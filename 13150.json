[
  {"content":"\r\n\r\nرياحين الشريعة\r\nدر ترجمهء دانشمندان بانوان شيعه\r\nجلد چهارم\r\nتأليف آقاى شيخ ذبيح . . . محلاتى\r\nنام كتاب : رياحين الشريعه\r\nنويسنده : آقاى شيخ ذبيح الله محلاتى\r\nناشر : دار الكتب الاسلاميه تلفن 520410 - 527449\r\nتيراژ : 2000 جلد\r\nنوبت چاپ : پنجم\r\nتاريخ انتشار : بهار 68\r\nچاپ از : چاپخانه خورشيد\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد چهارم 
  ]\r\nبسم اللّه الرّحمن الرّحيم\r\nالحمد للّه الذي خص من عباده من شاء من الرجال و النساء بعوارف الآلاء و النعماء ثم الصلاة و السلام على رسول اللّه محمد سيد الأنبياء على أهل بيته الطاهرين ما دامت الأرض و السماء .\r\nاما بعد اين جلد چهارم رياحين الشريعة در حرف باء از دانشمندان زنان شيعه است و هر زنى كه بنام و نشان شناخته نشود در تحت لفظ ( بانو ) آن را نگار مىكنيم ان‌شاءالله .\r\nچون از جلد سوم كه مشتمل بر ستر كبرى صديقه صغرى اميرزادهء عرب عليا مخدره زينب و سائر بانوان دشت كربلاء و امهات ائمهء هدى و تمام حرف الف از بانوان شيعه بتوفيق حضرت حق جل و علا فراقت حاصل گرديد شروع به اين ج 4 نمودم كه آن را هديهء مطالعه‌كنندگان محترم بنمايم و از خطا و زلل و اشتباهات عذر مىخواهم چه آنكه الانسان يلازم الخطاء و النسيان و المعصوم من عصمه اللّه و نسأل اللّه التوفيق للاتمام و نتوكل عليه و به الاعتصام .\r\n( المؤلف ذبيح اللّه العسكرى المحلاتى )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nحرف الباء\r\n\r\nبانوى قزوينى و تشرف او خدمت امام زمان ( ع )\r\nابو الزوجة مرحوم حجة الاسلام آميرزا محمد طهرانى در استدراك جلد سيزدهم بحار از آقاى آميرزا هادى نقل مىفرمايد كه ايشان از سيد جليل نبيل سيد عبد اللّه قزوينى حديث كند كه در صبيحه پنجشنبه يازدهم صفر الخير سنه 1344 اين حكايت را براى من بيان فرمود كه در سنه 1327 مشرف بعتبات عاليات شدم با اهل‌وعيال روز سه‌شنبه به مسجد كوفه مشرف شديم رفقا خواسته‌اند نجف اشرف بروند من گفتم خوب است شب چهارشنبه است برويم به مسجد سهله به جهت بجا آوردن اعمال و روز چهارشنبه مشرف مىشويم بنجف اشرف رفقا قبول كردند سپس خادم مسجد كوفه را گفتم تا شانزده الاغ براى ما كرايه كرد بعدد رفقا و كرايهء رفتن و برگشتن را گرفت گفت راه مخوف است و ما شب در بيابان سير نمىكنيم و ما سه نفر زن همراه داشتيم سوار شديم به طرف مسجد سهله كه به زودى اعمال بجا بياوريم و مراجعت به مسجد كوفه بنمائيم ولى مكاريها چون ديدند كه ما طول داديم مراجعت بكوفه كردند و ما خبر نداشتيم نماز مغرب و عشا را در مسجد سهله بجا آورديم و مشغول دعا و گريه و تضرع شديم يك‌وقت ساعت را نگاه كردم ديدم ساعت دو گذشته خوف مفرط بر من عارض شد كه چگونه با سه نفر زن با مكارى عرب غريب در اين شب تاريك بكوفه برگرديم و سالى بود عطيه نامى بر حكومت ياغى شده بود و عربها راهزنى مىكردند پس با نهايت اضطراب قلبا متوسل بولى عصر شدم و روى نياز با دل پرسوزوگداز بسوى آن مهر عالم‌افروز نموده بيك‌مرتبه چشمم بمقام مهدي كه در وسط مسجد است افتاد آن مقام را روشن‌تر از طور سينا ديدم با عيال خود روانه شديم سيد جليلى را ديديم با كمال مهابت و وقار و نهايت جلال و بزرگى رو به قبله نشسته و در آن مكان شريف گويا هزار مشعل و چراغ روشن كرده‌اند سپس\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمشغول دعا و زيارت شديم تا رسيديم باسم مبارك امام زمان عجل اللّه فرجه چون سلام كرديم بر آن حضرت آن سيد فرمود و عليكم السلام حواس من پريشان شد با خود گفتم يعنى چه من به امام عليه السلام سلام مىكنم اين سيد جواب مىگويد ولى غفلت مرا فروگرفت در آن حال ديدم آن سيد روى به من فرمود و گفت عجله نكنيد و با اطمينان دعا بخوانيد كه من با كبر كبابيان سفارش كردم شما را بكوفه برساند و برگردد چون به مسجد كوفه رسيديد آنها را شام بدهيد چون اين كلام را از او شنيدم دويدم و دست مبارك او را بوسيدم خواستم بر پيشانى خود بگذارم دست خود را كشيد عرض كردم مولانا از شما التماس دعا دارم و عيال من نيز از او التماس دعا خواست و حاجتهاى در نظر داشته‌اند همه برآورده شد چون از مسجد بيرون آمديم عيال من مرا گفت اين سيد را شناختى گفتم نه گفت اين امام زمان حجت بن الحسن عجل اللّه فرجه بود گويا من خواب بودم بيدار شدم بعجله روى بمقام آوردم ديدم تاريك است فقط يك فانوس كم نورى است و از آن انوار اصلا اثرى نيست با تمام افسوس و حسرت مراجعت كردم چون بكنار مسجد آمدم جوانى را ديدم بنزد من آمد گفت هروقت فارغ شديد ما شما را به مسجد كوفه مىرسانيم گفتم تو چه كسى گفت من اكبر كبابيان مىباشم كه همدان در محلهء كبابيان منزل دارم آن سيد كه در مقام بود سفارش كرده كه شما را به مسجد كوفه برسانم گفتم او را شناختى گفت خير ولى بسيار شخص جليلى به نظر مىآمد گفتم او امام زمان عجل اللّه فرجه بود آن جوان بوجد آمد و ما را به مسجد كوفه رسانيد و پروانه‌وار در اطراف ما مىگرديد و با اينكه و با اينكه الاغهاى يدكى داشت سوار نشد و پياده بهمراه ما مىآمد چون به مسجد رسيديم آنها را شام داديم چهار نفر بودند ذلك فضل اللّه يؤتيه من يشاء و آن مخدره سه حاجت داشت و هر سه برآورده شد از بركت دعاى حضرت ع\r\n\r\nبانوى ديگر و تشرف او خدمت آن حضرت ع\r\nو فيه ايضا نقلا از كتاب دعوت الاسلام آقاى آميرزا هادى كه فرمود عمه مكرمهء آقاى آسيد على صدر الدّين فرمودند من در سرداب مقدس مشرف بودم چون مشغول\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nنماز گرديدم ديدم در صفهء ثالثة غيبت شخصى از نور نمودار گرديد بهيئت انسان كاملى لكن چشم و جسد او را نمىديدم فرمود خواستم نماز را برهم بزنم و خود را بحضرتش برسانم ترسيدم كه از شكستن نماز آن سرور متألم شود و خوف داشتم اگر تمام كنم شايد تشريف به برند لهذا مستعجلا نماز را تمام كردم به‌مجردى كه سلام دادم از نظرم غائب گرديد و تكدر خاطر مرا فروگرفت .\r\n\r\nبانوى شهرستانى و تشرف او به خدمت آن حضرت ع\r\nو فيه ايضا فرمود خبر داد ما را سيد ثقهء جليل القدر متعبد فاضل سيد على اصغر شهرستانى معاصر رحمه اللّه نجل العالم الربانى السيد محمد تقى الشهرستانى نزيل كربلا كه فرمود والد مرحوم به زيارت عسكريين عليهما السلام مشرف شدند با علويه والده طاب ثراهما والده در يك شق كجاوه بود با طفلى شيرخواره كه داشت و در شق ديگر آقاى اخوى و والد مرحوم با دو طفل ديگر از اخوى بهمراه زوار طى طريق مىكردند و زوار متفرق بودند در راه تا سه فرسخى سامره رسيدند و حيوانى كه كجاوه بر آن بار بود از رفتن بازماند رفته‌رفته از تمام قافله عقب افتاد و قافله رفت تا از چشم ناپديد شد و آن حيوان به كلى از رفتن بازماند وحشت بر مكارى مستولى گرديد بنزد علويه آمد و گفت اى علويه حيوان از رفتن وامانده و راه مخوف است و چاره از همه طرف مسدود است مگر اينكه شما متوسل باجداد طاهرين خود بشويد و راه چاره‌اى به غير از اين نيست چون علويه اين مطلب را شنيد بجزع و ناله درآمد و استغاثه به امام زمان نمود در حال سيدى جليل نمودار شد با لباسهاى سفيد فاخرى كه دربر داشت و يك نظر حادى كه به آن حيوانى كه كجاوه بر او بار بود فرمود به‌يك‌بار آن حيوان كان پر درآورد و آن سيد تبسمى فرمود و غائب گرديد و آن حيوان با حسن وجه و اسرع وقتى وارد سامره گرديد و مرور بقافله ننمودند و باحدى از زوار عبور نكردند و وارد شد بر خانه‌اى كه پسر عم ما حجة الاسلام حاجى ميرزا محمد حسين شهرستانى منزل داشت و چون ديدند كه والده قبل از زوار وارد شده بودند بسيار تعجب كردند گفته‌اند چگونه تنها قبل از قافله وارد شديد و\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nهنوز اثرى از قافله پيدا نيست و والد مرحوم با زوار بعد از آنها بمدتى وارد شدند با كمال اضطراب و تشويش به جهت عدم اطلاعشان به حال كجاوه و تعجب نمودند از اين معجزه باهره و همگى مسرور شدند و الحمد للّه\r\n\r\nبانوى سامرائى و تشرف او حين ولادة الحجة ع\r\nشيخ طوسى در كتاب غيبت بسند خود از حنظلة بن زكريا روايت كرده كه او خبر داد به من احمد بن بلال داود كاتب و او از اهل سنت و نواصب بود و اظهار نصب و عداوت مىكرد و كتمان نمىنمود و با من دوست بود بمقتضاى طبع اهل عراق و اظهار مودت مىكرد و هروقت كه مرا ملاقات مىكرد با من مىگفت در نزد من خبرى هست كه ترا شاد مىكند و من آن را به تو اظهار نمىكنم و من از او تغافل مىكردم تا وقتى كه با او در يك جا جمع شديم از او درخواست كردم كه آن خبر را براى من بيان بفرما گفت كه خانه مادر سرمن‌راى راى مقابل خانه حسن عسگرى بود من در آن زمان مدت طولانى از سرمن‌راى غائب شدم و به سمت قزوين رفتم بعد از آن به سرمن‌رأى مراجعت كردم و از اهل و اقارب كه در وقت رفتن آنجا گذاشته بودم كسى باقى نمانده بود مگر پير زنى كه مرا تربيت كرده بود با او دخترى بود كه عفت و نجابت و مستور گيرا بمقتضاى خلقتش داشت و زنهائى كه با ما دوستى داشته‌اند در خانهء پيرزن بودند و من چند روز پيش ايشان بودم بعد از آن عزم رفتن كردم پيرزن گفت چرا اين مقدار تعجيل در رفتن دارى مدت بسيارى است كه غائب بودى اكنون چند روزى نزد ما باشى تا بسبب تو شادخاطر باشيم پس من از راه استهزاء به او گفتم ارادهء رفتن بكربلا را دارم چون نيمه شعبان بود پيره‌زن گفت اى پسر پناه مىبرم به خدا كه از در استهزاء سخن بگوئى و به اين كلمات خوشنود باشى اكنون گوش دار تا ترا خبر دهم به چيزى كه يك سال بعد از رفتن تو از اين خانواده مشاهده كردم شبى در همين خانه با دخترم نزديك بدهليز خوابيده بودم و من ما بين خواب و بيدارى بودم ناگاه مردى خوش‌روى و خوش‌بوى با لباسهاى پاكيزه داخل خانه گرديد و گفت يا فلانه در همين ساعت كسى مىآيد و ترا بنزد همسايه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمىطلبد مترس و از رفتن ابا مكن پس من ترسيدم و دختر مرا صدا كردم و به او گفتم كه آيا به خانه كسى وارد شد گفت نه پس من نام خدا را بردم و خوابيدم بناگاه دوباره صداى آن مرد شنيدم كه همان كلام را فرمود باز ترس مرا فراگرفت و دخترم را صدا كردم او گفت به خانه كسى نيامده خدا را ياد كن من باز نام خدا را خواندم و خوابيدم دفعه سومين باز همان مرد آمد و گفت يا فلانه كسى آمد كه ترا مىطلبد و در را مىكوبد برو با او و مترس در آن حال صداى دق الباب را شنيدم عقب در رفتم گفتم كيست كوبنده در گفت در را بگشاى و مترس پس كلام او را شناختم و در را گشودم ناگاه خادمى ديدم كه با او چادرى هست خادم گفت كه بعض همسايه به تو احتياج دارند پس چادر را بر سر كردم و مرا داخل خانه‌اى نمود كه آن را نمىشناختم اين وقت ديدم در ميان خانه پرده‌هاى طولانى كشيده‌اند و مردى در يك سمت پرده نشسته پس خادم پرده را يكسو بلند كرد پس داخل شدم زنى را ديدم در حال وضع حمل و زنى در پشت سر آن زن نشسته پس آن زن گفت اعانت كن ما را در كارى كه در او هستيم پس من او را مساعدت كردم اندكى گذشت پسرى متولد شد پس او را به روى دست خود برداشتم صدا كردم كه پسر پسر و سر از پرده بيرون نمودم كه آن مرد را بشارت بدهم كسى گفت كه صدا بلند مكن و صيحه مزن پس روى خود به سمت پسر برگردانيدم او را به روى دست خود نديدم آن زن نيز سفارش كرد كه صدا مكن پس خادم دست مرا گرفت و چادر را بر سر من انداخت و مرا از آن خانه بيرون آورد و بخانه‌ام رسانيد و كيسه‌اى به من داد و سفارش كرد كه آنچه ديدى به كسى اظهار مكن پس داخل خانه شدم و بر سر رخت‌خواب خود رفتم درحالىكه دخترم در خواب بود پس او را بيدار نمودم از او پرسيدم كه دانستى رفتن و برگشتن مرا گفت نه آنگاه كيسه را باز كردم ده دينار در او بود و من اين ماجرا را تا به حال به كسى نگفتم مگر اين وقت چون ديدم به اين كلام متكلم شدى و بمقام استهزاء برآمدى بسبب تنبيه تو اين ماجرا را به تو نقل كردم تا بدانى كه اين حضرات ائمه عليهم السلام را در نزد خدا قرب و منزلتى هست كه هرچه ادعا بنمايند حق است پس من از سخنان پيره‌زن تعجب كردم و به او سخريه و استهزاء نمودم الخ\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nبانوى ديگر كه تشرف حاصل كرده\r\nشيخ صدوق در اكمال الدّين بسند خود از ابو على قيروانى او از جاريه‌اى كه برسم هديه خدمت امام حسن عسكرى عليه السّلام فرستاده بود روايت نموده او گفته كه من در ولادت حضرت حجت حاضر بودم و نام مادرش صقيل است وقتى كه امام حسن عسكرى عليه السّلام خبر داد به او ماجرا را كه بعد وفات او بر عيالات وى چه گذشت از آن حضرت خواهش نمود كه دعا نمايد كه خداى تعالى مرگ او را پيش از آن حضرت گرداند پس دعاى آن حضرت بهدف اجابت مقرون گرديد و در ايام آن حضرت وفات نمود و بر لوح قبرش نوشته بودند اين است مادر محمد عليه السّلام\r\nابو على گويد من از اين جاريه شنيدم مىگفت كه در زمانى كه سيد من متولد شد نورى از وى ساطع و ظاهر شد و بافق آسمان رسيد و ديدم پاره‌اى از مرغان سفيد از آسمان مىآمدند و بالهاى خود را بر سر و روى و جسد وى مىماليدند بعد از آن مىپريدند پس اين قضيه را به امام حسن عسگرى خبر دادم او خنديد و فرمود كه ايشان ملائكه آسمان بودند نازل مىشدند كه متبرك بشوند و ايشان ياوران وى هستند در وقت ظهورش\r\n\r\nبانوى ديگرى كه به اين فيض نائل شد\r\nدر اكمال الدّين صدوق از محمد بن عيسى بن احمد زرجى كه او گفت در سرمن‌راى در مسجد زبيد جوانى را ديدم كه گفت من از بنى هاشم هستم و از اولاد موسى بن عيسى و آن مرد در وقت مكالمهء با من جاريه‌اى را آواز داد كه يا غزال و يا آنكه گفت يا زلال بيا پس جاريه‌اى آمد كه پيرى او را فروگرفته بود او را گفت حديث ميل و مولود را براى اين آقاى خود نقل بنما آن زن گفت بلى ما را كودكى بود مريض شد بىبى من مرا گفت برو در خانه امام حسن عسكرى عليه السّلام در خدمت حكيمه خاتون عرض كن كه در نزد شما اگر چيزى باشد كه از براى اين كودك از آن چيز شفا حاصل\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبشود عطا فرمائيد پس من به خدمت حكيمه رفتم و واقعه را بعرض ايشان رسانيدم حكيمه بكسان خود گفت بياوريد آن ميل را كه به آن در چشم مولود ديشب سرمه كشيديم آن را آورده به من دادند و من نزد بىبى خود آوردم بىبى من آن ميل را به چشم آن كودك مريض كشيد خداوند آن كودك مريض را از بركت آن ميل شفا بخشيد و تا مدتى آن ميل در خانهء ما بود و به آن از براى مرضاى خود استشفا مىكرديم تا آنكه بعد از زمانى آن ميل مفقود گرديد\r\n\r\nبانوى آمليه و نائل شدن او به اين فيض عظمي\r\nمرحوم شيخ على اكبر نهاوندى معاصر در جلد ثانى ( العبقرية الحسان ) از دارالسلام عراقى نقل مىفرمايد كه فرمود در روز پنجشنبه چهارم ربيع الثانى از سال سنه 130 هجرى شخصى از افاضل احباب كه موصوف بصلاح و مزين بآداب فلاح بود به منزل حقير تشريف آوردند و در اثناى مكالمات سخن به اين مقامات كشيد و قصهء كسانى كه بشرف ملاقات حضرت بقية اللّه عليه السّلام فائض شدند در ميان آمد آن شخص مشار اليه فرمود اگرچه اهل عصر از راه قصور مقام اين‌گونه مطالب را تكذيب كنند لكن وقوع اين نوع امور گاه‌گاه از براى بعضى اتفاق مىافتد هرچند محض آن باشد كه ذكر آن بزرگوار از ميان نرود از آن جمله مرا مادرى بود كامله صالحه كه از غايت صلاح و تقوى در ميان اهالى آن ولاء معروفه بود و اهل آن ولايت از زن و مرد نظر بحسن ظن ايشان در مهمات و امور خود رجوع به او مىنمودند و طلب دعا در حاجات و شفاى مرضى و سائر مهمات از او مىكردند و فايده مىبردند و تشرف او به خدمت امام زمان عليه السّلام در السنه و افواه معروف بود منهم از خود او شنيدم و قطع بصدق او دارم از جهت ورع و صلاحى كه داشت پس از آن واقعه را تا به آخر نقل نمود من از او درخواست كردم كه آن را بنويسد براى من قبول كرد به شرط آنكه نام او را ذكر نكنم سپس آن را نوشت براى من فرستاد و آن صورت را درج در كتاب كردم\r\nاقول ملخص آن حكايت اين است كه اين مخدره مىگويد مدتها مشتاق ملاقات\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nامام زمان عليه السّلام بودم تا هنگام عصر پنجشنبه به زيارت اهل قبور در مصلى كه مكانى است در آمل معروف و قبر برادر من در آنجا بود سر قبر او گريهء بسيار كردم كه ضعف بر من مستولى گرديد و عالم در نظرم تاريك گرديد پس برخواستم متوجه زيارت امامزاده‌اى كه در آنجا بود معروف به امامزاده ابراهيم گرديدم در اين حال نظرم افتاد در پهلوى رودخانه كه در آنجا بود ديدم نورى برنگهاى مختلفه آن عرصه را فروگرفته من زيارت را خاتمه دادم پيش رفتم مردى را ديدم كه در آن مكان نماز مىخواند و در سجده مىباشد با خود گفتم اين مرد يكى از بزرگان دين مىباشد و بايد او را بشناسم قبل از اينكه مفارقت كنم پس پيش رفتم و ايستادم تا از نماز فارغ گرديد بر او سلام كردم جواب فرمود عرض كردم شما اهل كجا هستيد و نام شما چيست فرمود نام من عبد الحميد و مردى غريب هستم با خود گفتم خوب است اين غريب را به خانه ببرم او را ميهمان بنمايم ديدم از جاى خود برخواست كه تشريف ببرد در حالتى كه لبهاى او بدعا متحرك بود اين وقت گويا بر من الهام شد كه اين بايستى امام زمان عجل اللّه تعالى فرجه باشد اين وقت نظرم به صورت او افتاد ديدم خال سياهى چون پارهء مشك روى ورق نقره در طرف گونه راست او نمايان است بر يقينم افزود اين وقت از غايت دهشت و اضطراب دست و پا و ساير اعضايم گويا از كار ماند ندانستم چه بگويم و چه حاجت بخواهم اين‌قدر شد كه عرض كردم فدايت شوم آرزوى آن دارم كه خداى تعالى پنج اولاد به من كرامت بفرمايد كه آنها را به اسامى پنج‌تن آل عبا نام گذارم ديدم دستهاى خود را بلند كرد به طرف آسمان و دعا كرد و فرمود ان‌شاءالله و رفت داخل آن بقعه امامزاده ابراهيم گرديد و مرا مهابت او و دهشت مانع گرديد كه داخل آن بقعه شوم گويا راه بر من مسدود گرديده و اضطراب شديدى مرا فروگرفت بالاخره بر در بقعه كه يك در بيشتر نداشت از براى خروج و دخول ايستادم در اين اثنا زنى بيامد و وارد بقعه گرديد منهم از عقب او رفتم اصلا كسى را نديدم از اين غرايب حالم ديگرگون گرديد و نزديك به آن شد كه غشى مرا عارض بشود لهذا مرا به خانه رسانيدند در همان ماه بمحمد حامله گرديدم بعد بعلى بعد بفاطمه بعد بحسن پس از چندى حسن فوت شد طولى نكشيد كه حامله شدم توأم دو\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپسر آوردم يكى را حسن و يكى را حسين نام نهادم بعلاوه فرزند ديگرى آوردم او را عباس نام نهادم از بركت دعاى امام زمان عليه السّلام\r\n\r\nبانوئى كه شوهرش از فلج نجات يافت\r\nعلامهء مجلسى در غيبت بحار از كتاب سلطان المفرج عن اهل الايمان كه از تأليفات رشيقهء سيد جليل على بن عبد الحميد نيلى است نقل نموده كه سيد مذكور فرموده است كه خبر داد مرا كسى كه به او وثوق دارم و آن خبرى است مشهور در نزد بيشتر اهل نجف اشرف و به من فرمود كه اين خانه كه فعلا من در او ساكن هستم در اين سال كه سنه 789 است ملك مردى از اهل خير و صلاح بود كه او را حسين مدلل مىگفته‌اند و آن خانه بجانب غربى شمالى صحن مطهر حضرت امير عليه السّلام واقع بود و ديوار او متصل به ديوار صحن مطهر بود و حسين مدلل صاحب عيال و اطفال بود بناگاه به مرض فلج مبتلا گرديد و مرض او سخت شد به حدى كه اصلا قدرت بر قيام و قعود نداشت و عيال و اطفالش در وقت حاجت او را برمىداشته‌اند و بسبب طول زمان مرض او عيالات و اطفال او به فقر و پريشانى دچار شدند و محتاج بخلق گرديدند تا اينكه در سال 720 در شبى از شبها بعد از اينكه مقدارى از شب گذشته بود اطفال و عيال او بيدار شدند خانه را پر از نور ديدند به‌نحوىكه ديده را مىربايد و خيره مىكند پس ايشان بحسين گفته‌اند آيا بيدارى و مىبينى آنچه را كه ما مىبينم گفت بلى امام زمان عجل اللّه تعالى فرجه بنزد من آمد و به من فرمود كه برخيز اى حسين عرض كردم اى سيد من آيا مىبينى كه من نمىتوانم برخيزم پس دست مرا گرفت و برخيزانيد و در حال مرض من زائل گرديد و عافيت يافتم الحكايه\r\n\r\nبانوئى كه حضرت حجت ( ع ) او را از كورى شفا بخشيد\r\nدر بحار از كتاب مذكور نقل نموده كه شيخ صالح عالم دانشمند شمس الدّين محمد بن قارون ذكر كرده است كه مردى در يكى از قريه‌هاى كنار نهر فرات ساكن بود\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنام او ( نجم ) و لقبش اسود بود و او اهل خير و صلاح بود و از براى او زن صالحه‌اى بود كه او را فاطمه مىگفته‌اند و او نيز خيره و صالحه بود و از براى ايشان يك پسر مسمى بعلى و يك دختر مسمى بزينب و آن مرد و زن هر دو نابينا شدند و مدتى بر اين حالت باقى ماندند و اين قضيه در سنه 712 واقع گرديد كه آن زن گفت در شبى از شبها كان دستى به روى من كشيده شد و گوينده‌اى گفت كه حق‌تعالى كورى را از تو زائل گردانيده است برخيز شوهر خود ابو على را خدمت نما و در خدمت او كوتاهى مكن زن گفت در آن حال چشم گشودم و خانه را پر از نور ديدم دانستم كه از جانب حضرت ولى عصر عليه السّلام است .\r\n\r\nبانوى ديگر مليكه نام كه از كورى نجات يافت\r\nحاجى نورى در رد كشف الاستار كه در رد بر قصيدهء يكى از عامه است مىنويسد كه سيد محمّد سعيد افندى كه از اهل سنت و جماعت است به خط خود براى من نوشت كه از جمله كرامت حضرت مهدى عجل اللّه فرجه اين است كه زنى مليكه نام عبد الرحمن زوجه ملا امين كه شوهرش معاون ما بود در مدرسه حميدى كه واقع در نجف اشرف است در شب دوم ماه ربيع الاول اين سال 1317 هجرى كه موافق با شب سه‌شنبه است آن زن مبتلى بصداع شديدى شد چون صبح نمود روشنى از هر دو چشمش رفته و نور چشمش گرفته شد به‌نحوىكه هيچ‌چيز را نمىديد پس مرا از اين كيفيت خبر نمودند من به شوهرش كه ملا امين باشد گفتم او را شبانه بروضهء حضرت مرتضى على ببر و آن حضرت را پيش خداوند شفيع قرار بده و واسطه نما او را بين اين زن و بين خداوند شايد بارىتعالى ببركت آن جناب به اين زن شفا كرامت فرمايد و در آن شب كه شب چهارشنبه بود مسامحه نموده و نرفته‌اند در روضهء مطهره بواسطه كثرت درد و المى كه آن زن داشت پس در آن شب آن زن قدرى وجع چشمش تخفيف پيدا كرده و خوابيد پس در خواب ديد كه شوهرش ملا امين با زنى ديگر كه اسم او زينب است گويا آنها را اعانت مىنمايد و در رفتن به زيارت حضرت امير المؤمنين و چون مىرفته‌اند بروضهء منوره\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر بين راه گويا مسجد بزرگى را ديده كه پر از جمعيت است پس داخل آن مسجد شدند به جهت تماشا كردن او و آن اشخاص پس گويا يك نفر از آن جمعيت صدا زد ملكه نترس ان‌شاءالله هر دو چشم تو شفا مىيابد پس مليكه گفت به او گفتم تو كيستى بارك اللّه فرمود منم مهدى اين وقت آن زن از خواب بيدار شد درحالىكه خوشحال و فرحناك بود چون صبح بيدار شد كه روز چهارشنبه سوم ماه مزبور بود آن زن از نجف اشرف با زنان بسيارى بيرون رفته و داخل شدند در مقام مهدى كه خارج از محوطهء نجف اشرف است و داخل در وادى السلام است پس ملكه به تنهائى وارد در محراب آن مقام شريف گرديد و شروع نمود بگريه و تضرع و زارى نمودن پس حالت غشوه به او روى داده و در آن حالت غشوه ديد دو مرد جليل را كه يكى از آنها بزرگتر از ديگرى بود و در جلو بود و آن ديگرى در عقب آن پس آن مرد بزرگتر بملكه گفت مترس و خوف به خود راه مده پس ملكه گفت تو كيستى فرمود منم على بن ابى طالب و اين مرد كه در عقب من است ولد من مهدى است پس آن مرد بزرگتر امر فرمود زنى را كه آنجا ايستاده فرمود اى خديجه برخيز دست خود را بر چشمهاى اين مسكينه بكش و مسح نما و چون چنين كرد به يك‌مرتبه آن زن از حالت غشوه به خود آمد ديد كه چشمهاى او نورانىتر و زيباتر از اول است پس زنهائى كه با او بودند بالاى سر او جمع شدند و صداهاى خود را بصلوات و تحيات بلند نمودند به‌نحوىكه عامه نجف اشرف صداهاى آنها را از وادى السّلام مىشنيدند و از جمله مؤلف اين رساله بود ( يعنى سيد محمد سعيد افندى ) و گويا الآن كه قريب چهارده سال است كه از اين قضيه مىگذرد صداى آنها پر كرده است دو گوش مرا پس با همين هيئت او را وارد نجف اشرف نمودند و داخل در حرم محترم حضرت امير عليه السّلام نمودند و آنچه ما ذكر كرديم از براى اين دو بزرگوارى كه اشاره كرديم بسوى آنها كم است زيراكه واقع مىشود از اين قسم از كرامات بلكه بزرگتر از اين از براى خدام آن دو بزرگوار كه از صلحااند باذن و اجازهء مولاى جليلشان پس چگونه ظاهر نشود از براى اعيان آل سيد المرسلين اين آن چيزى است كه مطلع شده حقير مدرس و خطيب در نجف اشرف سيد محمد سعيد اماتنا اللّه على حبهم\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآمين انتهى ) .\r\n\r\nبانوئى كه خدمت حسين بن روح رسيد\r\nصدوق در اكمال الدّين از ابو على روايت كرده كه زنى را در بغداد ديدم كه مىپرسيد كه وكيل حضرت صاحب عليه السّلام كيست او را بحسين بن روح دلالت كردند آن زن نزد حسين آمده پرسيد كه بگو من چه چيز آورده‌ام تا آن را تسليم نمايم حسين بن روح فرمود آن چيزى را كه آورده‌اى ببر بدجله بينداز تا بگويم كه چه چيز آورده‌اى آن زن برفت و آنچه آورده بود بدجله انداخت و برگشت بنزد حسين بن روح چون داخل شد حسين بخادم گفت حقه را بياور چون خادم حقه را آورد حسين به آن زن گفت اين حقه‌ايست كه آورده بودى و در دجله انداختى در اين حقه يك زوج دست برنج طلا و يك حلقه بزرگ كه در آن دو دانه منصوب است و دو حلقه كوچك كه دانه دارد و دو انگشتر كه نگين يكى عقيق و ديگرى فيروزه باشد چون آن زن اين كلمات شنيد بىهوش گرديد .\r\n\r\nتشرف بانوى تهرانى در مكه به خدمت آن حضرت\r\nعالم جليل عراقى در دارالسلام مىفرمايد كه در روز هفدهم ماه صفر سال هزار سيصد كه مقارن با اشتغال مؤلف بتأليف اين كتاب است حقير در تهران در منزل اسماعيل خان نوائى بودم اتفاقا سخن بذكر اين نوع از اشخاص كشيد اسماعيل خان گفته‌اند كه مرا مادرى بود كه در كمالات و حالات از اكثر زنان اين زمان ممتاز و در صرف اوقات خود در طاعات و عبادات بدنيه از ارتكاب معاصى و ملاهى بىنياز و در عداد صالحات عصر خود كم‌نظير بود و جدهء من كه والدهء او بود زنى بود صالحه و با استطاعت ماليه و چون بموجب تكليف عازم حج بيت اللّه شده بود والده را هم با اينكه در اوايل ايام تكليف او بود يعنى ده‌ساله بود از مال خود او را مستطيعه كرده و بملاحظهء عدم تحمل مفارقت و آنكه شايد بعد از اين والده مستطيعه بشود و اسباب سفر حج براى او فراهم\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنيابد او را با خود برد و به‌سلامت هم مراجعت كردند والده حكايت كرد كه پس از ورود بميقات و احرام از براى عمرهء تمتع و دخول مكه معظمه وقت طواف تنگ گرديد به‌طورىكه اگر تأخير مىافتاد وقوف عرفهء اختيارى فوت مىگرديد و بدل باضطرارى مىشد لهذا حجاج را اضطرار در اتمام طواف و سعى ميان صفا و مروه حاصل بود و كثرت حجاج را هم در آن سال زياده از بسيارى از سنوات مىگفته‌اند لهذا والده و من و جمعى از زنان هم‌سفر معلمى از براى اعمال اختيار كرديم با استعجال تمام بارادهء طواف و سعى بيرون رفتيم با حالى كه از غايت اضطرار و اضطراب گويا قيامت بر پا شده بود و لهذا والده و ديگر همراهان چون به خود مشغول بودند گويا از من بالمرة غفلت نمودند در اثناى راه ملتفت شدم كه با والده و با ياران همراه نيستم هر قدر دويدم و صيحه زدم كسى را از ايشان نيافتم و نديدم و مردم هم چون به كار خود بودند به‌هيچ‌وجه به من اعتنائى ننمودند و ازدحام خلق هم مانع از حركت و فحص بود و اشتراك خلق در لباس احرام و عدم اختلاف آن هم مانع از شناختن ياران بود بعلاوه اينكه راه را هم نمىدانستم و كيفيت عمل را بدون معلم هم نياموخته بودم و بتصور اينكه ترك طواف در آن‌وقت باعث فوت حج در آن سال مىشود و با همهء آن زحمت يك‌ساله و طى مسافت و مسافرت بايد تا سال ديگر بمانم يا آنكه برگردم و دوباره مراجعت بنمايم اين افكار نزديك بود كه عقل از سر من ببرد يا آنكه نفس در گلويم حبس شود و بميرم بالاخره چون از تأثير صيحه و گريه مأيوس شدم خود را از معبر خلق بكنارى رسانيده كه لااقل از صدمهء عبور محفوظ بمانم و در موضعى مأيوس و گريان آرميدم و بانوار مقدسه و ارواح معصومين متوسل گرديدم و مىگفتم يا صاحب الزمان ادركنى و سر بر زانوى حسرت نهادم ناگاه بعد از توسل به امام عصر آوازى شنيدم كه مرا بنام مىخواند چون سر برداشتم شخصى نورانى را با لباس احرام در نزد خود ديدم فرمود برخيز بيا و طواف كن گفتم همانا از جانب والده‌ام آمده‌اى گفت نه گفتم پس چگونه بيايم كه من اعمال طواف را نمىدانم و خود را هم كه به تنهائى بدون والده و ياران از ازدحام نمىتوانم حفظ بنمايم فرمود با من هرجا كه مىروم بيا و هر عمل كه مىكنم بكن مترس و دل قوى دار پس از مشاهدهء اين حال و استماع اين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمقال هم من زايل گرديد و اندوه برفت و دل و اعضا قوت گرفت برخواستم با آن جوان روان گرديدم و حالت غريبى از او مشاهده كردم گويا به هر طرف كه رو مىآورد خلق مقهور او بودند بىاختيار كوچه مىدادند و بكنار مىرفته‌اند به‌طورىكه با آن جمعيت من صدمهء مزاحمت نديدم تا آنكه داخل مسجد الحرام شدم اين وقت به من فرمود نيت كن پس روانه گرديد مردم قهرا كوچه مىدادند تا آنكه بحجر الاسود رسيد و حجر را بوسيد و به من اشاره فرمود بوسيدم پس روانه گرديد تا آنكه بمقام اول رسيده توقف كرد و اشاره بتجديد نيت كرد و ديگربار تقبيل حجر الاسود نمود و همچنين تا آنكه هفت شوط طواف را تمام كرد و در هر شوط و دورهء حجر الاسود را تقبيل كرد و مرا هم به آن امر فرمود و اين سعادت همه‌كس را ميسر نمىشد خصوصا بدون مزاحمت پس از براى نماز طواف بمقام رفت و منهم با او رفتم و پس از نماز فرمود ديگر عمل طواف تمام گرديد من چند دانه اشرفى با خود داشتم با كمال اعتذار به خدمت او گذاردم اشاره فرمود برادر من براى خدا اين كار كردم و بسمتى اشاره فرمود كه مادر و ياران تو آنجا هستند به آنها ملحق بشو چون به آن سمت برگشتم و ديگربار نظر كردم او را نديدم پس به زودى خود را بنزد ياران و مادرم رسانيدم ايشان در امر من متحير و سرگردان بودند چون مرا ديدند مسرور گرديدند و از حالم پرسيدند واقعه را بيان كردم تعجب كردند خصوص در آنكه هر دوره تقبيل حجر نمودم و صدمهء مزاحمت نديدم و نام خود را از آن شخص شنيدم پس از آن شخص معلم كه با ايشان بود پرسيدند كه اين شخص را در جمله معلمها مىشناسيد آن معلم گفت چنين شخصى را كه اين دختر وصف مىكند از جنس اين معلمها نيست بلكه كسى است كه به آن متوسل شده و پس از يأس دست بدامن او زده است همگى تحسين كردند و يقين كردند كه او حجة بن الحسن عليه السّلام بوده\r\n\r\nبانوى چينى و زنده شدن او بدست امام حسن ع\r\nسيد ولى اللّه بن سيد نعمة اللّه بن الحسنى الرضوى الحائرى در كتاب مجمع البحرين في فضائل السبطين بنا بر نقل نهاوندى در ج 2 ( العبقرية الحسان ) ص 158\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nتحت عنوان ( نجم ازهر ) نقل نموده كه پادشاهى بود صاحب ثروت و دولت و عظمت از پادشاهان بلاد چين و او را وزيرى بود در نهايت كفايت و درايت بسيار كاردان و مدبر پسرى داشت در كمال حسن و جمال كه ماه شب چهارده نمونه‌اى از رويش و شب يلدا نشانه‌اى از زلف مشكينش و پادشاه بسيار پسر وزير را دوست مىداشت و همى با آن پسر نرد محبت و همواره شطرنج عشق و علاقه مىباخت و از براى پادشاه دخترى بود زليخاى زمان و بلقيس دوران بهترين زنان ايام خود بود و پادشاه آن دختر را زياده از حد دوست مىداشت روزى دختر پادشاه چشمش بپسر وزير افتاد و پسر وزير دختر پادشاه را ديد عاشق يكديگر شدند و به پنهانى با هم عشق‌بازى مىنمودند مدتى بدين منوال نگذشت تا اينكه پادشاه مطلع گرديد كه پسر وزير با دخترش راهى دارد هر دو را احضار نمود امر بقتل هر دو كرده بفرمان او هر دو را كشته‌اند سپس بعد كشتن هر دو پشيمان گرديد و به جهت شدت محبتى كه بهر دو داشت پريشان‌حال گرديد فرمان داد تا همه علما و قضات و اركان دولت و صاحبان منصب را حاضر كردند و قضيه را به آنها بيان نموده و گفت بايد تدبيرى در زنده شدن اين پسر و دختر بنمائيد و الا همه را بقتل مىرسانم بلكه قتل عام خواهم نمود حاضرين همه گفتند اين امرى است محال كه مرده زنده شود پس يكى از آنها گفت مىگويند در مدينه شخصى هست كه مىتواند مرده را زنده كند و او را حسن بن على بن ابى طالب مىنامند پس پادشاه گفت از اينجا تا مدينه چقدر مسافت است گفته‌اند شش ماه راه مىباشد پس يكى از ملازمان خود را كه بشجاعت و دليرى معروف بود او را گفت از اينجا تا بمدينه يك‌ماهه بايد به روى و آن شخص محترم را در نزد من حاضر بنمائى و الا ترا بقتل مىرسانم و دودمان ترا بباد فنا مىدهم ناچار آن شخص مهموم و مغموم از شهر بيرون آمد و قدرى راه رفته از شهر دور گرديد بر سر چشمه‌اى رسيده وضوى كاملى گرفته و دو ركعت نماز خوانده روى خود به طرف مدينه كرده گفت اى سيد و آقاى من بفريادم برس كه تو فريادرس درماندگانى و چاره‌ساز بيچارگانى ترا به حق جدت رسول خدا و پدرت على مرتضى و مادرت فاطمهء زهرا ع راضى مشو كه اين پادشاه مرا بكشد و عيالات مرا اسير بنمايد و فرزندان مرا دربه‌در\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو بىپدر گرداند اى سيد من شما مىدانيد كه من شش ماه مسافت را بيك ماه نمىتوانم طى بنمايم و برگردم و سر به سجده نهاد و سخت بگريست و متوسل به امام حسن عليه السّلام گرديد ناگاه ديد شخصى پاى خود را به او مىزند و مىگويد برخيز آن مرد مىگويد من سر برداشتم گفتم شما كيستيد كه نگذاشتيد با مولاى خود امام حسن مجتبى ع درددل خود بگويم فرمود من همان امام حسن مىباشم كه بطرفة العين از مدينه به اين بلد آمدم براى قضاء حاجت تو برو بسلطان بگو حسن بن على حاضر است آن مرد رفت خبر داد پادشاه بسيار خوشحال گرديد با جمع كثيرى باستقبال شتافت و آن حضرت را در بارگاه سلطنتى حاضر كردند سپس فرمان داد تا نعش پسر و دختر را بنزد آن حضرت آوردند و حضرت دعا نمود هر دو باذن خداوند متعال زنده شدند سپس مجلس عقد فراهم آوردند آن حضرت دختر را به پسر وزير عقد بست و عروسى ملوكانه نمودند\r\nبانوى صابره زنى مؤمنه در ولايت ماوراءالنهر با شوهر و برادر خود روانه مكه معظمه شدند چون به بغداد رسيدند شوهرش در دجله افتاد غرق شد آن عورت بىصبرى نكرد و جزع و اضطراب ننمود چون به باديه رسيدند برادرش از شتر افتاد و جان به حق تسليم كرد زن گفت انا للّه و انا اليه راجعون و صبر كرد و بىتابى ننمود چون بميقات رسيدند دزدان بر قافله زدند و اموال آن زن تمام بغارت رفت آن زن صبر كرد و جزع ننمود و گفت خداوندا راضيم به آنچه رضاى تو در آن است چون احرام بسته‌اند و بدر مسجد الحرام رسيد خواست داخل شود كه او را عادت زنان دست داد و حائض گرديد آن زن در مقابل كعبه سر بجانب آسمان كرد و آهى سرد از ته دل كشيد و گفت الهى تو دانائى كه مرا از وطن و خويش و تبارم جدا ساختى و شوهر مرا در دجله غرق كردى و برادر مرا در باديه هلاك نمودى و اموالم را در بيابان بتاراج دزد دادى چون بدر خانه تو رسيدم در به روى من بستى آيا در اين چه حكمت است آن زن در حال مناجات آوازى شنيد كه اى زن صالحه دل خود را خوش دار كه چندين لبيك حاجيان و يا رب يا رب متقيان در هوا معلق مانده است و قدرت ندارند كه در اين درگاه دم زنند اما صبر تو در بلاى ما ضايع نيست دعاى تو بدرجه قبول و حج تو مقبول است در\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمقابل آن صبرى كه كردى ( جامع التمثيل )\r\n\r\nپادشاه پيكر\r\nزوجهء سلطان نصير الدّين حيدر كه يكى از سلاطين هند بود كه بعض علماء هند جلد سيزدهم بحار مجلسى را براى او ترجمه نمودند ( اعيان الشيعة )\r\n\r\nبانوئى كه بمحبت امير المؤمنين دست او را قطع كردند\r\nسلطان محمّد تاج الدّين در كتاب تحفة المجالس گويد تاجرى از مردم بغداد دنيا به او ادبار كرد و شكست خورد و ماليهء او به كلى نابود گرديد به قسمى كه محتاج بسؤال شد ناچار از بغداد بهر وسيله كه بود خود را به بصره رسانيد درحالىكه از گرسنگى بنهايت رسيده بود بدر دكان تاجرى رسيد كه معلوم بود بسيار متمولست گفت اى مرد در راه محبت على بن ابى طالب و قربة الى اللّه يك درهم به من صدقه بده تا من سد جوع خود بنمايم آن تاجر چون نام أمير المؤمنين عليه السّلام شنيد ديدهاى او سرخ شد و رگهاى گردنش پر از خون گرديد در نهايت غيض و غضب گفت دور شو از من اى رافضى خنزير كه بواسطهء محبت تو بعلى بن ابى طالب ترا خاك ندهم آن مرد دنيا در نظرش تاريك شد و آرزوى مرك كرد و از آمدن به بصره پشيمان گرديد با كمال يأس و حرمان واله و سرگردان و اشك‌ريزان و دل بريان از در دكان آن ناصبى دور شد عبورش افتاد بكوچه‌اى كه غرفهء عالى مشرف به آن كوچه بود و زنى در ميان آن غرفه تماشاى عابرين مىنمود آن مرد ديد آن زن توجه به او دارد و او را در تحت نظر خود گرفته اين مرد هم فرصت غنيمت شمرده و گفت اى بانوى محترمه ممكن است در راه دوستى امير المؤمنين على بن ابى طالب عليه السّلام يك احسانى به من بنمائى و يك درهم به من صدقه بدهى آن زن چون نام امير المؤمنين شنيد دست برد هر دو گوشوارهء از گوش خود بيرون آورد و به آن مرد گفت دامن خود بگير چون گرفت گوشواره را در دامن او انداخت مرد تاجر چون مدتى با جواهر سروكار داشت گوهرشناس بود نظر كرد ديد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاين دو گوشواره سرمايهء خوبى است و قيمت آن بسيار است تمام هموم و غموم او بر طرف گرديد با خود گفت هيچ بهتر از اين نيست كه آن مرد ناصبى را به چشم او بگويم كه از زنى كمتر است رفت تا بدر دكان او رسيد و گوشوارها را به او نشان داد و گفت همانا از زنى كمتر باشى و اين عداوت تو نسبت بامير المؤمنين ترا بدبخت خواهد كرد اين را گفت و از پى كار خود رفت ولى مرد ناصبى به شك افتاد كه در اين شهر همانند گوشوارهء عيال من كم‌پيدا مىشود بالاخره حواس او پريشان شد برخواست به خانه آمد نظر كرد ديد عيال او گوشواره در گوش ندارد گفت چرا گوشواره در گوش ندارى گفت آنها را تصدق كردم گفت براى چه اين كار كردى و چنين گوشوارهء سنگين قيمت را از دست دادى آن زن گفت بعالم تو ربطى ندارد و آن از ميراث مادرم بود از مال تو نبود و آن مرد سائل مرا به كسى قسم داد و وسيلهء خود گردانيد كه من نتوانستم او را محروم كنم مرد ناصبى گفت چه كسى را وسيله قرار داد گفت على بن ابى طالب را مرد ناصبى از شنيدن اين كلام آتش خشمش زبانه زدن گرفت و دود از كاخ دماغش سر بدر كرد گفت تو در خانهء من رافضيه بودى و من خبر نداشتم بكدام دست دادى گفت بدست راست آن ملعون خنجر كشيد و دست راست او را قطع كرد و او را طلاق گفته از خانه بيرون نمود آن زن با دست بريده آمد و در پشت ديوار كاروان‌سرائى بىهوش افتاد صاحب كاروان‌سرا به عادت هر شبه كه تفتيش اطراف كاروان‌سرا مىنمود آن شب آمد ديد زنى بىهوش افتاده و خون از دست او مىرود عيال خود را خبر كرده داروئى آوردند و دست او را بسته‌اند و او را به هوش آوردند و از ماجراى او پرسش نمودند قصهء خود را شرح داد صاحب كاروان‌سرا و عيال او از دوستان اهل بيت بودند بر آن زن ترحم كردند و با كمال مهربانى حجرهء مخصوصى در كاروانسرا در اختيار او گذاردند و بمداواى دست او پرداخته تا زخم او بهبودى حاصل كرد آن زن شب و روز مشغول عبادت بود و خداوند جمال و ضيائى به او داده بود كه هرگاه شب در حجرهء تاريك مشغول عبادت بود كان چراغى در حجره روشن است چند مدت روزگار بدين منوال مىگذرانيد اتفاقا در يكى از سالها غافله‌اى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاز مال‌التجاره وارد آن كاروانسرا گرديد رئيس قافله عادت به نماز شب داشت چون براى تهجد برمىخاست اطراف قافله را هم تفتيش مىكرد كه مبادا دزدى در كمين باشد دو آن شب‌هنگام تفتيش ديد در حجره‌اى از حجرات كاروان‌سرا كان چراغى روشن است چون از شكاف در نگاه كرد ديد زنى در سجادهء عبادت است و اين نور صورت او است از چراغ نيست مرد تاجر متحير ماند كه آيا اين فرشته است يا از جنس بشر است حجره را نشان كرد و بقيهء شب خواب نرفت چون صبح شد بنزد صاحب كاروان‌سرا رفت از او خبر گرفت كه در ميان اين حجره چه كسى ساكن است گفت اين حجرهء دختر من است گفت شوهر دارد گفت ندارد تاجر ديگر چيزى نگفت آمد طبقى از زر و جواهر هديه صاحب كاروان‌سرا كرد آن مرد عيال خود را طلبيد گفت گمانم اين است اين مرد تاجر بما حاجتى داشته باشد كه اين مقدار زر و جواهر هديه ما كرده است زن گفت البتّه حاجت او را بايد روى بنمائى صاحب كاروانسرا بنزد تاجر آمد چون صحبت از هر طرف در ميان آمد تاجر پرده از روى مقصود خود برداشت و مقصد خود را آشكار ساخت صاحب كاروانسرا گفت اگر خود دختر راضى بشود من حرفى ندارم و من نمىتوانم او را مجبور بنمايم ولى سعى مىكنم تا به گردن آرزو سوار شوى از آنجا برخواست بنزد دختر آمد و از خصال پسنديدهء تاجر چندانكه توانست شرح داد ولى آن زن صالحه از مقطوع بودن دست بسى افسرده‌خاطر بود راضى به اين مزاوجت شد ولى گفت امشب مرا مهلت گذاريد گفته‌اند باكى نيست آن زن صالحه پلاسى پوشيد و بدعا و مناجات آن شب را به پايان برد و همىگفت اى قادر متعال به حق ذات بىزوال خود كه مرا نزد شوهر خود شرمنده منما و ترا قسم مىدهم به حق مولايم امير المؤمنين عليه السّلام كه دستى كه در راه محبت مولايم امير المؤمنين عليه السّلام قطع شده است به من برگردانى و مرا در نزد شوهر شرمنده مسازى و انت محيى العظام و هى رميم و چندان بگريست كه از هوش برفت چون به هوش آمد دست خود را سالم ديد نعره‌اى بزد و بسجدهء شكر افتاد صاحب كاروان‌سرا كه سرپرست او بود چون\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبنك نعرهء او بشنيد بحجره درآمد دختر را ديد به سجده رفته و دست او سالم است تعجبها كرد قصهء او را بتاجر خبر داد محبت او چندان مضاعف گرديد كه وصف نتوان كرد او را عقد كرده با خود به شهر خويش برده زندگانى باسعادت و باسرورى كردند روزى با هم نشسته بودند كه سائلى بر در خانه نان طلبيد كنيزان حاضر نبودند خود آن زن برخواست چيزى براى آن سائل برد چون در صورت او تامل كرد او را شناخت كه شوهر اول او بوده گفت تو فلان تاجر بصرى نيستى گفت چرا از كجا مرا مىشناسى گفت تو همان مرد ناصبى باشى كه دست عيال خود را قطع كردى و او را طلاق گفتى و از خانه بيرون كردى و گفتى برو تا على دست ترا خوب كند همانا عجب است كه مرا نمىشناسى من همان عيال تو هستم اكنون ببين كه امير المؤمنين عليه السّلام دست مرا خوب كرد و مرا بر سرير عزت و غنا و ثروت نشانيده اكنون بگو بدانم آن‌همه اموال تو كجا رفت مرد ناصبى چون عيال خود را بشناخت و دست او را صحيح بديد هر دو دست بر سر زده و آه سرد از دل بركشيد و دست افسوس بدندان گزيد گفت وقتى كه ترا از خانه بيرون كردم طولى نكشيد كه آتش در دكان من افتاد و آنچه داشتم طعمه حريق گرديد و خانه و اثاثيهء من همه بتاراج رفت و تا بامروز سائل به كف مىباشم آن زن گفت دشمنى با امير المؤمنين عاقبتش همين است از خدا بترس و ترك اين مطلب باطل بنما شوهر او ديد كه عيال او با آن سائل سخن بدراز كشيد چون آمد احوال پرسيد قصه را بازگفت آن مرد گفت اللّه اكبر آن سائل كه گوشواره به او دادى من هستم فاعتبروا يا اولى الابصار\r\n\r\nبانوئى كه پدر ناصبى او دستش را قطع كرد\r\nعلّامهء نورى در دارالسلام از كتاب ( حبل المتين ) كه تأليف سيد شمس الدّين محمد بن بديع الرضوى است كه از سدنهء روضهء مطهره رضويه است و در زمان شاه‌طهماسب ثانى زندگانى مىكرده و از علماء جليل القدر آن عصر بوده از كتاب جامع الاسرار اسعدى نقل كرده كه در زمان خلفاى بنى العباس مرد بخيلى بود كه از اعداء اهل بيت\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعصمت بشمار مىرفت و دخترى داشت كه از خاندان عصمت بوده و از براى آن دختر روزى دو قرص نان بيشتر به او نمىداد روزى آن مرد در منزل نبود كه سائلى آمد و گفت بمحبت على كه مرا چيزى بدهيد پس آن دختر دو قرص نان خود را به او داد در آن اثنا پدر ملعونش از راه رسيد و سائل را با آن دو قرص بر در منزل بديد از او سؤال نمود كه اين نانها را كه به تو داده است آن سائل گفت دخترى از اين خانه اين دو نان را به من داد پس آن ملعون داخل خانه گرديد و از دخترش سؤال نمود كه چرا نانهاى خود را بسائل دادى گفت او مرا قسم داد به كسى كه نتوانستم قسم او را رد بنمايم گفت آن كيست دختر گفت امير المؤمنين على است پدرش گفت آيا او را دوست مىدارى دختر گفت هزار جان من فداى على باد پس آن ملعون گفت بكدام دست دادى نان خود را بسائل گفت بدست راست آن ملعون گفت اگر در محبت او صادقى دستت را بده تا بدوستى او قطع كنم آن دختر گفت دست دادن در راه محبت او آسان است لكن اى پدر مرا محتاج بمردم مكن و سائل به كف منما پس هرچه تضرع نمود پدرش قبول ننموده بالاخره دست او را بريده و او را از منزل خود بيرون كرد پس آن دختر روى به بيابان نهاد و در زير درختى آمد و نشست از شدت درد او را غش عارض شد قضا را سلطان آن نواحى به شكار رفته آهوئى در نظرش آمد از عقب او بتاخت تا بمكانى رسيد ديد نور از او مشتعل است بسوى آسمان و درختى پيدا شد كه در اطراف او حيوانات زيادى جمع شدند و همه سرها را بسوى آسمان بلند نموده گريه و زارى مىنمايند پس بنزديك آن درخت آمد ديد دخترى زيبا در زير درخت است و دست راستش قطع شده است و از هوش رفته و خون از دست او جارى است پس از اسب پياده گرديد و دست او را بست و خون ايستاد پس از غشوه افاقه از براى او حاصل شده ديد مردى با محاسن نيكوئى در بالين او نشسته است اين وقت بر آن دختر سلام نمود چون سلطان ديد كه به هوش آمده است از حالاتش سؤال نمود آن دختر ماجرا را تماما بعرض سلطان رسانيد پس آن ملك عادل گفت غصه مخور تو دختر منى و من پسرى دارم ترا از براى او تزويج مىنمايم اين وقت او را بلشكرگاه آورده و محملى از براى او ترتيب داده او را در حرم‌سراى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخود داخل كرد و معالجه نمود و تا زخم دستش بهبودى حاصل نمود و آن دختر روزها را روزه مىگرفت و شب را مشغول بعبادت بود تا اينكه رأى سلطان بر اين قرار گرفت كه آن دختر را به پسر خود تزويج نمايد سپس مجلسى مهيا نموده و عقد واقع شد در نهايت زيبائى و عظمت و پسر را در حجله‌گاه آن دختر داخل نمودند و سلطان خودش عقب درآمد تا مكالمات آنها را استماع بنمايد براى اينكه پسرش واقف از مقطوع بودن دست دختر نبود و غرض سلطان اين بود كه اگر آن پسر اظهار كراهتى بنمايد براى مقطوع بودن دست دختر او را تسلى بدهد بالجمله پسر آب طلب كرد آن دختر ظرف آب را بدست چپ گرفته بنزدش آورد پسر از روى مزاح گفت پدرم به من زنى داده است كه دست راست را از چپ تميز نمىدهد دختر از شنيدن اين كلمه منقلب گرديد و دلش سوخت و آب در چشم بگردانيد چون پسر سلطان اين حالت را از او مشاهده نمود از گفته خود پشيمان شد بخوابگاه خود رفت و خوابيد اين وقت دختر برخواست و وضو بساخت و دو ركعت نماز بجاى آورد و بعد از نماز سر به سجده نهاد و عرض حال با قادر ذوالجلال نمود و گفت خدايا تو عالمى كه من دست خود را در راه محبت وليت امير المؤمنين داده‌ام پس مرا درياب يا غياث المستغيثين اين وقت سخت بگريست تا حال غشوه به او عارض گرديد در آن حال ديد نورى ظاهر شد كه تمام آسمان و زمين را روشنى داده و آن نور دو نصف شد و از ميان آن تختى نمودار گرديد كه در ميان آن يك زن و چهار مرد بود كه نور آنها خانه را روشن و منور گردانيد در آن حال ديد كه آن زن از تخت به زير آمد و در كنار او بنشست و او را در بغل گرفت و به او فرمود غصه مخور كه غمت به آخر رسيد منم فاطمه زهرا و اين چهار مردى كه بالاى اين تخت مىباشند يكى پدرم رسول خدا ص و آن ديگر شوهرم على مرتضى و آن دو نفر ديگر دو فرزندان من حسن و حسين مىباشند اين وقت صديقهء طاهره به حضرت امير عرض كرد يا ابا الحسن اين زن دستش در راه محبت تو قطع شده است دعا بفرما كه دستش درست شود به بركت دعاى تو و رفع خجلت او از شوهر بشود آن حضرت چون اين كلام را از حضرت فاطمه استماع نمود از تخت به زير آمد و دست خود را بلند نمود و كف‌دستى را از\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nهوا گرفته و بدست قطع‌شدهء آن دختر نهاد و سورهء فاتحة الكتاب را قرائت نمود پس دست آن دختر صحيح شد و فاطمهء زهرا و امير المؤمنين در بالاى آن تخت رفته از نظر غائب شدند و به آسمان عروج فرمودند چون سلطان مدتى عقب در ايستاد هيچ حركت و حسى از پسر و آن دختر نشنيد مضطرب گرديد در را باز كرده داخل حجره شد ديد پسرش در بستر خود در خواب است و آن دختر بالاى سجاده خوابش برده در اين اثنا عطسه بر سلطان عارض گرديد از صداى عطسه دختر از خواب بيدار شده دست خود را صحيح يافت دوباره به سجده افتاد و شكر و حمد الهى بجاى آورد و از جاى خود حركت نموده بسلطان سلام نمود و دست خود را به او نشان داد و كيفيت را به او عرضه داشت سلطان نيز سجده شكر بجاى آورد و از حجره بيرون آمد و محبت آن دختر در دل شوهر مضاعف شد\r\n\r\n( مج ) - بانوئى كه از پسر مأمون شكايت داشت\r\nروزى مأمون در مجلس قضا نشسته بود كه در خلال اين حال زنى با لباس كهنه مقابل مأمون ايستاد و گفت السلام عليك يا امير المؤمنين و رحمة اللّه و بركاته مأمون نگاهى بيحيى بن اكثم كرده يحيى گفت و عليك السلام يا امة اللّه تكلمى بحاجتك آن زن اشعار ذيل را با تمام فصاحت انشا كرد\r\n يا خير منتصف تهدى له الرشد * و يا اماما به قد اشرق البلد\r\nيشكو اليك عميد القوم ارملة * عدى عليها فلم يترك لها سبد \r\n( اى شعر )\r\n و ابتز منى ضياعى بعد منعتها * ظلما و فرق منى الاهل و الولد \r\nمأمون جواب او را باشعار مناسب داد كه حاصل مضمونش اين است يا امة اللّه وقت نماز رسيد است روز شنبه خصم خود را بيار تا داد ترا از او بستانم چون روز شنبه شد و بيامد و گفت السلام عليك يا امير المؤمنين مأمون جواب سلام داد و گفت خصم تو كجاست اشاره بعباس بن مأمون كرده پس فرمان داد عباس را بنزد آن زن جلوس نمايد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو مأمون براى آن زن حكم كرد و فرمان داد تا اموال او را به او رد كردند و پسرش عباس را مجازات كرد ( عقد الفريد )\r\n\r\nبانوى عربيه كه بر سر قبر پدرش بود\r\nدر كتاب مذكور گويد زنى از اعراب بر سر قبر پدرش ايستاد و سر بجانب آسمان كرد و گفت ( اللهم نزل بك عبدك مقفرا من الزاد مخشوش المهاد غنيا عما في ايدى العباد فقيرا إلى ما في يديك يا جواد و انت يا ربى خير من نزل به المؤمنون و استغنى بفضله المقلون و ولج فى سعة رحمة المذنبون اللهم فليكن قرى عبدك منك رحمتك و مهاده جئتك ثم قالت يا ابتاه ان فى اللّه تعالى من فقدك عوضا و فى رسول اللّه عن مصيبتك اسوه ( ثم انصرفت ) گفت بارخدايا بنده تو با دست تهى بر تو نازل شد او را زادى و توشه‌اى نيست در مكان ضيق فرود آمد است و از آنچه در دست مردم است بىنياز و چشم اميدش بسوى تو باز اى صاحب جود و احسان و اى بهترين سرپرست مؤمنان كه فقيران بيچاره از فضل تو برخوردار مىشوند و بواسطهء وسعت كرم و رحمت تو گناهكاران لباس مغفرت درپوشند اكنون اين پدر مرا كه بندهء تو است ضيافت او را رحمت خود قرار بده و مكان او را بهشت برين سپس پدر خود را خطاب كرد كه اى پدر در عوض فقدان تو خداى تعالى مراست و در مصيبت تو مرا برسول خدا صلّى اللّه عليه و آله اقتدا است\r\n\r\nبانوى عربيه كه در سكرات موت پسرش بود\r\nدر كتاب مذكور گويد كه عبد الرّحمن بن عمر حديث كند كه وارد شدم بر زنى از اعراب كه پسرش در پيش چشمش در سكرات موت بود در آن حال ديدم آن زن از جابر خواست و چشمهاى آن پسر را پست و دست و پاى او را بسوى قبله كشيد و بسوى من ملتفت شد گفت يا بن أخى گفتم چه مىخواهى ديدم اين كلمات بگفت ( قالت ما احق من البس النعمة و اظلت به النضرة ان لا يدع توثق من نفسه قبل حل عقدته و العفو ربه ثم نظرت إليه و قالت و اللّه ما كان ماله لبطنه و لا امره لعرسه ثم انشدت\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n رحيب دراع بالتى لا تشينه * و ان كانت الفحشاء ضاق بها ذرعا \r\nگفت چقدر سزاوار است كسى كه خداى تعالى لباس نعمت به او پوشانيد و سحاب نضارت و خوش‌گوارى بر سر او سايه انداخته كه وانگذارد نفس خودش را يله و رها بلكه او را در بند و زنجير عبادت بدارد قبل از اينكه رشته عمرش گسيخته شود تا اينكه بعفو و مغفرت پروردگار خود نائل شود سپس روى به اميت كه پسر او بود كرد و گفت به خدا قسم آنچه اموال بدست او مىآمد انفاق مىكرد و براى شكم خود ذخيره نمىنمود و امرى براى عيال خود عهده‌دار نبود سپس شعرى انشاء كرد كه مضمونش اين است كه اين پسر من طويل الباع واسع الصدر بامورى مشغول بود كه موجب سرشكستگى و قباحت و زشتى نبود و دست او از گناهان كوتاه بود\r\n\r\nبانوئى كه براى فرزند خود مرثيه گفته\r\nدر كتاب مذكور گويد زنى از اعراب را در مرگ پسرش تعزيت گفته‌اند آن زن در جواب گفت ( إنّ فقدى ايّاه آمننى كل فقد سواه و ان مصيبتى به هونت علىّ المصائب ) .\r\nيعنى همانا از دست رفتن فرزند من بعد از او هر چيز از دست من برود بر من دشوار نيست و هر مصيبتى بر من وارد بشود سهل است بعد از مصيبت من به اين فرزند اين وقت اين اشعار را انشاء كرد .\r\n من شاء بعدك فليمت * فعليك كنت احاذر\r\nكنت السواد لناظرى * فبكى عليك الناظر\r\nليت المنازل و الديار حفائر و مقابر * انى و غيرى لا محالة حيث صرت لصائر \r\nيعنى هركه مىخواهد بعد از تو بميرد فقط من بر تو خائف بودم چون تو نور عين و انسان ديدهء من بودى اكنون همان چشم بر تو گريان است اىكاش منازل و شهرها همه حفيره و قبرستان بودى براى اينكه من و غير من بالاخره فرودگاه ما همان فرودگاه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nتوست سپس با دلى داغدار و چشم اشكبار اين اشعار بگفت .\r\n ابنى غيبتك المحل الملحد * او ما بعدت قاين من لا يبعد\r\nانت الذى فى كل ممسى ليلة * تبلى و حزنك فى الحشا يتجدد \r\nيعنى اى نور ديده رمد كشيدهء من و اى ميوه دل غم رسيده من خاك لحد ترا از نظر من پنهان كرد آيا تو از من دور شدى و كجا پيدا مىشود كسى كه اين دورى براى او نباشد ولى اى فرزند عزيزم اگر بدن تو در زير خاك هر ساعت به طرف كهنگى و پوسيدگى راه نزديك مىكند ولى هر ساعت حزن و اندوه فراق تو در قلب من تازه مىشود سپس زار بگريست و اين اشعار بآهنگ جان‌گداز بگفت\r\n لئن كنت نورا للعيون و قرة * لقد صرت سقما للعيون الصائح\r\nو هون حزنى ان نومك مدركى * و انى غدا من اهل تلك الضرائح \r\nيعنى اى فرزند عزيزم اگر نور ديدهء من و روشنى چشم من بودى هرآينه امروز سبب شدى كه چشمهاى صحيح را از شدت گريه بيمار بنمائى ولى باك ندارم از اين حزن شديد كه مرا فروگرفته چون مىدانم عن‌قريب به تو ملحق مىشوم و در زير خاك پنهان مىگردم سپس صيحه‌اى كشيد و گريه‌اش شديد شد و به اين اشعار مترنم گرديد\r\n يا فرحة القلب و لا حشاء و الكبد * يا ليت امك لم تحبل و لم تلد\r\nلما رايتك قد ادرجت فى كفن * مطيبا للمنايا آخر الابد\r\nابقيت بعدك انى غير باقيه * و كيف تبقى ذراع زال عن عضد \r\nيعنى اى سرور قلب من و اى پارهء جگرم اىكاش مادرت به تو حامله نمىشد و ترا نمىزائيد تا اينكه ترا در ميان كفن بنگرد و از براى خوابيدن زير خاك ابدالآباد ترا با كافور مطيب نمودند و آخرين شعر او اين بود كه با قلب مجروح قرائت نمود\r\n هو الصبر و التسليم للّه و الرضا * اذا نزلت بى خطبته لا اشاؤها \r\nيعنى هرگاه مصيبتى بر من نازل بشود كه مترقب آن نبودم و انتظار او را تسلى دل من همان صبر و شكيبائى و راضى به قضا و تسليم امر حضرت حق جل و علا است\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n( مج ) بانوئى كه براى شوهر خود مرثيه مىگفت\r\nو نيز در كتاب مذكور گويد زنى از مردم اعراب براى شوهر خود بابيات ذيل مرثيه گفت\r\n كنا كغضين فى جرثومة بسقا * حينا على خير ما ينمى به الشجر\r\nحتى اذا قيل قد طالت فروعهما * و طاب قنواهما و استنصر الثمر\r\nاخنى على واحد ريب الزمان و ما * يبقى الزمان على شىء و لا يذر\r\nكنا كانجم ليل بينها قمر * يجلو الدجى فهوى من بينها قمر \r\nيعنى بوديم ما دو نفر همانند دوشاخه كه از يك ريشه و اصل بلند گرديد حال كونى كه بر بهترين نموى كه براى درختان است از براى ما بود بناگاه مرك يكى ما را در ربود همانا اين دهر غدار و اين روزگار ناپايدار باقى نمىگذارد شىء را مگر آنكه او را صيد مىكند و بوديم همانند ستاره‌هاى نورافكن كه در ميان ما بدر تابان در تاريكى شب درخشان بود افسوس كه قمر از ميان ما منخسف گرديد و از مجلس ما رخت بربست\r\n\r\n( مج ) بانوئى كه با زينت بر سر قبر شوهر مىگريست\r\nدر كتاب مذكور از اصمعى حديث كند كه با بعضى از رفقاى خود بمقابر اعراب وارد شديم بناگاه زنى را ديديم در غايت جمال با لطافت خد و رشاقت قد خود را آراسته و از حلى و حلل كاملا خود را زينت كرده چندانكه وصف نتوان كرد اصمعى گويد من با رفيق خود گفتم آيا چيزى عجيب‌تر از اين ديده‌اى گفت نه اين وقت من پيش رفتم گفتم اى جاريه با قلب حزين و چشم اشكين مرثيه مىخوانى و لكن بر تو زى مصيبت‌زدگان نمىبينم در جواب من به اين ابيات ذيل مترنم گرديد\r\n فان تسألانى فيم حزنى فاننى * رهينته هذا القبر يا فتيان\r\nفانى لاستحييه و الترب بيننا * كما كنت استحييه حين ترانى \r\n\r\n","description":"","footnote":"","page_name":" 29 ","page_number":29},
  {"content":"\r\n\r\n اهابك اجلالا و ان كنت في الثرى * مخافة يوم ان يسؤك لسانى \r\nيعنى اى دو جوان اگر سؤال شما اينست كه من براى چه مىنالم همانا ناله و افغان من براى اين كسى است كه زير خاك خوابيده است و اما اينكه خود را زينت كردم براى اينكه حيا مىكنم از او در حالتى كه زير خاك است مثل حياء من از او در ايام حيوة او هنگامى كه به روى من نظر مىكرد و اكنون بين خود و او خاك را مانع نمىدانم و مهابت و جلالت او را در نظر ممثل دارم اگرچه او در زير خاك است ولى خوف دارم كه روزى شايد نسبت به او اسائه ادبى كرده باشم سپس صدا را بناله و شيون بلند كرد و ابيات ذيل را بسرود\r\n يا صاحب القبر يا من كان ينعم بى * حظا و يكثر فى الدنيا مواساتى\r\nفزرت قبرك فى حى و فى حلل * كانتى كنت من اهل المصيبات\r\nاردت آتيك فيما كنت اعرفه * ان قد تسر به من بعض هينات \r\nيعنى اى صاحب قبر و اى كسى كه انواع نعمتها و حظها و لطفها را هرگز از من دريغ نداشتى و چندانكه توانستى از مواسات با من دست باز نداشتى اكنون با جماعت عشيره و با زينت تمام به زيارت تو آمدم گويا از اهل مصيبات بودم و اينك از عزا بيرون آمدم دوست داشتم كه به خدمت تو شرفياب بشوم در حالت و لباسى كه مىدانستم تو آن حالت و لباس را اگر ببينى به آن مسرور مىشوى )\r\n\r\nپادشاه خاتون\r\nدختر قطب الدّين كه ششمين حكمران از ملوك قراختائيان كه در كرمان حكومت كردند از سال ششصد سى و هشت پادشاه خاتون در كرمان حكومت كرد بالاخره مقتول گرديد اين دو بيت ذيل از نتايج افكار اوست\r\n درون پرده عصمت كه تكيه‌گاه من است * مسافران هوا را گذر بدشوارى است\r\nهميشه باد سرزن به زير مقنعه‌اى * كه تاروپود وى از عصمت نكوكارى است \r\n( تذكرة الخواتين )\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبانوى عارفه\r\nذو النون مصرى حديث كرده كه من وقتى در سفرى از اسفار زنى را ديدم با جبه و مقنعه پشمى كه تنها در صحرا عبور مىنمود به دو رسيدم گفتم با تنهائى ارادهء كجا دارى كه نسوان را بيابان‌گردى و سياحت جائز نيست گفت اى مغرور سير و سياحت من بسوى او است مگر نخوانده‌اى كتاب خدا را كه مىفرمايد  ( أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها )  از اين كلام دانستم كه دانشمند است با خود گفتم كه چيزى از او سؤال بنمايم سپس به او گفتم باى شىء عرفت اللّه قالت عرفت اللّه باللّه و عرفت ما دون اللّه بنور اللّه سپس گفتم چيست اسم اللّه الاعظم گفت هو اسم اللّه الاعظم است ( نامهء دانشوران )\r\n\r\nبانوى عقيليه\r\nو نيز در نامهء دانشوران در حوادث 110 هجرت از فرزدق شاعر حديث كند كه گفت من در بلاد نبى عقيل سير مىكردم و در چشمه‌سارها گردش مىكردم بناگاه رسيدم بخيمهء بسيار عالى در آنجا زنى را ديدار كردم كه به آن صباحت رخسار و ملاحت ديدار و حلاوت گفتار تابان وقت همانند او را نديده بودم پس به دو نزديك شدم و گفتم هيچ رخصت مىفرمائى كه در اين ظل ظليل و سايهء مباركه چندى بآسايش بگذرانم گفت فرود شو و بياساى و در ميهمانى ما آسوده‌خاطر باش پس شتر خويش فروخوابانيدم و در حضورش جلوس دادم آنگاه آن ماه‌رو كنيز خود را فرمان كرد كه بشتاب نزد راعى و گوسفندى گرفته بياور آن را ذبح كن و كار خورش و خوردنى را فراهم بنما و مقدارى كره و خرما حاضر ساز پس با هم نشستيم و مشغول حديث شديم به خدا قسم هرگز بفضل و ادب و فرهنگ و دانش آن زن كسى را نديدم هيچ شعر از بهرش نخواندم جز آنكه برتر و بهتر از آن را براى من انشاد نمود و آن مجلس و حديث مرا در عجب و شگفتى همىداشت بناگاه مردى كه دو برد بر تن داشت پديد شد آن زن چهره و رخسار خود را در زير برقع پنهان داشت آن مرد بيامد و بنشست آن ماهرو و زهره‌جبين روى به دو\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكرد و همى با او حديث گفت من از اين حال خشمگين و افسرده‌خاطر شدم خواستم آن مرد را از آن مجلس منصرف گردانم حيله‌اى بنظرم نيامد مگر آنكه با او گفتم من مىخواهم با تو مصارعت بنمايم باادب گفت آيا كسى با ميهمان خود مصارعت مىنمايد فرزدق گويد من الحاح و اصرار كردم و غرضم دور كردن او بود از آن مجلس انس چون آن مرد حاضر نمىشد آن زن به آن مرد گفت چه ضرر دارد با پسر عم خود مصارعت بنمائى اين وقت آن مرد از جاى برخواست و برد خود را بيرون كرده بكنارى انداخت خلقتى عجيب ديدم كه بر هلاك خود يقين كردم پس دست مرا گرفت و بجانب خود كشيد چنان كه در سينه‌اش جاى گرفتم آنگاه مرا از زمين بركند و چنان بر زمين بكوفت كه تمالك از من برفت و همى ضرطه از پى ضرطه بيفكندم و صدا از دنبال صدا درانداختم و به طرف شتر خويش برجستم آن جوان التماس كرد و مرا سوگند داد كه من در رفتن عجلت ننمايم و آن زن به من گفت خداى تعالى اين ميهمانى و تن‌آسائى را بر تو مبارك گرداند و موجب عافيت باشد من گفتم اين ظل شما و ميزبانى شما را رسوا و خوار بنمايد اين بگفتم و برفتم در آن حال كه روى به راه داشتم ناگاه آن جوان بر مركبى آزاده سوار و ناقه نجيبى با بهترين رحل و جهاز زمام آن را در كف داشت مرا ندا در داد كه اى فلان ترا به خدا قسم مىدهم كه مرا عفو بفرمائى من رغبت به اين مصارعت نداشتم بسبب اصرار و ابرام تو اقدام كردم اكنون اين ناقهء نجيبه را با رحل و جهاز از من به پذير و بپرهيز كه كسى ترا فريب دهد و آن را به قيمت قليلى از دست تو بدر كند زيرا قسم بخداى كه دويست دينار بهاى آن را داده‌ام گفتم اين ناقه را مىپذيرم لكن با من بازگوى كه تو كيستى و آن ماه‌پاره كيست گفت من توبة بن حمير باشم و آن زن ليلى اخيليه باشد پس از من معذرت طلبيده من شتر را گرفتم و به راه خود رفتم\r\n\r\nبانوى ابن دمينته\r\nابن دمينه از شعراى صدر اسلام بوده و گويند ابن دمينه را ابتدا زنى بدكاره مسماة بحماة بوده بالاخره همان زن ابن دمينه را مقتول مىنمايد و چون از حماة بدعمل\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nرنجش پيدا مىكند زنى ديگر آمنه يا امينه‌نام را در حبالهء نكاح خود درمىآورد و اين زن صاحب طبع و شاعره و از فصحاى عصر خود بوده و زياده از حد متعارف بابن دمينه مهر و محبت داشته و محاورات شاعرانه بين زوج و زوجه واقع شده چنان كه وقتى در مجلس اين ابيات را خطاب بابن دمينه انشاء نمود\r\n و انت الذى اخلفتنى ما وعدتنى * و اشمت بى من كان فيك يلوم\r\nو ابرزتنى للناس ثم تركتنى * لهم غرضا ارمى و انت سليم\r\nفلو كان قول يكلم الجسم قد بدا * بجسمى من قول الوشاة كلوم \r\nو بعضى ابيات رائقه اين زن در كتاب اغانى و تزيين الاسواق نگاشته شده از آن جمله اين سه بيت است كه در وصل حبيب گويد .\r\n تجاهلت و صلى حين لاحت عمايتى * فهلا صرمت الحبل اذانا ابصر\r\nولى من قوى الحبل الذى فد قطعة * نصيب ولى رأى و عقل موفر\r\nو لكن ما آذنت بالصرم بغتته * و لست على مثل الذى جئت اقدر \r\n( خيرات حسان )\r\n\r\nبانوئى كه بعد از تلف اموال خود مسرور بود\r\nعلامهء خبير شيخ محمّد على معروف به فقيه تبريزى در كتاب بحر الجواهر خود از مبرد حديث كند كه گفت بر زنى نازل شدم كه مال كثير داشت و همچنين غلامان و كنيزان و اولاد و خدم و حشم بسيار براى او بود چند روز در منزل او ماندم چون خواستم حركت بنمايم او را گفتم آيا حاجتى دارى تا در اسعاف آن حاجت سعى خود به كار برم آن زن گفت بلى حاجت من اين است كه هرگاه به اين بلد عبور دادى به خانه من نازل شوى مبرد گويد من از نزد آن زن مرخص شدم بعد از چند سال دوباره به خانه آن زن وارد شدم ديدم آن زن در نهايت فقر و بيچارگى جميع اموال او نابود شده است و همه فرزندان و غلامان و كنيزان از دست او رفته و منزل سابق را هم فروخته با اين همه خوشحال و خندان در كمال بهجت و سرور است او را گفتم با اين همه ترا مسرور مىبينم از چه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nجهت است گفت اى بندهء خدا من در خصب نعمت و كثرت مال و ثروت در احزان و هموم و غموم كثيره بودم گمان كردم كه اين از قلت شكر من بود و خوف داشتم كه در آخرت حظى نداشته باشم و من اليوم در اين حالت خندان و مسرورم به جهت شكرانهء صبرى كه خدا به من داد است\r\n\r\nبانوئى كه داراى مقام رضا بود\r\nدر كتاب مذكور گويد كه يك عابدى سالهاى بسيار عمر خود را بزهد و عبادت بسر برده بود در عالم رؤيا به او گفته‌اند فلانه زن رفيق تو است در بهشت آن عابد چون از خواب بيدار شد در جست‌وجوى آن زن برآمد تا او را پيدا كرده ميهمان او گرديد به عمل او نظر كرد چيزى نديد و آن عابد قائم الليل و صائم النهار بود عابد سؤال كرد آيا ترا غير از اين عمل عبادتى باشد آن زن گفت براى خود عملى نمىدانم كه اظهار آن بنمايم فقط خصلتى در من هست و آن اين است كه اگر در شدتى باشم تمنا نمىكنم كه اىكاش در رخا بودم و اگر مريض شوم تمنا نمىكنم كه اىكاش در صحت بودم و اگر در آفتاب باشم تمنا نمىكنم كه اىكاش در سايه بودم عابد دستهاى خود را بر سر نهاد و گفت اين خصلت خيلى بزرگ است كه عاجزند از آن بزرگان زهاد و عباد و نظير آن در كتاب مذكور گويد زنى راه مىرفت پاى او برگشت و سخت بر زمين خورد و ناخن او بريده شد با اين وضع از آن مسرور و خندان بود به او گفته‌اند آيا الم او را درك نمىكنى آن زن گفت لذت ثواب جزيل كه جزاى آن است زائل كرده است از قلب من مرارت وجع را\r\n\r\nبانوئى كه از دست دزد استغاثه بامير المؤمنين ع كرد\r\nزيد نساج حديث كند كه من در روز جمعه به زيارت مقام امام زين العابدين رفتم در آنجا مردى را كه از همسايگان ما بود ملاقات كردم درحالىكه مشغول به غسل كردن بود و در پشت او زخمى بود باندازهء وسعت يك شبر و خون و چرك از او سيلان\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nداشت مرا حال تنفر دست داد او ملتفت من گرديد و خجلت كشيده بعد گفت تو زيد نساج نيستى گفتم چرا گفت بيا مرا معاونت كن تا غسل جمعه بنمايم گفتم به خدا قسم ترا معاونت نكنم تا مرا خبر دهى از اين زخم كه در پشت تو است گفت مرا اعانت كن تا هنگامى كه فارغ شوم ترا خبر مىدهم به شرطى كه تا من زنده هستم به كسى خبر ندهى پس او را معاونت كردم تا غسل خود را خلاص كرد و لباسهاى خود را پوشيد و در آفتاب نشست گفت دانسته باش كه ما ده نفر بوديم هم‌دست و هم‌داستان در امور باطله بهر قبيحى اقدام مىكرديم و هر شب در منزل يك نفر جمع مىشديم و آن صاحب منزل براى ما از اطعام و شراب كهنه چندانكه ما را كفايت كند فراهم مىنمود چون شب نهم در خانهء يك نفر جمع شديم و بعد از صرف طعام و شراب متفرق گرديديم و هركس به خانه خود رفت من به منزل خود برگشتم و بخواب رفتم بناگاه ديدم زوجه من مرا بيدار مىكند مىگويد مگر نمىدانى فردا شب نوبت تو است و در خانه از قليل و كثير چيزى يافت نمىشود من سر از جامهء خواب برگرفتم و مستى از سر من بيرون رفته بود متحير ماندم چه وسيله فراهم بنمايم كه پولى بدست بياورم كه در نزد رفقاى خود منفعل نشوم زوجه من گفت امشب شب جمعه است و روضهء على بن ابى طالب از زوار خالى نيست مردم از دور و نزديك به زيارت او مىروند برخيز برو بر سر راه آنها كمين بگذار شايد طعمه‌اى بدست كنى لااقل لباس آنها را بيرون بياورى و آن را بمعرض فروش درآورى تا مروت تو در نزد رفيقانت تمام بوده باشد من برخواستم شمشير و سپر خود را برداشتم و در خندق كوفه كمين نهادم و شبى تاريك و ظلمانى بود و ابر آسمان را فروگرفته بود همى رعد و برق ظاهر مىشد بناگاه در ميان برق ديدم از طرف كوفه دو نفر پيدا شدند چون نزديك رسيدند برق ديگر زد ديدم يك زن جوان و يك زن پير ميآيند چون به من نزديك رسيدند برق ديگر زد ديدم با آن عجوز دختركى است در نهايت حسن و جمال با خود گفتم عجب صيدى بدست من افتاد بنك برايشان زدم كه زيور و لباس خود را تماما بريزيد تا جان سالم بدر بريد ناچار هرچه زيور و لباس داشته‌اند ريخته‌اند در آن‌وقت شيطان مرا وسوسه كرد با خود گفتم چنين صيدى به اين آسانى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبدست تو افتاده و چنين دخترى كه در جمال نظير ندارد چرا او را از دست مىدهى در حال بجانب دختر حمله كردم دختر از قصد من مطلع شد بر آن عجوز پناه برد و خود را به او مىچسبانيد و مىگفت اى خاله بفريادم برس و چون شاخهء ريحان كه از نسيم صبحگهان بلرزد بر خود مىلرزيد و همى گره بالاى گره به بند شلوار خود مىزد آن عجوزه مرا گفت اى مرد از خدا بترس و آنچه از ما گرفته‌اى ترا حلال باشد دست از اين دختر بردار كه فردا شب مىخواهد به خانهء شوهر برود من خالهء او هستم مرا گفت من نذر كرده‌ام كه شب جمعه به زيارت مولايم امير المؤمنين عليه السّلام بروم و مىترسم چون بخانهء شوهر رفتم ديگر موفق نشوم بيا امشب مرا با خود ببر تا آن حضرت را زيارت بنمايم اكنون اى مرد ترا به خدا قسم مىدهم كه ناموس ما را مدر و ما را فضيحت منما سخنان آن عجوزه براى من باد در چنبر و آب در غربال بود دستى بسينهء او زدم و دختر را از او جدا كردم و بر زمين انداختم و روى سينهء او نشستم و هر دو دست او را بيك دست گرفتم خواستم گره بند شلوار او را بگشايم و او را در زيردست و پاى من چون ماهى كه از آب برون افتاده باشد اين وقت يك صيحه از جگر كشيد و گوشه چشم بجانب نجف كرده گفت المستغاث بك يا امير المؤمنين عليه السّلام كه در حال صداى سم اسبى به گوش من رسيده و گوينده‌اى گفت دست بردار از اين زن من به عقب نگاه كردم شخصى را ديدم كه بر اسب اشهبى سوار و لباس سفيد دربر دارد و بوى مشك از او متصاعد است از بنك او دست من سست شد دست از دختر برداشتم ولى خود را ضبط كردم با خود گفتم اين سوار يك نفر بيش نيست من ابطال رجال را بجوانمردى نشناختم با جرات گفتم تو خود را نجات داده‌اى كه مىخواهى ديگرى را نجات بدهى ديدم با شمشير به من اشاره كرد كه برو درافتادم و زبان من بند آمد و از گفتار به كلى لال شدم گويا روح در بدن من نماند ولى گوش من مىشنيد كه آن سوار به آن دو زن گفت لباسهاى خود را بپوشيد و زيورهاى خود را برداريد ديدم آن عجوزه گفت اى جوان‌مرد خدا ترا رحمت كند كه ما را از دست اين ظالم نجات دادى بيا بر ما منت بگذار و ما را برسان بحرم سيد و مولاى ما امير المؤمنين عليه السّلام آن سوار به روى ايشان تبسم نمود و فرمود منم امام شما امير المؤمنين\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعليه السّلام برگرديد به منزل خود كه من زيارت شما را قبول كردم پس آن عجوزه و آن دخترك پاى آن حضرت را بوسه دادند و لباسهاى خود را پوشيدند و خوشحال و مسرور مراجعت كردند در آن‌وقت من به هوش آمدم عرض كردم يا سيدى من توبه كردم كه ديگر مرتكب گناهى نشوم فرمود اگر توبه كردى خداى توبهء ترا قبول مىكند عرض كردم البتّه اين زخم مرا هلاك خواهد كرد در آن‌وقت مشتى خاك برداشت و بر پشت من ريخت و از نظر من غائب گرديد و آن زخم ملتئم شد گفتم چگونه ملتئم شده است با اينكه جراحت از او مىآيد گفت زخم مهيبى بود كه البتّه مرا هلاك مىكرد و اين مقدار براى عبرت باقى مانده\r\n( 9 بحار )\r\n\r\nبانوئى كه موسى بن جعفر ع گاو او را زنده كرد\r\nدر بصائر الدرجات در باب معجزات موسى بن جعفر عليه السّلام بسند خود از على بن مغيره روايت كند كه موسى بن جعفر عبور مىداد بمنى زنى را ديد كه گاو مرده در نزد اوست و اطفال صغارى در نزد او نشسته و آن زن گريه مىكند و اطفال او هم گريه مىكنند حضرت فرمود يا امة اللّه چرا اشك مىريزى عرض كرد اى بندهء خدا مرا گاوى شيرده بود كه معاش فرزندان من از آن گاو تهيه مىشد اكنون آن گاو مرده و من بيچاره و در كار اطفال خود متحير و سرگردانم حضرت فرمود مىخواهى گاو ترا زنده بنمايم آن زن گفت گاو مرده در عقدهء محال است كه دوباره زنده بشود اىكاش زنده مىشد آن حضرت بكنارى رفت و دو ركعت نماز بجا آورد و دستهاى خود را بجانب آسمان بلند نمود و دعائى قرائت نمود سپس برخواست سرپائى به آن گاو مرده زد فورا زنده شد و برخواست آن زن چون گاو خود را زنده بديد فرياد برداشت هذا عيسى بن مريم برب الكعبة آن حضرت خود را در ميان حجاج انداخت كه شناخته نشود\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nبانوئى كه امام صادق ع در حق او دعا كرد\r\n« 1 » بشار مكارى گفت در كوفه به خدمت حضرت صادق رسيدم ديدم طبقى از رطب در نزد آن حضرت است و از آن تناول مىفرمايد چون مرا ديد فرمود بيا از اين رطب تناول بنما من گفتم هناك اللّه جعلنى اللّه فداك فرمود بحقى عليك لما دنوت فاكلت من عرض كردم يا ابن رسول اللّه هنگامى كه به زيارت شما مىآمدم در راه بحادثه‌اى بر خورد كردم كه حال مرا بسيار منقلب كرد و گريه گلوى مرا فشار داده و آتش غيرت در كانون سينهء من شعله‌ور شده حضرت فرمود آن حادثه كدام است كه ترا اين همه منقلب گردانيده بشار عرض كرد يا بن رسول اللّه يكى از ملازمان حكومت را ديدم كه زنى را مىزند و بخارى او را بجانب حبس حكومت مىكشد و آن زن همى از پرده جگر ناله مىكرد و همى صيحه مىزد و مىگفت المستغاث باللّه و رسوله و كسى بفرياد او نمىرسيد حضرت فرمود چرا اين ظلم را به او مىكردند بشار گفت از مردم شنيدم كه اين زن پاى او بسنگى برآمد گفت لعن اللّه ظالميك با فاطمه چون اين كلمه را از او شنيدند بر فرق او زدند و او را بخارى بسوى حبس كشانيدند امام صادق بمحض شنيدن دست از خوردن رطب برداشت و دستمالى بدست گرفت و چندان گريست كه دستمال و سينه و محاسن مباركش غرق اشك شد پس فرمود اى بشار برخيز تا به مسجد سهله رويم از براى خلاصى اين زن دعا كنيم پس من با امام صادق عليه السّلام بسوى مسجد روان شديم و يك نفر از شيعيان خود را فرستاد بدر خانهء حكومت كه خبر آن زن را براى حضرت بياورد و به او فرمود از آنجا حركت مكن و نگران باش كه امر آن زن بكجا انجامد بشار گفت من با امام صادق عليه السّلام وارد مسجد سهله شديم و هر دو يك ركعت نماز بجا آورديم اين وقت امام صادق دست‌ها را بجانب آسمان بلند نمود و قال ( انت اللّه لا إله الا انت الخ الدعا ) چون دعا را تمام كرد سر به سجده نهاده و من به غير نفس آن حضرت چيزى نمىشنيدم سپس سر بلند نمود و فرمود اى بشار برخيز برويم همانا آن زن را\r\n\r\n\r\n","description":"","footnote":"\r\n( 1 ) س 219 ج 11 بحار\r\n","page_name":" 38 ","page_number":38},
  {"content":"\r\n\r\nآزاد كردند و او را رها نمودند بشار گويد چون از مسجد بيرون آمديم در بين راه آن شخصى كه حضرت او را فرستاده بود در خانه حكومت كه نگران حال آن زن باشد بما رسيد و بشارت داد عرض كرد يا ابن رسول اللّه آن زن را رها كردند حضرت فرمود چگونه آن زن را آزاد كردند عرض كرد من نمىدانم فقط در خانه ايستاده بودم كه ديدم حاجب حكومت آمد و آن زن را طلبيد و از او پرسيد تو بچه تكلم كردى گفت پاى من به سنگ آمد گفتم لعن اللّه ظالميك يا فاطمه پس مرا گرفته‌اند و چنين اهانت و اذيت كردند\r\nاين وقت حاجب دويست درهم از كيسهء خود بيرون آورد و گفت اين هديه را قبول كن و امير را حلال بنما و از او همى عذرخواهى مىكرد آن زن دويست درهم را قبول نكرد حاجب رفت و امير را از قصه آگاه كرد امير فرمان داد او را مرخص كنيد تا به منزل خود مراجعت نمايد حضرت فرمود دويست درهم را قبول نكرد آن مرد گفت نه به خدا قسم و حال آنكه من مىدانم آن زن بسيار محتاج است پس حضرت هفت درهم به آن مرد داد فرمود اين مبلغ را به آن زن بده و سلام مرا به او برسان بشار مىگويد منهم بهمراه آن مرد رفتم و تبليغ سلام حضرت را به او نموديم گفت شما را به خدا قسم مىدهم كه آن حضرت به من سلام رسانيده ما قسم ياد كرديم كه و اللّه جعفر بن محمد بشما سلام رسانيده بناگاه گريبان خود بدريد و غش كرد روى زمين افتاد ما صبر كرديم تا به هوش آمد ما را قسم داد كه كلام خود را اعاده كنيد امتثال كرديم دوباره نعره زد و بىهوش شد تا سه مرتبه چنين كرد پس دراهم را به او تسليم داديم آن زن گفت مولاى مرا از من سلام برسانيد و به او عرض كنيد كه از خداوند متعال مسئلت نمايد كه مرا كه كنيزك او هستم ببخشايد چون نمىشناسم احدى را كه در نزد خدا مقرب‌تر از امام صادق عليه السّلام و آباء و اجداد او بوده باشد بشار مىگويد برگشتيم و داستان آن زن بعرض حضرت رسانيديم و هنگامى كه ما حديث آن زن را نقل مىكرديم آن حضرت مىگريست و در حق او دعا مىفرمود\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nبانوئى كه چهل سال جواب سؤالات را از آيات قرآن مىداد\r\nدر نوادر سهيلى و مستطرف ابشهى از عبد اللّه بن مبارك حديث كردند كه گفت من به قصد زيارت بيت اللّه و روضهء منورهء رسول خدا صلّى اللّه عليه و آله و سلّم پا به راه نهادم در بيابان بناگاه سياهى بنظرم آمد پيش رفتم خاتونى بنظرم آمد پشم‌پوش سروصورت خود را پوشانيده گفتم السلام عليك و رحمة اللّه و بركاته در جواب من اين آيه را تلاوت كرد  ( سَلامٌ قَوْلًا مِنْ رَبٍّ رَحِيمٍ )  گفتم در اين بيابان قفر چه مىكنى اين آيه را تلاوت كرد  ( وَ مَنْ يُضْلِلِ اللَّهُ فَما لَهُ مِنْ هادٍ ) *  دانستم راه را گم كرده گفتم قصد كجا دارى اين آيه را تلاوت كرد   ( سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى )   فهميدم كه مكه را زيارت كرده عازم قدس شريف است گفتم چند روز است كه در اين بيابان مىباشى اين آيه را تلاوت كرد  ( ثَلاثَ لَيالٍ سَوِيًّا )  دانستم سه روز تمام است گفتم از خوردنى و آشاميدنى چيزى با تو نمىبينم چگونه سه شبانه‌روز در اين بيابان موحش سر كرده‌اى اين آيه را تلاوت كرد  ( هُوَ يُطْعِمُنِي وَ يَسْقِينِ )  از اين گفته تو گلش را دانستم كه از سترات غيب أو را روزى مىرسد گفتم تو كه آب ندارى با چه وضو ساختى اين آيه را تلاوت كرد  ( فَلَمْ تَجِدُوا ماءً فَتَيَمَّمُوا صَعِيداً طَيِّباً ) *  گفتم از خوردنى چيزى با من هست ميل دارى اين آيه را تلاوت كرد  ( أَتِمُّوا الصِّيامَ إِلَى اللَّيْلِ )  معلوم شد روزه دارد گفتم ماه رمضان نيست اين آيه را تلاوت كرد  ( مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ )  گفتم چرا مثل من سخن نمىگوئى اين آيه را تلاوت كرد  ( ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ )  گفتم شما از كدام قبيله و كدام عشيره هستى و منسوب بكدام طائفه باشى مرا تعريض كرد و اين آيه را تلاوت نمود  ( وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا )  چون ديدم ميل ندارد كه از حال او آگاه شوم عذر خواستم اين آيه را تلاوت كرد  ( لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ )  گفتم\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمىتوانم شما را بر شتر خود سوار بنمايم و بقافله برسانم اين آيه را تلاوت كرد  ( وَ ما تَفْعَلُوا مِنْ خَيْرٍ يَعْلَمْهُ اللَّهُ )  شتر را خوابانيدم كه او را سوار كنم اين آيه را تلاوت كرد  ( قُلْ لِلْمُؤْمِنِينَ يَغُضُّوا مِنْ أَبْصارِهِمْ )  من چشم خود را به طرف ديگر كردم تا او خود سوار شود در اين حال گوشه جامه‌اش به عقب شتر گرفت پاره شد اين آيه را تلاوت كرد  ( وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ )  و در حال سوار شدن اين آيه را تلاوت كرد  ( سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ )  چون افسار شتر را گرفتم شروع بصيحه و سرعت در مشى كردم اين آيه را تلاوت كرد  ( وَ اقْصِدْ فِي مَشْيِكَ وَ اغْضُضْ مِنْ صَوْتِكَ )  چون بترنم اشعار مشغول شدم كه شتر در رفتن سرعت بنمايد اين آيه را تلاوت كرد\r\n ( فَاقْرَؤُا ما تَيَسَّرَ مِنَ الْقُرْآنِ )  از حسن موعظه او متبنه و متذكر شدم گفتم هرآينه خبر بسيار نصيب تو شده است اين آيه را تلاوت كرد  ( وَ ما يَذَّكَّرُ إِلَّا أُولُوا الْأَلْبابِ ) *  همين‌كه قدرى راه پيموديم از او پرسيدم كه شما شوهر دارى اين آيه را تلاوت كرد  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ )  معلوم شد مايل نيست ديگر از او چيزى بپرسم منهم سؤالى نكردم تا بقافله رسيديم گفتم در اين كاروان كسى را دارى اين آيه تلاوت كرد  ( الْمالُ وَ الْبَنُونَ زِينَةُ الْحَياةِ الدُّنْيا )  چنان دانستم كه در قافله او را فرزندان است گفتم نام آنها چيست و چه شغلى دارند اين آيات را تلاوت كرد  ( وَ عَلاماتٍ وَ بِالنَّجْمِ هُمْ يَهْتَدُونَ )   ( وَ اتَّخَذَ اللَّهُ إِبْراهِيمَ خَلِيلًا   وَ كَلَّمَ اللَّهُ مُوسى تَكْلِيماً )   ( يا يَحْيى خُذِ الْكِتابَ بِقُوَّةٍ )  دانستم سه پسر در اين كاروان دارد كه ابراهيم و موسى و يحيى نام دارند و شغل آنها راهنمائى قافله است در آن حال پسرها ملتفت شدند برسيدند مادرشان بقافله او را استقبال كردند و از شتر فرود آوردند و بنزديك او بنشستند و الحق سه جوان بودند كه صورت آنها گفتى ماه درخشنده است در آن حال مادر آنها را به اين آيه به آوردن طعام فرمان داد  ( فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْهُ )  يكى از آن پسران رفته ترتيب غذائى داده آورد و در مقابل او به زمين گذارد مشار اليها گفت  ( كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ )  قصد او اين بود كه من طعامى تناول كنم و پسرها به من\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاكرامى كرده باشند من به پسرهاى او گفتم تا مرا از حالات اين زن كاملا خبر ندهيد چيزى نخواهم خورد گفتند او مادر ما است اگر غلط نگفته باشيم چهل سال است آنچه بر زبان او جارى شده است همه آيات قرآنست و حديثش جمله سور قرآنيه است بكلام ديگر متكلم نمىشود گفتم ذلك فضل اللّه يؤتيه من يشاء .\r\nأقول : نظير اين حكايت را ابو القاسم قشيرى در حق فضهء خادمه رض نقل كرده با اختلاف بسيار چنانچه در جلد دوم سبق ذكر يافت و اين حكايت از چند جهت در نظر حقير ضعيف است و اللّه العالم .\r\n\r\nبانوى برمكيه\r\nدر كتاب تزيين الاسواق آورده كه زنى بحضور هارون الرشيد رسيد و گفت ( اتم اللّه امرك و فرح بما اتاك و زادك اللّه رفعة لقد عدلت و قسطت ) هارون بحضار مجلس گفت فهميديد اين زن چه گفت تماما گفته‌اند شما را دعا كرد و مدح و تمجيد نمود هارون گفت نه چنين است اين زن به من نفرين كرد اما اينكه گفت اتم اللّه امرك نظير آن در شعر دارد كه گفته‌اند\r\n اذا تم امر بدا نقصه * ترقب زوالا اذا قيل تم \r\nاما اينكه گفت و فرح بما اتاك مفهوم آيهء قرآن است كه خداى تعالى مىفرمايد  ( حَتَّى إِذا فَرِحُوا بِما أُوتُوا أَخَذْناهُمْ بَغْتَةً )  و او اين معنا را در نظر گرفته و اما اينكه گفت زادك رفعة منظورش اين مثل معروف است كه مىگويند ما طار طير و ما ارتفع الا كما طار وقع يعنى هيچ مرغى پرواز نكرده و بلند شده باشند مگر آنكه هرچه پرواز كرده باشد بالاخره بر زمين افتد و اما اينكه گفت عدلت و قسطت مىخواهد بگويد و اما القاسطون فكانوا لجهنم حطبا پس از بيان هارون از خود آن زن پرسيدند اعتراف نمود كه مقصود من همين بود هارون گفت تو از چه طائفه‌اى و چه زيان از من ديده‌اى گفت من زنى از آل برمكم مردان ما را كشتى و اموال ما را ضبط نمودى هارون گفت\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمردان كه رفته‌اند و برگردانيدن آنها ممكن نيست اما اموال تو به تو برمىگردد اين وقت فرمان داد تا اموال او را به او رد كردند\r\n\r\nبانوئى كه جثه جعفر را بر دار ديد\r\nدر كتاب مذكور گويد زنى هنگامى كه جثهء جعفر برمكى را بر سر دار ديد او را خطاب كرد و اشاره نمود و گفت اما و اللّه لئن صرت اليوم آية قد كنت في المكارم غاية بعد مترنم به اين اشعار شد\r\n و لما رايت السيف خالط جعفرا * و نادا مناد للخليفة فى يحيى\r\nبكيت على الدنيا و ايقنت انما * قصارى الفتى يوما مفارقة الدنيا\r\nو ما هى إلا دولة بعد دولة * تحوّل ذا نعم و تعقب ذا بلوى \r\nيعنى هنگامى كه ديدم كشتن جعفر را بشمشير و قتل پدرش يحيى را هارون را ندا كردند و بشارت دادند او را بقتل جعفر گريستم بر دنيا و يقين كردم كه البتّه براى جوان يك نهايتى است و آن مفارقت او است از دنيا چه آنكه اين دنيا نيست مگر دولتى كه هر روز از كسى به ديگرى منتقل مىشود يك نفر را تاج سلطنت بر سر مىگذارد و يك نفر ديگر را به خاك سياه مىنشاند\r\n\r\nالاشارة الى تاريخ البرامكة\r\nچون در بعضى از مجلدات تاريخ سامرا بمناسبت متعرض تاريخ برامكه شده‌ام در اينجا فقط از كتب متعدده مطلب را نقد كرده مىنگارم براى موعظه و عبرت و تنبيه غافلين و كتابها در اخبار برامكه نوشته شده از جمله كتاب اخبار برامكه تاليف ابى حفص عمر بن الازرق الكرمانى او گفته كه مردم مجوس در بلخ بناى عظيمى بر سر پا كردند و نام او را نوبهار گذاشته‌اند و بتهاى خود را در اطراف او نصب كردند و بلاتشبيه حكم مكه معظمه را بر او جارى كردند و هرساله خلق كثيرى از مجوس به زيارت آن خانه مىآمدند و تعظيمى كه مسلمانان از مكه مىنمايند مجوس از بيت نو\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبهار مىكردند و ملوك فرس و كابل شاه ملك هند متدين به اين دين بودند و كليددار بيت را به زبان برمك ناميدند يعنى والى مكه و سلاطين كه به زيارت بيت نوبهار مىآمدند دست اين برمك را مىبوسيدند و تحفها براى او مىآوردند و هركس كليددار بيت مىشد او را برمك مىگفته‌اند مثل عالم يهود كه او را راس الجالوت و عالم نصارى كه او را جاثليق و عالم مجوس كه او را موبذان مىگفته‌اند اين نام برمك هم براى كليددار بيت نوبهار بطنا بعد بطن بود تا زمان عثمان كه خراسان فتح شد برمك اكبر بدست مسلمانان اسير شد او را بمدينه آوردند برمك رغبت باسلام نموده مسلمان شد نام او را عبد اللّه نهادند چون به بلد خود مراجعت كرد و بخراسان رسيد طرخان كه والى خراسان بود از اسلام او مطلع گرديد بر او غضب كرده فرمان داد كه او را بقتل رسانيدند و پسرش كه برمك اصغر بود بجاى او نصب كردند و لكن اين مسئله بلافاصله واقع نشد چون هنگامى كه مادرش او را برداشته از دست مسلمانان فرار كرد بجانب كشمير كه همه بدين او بودند تا هنگامى كه بزرگ شد او را طلبيدند و بجاى پدر او را نصب كردند و اراضى اطراف نوبهار را در اختيار او گذاردند و مقام او بزرگ شد و در علم طب بسيار دانشمند گرديد و مردم از اطراف و جوانب به زيارت او مىآمدند اين حال بدين منوال بود تا زمان عبد الملك بن مروان برمك بن برمك براى ديدن خليفه بشام رفت چون هشام را مرضى عارض شده بود كه اطباء از علاج او عاجز شده بودند برمك آن را مداوا كرد صحت يافت هشام بسيار به او علاقه پيدا كرد روزى به او گفت حيف نيست ترا با اين فضل و دانش كه در دين مجوس باقى مانده‌اى با اينكه پدر تو اسلام اختيار كرد و او را شهيد كردند برمك گفت در اين كار تاملى خواهم كرد بالاخره اسلام آورد و زنى از مسلمانان در حبالهء نكاح خود درآورد پسرى آورد نام او را خالد نهاد و كنيه ابو العباس به او داد چون برمك مراجعت بسوى اهلش نمود در جريان جان به حق تسليم كرد پسرش وزارت ابو العباس سفاح را به عهده گرفت بعد از قتل ابو سلمه و خالد مردى كريم دانشمند بسيار هوشمند و در وزارت بود تا در خلافت منصور ايضا به حال وزارت بود تا در سنه 165 وفات كرد و پسرش يحيى بن خالد برمكى در\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nجميع خصال به حد كمال بود مهدى عباسى تربيت پسرش هارون را بعهدهء او واگذار نمود تا هارون خليفه شد او را يا ابه خطاب مىكرد و امر سلطنت را واگذار به يحيى كرد و انگشتر خود را در دست او نموده و اختيار خزائن و پردكيان همه در دست يحيى بن خالد بود تا دنيا به آنها ادبار كرد و هارون بر آن‌ها غضب كرد و يحيى را در حبس مخلد قرار داد تا در سنه 190 در زندان از دنيا رفت و در آن‌وقت عمر او هفتاد چهار سال بود .\r\nو اما پسرش جعفر بن يحيى بن خالد برمكى در نزد هارون رشيد كارش به جائى رسيد كه در يك پيرهن مىخوابيدند و او را برادر خطاب مىكرد و معظم امور سلطنتى در دست او و پدرش بود و بسيار بافضل و كمال و بديع الجمال بود و هارون بدون جعفر در مجلس قرار و آرام نداشت تا بالاخره هارون فرمان داد او را كشته‌اند در سنه 187 و بدنش را بدار زدند سپس او را به آتش سوزانيدند مردى گفت داخل ديوان دفتر شدم نظر كردم بدفتر عطايا ديدم چهارصد هزار دينار خلعت جعفر برمكى است كه هارون يك‌مرتبه به او انعام كرده و بعد از ايامى به آن دفتر نگاه كردم ديدم ده قيراط پول نفت و بورياست براى سوزانيدن جثه جعفر برمكى است\r\nو اما برادرش فضل در سخا وجود و كرم معروف و مشهور بود و هرگاه هارون او را ندا مىكرد يا اخى مىگفت و برادر رضاعى او بود چون ما در فضل هارون را شير داده بود و خيزران مادر هارون الرشيد فضل را شير داده بود و ولادت او در بيست سوم ذىالحجه سنه 147 بود عاقبت امر او اين شد كه دويست تازيانه به او زدند و در زندان در سنه 193 در محرم از دنيا رفت فاعتبروا يا اولى الابصار\r\nمسعودى از محمد بن عبد الرحمن هاشمى نقل مىكند كه عباده مادر جعفر بن يحيى بن خالد برمكى روز عيد قربان بر مادر من وارد شد مادرم مرا گفت مىشناسى اين زن را عباده مادر جعفر بن يحيى است محمد بن عبد الرحمن مىگويد من با او گرم گرفتم و احوال‌پرسى نمودم گفت به خدا قسم مثل همين عيد بر من گذشت كه چهارصد كنيز داشتم كه براى خدمت من كمر بسته بودند و در ميان اطلس و ديبا غوطه مىخوردم\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبا اين حال از پسر خرد راضى نبودم و مقام خود را بالاتر از آن مىدانستم و امروز كه همان عيد بر من وارد شده است آرزو دارم كه دو پوست گوسفند داشته باشم كه يكى را فراش خود قرار دهم و ديگرى را لحاف خود محمد بن عبد الرحمن مىگويد من پانصد درهم به او دادم نزديك بود كه از خوشحالى و سرور پرواز كند فاعتبروا يا اولى الابصار\r\n\r\nسبب نكبت برامكه\r\nو سبب نكبت برامكه را مسعودى چنين مىنويسد كه چون سلطنت ايشان بنهايت رسيد و عزت و ثروت و رياست آنان بمنتهى درجه و اصل گرديد و ايام آنها را تعبير بعروس دنيا مىكردند و كسى را گمان نمىرفت كه اين عظمت و رياست راز والى باشد روزى هارون با جعفر گفت من بدون تو سرورم تمام نيست و انس من و عيش من نظر بطلعت جمال تو است و همچنين خواهرم عباسه و اكنون براى تكميل مجلس سرور خويش چنين فكر كردم كه خواهرم عباسه را به تو تزويج كنم كه در مجلس با ما بنشينيد به شرط اينكه با او هم‌بستر نشوى جعفر بعد از امتناع شديد قبول كرد چون ديد هارون لا محاله طالب اين مزاوجت است اين وقت هارون عباسه را تزويج كرد براى جعفر و او به اين عهد و پيمان قسم ياد كرد و كار بر اين منوال مىكردند و هارون و جعفر و عباسه در مجلس شرب و تغنى و سرور روزگارى گذرانيدند تا اينكه عباسه از عشق جعفر تاقت او تاق گرديد عباده مادر جعفر را ديده به لطايف‌الحيل خود را بجعفر رسانيده و ناشناس بعنوان اينكه كنيزى است مادرش براى او خريده جعفر هم چون خمار شراب در سر او بود ملتفت نشد تا بعد از اينكه با او جماع كرد و عباسه از او حامله گرديد و پسرى آورد از ترس اينكه مبادا هارون بفهمد پسر را با يك كنيز و حاضنه به مكه فرستاد بالاخره هارون مطلع گرديد با جعفر بن يحيى به مكه رفت و چنان ظاهر كرد كه براى زيارت مكه مىرود عباسه خفية فرستاد بسوى خادم و حاضنه كه بجانب يمن حركت بنمايند بالاخره اين حركت فائدتى نكرد و مطلب در نزد هارون مسلم\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nشد چون از مكه مراجعت كرد هنگامى كه بانبار رسيد سندى بن شاهك را طلبيد و او را به بغداد فرستاد در ظاهر براى اصلاح بعض امور و در باطن براى احصاى اموال برامكه و حيازت خانها و قصرها و باغها و بستانها و اشخاصى را سرا با خود يار كرده چون از اين كارها به پرداخت خبر بهارون فرستاد هارون با جعفر در مجلس سرور نشسته با كمال عيش و طرب شرب خمر كردند چون جعفر خواست به منزل مراجعت كند هارون او را مشايعت كرد جعفر به منزل رسيد هنوز مستى شراب در او بود مغنيها را طلبيد و پرده‌اى زدند و جوارى در پشت پرده مشغول تغنى شدند ابن به كار اين وقت اين اشعار بسرود\r\n ما تريد الناس منا * ما ينام الناس عنا\r\nانما همتهم ان * يظهروا ما قد دفنا \r\nو از آن طرف هارون ياسر خادم طلبيد گفت مىخواهم ترا بامرى دعوت كنم كه فرزندان خود را قابل آن ندانم ياسر گفت هرچه بفرمائى من امتثال مىكنم و لو بقتل نفس خودم باشد هارون گفت ديدى امروز چگونه توقير و تجليل جعفر كردم گفت بلى يا امير المؤمنين هارون گفت برو الساعه سر جعفر را از بدن جدا كن از براى من بياور ياسر مبهوت بماند و او را رعشه گرفت هارون گفت اللّه اللّه كه مخالفت من بنمائى ياسر گفت يا امير المؤمنين مرا بر امر بزرگى فرمان كردى كه دوست داشتم قبل از اين مرده بودم و چنين امرى بدست من جارى نمىشد هارون گفت اين سخنان را بگذار و به كارى كه ترا فرمان دادم سرعت كن ياسر آمد در مجلس جعفر و آنچه شنيده بود بيان كرد جعفر گفت امير المؤمنين از اين مزاحها با من بسيار مىكند ياسر گفت مطلب چنان نيست كه تو مىگويى جعفر گفت برو بگو جعفر را كشتم اگر صبح كرد و نادم شد حيوة من بدست تو جارى شده و پاداش نيك از من خواهى ديد و اگر نه بيا و به آنچه مأمورى عمل كن ياسر گفت اين نمىشود جعفر گفت پس من با تو مىآيم تا در قصر هارون تا آنجائىكه كلام او را بشنوم ياسر گفت عيب ندارد بفرمائيد آمد با ياسر تا در بارگاه و ياسر داخل شد و گفت يا امير المؤمنين اينك سر جعفر است كه در بيرون\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nقصر حاضر است هارون گفت سر را حاضر كن و الا ترا بقتل مىرسانم ياسر بيرون آمد با جعفر گفت شنيدى كلام او را در اين وقت جعفر دستمالى بيرون آورد و چشمهاى خود را بست و گردن كنيد و ياسر سر او را جدا كرد و در نزد هارون نهاد هارون گفت برو اكنون فلان و فلان را حاضر كن چون حاضر كرد گفت گردن ياسر را بزنيد كه من قاتل جعفر را نمىتوانم ببينم گردن ياسر را هم زدند در همان شب كه در صبح آن‌روز جعفر كشته شد در خراسان بر در قصر على بن عيسى بن مامان بقلم جلى مكتوب شد .\r\n ان المساكين بنو برمك * صبت عليهم غير الدهر\r\nان لنا في امرهم عبرة * فليعتبر ساكن ذو القصر \r\nو مدت سلطنت و دولت برامكه هفده سال هفت ماه پانزده روز بود بعد از قتل جعفر و حبس مخلد يحيى و پسرش فضل و سائر برامكه فرمان داد تا اموال آنها را از قليل و كثير و دقيق و جليل و ضياع و عقار و دور و قصور همه را تصرف كردند و مبلغ آنها را جز خداى كس نداند و زنان و دختران و اطفال صغار آنها را از خانهاى خود بيرون كردند و در خانهء ياقوته دختر مهدى عباسى منزل دادند و از صدقات مردم نان و خورش تهيه مىگردند علاوه بر اين فرمان كرد كسى نام برامكه را بخير ياد نكند\r\nدر تاريخ نگارستان گويد بعد از نكبت برامكه مردى همه‌روزه در بعضى از محلهاى برامكه مىنشست و مراثى براى آنها مىخواند و گريه مىكرد اين خبر بهارون بردند امر باحضار او كرد چون او را حاضر كردند هارون گفت اى ناكس مگر نشنيدى فرمان ما را كه كسى نبايد در حق برامكه مرثيه بگويد پس هارون امر بقتل آن مرد داده گفت يا امير المؤمنين مرا مهلت گذار تا آنچه سبب مرثيه گفتن من هست بيان كنم بعد امر تراست مىخواهى بكش مىخواهى به بخش هارون گفت بيان كن آن مرد گفت من منذر بن مغيره دمشقى هستم من و اجداد من از اسخيا و كرماء شام برديم دنيا بر ما ادبار كرد و ثروت از دست ما برفت تا حدى كه سائل به كف شدم ذلت و فقر و مسكنت من بنهايت رسيد ناچار با اهل‌وعيال از شام بيرون آمدم قريه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبقريه در كوهها و صحراها و شهرها به‌سختى نهار بشام خود نمىرسانيدم تا اينكه وارد بغداد شدم عيال و اطفال خود را در مسجد خرابه‌اى منزل دادم و بيرون آمدم كه تحصيل قوتى بنمايم بناگاه جماعتى را ديدم كه با لباسهاى فاخر و هيئتى نيكو به طرفى مىروند من در پشت سر آنها قدم برمىداشتم تا رسيدند بخانهء بسيار عالى داخل شدند منهم با آنها داخل شدم كسى مرا منع نكرد رفتم تا در زاويهء مجلس نشستم و مردى كه در طرف من نشسته بود از او سؤال كردم اين خانه از آن كيست گفت اين خانهء فضل بن يحيى برمكى و اين مجلس عقد عروسى است من خوشحال شدم و لكن دلم در پيش عيالاتم بود چون مجلس منقضى شد بر أهل مجلس أنواع جواهرات و طلا نثار كردند و در پيش هريك نفر طبقى از طلا گذاردند و در پيش منهم يك طبق گذاردند سپس رقعهاى كه قبالهء املاك و ضياء و عقار بود تقسيم كردند و يكى هم به من دادند باز خادم برگشت يكى ديگر نيز به من داد من تعجب كردم چون در رقعه نظر كردم ديدم قبالهء ضياع و املاك است سپس مردم متفرق شدند منهم برخواستم بروم غلامى اشاره كرد به من كه بنشين چون قدرى نشستم برخواستم بروم همان غلام مرا به طرف خود كشيد و آستين مرا گرفت من يقين كردم كه مىخواهد آنچه من در اين مجلس حاصل كردم از من بستاند سپس مرا برد بنزد فضل بن يحيى او مرا بسيار اكرام كرد و همى تفقد احوال من مىنمود منهم قصه خود را براى او شرح دادم اين وقت غلامى را طلبيد و چيزى در گوش او گفت كه من نفهميدم پس فرمان داد تا خلعت فاخرى بر من پوشانيدند من گفتم اى سيد مرا رخصت بده بروم در نزد عيالات خود كه قلبم متعلق به آنها است و ايشان در انتظار من مىباشند كه طعامى براى آنها ببرم گفت چون آنها را در مسجد جاى دادى و در بهترين منازل منزل دادى صاحب منزل كريم است ايشان را به خود وانمىگذارد آسوده‌خاطر باش آن شب را در نزد او با كمال نعمت و سرور بسر بردم چون آفتاب بلند شد و ديد من براى عيالات خود متفكر و مضطربم غلامى را طلبيد و با او گفت او را ببر به منزل عيالاتش آن غلام مرا آورد در يك‌خانهء عالى كه فرشهاى قيمتى گسترده و از ظروف و أوانى و سائر ما يحتاج در آن خانه بنحو أوفى و اتم موجود است گفتم اين\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nخانه از آن كيست گفت فضل بن يحيى اين خانه را با تمام آنچه در اين خانه است همه را به تو بخشيده است و از سرگذشت عيالات سؤال كردم گفتند روز گذشته خادمى آمد ما را برداشت آورد و در اين خانه منزل داد و كاملا تفقد حال ما را مىنمود و هرچه محل حاجت بود براى ما فراهم نمود اكنون يا أمير المؤمنين انصاف بده آيا جائز است از براى من كه شكر نعمت آنها را نكنم هارون الرشيد براى فضل بن يحيى طلب رحمت نموده و در نزد او طبق كوچكى از طلا بود آن را برداشت و بنزد آن مرد گذارد آن مرد طبق را برداشت و گفت اين هم از نعمت و بركت برامكه است .\r\nو در تاريخ فخرى تأليف محمد بن على بن طباطبا كه معروف بابن طقطقى است مىنگارد كه بعد از نكبت برامكه مردى در بعضى از خرابها رقعه‌اى كه متضمن مراثى برامكه ؟ بود آن را قرائت مىكرد و سخت مىگريست ملازمان هارون خبر براى او بردند فرمان كرد او را بياوريد چون حاضر شد هارون گفت تويى كه مرثيه مىخوانى براى برامكه اقرار كرد هارون گفت مگر نشنيدى كه ما آن را تحريم كرديم گفت يا امير المؤمنين اگر اجازه مىفرمائى من حكايت خود را بعرض برسانم سپس اختيار با شما است گفت بگو گفت من يك نفر از خدام و كتاب فضل بن يحيى بودم و از همه كوچكتر بشمار مىرفتم روزى مرا فرمود اى فلانى مرا در خانه خود يك روز مهمان بنما گفتم خانهء من محقر است صلاحيت و لياقت شما را ندارد گفت باك ندارد لا بد من ذلك گفتم اگر تصميمى داريد مهلت بدهيد تا مقدارى خانه را اصلاح كنم گفت چند مدت مهلت مىخواهى گفتم يك سال گفت بسيار است گفتم يك ماه گفت باك ندارد پس من با صلاح خانه و تهيه اسباب ميهمانى برآمدم چون سر وعده رسيد و روز ميهمانى فراز آمد يحيى بن خالد و دو پسر او فضل و جعفر و جماعت قليلى از خواص اتباعش وارد شدند و از اسبهاى خود فرود آمدند و گفتند فلانى ما گرسنه هستيم هرچه حاضر دارى بياور من چند بريان جوجه مرغ براى آنها آوردم چون از كار أكل فراغت حاصل كردند گفتند اى فلانى ما را در خانه خود تفرج بده گفتم به خدا قسم من غير اين خانه محقر منزلى ندارم گفتند چرا دارى باز قسم ياد كردم اين وقت برخاستند و در خانه قدم زدند تا پاى ديوارى رسيدند و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبنائى را طلبيدند گفتند اين ديوار را سوراخ بنما من گفتم اى سيد من اين ديوار همسايه است و خدا وصيت فرموده است بصيانت و حفظ ناموس همسايه گفت باك ندارد ديوار را سوراخ كردند باز شد و خانه بسيار عالى نمودار گرديد يحيى با همه رفقا داخل شدند منهم با آنها رفتم منظرى عجيب ديدم از كثرت قصور و حجر و حجرات و مساكن عاليه و ابنيهء جليله و أنواع أشجار ميوه‌دار و خدم و حشم و فرشهاى سنگين قيمت و آلات و أدوات و أوانى و ظروف كه احصاى آن نتوانم كرد فضل بن يحيى گفت اين جمله تعلق به تو دارد من دست او را بوسيدم و معلوم شد كه مدتها است بنايان در آنجا كار مىكردند و مرا چنان گمان بود كه خانهء بعضى همسايگان است تعمير مىكنند اين وقت يحيى به پسرش جعفر گفت فلانى خانه‌اش تهيه شد اكنون از كجا معاش تهيه كند جعفر گفت بستان فلانى با آنچه در او هست همه را قباله مىكنم و به او عطا مىنمايم يحيى گفت زود بكن اين كار را بستان را قباله كرده به من داد و ده هزار دينار نيز به من همان ساعت دادند و از آن‌وقت من صاحب مال و ثروت شدم و در نعمت آنها غوطه مىخورم اكنون چگونه براى آنها مرثيه نگويم و چگونه شكر نعمت آنها را بجا نياورم به خدا قسم تا زنده هستم لب از ثناء آنها نخواهم بست اكنون مىخواهى مرا بكش مىخواهى ببخش هارون به حال او رقت كرد و فرمان داد كه مردم آزادند هركه مىخواهد براى برامكه مرثيه بگويد و مردم مراثى بسيار براى برامكه گفتند .\r\nو نيز طقطقى مىنگارد كه اسحاق بن ابراهيم موصلى گفت كنيزى ماه‌رو خريدم و او را ادب آموختم چندانكه نادرهء عصر خود گرديد سپس آن را هديهء فضل بن يحيى كردم مرا گفت كنيز را ببر در سراى خود كه رسول صاحب مصر فردا بنزد من مىآيد و به من حاجتى دارد من به او خواهم گفت كه اسحاق بن ابراهيم را كنيزى است كه قلب من به او مايل است او بنزد تو خواهد آمد براى خريدن كنيز تو مبادا از پنجاه هزار دينار كمتر بگوئى كه او بهر قيمت كه باشد خواهد خريد اسحاق گويد من كنيز را به منزل خويش بردم چون رسول صاحب مصر آمد كنيز را به او ارائه دادم گفت من ده هزار دينار مىخرم من گفتم به اين قيمت نمىدهم تا رسيد به سى هزار دينار من چون نام سى هزار شنيدم\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nديگر كان مالك نفس خود نبودم گفتم فروختم كنيز را و او خريد براى فضل فردا كه به خدمت فضل رسيدم گفت جاريه را به چند فروختى گفتم سى هزار گفت مگر من ترا سفارش نكردم كه از پنجاه كمتر نفروشى گفتم يا سيدى چون نام سى هزار شنيدم ديگر گويا مالك نفس خود نبودم گفت اكنون جاريه را ببر در منزل خود فردا رسول صاحب روم بنزد من مىآيد و او را با من حاجتى است به او خواهم گفت آنچه را برسول صاحب مصر گفتم و تو مبادا از پنجاه هزار دينار كمتر بگوئى اسحاق مىگويد من جاريه را به منزل خود بردم چون صاحب رسول روم آمد و با من معامله كرد گفتم از پنجاه هزار دينار كمتر نمىفروشم گفت خيلى زياد است من سى هزار دينار مىخرم چون نام سى هزار دينار شنيدم بىاختيار گفتم فروختم جاريه را گرفت و وجه را تسليم داد و او را هديهء فضل قرار داد روز ديگر كه بنزد او رفتم گفت اى اسحاق جاريه را به چند فروختى گفتم بسى هزار گفت مگر من سفارش نكردم كه از پنجاه هزار كمتر نفروشى گفتم يا سيدى نام سى هزار كه شنيدم كان اختيار از من سلب شد فضل خنديد گفت اكنون جاريه خود را بردار و به منزل خويش برگرد كه فردا رسول صاحب خراسان بنزد من مىآيد و با او خواهم گفت آنچه را كه با رسول صاحب روم گفتم و هرگاه بنزد تو آمد از پنجاه هزار دينار كمتر نفروش اسحاق گويد من جاريه را به منزل بردم چون رسول صاحب خراسان آمد او را گفتم از پنجاه هزار كمتر نمىدهم گفت اين قيمت بسيار است من بسى هزار دينار مىخرم من قوت دادم نفس خود را و گفتم نمىفروشم به اين قيمت بالاخره بچهل هزار دينار راضى شدم و جاريه را تسليم دادم و روز ديگر بنزد فضل رفتم گفت به چند فروختى گفتم بچهل هزار گفت سبحان اللّه من ترا سفارش نكردم كه از پنجاه هزار كمتر نفروشى گفتم يا سيدى چون نام چهل هزار دينار شنيدم گويا جميع اعضاى من سست شد و نزديك بود كه عقل از سر من پرواز كند ديگر مرا آرزوئى نيست خدا ترا جزاى خير بدهد صد هزار دينار به من رسانيدى فضل تبسم كرد گفت اكنون جاريه خود را بگير و به‌سلامت باز گرد اسحاق مىگويد من گفتم به خدا قسم اين جاريه بركت او از همه زيادتر است هرآينه او را آزاد كردم سپس او را تزويج كردم و از او فرزندانى نصيب من شد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nبانوئى كه تعريف عشق را كرده\r\nراغب اصفهانى در محاضرات گويد زنى در تعريف عشق چنين گفته ( العشق جل أن يرى و خفى عن الورى فهو كامن في الصدور كالنار في الحجران قدح اورى و ان ترك توارى )\r\nيعنى عشق بزرگتر و بالاتر از اين است كه بتوان او را ديد او از انظار پنهان است و در سينه‌ها نهان مثل آتشى ماند كه در سنگ چقماق پنهان است هرگاه سنگ ديگر به او زدى آتش بيرون مىدهد و اگر او را به حال خود گذاردى آن آتش پوشيده ماند سپس اين اشعار ذيل را بسرود :\r\n رأيت الهوى اذا اجتمع الشمل * و مرا على الهجران لا بل هو القتل\r\nو من لم يذق للهجر طعما فانه * اذا ذاق طعم الحب لم يدر ما الوصل\r\nلقد دقت طعميه على القرب و النوى * فأبعده قتل و أقربه حبل \r\nمؤلف گويد : معنى عشق در نزد حكما معركه آراست و چندانكه در تعريف او قلم‌فرسائى كردند جز حيرت و سرگردانى چيزى بدست نيامده در مجمع البحرين گويد عشق تجاوز محبت است از حد خود و در قاموس گويد ( العشق و المعشق كمقعد عجب المحب لمحبوبه او افراط الحب و يكون فى عفاف و فى دعارة او عمى الحس عن ادراك عيوبه او مرض وسواسى يجلبه الى نفسه بتسليط فكره على استحسان بعض الصور ) .\r\nيعنى عشق عبارت است از حيران شدن و تعجب كردن محب مر محبوب خود را يا عبارت است از غايت محبت كه از حد معتاد خارج شده باشد و اين‌گونه محبت در عفاف و پرهيزكارى و در شقاوت و نابكارى حاصل شود يا عشق عبارت از كورى حس است از ادراك عيوب محبوب يا عشق عبارت از مرض وسواسى است كه مىكشاند محبوب‌را بسوى خود بسبب مسلط كردن انديشه خود بر نيكو شمردن بعضى صورتها .\r\nو شيخ بهائى زاد اللّه فى بهائه در كشكول مىفرمايد افلاطون گفته است عشق قوهء\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعزيزه‌اى باشد كه زائيده مىشود از وساوس طمع و اشباح تخيلات از براى هيكل طبيعى بوجود مىآورد براى شخص شجاع ترس را و براى شخص ترسو و جبان شجاعت را و هر انسانى و مىپوشاند بر هر انسانى عكس طبيعتش را . و از ابو على بن سينا نقل كرده كه او كتابى در عشق تصنيف كرده و اطالهء كلام نموده و گفته كه عشق اختصاص بنوع انسان ندارد بلكه در جميع موجودات از فلكيات و عنصريات و مواليد ثلاث يعنى معدنيات و نباتات و حيوانيات جارى و سارى است .\r\nو نيز گفته‌اند العشق انجذاب القلوب على مغناطيس الحسن و كيفية هذا الانجذاب لا مطمع فى الاطلاع على حقيقتها و انما يعبر عنها بعبارات تزيد الخفاء كالحسن فى انه امر يدرك و لا يمكن التعبير عنه .\r\n\r\nو جالينوس حكيم\r\nگفته عشق عبارت از فعل نفس است كه آن مستور است در قلب و كبد و دماغ و در دماغ سه مكان باشد كه هريك ظرف شيئى مىباشد در مقدمهء دماغ ظرف تخيل است و در دوم وسط دماغ ظرف تفكر است و در سوم كه آخر دماغ است ظرف تذكر است و نمىشود كسى را عاشق گفت مگر آنكه خيال و فكر و ذكر او توجه بمعشوق داشته باشد و علامتش اين است كه عاشق از طعام خوردن بازماند به جهت اشتغال قلب و كبد و نيز از خواب كردن بازماند به جهت مشغول بودن دماغ بفكر و ذكر و خيال محبوب ، هرگاه اين حالت براى او روى داد او عاشق است و در اخبار لفظ عشق كمتر ديده مىشود .\r\n\r\n37 - بانوئى كه غلط از قاضى گرفت\r\nمنقول از كتاب حديقة الافراح است كه زنى براى مرافعه و خصومت بنزد قاضى آمد چون دعواى خود را تقرير كرد گفت ( جاء معك شهودك ) آن زن جواب او را نداد كاتب قاضى گفت ( ان القاضى يقول لك جاء شهودك معك قالت نعم ثم التفتت الى القاضى و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nقالت هلا قلت مثل ما قال كاتبك كبر سنك و قلّ عقلك و عظمت لحيتك حتى غطت على لبك ما رأيت ميتا يقضى بين الاحياء غيرك ) .\r\nاين زن چون عالمه بعلم ادبيات بود و قاضى بدون جهت ظرف را كه ( مع ) باشد مقدم بر فاعل كه ( شهود ) باشد انداخته بود و اين برحسب قانون ادب غلط است زن جواب او را نداد و با تمام خشونت بعد از آنكه كاتب عبارت را صحيح ادا نكرد گفت ايها القاضى چرا مثل كاتب خويش عبارت صحيح ادا نكردى همانا تو پير شدى و عقل از سر تو بدر رفته ريش خود را بزرگ كرده‌اى تا اينكه عقل ترا پوشانيده من نديدم مرده‌اى همانند تو بين زندها حكومت كند .\r\n\r\nبانوئى كه بينا شد بعد از كورى\r\nدر « 1 » وقايع الايام خيابانى حديث كند از اعمش كه من بعزم زيارت بيت اللّه الحرام بيرون آمدم در بعضى از منازل فرود آمدم بناگاه ديدم زنى را كه از هر دو چشم نابينا بود و دست‌ها بجانب آسمان برداشته مىگويد ( يا راد الشمس على على بن ابى طالب عليه السّلام بيضاء نقية بعد ما غابت رد على بصرى ) اعمش مىگويد من بسيار تعجب كردم با خود گفتم فقير است او را اعانتى بنمايم دو دينار از هميان خود بيرون آوردم و به او دادم چون بدست خود او را مسح كرد و فهميد دينار است بسوى من پرتاب كرد و گفت تو كيستى كه مرا ذليل پنداشتى و بذلت فقر مرا شناختى آن‌كس كه دوست آل محمد است ذليل نخواهد بود .\r\nأعمش گويد او را بگذاشتم و بسوى حج رفتم در هنگام مراجعت در آن منزل همّى نداشتم مگر آنكه از حال آن زن اطلاع پيدا كنم چون به خدمت آن زن رسيدم ديدم چشم‌هاى آن زن روشن در نهايت صحت و زيبائى مىباشد گفتم يا أمة اللّه محبت على بن ابى طالب عليه السّلام با تو چه كرد گفت من شش شب متوالى خدا را بعلى بن ابى طالب عليه السّلام قسم مىدادم چون شب ششم تصادف با شب جمعه كرد سر ببالين نهادم مردى بهى المنظر را در عالم رؤيا ديدم كه به من مىگويد ايزن تو دوست دارى على بن ابى طالب\r\n\r\n\r\n","description":"","footnote":"\r\n( 1 ) ج 3 ص 657 نقلا از كتاب اربعين ابو سعيد محمد بن احمد بن حسين نيشابورى خزاعى جد ابو الفتوح رازى صاحب تفسير سند از اعمش\r\n","page_name":" 55 ","page_number":55},
  {"content":"\r\n\r\nرا گفتم بلى گفت دست خود را روى چشم خود بگذار من گذاردم ديدم آن مردمى گويد پروردگارا اگر اين زن از روى اخلاص و نيت صادقه از دوستاران على بن ابى طالب است چشم‌هاى او را به او برگردان پس به من گفت دست خود را بردار من دست خود را برداشتم ديدم اين مرد همان است كه او را در خواب ديدم گفتم تو كيستى گفت من خضر برادر على بن ابى طالب عليه السّلام هستم بدانكه حب على عليه السّلام در دنيا بليات و آفات را دفع و رفع مىكند و در آخرت موجب خلاصى از آتش جهنم است .\r\n\r\nبانوى عربيه كه فرزندش در طريق مكه فوت شد\r\nأبو الخير قواس در كتاب طرف ص 114 گفته كه زنى از اعراب در راه مكه فرزندش از دنيا رفت آن زن بتجهيز فرزند پرداخت چون او را به خاك سپرد بر سر قبر او ايستاد و گفت :\r\n( و اللّه يا بنى لقد غذوتك رضيعا و فقدتك سريعا و كانه لم يكن بين الحالين مدة التذ بعيشك فيها فاصبحت بعد النضارة و الغضارة و رونق الحياة فى التنسم فى ريح طيب روائحها تحت اطباق الثرى جسدا هامدا و رفاتا سحيقا و صعيدا جرزا اى بنى لقد سحبت الدنيا عليك اذيال الفناء و اسكنتك دار البلى و رمتنى بعدك نكبة الردى اى بنى لقد اسفر لى من وجه الدنيا صباح داج ظلامه ثم قالت اى رب و منك العدل و من خلقك الجور و هبت لى قرة عين فلم تمتعتنى به كثيرا بل سلبتنيه وشيكا ثم امرتنى بالصبر و وعدتنى عليه الاجر فصدقت وعدك و رضيت بقضائك فرحم اللّه من ترحم على من استودعته الردم و وسدته الثرى اللهم ارحم غربته و آنس وحشته و استر عورته يوم تكشف الهنات و السوآت فلما ارادت الرجوع الى اهلها قالت اى بنى انى قد تزودت لسفرى فليت شعرى ما زادك لبعد طريقك و يوم معادك اللهم انى اسألك الرضا برضائى منه ثم قالت استودعتك من استودعك فى احشائى جنينا و الثكل للوالدات ما امضى حرارة قلوبهن و اقلق مضاجعهن و اطول ليلتهن و اقصر نهار هن و اقل أنسهن و أشد وحشتهن و ابعد هن من السرور و اقربهن من الاحزان )\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nحاصل ترجمهء بيانات اين بانوى عارفه اين است كه مىفرمايد اى نور ديدهء من و اى سرور دل غم رسيدهء من به خدا قسم كه از شيرهء جان ترا نوشانيدم و به زودى بناگهانى داغ ترا ديدم هنوز غنچهء لعل تو نشكفته بود كه تندباد اجل فصل بهار ترا خزان نمود و هنوز از شربت وصال زندگانيت نچشيدم و از گلستان شباب تو گلى نچيدم كه بناگهانى چون طاير قدسى از دست من پرواز كردى .\r\nگويا هيچ‌گاه در نزد من نبودى و بعد از عيش مهنا و سرور مهيا و ريعان جوانى و فرحت زندگانى صبح كردى در حالتى كه در زير خاك لال و خاموش و همنشين با مار و موش گرديدى گويا خاك پوسيده و استخوان درهم‌كوبيده‌شده‌اى و همانند زمين بلا زرع بىحاصل افتاده‌اى چه زود تندباد أجل خيمهء عمر ترا خراب كرد و از بالش عزت و وسادهء شرافت ترا به زير خاك مذلت كشانيد و با هزار حسرت بر زير خاك خوابانيد و نيشتر خونين فراق ترا بر جگر من خلانيد و صياد اجل تير دل‌دوز داغ ترا بر قلب من پرانيد و صبح اميد مرا شام ظلمانى گردانيد پس از آن سر بجانب آسمان بلند كرد و گفت اى خدائى كه عدل از تو است و ستمكارى از بندگان تو همانا فرزندى به من بخشيدى كه ميوهء دل من و ضياء چشم رمد كشيدهء من باشد همانا مدتش بدراز نكشيد بسرعت روحش از آشيانهء تن پرواز كرد و صياد اجل او را صيد نمود اى پروردگار من مرا امر بصبر نمودى و وعدهء اجر عطا فرمودى امر ترا مطاع و وعدهء ترا تصديق و لازم الاتباع دانستم تن برضا و راضى به قضاى تو گرديدم رحمت حق بر روان كسى باد كه طلب رحمت بنمايد براى كسى كه من او را به زير خاك سپردم پروردگارا بر غربت او ترحم فرما و وحشت او را بدل بايمنى بنما و در روز حساب او را با عورت پوشيده و اعمال پسنديده محشور بنما .\r\nپس از آن بجانب خانهء خود روان گرديد و همىگفت اى فرزند من هرآينه مادر تو از براى آخرت خود زادى تهيه نمود اىكاش مىدانستم كه تو براى اين سفر دور دراز چه زادى تهيه نمودى اين وقت سر بجانب آسمان نمود و گفت پروردگارا از تو سؤال مىكنم كه از فرزند من راضى باشى چنانچه من از او راضى هستم او را بوديعت در رحم من مرحمت فرمودى اكنون او را در نزد تو بوديعت گذاردم همانا مادر فرزندمرده\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبسى كام او تلخ و ناگوار و چه سخت است اضطراب و قلق او در اطراف ليل و نهار شبهاى او طولانى و روزهاى او كم و كوتاه البتّه شدت و وحشتش بسيار و انس و الفت او بناله و ديدهء اشكبار مىباشد مادران فرزندمرده بسى دورند از نشاط و سرور و چه بسيار نزديك‌اند بقلبهاى مصيبت‌زده و مهجور . )\r\n\r\nبانوئى كه دو پسر و شوهرش در يك روز تلف شدند\r\nدر لئالى الاخبار حديث كند از ذو النون مصرى كه گفت من هنگامى كه مشغول طواف بودم بناگاه ديدم زنى را كه چون قمرى مىنالد و اين ابيات مىخواند :\r\n صبرت و كان الصبر خير مطية * و هل جزع منى بمجد فاجزع\r\nصبرت على ما لو تحمل بعضه * جبال برضوى اصبحت تتصدع\r\nملكت دموع العين ثم رددتها * الى ناظرى و العين فى القلب ندمع \r\nذو النون مىگويد من نزديك رفتم گفتم اى جاريه چه مصيبتى بر تو وارد شده كه چنين مىنالى و مىگويى صبر كردم چون صبر بهتر مركب هموارى است و هرگز بىقرارى و جزع فايدتى ندارد صبر كردم بر چيزى كه اگر بعض آن را بر كوه‌هاى رضوى مىگذاشته‌اند صبح مىكرد در حالتى كه از هم پاشيده بود .\r\nاشك خودم را ضبط كردم بعد به طرف مقابل خود نظر انداختم ولى چشم قلبم گريان است آن كدام مصيبت است كه بر تو وارد شده است گفت اى بندهء خدا مرا دو پسر بود كه در پيش من مشغول بازى بودند پدر ايشان گوسفندى ذبح كرد يكى از پسران من آن ديگرى را گفت مىدانى پدر ما امروز چه كرده است گفت چه واقع شده است گفت گوسفند ما را ذبح نمود آن برادر گفت چگونه او را ذبح كرد گفت بيا تا به تو نشان بدهم پس با شفره سر برادر خود را بريد و فرار كرد ساعتى نگذشت پدر ايشان داخل شد من قصه آن دو پسر را شرح دادم گفتم اكنون شتاب گير ببين بكجا رفت مبادا خود را تلف كند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nشوهر من بيرون شتافت هنگامى كه بر سر فرزند رسيد ديد گرك شكم او را پاره پاره كرده از شدت حزن سر به بيابان نهاد چون بطلب او رفتم ديدم از شدت تشنگى هلاك شده بود . و در غير آن كتاب منقولست كه گفت چون به خانه برگشتم پسر كوچكى داشتم ديدم در غدير آب غرق شده است .\r\n\r\nبانوئى كه ابو قدامهء صحابى او را ملاقات كرد\r\nعلامهء خبير شيخ عبد النبى تويسركانى در كتاب مذكور ص 61 از ابو قدامه حديث كند كه گفت در يكى از غزوات كه من أمير جيش بودم داخل شهرى شدم و خطبه خواندم و مردم را تحريض بجهاد نمودم و فضائل شهادت و كشته شدن در راه خدا را شرح مىدادم چون فارغ شدم بر اسب خود سوار گرديدم متوجه منزل خود شدم در بين راه بناگاه زنى مرا آواز داد يا ابا قدامه من اعتنا نكردم باز مرا ندا كرد گفت همانا مردمان صالح چنين نباشند من ايستادم ديدم زنى در غايت حسن و جمال از عقب من مىآيد چون به من رسيد دستمال بسته‌اى به من داد با مكتوبى و مراجعت كرد من سر مكتوب را گشودم ديدم نوشته است يا ابا قدامه در اين شهر وارد شدى و مردم را بسوى جهاد دعوت فرمودى و فضائل جهاد را بيان كردى و ما را به ثواب و أجر جزيل آخرت رغبت دادى من چون قدرت بر نائل شدن به اين ثواب نداشتم چون جهاد بر زنان نيست پس قطع كردم گيسوان خود را كه بهترين مايهء جمال زنان و زينت ايشان است در اين دستمال بسته بدست تو دادم تا در وقت حاجت پابند اسب خود بگردانى اميد است كه خداى تعالى گيسوان مرا پابند اسب مجاهد ببيند مرا بيامرزد و مغفرت خود را شامل حال من بفرمايد . أبو قدامه مىفرمايد چون هنگام قتال رسيد جوانى را ديدم كه هنوز خط عارضش ندميده پاى پياده مشغول جنگ مىباشد مرا بر او رحم آمد پيش رفتم گفتم ايجوان خود را واپاى و از اين آتش حرب بر كنار باش بسا باشد پايمال اسبان شوى ديدم با كمال فصاحت و ملاحت به من گفت آيا مرا امر مىنمائى روى از جهاد برگردانم و حال آنكه خداوند متعال مىفرمايد :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n ( يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ )  و آيه را تا به آخر قرائت كرد اين وقت من مركبى براى او تهيه كردم چون بر پشت زين نشست فرمود اى ابا قدامه سه چوبه تير به من قرض بده گفتم آيا اكنون وقت قرض دادن است پس الحاح و اسرار كرد او را گفتم سه چوبه تير به تو مىدهم به شرط آنكه اگر ترا شهادت روزى شد در پيشگاه بارىتعالى مرا فراموش نكنى گفت چنين باشد و سه چوبه تير را گرفت و با دو چوبه دو كافر را بجهنم فرستاد سپس گفت : ( السلام عليك يا أبا قدامه سلام مودع ) بناگاه تيرى در ميان دو چشم او وارد شد و از مركب به زير افتاد چون به او رسيدم ديدم سر روى قربوس زين نهاده گفتم اى جوان مرا در شفاعت خود داخل بفرما مبادا فراموشم بنمائى فرمود چنين باشد و لكن مرا به تو حاجتى است گفتم بگو كه حاجت تو برآورده است گفت چون داخل شهر بشوى اين خرجين مرا بمادرم تسليم كن و خبر شهادت مرا به او بده گفتم مادر ترا نمىشناسم گفت همان زن بود كه گيسوان خودش را به تو داد كه پابند اسب خود بنمائى و سلام مرا به او برسان در سال گذشته داغ پدرم ديد و امسال نيز بفراق من مبتلى مىشود .\r\nاين بگفت و جان تسليم كرد أبو قدامه گويد چون از حرب خلاص شديم و بجانب شهر مراجعت كرديم من گفتم اين جوان را بايد دفن كنيم قبرى حفر كرديم و او را دفن نموديم چون خواستيم حركت كنيم بناگاه جثهء او از قبر بيرون افتاد أصحاب من گفتند ممكن است اين جوان مغرور به خود بوده و بدون اجازه مادرش بحرب آمده أبو قدامه مىگويد من گفتم چنين نيست به خدا قسم زمين شرار خلق را قبول مىكند پس برخواستم و دو ركعت نماز بجاى آوردم بناگاه هاتفى ندا درداد كه اى أبا قدامه بگذار ولى خدا را بناگاه مرغانى پيدا شدند و گوشت بدن او را ربودند و پرواز كردند نماند جز استخوان او من آن را دفن كردم و بجانب شهر روان شدم و بدر خانه مادر آن جوان شتافتم چون در بكوفتم خواهر آن جوان عقب درآمد چون مرا تنها ديد ناله‌كنان بجانب مادرش دويد گفت اى مادر اينك أبو قدامه است كه تنها آمده است سال گذشته بىپدر شدم و امسال بىبرادر مادر آن جوان عقب درآمد گفت اى أبا قدامه مرا تعزيت مىگوئى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nيا تهنيت گفتم از اين كلام مقصود تو چيست گفت اگر پسر من فوت شده است مر تعزيت بگو و اگر بفيض شهادت رسيده مرا تهنيت بگو گفتم بدرجهء رفيعه شهادت رسيده گفت براى او علامتى است آيا آن را ديدى گفتم جسد او از قبر بيرون افتاد مرغان گوشت بدن او را خوردند من استخوانهاى او را دفن كردم آن زن خوشحال شده گفت الحمد للّه پس خرجين را تسليم او كردم ديدم از ميان خرجين پلاسى و زنجيرى بيرون آورد گفت فرزند من شبها كه مىشد اين پلاس مىپوشيد و اين زنجير به گردن خود مىبست و با خداى خود مناجات مىنمود و آنچه را كه ديدى از خدا مسئلت مىكرد الحمد للّه كه دعاى او مستجاب شد .\r\nأقول : أبو قدامه كنيهء دو نفر است يكى محمد بن قيس الاسدى كه از اصحاب حضرت صادق عليه السّلام است و ديگر كنيهء حبة بن جوين العرنى « 1 » من خواص أصحاب امير المؤمنين عليه السّلام .\r\n( مامقانى )\r\n\r\nبانوئى كه أبان بن تغلب او را ديده\r\nو نيز در لئالى الاخبار از أبان بن تغلب كه از بزرگان أصحاب امام صادق عليه السّلام است حديث كند كه فرمود من بر زنى وارد شدم ديدم در پيش روى او پسرش روى به قبله است آن زن برخواست و چشمهاى پسر خود را بست و پاهاى او را بجانب قبله كشيد و با فصاحت تمام گفت : ( يا بنى ما الجزع فيما لا يزول و البكاء فيما ينزل غدا يا بنى تذوق ما ذاق أبوك و ستذوق من بعدك أمك و ان أعظم الراحة لهذا الجسد النوم و النوم أخ الموت فما عليك إن كنت نائما على فراشك او على غيره و ان غدا السؤال و الجنة و النار فان كنت من أهل الجنة فما ضرك الموت و ان كنت من أهل النار فما ينفعك الحياة و لو كنت اطول الناس عمرا و اللّه يا بنى لو لا ان الموت اشرف الاشياء لابن آدم لما أمات اللّه نبيه صلّى اللّه عليه و آله و أبقى عدوه ابليس .\r\n\r\n\r\n","description":"","footnote":"\r\n( 1 ) بضم العين المهملة و فتح الراء بعده النون و الياء كجبينه منسوب الى عرينة بن نذير بن قسر قبيله من بجيله\r\n","page_name":" 61 ","page_number":61},
  {"content":"\r\n\r\nخلاصهء كلام اين بانوى صابره اين است كه اى فرزند گرامى نبايد جزع و بىقرارى كرد براى چيزى كه زوال ندارد و نبايد گريه كرد براى امرى كه لا محاله نازل خواهد شد اى فرزند گرامى اين شربت مرگى است كه پدر تو آن را چشيده است و به زودى مادر تو هم آن را خواهد چشيد بهترين راحت از براى بدن هنگام خواب است و خواب برادر مرگ است پس از براى تو فرق ندارد كه در فراش خود در خواب باشى يا در غير فراش خود همانا بعد از مرگ سؤال و بهشت و دوزخ خواهد بود اگر از أهل بهشت باشى براى تو ضرر ندارد و اگر از اهل دوزخ باشى زندگانى براى تو نفعى ندارد و لو اينكه در دنيا عمر تو بسيار گردد به خدا قسم اى فرزند گرامى اگرنه اينكه مرگ اشرف اشياء از براى فرزندان آدم است هرآينه خداوند متعال پيغمبر خود را از دنيا نمىبرد و شيطان را كه دشمن او است زنده نمىگذاشت .\r\n\r\nبانوئى كه نماز را بر امور دنيا مقدم داشت\r\nدر كتاب مذكور ص 318 گويد : ( حكايت كرده‌اند كه زنى از وعاظ مىشنيد كه هر مؤمن و مؤمنه مواظبت بر نماز در اول وقت بنمايد و آن را بر امور دنياى خود مقدم بدارد قلبش نورانى مىشود و حضرت حق كفايت مهمات او بنمايد و اصلاح امور آخرت و دنياى او بفرمايد و او را از شر اعدا و كيد دشمنان محفوظ بدارد آن زن بعد از شنيدن اين مواعظ مقيد گرديد كه نماز خود را در اول وقت بجاى آورد اتفاقا روزى تنور خود را آتش انداخته و خمير خود را براى پختن نان مهيا كرده و طفل او بگريه افتاد چند كار براى او فراهم شده در اين حال صداى مؤذن بلند شد آن زن گفت نماز را بر جميع اين امور مقدم مىدارم و آن را در اول وقت بجا مىآورم بعد مشغول پختن نان مىشوم در اين حال طفل او بگريه افتاد اعتنا نكرد آتش حسد شيطان زبانه كشيد طفل او را برداشت و در تنور آتش انداخت فرياد طفل بناله بلند شد چون صداى طفل به گوش مادرش رسيد قلبش مملو از هم و غم گرديد خواست نماز خود را قطع كند مجاهده كرد و با خود گفت اين از عمل شيطان است من دست از نماز برنمىدارم و نماز خود را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكاملا با حضور قلب بجاى آورد و بعد بر سر تنور آتش آمد ديد طفل او با آتش بازى مىكند طفل خود را بيرون آورد و پستان در دهان او نهاد و او را شير داد و سجدهء شكر بجا آورد بعد با فراغت قلب مشغول طبخ نان گرديد ) .\r\nاين مقام كملين از اولياء خداست و اگرنه در قانون فقهى در اين موارد واجب است قطع نماز براى نجات نفسى را از هلاكت و قصه نماز ابى ذر و بردن گرگ گوسفند را و آمدن شير براى شبانى و گرفتن گوسفند را از گرگ كه ابو ذر نماز خود را قطع نكند مشهور است و همچنين افتادن فرزند حضرت سيد سجاد در چاه و قطع نكردن نماز خود را منقولست .\r\n\r\nبانوى مطيعه شوهر كه اصمعى او را ديده\r\nمجد الدّين محمد متخلص بمجدى كه در قرن يازدهم زندگانى مىكرده در كتاب زينة المجالس ص 335 از اصمعى نقل مىكند كه در باديه مىرفتم ناگاه بخيمه‌اى رسيدم زنى را ديدم كه از خيمه بيرون آمد مانند آفتاب كه از مطلع افق طالع گردد يا ماه كه از وراى سحاب تيره بنمايد پيش آمده مرا مرحبا گفت و بموضعى اشاره كرد كه نزول بنمائى من آنجا نزول كردم و از او جامى آب طلب نمودم گفت مرا شوهرى است كه بىاجازت او در آب و نان او تصرف نمىتوانم كرد و در وقت رفتن او رخصت نطلبيدم كه اگر مهمانى رسد او را ضيافت بنمايم و او پيش از اين به من رخصت نداده كه هرگاه تشنه يا گرسنه شوم در آب و طعام او به قدر احتياج تصرف نمايم اكنون تشنه نيستم و الا قسمت آب خود را به تو مىدادم ولى شربتى از شير كه طعام من است به تو مىدهم پس قدحى از شير بنزد من نهاد و من از آن حسن ملاحت و عقل و فصاحت متحير ماندم در اين هنگام اعرابى سياه از گوشهء باديه پيدا شد .\r\nبا صورتى در غايت زشتى چون بخيمه درآمد و مرا بديد مرحبا گفت زن پيش دويد و عرق از جبين او پاك كرد و چندان خدمت كرد كه كنيزان بمواليان خود نكنند روز ديگر كه ارادهء كوچ داشتم به آن زن گفتم روئى به اين زيبائى كه تو دارى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو صورت به اين زشتى كه شوهر تو دارد عجب است از تو كه دل بر او بسته‌اى و با وجود اين زشتى به او اين همه خدمت تقديم مىنمائى زن گفت حديثى شنيده‌ام كه حضرت مقدس نبوى فرموده است : ( الايمان نصفان نصفه الصبر و نصفه الشكر ) خداوند تعالى حسن به من مرحمت كرده و من بمراسم شكر قيام مىنمايم و بمحنت قبح وجه شوهر كه گرفتار شده‌ام بر آن صبر مىكنم تا قواعد ايمانم سالم ماند اصمعى گويد از اين سخن تعجبها كردم و در عفت و پارسائى مثل او نديدم .\r\n\r\nبانوى عربيه كه سه زن را قسم داد\r\nعلامهء نراقى در كتاب خزائن آورده است كه در سنهء هزار دويست و ده كه حقير بعزم زيارت بيت اللّه الحرام وارد بغداد شدم چند روزى در روضهء متبركه كاظمين ( ع ) به جهت اجتماع با رفقا و دوستان توقف اتفاق افتاد در شب جمعه‌اى در روضهء متبركة امامين همامين بودم با جمعى از احباء و هم‌سفران بعد از اينكه از تعقيب نماز عشا فارغ شديم و ازدحام مردم كم شد برخواستيم بالاى سر آمديم كه دعاى كميل را در آن موضع با حضور قلب قرائت بنمائيم بناگاه آواز جمعى از زنان و مردان عرب را بر در روضه مشاهده كرديم به‌نحوىكه مانع از حضور قلب گرديد من بيكى از رفيقان خود گفتم سوء ادب اعراب را بنگريد كه در چنين موضع و در چنين وقتى صدا بلند مىكنند چون صداى ايشان طول كشيد من با بعضى از رفقا برخواسته و به پائين پاى ضريح آمديم كه ملاحظه كنيم سبب غوغا چيست ديدم شيخ محمّد كليددار بر در روضهء مقدسه ايستاده و چند زن از اعراب داخل روضهء مقدسه شدند ، و يكى از آنها گريبان سه زن ديگر را گرفته و آنها را مىكشاند بسوى ضريح مقدس و مىگويد كيسه پول مرا يكى از شما دزديده‌ايد و ايشان منكر بودند آن بانوى با اخلاص گفت به آن سه زن كه در همين مكان شريف قفل ضريح را بگيريد و قسم به اين دو بزرگوار ياد كنيد كه پول مرا ندزديده‌ايد و خبرى از او نداريد من از شما مطمئن مىشوم و كارى بشما ندارم من و رفقا ايستاديم كه ببينيم كار ايشان بكجا منتهى مىشود پس يكى از زنان در نهايت اطمينان قدم پيش نهاده و قفل را گرفته و گفت يا ابا الجوادين\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nأنت تعلم انى بريئة ؛ يعنى اى پدر جوادين تو مىدانى كه من از اين تهمت برى هستم و از پول اين زن اطلاعى ندارم آن بانوى صاحب پول گفت برو كه من از تو مطمئن شدم پس آن زن ديگر هم به همين كيفيت قسم ياد كرد او را هم گفت از پى كار خود برو كه از تو هم مطمئن شدم اين وقت زن سومى آمد و قفل را گرفته بمحض اينكه گفت يا ابا الجوادين أنت تعلم انى بريئة كه به يك‌مرتبه ديديم از زمين بلند شد به‌نحوىكه گويا از سر ضريح گذشته و بر زمين خورد و دفعة رنگ او مانند خون بسته سياه‌رنگ گرديد و چشمهاى او چون طاس خون شد و زبان او بند آمد اين وقت شيخ محمّد صدا را به تكبير بلند كرد و ساير اهل روضه نيز تكبير گفتند اين وقت شيخ محمّد امر كرد تا پاى او را كشيده در يكى از صفهاى رواق مقدس گذاردند و ما نيز ايستاديم و تماشا مىكرديم و آن زن چنان بىهوش شده بود كه گويا مرده است تا حوالى سحر چنين بود سپس اين مقدار به هوش آمد كه گفت كيسه پول كجا است زود او را به صاحبش رد كنيد و كسان او چند سر گوسفند به جهت كفارهء عمل او ذبح كرده و تصدق نمودند ولى در صبح همان روز فوت شد .\r\n\r\nبانوئى كه حضرت حسين عليه السّلام او را زنده كرد بعد از مردن\r\nقطب راوندى در خرايج از يحيى بن ام طويل حديث كند كه گفت بوديم ما در نزد امام حسين عليه السّلام ناگاه جوانى را ديديم كه درآمد و مىگريست آن حضرت سبب گريه را سؤال نمود عرض كرد يا سيدى مادرم از دنيا رفته در اين وقت و وصيت نكرده و او را مالى بسيار بود و معلوم نيست در كجا است و من به خدمت شما آمدم كه مرا به اين مطلب واقف گردانيد آن حضرت فرمود برخيزيد تا به منزل آن زن رويم يحيى بن ام طويل مىگويد با آن حضرت به خانه آن زن درآمديم ديديم چادرى بر روى او كشيده‌اند آن حضرت در بيرون حجره ايستادند رو به قبله و گفت بارخدايا اين زن را زنده فرما تا وصيت بنمايد به آنچه مىخواهد خداى تعالى او را زنده فرمود برخواست و نشست و شهادتين گفت و نظر كرد بسوى امام عليه السّلام و عرض كرد داخل حجره شويد پس حضرت داخل\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nگرديد و نزديك به آن زن نشست سپس آن زن عرض كرد اى مولاى من چه مىفرمائى حضرت فرمود وصيت كن خدا ترا رحمت كند گفت يا ابن رسول اللّه مالهاى من در فلان موضع است ثلث آن از آن تو است و دو ثلث آن براى پسرم باشد اگر شما مىدانيد كه از شيعيان شما است و الا همهء مال حق خود شما است مخالفان شما را در مال من نصيبى نيست اين بگفت و وفات كرد سپس بتجهيز او قيام كردند .\r\n\r\nبانوئى كه بدعاى امام صادق عليه السّلام زنده شد\r\nو نيز منقول از خرايج است كه از هارون بن قاسم بن عيسى الهاشمى از عيسى بن مهران روايت كرده كه گفت مردى بود از اهل خراسان از ماوراءالنهر نعمت بسيار داشت و دوستار اهل بيت عليهم السلام بود و اعتراف بفضل ايشان داشت هر سال به حج مىرفت و بر خود وظيفه قرار داده بود كه هزار دينار هرساله براى حضرت صادق عليه السّلام بياورد در يك سالى زنش او را گفت كه امسال مرا با خود ببر كه امام صادق را زيارت بنمايم و تحف و هدايا براى او ببرم از مال خود ؛ آن مرد اجابت كرد ، پس آن زن براى ايشان و عيالات و دختران امام صادق عليه السّلام تحف و هدايا تهيه كرد و با شوهر به حج رفت و آن مرد به عادت هرساله هزار دينار براى آن حضرت با خود برداشت و آن را در صندوقى نهاد و در آن را قفل زد چون بمدينه رسيدند آن مرد سر صندوق آمد كه هزار دينار را بردارد چون قفل را باز كرد هزار دينار را نديد بسيار تعجب كرد كه اين قفل و مهر برقرار خود بوده بااين‌حال هزار دينار كجا رفته بالاخره از عيال خود پرسيد گفت نمىدانم اين امر عجيبى است كه قفل برقرار خود بوده و هزار دينار مفقود شده است و كسى هم با ما همراه نبوده كه متهم بوده باشد ناچار آن مرد زينت و زيور آن زن را گرفته و در نزديكى از همشهريهاى خود برده و هزار دينار قرض كرده بنزد امام صادق عليه السّلام برد حضرت فرمود ما احتياج پيدا كرديم و آن هزار دينار را از صندوق برداشتيم اكنون برو زيور عيال خود را كه گرو نهادى بستان و هزار دينار را به صاحبش رد كن آن مرد بصيرتش زياد گرديد بعد از آن به جهت كارى از خانه بيرون آمد چون بازگرديد ديد عيالش در حالت\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nنزع است پرسيد كه او را چه پيش آمد گفتند كه دردى در دلش پيدا گرديد و طولى نكشيد كه به اين حال شد آن مرد با كمال اندوه بر بالين او نشست تا وفات كرد سپس چشمش را بست و جامه بر او پيچيد و تهيه حنوط و تجهيز او نمود چون فارغ گرديد بنزد امام صادق عليه السّلام رفت و درخواست كرد كه آن حضرت بيايد و بر جنازهء او نماز بخواند آن حضرت برخواست و دو ركعت نماز بجا آورد و دست بدعا برداشت سپس فرمود برو به منزل خود كه عيالت زنده گرديد آن مرد برگشت بجانب خانه عيال خود را ديد زنده شده است اين وقت بسيار مسرور شد و شكر و حمد الهى را بجا آورد سپس با عيال خود بجانب مكه روان گرديدند در بين طواف نظر آن زن به امام صادق افتاد .\r\nشوهرش را گفت كه اين مرد كيست گفت اين است مولاى ما ابو عبد اللّه امام صادق عليه السّلام آن زن گفت به خدا قسم همين آقا بود كه دست بدعا برداشته بود و ملك‌الموت را فرمود برگردان روح اين زن را باذن خدا و ملك‌الموت امر او را امتثال كرد .\r\n\r\nبانوئى كه امام صادق عليه السلام گاو او را زنده كرد\r\nو نيز در خرايج از مفضل بن عمر روايت كرده كه فرمود من با امام صادق عليه السّلام در منى گذشتيم بر زنى كه در مقابل او ماده‌گاوى مرده بود و آن زن و بچه‌هايش مىگريستند حضرت فرمود قصه شما چيست و اين ناله و زارى براى كيست آن زن گفت من و كودكانم از اين گاو معاش مىگذرانيديم الحال مرده است و من متحير مانده‌ام كه چكنم با اين كودكان يتيم فرمود دوست دارى گاوت را زنده كنم آن زن گفت اى بنده خدا با من تمسخر مىكنى فرمود چنين نيست من هرگز قصد تمسخر ندارم پس دعائى خواند و پاى مبارك خود را بگاو زد و صيحه‌اى بر او زد ، در حال آن گاو زنده شد و برخواست با شتاب آن زن فرياد كشيد كه اين عيسى بن مريم است به حق پروردگار كعبه حضرت خود را در ميان مردم داخل كرد كه شناخته نشود\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاقول نظير اين قصه سبق ذكر يافت از بصائر الدرجات كه بسند خود از على بن مغيره از موسى بن جعفر روايت كند كه آن حضرت چنين معجزه‌اى نمود اللّه اعلم بالتعدد و الاتحاد .\r\n\r\nبانوئى كه بدعاى حضرت سجاد عليه السلام زنده شد بعد از مردن\r\nدر بحار و مدينة المعاجز و حبيب السير و مشكاة الادب ناسخ و ديگر كتب مسطور است كه مردى پارسا از اكابر بلخ بيشتر سالها به زيارت خانه خداى و قبر مقدس رسول خداى شدى و چون بمدينه رسيدى ادراك خدمت على بن الحسين كردى و تحف و هداى خود را تقديم مىكردى و از مصالح و مسائل دين چندانكه خواستى سؤال كردى و به شهر و ديار خود مراجعت كردى يك‌وقت زنش با وى گفت همانا مىنگرم كه تو هرساله در حلاوت اين امام تقديم تحف و هدايا مىنمائى لكن هرگز از آن حضرت اظهار عنايتى به تو نمىشود گفت اين بزرگوار كه مادر حضرتش تقديم هدايا و تحف مىكنيم مالك دنيا و آخرت است و هرچه در دست مردم است در تحت ملك او است چه او در زمين خليفهء خداى و بر آفريدگان حجت خدا مىباشد و فرزند رسول خدا و امام و مولى و پيشواى ماست چون آن زن اين مكالمت بشنيد از ملامت شوهر زبان بربست چون سال ديگر فرارسيد پارساى بلخى بآهنگ حج برنشست و در مدينه بسراى على ابن الحسين درآمد و خدمتش دريافت و سلام بازداد و هر دو دست مباركش ببوسيد اين هنگام طعامى در حضرتش حاضر بود پس باشارت آن حضرت مرد بلخى از آن طعام بخورد پس از صرف طعام طشت و ابريق بياوردند و مرد بلخى ابريق برگرفت و آب بر دست مبارك بريخت امام عليه السّلام فرمود اى شيخ همانا تو مهمان ما باشى چگونه اين كار كنى عرض كرد به خواهش دل فرمود چون تو اين كار را دوست دارى سوگند با خداى با تو چيزى نمايم كه محبوب بدارى و خوشنود شوى و ديدگانت روشن گردد . بالجمله آن مرد بلخى آب بر دست مبارك آن حضرت بريخت تا يك ثلث طشت مملو گرديد امام به آن مرد فرمود چه بينى عرض كرد آب است فرمود بلكه ياقوت احمر\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاست بلخى چون نيك نظر كرد ديد همه ياقوت احمر است باز فرمود آب بريز آن مرد ديگرباره آب بريخت تا دو ثلث طشت را مملو گردانيد و با آن مرد فرمود اين چيست عرض كرد آب است امام فرمود بلكه زمرد سبز است و همچنان فرمود آب بريز و او بريخت تا تمام طشت مملو گرديد امام فرمود اين چيست عرض كرد آب است امام فرمود بلكه مرواريد درخشان است .\r\nبالاخره آن طشت مملو از مرواريد درخشان و زمرد سبز و ياقوت احمر گرديد سپس آن حضرت آن طشت را در دامن مرد بلخى بريخت و فرمود اين جواهرات برگير عوض هداياى تو است و از زوجهء خود از ما معذرت بخواه كه ترا بر كردارت سرزنش كرده بود آن مرد از اين حالت غريب غرق تعجب گرديد و شرمسار شده روى دست و پاى آن حضرت افتاد و همىببوسيد و عرض كرد يا سيدى كدام كس شما را از مقاله زوجهء من اطلاع داد همانا بدون شك و شبهت تو از اهل بيت نبوتى آنگاه حضرت را وداع كرده مراجعت به بلاد خود نموده و آن حديث را با زوجه خود در ميان نهاد زن گفت كدام كس از اين حديث به آن حضرت خبر داد آن مرد گفت مگر با تو نگفتم كه اين حضرت از خاندان نبوت و رسالت است و امام اين امت است و بر همه چيز دانا است آن زن سجدهء شكر بگذاشت و شوهرش را به خدا سوگند داد كه در سال آينده او را نيز به زيارت امام عليه السّلام نايل گرداند و بديدار طلعت مباركش برخوردار بنمايد چون مرد بلخى در سال آينده تجهيز سفر حج نمود آن زن را نيز با خود به برد اتفاقا آن زن در بين راه رنجور شد و در يك منزل بمدينه مانده وفات نمود شوهرش گريان و نالان به خدمت امام مشرف گرديد و قصه آن زن را بعرض آن حضرت رسانيد كه زوجه من به قصد زيارت شما و جدّ شما بجانب مدينه رهسپار شد اين وقت امام از جاى برخواست و دو ركعت نماز بجاى آورد و دعائى نمود سپس با مرد بلخى فرمود برخيز و نزد زوجه خويش برو كه خداى تعالى بقدرت و حكمت خود او را زنده گردانيد آن مرد فرحان و شادان شتابان گشت تا بخيمه خويش داخل گرديد زوجه خويش را در حال صحت و سلامت ديد پس بر سرور و عقيدت بيفزود و از گذارش پرسش نمود گفت به خدا قسم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nملك‌الموت قبض روح مرا نمود و خواست صعود دهد اين وقت بزرگوارى به اين صفت و شمائل و صورت و هيئت و همى اوصاف آن حضرت را برشمرد و شوهرش مىگفت به خدا قسم اين اوصاف كه تو وصف كردى اوصاف سيد من است آن زن گفت چون ملك‌الموت آن حضرت را بديد بقدمهاى او افتاد و همى بوسه مىداد و عرض كرد السلام عليك يا حجة اللّه فى ارضه السلام عليك يا زين العابدين امام او را جواب داد و فرمود اى ملك الموت روح اين زن را بجسدش بازگردان چه او آهنگ زيارت ما را دارد و من از خداى تعالى درخواست كردم كه سى سال ديگر به ايشان عمر عنايت فرمايد و بخوشى روزگار سپارد و چه براى زائر ما حقى است واجب ملك‌الموت عرض كرد سمعا و طاعة لك يا ولى اللّه پس روح مرا بجسدم بازگردانيدند و من نگران ملك‌الموت بودم كه دست شريفش را ببوسيد و از من بازگشت پس مرد بلخى دست زوجه خود را بگرفت و او را به خدمت امام حاضر ساخت و در اين وقت آن حضرت در ميان اصحاب نشسته بود آن زن تا چشمش بر آن حضرت افتاد قسم ياد كرد كه اين است سيد و مولاى من اين همان كس است كه خداى تعالى از بركت دعاى او مرا زنده ساخت و فرمان داد تا ملك‌الموت جان مرا بر تنم برگردانيد پس هر دو تن در مدينه طيبه در خدمت على بن الحسين عليهما السلام اقامت نمودند تا اينكه برحمت حق پيوستند .\r\n\r\nبثينهء شاعره\r\nبضم الباء و فتح الثاء المثلثة بنت الحبّاء العذرية شاعرة من شواعر بنى عذره ، در اغانى در ترجمهء او اطالهء كلام كرده اجمالا زنى بسيار جميلة الوجه حسنة البيان عفيفة البطن و الفرج و فى شعرها كانت رقة و متانة اشتهرت باخبارها مع عشيقها و جميل بن معمر عذرى دل به دو باخته چون جميل دنيا را وداع گفت بعد از زمان قليلى در سنه 82 بثينه وفات كرد چون جميل را هنگام وفات رسيد اشعارى بسرود كه يكى از آن اشعار اين است :\r\n قومى بثينة فاندبى بعويلى * و ابكى خليلك دون كل خليل \r\n\r\n","description":"","footnote":"","page_name":" 70 ","page_number":70},
  {"content":"\r\n\r\nپس شخصى را طلبيد گفت آيا ممكن است كه من هرچه ميراث گذارده‌ام ترا دهم كه يك حاجت از من روى كنى آن مرد قبول كرده جميل گفت چون من از دنيا بروم بعد از فراق از دفن من جبهء مرا در بر كن و بر ناقهء من سوار شو و برو به طرف قبيلهء بثينه و بر بلندى براى و طرف جامهء خود را پاره كن و اين اشعار قرائت كن آن مرد بفرموده جميل عمل كرد تا اشعار را قرائت نمود ديد جمعى از زنان قبيله به طرف او دويدند و ماه پاره‌اى در پيش آنها كه گفتى گونهاى او مرواريد است كه مذاب آب ياقوت خورده است جلو آمد و معلوم شد كه بثينه همان است .\r\nگفت اى مرد اگر دروغ مىگويى هرآينه مرا رسوا كردى و اگر راست مىگويى مرا بكشتن دادى گفتم به خدا قسم دروغ نگفتم و اين است جبهء جميل و اين است ناقه او بثينه نعره بزد و بر زمين افتاد زنان قبيله او را احاطه كردند و سخت بناليدند چون به هوش آمد اشعارى با سوز و گداز قرائت كرد و تا زنده بود سرمه نكشيد و شانه نزد و خود را زينت نكرد تا از دنيا رفت و مرثيه‌ها براى جميل انشا مىنمود .\r\nأقول جميل بن معمر من المجاهيل فى كتب الرجال و كذا بثينه و اللّه اعلم بحقيقة الحال .\r\n\r\nبدر التمام الشاعرة\r\nدر ( اعيان الشيعة ) او را ترجمه كرده گفته بدر التمام دختر حسن يا حسين بن محمد بن عبد الوهاب الدباس است و سيوطى در رسالهء نزهة الجلساء فى اشعار النساء كه نسخهء خطى آن در كتابخانه ظاهريهء دمشق موجود است گفته بدر التمام اشعار آبدار و مرغوب انشا مىنمود و از ابيات او است :\r\n يبدو وعيدك قبل وعدك * و يحول منك دون رفدك\r\nو يزور طيفك فى الكرى * فبحمد طيفك لا بحمدك\r\nلم لا ترق لذلّ عبدك * و خضوعه فيفي بعهدك \r\nو پدرش از شعراى معروف شيعه و مشتهر باسم البارع بن دباس است و در ( اعيان الشيعة ) او را ترجمه كرده .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nبرّه دختر عبد المطلب ( ع )\r\nشوهر او مالك نسب بعبد العزى بن قيس بن عبد الدار بن نضر بن مالك منتهى مىشود . از او دو پسر آورد يكى ابو سبره نامش يزيد بن مالك از مجاهيل اصحاب رسول خداست و پسر ديگرش سلمه كه در خلافت عثمان فوت شد و او هم مثل برادرش مىباشد در جهالت بنا بر نقل مامقانى و برّه شوهر ديگر كرد بنام عبد الاسد بن هلال بن عبد اللّه بن عمرو بن مخزوم و از او پسرى آورد بنام عبد اللّه ، بالاخره شوهر ام سلمه گرديد پسرى آورد سلمه نام و معروف بابو سلمه شد و در غزوهء احد زخمى بر او وارد آمد ، بالاخره بفيض شهادت رسيد به تفصيلى كه در جلد دوم در ترجمهء ام سلمه بيان شد و در ترجمهء خواهرش اروى بيان شد كه در حيوة عبد المطلب براى پدر مرثيه گفته منها :\r\n أ عينيّ جودا بدمع درر * على طيّب الخيم و المعتصر\r\nعلى شيبة الحمد و المكرمات * و ذى العزو المجد و المفتخر \r\n\r\n( مج ) بريكه\r\nاز جوارى آزادشدهء بنى زهره است در ظرافت و كرم از اقران و اماثل خود امتيازى داشته و در مدينهء منوره مهمان‌خانه بنا كرده بود كه واردين و مسافرين در آنجا نزول مىكردند و از خان طعام او بهره‌مند مىشدند ( در اغانى تفصيلى دارد )\r\n\r\nپريخان خانم\r\nدختر شاه‌طهماسب صفوى است ميرزا محمد على تربيت در كتاب ( دانشمندان آذربايجان ) كه در سنه هزار و سيصد و چهارده هجرى در تهران بطبع رسيده گويد ولادت اين پريحان شب سه‌شنبه بيست و پنجم جمادى الآخرة سنه 955 بوده و بعد از فوت برادرش در ايام فتره در اعمال دولت دخيل بوده چون سلطان محمد بقزوين آمد اين بانو را به حكم او هلاك كردند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدر ( اعيان الشيعة ) فرموده اسم او را نمىدانم محتمل است دختر ديگر شاه‌طهماسب بوده كيف كان مىفرمايد فقط مىدانم زنى عالمه فاضله بوده و جمعى از علماء براى اين زن رساله‌ها در اصول فقه و غيره تاليف كردند .\r\nو ديگرى گويد پريخان خانم زنى بزرك و باكفايت و طالب علم و قابل حكمرانى بوده چون شاه‌طهماسب فوت شد اهل حرم پادشاه دو دسته شدند يك دسته هواخواه حيدر ميرزا و دسته‌اى هواخواه اسماعيل ميرزا برادر حيدر ميرزا كه در قلعه قهقه محبوس بود . پريخان خانم طالب پادشاهى اسماعيل ميرزا بود و بسعى او اسماعيل ميرزا شهريارى ايران را يافت و تا اسماعيل ميرزا را از قلعه قهقه بيرون آوردند و بقزوين وارد كردند زمام مهمات سلطنت بدست پريخان خانم بود چون پادشاهى باسماعيل ميرزا مستقر گرديد پريخان خانم ديگر خود را كنار كشيد و پدرش شاه‌طهماسب كه معاصر با محقق كركى و والد شيخ بهائى بود پنجاه و چهار سال سلطنت كرد و در عصر او بازار علم و ترويج مذهب اماميه و تاليفات كتب دينيه رواج كاملى داشته تا در نيمه ماه صفر سنه 984 برحمت حق پيوست .\r\n\r\nپريزاد خانم\r\nدر ( اعيان الشيعة ) او را ذكر كرده مىفرمايد هنگامى كه گوهرشاد آغا زوجه شاهرخ فرزند امير تيمور كوركانى مسجد گوهرشاد را در جوار حرم حضرت على بن موسى الرضا عليه السّلام بنا كرد پريزاد خانم كه يكى از جوارى و كنيزان او بود مدرسهء پريزاد را در مشهد بنا كرد كه تا حال باقى و برقرار است و املاكى را براى او وقف نمود كه طلاب علوم دينيه از بيست تا سى نفر در آن مدرسه مشغول تحصيل بوده باشند و او فعلا واقعه در بازار است و در أيام شاه سليمان صفوى يك نفر از خوانين قندهار بنام نجفعلى خان اين مدرسه پريزاد را تعمير كرد و نيز آقا محمد بك و ميرزا شكر اللّه اهتمام در عمارت او نمودند . شكر اللّه سعيهم .\r\nو در مشهد مقدس فعلا مدارس بسيارى است يكى مدرسهء مشار اليها\r\n2 - مدرسه نواب ميرزا صالح كه در سنهء 1076 بنا شده است و فعلا معمور است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n3 - مدرسهء ملا محمد باقر كه در سنهء 1083 بنا شده است و فعلا معمور است .\r\n4 - مدرسهء ملا حاجى حسن كه در بالا خيابان واقع است بناى او در عهد شاه سليمان بوده .\r\n5 - مدرسهء ميرزا جعفر خان كه بناى او سنهء 1059 بوده متصل بصحن كهنه است بسيار مدرسهء عالى است .\r\n6 - مدرسهء سعد الدّين .\r\n7 - مدرسهء مستشار كه متصل بصحن كهنه است در عهد ناصر الدّين شاه بنا شد .\r\n8 - مدرسهء دودر در محله سرشور مقابل مدرسهء پريزاد بناى آن در عهد شاه‌رخ بوده .\r\n9 - مدرسهء فاضل خان كه در بالا خيابان است بناى آن در عهد شاه سليمان بوده .\r\n( مدرسهء عباس قلى خان شاملو كه در پائين خيابان است .\r\n10 - مدرسهء خيرات خان كه در پائين خيابانست بناى آن در عهد شاه‌عباس ثانى بوده\r\n11 - مدرسهء سليمان خان كه واقع در كوچه حمام شاه است بناى آن در عهد فتح على شاه بوده .\r\n12 - مدرسهء نوكه در گندم‌آباد واقع شده است در جنوب مسجد گوهرشاد در عهد ناصر الدّين شاه بنا شد .\r\n13 - مدرسهء عبد اللّه خان كه در پائين خيابان واقع است .\r\n14 - مدرسهء حاجى رضوان .\r\n15 - و مدرسهء قريب چهار باغ . و به حمد اللّه حال تاريخ همه معمور است .\r\n\r\nپروين اعتصامى\r\nدختر ميرزا يوسف خان اعتصام الملك آشتيانى است كه از زنان فاضله و اديبه نادرهء اين عصر اخير است در سنه 1320 متولد شده و در ماه صفر شب بيست و ششم آن سنه 1360 دنيا را وداع گفته و چهل سال بيشتر زندگانى نكرده و پس از مرگش اين قطعه ذيل را به خط خودش در ميان اوراقش يافته‌اند و عينا بر سنك مزارش نقش كردند و تاريخ\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنظم آن معلوم نيست و به خط خودش نوشته بود كه اين قطعه را براى سنك مزارم سرودم :\r\n اينكه خاك سيهش بالين است * اختر چرخ ادب پروين است\r\nگرچه جز تلخى از ايام نديد * هرچه خواهى سخنش شيرين است\r\nصاحب اين همه گفتار امروز * سائل فاتحه و ياسين است\r\nدوستان به كه ز وى ياد كنند * دل بىدوست دلى غمگين است\r\nخاك در ديده بسى جانفرسا است * سنك بر سينه بسى سنگين است\r\nبيند اين بستر عبرت گيرد * هرك را چشم حقيقت‌بين است\r\nهركه باشى و ز هرجا برسى * آخرين منزل هستى اين است\r\nآدمى هرچه توان‌گر باشد * چون بدين نقطه رسد مسكين است\r\nاندر آنجا كه قضا حمله كند * چاره تسليم و ادب تمكين است\r\nزادن و كشتن و پنهان كردن * دهر را رسم و ره ديرين است\r\nخرم آن‌كس كه در اين محنتگاه * خاطرى را سبب تسكين است \r\nپدر بانو پروين ميرزا يوسف خان آشتيانى نيز از فضلا و ادباى عصر حاضر بوده در سنه 1360 هجرى مرحوم شده و آثار علمى ايشان ( قلائد الادب ) كه در شرح ( اطواق الذهب ) زمخشرى است و آقاى على سالار متخلص بحيدرى در پايان قصيده‌اى كه در تأسف از فوت بانو پروين سروده در تاريخ هجرى قمرى فوتش گفته :\r\n تاريخ فوت هجرى جستم ز حيدرى گفت * مرده اديبهء دهر پروين اعتصامى \r\nسنه 1360\r\nو حقيقة اين بانوى محترمه از نوادر و مفاخر و حسنات عصر حاضر است علوم جديده را به سرحد كمال رسانيده با اينكه از پردهء عصمت و حجاب عفت در مدارس ميشومه قدم ننهاده و در شعر بر اقران و اماثل خود از صنف شعرا مقدم بوده و گوى سبقت از نوابغ ادبار بوده ديوان قصايد و مثنويات او تا به حال چند مرتبه بطبع رسيده و از أشعار او غريزهء سياله و حسن فطرت و كمال جودت و تسلط او در ادبيات كاملا هويدا است و زبان عربى و علوم فارسى را در نزد پدر خود آموخته بلكه بعضى گويند زنى كه صاحب چنين\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nقريحه و چنين استعداد و توانائى و تتبع و تحقيق بوده باشد تاريخ كمتر نشان داده است و پاره‌اى از اشعار او را كه در ديوانش موجود است براى شاهد صدق مدعا زينت اين كتاب قرار مىدهيم .\r\nمنها قولها :\r\n در آن سراى كه زن نيست انس شفقت نيست * در آن وجود كه دل‌مرده است مرده روان\r\nبه هيچ مبحث و ديباچه‌اى قضا ننوشت * براى مرد كمال و براى زن نقصان\r\nزن از نخست بود ركن خانهء هستى * كه ساخت خانهء بىپى و پست و بىبنيان\r\nزن از براى متاعب نمىگداخت چه شمع * نمىشناخت كس اين راه تيره را پايان\r\nچه مهر گر كه نمىيافت زن بكوه وجود * نداشت گوهرى عشق گوهر اندر كان\r\nفرشته بود زن آن ساعتى كه چهره نمود * فرشته بين كه بر او طعنه مىزند شيطان\r\nاگر فلاطون و سقراط بوده‌اند بزرك * بزرك بود پرستار خوردى ايشان\r\nبگاهوارهء مادر بكودكى بس خفت * سپس بمكتب حكمت حكيم شد لقمان\r\nچه پهلوان و چه سالك چه زاهد و چه فقيه * بدند يكسره شاگرد اين دبيرستان\r\nحديث مهر كجا خواند طفل بىمادر * نظام و امن كجا يافت ملك بىسلطان\r\nوظيفهء زن و مرد اى حكيم دانى چيست * يكى است كشتى وان ديگرى است كشتىبان\r\nچه ناخداست خردمند كشتيش محكم * ديگر چه باك ز أمواج ورطهء طوفان\r\nبروز حادثه اندريم حوادث دهر * اميد سعى و عملها است هم از اين هم از آن\r\nهميشه دختر امروز مادر فردا است * ز مادر است ميسر بزرگى پسران\r\nاگر رفوى زنان نكو نبود نداشت * بجز گسيختگى جامهء نكو مردان\r\nزن نكوى نه بانوى خانه تنها هست * طبيب هست و پرستار و شحنه و دربان\r\nچه زن چه مرد كسى شد بزرك و كام‌روا * كه داشت ميوه‌اى از علم در دامان\r\nزنى كه گوهر تعليم و تربيت نخريد * فروخت گوهر عمر عزيز را ارزان . . . الخ \r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو لها ايضا :\r\n كام مده نفس تبه‌كار را * در صف گل جامده اين خار را\r\nكشته نكودار كه موش هوى * خورد بسى خوشه و خروار را\r\nچرخ و زمين بندهء تدبير تو است * بنده مشو درهم و دينار را \r\nو لها ايضا\r\n اى عجب اين راه نه راه خدا است * زان كه در أن اهرمنى رهنما است\r\nقافله بس رفت و از اين راه ليك * كس نشد آگاه كه مقصد كجا است\r\nاى رمه اين درّه چراگاه نيست * اى بره اين گرك بسى ناشتا است\r\nتا تو ز بيغوله گذر مىكنى * رهزن طرّار ترا در قفا است\r\nديده ببندى درافتى بچاه * اين گنه تو است نه حكم قضا است \r\nو لها ايضا\r\n بزرگى داد يك درهم گدا را * كه هنگام دعا ياد آر ما را\r\nيكى خنديد گفت اين درهم خورد * نمىارزيد اين بيع و شرا را\r\nروان پاك را آلوده مپسند * حجاب دل مكن روى ريا را\r\nمكن هرگز بطاعت خودنمائى * بران زين خانه نفس خودنما را\r\nبزن دزدان راه عقل را راه * مطيع خويش كن حرص هوا را \r\nو لها أيضا :\r\n بسر خاك پدر دختركى * صورت و سينه به ناخن ميخست\r\nكه نه پيوند و نه مادر دارم * كاش روحم به پدر مىپيوست\r\nگريه‌ام بهر پدر نيست كه او * مرد از رنج تهىدستى رست\r\nزان كنم گريه كه اندريم بخت * دام بر هر طرف انداخت گسست \r\n\r\n","description":"","footnote":"","page_name":" 77 ","page_number":77},
  {"content":"\r\n\r\n شصت سال آفت اين دريا ديد * هيچ ماهيش نيامد بر دست\r\nپدرم مرد و ز بىداروئى * وان درين كوچه سه داروگر هست\r\nدل مسكينم از اين غم بگداخت * كه طبيبش به بالين نه نشست\r\nسوى همسايه پى نان رفتم * تا مرا ديد در خانه ببست\r\nآب دادم به پدر جان نان خواست * ديشب از ديدهء من آتش جست\r\nهمه ديدند كه افتاده ز پاى * ليك روزى نگرفتندش دست \r\n( الأبيات )\r\nو لها ايضا :\r\n كودكى كوزه‌اى شكست و گريست * كه مرا پاى خانه رفتن نيست\r\nچكنم اوستاد اگر پرسد * كوزهء آب از اوست از من نيست\r\nزين شكسته شده دلم بشكست * كار أيام جز شكستن نيست\r\nچكنم گر طلب كند تاوان * خجلت و شرم كم ز مردن نيست\r\nگر نكوهش كند كه كوزه چه شد * سخنيم از براى گفتن نيست \r\nو لها أيضا :\r\n هركه با پاك‌دلان صبح و مسائى دارد * دانش از پرتو اسرار صفائى دارد\r\nزهد با نيت پاك است نه با جامهء پاك * اى بس آلوده كه پاكيزه روائى دارد\r\nشمع خنديد بهر بزم از آن معنا سوخت * خنده بيچاره ندانست كه جايى دارد\r\nسوى بت‌خانه مرو پند برهمن مشنو * بت‌پرستى مكن اين ملك خدائى دارد\r\nهيزم سوخته شمع ره منزل نشود * بايد افروخت چراغى كه ضيائى دارد\r\nگرك نزديك چراگاه شبان رفته بخواب * بره دور از رمه و عزم چرائى دارد\r\nمور هرگز بدر قصر سليمان نرود * تا كه در لانه خود برك و نوائى دارد\r\nگهر وقت بدين خيرگى از دست مده * آخر اين درّ گران‌مايه بهائى دارد \r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو لها ايضا :\r\n شنيده‌ايد ميان دو قطره خون چه گذشت * كه از مناظره يك روز بر سر گذرى\r\nيكى بگفت بدان ديگرى كه خون كه اى * جواب گفت فتادم ز دست تاجورى\r\nبگفت من بچكيدم ز پاى خاركنى * ز رنج خوار كه رفتش به پا چه نيشترى\r\nجواب داد ز يك چشمه‌ايم هر دو چه غم * چكيده‌ايم اگر هر دو از تن ديگرى\r\nهزار قطرهء خون در پياله يكرنگند * تفاوت رك و شريان نمىكند اثرى\r\nز ما دو قطرهء كوچك چه كار خواهد ساخت * بيا شويم يكى قطرهء بزرگترى\r\nبراى سعى و عمل باهم اتفاق كنيم * كه ايمنند چنين رهروان ز هر خطرى\r\nدر اوفتيم ز رودى ميان دريائى * گذر كنيم ز هر چشمه‌اى و جوب و جرى\r\nبخنده گفت ميان من و تو فرق بسى است * توئى ز دست شهى من ز پاى كارگرى\r\nبراى همرهى و اتحاد همچه منى * خوشت اشك يتيمى و خون رنج برى\r\nتو از فراق دل و عشرت آمدى بوجود * من از خميدن پشتى و زحمت كمرى\r\nترا بمطبخ شه پخته شد هميشه طعام * مرا بر آتش آهى و آب چشم ترى\r\nتو از فروغ مى ناب سرخ‌رنگ شدى * من از نكوهش خارى و سوزش جگرى\r\nمرا بملك حقيقت هزار كس بخرد * چرا كه در دل كان ولى شدم گهرى\r\nقضا و حادثه نقش من از ميان نبرد * كدام قطرهء خون را چنين بود هنرى\r\nدر اين علامت خونين نهان دو صد دريا است * ز ساحل همه پيدا است كشتى ظفرى\r\nيتيم و پيره‌زن اين‌قدر خون دل بخوردند * اگر بخانهء غارت‌گرى فتد شررى\r\nدرخت جور و ستم هيچ برك و بار نداشت * اگر كه دست مجازات مىزدش طبرى \r\n\r\nبريهه\r\nدختر جعفر كذاب زوجهء موسى المبرقع در نزد شوهرش در قم در محلهء موسويان نزديك قبر حمزة بن موسى بن جعفر مدفون گرديد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nبريهه\r\nدختر ابو على محمد بن احمد بن موسى المبرقع او هم با خواهرانش فاطمه و ام سلمه و ام كلثوم و پدرش ابو على و جماعت ديگر از علويين در محل مذكور مدفون مىباشند .\r\n\r\nبغداد خاتون\r\nدختر امير چوپان كه منصب امير الامرائى داشت و چوپانيان چهل سال مستقلا سلطنت كردند و ايشان از فروع سلاطين چنگيزيانند بغداد خاتون بصباحت منظر و ملاحت رخسار ممتاز بود پدرش امير چوپان از امراء سلطان ابو سعيد بهادر خان چنگيزى بود و ابو اويس شيخ حسن كبير جلائرى متوفى در بغداد سنه 757 هجرى بغداد خاتون را تزويج كرد و محمد خواوند شاه در جلد 5 روضة الصفا ص 151 تفصيلى كرده كه مناسب اين مختصر نيست .\r\nو قاضى نور اللّه در مجالس المؤمنين ص 393 فرمود ( سلاطين و امراء جلائريون و ايلخانيون و ايلكانيون همه شيعه بودند . )\r\nخلاصه شيخ حسن پس از مدتى بغداد خاتون را طلاق گفت سلطان ابو سعيد او را تزويج كرد و از فرط ميلى كه به او داشت حل و عقد مملكت را به او واگذار نمود و زمام امور را بدست او داد و اين زن با كمال ابهت عزل و نصب و اخذ و عطا را عهده‌دار بود تا اينكه سلطان ابو سعيد دنيا را وداع گفت بغداد خاتون را بتهمت اينكه ابو سعيد را مسموم كرده او را بقتل رسانيدند .\r\n\r\n52 - پسنده\r\nنام زنى است نيشابوريه چنانچه صدوق در عيون و مجلسى در ثانى عشر بحار در باب ورود حضرت رضا به نيشابور روايت مىكند كه چون آن حضرت بنيشابور وارد شد در محلهء بلاش‌آباد در منزل زنى نزول اجلال فرمود چون آن حضرت آن خانه را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپسنديد آن زن معروفه به پسنده شد ، و آن پسنده را پسرى بود حمدون نام و آن پسر را دخترى بود خديجه نام كه آن خديجه حديث كند كه چون حضرت رضا عليه السّلام بخانهء جدهء من پسنده وارد شد دانهء بادامى را در آنجا زرع نمود كه در همان سال سبز شد و درخت بلندى و معتبر گرديد و بار آورد و مردم از آن درخت آگاه شدند ، مىآمدند و به او تبرك مىجستند . هر مريضى از بادام او به قصد عافيت تناول مىكرد شفا مىيافت هرك را چشم‌درد بود از بادام او بر چشمش مىگذارد عافيت مىيافت و هر زنى كه درد زائيدن بر او سخت بود چون از آن بادام تناول مىكرد وضع حمل بر او آسان مىشد و هرگاه حيوانى را قولنج عارض شدى از چوب آن درخت بر آن حيوان مسح مىكردند مرض قولنج از او بر طرف مىشد چون مدتى بر اين گذشت آن درخت خشكيد حمدون شاخه‌هاى او را بريد كور شد پسرش آن درخت را از بيخ قطع كرد تمام اموال او رفت و از براى او چيزى باقى نماند و دو پسر او هلاك شدند در همان سال .\r\n\r\n( 52 ) بكارهء هلاليه\r\nدر عقد الفريد حديث كند كه بكارهء هلاليه پيرى شكسته و از مرور ليل و نهار تنى فرسوده و چشمى نابينا داشت بعد از تقرير امر خلافت بر معاويه بدربار او آمد و اذن دخول طلب كرد معاويه اجازت داد بكاره از كثرت ضعف مرتعش بود و خادمان از يمين و شمال او را مساعدت مىنمودند بدين‌گونه او را بمجلس معاويه در آوردند پس سلام داد و بنشست معاويه سلام او را پاسخ گفت و با او گفت چگونه مىباشد حال تو اى خاله گفت بخير و نيكوئى به حمد اللّه مىگذرد معاويه گفت روزگار حال ترا ديگرگون كرده است بكاره گفت ( كذاك هو ذو غير من عاش كبر و من مات فقد ) يعنى كار روزگار همين است آن‌كس كه فراوان بزيست پير و شكسته و فرسوده شود و آن‌كس كه وداع جهان گفت مفقود شود عمرو بن عاص حاضر بود گفت اين بكاره است كه اين شعرها گفت :\r\n يا زيد دونك فاحتفر من دارنا * سيفا حساما فى التراب دفينا \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n قد كنت أدخره ليوم كريهة * فاليوم أبرزه الزّمان مصونا \r\nيعنى اى زيد بر تو باد كه بيرون بياورى شمشيرى را كه برنده است و در خاك آن را پنهان كرده بودم ، و بودم من كه آن را نگاهدارى مىكردم براى روز جنك صفين امروز آن را بيرون مىآورم بعد از اينكه زمانها او را حراست و محافظت مىكردم براى امروز ؛ مروان بن حكم گفت اين همان بكاره است كه اين شعر گفته :\r\n أ ترى ابن هند للخلافة مالكا * هيهات ذاك و ان اراد بعيد\r\nمنتك نفسك فى الخلاء ضلالة * اغواك عمر و للشقا و سعيد \r\nيعنى چنان گمان دارد پسر هند جگرخوار كه زمام خلافت را بدست خواهد گرفت همانا آرزوى دور و درازى است كه نفس تو اى معاويه ترا فريب داده است و عمرو بن عاص و سعيد بن العاص ترا دچار شقاوت كردند و سرنگون در چاه ضلالت انداخته اين وقت سعيد بن العاص گفت اين بكاره است كه اين اشعار گفته :\r\n قد كنت اطمع أن اموت و لا ارى * فوق المنابر من امية خاطبا\r\nاللّه آخر مدتى فتطاولت * حتى رأيت من الزمان عجيبا\r\nفى كل يوم لا يزال خطيبهم * بين الجميع و آل احمد غائبا \r\nيعنى بتحقيق كه دوست داشتم البتّه زنده نباشم كه ببينم در بالاى منابر خطبه بنام معاويه مىخوانند متأسفانه خداى متعال عمر مرا طولانى گردانيد تا اينكه ديدم آنچه را كه دوست نداشتم كه ببينم از عجائب زمان كه هر روز در محافل و مجامع خطبا بنام معاويه ترزبان باشند و از آل پيغمبر سخنى در ميان نباشد .\r\nچون اين اشعار كه همه در هجو معاويه و قدح او بود قرائت كردند بكاره لختى خاموش نشست پس سر برداشت و گفت اى معاويه سگهاى خود را بر من حمله‌ور مىكنى تا بنك مىزنند از براى اينكه چشم من نابينا شده است و برهان من نارسا گشته سوگند با خداى كه من اين شعرها را گفتم كه ايشان از براى تو روايت كردند و آنچه را كه از اشعار من نشنيده‌اى بيشتر است از آنچه تو شنيده‌اى معاويه بخنديد و گفت اين سخنان احسان مرا به تو باز ندارد و بذل مرا از تو دفع نمىدهد اكنون حاجت خود\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرا بگو بكاره گفت با اين حال عرض حاجت نخواهم ديد و برخواست و برفت .\r\n\r\nبلقيس بنت محمد بن بدر الدّين\r\nابن سراج الدّين بلقنى وجد اين دختر سراج الدّين استاد ابن حجر عسقلانى بوده با اينكه خانواده مشار اليها همه از اهل فضل و علم بودند وجود اين زن اسباب افتخار و اشتهار آن فاميل بوده اين زن ده سال آخر عمر خود را در طريق سلوك و ايقان بسر برده تا در ماه ذىقعده سنه 841 دنيا را وداع گفته ( خاطرم رفته از كجا نقل كردم در مسوده اين ترجمه را قدر مسلم از بانوان شيعه است ) .\r\n\r\nبوران بنت حسن بن سهل ذو الرئاستين\r\nزوجهء مأمون عباسى بيست و هشت سال در خانهء مأمون بود تا در سنه 271 وفات كرد زنى بسيار با كمال و اديبه سيد بن طاوس در كتاب فرج المهموم فى علم النجوم ص 137 مىفرمايد بوران دختر حسن بن سهل اسم او خديجه است و بوران لقب فارسى است روزى حسن بن سهل را گفت برو بامير المؤمنين معتصم بگو كه در فلان روز از طرف خشب خطرى به تو متوجه است پدرش گفت اى دختر جان من معتصم از ما رنجش دارد و دل با ما بد كرده است بسخن ما وقعى نگذارد بوران گفت تكليف تو اين است كه حق خدمت را بجا آورى و به شرط نصيحت عمل بنمائى حسن چون اين مطلب را بمعتصم گفت كه بوران مىگويد من در حساب نجوم خود دانسته‌ام كه در فلان روز در ساعت فلان قطعه‌اى از خشب اگر به تو برسد ترا هلاك خواهد كرد معتصم قبول كرد و در روز موعود از خانه‌اى كه سقف آن خشب بود منتقل گرديد به اطاقى كه خلال چوب در آنجا يافت نمىشد و حسن بن سهل را با خود نگاهداشت چون هنگام ظهر شد غلام معتصم طشت و ابريق و خلال حاضر نمود براى وضو معتصم خواست خلال كند حسن بن سهل گفت مهلا يا امير المؤمنين دست به اين خلال دراز مكن تا غلام خلال كند چون غلام خلال كرد افتاد و جان بداد معتصم حسن بن سهل را در آغوش گرفت و ديدگان\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاو را بوسيد و بسيار نوازش نمود و املاك بوران را « 1 » كه عبد الملك بن زيات ضبط كرده بوده همه را به او رد كرد .\r\n\r\nسبب تزويج مأمون بوران\r\nابن عبد ربه اندلسى در جزء سوم عقد الفريد ص 449 قصهء طولانى نقل كرده كه حقير الفاظ كتاب را در تاريخ سامراء ايراد كرده‌ام در اينجا بملخص مضمون قصه اكتفا مىنمائيم اگرچه اين قصه در نظر حقير در كمال ضعف است از چند جهت كه در اينجا نقل آن مناسب نيست .\r\nبالجمله اسحاق بن ابراهيم بن ميمون موصلى كه در فن غنا سرآمد عصر خود بود مىگويد روزى در مجلس مأمون چون از كار شرب و عشرت و تغنى بپرداختيم و آن روز را در اين كار بشام رسانيديم مأمون برخواست و بحرم‌سراى خود رفت و سفارش كرد مرا كه از اين مكان به جائى نروى تا من مراجعت كنم من انتظار آمدن او را كشيدم تا وقت منقضى شد با خود گفتم مامون در پى عشرت خود مىباشد مرا فراموش كرده برخواستم به منزل خود بروم غلامان مأمون گفتند اگر امير المؤمنين ترا طلب كند چه جواب گوئيم گفتم او در لذت خود مشغول است مرا فراموش كرده است و مأمون در عشق‌بازى با زنان ممتاز بود و با غلامان گفتم وقت منقضى شده و در خانه مرا شغل ضرورى است گفتند غلام تو مركب سوارى براى تو آورد چون ترا نيافت مراجعت كرد اكنون مىخواهى مركب سوارى براى تو بياوريم گفتم لازم نيست پياده مىروم چون از قصر مأمون بيرون آمدم و به راه افتادم قدرى كه راه رفتم مرا بول گرفت ناچار در كوچهء تنگى رفتم كه بن‌بست بود چون بول كردم و برخواستم زنبيلى ديدم\r\n\r\n\r\n","description":"","footnote":"\r\n( 1 ) قال السيد بن طاوس ان بوران برعت فى درايته و بلغت اقصى غايته فى علم النجوم الخ و علامهء خوئى درج 2 شرح نهج البلاغة در ذيل خطبهء 78 امير المؤمنين ( ع ) مىفرمايد و من المذكورين بعلم النجوم بوران بنت الحسن بن سهل و انها كانت فى منزلة العليا باصناف العلوم لا سيما فى النجوم فانها برعت فيه و بلغت اقصى نهايته و كانت ترفع الاصطرلاب كل وقت و منتظر الى مولد المعتصم پس قصهء مذكوره را مىنگارد .\r\n","page_name":" 84 ","page_number":84},
  {"content":"\r\n\r\nاز بام فرود شد چهار دسته دارد و بسيار بزرك است به چهار طناب ابريشم بسته است و ملبس بديباج است .\r\nمن متحير ماندم و همى فكر مىكردم بالاخره با خود گفتم البتّه اين سببى دارد من در او خواهم نشست هرچه مىشود بشود و لو بر ضرر من تمام بشود پس در ميان زنبيل نشستم چون موكلين احساس كردند زنبيل را كشيدند تا اينكه بر سر ديوار رسيد من سر خود را در عبائى پيچيده بودم و بسى خائف بودم كه عاقبت اين كار چه خواهد شد ديدم چهار كنيز در غايت حسن و جمال مرا از زنبيل بيرون آوردند با كمال لطف و مرحمت گفتند بسم اللّه بر شما مبارك باشد همانا مهمان عزيزى هستى پس يكى از ايشان ندا كرد كه چراغ بياوريد آوردند و در پيش روى من مىكشيدند تا اينكه نازل شدم در خانه‌اى كه گويا باغى است از باغهاى بهشت و چندان از گلها و رياحين‌ها و قصرها و نهرها و اشجار ديدم كه بيم آن بود عقل از سر من پرواز كند پس مرا در اطاقى داخل كردند كه فرشهاى الوان گران‌بها و وساده‌هاى زرباف با يك وضع غريبى مرتب مفروش بود كه جز در خانهء خليفه نظير آن يافت نمىشد پس من در ذيل مجلس نشستم طولى نكشيد كه ديدم چند كنيز ماه‌رخسار سيمين‌تن دست افشان و پاىكوبان وارد شدند و در ميان آنها دخترى ديدم كه گفتى گونهاى او مرواريد است كه مذاب ياقوت خورده است در آن حال در دست بعضى مجمرة بخور و در دست بعضى شمع‌هاى كافورى آمدند و هركس بجاى خود قرار گرفت من نزديك بود عقلم مختل بشود حالت بهت مرا فروگرفته بود بناگاه آن دختر كه چون طاوس مست التفات به من نموده گفت مرحبا خوش آمدى اكنون بگو كيستى و از كجا مىآيى من قصه خود را چنين شرح دادم كه من در خانهء يكى از رفقاى خود بودم شراب خوردم به گمان اينكه وقت نگذشته چون از خانه بيرون شدم مرا بول گرفت بكوچه دررفتم كه رفع حاجت بنمايم اين زنبيل را ديدم در او نشستم اكنون اگر خطا كردم از جرم شراب است نه من ، مرا ببخشيد و اگر صواب است نعمتى است كه خداوند متعال آن را نصيب من كرده آن دختر تبسم كرده گفتى دندانهاى او مرواريد غلطان است سپس گفت خير\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاست ان‌شاءالله اكنون بگو از اهل كجا هستى گفتم بغداد گفت از چه قبيله مىباشى گفتم از اوساط مردم بازارى گفت شغل تو چيست گفتم مردى هستم بزاز گفت آيا از ادبيات و اشعار چيزى آموخته‌اى گفتم بسيار قليل گفت چيزى روايت كن گفتم يا سيدتى مرا وحشت و خوف فروگرفته بر من منت بگذاريد و شما ابتدا بفرمائيد تا قلب من ساكن گردد تبسم نمود گفت بجان خودم راست گفتى پس قصيده‌اى براى من قرائت كرد و گفت اين اشعار فلان شاعر است كه در فلان زمان براى فلان ملك انشا كرده است و من از فصاحت او در بحر تعجب فرو رفتم و همى گوش مىدادم گويا در يك خواب سنگينى هستم نمىدانستم كه از كدام حال او تعجب من زيادتر است از لطافت گفتار يا كثرت حفظ او و ضبط اشعار يا غزارت علم او بادبيات نحو و لغات غريبه و معرفت او باوزان شعر چون مقدارى از صنوف اشعار انشاد كرد گفت گمان مىكنم كه وحشت و دهشت تو ساكن شده باشد اكنون براى ما مقدارى از آن اشعار كه مىدانى قرائت كن و تغنى بنما من شروع كردم پاره‌اى از اشعار قرائت كردم ديدم او را نشاطى رخ داد گفت بسيار عجيب است كه در ميان عوام تجار همانند اديبى مثل تو پيدا مىشود از كجا اين تحصيل كرده‌اى گفتم همسايه‌اى داشتم هرگاه كه از كار تجارت فارغ مىشدم بنزد او مىرفتم و با او مانوس مىشدم ازاين‌جهت چيزى از او آموختم آنگاه مطالبى از من راجع بصنوف اشعار و اخبار شعراى زمان جاهليت و اسلام پرسش كرد كالمختبر و المتعلم چون جواب شافى كافى شنيد بسيار تعجب كرد گفت گمان نمىكردم كه در ميان مردم بازارى چنين اديبى پيدا بشود مرحبا استاد هستى پس فرمان داد سفرهء طعام چيدند و من نظر مىكردم بر انواع و غرائب طعامها و لطائف انواع موائدها و از يك طرف غنيمت مىشمردم از آنچه مىديدم از حسن ادب و ظرافت آن پرىرخسار و از آن بريانها و طعامها در نزد من همىگذارد و چون از صرف طعام فارغ شديم و دست شستيم فرمان داد تا از اصناف و انواع گل‌ها و رياحين‌ها در وسط مجلس حاضر نمودند و بساط شراب گستردند و ساقيان سيمين‌تن كاسات عقار را سرشار كردند پس از آن آن دختر روى به من كرد گفت اكنون وقت آن است كه مذاكرهء اخبار و ايام\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nناس و اشعار آبدار از آن قسمت‌هائى كه طرب‌انگيز است و فرحت‌خيز من گفتم حقيقة بجان خودم قسم است كه راست گفتى پس چندانكه درخور آن مجلس بود از اشعار و اخبار ملوك بيان كردم تا اينكه او را نشاطى و سرورى دست داد گفت به خدا قسم احاديثى براى من آوردى كه آنها را نمىگويند مگر در نزد ملوك و خلفا حقيقه قريحهء عجيبى دارى مرد بازارى از صنف تجار چنين اهل اطلاع و فضل و متبحّر بوده باشد همانا از عجائب و نوادر است به خدا قسم اگر يك خصلت ديگر در تو بود با اين صورت زيبا و وجه مليح بر اسحاق بن ابراهيم مقدم بودى چون اسم خود را تغيير داده بودم گفتم يا سيدتى آن خصلت كدام است گفت ترنم در غنا گفتم يا سيدتى چندانكه در طلب او بيرون آمدم چيزى نيافتم و نتوانستم بياموزم اگر شما بر من منت گذاريد و عيش ما را تكميل بفرمائيد و تغنى كنيد در آن حال جاريه‌اى را ندا كرد كه بياور براى من عود را چون مشغول شد من گمان كردم خانه دور سر من چرخ مىخورد گفتم يا سيدتى و اللّه لقد جمع اللّه لك خلال الفضل و حباك بالكمال الرائع و العقل الزائد و الاخلاق المرضية و الافعال السنيّه گفت مىدانى اين صوت كيست من تجاهل كردم گفت صوت اسحاق بن ابراهيم است و شعر از فلانى است و سبب آن فلان قضيه است من گفتم اسحاق بن ابراهيم چنين صنعت غنا دارد گفت اسحاق بالاتر از اين است كه من بتوانم او را وصف كنم بالاخره تا نزديك صبح كه شد ديدم عجوزه‌اى آمد و او را خطاب كرد اى نور ديده هنگام برخاستن از مجلس فرارسيد و گويا آن زن دايه او بود پس برخواست مرا گفت اين مجلس امانت است گفتم اى سيدهء من آيا اين مطلب احتياج به وصيت دارد پس او را وداع كردم جاريه‌اى را همراه من كرد تا مرا از يك درى كه در كنار خانه بود بيرون فرستاد من رفتم نماز صبح بجا آوردم چون سر ببالين نهادم كه رسولان مأمون بطلب من آمدند رفتم و مطلب را از مأمون پنهان داشتم مامون گفت اسحاق بر تو جفا كرديم كه ترا منتظر گذاشتيم گفتم سرور امير المؤمنين مستدام باد مامون گفت ميل دارى مثل روز گذشته بسرور بگذرانيم گفتم يا امير المؤمنين آيا كسى از چنين حالتى روى بگرداند گفت بهترين ايام ايام جوانى است\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپس آن روز را تا شام به همين سرور و نشاط بسر برديم پس مأمون برخواست و گفت يا اسحاق از جاى خود حركت نكنى تا من مراجعت كنم گفتم السمع و الطاعة مأمون چون داخل حرم خود گرديد مرا ياد زنبيل و مجلس شب گذشته ديوانه كرد از جاى برخواستم فراشان راه را بر من بستند گفتم قبل از اينكه امير المؤمنين مراجعت كند من برمىگردم پس آمدم تا بزنبيل نشستم و بمجلس درآمدم ديدم بساط شب گذشته مهيا است و همان دختر آمد و گفت همانا مهمان شب گذشته مىباشى گفتم بلى يا سيدتى گفت ديگر معاودت منما گفتم السمع و الطاعة بالاخره مثل گذشته بلكه بهتر از آن شب را به آخر رسانيديم . سپس رخصت گرفته به خانه رفتم چون سر ببالين نهادم كه رسولان مامون آمدند گفتند اجب امير المؤمنين چون حاضر خدمت شدم گفت اسحاق مىخواستى تلافى بنمائى من عذرها آوردم گفت ضرر ندارد امروز هم بعيش بگذرانيم من قبول كردم چون هنگام غروب كه شد مأمون برخواست و اكيدا سفارش كرد كه از اين مكان به جائى نروى چون قدرى از شب كه گذشت برخواستم ملازمان مأمون سر راه بر من گرفتند گفتند مىخواهى ما را بكشتن بدهى هرگز ممكن نيست كه از اينجا بجاى ديگر تحويل دهى من گفتم اللّه اللّه مرا حكايتى و حادثه‌اى در خانه رخ داده كه ناچارم از رفتن اگر نروم هلاك بعض ولد من خواهد بود پس مكرر سر آنها را بوسيدم و انگشتر قيمتى داشتم به بزرك آنها دادم تا مرا رخصت دادند بيرون آمدم خود را بزنبيل رسانيدم و به همان مجلس درآمدم آن دختر گفت جعلها ثلاثة من گفتم فداى تو شوم حق مهمان تا سه شب است اگر شب ديگر آمدم خون من بر تو حلال گفت دست بحجت قوى زدى آن شب را هم بسرور و نشاطى كه وصف نتوان كرد بسر برديم در خلال اين حال متذكر شدم مخالفت امر مامون كردم و بايد اين مطلب را به او اظهار كنم و از من محل و مكان او را پرسش خواهد كرد متحير ماندم با آن دختر گفتم اى سيده من عرضى دارم اگر اجازه بفرمائى بسمع شما برسانم گفت بگو گفتم مرا ابن عمى است احسن الناس وجها و اظرف منى بيانا و اعلم منى باخبار الناس\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو طبقاتهم و من شاگردى از شاگردان او هستم اگر اجازه بفرمائى فردا شب او را بحضور بياورم گفت ترا كفايت نكرد سه شب كه مىخواهى طفلى هم بياورى گفتم يا سيدتى بسته به نظر شما است اگر مكروه مىدارى نمىآيد گفت اين وصف كه تو از او مىنمائى باكى نيست فردا شب او را با خود بياور تا او را بشناسيم چون شب بأتمّ سرور بسر آمد و من به خانه مراجعت كردم طولى نكشيد كه فراشان و شرطه و ملازمان مامون آمدند و گفتند اجابت كن امير المؤمنين را و مهياى عقوبت باش چون مرا بنزد مامون آوردند و چشم او بر من افتاد او را در نهايت غضب ديدم گفت يا اسحاق أ خروج عن الطاعة گفتم نه يا امير المؤمنين مرا قصه‌اى باشد كه در خلوت با شما بايد بگويم اين وقت فرمان داد كه هركه در مجلس بود بيرون فرستاد من از اول اين سه شب را قصه او را تا به آخر براى مامون شرح دادم كه كجا رفتم و چه ديدم و چه گفتم و چه شنيدم مامون گفت يا اسحاق مىدانى چه مىگوئى گفتم و اللّه يا امير المؤمنين قصه چنان است كه بعرض رسانيدم مامون گفت كجا از براى من ميسر مىشود كه مشاهده بنمايم گفتم دلخوش دار كه من مىدانستم كه چون عصيان امر شما كردم ناچار بايد قصه را بگويم براى شما و از من مطالبه مكان او خواهى كرد فلذا از آن دختر اجازه گرفتم كه امشب به منزل او برويم گفت احسنت بسيار خوب كارى كردى اگر غير از اين بود از عقوبت من مأمون نبودى گفتم الحمد للّه على السلامة پس برخواستيم و بمجلس عشرت خود رفتيم و مأمون همىگفت يا اسحاق براى من شرح آن مجلس را بيان كن آن روز را بمذاكرهء آن مجلس بپايان رسانيديم چون شب بر سردست آمد مامون بىقرارى مىكرد و همىگفت ويحك يا اسحاق هنوز وقت نرسيده است گفتم مقدارى صبر كن چون وقت بر سردست آمد با مامون منكرا به آن كوچه وارد شديم ديديم دو زنبيل معلق هست در آنها نشستيم و مامون را گفتم نخوت خلافت را از سر بدر كن بايد مرا در آن مجلس همانند تابع باشى گفت يا اسحاق اگر از من تغنى بخواهد چه جواب گويم گفتم آسوده‌خاطر باش كه من ترا كفايت كنم بالاخره وارد مجلس شديم و مامون از ظرافت و حسن ترتيب و اوضاع خانه و فرش و آلات و ادوات مبهوت شده بود و در بحر تعجب فرورفته در آن حال جوارى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nآمدند و از پيش روى ما چراغ مىكشيدند تا وارد اطاق شديم و مامون را در زيردست خود نشانيدم در آن حال آن دختر چون سرو خرامان با چشم فتان و تير مژگان و خد ريّان و در دندان و ابروى كمان و لعل لبان و چاه زنخدان و نار پستان و ساق سيمين چون ستارهء درخشان وارد شد و ما را تهنيت گفت و سلام كرد و گفت حيا اللّه ضيفنا پس متوجه من شد و گفت انصاف نكردى كه پسر عم خود را زيردست خود نشانيدى گفتم يا سيدتى مجلس شما است و اختيار با شما است پس اشاره بمامون كرد گفت فداى تو شوم شما جديدى برخيز و در صدر مجلس قرار گير مامون امتثال كرد و از لطافت و حسن ادب و كمال و اخلاق طيبه آن نزديك بود كه عقل مامون مختل بشود پس با دختر در مذاكرهء اشعار و اخبار ناس و امثال عرب گرم صحبت شد تا حدى كه رو را به من كرد و گفت پسر عم تو الحق فوق آنچه او را وصف كردى مىباشد بگو شغل او چيست گفتم او هم تاجر است ما غير تجارت چيز ديگر نمىدانيم گفت سبحان اللّه گمان نمىكردم كه در صنف تجار همانند شما وجود داشته باشد به اين علم و اطلاع و عذوبت كلام و محيط باشعار و امثال عرب و اخبار ناس پس بعد از صرف شام و شراب ما را اجازهء رخصت داد من گفتم يا سيدتى تكميل سرور ما به اين است كه مقدارى عود را بنوازى استماع صوت شما كرده باشيم پس آن دختر عود را برداشت و چون به تغنى پرداخت بيم آن شد كه هوش از سر مامون برود ديدم بسوى من نگاه مىكند همانند شيرى كه بفريسه خود نظر كند يك‌مرتبه بصداى بلند گفت يا اسحاق موافق اين آواز تغنى كن گفتم حاضرم يا امير المؤمنين دختر چون اين بشنيد و فهميد كه او مأمون است و من اسحاق بن ابراهيم هستم يك‌مرتبه عود را انداخت و چون سپند از جاى جستن كرد و گفت من در اينجا باشم و رفت عقب پرده اسحاق گويد چون مقدارى تغنى كردم مامون گفت يا اسحاق تحقيق كن كه اين خانه منزل كيست اسحاق از آن عجوزه كه در آن خانه بود پرسش كرد گفت اين خانهء حسن بن سهل است مامون گفت بپرس اين دختر كيست و نامش چيست عجوزه گفت اين دختر حسن بن سهل است و نامش بوران است مامون گفت اسحاق اين مجلس بامانت باشد كسى از تو خبر نگيرد چون برگشتيم بدار الخلافه در صبح آن روز مامون گفت نام او چيست گفتم بوران مأمون گفت اى حسن ترا در خانه دخترى مىباشد گفت بلى يا امير المؤمنين گفت نام او چيست گفت بوران مأمون گفت\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمىخواهم او را براى خود خطبه كنم حسن بن سهل گفت او كنيز شما است و اختيار او بدست شما است مامون گفت من او را براى خود عقد كردم و سى هزار دينار مهر او را قرار دادم هرگاه مهر را تسليم گرفتى او را بسوى من بفرست اسحاق گويد پس او را بدين‌گونه تزويج كرد و محترم‌ترين زنان بود در نزد او و قصه او اظهار نكردم تا وقتى كه مامون مرد .\r\nاقول حقير اين قصه را براى سرگرمى و تفريح دماغ مطالعه‌كنندگان نقل كردم و عقيدهء حقير اين است كه اين رومان است و صحت آن بسيار بعيد است چونكه كتاب عقد الفريد مشتمل بر اراجيف و اكاذيب بسيار است چنانچه علامهء شهير آقاى امينى دام وجوده در بعضى از مجلدات ( الغدير ) اين مطلب را برهانا اثبات فرموده كه حال كتاب عقد الفريد اين است و البتّه بوران كه زنى فاضله و عالمه و از عفيفه و از خاندان بزرك معروف مشهور با اسم‌ورسم بوده هرگز چنين عشقبازيها روا ندارد كه هر شب با مرد اجنبى در يك مجلس بكاسات عقار و نواى طنبور و تار صبح بنمايد و بالفرض كه اين قصه خطى از صحت داشته باشد براى اهل سنت سم قاتل و زهر هلاهل است كه مأمون را خليفه پيغمبر و اولى الامر و مفترض الطاعه و امام امت مىدانند دائما حليف كاسات شراب و براى استماع غنا بىتاب و گوش بنواى طنبور و تار و كنيزان پرىپيكر كه در مجلس او دست‌افشان و پاىكوبان شب را بروز و روز را بشام مىآورند آيا چنين كسى را چگونه عاقلى معتقد بامامت و خلافت او خواهد بود تبّا لسوء أفهامهم .\r\n\r\nعروسى بوران\r\nدر تاريخ نگارستان گويد مامون بوران را در سال 202 هجرى در فم الصلح او را عقد كرد چون آنجا محل اقامت حسن بن سهل بود و او در عروسى دخترش بوران بسيار انفاق مال كرد و چندان از مزارع و باغات و دراهم و دنانير و جوارى و مراكب سوارى بطبقات مردم سيّما بنى هاشم بذل كرد كه كسى مثل آن را خاطر ندارد و گويد حصيرى در مجلس بوران فرش كردند كه آن را با طلا و نقره بافته بودند و دو شمع از عنبر روشن كرده بودند كه هريك سى رطل و زن آنها بود و آن شمعها در طشت طلا بود مامون گفت اين اسراف\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاست و مامون چون بر بوران داخل گرديد هزار دانه در بر سر او نثار كردند كه بزرگى هر دانه به قدر تخم گنجشكى بود .\r\nو در كتاب ( تحفة العروس ) گويد دو وليمه در عالم اتفاق افتاد كه نه در جاهليت و نه در اسلام نظيرى پيدا نكرد يكى وليمهء هارون الرشيد براى زبيده و يكى وليمهء حسن بن سهل از براى دخترش بوران .\r\nابو الفرج گويد كه حسن بن سهل از براى بوران استعدادى ديد كه بزرگتر و بالاتر از اين است كه بتوان آن را وصف كرد و در اين وليمه كارى كرد كه هيچ سلطانى نه در زمان جاهليت و نه در اسلام كسى ياد ندارد . براى هاشميين و سپاهيان و نويسندگان بندقهاى مشك نثار مىكرد كه در ميان آنها اسم اراضى و باغات و جوارى و امثال آنها بود هرگاه يكى از آن بندقها بدست كسى مىافتاد مىرفت آن را باز مىكرد و هرچه در او بود از خزينه‌دار قبض مىنمود بر عامه مردم چندان از صلات و جواهر و دراهم و دنانير و نافهاى مشك و پارهاى عنبر نثار كرد كه احدى مثل آن را ياد ندارد و آن چند مدت كه عساكر مامون در فم الصلح بودند و خرج و نفقهء آنها با حسن بن سهل بود و جمعيت آن عسكر سى و شش هزار نفر بودند و از زبيده زوجه هارون الرشيد پرسيدند كه حسن بن سهل مصرف او در اين عروسى چه مقدار بود گفت سى و پنج يا سى و هفت هزار هزار دينار بوده حسن بن سهل چون اين بشنيد گفت زبيده چه خبر دارد به خدا قسم هشتاد هزار هزار دينار مصرف اين عروسى بوران كردم و گويند كه چهارپايانى كه حمل هيزم مىكردند چهار هزار بودند در مدت چهار ماه حمل هيزم مىكردند و بوران در مهر خودش قرار داده بود كه هرگاه بر مأمون وارد مىشود با تمام قامت از پيش پاى او بلند شود براى احترام و مامون به اين شرط عمل مىكرد تا وقتى كه حسن بن سهل فوت شد و مامون فوت او را از بوران مخفى مىداشت چون بوران بر او وارد گرديد مامون از پيش پاى او بلند نشد بوران صيحه برآورد و گفت وا ابتاه مأمون گفت از كجا دانستى كه پدرت مرده گفت براى اينكه مرا احترام نكردى و از پيش پاى من بلند نشدى مأمون از فراست او تعجب كرد گويند بوران در شب زفاف حيض شد مأمون چون خواست با او نزديكى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبنمايد بوران گفت اتى امر اللّه فلا تستعجلوه .\r\n\r\nبهروز خانم\r\nيكى از بانوان شاه اسماعيل صفوى بود بانوئى بسيار باكفايت بود در حرب شاه اسماعيل با سلطان سليم خان بهروز خانم اسير شد و قصهء او طولانى است مناسب اين مختصر نيست ( تاريخ عالم‌آراء )\r\n\r\nبهوه بيگم\r\nمادر آصف الدوله زنى باكفايت بوده كه حكومت و امارت هندوستان در تحت نظر او بوده و بأحسن وجه آن را اداره مىكرده و آقا احمد فرزند ارجمند علامهء شهير آقا محمد على صاحب مقامع الفضل فرزند وحيد بهبهانى قدس اللّه اسرارهم كتاب ( الايام السعيدة و المنحوسه ) را بالتماس ايشان تاليف كرده ( اعيان الشيعة )\r\n\r\nبىبى خانم\r\nزوجهء تيمورلنگ زنى باكفايت و بسيار باسخاوت و سرپرست ارباب مسكنت در سنه 801 در سمرقند مسجدى بنا كرد كه تا بامروز به مسجد بىبى خانم معروف است\r\n( اعلام النساء )\r\n\r\nبىبى فاطمه\r\nمعروف بخاتون عظمى زوجه امير جلال الدّين چقماق از زنان مجلله عصر خود بوده در سنه 777 هجرى حياة داشته و از آثار او مسجد جامعى است كه اتمام آن در يزد بدست او شده است كه سطح آن را با سنك مرمر تراشيده بگسترد و دو ستون چپ و راست صفه بكاشى تراشيده مرتب ساخت و منبرى كه از چوب پوسيده گشته بود از آجر منقش بساخت\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو مسجد جديد و عتيق را با يكديگر متصل نمود . ( تاريخ يزد ) تاليف احمد بن حسين بن على الكاتب .\r\n\r\nبنانه بنت عاصم الازدى\r\nاز زنان صالحه و باكمال و بهترين زنان عصر خود در جمال بود و در قرائت قرآن نادره زمان خود بود خوارج بر او هجوم كردند آن صالحه گفت واى بر شما آيا شنيده‌ايد كه مردان زنان را بقتل بياورند ، كسى كه با شما كارى ندارد و بشما ضررى نرسانيده بالاخره او را شهيد كردند ( تاريخ طبرى ) .\r\n\r\n( 64 ) بيضاء\r\nدختر نعمان بن بشير انصارى و بانوى حرم مختار بن ابى عبيدهء ثقفى كه در راه محبت و ولاى اهل بيت ( ع ) شربت شهادت نوشيد چون مصعب بن زبير مختار و تابعان او را بقتل رسانيد زنان و جوارى مختار را حاضر كرده و گفت هركه از مختار برائت جويد او را رها كنيد همه برائت جستند مگر دو نفر از زوجات او يكى دختر سمرة بن جندب و ديگرى بيضاء دختر نعمان بن بشير انصارى گفتند هرگز بيزارى نجوئيم از مختار كه او مردى موحد و به يگانگى خدا اقرار داشت روزها را روزه گرفتى و شبها را بعبادت بپاى بردى و در طلب خون حسين عليه السّلام بذل جهد كردى و قلب حضرت مصطفى و على مرتضى را شفا دادى مصعب مقالهء ايشان را بعبد اللّه بن زبير نوشت جواب فرستاد اگر برائت جستند دست از ايشان برداريد و اگرنه هر دو را بقتل رسانيد مصعب برائت را دوباره به آنها عرضه داشت و حكم عبد اللّه ابن زبير را به ايشان خواند دختر سمرة بن جندب گفت من برائت مىجويم هرآينه اگر مرا دعوت بكفر بنمايند كافر مىشوم چون پاى شمشير در ميان است مىگويم و شهادت مىدهم مختار كافر است ولى بيضاء دختر نعمان بن بشير انصارى گفت لا و اللّه من هرگز برائت نجويم همانا اين شهادتى است كه خداى تعالى روزى من كرده است يك مردن بيش نيست و بعد از آن در بهشت\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nجاويد خواهم بود و بر رسول خدا و على مرتضى وارد خواهم شد و من آن زن نيستم كه دست از على بن ابى طالب بردارم و به غير او پيوندم اين وقت گفت پروردگارا تو شاهد باش كه من متابعت پيغمبر تو و اهل بيت او و شيعه اهل بيت او را مىنمايم بالاخره او را شهيد كردند شاعر در حق او گفته :\r\n ان من اعجب الاعاجيب عندى * قتل بيضاء حرة عطبول « 1 »\r\nقتلوها ظلما على غير جرم * ان للّه درّها من قتيل\r\nكتب القتل و القتال علينا * و على المحصنات جرّ الذيول \r\nيعنى به‌درستى كه از عجيب‌ترين عجائب روزگار در نزد من كشتن زن آزادهء زيباصورت است كه او را بدون جرم و گناه بقتل رسانيدند ، بركات خداوند متعال و رحمت حق بر روان اين مقتول باد حرب و قتال خاص مردان است و بر زنان پرده‌نشينى قرار داده شد است .\r\n\r\nحرف التاء\r\n\r\nتاج الدوله\r\nيكى از بانوان فتح على شاه قاجار است بانوئى اديبه فاضله بوده احمد ميرزا در تاريخ عضدى بسيار او را ستوده گفته احترامات او باوج ترقى رسيده الخ و از براى زوجات ديگرش مثل آسيه خانم و نوشافرين و سنبل خانم و فخرجهان‌خانم و حسن‌جهان‌خانم و گل‌بدن‌باجى و خير النساء و شاه سلطان خانم هريك را براى آنها تفصيلاتى در تاريخ عضدى نقل كرده كه حقير نقل آنها را مفيد فايدهء تاريخى نديدم شايد هريك را در محل خود اشاره اجماليه بشود .\r\n\r\n\r\n","description":"","footnote":"\r\n( 1 ) عطبول و عطبوله بضم العين و سكون الطاء و ضم الباء الموحدة و سكون الواو بعدها لام المرأة الجميلة ( المنجد )\r\n","page_name":" 95 ","page_number":95},
  {"content":"\r\n\r\n\r\nتاشى خاتون\r\nدر آثار العجم فرصت شيرازى گويد اين نام ظاهرا تركى باشد مادر شاه شيخ ابو اسحاق بن محمود شاه است و اين زن خيره و جليله و يكى از آثار او اين است كه روضهء مطهرهء امير احمد بن موسى بن جعفر عليهم السلام كه معروف بشاه‌چراغ است ايشان عمارت كردند و بر آن قبه عالى برآورده و در جوار آن مدرسه‌اى بنا كرد و قصبهء ( ميمند را ) « 1 » بر او وقف كرد و شاه ابو اسحاق همانا است كه حافظ شيرازى او را مدح گفته چنانچه در غزل خود گويد .\r\n راستى خانم فيروزهء بواسحاقى * خوش درخشيد ولى دولت مستعجل بود \r\nدر سنه 744 هجرى در شيراز بمقر سلطنت نشست و مدت چهارده سال حكمرانى بود سپس مقتول گرديد .\r\n\r\n( مج ) تحفهء تائبه\r\nجامى در نفحات الانس ص 506 حكايتى از اين تحفه نقل كرده اگر راست باشد يكى از غرائب دنيا است ولى به نظر حقير شبيه رومان است و اللّه اعلم از سرى سقطى كه يكى از مشايخ صوفيه است نقل مىكند كه سرى سقطى گفت من شبى خوابم نبرد و قلق و اضطراب عجيبى مرا دست داد چنان كه از تهجد محروم ماندم چون نماز بامداد كردم بيرون رفتم و بهرجا كه گمان مىبردم كه شايد از آن اضطراب تسكينى شود گذر كردم هيچ سودى نداشت آخر گفتم به بيمارستان بگذرم و اهل ابتلا را ببينم شايد كه بترسم و منزجر بشوم چون به بيمارستان درآمدم دل من بگشاد و سينه‌ام منشرح گرديد ناگاه كنيزكى ديدم بسيار تازه و پاكيزه جامهاى فاخر پوشيده بوى خوش از او بمشام من رسيد منظرى زيبا و جمالى نيكو داشت هر دو پا و هر دو دست او\r\n\r\n\r\n","description":"","footnote":"\r\n( 1 ) ميمند بفتح اول و سكون يا و فتح ميم و سكون نون قريه‌اى است ميان مشرق و جنوب شيراز بمسافت هيجده فرسنگ حاصلش غله و برنج و ميوه‌هاى بسيار نيكو و تاكستان فراوان دارد منه\r\n","page_name":" 96 ","page_number":96},
  {"content":"\r\n\r\nدر بند محكم بسته بودند چون مرا ديد چشم‌ها پرآب كرد و شعرى چند بخواند صاحب بيمارستان را گفتم اين كيست گفت كنيزكى است ديوانه شده است خواجه وى او را بند كرده شايد باصلاح آيد كنيز چون سخن صاحب بيمارستان را شنيد گريه در گلوى او گره شد بعد از آن اين ابيات قرائت كرد :\r\n معشر الناس ما جننت و لكن * انا سكرانة و قلبى صاحى\r\nأغللتم يدى و لم آت ذنبا * غير جهدى فى حبه افتضاحى\r\nانا مفتونة بحب حبيب * لست ابغى من بابه من براح\r\nفصلاحى الذى زعمتم فسادى * و فساد الذى زعمتم صلاحى \r\nيعنى اى مردم من ديوانه نشدم و لكن مست لقاى پروردگار خود مىباشم قلب من هوشيار است آيا دست و پاى مرا در بند مىكنيد و حال آنكه گناهى از من صادر نشده است غير اينكه مستغرق شدن من در محبت حبيبم مرا رسوا كرده من دلباختهء محبوب خود هستم طلبكار ديگرى نخواهم و از اين در بجاى ديگر نخواهم رفت اين است صلاح و مصلحت من كه شما گمان كرده‌ايد من فاسد شده‌ام و حال آنكه آنچه را شما موجب صلاح من مىدانيد همان موجب فساد من است .\r\nسرى گفت سخن وى مرا بسوخت و باندوه و گريه درآورد گفتم ترا اينجا كه حبس كرده گفت اى سرى حاسدان باهم يارى كردند بعد از آن شهقه‌اى بزد كه من گمان كردم روح از بدنش مفارقت كرد بعد از آن به هوش آمد و بيتى چند مناسب حال خود بخواند من صاحب بيمارستان را گفتم وى را رها كن او هم امتثال كرده بند از او برداشت او را گفتم برو هرجا كه مىخواهى گفت اى سرى بكجا روم و مرا جاى رفتن نيست آنكه حبيب دل من است مرا مملوك بعضى از مماليك خود فرموده اگر مالك من راضى بشود بروم و الا بايستى صبر كنم گفتم و اللّه وى از من عاقل‌تر است ناگاه خواجه وى به بيمارستان درآمد و صاحب بيمارستان را گفت تحفه كجا است گفت در اندرون است و شيخ سرى پيش او است چون اين بشنيد خرم شد و وارد حجره گرديد و سلام كرد و مرا تعظيم بسيار نمود گفتم اين كنيزك از من اولاتر است به تعظيم سبب چيست كه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nوى را محبوس كردى گفت از چيزهاى بسيار كه مىگويد عقل وى رفته است نه مىخورد و نه مىآشامد و نه مىخوابد و مرا نمىگذارد كه خواب كنم بسيار فكر و بسيار گريه مىكند و حال آنكه تمام بضاعت من او است او را خريدم به همه مال خود به بيست هزار درهم و اميد نفع به آن بسته بودم كه مثل بهاى وى از او سود كنم از جهت كمالى كه در صنعت خود دارد گفتم صنعت او چيست گفت مطربه است گفتم چندگاهست كه اين زحمت بوى رسيده است گفت يك سال گفتم ابتداى آنچه بود گفت عود در كنار داشت و تغنى به اين ابيات مىكرد :\r\n و حقك لانقضت الدهر عهدا * و لا كدرت بعد الصفو ودا\r\nملأت جوانحي و القلب و جدا * اراك تركتنى فى الناس عبدا \r\nيعنى قسم بذات پاك تو كه در تمام عمر خود عهد نشكستم و محبت خود را كه باصفا است آلودهء بانحراف ننمودم اى خداى من پر كردى جوانح و قلب مرا از حب خويش و مىبينم كه مرا واگذاردى در ميان مردم و من بنده بيچاره باشم . )\r\nبعد از آن برخواست و عود بشكست و بگريه درآمد ما او را بمحبت كسى متهم داشتيم و روشن شد كه از او اثرى نبود از وى پرسيدم كه حال تو چون است با دل خسته و زبان شكسته گفت :\r\n خاطبنى الحق من جنانى * و كان وعظى على لسانى\r\nقربنى منه بعد بعد * و خصّنى اللّه و اصطفانى\r\nاجبت لما دعيت طوعا * ملبيا للذى دعانى\r\nو خفت مما جنيت قدما * فوقع الحب بالانى \r\nبعد از آن صاحب كنيزك را گفتم بهاى او بر من است و زياده نيز مىدهم آواز برداشت صاحب كنيز و گفت وا فقراه از كجا ترابهاى او ميسر مىشود تو مرد درويشى باشى وى را گفتم تو تعجيل مكن و هم اينجا باش تا من بهاى او را بياورم بعد از آن با چشم گريان و دل بريان از بيمارستان بيرون آمدم و به خدا قسم كه از بهاى كنيز نه يك درهم و نه يك دينار داشتم در بحر تفكر و تحير فرورفته بودم و شب كه بر سر دست آمد روى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنياز بدرگاه بىنياز كردم و به تضرع و ابتهال درآمدم و نمىتوانستم كه چشم برهم گذارم و مىگفتم اى پروردگار من تو مىدانى پنهان و آشكار مرا از فضل تو چنان اميدوارم كه مرا مفتضح و رسوا ننمائى يك راهى فرجى براى من بنمائى ناگاه يكى در بزد گفتم كيست گفت يكى از احباب در بگشادم ديدم مردى با چهار غلام و شمعى مرا گفت اى استاد اذن دخول مىدهى گفتم داخل شو چون داخل شد گفتم تو كيستى گفت احمد بن مثنى باشم امشب بخواب ديدم كه هاتفى مرا آواز داد كه پنج بدره بر دارو پيش سرى سقطى برو و نفس او را به آن بدره‌ها خوش كن تا تحفه را بخرد كه ما را با تحفه عنايتى است چون شنيدم سجدهء شكر كردم بدانچه خداى تعالى مرا داد از نعمت پس بنشستم و انتظار صبح مىبردم چون نماز صبح بگذارد با احمد بن مثنى راه بيمارستان را پيش گرفتيم چون وارد شديم صاحب بيمارستان بچب و راست مىنگريست چون مرا ديد گفت مرحبا دراى به‌درستى كه تحفه را نزد خداى تعالى قرب و اعتبارى هست كه دوش هاتفى به من آواز داد و گفت :\r\n اين‌ها منا مال * ليس تخلو من نوال\r\nقربت ثم ترقت * و علت في كل حال \r\nچون تحفه ما را ديد آب در چشم بگردانيد و با خداى تعالى در مناجات مىگفت مرا در ميان خلق مشهور گردانيدى در اين وقت كه نشسته بوديم صاحب تحفه بيامد با چشم گريان گفتم گريه مكن كه آنچه تو گفتى آوردم به پنج هزار سود گفت لا و اللّه گفتم بده هزار سود گفت لا و اللّه گفتم به مثل بهائى كه خريدى يعنى دو مقابل گفت لا و اللّه اگر همه دنيا به من دهى قبول نكنم من او را در راه خدا آزاد كردم خالصا لوجه اللّه گفتم قصه چيست گفت اى استاد دوش مرا توبيخ كردند ترا گواه مىگيرم كه از همهء مال خود بيرون آمدم و بسوى خداوند گريختم و گفت اللهم كن لى بالسعة كفيلا و بالرزق جميلا اين وقت ابن المثنى بگريه درآمد گفتم چرا گريه مىكنى گفت همانا موفق نشدم كه اين وجه را بدهم ترا گواه گرفتم كه آنچه دارائى من باشد صدقه است خالصا للّه سبحانه من گفتم آيا تا چند بزرك است بركات اين تحفه بر همه بعد از آن تحفه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبرخواست و جامه‌هايى كه دربرداشت بيرون كرد و پلاس پاره پوشيده و بيرون رفت و مىگريست گفتم خداى تعالى ترارهائى داد گريه چيست گفت :\r\n هربت منه اليه * و بكيت منه عليه\r\nو حقه و هو سئولى * لا زلت بين يديه\r\nحتى انال و احتظى * بما رجوت لديه \r\nبعد از آن بيرون آمديم و چندانكه تحفه را طلب كرديم نيافتيم عزيمت كعبه كرديم و ابن مثنى در راه بمرد و من و خواجه تحفه به مكه درآمديم در آن‌وقت كه طواف مىكرديم آواز مجروحى شنيديم كه از جگرسوخته و دل‌ريش مىگفت :\r\n محب اللّه فى الدنيا سقيم * تطاول سقمه فدواه داه\r\nفهام لحبه و سما اليه * فليس يريد محبوبا سواه\r\nسقاه من محبته بكأس * فارواه المهيمن اذ سقاه\r\nكذاك من ادعى شوقا اليه * يهيم بحبه حتى يراه \r\nپيش رفتم چون مرا ديد گفت اى سرى گفتم لبيك تو كيستى كه خداى بر تو رحمت كناد گفت لا إله إلّا اللّه بعد از شناختن ناشناختن واقع شد من تحفه باشم او را ديدم بسيار ضعيف و لاغر شده بود گفتم اى تحفه چه فايده ديدى بعد از آنكه تنهائى اختيار كردى از خلق گفت خداى تعالى مرا بقرب خود خواند و انس بخشيد و از غير خود وحشت داد گفتم ابن مثنى از دنيا رفت گفت رحمه اللّه خدا او را از كرامتها چندان بخشيد كه هيچ چشم نديده است و همسايهء من است در بهشت گفتم خواجه تو كه ترا آزاد كرده است با من آمده است دعائى پنهان كرد و در برابر كعبه بيفتاد و روح از بدنش مفارقت كرد چون خواجهء وى بيامد و او را مرده ديد خود را به روى نعش او انداخت و بگريست چون او را حركت دادم ديدم از دنيا رفته تجهيز و تكفين ايشان كردم و هر دو را به خاك سپردم .\r\n\r\nتركان خاتون\r\nدختر علاء الدوله عطا خان از آثار باقيهء او مدرسه‌ايست در كرمان مشهور\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبمدرسهء تركان خاتون ( تاريخ يزد تاليف احمد بن حسين بن على الكاتب )\r\n\r\nتركان مريم\r\nدر تاريخ يزد گفته تركان مريم مادر سلطان قطب الدّين از سلاطين اتابكان يزد بوده و تركان مريم نيز مدتى سلطنت داشته و از آثار باقيهء او مريم‌آباد و قناة او است و مسجد جامعى در مريم‌آباد بنا كرده و دروازه و بازار او را دروازه مادر امير و بازار مادر امير خوانند .\r\n\r\nتركان خاتون\r\nزوجهء تكش بن ايل ارسلان زنى باكفايت و مهابت از خاندان ترك بوده است در سنه 628 بامر سلطنت قيام نمود و داد عدل و احسان داد چون سلطنت بسلطان محمد رسيد هر ناحيه را كه فتح مىكرد حل و عقد او را در كف كفايت تركان خاتون مىگذارد و او با كمال مهابت و اقتدار داد مظلوم از ظالم مىگرفت و چندان خيرات و مبرات در انحاء بلاد از او بروز كرد كه مردم در كمال رفاهيت زندگانى مىكردند و هفت نفر از مشاهير فضلاء و سادات را كاتب خود قرار داده بود و هرگاه توقيعى از سلطانى به او مير سيد از اقاليم و توقيع ديگرى بر خلاف او مير سيد نظر بتاريخ او مىكرد و عمل به آن اخير مىنمود و هرگاه نامه مىنوشت عنوان نامه اين بود ( عصمت الدنيا و الدّين الغ تركان ملكة نساء العالمين ) و امضاء او اين كلمه بود ( اعتصمت باللّه وحده ) و او را با قلم درشت چنان زيبا مىنوشت كه ممكن نبود در نامهء او حيله و تزويرى به كار برود ( اعلام النساء نقلا از سيرهء سلطان جلال الدّين ) .\r\n\r\nتركان خاتون جلاليه\r\nزوجهء سلطان ملك‌شاه كانت سيدة جليله تتصف بالعقل الراجح و التدبير المحكم و الدّين و الصلاح و الشجاعة و الجود و الكرم .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو از سياست اين بانو يكى آنكه چون شوهرش ملك‌شاه فوت شد در نيمه شوال سنه 485 مرك او را مخفى كرد كه مبادا پسر بزرك ملك‌شاه ابن زبيده كه صلاحيت تخت و تاج ندارد متصدى امر سلطنت بشود پس حركت كرد بجانب بغداد و جنازه ملك‌شاه با او بود .\r\nدر آن حال اموال بسيارى بين امراء تقسيم كرد و وادار نمود تا پسرش محمود را بر سرير ملك نشانيدند پس از آن لشكرى فراهم كرد و به جنگ بركيارق رفته و اصفهان را محاصره نمود در قصهء طولانى و از او آثار بسيارى در دائره كيتى باقى ماند از بناء مساجد و مدارس و مستشفيات در جميع انحاء مملكت خود الى ان توفيت ( منقول از مجلهء فتاة الشرق ) .\r\n\r\nحرف ثا خالى است\r\nثويبه آزادكردهء ابو لهب ( مامقانى )\r\n\r\nحرف الجيم\r\n\r\nجارية مخزومية\r\nدر كتاب‌نامهء دانشوران در ترجمهء ذو النون مصرى گويد كه از ذو النون مصرى حكايت كردند كه گفت من بعزم حج از مصر حركت كردم در يكى از بوادى تشنگى بر من غالب شد قبيله بنى مخزوم چون نزديك بود خود را بدان مكان رسانيدم تا رفع تشنگى نموده لحظه‌اى آسايش نمايم در آن حال بخيمه‌اى عبورم افتاد دختركى ديدم زيباصورت تنها نشسته و بعضى اشعار مىخواند من از سن آن دختر و خواندن آن اشعار بلند كه با حال او مناسب بود تعجب كردم پس نزديك رفته گفتم مگر ترا حيائى نيست كه با بودن اجنبى اين‌گونه اشعار مىخوانى روى به من كرده گفت :\r\n انى شربت من كأس الحب مسروة * فاصبحت فى حب مولاى مخموره \r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاى ذو النون مانند من باش كه سر كشيده‌ام شراب محبت را از جام دوستى با خرمى و امروز صبح نمودم با مستى و دوستى مولايم با دلگرمى\r\nذو النون گويد چون آن الفاظ از آن دختر بشنيدم حالم تغيير پيدا كرده گفتم مرا وصيتى كن گفت ( يا ذو النون عليك بالسكوت و الرضا من الدنيا بالقوت حتى تزور فى الجنة الحى الذى لا يموت ) اى ذو النون همواره آنچه به تو رسد از دنيا بخاموشى و خوشنودى باش از آن تا آنگاه كه ملاقات كنى در بهشت برين زندگى را كه هرگز از براى تو مرگى نخواهد بود پس او را گفتم آبى هست كه رفع تشنگى بنمايم گفت اينك راهنمائى كنم ترا با بىگوارا گويا گمان كردى آن آب از چاه يا چشمه است گفتم جز اين نيست گفت خداوند جماعتى را كه در قيامت از فضل و رحمت خود سيراب مىكند چهار فرقه‌اند گروهى هستند كه آنها را سيراب مىكند فرشتگان چنان كه فرموده است ( بيضاء لذة للشاربين ) و گروهى ديگرند كه رضوان بهشت آنان را سيراب مىكند موافق آيهء وافى هدايه   ( وَ مِزاجُهُ مِنْ تَسْنِيمٍ عَيْناً يَشْرَبُ بِهَا الْمُقَرَّبُونَ )   و قومى ديگر هستند كه مىآشامند از يد قدرت جل‌جلاله بنا بر آيهء كريمهء  ( وَ سَقاهُمْ رَبُّهُمْ شَراباً طَهُوراً )  و طائفة ديگر هستند كه سيراب مىكند آنها را پسران زيباصورت در بهشت جاويدان همچنان‌كه در كتاب مبارك آمده است ( يطوف عليهم ولدان مخلدون باكواب و أباريق و كأس من معين ) اى ذو النون كارى بكن كه از اهل اين شراب‌ها باشى و از اين آبها سيراب گردى ، ذو النون گفت چون اين كلمات از آن دختر بشنيدم زياده حالم تغيير كرد مجال درنگ نديدم روى به راه آوردم ) .\r\nاقول اين حكايت چنان مىنمايد كه از مجعولات صوفيه است و اللّه العالم كيف كان ساقى كوثر امير المؤمنين عليه السّلام است و اين تقسيم‌بندى اين جاريه اصلا وجهى ندارد .\r\n\r\nجارية ابى الحسن الرضا عليه السّلام\r\nدر جلد 12 بحار در باب عبادت و مكارم اخلاق حضرت رضا عليه السّلام از صولى حديث\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nكند كه جدهء من غدره نام براى من نقل كرد كه من كنيزى بودم از مولدات كوفه مرا با جماعتى از كنيزان از كوفه بجانب مأمون حمل دادند در خانهء مأمون در كمال خصب نعمت و انواع أطعمه و أشربه براى ما مهيا و مهنا بود گويا ما در بهشت بوديم مرا مأمون به حضرت رضا عليه السّلام بخشيد چون بخانهء آن حضرت داخل شدم از آن طعامها و نعمت‌ها أثرى نديدم اين معنى بر من دشوار آمد و آن حضرت كسى را بر ما موكل كرده بود كه در اوقات صلوات ما را براى نماز مهيا مىفرمود و از براى نماز شب بيدار مىنمود تا اينكه صولى مىگويد حضرت رضا عليه السّلام آن جاريه را بعبد اللّه بن عباس بن محمد بن صول‌تكين كاتب معروف بخشيد و من زنى را نديدم كه از اين جدهء من اتم عقلا و أسخى كفا بوده باشد در سنهء 270 فوت شد درحالىكه صدسال از عمر او گذشته بود و مردم احوالات حضرت رضا را از او پرسش مىكردند و او جواب مىفرمود و از جمله بيانات او اين بود كه حضرت رضا با عود هندى بخور مىكرد پس از آن بر خود گلاب مىافشاند و مشك استعمال مىنمود و هرگاه نماز صبح را ادا مىكرد او در وقت سر به سجده مىگذارد و برنمىداشت تا آفتاب طلوع مىكرد پس در مجلس مىنشست يا سوار مىشد براى رفتن بمجلس خليفه و در خانهء او كسى قدرت نداشت صداى خود را بلند بنمايد كائنا من كان و آن حضرت قليل الكلام بود با مردم و مردم به اين جدهء من تبرك مىجستند .\r\nاقول راوى خبر ابو بكر محمد بن يحيى بن عبد اللّه بن عباس صولى است كه جاريهء مذكوره جدهء او است و در معالم العلماء اين صولى را از شعراى شيعه مىشمارد و معروف است بصولى شطرنجى كه يكى از ادباء و مشاهير فضلاء روزگار بوده در سنه 335 در بصره فوت شد .\r\n\r\nجارية المامون\r\nأحمد ابشهى در مستطرف گويد مامون را جاريه‌اى بود رعنا قامت و زيبا صورت گفتى طعنه بخورشيد خاور مىزند و گونهاى او مرواريدى را ماند كه مذاب\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nياقوت خورده اين جاريه محسود اتراب گرديد چون براى عيب او راهى پيدا نكردند گفتند از طرف مادر نسب عالى ندارد و بنابراين نقيصه كه او راست نبايد وى را به چيزى حساب كرد جاريه از اين راه مهموم گرديد ولى جواب رغيبان را چنين گفت گل از گل زايد و گوهر از صدف درآيد و ياقوت و لعل از سنك آيد حسنى حسبى يعنى من با دارائى خود نازم بعظام رميمه نپردازم .\r\n اين شنيدم كه مردكى مىگفت * پدر من وزير خان بوده\r\nكه صدساله را توان خوردن * كه بعهد قديم نان بوده \r\n* * *\r\n خاكم زاده است ليك ريحانم من * پروردهء تن و ليك خود جانم من\r\nآبا چكنم ز امهاتم چه شرف * گر غير نمىداند مىدانم من \r\nرغبا چون مامون را شيفته او ديدند حسد آنها را از عالم انسانيت بيرون برد انصاف را از دست دادند آن جاريه را بزهر جفا هلاك كردند و بار ننگ اعدام او را تا قيامت بر دوش خود نهادند مامون فوق الوصف متاثر گرديد و از فقدان آن پرىرخسار كه جمال از حور العين گرو برده بود متحسر گشته ابيات ذيل را در مرثيهء او سروده .\r\n اختلست ريحانتى من يدى * ابكى عليها آخر الابد\r\nكانت هى الانس اذا استوحشت * نفسى من الاقرب و الابعد\r\nو روضة كان بها مرتعى * و منهلا كان بها موردى\r\nكانت يدى كان بها قوتى * فاختلس الدهر يدى من يدى \r\n\r\nجاريهء ديگر مامون\r\nو فيه أيضا از عبد اللّه نميرى حديث كند كه گفت من با مامون ( خليفه عباسى ) در كوفه بودم از براى صيد بصحرا رفتيم مامون بناگاه در دامنهء صحرا چيزى بنظرش آمد اسب خود را بجانب او تاخت بنهر آبى رسيد جاريه‌اى ديد ( عربية خماسية\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nالقد قاعدة النهد كانها القمر فى ليلة تمامه و بيدها قربة قد ملأتها ماء و حملتها على كتفها و صعدت من حافة النهر فانحل وكاؤها فصاحت برفيع صوتها يا ابتاه ادرك فاها قد غلبنى فوها لا طاقة لى بفيها ، مامون دخترى را نگران شد كه باندازهء پنج وجب قامت او بود نار پستان صورت چون ماه تابان كه در شب چهارده طلوع كند و بدست او مشكى بود كه آن را از آب پر كرده بود و بر كتف خود انداخته و از نهر بالا مىآمد بناگاه بند مشك پاره شد و در مشك بازگرديد در آن حال آن دختر پدر خود را بصداى بلند ندا كرد كه اى پدر مرا درياب و در مشك را ببند كه در مشك از اختيار من بدر رفته و مرا طاقت بستن در مشك نباشد مامون از فصاحت و بلاغت آن دختر در عجب شد اين وقت به او گفت از كدام قبيله‌اى گفت از عشيرهء بنى كلاب مامون گفت چه باعث شد ترا كه خود را از قبيلهء بنى كلاب گرفتى آن دختر گفت به خدا قسم من نه از آن مردمان و قبيلهء پستى باشم كه تو گمان كرده‌اى من از قومى هستم كه در جود و سخاء و مهمان‌نوازى صبح و عشا و در شجاعت مقدم بر تمام فرسان هيجاء و در اين خصال گوى سبقت از تمام عشائر و اقران و اماثل ربودند سپس گفت بگو بدانم اى جوان تو از كدام عشيره‌اى مأمون گفت آيا ترا علم انساب است جاريه گفت بىبهره نيستم مامون گفت من از مضر حمراء باشم جاريه گفت از كدام شعبهء مضر مأمون گفت من اكرمها نسبا و اعظمها حسبا و خيرها اما و ابا از آن مردمى كه مضر از او حساب مىبرد دختر گفت گمان مىكنم از قبيلهء كنانه باشى مامون گفت چنين است از قبيلهء كنانه باشم جاريه گفت از كدام شعبهء كنانه هستى مامون گفت من اكرمها مولدا و اشرفها محتدا و اكرمها فى المكرمات يدا از آن مردمى كه كنانه از او در خوف و بيم مىباشند دختر گفت گمان مىكنم از قريش باشى مامون گفت چنين است از قريشم جاريه گفت از كدام قبيلهء قريشى مأمون گفت من اجملها ذكرا و اعظمها فخرا ممن تهابه قريش جاريه گفت به خدا قسم تو از بنى هاشم مىباشى مأمون گفت راست گفتى من از بنى هاشمم گفت از كدام شعبه بنى هاشم مامون گفت من اعلاها منزلة و اشرفها قبيلة ممن تهابه هاشم ، جاريه چون اين بشنيد زمين ادب بوسيد و گفت السلام عليك يا امير المؤمنين مامون از كمال اطلاع و فراست و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nادب و فصاحت آن جاريه تعجب‌ها كرد گفت به خدا قسم اين جاريه را تزويج مىكنم چه آنكه غنيمت بزرگى است پس بنزد پدرش فرستاد و او را بنكاح خود درآورد پسرى از او متولد گرديد كه او را عباس نام نهاد .\r\n\r\nجاريهء ديگر مامون كه سيب را مدح كرده\r\nابن عبد ربه در عقد الفريد گويد كه يكى از جوارى مامون سيبى براى مأمون بهديه فرستاد و اين عبارت را بسوى او نگار داد .\r\nانى يا امير المؤمنين لما رأيت تنافس الهدايا اليك من الرعية و تواتر الطافهم عليك فكرت فى هدية تخف مئونتها و تهون كلفتها و يعظم خطرها و يجل موقعها فلم اجد ما يجتمع فيه هذا النعت و يكمل فيه هذا الوصف الا التفاح فاهديت اليك منها واحدة في العدد كثيرة فى التقرب و احببت يا امير المؤمنين ان اعرب لك من فضلها و اكشف لك عن محاسنها و اشرح لك لطيف معانيها و ما قالت الاطباء فيها و تفنن الشعراء فى اوصافها حتى ترمقها به عين الجلالة و تلحظها بمقلة الصيانة فقد قال ابوك الرشيد احسن الفاكهة التفاحة اجتمع فيه صفرة درية و الحمرة الوردية و الشقرة الذهبية و بياض الفضة و لون التبر يلذ بها من الحواس العين ببهجتها و الانف بريحها و الفم بطعمها و قال ارسطاطاليس الفيلسوف عند حضوره الوفات و اجتمع اليه تلاميذه التمسوا لي تفاحة اعتصم بريحها و اقضى و طرى من النظر اليها و قال ابراهيم بن الهانى ما علل المريض المبتلى و لا سكنت حقد الغضبان و لا تحثت الفتيان فى بيوت القيان به مثل التفاح و التفاحة يا امير المؤمنين ان حملتها لم تؤذك و ان رميت بها لم تؤلمك و قد اجتمع فيها الوان قوس قزح من الخضرة و الصفرة و قال فيها الشاعر :\r\n حمرة التفاح مع خضرته * اقرب الاشياء من قوس قزح\r\nفعلى التفاح و اشرب قهوة * و اسقنيها بنشاط و فرح\r\nثم غنتنى لكى تطر بنى * طرفك الفتان قلبى قد جرح \r\n\r\n","description":"","footnote":"","page_name":" 107 ","page_number":107},
  {"content":"\r\n\r\nفاذا وصلت اليك يا امير المؤمنين فتناولها بيمينك فاصرف اليها بنفسك و تأمل حسنها بطرفك و لا تخدشها بظفرك و لا تفتقدها عن عينك و لا تبدلها لخدمك فاذا طال لبثها عندك و مقامها بين يديك و خفت ان يرميها الدهر بسهمه و يقصدها بطرفه فتذهب به بهجتها و تغير نضرتها فكلها هنيئا مريئا غير داء مخامر و السلام عليك و رحمة اللّه و بركاته ) .\r\nخلاصهء كلام اين جاريه اين است كه مىگويد يا امير المؤمنين چون نگران شدم كه اكابر و منشيان و مستوفيان هريك براى فرستادن انواع تحف و هدايا بسوى حضرتت از همديگر پيشى مىگيرند در اين حال فكر كردم كه با اين تواتر لطايف هدايا بدرگاه تو من چه هديه‌اى ارسال دارم كه براى من كلفت نباشد و مئونهء آن سهل و آسان باشد و در معنى با اين وصف پرقيمت و جليل القدر و كثير المنفعه بوده باشد پيدا نكردم هديه‌اى را كه جامع اين صفات و داراى كمالات بوده باشد مگر سيب را ازاين‌جهت يك‌دانه بحضرتت ارسال نمودم اگرچه در عدد يكى است و لكن كثرت منافع او آدمى را به او عاشق مىگرداند دوست دارم يا امير المؤمنين كه اشاره به پارهء فضائل او بنمايم و محاسن او را تشريح كنم و آنچه از منافع او طبيبان حاذق گفته و شعرا درباره او سرودند بعرض برسانم تا اينكه به چشم عظمت و نظر جلالت بر او بنگرى .\r\nپدرت هارون الرشيد همىگفت بهترين ميوه‌جات و زيباترين فواكه سيب است كه بقدرت بارىتعالى در او جمع است سفيدى نقرهء خام و سرخى گل نيكواندام و تلالؤ طلاى زردفام و سبزى زبر جد بلا كلام همهء حواس خمسه را به خود مشغول مىنمايد و همه از او لذت مىبرند چشم از ديدن او دماغ از بوئيدن او دهان از خوردن دست از گرفتن گوش از شنيدن نام او .\r\nارسطاطاليس هنگام مرك خود كه شاگردان در اطراف او جمع بودند از آنها درخواست كرد كه سيبى براى من طلب كنيد تا از بوى او تسكين يابم و از نظر كردن به او لذت ببرم ابراهيم بن الهانى گفته هيچ‌چيز مريض مبتلا را مشغول نمىكند و كينه و غضب صاحب غضب را ساكن نمىگرداند همانند سيب جوانانى كه در خانهاى مغنيان\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبسر مىبرند و دختران سيم‌تن كه در آنجا مىخرامند آنها را تشبيه بسيب مىنمايند كه وجه شبه زيبائى آنها است يا امير المؤمنين اگر او را با خود حمل كنى سنگينى ندارد و اگر كسى آن را بسوى شما پرتاب كند و بشما اصابه بنمايد موجب اذيت شما نشود رنگ‌هاى قوس‌وقزح را از سبزى و زردى و سرخى را داراست شاعر در حق او گفته :\r\n حمرة التفاح مع خضرته * اقرب الاشيا من قوس قزح\r\nفعلى التفاح و اشرب قهوة * و اسقنيها بنشاط و فرح\r\nثم غنتنى لكى تطربنى * طرفك الفتان قلبى قد جرح \r\nسعدى گويد\r\n سيب را هر طرفى داده طبيعت رنگى * هم بدان‌گونه كه گلگونه كندروى نگار \r\nديگرى گويد\r\n بر زبر شاخه بين سيبك سيمين ذقن * نيمهء رخ سرخ‌رنگ نيمهء رخ زرد تن\r\nعاشق و معشوق بين خفته بيك پيرهن * نى غلطم عاشق است كشته و خونين‌كفن\r\nبجرم دلدادگى زدند او را بدار \r\nبالاخره جاريه گفت يا امير المؤمنين چون اين سيب بشما رسيد بدست راست آن را اخذ كن و با خود دار و از نظر خود غائب مدار و تامل در حسن و نيكوئى او بفرما و ناخن به او فرومبر و به خدمتكاران خود بذل مفرما تا اينكه هرگاه مدتش به طول انجاميد و بهجت و نضارت او تغيير پيدا كرد تناول بفرما هنيئا لك .\r\n\r\nجاريهء جميله و خواستن او را مرد اسدى\r\nدر مستطرف گويد عربى از قبيله بنى سعد در راهى دخترى جميله بديد و ازآنجائىكه\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nآن بديع الجمال را از دل‌وجان پسنديد با خود گفت خوشبختى اين است كه شخص با چنين محبوبه‌اى هم‌بالين باشد و با چنين نازنينى روزگار بسر برد يكى را بخواستگارى او فرستاد و درخواست مزاوجت را پيغام داد دختر از واسطه پرسيد حرفه و پيشه اين خواستگار چيست و اين مطلوب را طالب كيست عرب چون اين سخن بشنيد اين دو بيت را برشته نظم كشيد و براى جاريه فرستاد .\r\n و سائلة ما حرفتى قلت حرفتى * مقارعة الابطال فى كل شارق\r\nاذا عرضت خيل لخيل رأيتنى * امام رعيل الخيل احمى حقائق \r\nيعنى آن‌كس كه سؤال از حرفه و كار من بكند كه حرفهء تو چيست مىگويم كار من اين است كه شجاعان كوه‌كن و فارسان صف‌شكن را فريسهء شمشير خود قرار مىدهم و هرگاه لشكر در لشكر افتد خواهى ديد مرا كه چون شير شرزه و اژدهاى دمنده در پيش صف حمايت از ربع خود مىنمايم .\r\nآن جاريه چون آن اشعار بخواند گفت اين جوان‌مرد شير نر است بايد شير ماده سراغ كند و بخواستگارى او فرستد اما من آنم و چنانم كه نظم كرده‌ام و اين دو بيت نوشت براى طلبكار فرستاد .\r\n الا انما ابغى جوادا بماله * كريما محياه كثير الصدائق\r\nفتى همه مذ كان خود خريدة * يعانقها فى الليل فوق النمارق \r\nو اين قصه نظير آن است كه عربى به تزويج زنى رغبت كرده تا با او دلربائى كند شرحى از ادب و كتابت خود بيان نمود زن گفت ياماص بظئر امه الديوان الرسائل اريدك حاصل كلام زن اين بود بعد از دشنامى كه داد اينكه مقامات علمى تو معلوم اما من ديوان رسائل ندارم كه ترا برياست در آنجا گذارم از آب و نان سخن كن نه از بيان و تبيان .\r\n\r\nجارية اديبة\r\nو فيه ايضا شخصى از قبيلهء بنى تميم شتر خود را گم كرده بود بجستجوى آنها\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبه هر طرف مىرفت بدخترى ماه‌منظرى رسيد كه نور رويش چشمها را خيره مىكرد و روز ستاره را تيره ، احوال شتر را از او پرسيد وى گفت آنكه به تو داد گرفت از تو بازهم سزاوار است كه او به تو رد نمايد بىترديد از او طلب بنما تميمى از آن كلمات متعجب شده نظر دقت به آن جاريه نمود به چشم هوى در او نگران شد جاريه گفت اگر فرضا ادب مانع نباشد آيا شرم و حيا هم نيست كه ترا از اين حال بازدارد چون شب بود تميمى گفت جز ستارگان كسى نيست كه ما را ببيند دختر گفت مكون كواكب و خالق آنها را به ياد نمىآورى تميمى گفت آيا شوهر دارى دختر گفت بود داعى حق را لبيك گفت از خاك آمد دوباره به خاك رفت بعد از آن اين ابيات را انشاء كرد و با سوز و گداز قرائت نمود .\r\n انى و ان عرضت اشياء تصحبنى * لموجع القلب مطوى على الحزن\r\nاذا دجى الليل اعيانى تذكره * و زادنى الصبح اشجانا على شجن\r\nو كيف ترقد عين صار مونسها * بين التراب و بين القبر و الكفن\r\nابلى الثرى و تراب الارض جدته * كان صورته الحسناء لم تكن\r\nابكى عليه حنينا حين اذكره * حنين والهة حنت الى وطن\r\nابكى على من حنت ظهرى مصيبته * و طير النوم من عينى و ارقنى\r\nو اللّه لا انس حبى الدهر ما سجعت * حمامة او بكى طير على غصن \r\nتميمى را آن فصاحت و كمال و آن بلاغت و جمال و آله و حيران گردانيد شتر خود را فراموش كرده دل به آن دختر باخته گفت اى پرىرخسار آيا شوهرى اختيار خواهى كرد كه از همه اخلاق ذميمه مبرا باشد و تشويش هلاك او نداشته باشى آن جاريه اين اشعار بخواند .\r\n كنا كغصنين فى اصل غذاؤهما * ماء الجد اول فى روضات جنات\r\nفاجتث خيرهما من جنب صاحبه * دهر يكرّ بفرحات و ترحات\r\nو كان عاهدنى ان خاننى زمنى * ان لا يضاجع انثى بعد مثوائى\r\nو كنت عاهدته ايضا فعاجله * ريب المنون قريبا من سنياتى \r\n\r\n","description":"","footnote":"","page_name":" 111 ","page_number":111},
  {"content":"\r\n\r\n فاصرف عنانك عمن ليس يردعه * عن الوفاء خلاف فى التحيات \r\nجاريه در جواب مرد تميمى گفت بوديم ما يعنى من و شوهرم همانند دوشاخه كه كه از يك ساقه و ريشه آب جداول و باغات را مىآشاميديم مرك ناگهانى به‌يك‌بار شاخهء بهتر را قطع كرد و از ميان برداشت كار روزگار غدار همين است كه در هنگام فرح و سرور بناگهانى زهر قاتل در كام انسان مىريزد شوهرم با من عهد كرد كه اگر من بميرم زنى اختيار نكند منهم بايد وفادار باشم پس از او شوهرى اختيار نخواهم كرد اكنون تو از پى كار خود برو و طمع در من مبند كه بمراد خود نائل نخواهى شد .\r\n\r\nجاريه‌اى كه از فراق شوهر جان داد\r\nدر كتاب تزيين الاسواق مىنويسد كه جاريه‌اى بسيار شوهر خود را دوست مىداشت اتفاقا آن مرد درگذشت و جاريه زايدالوصف مغموم و محزون گشت بر سر قبر او مقيم شد و با گريه و زارى هم‌عنان گشت و در بين گريه اين ابيات انشاء نمود\r\n كفى حزنى انى اروح بحسرة * و اغدو على قبر و من فيه لا يدرى\r\nفيا نفس شقى حبيبا عمرك عنده * و لا تبخلى باللّه يا نفس بالعمرى\r\nفما كان يأبى ان يجود بنفسه * لينقذنى لو كنت صاحبة القبر \r\nمىگويد حزن و اندوه من كافى است كه شب را بروز بياورم با حسرت و معتكف بر سر اين قبر باشم و حال آنكه حبيب من در ميان قبر از حال من خبر نداشته باشد اى نفس از قفس تن پرواز كن و مرا بمحبوبم برسان و ترا به خدا قسم مىدهم كه بخل نكنى و در اين كار سستى روا ندارى من كه ابا ندارم كه نفس خود را بذل كنم كه مرك مرا دريابد و به صاحب قبر ملحق فرمايد پس از خواندن اين اشعار صيحه‌اى بزد و مرغ روحش از قفس تن پرواز كرد .\r\n\r\nجارية مثلها\r\nو نيز در همان كتاب گويد جاريه‌اى را ديدند بر سر قبرى اين بيت مىخواند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n بنفسى فتى اوفى البرية كلها * و اقواهم فى الموت صبرا على الحسب \r\nحقيقت حال را از او سؤال كردند گفت مردى كه در اين قبر است عاشق و مفتون من بود در زندگانى خود هروقت بواسطه محبت و عشق من دوچار شدت و محنتى مىشد صبر مىكرد و هرچه به او بد مىگفتند و اذيت مىكردند بسكوت مىگذرانيد و هرگاه الم عشق طغيان مىنمود اين اشعار مىسرود :\r\n يقولون ان جاهرت قد عضك الهوى * و ان لم ابح بالحب قالوا تصبرا\r\nفما للذى يهوى و يكتم حبه * من الامر الا أن يموت فيقبرا \r\nآن جوان در همان وقتى كه اين اشعار مىخواند جان بداد پس منهم بايد آن عهد بسر برم تا بميرم و در پهلوى او دفن شوم جز اين نخواهم كرد اين بگفت و جان به جان‌آفرين تسليم كرد .\r\n\r\nجاريه‌اى كه در طواف شعر مىخواند\r\nابو الفضل مىدانى گويد حسن بصرى در اثناى طواف خانهء خدا جاريه‌اى را ديد كه اين دو بيت مىخواند :\r\n لا يقبل اللّه من معشوقة عملا * يوما و عاشقها بها غضبان\r\nو ليس ياجرها فى قتل عاشقها * لكنّ عاشقها فى ذاك مأجور \r\nيعنى قبول نمىكند خداى متعال از معشوقه عملى را كه عاشق او را از اين معشوقه دلگير و غضب‌آلود باشد و اين معشوقه اگر خود را بقتل برساند براى او اجرى نيست بخلاف عاشق او كه اگر مقتول شود مأجور و مثاب خواهد بود .\r\nحسن بصرى دختر را ملامت كرد گفت اينجا چه جاى شعرخواندن است و اين‌گونه سخن در اينجا روى نباشد جاريه گفت اگر تو از ظرفا هستى مگر نشنيده‌اى كه عرب در اشعار خود مىگويد :\r\n بيض حرائر ما هممن بريبة * كظباء مكة صيد هنّ حرام\r\nيحسبن من لين الكلام زوانيا * و يصدّهن عن الخنا الاسلام \r\n\r\n","description":"","footnote":"","page_name":" 113 ","page_number":113},
  {"content":"\r\n\r\nيعنى مگر نمىدانى كه زنان پرده‌نشين و دختران حجله‌نشين اصلا ميل بريبه و فساد نمىكنند و بر خود حرام مىدانند مثل صيد حرم كه بر صياد حرام است و مردمان ظاهربين از شيرينى گفتار و نرمى بيان ايشان گمان مىكنند كه اينان در صف زنان زناكارند و حال آنكه ايمان آنها را مقيد كرده است كه گرد هيچ فسادى نمىگردند و از پرده عفت خود قدم بيرون نگذارند .\r\n\r\n( مج ) جارية فقيرة\r\nابن جورى در كتاب الاذكياء مىنويسد اصمعى گويد من با هارون الرشيد بودم در طريق حج دختر خردسالى را ديدم كاسهء چوبين بدست گرفته از حجاج استدعاى صدقه مىنمود و اين ابيات مىسرود :\r\n طختنا طواحن الاعوام * و رمتنا نوائب الايام\r\nفاتيناكم نمد اكفّا * لفضيلات زادكم و الطعام\r\nفاطلبوا الاجر و المثوبة فينا * ايها الزائرون بيت الحرام\r\nمن رآنى فقدر آنى و رحلى * فارحموا غربتى و ذلّ مقامى \r\nهارون را بجانب دختر ملتفت نمودم آمد و ابيات را شنيد و از فصاحت او تعجبها كرد سپس كاسهء او را پر از طلا كرده به او داد .\r\n\r\nجارية تناجى ربها\r\nو نيز در كتاب الاذكياء گويد كه در قحطسالى به حج رفته بودم در اثناى طواف جاريه‌اى ديدم پردهء كعبه را گرفته و مىگويد ( الهى و سيدى ها انا أمتك الغريبة و سائلتك الفقيرة حيت لا يخفى عليك مكانى و لا يستتر عنك سوء حالى قد هتكت حاجتى حجابى و كشفت الفاقة نقابى فكشفت وجهها رقيقا عند الذل و ذليلا عند المسألة و طال و عزتك ما حجبه عنه ماء الغناء و صانه ماء الحياء قد جمدت عنى اكف المرزوقين و ضاقت بىصدور المخلوقين فمن حرمنى لم المه و من وصلنى وكلته الى مكافاتك و رحمتك و انت ارحم الراحمين .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخلاصه مىگويد كه آن جاريه با سوز و گداز مشغول راز و نياز با پروردگار خود بود و در مناجات خود مىگفت اى خداى من و اى سيد و آقاى من همانا كنيزى بيچاره هستم و امهء حاجتمند تو هستم كه بدر و غربت گرفتار و به فقر و پريشانى دچار چندانكه شدت حاجت هتك حجاب من نموده و فقر و فاقت نقاب از چهرهء من برداشته و حال پريشان من بر تو مخفى نيست و شدت من از تو پوشيده نيست پروردگارا پرده از كار من برداشته شد و دست حاجت من با كمال ذلت و خوارى در نزد بندگان تو دراز شد بعد از اينكه سال‌هاى دراز در غنى و ثروت بودم و در مهد عزت و حرمت استراحت مىكردم اكنون از گردش اين چرخ كج‌مدار به اين روز گرفتار شدم كه دست اغنيا بسوى من دراز نمىشود و سينهء من تنك شده است از كردار اين مردم مع ذلك آن‌كس كه مرا محروم مىكند او را مورد ملامت قرار ندهم و آن‌كس كه به من ترحم مىكند او را حواله برحمت تو مىكنم كه تو او را جزاى خير بدهى بعد از آن اين ابيات بسرود :\r\n بعض بنات الرجال ابرزها * الدهر لما قد نرى و اخرجها\r\nابرزها من جليل نعمتها * فابتزها ملكها و احوجها\r\nو طال ما كانت العيون اذا * ما خرجت تستشف هودجها\r\nان كان قد ساءها و احزنها * فطال ما سرها و ابهجها\r\nالحمد للّه ربّ معسرة * قد ضمّن اللّه ان يفرّجها \r\n\r\nجارية نسابة\r\nراغب اصفهانى در محاضرات مىنويسد كه عربى در بيابانى تشنه شد بخيمه‌اى رفت آب خواست جاريه‌اى براى او آب و شير آورد آن عرب چون آشاميد از دختر پرسش كرد از كدام قبيله‌اى گفت از بنى عامر گفت از آن عامريها كه در حق آنها گفته‌اند :\r\n لعمرك ما تبلى سرائر عامر * من اللوم ما دامت عليها جلودها \r\nجاريه چون ذم قبيلهء خود بشنيد پايش بلغزيد و دو سبو كه در دست داشت بيفتاد\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو شكست بعد نزد عرب آمده گفت تو از كدام قبيله‌اى گفت از بنى تميم جاريه گفت از آن قبيله‌اى كه در حق او گفته‌اند :\r\n تميم بطرق اللوم اهدى من القطا * عرب گفت از باهله هستم جاريه گفت \r\nآن باهله كه در حق او گفته‌اند :\r\n اذا ولدت حليلة باهلى * غلاما زاد فى عدد اللئام \r\nعرب گفت من از قبيلهء بنى اسدم دختر گفت آن بنى اسد كه دربارهء او گفته‌اند\r\n ما سرنى ان أمى من بنى اسد * و ان لى كل يوم ألف دينار\r\nقوم اذا جاءت الاضياف نحوهم * قالوا لامّهم بولوا على النار \r\nمرد عرب گفت از بنى عبسم دختر گفت از آن قبيله‌اى كه در حق او گفته‌اند\r\n اذا عبسية ولدت غلاما * فبشّرهم بلوم مستفاد \r\nمرد عرب گفت از عشيرهء قيس باشم دختر گفت همان قيس كه در حق او گفته‌اند :\r\n اذا قيسية عطست فنكها * فانّ عطاسها سبب الوداق « 1 » \r\nمرد عرب گفت از قبيلهء بنى كلبم دختر گفت از آن قبيله كه در حق او گفته‌اند :\r\n اذا كلبية خضّت يداها * فزوّجها فلا تأمن زناها \r\nمرد عرب گفت از عشيرهء بنى ثقيفم جاريه گفت از آن عشيره كه در حق او گفته‌اند :\r\n اضل الناسبون أبا ثقيف * فما لهم اب الّا الضلال \r\nعرب گفت از قبيله بنى خزاعه هستم جاريه گفت از آن قبيله‌اى كه در حق او گفته‌اند :\r\n باعت خزاعة بيت اللّه اذ سكرت * بزّق خمر و اثواب و أبراد \r\nعرب گفت از قبيلهء بنى جرهم باشم جاريه گفت از آن قبيله باشى كه در حق\r\n\r\n\r\n","description":"","footnote":"\r\n( 1 ) الوداق جريان الماء .\r\n","page_name":" 116 ","page_number":116},
  {"content":"\r\n\r\nاو گفته‌اند :\r\n اذا ما أتقى اللّه الفتى و أطاعه * فليس له بأس و ان كان من جرهم \r\nعرب گفت از قبيلهء بنىحنيفه‌ام جاريه گفت از آن قبيله‌اى كه در حق او گفته‌اند\r\n أكلت حنيفة ربّها * زمن التقحم و المجاعه \r\nعرب گفت از عشيرهء ابليس باشم جاريه گفت خوب نسبى است ابليس همان است كه در حق او گفته‌اند :\r\n عجبت من ابليس من تيهه * و خبث ما اظهر من نيته\r\nتاه على آدم فى سجدة * و صار قوّادا لذرّيته \r\nمرد عرب گفت ديگر مىروم مرا ببخش جاريه گفت لعنت خدا همراهت باد برو همانا بر هر قوم كه نازل شدى و به تو احسان كردند نسبت به آنها كافر نعمتى و ناسپاسى مكن .\r\n\r\n( مج ) جارية فى مقبرة\r\nدر كتاب حديقة الافراح گويد كه جاريه‌اى را بر سر مقبره‌اى ديدند كه اين أبيات مىخواند :\r\n أنوح على دهر مضى بغضارة * اذا العيش غض و الزمان موات\r\nو أبكى زمانا صالحا قد فقدته * فقطع قلبى منه بالزفرات\r\nايا زمنا ولّى علىرغم أهله * ألا عد كما قد كنت مذ سنوات\r\nتمطّى على الدهر فى متن قوسه * فصدّعنى منه به سهم شتات \r\nخلاصه كلام اين جاريه در بىاعتبارى دنيا است كه مىگويد من نوحه‌سرائى مىكنم بر آن زمانى كه براى من چون بهار خرم و گلستان ارم بود كه با نهايت خوشى و عشرت روز بشام مىآوردم چه آنكه هرگاه زمانى چنين نباشد حكم منت را دارد و گريهء من براى آن زمان است كه چقدر زيبا و دلخواه من بود و از دست من بدر رفت چندان براى آن زمان أشك بريزم و صيحه بزنم كه رك دل من پاره شود اى روزگارى كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمن در مهد عشرت و خوشى بودم در تو و بناگهانى پشت كردى و دماغ أهل آن زمان را به خاك ماليدى آيا دوباره برمىكردى همچنانى كه سالها بر آن منوال بودى افسوس كه نشانهء تير تو شدم و جمعيت من متفرق گرديد .\r\n\r\n( مج ) جارية ماتت لفقد معشوقها\r\nدر كتاب ثمرات الاوراق آورده است كه مردى از اصحاب حديث گفت من در مسافرت خود بديرى رسيدم چون داخل شدم راهبى را ديدم در آنجا بعبادت مشغول است بزىّ مسلمانان چون با او تكلم كردم ديدم كامل المعرفه است در دين اسلام از او سبب مسلمان شدنش را پرسش كردم گفت به من در اين دير دخترى بود از جوارى روم كه در غايت حسن و جمال و ادب و كمال عديمة النظير و المثال با كثرت أموال عاشق جوانى از مسلمانان گرديد كه آن جوان هم بديع الجمال بود چندانكه خواست آن جوان را به خود مايل بنمايد سودى نبخشيد و آن جوان خود را از او پنهان مىداشت و از داخل شدن در آن دير خوددارى مىكرد چون آن جاريه بهر حيله خواست آن جوان را بدام بياورد ميسر نشد فرمان داد تا اينكه صورت آن جوان را نقاش ماهرى كشيد و چنان تمثالى از او نقش كرد كه با اصل او به غير روح فرقى نداشت آن مرد مىگفت راهب صورت را به من نشان داد بيم آن بود كه عقل از سر من پرواز كند از آن صنعت بديع راهب گفت چون صورت را نقاش آورد در نزد دختر بناگاه آن جاريه صيحه‌اى بزد و غش كرد به روى زمين افتاد چون به هوش آمد صد دينار به آن نقاش داده و آن صورت را در حجرهء خود نصب كرد و همه‌روزه مىآمد و تمام آن صورت را غرقهء بوسه مىكرد پس از آن مىگريست به حدى كه از هوش بيگانه مىشد چون شام مىشد باز آن صورت را مىبوسيد و از پى كار خود مىرفت همه‌روزه كار او همين بود تا اينكه خبر به او رسيد كه آن جوان بيمار شده است و از دار دنيا رفته آن جاريه مجلس عزائى براى آن جوان بر سر پا كرد كه ضرب المثل گرديد و در ديار و شهرها آن مجلس راز كيفيات آن را تذكره مىكردند جاريه چون از مجلس عزا خلاص شد بنزد آن تمثال رفت راهب گفت چون صبح شد رفتيم براى تسليه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو دلدارى او ديديم آن جاريه از دنيا رفته و دست خود را طرف صورت دراز كرده و اين أبيات نوشته :\r\n يا موت حسبك نفسى بعد سيّدها * خذها اليك فقد أدّت بما فيها\r\nأسلمت وجهى الى الرحمن مسلمة * و مت موت حبيب كان يعصيها\r\nلعلّها فى جنان الخلد يجمعها * به من يحب غدا فى البعث باريها\r\nمات الحبيب و ماتت بعده كمدا * محبّة لم تزل تشقى محبيها \r\nراهب گفت مسلمانان خبردار شدند از موت آن جاريه همه جمع شدند و او را با تمام عزت به خاك سپردند در نزد قبر همان جوان چون مراجعت كرديم در حجرهء جاريه ديديم اين ابيات در زير آن ابيات گذشته نوشته شده :\r\n أصبحت فى راحة مما جنته يدى * و صرت جارة رب واحد صمد\r\nمحا الإله ذنوبى كلّها و غدا * قلبى خليّا من الاحزان و الكمد\r\nلما قدمت الى الرّحمن مسلمة * و قلت انّك لم تولد و لم تلد\r\nأثابنى رحمة منه و مغفرة * و انعما الباقيات الآخر الابد \r\n\r\n( مج ) جارية نظيرها\r\nدر كتاب مذكور گويد كه عبد اللّه بن معمر قيسى حكايت كرد كه من سالى به حج رفته بودم چون بمدينه رسول خدا صلّى اللّه عليه و آله و سلّم رسيدم شب براى زيارت حضرت رسول صلّى اللّه عليه و آله و سلّم به مسجد رفتم بناگاه نالهء جان‌سوزى بگوشم رسيد نزديك رفتم ديدم جوانى در غايت حسن و جمال و ابياتى مىخواند و مىجوشد و مىخروشد پس از تفتيش حال او معلوم شد عاشق دخترى مىباشد عبد اللّه بن معمر گويد من بطلب آن جاريه رفتم و بهر قسم بود أهل او را راضى كردم و دختر را براى آن جوان عقد بستم و مهر گران براى او داديم و دختر را در محمل نشانيديم و به راه افتاديم و در بين راه دزدان سر راه بر قافله گرفتند آن جوان شير شرزه و اژدهاى دمنده بر آن دزدان حمله كرده بعضى را كشته و بقيه فرار كردند و ليكن ضربتى بر او وارد آوردند كه خون از او برفت تا جان بداد چون\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنوعروس آن حالت بديد خود را به روى آن كشته انداخت و با نالهء جانسوز و آهى آتش افروز ابيات ذيل را مىسرود و همى آن كشته را مىبوسيد :\r\n فصبرت لا انى صبرت و انما * اعلّل نفسى انّها بك لا حقه\r\nو لو انصفت نفسى لكانت الى الردى * امامك من دون البريّة سابقه\r\nفما واحد بعدى و بعدك منصف * خليلا و لا نفس لنفس مصادقه \r\nپس نعره‌اى بزد و بىهوش گرديد چون او را حركت دادند ديدند از دنيا رفته هر دو را در يك مكان دفن كردند پس از مدتى درختى بر سر قبر آنها سبز شد كه برگهاى الوان داشت او را درخت عروس مىگفتند . حكايت مفصل بود مختصر كرديم .\r\n\r\n84 - جارية خماسيه رد الله بصرها بعد العمى\r\nدر كتاب بشارة المصطفى سند بعبد الواحد بن زيد مىرساند كه گفت هنگامى كه به زيارت بيت اللّه الحرام مشرف شدم در بين طواف جاريه‌اى را ديدم كه تقريبا پنج سال از سن او گذشته بود با جاريهء ديگر كه او هم تقريبا به همين سن بود خطاب مىكند و اين كلمات مىگويد :\r\n( لا و حق المنتجب بالوصية الحاكم بالسوية العادل فى القضية زوج فاطمة المرضية ما كان كذا و كذا ) من جاريه را گفتم كرا قصد كردى و صاحب اين اوصاف كيست كه تو او را چنين ستايش مىكنى و بمناقب او رطب اللسان مىباشى آن دختر چون اين سخن از من بشنيد لعل شكرين باز كرد با يك آهنك نمكين و بيانات شيرين فرمود :\r\n( ذلك و اللّه علم الاعلام و باب الاحكام و قسيم الجنة و النار و بانى هذه الامة و رأس الائمه أخو النبى و وصيه و خليفته فى امته ذلك مولاى امير المؤمنين على بن ابى طالب عليه السّلام ) من گفتم اى جاريه براى چه على بن ابى طالب را چنين مستحق مدح مىدانى آن جاريه گفت پدر من در صفين در ركاب امير المؤمنين بفيض شهادت رسيد سپس روزى مولاى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nما امير المؤمنين براى احوال‌پرسى ما بر مادرم وارد گرديد مادرم از عقب پرده حال مرا و برادرم را بعرض ايشان رسانيد كه در اثر بعضى از أمراض چشم‌هاى من و برادرم نابينا شده بود اين وقت آن حضرت فرمان داد مرا و برادر مرا حاضر بنمايند چون آن حضرت بر ما نگريست آهى سرد بركشيد و اين اشعار قرائت نمود :\r\n ما ان تأوّهت من شىء زريت به * كما تأوّهت للاطفال فى الصغر\r\nقد مات والدهم من كان يكفلهم * فى النائبات و فى الاسفار و الحضر \r\nپس از آن مولايم دست مبارك بر ديدهء من و برادرم كشيد و دعائى قرائت فرمود در حال ديدگان ما بينا گرديد از بركت دست مبارك امير المؤمنين عليه السّلام اكنون به خدا قسم از مسافت يك فرسخ راه شتر را مىبينم عبد الواحد گويد من از هميان خود دو دينار بيرون آوردم به او عطا كردم قبول نكرد و تبسمى به صورت من نمود و فرمود مرا حاجت بدينار نباشد و قد خلفنا أكرم السلف على خير الخلف فنحن اليوم فى كفالة أبى محمد الحسن عليه السّلام گفت مصارف و مخارج ما امروز در عهدهء امام حسن مجتبى مىباشد مولاى ما كه بفيض شهادت رسيد سفارش ما ايتام را بفرزندش امام حسن فرمود عبد الواحد گويد آن دختر به من گفت آيا تو على را دوست مىدارى گفتم آرى بشارت باد ترا كه چنگ بريسمان محكمى زدى كه هيچ‌گاه گسيخته نشود پس مراجعت كرد و اين اشعار مىسرود .\r\n ما بث حب على فى ضمير فتى * الا له شهدت من ربّه النعم\r\nو لاله قدم زل الزمان بها * الا له ثبتت من بعدها قدم \r\n\r\nجاريهء معاوية بن ابى سفيان\r\nمرحوم محدث جليل حاجى شيخ عباس قمى در ( فوائد الرضويّه ) در ترجمهء حسن بن على عماد الدّين طبرى مؤلف كامل بهائى از همان كامل بهائى ص 415 كه چون خبر فوت على بن ابى طالب عليه السّلام به معاويه بردند تكيه كرده بود راست بنشست و او را جاريه‌اى بود مؤمنه و مغنيه بود گفت اى كنيز سرودى بگو كه امروز چشم من روشن شد جاريه گفت مگر چه خبر خوشى آوردند كه اين همه مسرورى معاويه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nگفت مىگويند على بن ابى طالب كشته شده است جاريه گفت بعد از اين هرگز غنا نگويم معاويه گفت تا او را بزدند با تازيانه كه تغنّى كند جاريه گفت دست از من بازداريد تا بگويم سپس اين اشعار بسرود :\r\n و كنا قبل مهلكة زمانا * نرى نجوى رسول اللّه فنيا\r\nأ لا أبلغ معاوية بن حرب * فلا قرّت عيون الشامتينا\r\nأ في شهر الصيام فجعتمونا * بخير الناس طرّا اجمعينا\r\nقتلتم خير من ركب المطايا * و اكرم كل من ركب السفينا\r\nو من لبس النعال و من حذاها * و من قرأ المثانى و المثينا\r\nفلا و اللّه لا أنسى عليّا * و حسن صلاته فى الراكعينا\r\nفلا تفخر معاوية بن حرب * فان بقية الخلفاء فينا\r\nلقد علمت قريش حيث كانت * بانك شرّهم حسبا و دينا \r\nمعاويه آتش خشمش زبانه زدن گرفت عمودى كه در پيش او بود بر فرق آن مؤمنه بنواخت كه روحش بشاخسار جنان پرواز كرد .\r\nاقول در ج 3 در ترجمهء ام الهيثم سبق ذكر يافت كه بيست و چهار بيت ام الهيثم در مرثيهء أمير المؤمنين عليه السّلام گفته كه از جمله آن اين ابيات مذكور است و ممكن است كه اين جاريه انشا و قرائت كرده .\r\n\r\nجروه و طلب كردن معاويه او را\r\nعلامهء خبير سيدنا الاجل السيد محسن العاملى ( ره ) در اعيان الشيعه بترجمهء جروه « 1 »\r\nمىفرمايد دختر مرة بن غالب تميميه است روزى معاوية بن ابى سفيان حجامت كرده بود\r\n\r\n\r\n","description":"","footnote":"\r\n( 1 ) جروه بفتح جيم و سكون راء بچه‌سگ را مىگويند و تا بامروز در ميان قبايل عرب رسم است كه هر فرزندى را كه بسيار دوست مىدارند اسم بدى براى او اختيار مىكنند مانند زباله و ثعلب و يربوع و كلب و ذئب و امثال آن و از اين معلوم مىشود كه اين زن در ميان عشيرهء و نزد پدر و مادر بسيار عزيز بوده كه اين اسم را براى او اختيار كرده‌اند منه .\r\n","page_name":" 122 ","page_number":122},
  {"content":"\r\n\r\nهنگامى كه به مكه رفته بود چون شب شد خواب از چشم او پريد و در قلق و اضطراب افتاد و در آن‌وقت جروه مجاور مكه بود معاويه در دل شب او را طلبيد چون جروه داخل مجلس معاويه گرديد و شرط تحيت بجا آورد معاويه گفت چنان گمان مىبرم كه ترا بوحشت انداختم كه در اين دل شب ترا در اينجا طلب داشتم جروه گفت چنين است\r\n( و اللّه لقد طرقت فى ساعة ما طرق فيها الطير في وكره فارعبت قلبى و ارعبت صبيانى و افزعت عشيرتى و ها انا تركت بعضهم فى بعض يراجعون القول و يترددون الامر و يرصدون الكلام خشية منك و خوفا على ) .\r\nجروه گفت به خدا قسم مرا بوحشت انداختى و قلب مرا مضطرب كردى و فرزندان و عشيرهء مرا بفزع آوردى در وقتى مرا طلب داشتى كه مرغ را از آشيانه‌اش جنبش نمىدهند اكنون أهل خانهء من همى بر من خائف و ترسانند از خشم تو معاويه گفت مترس بر تو باكى نيست من امروز حجامت كرده بودم امشب خواب از چشم من پريده بود خواستم كه با تو انس گرفته باشم كه مرا مشغول كنى و از عشيره و قبيله‌هاى عرب مرا خبر دهى جروه گفت پس كسى را بفرست كه فرزندان مرا مطمئن بگرداند معاويه گفت باكى ندارد جروه گفت از كدام عشيرهء من پرسش مىكنى معاويه گفت از قبيلهء بنى تميم ( قالت أكثر الناس عددا و اوسعهم بلدا و ابعدهم أمدا الذهب الاحمر و الحب الافخر و العدد الاكثر ) .\r\nجروه گفت قبيلهء من از حيث شماره بسيارند و از حيث بلد و مساكن وسيع‌ترين قبائل‌اند بلادا در خصب نعمت و طلا و نقره و اموال و ثروت براى آنها فراهم است معاويه گفت چنين است كه مىگويى آنان بعيد المنتهى و پرقيمت همانند طلاى احمراند چون صاحبان نسب فاخرند و مقدم بر أقران و اماثل هستند اكنون بگو بدانم قبيله بنو عمرو بن هيتم چگونه‌اند جروه گفت ( أصحاب بأس و نجده و تحاشد و شدة لا يتخاذلون عند اللقاء و لا يطمع فيهم الاعداء سلمهم فيهم و سيفهم على عدوهم ) يعنى اين قبيله شيران شرزه و اژدهاى دمنده مىباشند در ميدان قتال و باهم ديگر متفقند ازاين‌جهت در آنها طمع نمىبندند چون مىدانند اين قبيله همديگر را مخذول نمىكنند معاويه گفت راست گفتى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nگفتى اكنون بگو بدانم قبيله بنو سعد بن زيد چگونه‌اند جروه گفت ( اما بنو سعد بن زيد ففى العدد الاكثرون و فى النسب الاطيبون يضرون ان غضبوا و يدركون ان طلبوا اصحاب سيوف و مجن و نزال و زلف على ان تأسهم فيهم و سيفهم عليهم ) يعنى قبيله بنى سعد مردمان بسيارى هستند با نسبهاى ستوده در ميان آنها شيران شكارى و فرسان جنگجو و دليرانند كه هرگاه غضب كنند از پاى ننشينند تا انتقام خود را بكشند و اگر چيزى را طالب شوند به قوت بازو و مردانگى بدست مىآورند با شمشيرهاى آتش‌بار دمار از دشمن برمىآورند و لكن باهم متفق نيستند هميشه منازعه و قتل و قتال در ميان خود آنها است معاويه گفت اكنون بگو بدانم بنو حنظله چه مردمانى هستند جروه گفت ( أمّا بنو حنظله فالبيت الرفيع و الحسب البديع و العز المنيع المكرمون الجار و الطالبون الثار و الرافعون الآثار و الناقضون الاوتار ) .\r\nيعنى بنو حنظله خانواده بلندمرتبه باشرافت و بلندپايه صاحبان اخلاق پسنديده بسيار مهمان‌دوست اگر خونى از آنها ريخته شود در طلب او مساعى جميله بتقديم رسانند تا ثار خود را بگيرند نام نيك آنها در ميان قبائل مشتهر است چون صف‌شكن و كمان‌كش هستند معاويه گفت بنو حنظله شعبها و فروعى دارد مرا از آنها خبر ده جروه گفت يك فرع آنها براجم است كه مانند انگشتان بهم متصلند كه اگر كف دست خود ببندند كسى نمىتواند آن را باز كند .\r\nو اما بنو طميعه مردمى لجوج و فتنه‌انگيزند .\r\nو اما بنو ربيعه صخرهء صماء و افعى گزنده مىباشند به زور و بازوى خود فخر مىنمايند ولى از جهت عدم اتحاد عزت ايشان در خانهء غير ايشان است .\r\nو اما بنو يربوع ففرسان الرماح و أسود الصباح يعشقون الأقران و يقتلون الفرسان .\r\nو اما بنو مالك فجمع غير مفلول و عز غير مجهول ليوث هراره و خيول كراره\r\nو بنو دارم فكرم لايدانى و شرف لا يساوى و عز لا يوازى قال معاويه أنت اعلم الناس به تميم معاويه گفت اى جروه تو داناترين مردمى بقبيله تميم و فروع آن هستى اكنون بگو\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبدانم از قبيلهء قيس چه خبر دارى جروه گفت علم من به قبيله قيس مثل علم من است بنفس خودم معاويه گفت مرا از آنها و شعب و فروع آنها خبر ده جروه گفت .\r\nاما غطفان فأكثر سادة و امنع قادة .\r\nو اما فزاره بيتها المشهور و حسبها المذكور و اما ذبيان فخطباء شعراء اعزة اقوياء و أما بنو عبس فجمرة لا تطفى و عقبة لا تعلى و حية لا ترقى ) يعنى بنو عبس آن شعله جواله باشند كه هرگز خاموش نشوند و آن جبل شامخ و گردنه‌اى هستند كه كسى را از آنجا عبور ممكن نيست كنايه از اينكه هيچ‌گاه مغلوب نشود و آن أفعى گزانيده‌اى هستند كه به هيچ افسونى از زهر قتال او كسى را رهائى نيست .\r\nو اما هوا زن فحلم ظاهر و عز قاهر .\r\nو أما سليم ففرسان الملاحم و أسود ضراغم .\r\nو اما نمير فشوكة مسمومة و هامة مكعومة و راية ملمومة 
  ] يعنى بنو سليم سواران جنگى و شيران شكارى و بنو نمير خارهاى زهردار هميشه سر خود را براى جنك محكم بسته و رأيت او افراشته است .\r\nو اما بنو هلال فاسم فخم و عز ضخم .\r\nو اما بنو كلاب فعدد كثير و فخر اثير و حلم كبير معاويه گفت مرحبا داناترين مردمى بقبائل عرب اكنون در قريش چه مىگويى جروه گفت اما قريش فهم ذروة السنام و سادة الانام و الحسب القمقام قال معاويه فما قولك فى على بن أبى طالب قالت جاز و اللّه فى الشرف حدا لا يوصف و غاية لا تعرف و باللّه أسألك اعفائى مما أتخوف جروه گفت مردم قريش سادات مردمند و بالاترين مقام از براى آنها است و آفريده‌اى با آنها هم‌ترازو نخواهد شد معاويه گفت در حق على بن أبى طالب چه مىگويى جروه گفت به خدا قسم مقام و شرف على بن أبى طالب تجاوز كرده از وصف واصفين و رسيده است بمرتبه‌اى كه واصفين را ديگر در آنجا راهى نيست اى معاويه ترا به خدا قسم مىدهم كه مرا از وصف على معاف دارى و در ورطه‌اى كه از آن خائفم ميندازى معاويه گفت چنين باشد .\r\n( أرن أرنا و أرينا البعير ( المنجد ) . كعم البعير اى شد فاء )\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nسپس معاويه صنيعه‌اى به او انعام داد كه در سالى ده هزار درهم غلهء آن صنيعه بود .\r\n\r\nجاريه‌اى را كه بنزد موسى بن جعفر عليه السلام فرستادند\r\nسيد هاشم بحرانى در كتاب مدينة المعاجز از كتاب انوار حديث كند كه هارون الرشيد را جاريه‌اى بود كه در جمال ممتاز و در نيكوئى رخسار و ملاحت گفتار سرآمد اقران و أتراب بود در فكر آن افتاد كه آن جاريه را بنزد موسى بن جعفر عليهما السلام بفرستد در زندان شايد آن حضرت ميل به او بنمايد و مفتون او گردد پس فرمان داد تا اينكه جاريه را بفرستند خدمت آن حضرت چون جاريه را به خدمت آن حضرت آوردند فرمود لا حاجة لى اليها بل أنتم بهديتكم تفرحون چون اين خبر بهارون رسيد آتش غضبش مشتعل گرديد گفت برويد به او بگوئيد ترا برضاى تو حبس نكرديم و برضاى تو جاريه نفرستاديم براى خدمت تو پس بملازمان خود گفت جاريه را در نزد او بگذاريد و برگرديد ملازمان امتثال كردند پس از ساعتى چند هارون غلام خود را فرستاد كه از جاريه خبر بگيرد ديد جاريه سر به سجده گذارده و مىگويد قدوس سبحانك سبحانك و سر از سجده برنمىدارد چون خبر بهارون دادند گفت به خدا قسم موسى بن جعفر اين جاريه را سحر كرده برويد او را بنزد من بياوريد چون جاريه را بنزد هارون آوردند در حالتى كه بدن او مىلرزيد و چشم‌هاى خود را به طرف آسمان دوخته بود هارون گفت اى جاريه ترا چه مىشود گفت امر من بسيار عجيب است چون من بنزد موسى بن جعفر رسيدم در حالتى كه مشغول نماز بود و ساعتى از تسبيح و تهليل و تقديس بارى تعالى شب و روز باز نمىايستاد من گفتم اى سيد من مرا براى خدمتگزارى و رفع حوائج شما فرستادند اگر امرى و فرمايشى داريد به من بفرمائيد فرمود مرا به تو حاجتى نباشد و براى من خدمتگزار بسيار است اكنون اگر مىخواهى آنها را ببينى نظر كن چون نظر كردم باغى بنظرم كه نه اول آن باغ و نه آخر باغ پيدا بود مجالسى در آن\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nباغ ديدم كه فرشهاى زيبا از ديبا و استبرق در آن گسترده بودند و حوريانى بنظرم آمد كه لباسهاى حرير سبز در بر و مكلل بتاجهاى از در و ياقوت و در دست آنها ابريق و دستمال و انواع طعام بودند چون اين بديدم به سجده افتادم و سربلند نكردم تا اين خادم مرا بلند گردانيد هارون گفت اى خبيثه شايد در سجده بخواب رفته‌اى و در عالم خواب چنين ديده‌اى جاريه گفت نه به خدا قسم قبل از اينكه سر به سجده بگذارم چنين ديدم هارون بعضى از خدم خود را گفت اين خبيثه را در جايى نگاه‌دار كه اين مطالب را كسى از او نشنود و آن جاريه بعد از اين قضيه هميشه در نماز و دعا بود و او را گفتند اين كثرت نماز و دعا بسبب چيست گفت عبد صالح را ديدم كه شب و روز كارش همين بود گفتند از كجا دانستى كه او عبد صالح لقب دارد گفت به آن حوريان نظر انداختم مرا ندا كردند كه اى فلانى دور شو از عبد صالح كه ما سزاوارتريم براى خدمتگزارى او از اينجا دانستم كه لقب او عبد صالح است پس آن جاريه به همين حال بود تا از دنيا رفت قبل شهادت موسى بن جعفر عليه السّلام به چند روز .\r\n\r\n( جسرة )\r\nبالجيم المعجمة و السين المهملة الساكنة بانوئى تابعيه دختر دجاجة العامرية الكوفية است از أمير المؤمنين على بن ابى طالب و أبو ذر غفارى و ام سلمه و عايشه روايت دارد و قدامة بن عبد اللّه عامرى و غير او از وى حديث مىنمايند .\r\n( طبقات ابن سعد )\r\n\r\n( مج ) جارية مهدى العباسى\r\nروزى اين جاريه يك‌دانهء سيب براى مهدى هديه فرستاد و به آن سيب نوشت\r\n هدية منى الى المهدى * تفاحة تقطف من خدى\r\nمحمرة مصفرة طيبت * كانها من جنة الخلد \r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمهدى در جواب نوشت :\r\n تفاحة من عند تفاحة * جاءت فما ذا صنعت بالفؤاد\r\nو اللّه ما ادرى أ أبصرتها * يقظان أم ابصرتها فى الرقاد \r\n\r\n( مج ) جاريه‌اى كه هارون از او اعراض كرده بود\r\nسيوطى در تاريخ الخلفا از عبد اللّه بن عباس بن فضل بن ربيع نقل كند كه هارون را جاريه‌اى بود كه مفتون او بود اتفاقا از او اعراض كرد و قسم ياد كرد كه بر او داخل نشود و بملاقات او نرود چون مدت بدراز كشيد و از طرف جاريه اظهار رغبتى و كلامى و سلامى و پيامى اصلا بروز نكرد سينهء هارون تنك شد و طاقت او طاق گرديد از شدت محبت به او اين اشعار بسرود :\r\n صد عنى اذ رآنى مفتتن * و أطال الصبر لما ان فطن\r\nكان مملوكى فاضحى مالكى * ان هذا من اعاجيب الزمن \r\nسپس أبو العتاهيه را احضار كرده گفت اين اشعار مرا دنبالهء او را بگو ابو العتاهيه فورا گفت :\r\n عزة الحب ارته ذلتى * فى هواه و له وجه حسن\r\nفلهذا صرت مملوكا له * و لهذا شاع ما بى و علن \r\n\r\nجرباء بنت قسامه\r\nمادر عيال حضرت امام حسن مجتبى عليه السّلام بود و مادر ام اسحاق دختر طلحه و كسى كه بناخوشى جرب مبتلى باشد او را جربا گويند و مردم نظر باينكه مرض مسرى است از صاحب اين مرض فرار كنند و با او مجالست ننمايند و اين زن چون در كمال و جمال نظيرى نداشت و هر صاحب جمالى در نزد او اصلا جلوه نداشت ازاين‌جهت مجالست با او را كراهت داشتند مبادا رسوا شوند و از او فرار مىكردند ازاين‌جهت\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاين زن بلقب جربا معروفه شد .\r\n( خيرات حسان )\r\n\r\nجنان\r\nمحبوبهء أبو نواس شاعر بوده اين زن در حسن و جمال نادره دهر و در فضل و كمال نظير نداشت منسوب بخانواده عبد الوهاب ثقفى بوده و در بصره مىزيسته و اخبار و اشعار ابو نواس را روايت مىنموده ابو نواس به او مفتون شده و اشعار زياد براى او گفته سالى جنان به حج رفت و ابو نواس نيز باميد وصال او عزم زيارت بيت اللّه كرده و در همان وقت اين ابيات بنظم آورده :\r\n أ لم تر اننى افنيت عمرى * بمطلبا و مطلبها عسير\r\nفلما لم اجد سببا اليها * يقرّبنى و اعيتنى الامور\r\nحججت و قلت قد حجت جنان * فيجمعنى و اياها المسير \r\nو ابو نواس در اين سفر قطعه‌اى در تلبيه نظم كرد كه نقادان بابصيرت تمجيدها كردند فهى هذه :\r\n الهنا ما اعدلك * مليك كل من ملك\r\nلبّيك قد لبّيت لك * لبّيك ان الحمد لك\r\nو الملك لا شريك لك * و الليل لمّا ان حلك\r\nو السابحات فى الفلك * على مجارى المنسلك\r\nما خاب عبدا ملك * انت له حيث سلك\r\nلولاك يا ربّ هلك * كلّ نبى و ملك\r\nو كلّ من اهلّ لك * سبّح اولبى فلك\r\nيا مخطئا ما اغفلك * عجّل و بادر اجلك\r\nو اختم بخير عملك * لبيك انّ الملك لك\r\nو الحمد و النعمة لك * و العزّ لا شريك لك \r\n( خيرات حسان )\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nجميله بنت ناصر الدولة\r\nاز آل حمدان تا سنهء 369 حيوة داشته و از براى اين جميله با عضد الدوله بر سر ملك و پادشاهى كشمكش فراوان داشته‌اند و در تواريخ داستانهائى طولانى راجع بجميله است و برادر جميله أبو تغلب و سعد الدوله پسر سيف الدوله با عضد الدوله و فرستادن جميله را از حلب بسوى عضد الدوله و حبس كردن جميله را در يكى از خانه‌هاى خود اقاصيص بسيار است كه نقل آن از وضع اين كتاب خارج است و حقير فضائل عضد الدوله را در جلد اول تاريخ سامرا شرح داده‌ام البتّه بالجمله بحسن فطرت و مطابق قانون ديانت عمل كرده است و مورخين عامه بيانات ايشان در بازار حقيقت قيمتى ندارد چون آل بويه همه شيعه هستند أهل سنت از دروغ بستن به آنها نمىتوانند خوددارى بنمايند كيف كان جميله اسم پدرش ناصر الدوله حسن است و حسن فرزند عبد اللّه بن حمدان بن حمدون تغلبى است و مادرش فاطمه بنت احمد كردويه است و اين زن همهء افعالش همانند اسمش جميله است در سال 366 به زيارت مكه معظمه رفت و خيرات بسيار از او بظهور رسيد از جمله تمام حاج را شربت داد و در خانهء مكه ده هزار دينار بذل كرد و سيصد غلام و دويست كنيز آزاد نمود و پانصد رأس راحله به پيادگان حاج بخشيد و چهارصد محمل طلا با او بود كه مزين زينتها كرده بودند و معلوم نبود كه او در كدام محمل است و در ميان هر محمل خادمى و كنيزى بود چون به مكه رسيدند تمام أهل مكه را شربت داد و سويق خورانيد و اقامت او در مروه به جائى كه از هيچ سلطانى و ملكى تاريخ نشان نمىدهد در جود و سخا كارى كرد كه مردم جود حاتم را فراموش كردند و چندان بعطا و بخشش دست باز كرد كه سفر حج زبيده را در بوتهء نسيان گذاردند و عام جميله معروف شد و هر سال كه خير و بركت زياد عايد مىگرديد آن سال را عام جميله مىخواندند .\r\n( خيرات حسان )\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nجمانه بنت ابى طالب ( ع ) « 1 »\r\nمادرش فاطمه بنت اسد خواهر امير المؤمنين عليه السّلام پسرعمويش ابو سفيان بن الحارث بن عبد المطلب او را تزويج كرد كه از فصحاى اصحاب رسول خدا بود و او را در مرثيه رسول خدا صلّى اللّه عليه و آله و سلّم اشعارى است فرزندى از او متولد گرديد بنام جعفر و در خيبر رسول خدا سى وسق عطا بجمانه « 2 » مرحمت فرمود ( اصابه ) و در استيعاب و أسد الغابة نيز جمانه را نقل كردند كه فاكهى در كتاب مكه بسند خود از عبد اللّه بن عثمان بن جشم حديث كند كه گفت من عطا و مجاهد و ابن كثير و جماعتى را درك كردم كه چون بيست و هفتم ماه رمضان شد بسوى تنعيم حركت كردند و از خيمهء جمانه براى عمره مهيا شدند .\r\nاقول : مراد اين است كه مكانى بوده است معروف بخيمهء جمانه و إلا جمانه تا زمان عطا و مجاهد نبوده .\r\n\r\nجمانه بنت مسيب\r\nابن نجبة الفزارى زنى محدثه بوده از حذيفهء يمانى روايت دارد ( طبقات ابن سعد ) و پدرش مسيب بن نجبه بفتح النون و الجيم و الباء الموحدة از اصحاب أمير المؤمنين و امام حسن مجتبى عليهما السلام بود بعد از شهادت حضرت سيد الشهداء با سليمان بن صرد خزاعى خروج كردند بر ابن زياد بالاخره مقتول شدند در سنه 65 رضوان اللّه عليهما .\r\n\r\n\r\n","description":"","footnote":"\r\n( 1 ) جمانه بضم اوله و تخفيف الميم بعده الالف و النون .\r\n( 2 ) وسق عبارت از شصت صاع است كه سيصد و بيست رطل حجازى يا چهارصد و سى رطل عراقى است و صاع چهار مد است كه هر مدى نه رطل عراقى است و هر صاعى بحسب مثقال صيرفى ششصد و چهل مثقال و نيم يا ششصد و بيست و پنج مثقال تقريبا مىشود و الرطل بالكسر چهل درهم است و هر درهمى شش دانق است و هر دانقى به وزن 8 دانه جو است منه .\r\n","page_name":" 131 ","page_number":131},
  {"content":"\r\n\r\n\r\nجمانه بنت امير المؤمنين عليه السّلام\r\nاز تاريخ او چيزى در دست نيست فقط در بنات أمير المؤمنين مىگويند كنيهء او ام جعفر بوده .\r\n\r\nجوهره\r\nشيخ طوسى در رجال خود او را جاريه امام صادق و از اصحاب او بشمار گرفته و مامقانى و ابن داود نيز او را ذكر كردند .\r\n\r\nجوهره بنت هبة اللّه\r\nابن الحسن بن على بن الحسن بن الدوامي البغدادى اين زن در بغداد سكونت داشته و از خانواده‌هاى معتبر و داراى علم و أدب بوده و زنان را وعظ و نصيحت مىنموده شيخ ابو النجيب و أبو وقت از او استماع و تحصيل حديث كردند عبد الرحيم بن أبو النجيب او را در حبالهء نكاح خود درآورده دخترى از او متولد گرديد بنام سيدة كه او هم صاحب فضل و دانش بوده در سنه 604 هجرى هنگام نماز عشا درحالىكه مصمم براى اتيان فريضه عشا بود برحمت پيوست .\r\n( خيرات حسان )\r\n\r\nجهان‌آرا بيكم\r\nدختر شاه جهان از سلاطين هندوستان است اين زن فاضله و طبعى موزون داشته از أشعار او اين دو بيت ذيل است كه فرمان داد بر لوح مزار او بنويسند .\r\n به غير سبزه نپوشد كسى مزار مرا * كه قبرپوش غريبان همين گياه بس است \r\n( خيرات )\r\n\r\nجهان‌خانم\r\nبانوى حرم شاه اسماعيل صفوى انار اللّه برهانه طبعى موزون داشته شاه اسماعيل\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nزوجهء ديگر داشت نامش حيات خانم بود و اين دو زن هر دو اديبه و شاعره بودند اتفاقا روزى جهان‌خانم اين شعر را بشاه اسماعيل گفت :\r\n تو پادشاه جهانى جهان ز دست مده * كه پادشاه جهان را جهان به كار آيد \r\nحيات خانم حاضر بود بشنيد فورا اين بيت را بعرض رسانيد :\r\n ترك غم جهان بكن تاز حيوة برخورى * هركه غم جهان خورد كى ز حياة برخورد \r\nبعضى گفته‌اند جهان‌خانم اين مصرع بخواند :\r\n تو پادشاه جهانى جهان به كار آيد \r\nحيات اين مصرع در جواب گفت :\r\n اگر حيوة نباشد جهان چه كار آيد \r\n( خيرات )\r\n\r\nجهان‌خانم\r\nوالدهء ناصر الدّين شاه قاجار دختر اميركبير محمد قاسم خان زوجهء محمد شاه قاجار المتوفى سنه 1290 در بلدهء طيبهء قم به خاك رفت دخترزادهء فتحعلى شاه است در سنه 1247 ناصر الدّين شاه از او متولد گرديد صنيع الملك در خيرات حسان چون مقتضى وقت بوده است اين زن را بسيار ستوده از آن جمله گويد ملكه‌اى بود كه ممالك را بحسن تدبير بىمشاور و مشير و معين و ظهير صيانت مىنمود و باصالت رأى و متانت فكر و حصافت عقل هرآن بر شوكت دولت و قوت سلطنت مبلغى مىافزود .\r\n بنان كلكش اندر قلم رو تحرير * دبير بود نه منشى نه پس چه سلطان بود\r\nسطور خامهء او بر بياض صفحهء عدل * به خط ريحان منشور حكم و فرمان بود \r\nفى الحقيقة صفحات خط آن مفخمهء معظمه كه هريك محض بذل عطيه و عطاى وظيفه و اعانت ملهوفين و تأمين خائفين و حمايت ضعفاء و رعايت رعايا نگاشته شده قطعاتى است كه دارندگان شطرى و سطرى از آن را از عقد مرواريد گرامىتر دارند و وسيلهء افتخار دودمان خود مىشمارند و چون شوهرش محمد شاه وفات كرد بواسطهء كلك‌بنان و تقرير بيان و رأى ثاقب او بود كه تفريق كلمه نشد و از نتايج افكار ابتكار او اين دو بيت است :\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n از مرد و زن آنكه هوشمند است * اندر همه حال سربلند است\r\nبىدانش اگر زن است اگر مرد * باشد به مثل چه خار بىورد \r\nدر ناسخ در جلد قاجاريه گويد مادر ناصر الدّين شاه بانوئى بود كه زمام مملكت را بدست گرفت تا پسرش ناصر الدّين شاه بر تخت سلطنت برقرار شد و اين‌چنان بود كه محمد شاه شب ششم شوال 1264 هجرى از دنيا رفت و چهل و دو سال در دنيا زندگانى كرد و مدت سلطنت او بيست و چهار سال بود چون او را هنگام مرك رسيد زوجهء خود مهدعليا را طلبيد با او گفت افسوس همىخورم كه چرا وليعهد دولت در اين قليل مدت او را مأمور بآذربايجان ساختم و اين هنگام كه ساعت آخر عمر من است بر بالين من حاضر نيست چشم من از ديدار او گوش من از گفتار او بىبهره ماند و هم بيم آن مىرود كه اين مردم پايتخت در هم آويزند و فتنه‌انگيزند و خون هم بريزند و اين پريشانى در تمامى امصار و بلدان سرايت كند و كار وليعهد به زحمت و صعوبت افتد اكنون رأى اين است كه اگر توانى پس از من تو خود اين بلد را بنظم كن و زمام دولت را از دست مگذار و خزانة دولت و آثار سلطنت را حفظ و حراست فرماى نه تو آخر دختر پادشاهى و بانوى سراى پادشاهى كم از آن مباش كه چند روزى تخت و تاجرا حفظ بنمائى تا صاحب تخت و تاج درآيد سپس وصيت‌هاى بسيار كرد پس از مرك او عليا نامه به پسرش ناصر الدّين شاه نوشت و او را از قصه آگاه كرد و سفيدهء صبح بقصر محمديه درآمد و فهميد جماعتى براى نهب و غارت كمر استوار كردند جماعتى را بدفع ايشان مأمور داشت .\r\nسپس به تدبيرى كه هيچ وزير كارآگاه تصوير آن نتواند نمود و حكمتى كه هيچ عاقل دانا بوصول آن توانا نتواند بود بحفظ حوزهء مملكت و تقويم قوائم سلطنت پرداخت و بصلاح و صوابديد او تمامت بزرگان درگاه را چنان باهم بداشت كه هيچ خاطرى را خطرى نيفتاد و اين‌چنان خطبى خطير بود كه پادشاهى با سپاهى تدبير آن نتوانست كرد )\r\nبالجمله در ناسخ از فراست و كياست و كاردانى و ضبط حوزهء ملك و ملت قصه‌ها و بياناتى آورده كه حقير از نقل آنها صرف‌نظر كردم حتى اينكه مىنويسد كه وزراى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمختار روس و انگليس براى امر مهمى به حضرت عليا شتافته‌اند چنان از در حكمت و نصفت پاسخ گرفته‌اند كه خود ايشان خيره بماندند و همىگفتند ما چهارده سال كه در ايران هستيم و تاكنون از هيچ مردى سخن بدين پرداختگى و پختگى نشنيده‌ايم و تا ناصر الدّين شاه بمركز رسيد ايشان سلطنت اداره مىكردند .\r\n\r\nجهان شيرازيه\r\nاين جهان خاتون شيرازيه معاصر عبيد زاكان بود زنى اديبه شاعره فاضله بشمار مىرفته شعرا و ظرفا كمال احترام از او مىكردند اين شعر ذيل از است :\r\n مصورى است كه صورت ز آب مىسازد * ز زره زرهء خاك آفتاب مىسازد \r\n\r\nحرف الحاء\r\n\r\nحاجيه ام سلمه\r\nمعروفه برابعه جيلانيه دختر حاجى ميرزا محمد رشتى كه از بزرگان و وزراء گيلان بوده زوجهء حاجى ميرزا اسماعيل رشتى كه از بزرگان اعيان آن سامان بوده است و اين بانو چون در سير و سلوك شبيه رابعه عدويه بوده به اين لقب رابعه جيلانيه مشتهر گرديده و ايشان در تصفيه قلب و تهذيب اخلاق عديل بزرگان خود گرديد و عارف ربانى و حكيم صمدانى حاجى آقا رضاى همدانى أعلى اللّه مقامه چون در كرمان برحمت حق پيوست رابعه كندى بر سر قبر او بنا كرد و افزون از دو هزار تومان به مصرف آن اساس رسانيد و ناصر الدّين شاه قاجار او را رابعه ثانيه مىخواند و برفتن كرمان او را مأمور گردانيد و مشار اليها خطى نيكو داشت و او را در گيلان اوقاف و صدقات بسيار است كه فعلا همه ملك طلق شده است از آن جمله شش‌دانگ قريهء ( خاجان ) و سوقه كه از اعمال رشت است با متعلقات قريه شرعا و عرفا و سه دانك از يك باب تيمچه مشهوره باسم شوهرش حاجى ميرزا اسماعيل واقعه در راست بازار رشت محاذى قيساريه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمع ما يتبعها من كل الدكاكين و الحجرات و غيرها و شش‌دانگ قريهء ( صيقلان ) و شش‌دانگ قريهء ( نارنج‌گل ) كه هر دو از قراى بلوك ورزنه است با متعلقات آن از اراضى معموره و غير معموره و باغستان و تاكستان و غيرها و توليت آن را بحاجى آقا رضا همدانى صاحب مفتاح النبوه و در النظيم بعد از آن با علم و أفضل و أعرف اولاد ذكور او باشد و با انقراض با اعلم علماء رشت باشد بالجمله مشار اليها بعد از انجام مزار مزبور در كرمان بقم آمد بيست سال مجاور بوده تا در حدود سنه 1280 در همان بلده طيبه قم برحمت حق پيوست .\r\n\r\nحبيبه زوجهء سهل بن حنيف\r\nانصارى از صواحبات رسول خدا صلّى اللّه عليه و آله و سلّم در و لا و محبت أهل بيت همانند شوهر خود بوده و سهل بن حنيف بن و اهل بن عليم الانصارى الاوسى المدنى كان به دريا احديا در جميع غزوات با رسول خدا صلّى اللّه عليه و آله و سلّم بوده و در روز احد كه مردم فرار كردند ايشان فرار نكردند و بموت با رسول خدا صلّى اللّه عليه و آله و سلّم بيعت كرد و از كسانى كه با ابو بكر احتجاج كرد و با او گفت تو غصب خلافت على كردى و از قبل امير المؤمنين والى مدينه بود كنيهء او ابو سعيد يا سعد يا ابو عبد اللّه بوده و او كسى باشد كه بعد از رسول خدا صلّى اللّه عليه و آله و سلّم بجانب باطل ميل نكرد و بر منهاج رسول خدا صلّى اللّه عليه و آله و سلّم باقى بود و در صفين از شرطة الخميس قرار داده شد و از جملهء نقباء دوازده‌گانه بود كه آمدند در عقبه با رسول خدا بيعت كردند و در ابتداى اسلام بتهاى قريش را كه از چوب تراشيده بودند سهل بن حنيف آنها را مىدزديد و بزنى كه شوهر نداشت مىداد كه آنها را زير ديك بسوزاند و اين حكايت را بعد از اينكه سهل دنيا را وداع گفت امير المؤمنين آن را نقل مىكرد و تعجب از جرئت سهل مىنمود در سنهء 38 هجرى كه از حرب صفين مراجعت كردند در كوفه دنيا را وداع گفت و امير المؤمنين عليه السّلام هفت تكبير بر جنازهء او گفت و فرمود سهل سزاوار بيش از اين‌ها است .\r\n( مامقانى )\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nحبابهء والبيه « 1 »\r\nبنت جعفر الوالبيه است و والبيه قبيلة من بنى اسد كنيهء او ام الند است حالها فى الجلالة و عظيم الشأن كالنور على شاهق الطور است شيخ طوسى و سائر ارباب رجال او را ذكر كردند و ثقةالاسلام كلينى در كافى « 2 » در كتاب حجت در باب هفتاد نهم باب ( ما يفصل بين المحق و المبطل فى أمر الامامة ) روايت كرده كه حبابهء والبيه فرمود امير المؤمنين را در شرطة الخميس « 3 » ديدم كه تازيانه‌اى كه دو شعبه داشت در دست او بود و كسانى كه مارماهى و سك‌ماهى و ماهيانى كه روى آب مرده‌اند يا فلس ندارند مىفروخته‌اند با آن تازيانه آنها را مىزد و مىفرمود اى فروشندگان مسوخ بنى اسرائيل و لشكر بنى مروان در آن حال فرات بن احنف از جاى برخواست عرض كرد يا أمير المؤمنين لشكر بنى مروان چه كسانى بودند فرمود جند بنى مروان كسانى بودند كه ريشهاى خود را مىتراشيدند و سبيل‌هاى خود را مىتابيدند خداوند آنها را مسخ كرد به صورت ( سوسمار ) حبابه گفت من نديدم تكلم‌كننده‌اى كه بهتر از على بن ابى طالب تكلم كند پس بهمراه او همى قدم برداشتم و باثر او مىرفتم تا در رحبه مسجد جلوس فرمود پس گفتم يا امير المؤمنين دلالت امامت كدام است يرحمك اللّه پس بدست خود اشاره به سنگ‌ريزه‌اى كرد و فرمود اين را به من بده من آن سنگ‌ريزه را بدست او دادم آن حضرت بدست خود آن را نرم كرده خاتم برنهاد و به من رد كرد و فرمود : هركس توانست چنين كند او امام است و مفترض الطاعه است همانا مدعى امام نبايد چيزى از او پنهان بوده باشد حبابه گويد در آن‌وقت من مراجعت كردم تا هنگامى كه أمير المؤمنين عليه السّلام بدرجهء رفيعه شهادت رسيد من بنزد امام حسن عليه السّلام آمدم و او بجاى پدر خود نشسته بود و\r\n\r\n\r\n","description":"","footnote":"\r\n( 1 ) بفتح الحاء المهملة و تشديد الباء الموحدة\r\n( 2 ) و فيض كاشانى در وافى و محدث بحرانى در حدائق و خزاز رازى در كفاية النصوص و طبرسى در اعلام الورى و راوندى در خرايج و مجلسى در سابع بحار و غيرهم )\r\n( 3 ) شرطه كفرقة الجند و الجمع شرط كرطب و الخميس الجيش و هم الذين يتهيئون للموت من الميمنة و الميسرة و القلب و الجناح و الكمين منه .\r\n","page_name":" 137 ","page_number":137},
  {"content":"\r\n\r\nمردم معالم دين خود را از او سؤال مىكردند آن حضرت چون نظرش بر من افتاد فرمود بياور آن سنگ‌ريزه را كه پدرم بر او خاتم برنهاد من به او دادم همانند امير المؤمنين بر او خاتم برنهاد و به من رد نمود .\r\nپس به خدمت حضرت حسين مشرف شدم در وقتى كه در مسجد رسول خدا بود چون نظرش بر من افتاد مرا پيش خود طلبيد و فرمود : يا حبابه البتّه براى امامت دليلى بايستى بوده باشد و اكنون تو آن دليل را مىطلبى حبابه گويد من عرض كردم بلى يا سيدى فرمود بياور آن سنگ‌ريزه را گه پدر من و برادرم خاتم بر او نهادند پس من سنگ‌ريزه را بدست او دادم خاتم برنهاد چنانچه امير المؤمنين كرده بود بعد از آن منتظر بودم تا حضرت على بن الحسين از سفر شام مراجعت كرد در آن‌وقت پيرى مرا دريافته بود و صد و سيزده سال از سن من گذشته بود و لرزه بر اعضاى من افتاده بود پس بخدمتش مشرف شدم ديدم آن حضرت ما زال مشغول ركوع و سجود در عبادت خود مستغرق مىباشد من از دلالت مأيوس شدم ديدم با انگشت سبابه اشاره فرمود برگرد بناگاه ديدم جوانى من عود كرده خود را دختر ديدم با گيسوان مشكين و بكارت من بجاى خود برگشت پس حبابه مىگويد من گفتم يا بن رسول اللّه از عمر دنيا چقدر گذشته و چقدر باقى مانده فرمود آن مقدار كه گذشته مىدانم و آن مقدار كه باقى ماند نمىدانم علم آن در نزد خداست اى حبابه بياور آن سنگ‌ريزه را كه با تو است حبابه گويد سنك ريزه را تسليم دادم بر او خاتم برنهاد پس از آن به خدمت امام باقر و امام صادق و امام كاظم مشرف شدم و هريك به او خاتم برنهادند .\r\nپس از آن حبابه به خدمت حضرت رضا عليه السّلام مشرف شده و آن حضرت نيز بر آن سنگ‌ريزه خاتم نهاده و حبابه نه ماه در خانه حضرت رضا عليه السّلام بوده و سپس برحمت حق پيوست .\r\nو شيخ طوسى در كتاب غيبت روايت كرده كه حضرت رضا عليه السّلام حبابهء والبيه را در پيراهن خود كفن نمود و مجموع عمر حبابه تقريبا دويست و سى سال مىشود .\r\nو در رجال كشى از صالح بن ميثم تمار حديث كند كه فرمود : من و عباية الاسدى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nهذا ابن أخيك ميثم قالت ابن أخى و اللّه حقا .\r\nسپس فرمود آيا حديث نكنم شما را بحديثى از حسين بن على عليه السّلام عبايه گفت بفرما حبابه فرمود من وارد شدم بر مولاى خود حسين عليه السّلام سلام كردم و جواب شنيدم پس آن حضرت مرا در پهلوى خود طلبيد و همى حال مرا پرسش مىنمود و مىفرمود حبابه چرا دير بنزد ما مىآيى عرض كردم يا ابن رسول اللّه تاخر من از زيارت جنابت بواسطه علتى است كه مرا عارض شده است فرمود آن كدام است پس من خمار خود را عقب كردم و برصى كه عارض من شده بود به او ارائه كردم در آن حال حضرت حسين دست مبارك خود را روى برص نهاد و دعائى قرائت كرد كه چون دست مبارك برداشت ديدم اصلا ديگر اثرى از آن باقى نمانده پس فرمود اى حبابه دانسته باش كه هيچ‌كس بملت ابراهيم خليل نيست مگر ما و شيعيان ما خداوند متعال از غير شيعيان ما بىزار است .\r\nمؤلف گويد از جمله رواياتى كه دلالت واضحه بر حرمت ريش‌تراشى است همين روايت حبابه است كه سند او معتبر است و أعلام علماء اماميه او را نقل كرده‌اند و چندان قبيح بوده است كه خداوند متعال آنها را مسخ كرد اگر گناه عظيمى نبود مسخ نمىشدند و حقير كتابى بنام ( مطلوب الراغب فى احكام لحيه و شارب ) در نود صفحه خشتى تاليف كرده‌ام متاسفانه كسى اقدام بطبع نخواهد كرد چون مىدانند چنين كتاب اصلا طالب ندارد و جماعتى كه در صف اخيار و عدولند محاسن آنها مرضى شارع نيست فضلا از كسانى كه هر هفته سعى دارند كه صورت خود را شبيه دوشيزگان بنمايند و چندان شيوع پيدا كرده كه حرمت آن مورد شك و شبه شده حقير از عالم دانائى شنيدم كه مىگفت من دليلى براى حرمت ريش‌تراشى نديدم و همين بيان او سبب جرأت جمع كثيرى از متدينين گرديد كه حقير ديدم براى تراشيدن ريش خود به گفته آن آقا استدلال مىكنند كه ريش‌تراشى حرام نيست بااين‌كه حقير در كتاب نامبرده از كتب معتبره اماميه پانزده روايت صحيحه نقل كردم كه همه دلالت واضحه بر حرمت ريش‌تراشى دارد علاوه از اخبار بسيارى كه از صحاح و مسانيد عامه نقل كرده‌ام علاوه بر اينكه اجماع علماء اماميه بر حرمت است و حقير در كتاب نامبرده زياده از فتواى پنجاه نفر از أكابر علما را نقل كرده‌ام بر حرمت ، من شاء فليؤمن و من شاء فليكفر .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nحبى اخت ميسر\r\nحبى بضم الحاء المهملة و تشديد الباء الموحدة ثم الالف المقصوره مامقانى از كتاب تحرير طاوسى نقل كرده كه در كتاب نامبرده چيزى است كه دلالت بر صلاح حال او مىكند و در رجال كشّى روايت كرده كه حبى خواهر ميسر سى سال يا بيشتر مجاور مكه معظمه بود تا اينكه خويش و تبار او همه فانى شدند و نماند از آنها مگر قليلى برادرش ميسر به حضرت صادق عليه السّلام عرض كرد پدر و مادرم فداى شما باد حبى را نه چندان در مكه بماند كه أهل و عشيرهء او فانى شدند و نمانده از ايشان مگر قليلى و اين قليل هم مىترسند بميرند و حبى را نبينند من از شما خواهش دارم كه ايشان را امر بفرمائى برود بجانب كوفه در نزد اقرباى خود چون فرمان شما را قبول مىكند حضرت فرمود او را به حال خود بگذار كه از دعاى او بلاها از شما دفع مىشود ميسر الحاح و اصرار كرد حضرت حبى را طلبيد فرمودند چه چيز ترا مانع شده است كه نمىروى در مصلى أمير المؤمنين عبادت كنى يعنى مسجد كوفه حبى قبول كرد و بجانب عشيرهء خود روان گرديد .\r\n( مامقانى )\r\n\r\nحجابى\r\nدختر هلالى استرآبادى پدرش را خواجه حاجى مىگفتند در هر حال طبع روان داشته اين بيت از اوست :\r\n مرا بخواريم اى باغبان ز گلشن خويش * كه پنج روز ديگر گل به خاك يكسان است \r\n( خيرات )\r\n\r\n( حجابى )\r\nاز بانوان گلپايگان و از زنان شاعرهء صبيح المنظر بوده اين بيت ذيل را به او نسب داده‌اند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n حفظ ناموس تو شد مانع رسوائى ما * ور نه مجنون تو رسواتر از اين مىبايد \r\n( خيرات )\r\n\r\nحياتي\r\nزوجهء نور على شاه مشهور كه ترجمهء او را در كتاب ( السيوف البارقة ) مفصلا ايراد كرده‌ام اين زن طبعى موزون داشته تقريبا ده هزار شعر بنظم آورده كه غالبا مشتمل بر كلمات عرفا است بعد از نور على شاه بملا محمد نام خراسانى شوهر كرده اين اشعار از أفكار او است :\r\n منع دلم از ناله مكن در پى محمل * كز ناله كسى منع نكرده است جرس را \r\n* * *\r\n چارهء درد من بيچاره را * داند و عمدا تغافل مىكند \r\n* * *\r\n ايا طائر قدس عرش آشيان * مجو دانه از دام اين خاكدان\r\nقفس بشكن و بال‌وپر باز كن * به گل گشت و گلزار پرواز كن \r\n\r\nحذاقه\r\nدختر حليمهء سعديه خواهر رضاعى رسول خدا ( ص ) است از تاريخ او چيزى در دست نيست .\r\n\r\nحازمه\r\nدختر حاتم طائى در اعلام النساء او را از ربات فصاحت و بلاغت گرفته چون او را مسلمين اسير گرفتند بروايت ناسخ در وقايع سال نهم هجرت گويد كه حضرت عشيرت حاتم را از قسمت بيرون گذاشت و ايشان را بمدينه آورده نزديك مسجد در سرائى كه خاص سبايا بود جاى داد روزى رسول خدا بر در آن سرا عبور داد دختر حاتم\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nكه در صباحت منظر و فصاحت نامور بود بپاى خواست و عرض كرد يا رسول اللّه هلك الوالد و غاب الوافد فامنن على من اللّه عليك حضرت فرمود وافد تو كيست عرض كرد برادر من عدى بن حاتم فرمود آن‌كس كه از خدا و رسول گريخته اين بگفت و بگذشت روز ديگر هنگام عبور پيغمبر ديگرباره دختر حاتم برخواست هم بدين‌گونه سخن كرد و هم از اين‌گونه جواب شنيد روز سوم بر آن شد كه ديگر سخن نكند وقت گذشتن پيغمبر يك‌تن از اصحاب كه در قفاى آن حضرت بود باشارت او را برانگيخت تا برخواست و عرض كرد كه من دختر سيد قبيله‌ام پدرم از اين جهان بيرون شد و برادرم فرار كرده منتى بر من گذار و مرا آزاد كن تا خداى بر تو منت نهد پيغمبر فرمود چنين كنم اكنون شتاب مكن تا مرد ثقه و امينى از قوم تو بيايد ترا روانه بنمايم چون كسى را پيدا كرد حضرت حله و ناقة سوارى و خرجى راه به او داد و او را روانه نمود حازمه آمد تا بشام در نزد برادرش عدى بن حاتم و برادر را ملامت كرد و گفت قطع رحم كردى و ظلم نمودى زن و فرزند خود را برداشته و فرار كردى و بقيهء پدر خود را ترك كردى همانا نه من يادگار پدر هستم و عورتى بيش نبودم عدى گفت اى خواهر سخن بصدق كردى اكنون از آنچه گذشته مرا عفو بنما و فعلا بگو رأى تو چيست حازمه گفت واجب مىدانم كه به خدمت پيغمبر شتاب گيرى اگر پيغمبر است فضل در متابعت او است و اگر پادشاه است دولت در اطاعت او است و در فرمان‌بردارى او در ميان قبيله طى فرمانروا خواهى بود عدى گفت راست گفتى و رأى محكم آوردى و از آنجا راه مدينه پيش داشت و خواهرش با او گفت اى برادر من چنان دانم كه ايمنى اين جهان و آن جهان جز در خدمت محمد بدست نشود نيكو آن است كه بىدرنك به حضرت او شتاب گيرى عدى از شام كوچ كرد و بمدينه آمد و همچنان بمجلس رسول خداى وارد شد رسول خدا صلّى اللّه عليه و آله و سلّم فرمود چه كسى و از كجائى عرض كرد اينك عدى بن حاتم باشم رسول خدا صلّى اللّه عليه و آله و سلّم چون نام او را شنيد از جاى برخواست و بسوى خانهء خويش رفت عدى نيز از قفاى آن حضرت رهسپار شد در عرض راه پيرزنى بر آن حضرت ظاهر شد و در حاجت خويش فراوان سخن كرد پيغمبر ايستاد تا كار او را بنظام كرد عدى با خود انديشيد\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكه اين روش پادشاهان نباشد كه از بهر پير زالى چندين مهم خويش را تعطيل دهد بلكه اين خوى پيغمبران است چون به خانه درآمد و ساده‌اى كه از ليف خرما آكنده بود برداشت و بگسترد و عدى را فرمود تا بر زبر آن جلوس نمايد عدى كناره گرفت پذيرفته نگشت پس عدى را برو ساده جاى داده خود بر خاك نشست اين نيز باطن عدى را با سلام كاملا رغبت داد آنگاه حضرت فرمود اى عدى قلت ثروت و كثرت حاجت مسلمين تو را در قبول اسلام بيم ندهد به خدا قسم كه زود باشد كه در ميان مسلمين مال فراوان بشود و همچنين كثرت دشمنان و قلت دوستان تو را تهديد نكند عن‌قريب مسلمانان زياد شوند و دشمنان اندك كردند چندانكه گوشكهاى سفيد بابل را بدست مسلمين گشاده بينى بعد از اين سخنان عدى مسلمانى گرفت .\r\nاقول عدى بن حاتم طائى عظيم القدر على جانب عظيم من الوثاقة و الوجاهه مردى بود نصرانى بعد از اسلام مرتد نشد و از خواص شيعيان أمير المؤمنين عليه السّلام بود اسلام او در سنه نهم از هجرت بود مردى جواد شريف و شجاع و حاضر الجواب رسول خدا او را بسيار دوست مىداشت و هرگاه بر حضرت وارد مىشد او را كاملا اكرام مىفرمود و در عبادت به جائى رسيد كه مىگفت بر من داخل نمىشود وقت نماز مگر آنكه من مشتاق او مىباشم در جنك جمل حاضر بود و يك چشم او از دست رفت و در جنك صفين جلادتها بخرج داد و پسرش محمد در صفين شهيد شد راية قضاعه بدست او بود و امير المؤمنين عليه السّلام كاملا از عدى تشكر مىكرد و بعد از امير المؤمنين مردم را تحريض مىنمود كه به امام حسن مجتبى بيعت بنمايند و او را نصرت كنند در كوفه ساكن گرديد تا در سنه 67 در ايام مختار بعالم بقا رحلت نمود صد و بيست سال در اين دنيا زندگانى كرد رضوان اللّه عليه :\r\n( كتب رجال )\r\n\r\nالحجناء\r\nدختر نصيب شاعر همانند پدرش اشعار آبدار مىسرود يك قصيده براى مهدى عباسى قرائت كرد ده هزار دينار به او جايزه داد و ده هزار دينار به پدرش داد و بعض آن\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nقصيده اين است :\r\n رب عيش و لذّة و نعيم * و بهاء بمشرق الميدان\r\nبسط اللّه فيها ابهى بساط * من بهار و زاهر الحوذان\r\nثم من ناضر من العشب الا * خضر يزهى شقائق النعمان الخ \r\n( اعلام النساء )\r\nحجناء بتقديم الحاء على المعجمة الساكنة و فتح النون و پدرش از مشاهير شعراء قرن اول است .\r\n\r\nحره بنت حليمهء سعديه\r\nدر ج 2 از احوالات حضرت سجاد از كتاب ناسخ ص 15 از بحار نقل مىكند كه حره دختر حليمه سعديه بر حجاج بن يوسف درآمد و در حضور او بايستاد حجاج گفت توئى حره بنت حليمهء سعديه حره فرمود فراستى است كه زمرد بىايمان بظهور پيوست يعنى با اينكه گفته‌اند اتقوا من فراسة المؤمن و شأن مؤمن فراسة است تو با اينكه مؤمن نيستى بفراسة مرا شناختى حجاج گفت خدا ترا در اينجا رسانيد چه شنيده‌ام كه تو على را بر ابو بكر و عمر و عثمان تفضيل مىدهى حره گفت دروغ گفته است آن‌كسىكه گفته من على را خاصه بر ايشان تفضيل مىنهم حجاج گفت مگر بر غير ايشان تفضيل مىدهى گفت من على را بر آدم ابو البشر و نوح و ابراهيم و لوط و داود و سليمان و موسى و عيسى عليهم السلام تفضيل مىدهم حجاج گفت واى بر تو همانا تو على را بر صحابه فضيلت مىنهى كافى نيست كه او را بر هشت نفر از انبياء عظيم‌الشان تفضيل مىدهى اگر بر اين دعوى حجتى نياورى گردن ترا خواهم زد حره فرمود من على را بر اين هشت نفر انبيا تفضيل نمىدهم لكن خداوند متعال على را بر آنها تفضيل داده است در قرآن شريف ، اما در حق آدم مىفرمايد : ( فعصى آدم ربه فغوى )\r\nيعنى آدم عليه السّلام در حضرت خداوند عصيان ورزيد و دچار غوايت شد و دربارهء على عليه السلام مىفرمايد ( و كان سعيه مشكورا ) حجاج گفت احسنت يا حره\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكنون بگو بدانم به كدام سند على را بر نوح و لوط تفضيل مىگذارى حره فرمود در آنجا كه خداى تعالى مىفرمايد ( ضرب اللّه مثلا للذين كفروا امرأة نوح و امرأة لوط كانتا تحت عبدين من عبادنا الصالحين فخانتاهما و لم يغنيا عنهما من اللّه شيئا و قيل ادخلا النار مع الداخلين ) كه دو زوجهء اين دو پيغمبر بزرگ را بكفر و خيانت و دخول در نار موصوف فرموده لكن على بن ابى طالب را در تحت سدرة المنتهى خداوند متعال عقد فرمود به جهت او فاطمه دختر رسول خدا را و دربارهء او فرمود ان اللّه يرضى لرضا فاطمة و يغضب لغضبها حجاج گفت يا حره نيكو گفتى اكنون بگو چگونه على را بر پيغمبر اولو العزم ابراهيم خليل تفضيل مىدهى حره فرمود خداوند متعال تفضيل داده در كتاب خود آنجا كه مىفرمايد  ( وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ   قالَ بَلى وَ لكِنْ لِيَطْمَئِنَّ قَلْبِي )  يعنى در آن‌وقت كه ابراهيم گفت اى پروردگار من با من بازنماى چگونه مردگان را زنده مىكنى از جانب خداوند متعال خطاب شد مگر باحياء اموات ايمان نياوردى عرض كرد ايمان آوردم اما مىخواهم قلبم مطمئن بشود ولى مولاى من امير المؤمنين عليه السّلام در مراتب يقين و كمال ايمان به حضرت رب العالمين كلامى مىفرمايد كه هيچيك از مسلمانان در آن اختلاف نكرده‌اند و آن كلام اين است كه فرمود ( لو كشف الغطاء ما ازددت يقينا ) يعنى اگر تمامت حجب برداشته بشود بر يقين من افزوده نشود يعنى چنان در مراتب ايمان استوار و در مدارج شهود ارتقا يافته‌ام كه كشف حجب و عدم آن در نزد من يكسان است و اين كلمه‌ايست كه پيش از آن حضرت و بعد از او كسى نگفته حجاج گفت احسنت يا حره اكنون بازگوى بچه سند و حجت على را بر موسى عليه السّلام تفضيل مىدهى حره فرمود بسبب قول خداى عز و جل كه مىفرمايد :  ( فَخَرَجَ مِنْها خائِفاً يَتَرَقَّبُ )  اما على بن ابى طالب عليه السّلام در فراش رسول خدا صلّى اللّه عليه و آله و سلّم بيتوته نمود و خويشتن را فداى آن حضرت ساخت و هيچ بيمناك نشد و خداوند متعال اين آيت در شأن او فرستاد :  ( وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ )  يعنى بعض مردمان كسانى باشند كه مىفروشند نفس خويش را و بدن عزيز خود را به جهت رضاى پروردگار خود حجاج گفت احسنت يا حره اكنون بگو بدانم بچه حجت على را از داود پيغمبر افضل مىشمارى حره فرمود خدايش\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفضيلت داده است آنجا كه مىفرمايد ( يا داود انا جعلناك خليفة فى الارض فاحكم بين الناس بالحق و لا تتبع الهوى فيضلك عن سبيل اللّه ) يعنى اى داود ما ترا در زمين بخلافت و سلطنت ممتاز گردانيديم تا در ميان مردم به حق و راستى حكومت كنى و متابعت هواى نفس ننمائى كه متابعت هواى نفس انسان را گمراه مىكند حجاج گفت حكومت داود در چه چيز بود حره گفت دربارهء دو مرد كه يكى را درخت انگور در باغى بود و آن ديگر را گوسفند بناگاه گوسفندان بباغ درآمدند و انگورستان خوردند صاحب باغ بنزد داود رفت شكايت كرد داود حكم داد كه بايد گوسفندان را بفروشند و از بهاى او تعمير باغ بنمايند تا به حال اول عود كنند پسرش سليمان فرمود اى پدر بلكه بايد از بهاى شير و پشمش گرفت و به صاحب باغ داد اين است كه خدا مىفرمايد  ( فَفَهَّمْناها سُلَيْمانَ )  يعنى اين مسئله را كه نبايد گوسفندان را فروخت بلكه از شير و پشم او گرفت سليمان را فهمانديم تا حكم بعدل و حق باشد و در تفسير اين آيه وجهى ديگر منظور است بالجمله حره فرمود و اما مولاى ما امير المؤمنين فرمود سلونى عما فوق العرش و عما دون العرش سلونى قبل ان تفقدونى بپرسيد از من از بالاى عرش و زير عرش و بپرسيد از من از هرچه مىخواهيد پيش از آنكه مرا نيابيد و رسول خدا در روز خيبر فرمود افضلكم على و اعلمكم و اقضاكم على حجاج گفت نيكو گفتى اكنون بگو با كدام حجت على را بر سليمان تفضيل مىدهى حره فرمود خداوند متعال على را بر سليمان فضيلت نهاده در آنجا كه مىفرمايد  ( رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي )  اما مولاى من امير المؤمنين مىفرمايد :\r\n( يا دنيا طلقتك ثلاثا لا حاجة لى فيك ) اى دنيا من ترا به سه‌طلاقهء مطلقه كردم و بر خويشتن حرام ساخته‌ام و ازاين‌روى مرا با تو حاجتى نباشد اين وقت خداوند متعال اين آيه را فرستاد  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً )  يعنى اين سراى آخرت است كه مخصوص داشتيم و مقرر فرموديم براى آنان كه بزندگانى دنيا و حطام جهان و برترى و سلطنت و فساد انگيختن در زمين اراده نكردند حجاج گفت اى حره نيكو گفتى اكنون بگو با كدام حجت على را بر عيسى تفضيل داده‌اى حره فرمود خداوند متعال على را بر عيسى عليه السّلام تفضيل داده به اين كلام خود كه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمىفرمايد   ( إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ما قُلْتُ لَهُمْ إِلَّا ما أَمَرْتَنِي بِهِ )   .\r\nيعنى در آن هنگام كه خداى تعالى فرمود اى عيسى بن مريم آيا تو با مردمان گفتى كه مرا و مادر مرا خداوند خويش بدانيد عرض كرد بزرك و برترى چگونه سزاوارى كه من در حق تو چيزى بگويم كه سزاوار و شايسته من نباشد تو عالمى كه من چنين كلام نگفته‌ام و تو بر ضمائر و خفاياى امور من مطلعى بخلاف من كه بر سرائر ذات مقدست آگهى ندارم چه تو محيطى و من محاط باشم من نگفته‌ام مگر آنچه را كه فرمان داده‌اى غير از اين هيچ‌چيز نگفتم و اين حكومت بآخرت افتاد و على بن ابى طالب گاهى كه جماعت نصيريه آن‌گونه دعويها كردند دربارهء آن حضرت حكومت را بتأخير نيفكند يعنى در دنيا مكافات ايشان را در كنار ايشان نهاد پس اين است فضائل أمير المؤمنين كه با فضائل ديگران سنجيده نمىشود حجاج گفت أحسنت يا حره از عهدهء جواب درست بيرون آمدى و اگرنه اين جواب نيكو را نداده بودى مقتول مىشدى آنگاه او را جائزهء نيكو و عطاياى ستوده داد و روانه نمود .\r\nاقول جاى داشت كه حره بفرمايد عيسى را نسلى نبود و نسل على تا دامنهء قيامت باقى است :\r\nو عيسى در پشت‌سر يازدهمى فرزندان على نماز مىخواند و خداى متعال سهمى در مال بنى اسرائيل قرار نداد اما براى على و اولاد على سهم خمس قرار داد و عيسى را عيالى نبود و على را مثل فاطمه در خانه بود و مادر عيسى مريم خدمتكار اين خانه بود چه خوش گفت آنكه گفت :\r\n مسيح بر فلك و مرتضى على به تراب * دلم ز آتش اين قصه پس كه بود كباب\r\nسؤال كردم از اين ماجرا ز پير خرد * چه غنچه‌لب بتكلم گشود و داد جواب\r\nچقدر هر دو به ميزان عدل سنجيدند * چه اين گران‌تر از آن بود در همه ابواب\r\nبماند كفهء ميزان مرتضى به زمين * بر آسمان چهارم مسيح شد بشتاب \r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nحسرت انصاريه\r\nدر جلد ثانى حيوة القلوب در ترجمهء ام سلمه از كتاب قرب الاسناد بسند صحيح روايت مىكند از امام صادق كه فرمود زنى از انصار كه او را حسرت مىگفتند و بعد از حضرت رسول صلّى اللّه عليه و آله و سلّم پيوسته بنزد أهل بيت عليهم السلام مىآمد و ايشان را بسيار دوست مىداشت روزى تيمى و عدى او را در راه ديدند از او پرسيدند بكجا مىروى اى حسرت فرمود به خدمت آل محمد مىروم كه حق ايشان را ادا كنم و عهد خود را تازه گردانم آن دو نفر گفتند كه واى بر تو امروز ايشان را حقى نيست و حق ايشان مخصوص زمان رسول خدا بود حسرت برگشت و بعد از چند روز ديگر به خدمت اهل بيت رسالت رفت أم سلمه زوجهء رسول خدا گفت اى حسرت چرا دير بنزد ما آمدى گفت ابو بكر و عمر چنين و چنان گفتند أم سلمه فرمود دروغ مىگويند دانسته باش كه حق آل محمد صلّى اللّه عليه و آله و سلّم واجب است بر مسلمانان تا روز قيامت .\r\n\r\n124 - حسنية\r\nدر روضات الجنات بترجمهء ابراهيم بن سيار بصرى كه معروف به شيخ ابو اسحاق نظام است مىنويسد كه نظام معاصر با هارون الرشيد بوده هارون او را از بصره به بغداد طلبيد به جهت اينكه مناظره كند با جاريه‌اى كه نامش حسنيه است و تربيت‌شدهء امام صادق بوده پس هارون محمد بن ادريس شافعى و أبو يوسف قاضى و وزير خود يحيى بن خالد برمكى را در مجلس مناظره حاضر نمود چون مجلس منعقد گرديد نظام هشتاد مسئله از حسنيه سؤال كرد و همه را جواب شافى كافى شنيد پس حسنيه چند مسئله از نظام سؤال كرد هيچ‌يك را نتوانست جواب بگويد و بر شافعى و أبو يوسف قاضى و سائرين حسنيه غالب گرديد .\r\nو شيخ أبو الفتوح رازى صاحب تفسير رسالهء حسنيه نوشت .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو صاحب رياض العلماء در ترجمه حسنيه تصديق دارد كه چنين جاريه‌اى بوده و اشاره بمناظرهء او نمود .\r\nو علامهء مجلسى تمام آن رساله را به فارسى نقل كرده در آخر كتاب حق اليقين\r\nأقول اگر اين حكايت رومان نباشد زنى به اين فضل و دانش و حافظه و علم و اطلاع تاريخ نشان نمىدهد ولى در جلد 24 ( اعيان الشيعة ) ص 337 مىفرمايد اين مناظره باسم حسنيه از اختراع أبو الفتوح صاحب تفسير است و رسالهء حسنيه عربى بوده و شيخ ابراهيم استرآبادى ملقب بگرگين آن را ترجمه كرده و نظير آن طرائف على بن طاوس قدس اللّه روحه كه باسم عبد المحمود ذمى نوشته و مثل رسالهء ديگر أبو الفتوح كه باسم يوحناى نصرانى نوشته كه فحص از مذهب مىكرده و نظائر آن بسيار است و اللّه اعلم بالصواب .\r\n\r\nحسن جهان\r\nملقبه بواليه از پردكيان قاجاريه است در صباحت منظر و لطف خاطر و سماحت بنان و فصاحت بيان نظيرش بسيار كم بود سبك عرفان داشت و خود را از اهل سير و سلوك مىدانست شعر بسيار خوب مىگفت اين شعر از اوست :\r\n از لبت يافتم حقيقت مى * و من الماء كل شىء حى \r\nاين زن سالها در كرمان با كمال استقلا حكومت كرده است .\r\n( تاريخ عضدى 
  ]\r\n\r\nحكيمه دختر حضرت موسى بن جعفر عليه السّلام\r\nاز مخدرات نامى و از بانوان اسمى بوده در ولادت حضرت جواد شرف حضور داشته و كيفيت ولادت حضرت جواد را او بيان مىكند چنانچه در جلد سوم در ترجمهء خيزران والده حضرت جواد عليه السّلام تفصيل آن گذشت و در ناسخ كه متعلق باحوالات موسى بن جعفر است نام اين بانو مكرر ذكر شده ولى از تاريخ و اعقاب او چيزى در دست نيست كه آيا عقبى داشته يا خير .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nحكيمه دختر حضرت جواد عليه السلام\r\nاز بانوان مجلله خاندان عصمت و طهارت است كه در سرمن‌راى در ضريح مطهر عسكريين عليهما السلام قبر او ظاهر و مشهور است در سنه 274 وفات آن مخدره بوده در جلد اول تاريخ سامراء اشاره به پاره‌اى از مناقب او نموده‌ام كه او عالمه فاضله جليله واسطهء بين امام عليه السّلام و رعيت بوده .\r\nمجلسى در مزار بحار تعجب مىكند كه اين قبر مطهر در نزد قدمين عسكريين منسوب بسيدهء جليله حكيمه چرا علما زيارتى براى او نقل نكرده‌اند با اينكه عظمت و منزلت و قدر و جلالت او كالنور على شاهق الطور است و او محرم أسرار اهل بيت عليهم السلام بود و كسى كه در ولادت امام زمان عجل اللّه فرجه حاضر بوده و مرة بعد اولى و كرة بعد أخرى آن حضرت را مشاهده مىكرده و بعد از وفات امام حسن عسكرى يكى از سفرا بوده كه بواسطهء او مردم بحوائج خود نائل مىشدند .\r\nسپس مجلسى مىفرمايد سزاوار است كه او را زيارت كنيد به الفاظى كه مناسب مقام او است .\r\nو آباقر بهبهانى ايضا تعجب كرده است كه چرا متعرض زيارت او نشدند و مامقانى مىفرمايد وا عجب از اين آنكه شيخ مفيد در ارشاد در فرزندان حضرت جواد عليه السّلام نامى از اين مخدره نبرده با اين شهرت تامه كه آن مخدره داشته .\r\nشيخ صدوق در اكمال بسند خود از أحمد بن ابراهيم حديث كند كه من وارد شدم بر حضرت عليا مخدره حكيمه بنت الجواد عليه السّلام در سنهء دويست و شصت و دو و از عقب پرده آن مخدره با من تكلم مىكرد و از امامان سؤال كردم يكىيكى را شمرد تا به امام زمان رسيد گفتم معاينة او خبرا فرمود خبر از أبى محمد عليه السّلام كتب به الى امه براى مادرش ولادت حضرت حجت را نگاشت .\r\nاحمد بن ابراهيم گويد من گفتم ولد در كجا است فرمود مستور است من گفتم شيعيان پس بكجا رجوع بنمايند فرمود بسوى مادر امام حسن عسكرى كه معروفه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبجده است من گفتم اقتدا بنمايم به كسى كه بزنى وصيت كرده است فرمود اين مطلب اقتداى بحسين بن على عليهما السلام است كه در ظاهر بخواهرش زينب وصيت نمود و آنچه از علوم بروز و ظهور مىكرد از على بن الحسين آن را بعليا مخدره زينب نسبت مىدادند براى سالم ماندن على بن الحسين از دست اعادى دين سپس عليامخدره فرمود شما أهل اخباريد مگر روايت نكرده‌ايد كه نهمى از فرزندان حسين ميراث او قسمت مىشود و حال آنكه او زنده است .\r\nو سيد هاشم بحرانى در مدينة المعاجز از أبى جعفر محمد بن جرير بن رستم طبرى باسناد خود از محمد بن قاسم العلوى حديث كند كه فرمود من جماعتى از علويين بر سيده حكيمه وارد شديم چون نظرش به ما افتاد فرمود آمديد كه سؤال كنيد از ميلاد حجة بن الحسن ديشب در نزد من بود و مرا خبر داد بآمدن شما دانسته باشيد كه جاريه‌اى نرجس‌نام در نزد من بود كه او را تربيت مىكردم روزى ابو محمد عليه السّلام وارد شد و نظرى به آن جاريه فرمود من گفتم اى سيد من اگر تو را به او حاجتى است با من بفرما فرمود اى عمه ما اهل بيت به ريبه نظر نكنيم نظر من نظر تعجب بود كه عن‌قريب مولود كريم از اين زن بظهور خواهد رسيد من گفتم او را بفرستم به خدمت شما فرمود از پدرم اجازه بگير من برخواستم خدمت برادرم على الهادى شرفياب شدم چون مرا ديد فرمود آمده‌اى كه اجازه بگيرى براى فرستادن نرجس بنزد او بفرست او را بنزد او خداى تعالى دوست دارد كه تو هم در اين امر شريك باشى اين وقت من مراجعت كردم و نرجس را زينت كردم و به خدمت أبو محمد فرستادم چند روزى در منزل من بودند .\r\nسپس رفتند به منزل خود تا اينكه امام على النقى دنيا را وداع گفت و امام حسن عسكرى بجاى او نشست و من او را زيارت مىكردم مكررا همچنانى كه پدرش را زيارت مىكردم روزى بر أبو محمد وارد شدم نرجس آمد و گفت اى سيده من بده تا كفش‌هاى تو را از پاى مباركت بيرون بياورم من گفتم توئى سيدهء من به خدا قسم نمىگذارم تو مرا خدمت كنى بلكه من تو را خدمت مىنمايم و بسر و چشم منت دارم أبو محمد كلام\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمرا شنيد فرمود جزاك اللّه يا عمه سپس در خدمت أبو محمد نشستم تا نزديك غروب آفتاب اين وقت جاريهء خود را صدا زدم كه چادرم را بياور تا برويم به منزل أبو محمد فرمود اى عمه امشب را در نزد ما بمان كه مولود كريمى متولد مىشود كه خداى تعالى زمين را به او زنده مىگرداند بعد از اينكه مرده باشد گفتم اى سيد من از كدام‌يك از جوارى فرمود از نرجس من برخواستم چندانكه پشت و پهلوى او را فحص كردم اثر حملى در او نديدم برگشتم خبر دادم أبو محمد را كه نرجس هيچ آثار حملى در او نيست فرمود از نرجس است نه غير نرجس هنگام طلوع فجر امر بر تو ظاهر خواهد شد چه آنكه مثل نرجس مثل مادر موسى مىباشد كه از حمل مادر موسى كسى اطلاع بدست نكرد تا اينكه فرزندش متولد گرديد من آن شب را بيتوته كردم و تا طلوع فجر مراقب عليامخدره نرجس بودم و نرجس در نزد من بخواب رفت و هيچ حركتى در او نديد تا نزديك به فجر با خود گفتم اكنون فجر طالع مىشود و خبرى نشد در بيرون حجره أبو محمد فرمودند عمه شك مكن كه امر خدا نزديك است بناگاه نرجس از خواب بيدار شد متوحشانه گفتم در خود چيزى احساس مىكنى گفت بلى من او را بسينهء خود چسبانيدم أبو محمد فرمود عمه سورهء انا أنزلنا را بر او قرائت بنما من مشغول قرائت سوره گرديدم بناگاه ديدم آن طفل كه در رحم نرجس بود با من قرائت مىكند من تعجب كردم اين وقت أبو محمد مرا صدا زد كه اى عمه تعجب مكن مگر نمىدانى كه خداى عز و جل ما را در كوچكى بحكمت گويا مىگرداند و در بزرگى حجت خود قرار مىدهد در روى زمين ، اين وقت بناگاه نرجس از نظرم مفقود گرديد .\r\nگويا بين من و او حجابى زده شد كه من او را نمىديدم از حجره با حال پريشان صيحه‌زنان بيرون دويدم و واقعه را با أبو محمد گفتم فرمود برگرد كه او را در جاى خودخواهى ديد چون مراجعت كردم ديدم بر نرجس نورى احاطه كرده كه چشم را خيره مىكند و طفلى سر بسجدهء نهاده و زانوهاى خود را بلند كرده و انگشت سبابه را به طرف آسمان كشيده و مىگويد اشهد أن لا إله إلّا اللّه و ان محمدا رسول اللّه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو ان أبى أمير المؤمنين ولى اللّه و سپس امامان را واحدا بعد واحد تعداد كرد تا بنفس شريف خود رسيده فرمود اللهم انجز لي وعدى و اتمم لى امرى و ثبت و طائى و املأ الارض بى عدلا و قسطا اين وقت أبو محمد مرا آواز داد كه بياور فرزندم را من طاير قدسى را برداشتم و بنزد أبو محمد آوردم بر پدر سلام كرد اين وقت ديدم مرغانى در اطراف أبو محمد به پرواز آمدند أبو محمد يكى از آن مرغها را آواز داد نزديك آمد أبو محمد قنداقهء امام زمان را روى بال او گذارد و فرمود او را حفظ بنما و هر چهل روز يك‌مرتبه او را بسوى ما بياور اين وقت نرجس بگريست أبو محمد فرمود ساكت باش كه شير نمىخورد مگر از پستان تو و به زودى بسوى تو برمىگردد چنانچه موسى را خداى تعالى بمادرش برگردانيد چنانچه مىفرمايد  ( فَرَدَدْناهُ إِلى أُمِّهِ كَيْ تَقَرَّ عَيْنُها وَ لا تَحْزَنَ )  حكيمه مىفرمايد من گفتم او را بكجا بردند فرمود سپردم او را به آن‌كسىكه مادر موسى فرزندش را به او سپرد عرض كردم اين مرغ چه بود فرمود اين روح القدس است كه بر ائمه موكل است يوفقهم و يسددهم و يبشرهم بالعلم حكيمه فرمود چون چهل روز سپرى شد ابو محمد مرا طلبيد چون به خدمت مشرف شدم كودكى همانند قرص قمر بسن طفل دوساله نگران شدم عرض كردم اى سيد من اين طفل از آن كيست كه در صحن خانه راه مىرود آن حضرت تبسم نموده فرمود اين است فرزند نرجس همانا فرزندان اولاد انبياء و اوصياء نشو و نماى آنها بر خلاف سائر اولاد ديگران است فرزندان ائمه يك ماه كه از سن آنها بگذرد همانند يك سال است كه از سن ديگر اطفال مىگذرد و در شكم مادر قرائت قرآن بنما و عبادت پروردگار خود كند و هنگامى كه به دنيا بيايد ملائكه او را اطاعت بنمايند و هر صبح و شام بر او نازل بشوند حكيمه فرمود هر صبح و شام من او را زيارت مىكنم و من روزى بر ابو محمد وارد شدم شخصى را در نزد آن حضرت ديدم كه نشناختم فرمود اى عمه بنشين من عرض كردم اين شخص كيست كه مىفرمائيد من در نزد او بنشينم فرمودند اين فرزند نرجس و خليفهء بعد از من است عن‌قريب من از دنيا بروم اى عمه بايد سخن او را بشنوى و اطاعت امر او بنمائى حكيمه فرمود چند روزى نگذشت كه ابو محمد از دار دنيا رفت و مردم در مذهب خود متفرق شدند\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nچنانچه مىبينى به خدا قسم هر صبح و شام بخدمتش مشرف مىشوم و آنچه را كه از من مردم مىخواهند سؤال كنند مرا بان خبر مىدهد و هر امرى كه براى من رخ بدهد و محتاج بجواب باشد فورا جواب او به من مىرسد از طرف قرين الشرف او و شب گذشته مرا خبر داد كه تو بنزد من مىآيى محمد بن عبد اللّه مىگويد به خدا قسم حكيمه مرا خبر داد به مطالبى كه احدى به آن اطلاع نداشت مگر ذات بارىتعالى كه من يقين كردم آنچه را فرموده مقرون بصدق و صواب و خالى از شك و ارتياب است\r\n\r\nروايت كردن عليامخدره حكيمه حرز جواد را\r\nسيد بن طاوس در مهج الدعوات روايت كرده از ابو نصر همدانى از عليامخدره حكيمه دختر حضرت جواد عليه السّلام كه حاصل مضمون روايت اين است كه حكيمه خاتون فرمود من بعد از وفات امام محمد تقى عليه السّلام رفتم بنزد ام عيسى دختر مأمون كه زوجهء آن حضرت بود براى اينكه او را تعزيت بگويم ديدم بسيار جزع و گريه مىكند بمرتبه‌اى كه مىخواهد خود را هلاك كند و زهره‌اش شكافته شود از كثرت غصه سپس در بين اينكه ما مذاكره مىكرديم كرم و حسن خلق و شرف آن حضرت را ام عيسى گفت كه ترا خبر دهم بامر عجيبى كه از همه چيزها بزرگتر و عجيب‌تر است گفتم آن كدام است ام عيسى گفت من دايم جهت امام غيرت مىكردم و مراقب او بودم و گاه‌گاه سخنان سخت مىشنيدم و من به پدر خود مىگفتم پدرم مىگفت تحمل كن كه او فرزند پيغمبر است و پارهء تن او است من روزى نشسته بودم يك دخترى وارد شد در غايت حسن و جمال گفتم كيستى گفت از اولاد عمار ياسر و زوجهء ابو جعفر امام محمد تقى كه شوهر تو است هستم اين وقت مرا چندان غيرت فروگرفت كه نزديك بود سر به بيابان گذارم و جلاء وطن نمايم و شيطان نزديك بود كه مرا بر آن وادارد كه آن زن را بيازارم ولى خشم خود را فروخوردم و با او نيكى كردم و خلعتش دادم چون آن زن از پيش من رفت نزد پدرم رفتم و گفتم با او آنچه ديده بودم و پدرم در آن حالت مست لايعقل بودم\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو ديدم اشاره بغلامى كرد كه پيش او ايستاده بود كه شمشير مرا بياور شمشير را گرفت و سوار شد و گفت و اللّه كه من مىروم و او را مىكشم چون اين صورت از پدر خود مشاهده كردم پشيمان شدم و گفتم انا للّه و انا اليه راجعون چه كردم بنفس خود و شوهر خود را بكشتن دادم و لطمه به روى خود زدم پس پدرم رفت تا به بالين امام و با شمشير خود چندان بر آن بزد كه كه او را پاره‌پاره نمود پس از نزد او بيرون آمد و من از پيش او گريختم و تا صبح خواب از چشم من پريد چون صبح شد بنزد پدر خود رفتم گفتم مىدانى ديشب چه كردى گفت نه گفتم رفتى به بالين ابو جعفر و او را با شمشير پاره‌پاره كردى مأمون از اين سخن اضطراب بسيار كرد ياسر خادم را طلبيد و گفت واى بر تو اين چه سخن است كه اين دختر مىگويد ياسر گفت راست مىگويد مامون بر سينه و روى خود زد و گفت انا للّه و انا اليه راجعون رسوا شديم تا قيامت در ميان مردم و هلاك شديم اى ياسر برو و خبر آن حضرت را تحقيق كن و زود براى من خبر بياور كه جان من نزديك است از تن بيرون شود ياسر رفت بخانهء آن جناب و من بر رخسار خود لطمه مىزدم پس زود مراجعت كرد و گفت بشارت و مژدگانى اى امير گفت چه خبر دارى گفتم رفتم نزد آن حضرت ديدم نشسته بود و بر تن شريفش پيراهنى بود و بلحاف خود را پوشانيده و مسواك مىكرد من سلام بر او كردم گفتم مىخواهم اين پيراهن به من مرحمت بنمائى تا كفن خود قرار دهم و به آن تبرك جويم و در او نماز بجا بياورم و مرا مقصود اين بود كه بجسد مباركش نظر بنمايم ببينم اثر ضربت شمشير در او هست يا نه چون پيراهن از تن بيرون كرد ديدم بدن شريفش همچون عاج سفيدى كه زردى او را مس كرده باشد و اصلا اثر ضربت شمشيرى نبود .\r\nپس مامون گريست گريستن شديدى و گفت با اين آيت و معجزه هيچ‌چيز ديگر نماند و اين عبرت است براى اولين و آخرين بعد از آن ياسر را گفت سوار شدن و شمشير بدست گرفتن را و داخل شدن بر او را خاطر دارم و برگشتن خود را خاطر ندارم پس چگونه بوده است امر من و رفتن من بسوى او خدا لعنت كند اين دختر را لعنت شديد برو نزد دختر و با او بگو كه پدرت مىگويد به خدا قسم كه اگر بعد از اين\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاز آن جناب شكايت كنى يا بىدستور او از خانه بيرون آئى از تو انتقام مىكشم پس برو بنزد ابن الرضا و سلام مرا به او برسان و بيست هزار دينار جهت او به برو اسبى كه ديشب سوار شدم و او را شهرى مىگويند براى او ببر پس امر كن هاشمين را كه به جهت سلام بر آن حضرت وارد شوند و بر او سلام كنند . ياسر مىگويد چنان كردم كه مامون گفته بود و سلام مأمون را رسانيدم و بيست هزار دينار را بخدمتش نهادم حضرت بر آن زر ساعتى نظر انداخت بعد از آن تبسم نمود و فرمود عهدى كه ميان ما و مامون بود اين است كه در شب هجوم كند با شمشير بر من آيا نمىداند كه مرا حافظ و يارىدهنده‌اى است كه ميان من و او مانع است پس گفتم اى پسر رسول خدا بگذار اين عتاب را به خدا و به حق جدت رسول خدا كه مأمون چنان مست بود كه نمىدانست چيزى از اين كار را و نذر كرده نذر راستى و سوگند خورده است كه بعد از اين مست نشود و چيزى كه مست‌كننده باشد نخورد زيراكه آن از دامهاى شيطان است پس هرگاه نزد مامون تشريف ببرى اين سخن را به روى وى مياور و عتاب مكن حضرت فرمود كه مرا نيز عزم وراى همين است بعد از آن جامه طلبيد و پوشيد و برخواست و مردم تمامى با آن حضرت نزد مامون آمدند مامون برخواست و آن حضرت را در كنار گرفت و به سينه چسبانيد و ترحيب كرد و اذن نداد كسى را كه بر او وارد بشود و پيوسته با آن حضرت حديث مىگفت چون مجلس خواست منقضى شود حضرت فرمود اى مامون من تو را نصيحتى مىكنم قبول كن مأمون گفت آن كدام است يا ابن رسول اللّه فرمود آن وصيت اين است كه شب از خانه بيرون نروى چون ايمن نيستم از اين خلق منكوس بر تو نزد من دعائى است متحصن‌ساز نفس خود را به آن و حرز كن خود را به آن از بديها و بلاها و مكروهات مثل اينكه خدا مرا ديشب از شر تو نگاه داشت و اگر لشكرهاى روم و ترك را ملاقات كنى و تمامى بر تو جمع شوند با جميع اهل زمين از ايشان به تو بدى نرسد و اگر خواهى بفرستم آن را براى تو آنكه بواسطهء او از همه چيزها ايمن باشى گفت بلى به خط خود بنويس و بفرست آن را بسوى من حضرت قبول نمود و چون صبح روز ديگر پيش آمد حضرت جواد عليه السّلام ياسر را نزد خود طلبيد و فرمود براى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمن پوست آهوى تهامه طلب كن چون حاضر كرد حضرت به خط خود آن حرز را نوشت و فرمود با ياسر كه اين را بنزد مامون ببر بگو جهت آن از نقرهء پاك لوله بسازد و آنچه بعد از اين خواهم گفت بر آن نقره بنويسد چون خواهد كه بر بازو بندد وضوى كامل بگيرد و چهار ركعت نماز كند و در هر ركعت بعد از حمد آية الكرسى و شهد اللّه و و الشمس و و الليل و توحيد هركدام را هفت مرتبه قرائت بنمايد چون از نماز فارغ بشود بر بازوى راست خود بندد تا در محل سختىها و تنگىها بحول و قوهء خداى تعالى سالم ماند از هرچه بترسد و حذر كند و بايستى كه در وقت بستن قمر در عقرب نباشد .\r\nو روايت شده كه چون مامون اين حرز را از آن حضرت گرفت و با اهل روم غزا كرد فتح كرد و در همه غزوات و جنگ‌ها همراه داشت و منصور و مظفر شد به بركت اين حرز مبارك و اين حرز معروف بحرز جواد است .\r\nو علامهء بحر العلوم قدس سره در منظومهء خود مىفرمايد :\r\n و جاز فى الفضة ما كان وعا * لمثل تعويذ و حرز و دعاء\r\nفقداتى فيه صحيح من خبر * عاضده حرز الجواد المشتهر \r\n\r\nشوهر و فرزندان حكيمه خاتون\r\nدر نسخهء خطى عمدة الطالب كه در مكتبهء علامهء نسابه شهاب الدّين المعروف بآقاى نجفى تبريزى ديدم در حاشيهء او كه علامه مير محمد قاسم حسينى سبزوارى كه از علماى عصر صفويه بوده گفته از براى مولاى ما حضرت جواد دخترانى بود كه يكى از آنها حكيمه خاتون است .\r\nابو الحسن محدث كه فرزند ابو الحسن على المرعش بن عبيد اللّه بن ابى الحسن محمد الاكبر ابن محمد حسن المحدث ابن الحسين الاصغر بن الامام السجاد عليه السّلام اين عليامخدرهء حكيمه را تزويج كرد و از او سه پسر آورد يكى ابو عبد اللّه الحسين و ديگر حمزه و اين مطلب را در كتاب مذكور از شجرة ابن خداع مصرى نقل كرده و از آنچه\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمذكور شد عظمت و جلالت و نبالت و شرافت و فضيلت و حيا و عفت اين بانوى مكرمه ممتاز و از توصيف بىنياز است كسى كه واسطهء بين امام و رعيت بوده باشد درك خدمت چهار امام كرده و در ميان دختران حضرت جواد بوفور علم و فضل ممتاز كشته مربيهء عليامخدره نرجس خاتون بوده و بعد از امام عسكرى منصب سفارت را داشته از طرف امام عصر و عرايض مردم را به آن حضرت مىرسانيده و توقيعات شريفه از ناحيهء مقدسه مىگرفته و بمردم مىرسانيده و مفتخر بقابله شدن براى امام زمان شرافتى بزرك مىباشد كه محرم اين سر مكتوم گرديد و او اول كسى بود كه امام زمان را بوسيد سلام اللّه عليها .\r\n\r\nحليمهء سعديه مرضعه رسول خدا ( ص )\r\nزوجهء حارث بن عبد العزى دختر ابو ذويب عبد اللّه بن الحارث المضرى چون نام يكى از اجدادش سعد بن بكر بود معروف گرديد بحليمهء سعديه و او زنى بود در ميان قوم خود معروفه بود بحسن و جمال و طهارت دامن و در تاريخ آمنه والدهء رسول خدا صلّى اللّه عليه و آله و سلّم روايت امام صادق عليه السّلام سبق ذكر يافت كه از آباء كرام خود از رسول خدا صلّى اللّه عليه و آله و سلّم حديث كند كه جبرئيل به من پيغام آورد كه خداى تعالى مىفرمايد حرام كردم آتش را بصلبى كه تو از او فرود شدى كه عبد المطلب و عبد اللّه بوده باشد و برحمى كه تو را حمل كرده يعنى آمنه و به دامنى كه تو را كفالت كرده يعنى ابو طالب و به پستانى كه تو را شير داده يعنى حليمهء سعديه و در استيعاب حليمه را از صحابيات شمرده و گفته كه در غزوه حسنين به خدمت رسول خدا صلّى اللّه عليه و آله و سلّم مشرف شد و آن حضرت به تمام قامت از پيش پاى مادر رضاعى خود برخواست و رداى خويش را در زير پاى او بگسترانيد و حليمه از رسول خدا صلّى اللّه عليه و آله و سلّم روايت دارد .\r\nو در ناسخ گويد كه حليمه بعد از تزويج كردن رسول خدا صلّى اللّه عليه و آله و سلّم خديجه را به مكه آمد و از قحط شكايت كرد پيغمبر حال او را با خديجه مكشوف داشت خديجه يك شتر و چهل گوسفند بحليمه داد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nآوردن حليمه براى شير دادن رسول خدا ( ص )\r\nشاذان بن جبرئيل روايت كرده كه چون از عمر شريف رسول خدا چهار ماه گذشت آمنه بجوار حق پيوست و آن حضرت بىپدر و مادر ماند و از شدت مصيبت سه روز چيزى تناول ننمود و پيوسته مىگريست از اين حالت عبد المطلّب بىطاقت گرديد دختران خود عاتكه و صفيه را طلبيد و گفت اين فرزند دلبندم را ساكن گردانيد و دايه براى او تفحص نمائيد .\r\nپس عاتكه به آن حضرت عسل مىخورانيد و جميع زنان شيرده بنى هاشم را طلبيد رسول خدا صلّى اللّه عليه و آله و سلّم پستان هيچيك را قبول ننمود .\r\nپس چهارصد و شصت مرضعه از اكابر قريش در خانه عبد المطلب جمع شدند آن حضرت پستان هيچيك آنها را قبول نفرمود و همى اضطراب مىكرد عبد المطلب غمگين گرديد و با حال پريشان از خانه بيرون آمد و بنزد كعبه رفت و در پناه كعبه نشست ناگاه مرد پيرى از قريش كه او را عقيل بن ابى وقاص مىگفتند حاضر شد عبد المطلب را محزون يافت گفت اى سيد حرم تو را چه مىشود و اين حزن و اندوه از براى چيست عبد المطلب فرمود سبب اندوه من اين است كه فرزندزاده من محمد از روزى كه مادرش برحمت حق پيوسته تا به حال از اضطراب قرار نمىگيرد و شير هيچيك از زنان مرضعه را قبول نمىنمايد و من در كار او بيچاره شدم و به اين واسطه اكل و شرب بر ما گوارا نيست .\r\nعقيل گفت يا ابا الحارث من در ميان صناديد قريش زنى را مىشناسم كه از غايت عقل و فصاحت و صباحت و رفعت حسب و شرافت نسب نظير خود ندارد و او حليمه دختر ابو ذويب عبد اللّه بن الحارث است .\r\nعبد المطلب چون اوصاف حليمه را شنيد غلامى از غلامان خود را طلبيد كه او\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاو را شمردل مىگفتند پس او را بر ناقهء سريع‌السيرى سوار كرد و فرمود شتاب كن بسوى قبيلهء بنى سعد بن بكر كه در شش‌فرسخى مكه است و پدر حليمه سعديه را حاضر كن پس آن غلام ابو ذويب را حاضر كرد در هنگامى كه نزد عبد المطلب اكابر قريش حاضر بودند چون نظر عبد المطلب بر او افتاد باستقبال او برخواست و او را دربر گرفت و در پهلوى خود جاى داد و گفت اى عبد اللّه تو را براى اين طلبيدم كه محمد فرزندزاده من از روزى كه مادرش از دنيا رفته در مفارقت مادر گريه و اضطراب مىكند و پستان هيچ زنى را قبول نمىكند شنيده‌ام كه تو را دخترى است شير دارد اگر مصلحت دانى او را براى شير دادن محمد حاضر سازى كه اگر شير او را قبول كند تو را و عشيرهء تو را توانگر گردانم .\r\nابو ذويب كه نامش عبد اللّه است بسى از اين مژده شاد شد و بسوى قبيلهء خود برگشت و حليمه را بشارت داد پس حليمه غسل كرد بانواع طيب خود را معطر گردانيد و جامهاى فاخر پوشيده و با پدر خود عبد اللّه و شوهر خود به خدمت عبد المطلب شتافتند .\r\nچون عبد المطلب حليمه را به خانه عاتكه درآورد و حضرت رسول را در دامن او گذاشتند حليمه پستان چپ خود را براى آن حضرت بيرون آورد حضرت آن را قبول ننمود و بسوى پستان راست ميل مىكرد چون پستان راست او خشك بود هرگز طفلى از آن شير نخورده بود مضايقه مىكرد مىترسيد كه مبادا آن حضرت چون در پستان راست شير نيابد به پستان چپ ميل ننمايد و او مبالغه مىنمود .\r\nدر دادن پستان چپ و حضرت اضطراب مىنمود در گرفتن پستان راست تا آنكه حليمه گفت اى فرزند اين پستان راست را بمك تا بدانى كه شير ندارد چون پستان ايمن را در دهان آن صاحب ميمنت گذاشت در حال سرشار از شير شد به حدى كه از اطراف دهان آن حضرت مىريخت پس حليمه متعجب گرديد و گفت بسى عجب است امر تو اى فرزند به خدا قسم دوازده فرزند را از پستان چپ شير داده‌ام و يك قطره شير از پستان راست من بيرون نيامده و اكنون از بركت تو مملو از شير گرديده\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nپس عبد المطلب بسيار شاد شد و گفت اى حليمه اگر نزد ما مىمانى من قصرى در پهلوى قصر خود براى تو خالى مىكنم و تو را در آنجا ساكن مىگردانم و در هر ماه هزار درهم سفيد و يكدست جامه رومى و هرروزه ده من از نان سفيد و گوشت پاكيزه به تو عطا مىكنم حليمه از ماندن در مكه اظهار كراهت نمود و گفت هواى مكه با ما مساعد نيست .\r\nعبد المطلب چون دانست كه حليمه از ماندن در مكه كراهت دارد فرمود اى حليمه من فرزند خود محمد را به تو مىسپارم به دو شرط اول آنكه در تعظيم و اكرام او كوتاهى ننمائى و پيوسته او را پهلوى خود بخوابانى و دست چپ را در زير سر او بگذارى و دست راست را در گردن او درآورى و از او غافل نگردى حليمه عرض كرد يا سيدى به خدا قسم از وقتى كه نظرم بر او افتاد چندان محبت او در دلم جا كرده است كه محتاج بسفارش نيست .\r\nعبد المطلب گفت شرط دوم آنكه هر جمعه او را بنزد من آرى كه من تاب مفارقت او را ندارم حليمه گفت چنين خواهم كرد ان‌شاءالله .\r\nپس عبد المطلب امر كرد كه سر مبارك آن حضرت را شستند و جامه‌هاى فاخر به او پوشانيدند و آن حضرت را با حليمه برداشت و بخانهء كعبه درآمد و حليمه را فرمود بيا با من تا محمد را به تو تسليم نمايم چون بنزد كعبه آمدند آن حضرت را هفت شوط طواف داد و خدا را بر حليمه گواه گرفت و آن حضرت را تسليم او نمود و چهار هزار درهم سفيد با ده جامهء فاخر و چهار كنيز رومى به او داد و حله‌هاى يمنى به او خلعت داد و تا بيرون كعبه بمشايعت ايشان رفت چون حليمه داخل قبيله بنى اسد شد روى آن حضرت را گشود نورى از روى انورش ساطع شد كه زمين و آسمان روشن گرديد چون قبيلهء آن احوال غريبه را مشاهده كردند زن و مرد كوچك و بزرك بسوى حليمه شتافتند و او را به آن كرامت كبرى تهنيت گفتند و قصيده‌ها انشا كردند از آن جمله بعضى از ايشان گفت :\r\n لقد بلغت بالهاشمى حليمة * مقاما علافى ذروة العز و المجد\r\nو زادت مواشيها و أخصب ربعها * و قد عم هذا السعد كل بنى سعد \r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو حليمه هرگاه قنداقه آن حضرت را حركت مىداد مىگفت : يا رب اذ اعطيته فابقه :\r\n و أعله الى العلى و ارقه * و ادحض أباطيل العدى بحقه \r\nو آن حضرت چندان بر دلهاى ايشان جاى كرد كه آن سرور را از دست يكديگر مىربودند و حليمه مىفرمايد هرگز مدفوع او را نديدم و نشستم و بوى بد از او استشمام ننمودم و روزى خواستم او را زينت كنم و بنزد عبد المطلب بياورم ديدم آن حضرت وارد خيمه شد و جرئت نكردم داخل خيمه شوم چون بيرون آمد نظر كردم به او ديدم سر مباركش شسته و موهايش را شانه كرده‌اند و الوان جامه‌ها از سندس و استبرق بر او پوشانيده‌اند .\r\nپس از مشاهدهء آن احوال متعجب شدم و گفتم اى فرزند اين جامه‌هاى فاخر و زينتهاى متكاثره از كجا است فرمود كه اى مادر اين جامه‌ها را از بهشت آوردند و ملائكه مرا زينت كردند .\r\nحليمه چون آن حضرت را بنزد عبد المطلب آورد و آن غرايب را بيان كرد عبد المطلب فرمود اى حليمه آنچه مشاهده مىنمائى از غرائب به كسى نقل مكن و هزار درهم و ده دست رخت و يك كنيز روميه بحليمه بخشيد و چون حليمه آن حضرت را بقبيله خود برد بيست و دو گوسفند داشت و چون آن حضرت از قبيله او بيرون آمد هزار و سى گوسفند و شتر بهم رسانيده بود از بركت آن حضرت و چون پانزده ماه از عمر شريف آن حضرت گذشت هركه آن حضرت را مىديد چنان مىپنداشت كه پنج سال از عمر او گذشته و چون نزديك شد كه عمر شريفش دو سال بگذرد شبى پسرهاى حليمه از چرانيدن گوسفندان محزون برگشتند و گفتند اى مادر امروز گرگى آمد و دو گوسفند از گلهء ما برد حليمه گفت خدا عوض مىدهد چون حضرت رسول سخنان ايشان را شنيد فرمود آزرده مباشيد كه فردا من گوسفندان شما را از گرگ مىگيرم بمشيت الهى ضمره پسر بزرك حليمه گفت عجب است از تو اى برادر كه در روز گذشته گرك گوسفند را برده است و تو فردا از براى ما پس مىگيرى .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحضرت فرمود كه اين‌ها در جنب قدرت خدا سهل است و چون صبح شد ضمره به آن حضرت گفت كه وفا بوعده خود مىنمائى فرمود بلى مرا ببريد به آن موضع كه گرك گوسفند شما برده پس حضرت را بدان موضع بردند در حالتى كه آن حضرت را بدوش خود سوار كرده بودند چون بدان موضع رسيدند ضمره آن حضرت را از دوش خود فرود آورد .\r\nپس آن حضرت به سجده افتاد و گفت اى إله من و سيد من و مولاى من مىدانى حق حليمه را بر من و گرگى بر گوسفندان او تعدى كرده است پس سؤال مىكنم از تو كه گرگ را امر فرمائى كه گوسفندان او را برگرداند پس در همان ساعت گرك هر دو گوسفند را حاضر نمود و سببش آن بود كه چون گرك گوسفند را ربود هاتفى او را نداء درداد و گفت اى گرك بترس از عقوبت الهى و اين دو گوسفند را حفظ نما تا فردا آن را بسوى بهترين پيغمبران محمد بن عبد اللّه صلّى اللّه عليه و آله و سلّم برگردانى .\r\nپس گرك در پاى آن حضرت افتاد و بامر خدا بسخن آمد عرض كرد اى سرور پيغمبران مرا معذور دار كه من ندانستم اين گوسفندان تعلق بشما دارد پس ضمره گفت اى محمد چه بسيار عجب است كارهاى تو . و چون دو سال از عمر شريف آن حضرت تمام شد روزى با حليمه گفت كه اى مادر مىخواهم امروز با برادران بصحرا روم و ايشان را بر چرانيدن گوسفندان اعانت كنم و در كوه و صحرا نظر افكنم و از مصنوعات الهى عبرت گيرم و منافع و مضار ايشان را بدانم حليمه گفت اى فرزند بسيار مائل باشى فرمود بلى چون ديد كه آن حضرت بسيار راغب است بسوى رفتن بصحرا پس جامه‌هاى نيكو بر آن حضرت پوشانيد و نعلين در پاى آن حضرت بست و اطعمه نفيسه به همراه آن حضرت كرد و فرزندان خود را وصيت بسيار نمود در رعايت و محافظت آن حضرت چون سيد انبيا قدم در صحرا نهاده كوه و دشت از نور جمال آن خورشيد فلك رسالت روشن گرديد و بهر سنك و كلوخ كه مير سيد بآواز بلند او را ندا مىنمود كه السلام عليك يا محمد السلام عليك يا احمد السلام عليك يا حامد السلام عليك يا محمود يا صاحب القول العدل لا إله إلّا اللّه محمد رسول اللّه خوشا حال كسى كه به تو ايمان آورد و عذاب الهى براى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nكسى كه به تو كافر گردد و يا رد كند بر تو يك حرف از آنچه از نزد پروردگار خودخواهى آورد و آن حضرت جواب آنها مىفرمود و مىگذشت و هر ساعت فرزندان حليمه امرى چند از غرائب مشاهده مىكردند كه حيرت ايشان زياد مىشد تا آنكه آفتاب بلند شد و آن حضرت از حرارت آفتاب متاذى گرديد .\r\nپس حق‌تعالى وحى نمود بسوى ملكى كه او را استحيائيل مىگفتند كه برو و ابر سفيدى بر سر آن حضرت بگستران تا سايه بر آن سيد پيغمبران نمايد در همان ساعت ابر سفيدى بر سر آن حضرت پيدا شد و مانند مشك آب مىريخت و يك قطره بر آن حضرت نمىريخت و رودخانه‌ها از سيلاب جارى شد و بر سر آن حضرت هيچ گل نبود و از آن ابر باران مشك و زعفران مىباريد و كوه و دشت را برى آن سرور معطر مىساخت ، و در آن صحرا درخت خرماى خشكى بود كه سالها خشكيده بود و شاخه‌هاى او را ريخته بود چون آن حضرت به آن درخت رسيد پشت مبارك را بر آن درخت گذاشت كه استراحتى بفرمايد بناگاه آن درخت بر و بار آورد و سبز و خرم گرديد رطب زرد و سرخ برى ضيافت آن حضرت فروريخت .\r\nپس سيد ابرار ساعتى در زير آن درخت قرار گرفت و با برادران رضاعى خود سخن مىگفت ناگاه نظر مباركش بر چمن سبزى افتاد كه بانواع گل‌ها و رياحين آراسته .\r\nپس فرمود : اى برادران مىخواهم بسير اين چمن بروم و صنايع الهى را مشاهده بنمايم برادران گفتند ما در خدمت تو مىآييم حضرت فرمود شما باعمال خود مشغول باشيد كه من تنها مىروم و اگر خدا خواهد به زودى نزد شما مراجعت مىنمايم گفتند برو كه دلهاى ما متوجه تو است .\r\nپس آن نونهال گلشن انبيا در آن چمن دلگشا سيركنان مىخراميد و در بدائع صنايع ربانى بتأمل و تفكر نظر مىنمود تا آنكه بكوه عظيمى رسيد و راه نداشت كه كسى بتواند بر سر آن كوه رود چون خاطر مباركش متعلق بود كه بالاى كوه را سير كند استحيائيل بر كوه صدائى زد كه بر خود بلرزيد و گفت اى كوه بهترين پيغمبران\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمىخواند باشكوه نبوت بر تو بالا او خاضع شو پس كوه در حال چندان خاضع شد و فرورفت كه آن معدن شكوه و وقار پاى مبارك بر آن كوه گذاشت و بالا رفت و چون آن طرف كوه را مشاهده نمود و نيكوتر از اين طرف ديد خواست كه به آن طرف خرامد و در آن طرف كوه مار و عقرب بسيار بودند در غايت عظمت كه كسى از بيم آنها در آن وادى عبور نمىتوانست نمود .\r\nپس استحيائيل نهيبى داد ايشان را كه اى گروه حيّات و عقارب خود را در سوراخها و در زير سنگها پنهان نمائيد كه سيد اولين و آخرين شما را نبيند چون همه پنهان شدند آن حضرت از كوه به زير آمد پس چشمه آبى ديد در غايت سردى از عسل شيرين‌تر و از مسكه نرم‌تر پس از آن آب تناول فرمود و لحظه‌اى در كنار آن چشمه استراحت نمود .\r\n\r\nناله و بىقرارى حليمه به جهت فقدان رسول خدا ( ص )\r\nچون مدتى گذشت و آن حضرت مراجعت نفرمود اولاد حليمه در جستجوى او برآمدند او را نيافتند ناچار بسوى حليمه برگشتند و آن قصهء هايله را به او گفتند پس حليمه در ميان قبيله خود صدا بشيون بلند كرد و جامه‌ها بر بدن خود دريد و موهاى خود را پريشان نمود و با سر و پاى برهنه بسوى بيابان دويد و از پرده جگر همى ناله مىكشيد و مىگفت وا ولداه وا قرّة عيناه وا ثمرة فؤاداه اى ميوه دل من كجائى كه صورت خود را بمادر مهجورت نمىنمائى و زنان قبيله با او مىدويدند و موهاى خود را مىكندند و روهاى خود را مىخراشيدند و هر بنده و آزاد و پير و جوان كه در قبيلهء او بودند سراسيمه بطلب آن حضرت به هر سو مىدويدند .\r\nو عبد اللّه بن الحارث پدر حليمه با أشراف بنى سعد سوار شدند و سوگند ياد كردند كه اگر محمد را نيابيم شمشير بكشيم و احدى از قبيله بنى سعد را زنده نگذاريم و قبيلهء قطفان را نابود نمائيم .\r\nچون حليمه در آن بيابان اثرى از آن حضرت نيافت با آن حال پريشان و چشم\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nگريان و دل بريان بجانب مكه روان شد و خون از پاهاى او مىريخت و وقتى رسيد كه عبد المطلب با جماعت قريش و بنى هاشم در فناء خانهء كعبه نشسته بودند چون عبد المطلب حليمه را بدان حال مشاهده نمود بر خود بلرزيد و از حقيقت حال سؤال نمود چون آن خبر وحشت‌انگيز را شنيد ساعتى بىهوش گرديد چون به هوش بازآمد گفت لا حول و لا قوة إلّا باللّه العلى العظيم و غلام خود را بانك زد كه اسب و شمشير و زره مرا حاضر كن .\r\nپس بام كعبه برآمد و فرياد بركشيد اى آل غالب و اى آل نزار و اى آل عدنان و اى آل فهر و اى آل كنانه و اى آل مضرع جمع شويد پس همهء بطون عرب جمع شدند و جميع بنى هاشم بنزد او آمدند گفتند چه واقع شده است اى سيد ما فرمود محمد دو روز است كه مفقود شده است اسلحه بپوشيد و سوار شويد پس ده هزار كس با عبد المطلب سوار شدند و صداى گريه وانين از آن بلد امين بعرش برين بلند شد و سواران به هر سو متوجه شدند و عبد المطلب با گروهى از أشراف بسوى قبيله بنى سعد روانه شدند و سوگند ياد كردند كه اگر محمد را نيابيم به مكه برگرديم و هر مرد و زن يهودى و هرك را متهم دانيم بعداوت محمد سر از تن او برگيريم و چون أبو مسعود ثقفى و ورقة بن نوفل و عقيل بن ابى وقاص از يمن بسوى مكه مىآمدند گذار ايشان به آن وادى افتاد كه حضرت رسول در آن وادى بود ورقه گفت كه من سه مرتبه از اين وادى عبور كردم و در اينجا درختى نديدم .\r\nعقيل بن ابى وقاص گفت راست مىگويى بيا بنزديك درخت برويم شايد بر سر اين امر غريب مطلع گرديم چون بنزديك درخت رسيدند طفلى در پاى درخت مشاهده كردند كه آفتاب از تاب رشك او سوخته بود و ماه حلقه بندگى او در گوش كشيده است .\r\nپس بعضى گفتند اين بنى جان است و ديگرى گفت جنيه را اين نور و ضياء نباشد بلكه ملكى است كه به صورت آدمى جلوه كرده است چون پيش آمدند ابو\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمسعود گفت كيستى اى پسر كه ما را حيران جمال و حسن خود گردانيدى آيا از جنى يا انس فرمود كه از جن نيستم بلكه از فرزندان آدمم پرسيد كه چه نام دارى فرمود كه محمد بن عبد اللّه بن عبد المطلب بن هاشم بن عبد مناف گفت تو فرزندزاده عبد المطلبى چگونه به اين مكان آمدى فرمود بهدايت الهى به اين صحرا رسيده‌ام .\r\nپس أبو مسعود فرود آمد و گفت اى نور ديده مىخواهى تو را بنزد عبد المطلب برسانم فرمود بلى پس ابو مسعود آن حضرت را در پيش خود گرفت و بجانب مكه روان شد چون بنزديك قبيله بنى سعد رسيدند عبد المطلب در همان ساعت به آن قبيله رسيده بود پس حضرت رسول فرمود كه اين عبد المطلب كه بطلب من آمده است ايشان گفت ما كسى را نمىبينيم فرمود كه بعد از زمانى خواهيد ديد چون مقدارى راه آمدند عبد المطلب نمودار شد با أشراف قريش چون نظرش بر رسول خدا افتاد خود را از اسب به زير انداخت و آن حضرت را دربر گرفت و گفت كجا بودى اى نور ديده من و اللّه اگر تو را نمىيافتم كافرى را در مكه زنده نمىگذاشتم پس آن حضرت آنچه گذشته بود بيان فرمود از الطاف يزدانى براى آن محرم اسرار ربانى و عبد المطلب شاد شد و آن حضرت را به مكه آورد و ابو مسعود را پنجاه ناقه و عقيل بن وقاص را شصت ناقه بخشيد و حليمه را طلبيد و نوازشها نمود و پدر حليمه را هزار مثقال طلا و ده هزار درهم نقره عطا فرمود و به شوهرش زر بىحساب عطا نمود و فرزندان حليمه را دويست ناقه بخشيد و از ايشان طلبيد و گفت بعد از اين نور ديده‌ام را از نظر خود دور نمىگردانم مرا تاب مفارقت او نباشد .\r\n\r\nحديث كردن حليمه غرايبى كه از رسول خدا مشاهده كرده بود\r\nمجلسى در حيوة القلوب و اين شهرآشوب در مناقب و قطب راوندى در خرايج و ديگران باسانيد خود روايت كرده‌اند كه حليمه مىفرمود در سال ولادت رسول خدا صلّى اللّه عليه و آله و سلّم قحطى در بلاد ما بهم رسيده بود كه بسيار وقت بعلف صحرا تعيش مىكرديم\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nو گوسفندان ما تلف شد پس با جمعى از زنان بنى سعد بن بكر بسوى مكه آمديم كه اطفال از أهل مكه بگيريم و شير بدهيم و من بر ماده الاغى سوار بودم كه از ضعف و ناتوانى قوهء راه رفتن نداشت و شتر ماده‌اى داشتيم كه قطره‌اى شير از پستان او بيرون نمىآمد و فرزند من از بىشيرى و گرسنگى شب‌ها ديده‌اش آشناى خواب نمىشد چون به مكه رسيديم هيچيك از زنان محمد را نگرفتند براى اينكه آن حضرت يتيم بود و اميد احسان از پدران مىباشد .\r\nو چون من فرزند ديگر نيافتم رفتم آن در يتيم را از عبد المطلب گرفتم و چون در دامن گذاشتم و نظر بسوى من افكند نورى از ديده‌هاى او ساطع شد و آن قرة العين اصحاب يقين ميل به پستان راست نمود و ساعتى تناول فرمود و پستان چپ را قبول نكرد و براى فرزند من گذاشت و از بركت آن حضرت هر دو پستان من پر از شير گرديد و از بركت آن حضرت شتر ما شير در پستان او چندان بهم رسيد كه ما و اطفال ما را كافى بود\r\nپس شوهر من گفت كه عجب فرزند مباركى بدست ما آمد كه از بركت او نعمت روى بما آورده است .\r\nو چون صبح شد آن حضرت را بر درازگوش خود سوار كردم و بجانب قبيله روان شدم بناگاه ان حيوان روى بكعبه آورد و باعجاز آن حضرت سه مرتبه سجده كرد و بسخن آمده گفت به حمد اللّه از بركت سيد رسولان و خاتم پيغمبران و بهترين گذشتگان و آيندگان از بيمارى شفا يافتم از ماندگى بيرون آمدم پس چنان رهوار شد كه هيچيك از چهارپايان رفقاى ما به او نمىرسيد و جميع رفقا از تغيير احوال و چهار پايان ما متعجب بودند و هر روز فراوانى و بركت در ميان ما روى بزيادت بود و در اثناى راه بغارى رسيدم مردى بيرون آمد كه از نور جبين او متعجب بودم پس سلام كرد بر آن حضرت و گفت حق‌تعالى مرا موكل گردانيده است برعايت و حفظ و حراست تو و گله آهوئى از برابر ما پيدا شدند كه به زبان فصيح گفتند اى حليمه نمىدانى چه كس را تربيت مىنمائى او پاك‌ترين پاكان و پاكيزه‌ترين پاكيزگان است\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nو بهر كوه و دشت كه گذشتيم بر آن حضرت سلام كرد .\r\nو بروايت ديگر كه مجلسى از كتاب انوار نقل كرده اين است كه آمنه چون وضع حمل او شد زنان بسيار آرزو كردند كه دايه آن حضرت شوند و روزى آمنه در پهلوى حضرت خوابيده بود ناگاه نداى هاتفى را شنيد كه اگر از براى فرزند خود مرضعه بخواهى اختيار كن از قبيلهء بنى سعد زنى را كه او را حليمه سعديه مىگويند و دختر أبى ذويب است پس هر زنى را كه مىآوردند آمنه اول نام او را مىپرسيد چون آن نام را نمىشنيد نمىپسنديد و چون در همهء بلاد قحط عظيم بهم رسيده بود به غير از مكه كه از بركت آن حضرت آبادان بود ازاين‌جهت زنان قبيلهء بنى سعد براى دايگى از اطفال أهل مكه متوجّه مكه گرديدند\r\nو حليمه روايت كرده است كه چندان بر ما عيش تنك شده بود كه يك روز و دو روز مىگذشت كه براى ما قوتى بهم نمىرسيد و در علف صحرا با چهارپايان خود شريك بوديم .\r\nپس شبى در ميان خواب و بيدارى ديدم كه مردى آمد و مرا در نهرى افكند كه آبش از شير سفيدتر و از عسل شيرين‌تر بود و گفت از اين تناول نما چون سيراب شدم مرا بجاى خود برگردانيد و گفت برو بسوى مكه كه براى تو در آنجا روزى گشاده مىباشد بسبب فرزندى كه در آنجا متولد گرديده است .\r\nپس دست خود را بر سينهء من زد و گفت خدا شير تو را فراوان و حسن و جمال تو را مضاعف گرداند چون بيدار شدم بسوى قبيلهء خود رفتم گفتند اى حليمه ما عجب داريم از حال تو و از فزونى حسن و جمال تو كه از كجا آوردى و من حال خود را از ايشان مخفى مىداشتم پس بعد از دو روز نداى هاتفى به گوش جميع أهل قبيله رسيد كه اى زنان بنى سعد نازل شد بر شما بركتها و زايل گرديد از شما زحمت‌ها بسبب شير دادن مولودى كه در مكه متولد گرديده است .\r\nپس خوشا حال كسى كه او را شير دهد و به شير دادن او ظفر يابد چون أهل قبيله نداى آن هاتف را شنيدند همگى بسوى مكه روان گرديدند و بنزد آمنه رسيدند\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nنام آنها را سؤال مىنمود چون آن نام را كه در جواب شنيده بود نمىشنيد ايشان را رد مىفرمود حليمه گويد چون من بنزد آمنه رسيدم فرمود چه نام دارى گفتم حليمه دختر ابى ذويب آمنه گفت اين است آن زن كه مامور شده‌ام فرزند خود را به او بدهم پس آمنه حليمه را بحجره‌اى برد كه رسول خدا در آن بود حليمه گفت آيا در روز چراغ براى فرزند خود روشن نموده‌ايد .\r\nآمنه گفت نه و اللّه از روزى كه متولد شده است تا حال هرگز در شب و روز نزد او چراغ روشن نكرده‌ايم و نور خورشيد جمال او ما را از چراغ بىنياز گردانيده است چون حليمه را نظر بر آن جناب افتاد آفتابى را ديد در جامهء سفيدى پيچيده‌اند و از او رائحهء مشك عنبر ساطع است .\r\nپس محبت آن حضرت در دل او افتاد و از حصول اين نعمت شاد شد و چون آن حضرت نظرش بر حليمه افتاد شادى كرد و خنديد و از دهان واضح‌البرهانش نور ساطع گرديد كه آن خانه روشن شد .\r\nپس حليمه آن حضرت را با شادى برداشت و با فرح و سرور تمام روانه شد عبد المطلب گفت اى حليمه باش تا تو را توشه بدهم حليمه گفت اين فرزند مبارك مرا بس است و براى من بهتر است از خزانه‌هاى عالم پس عبد المطلب و آمنه قدرى از مال و پوشش و پوشه به او دادند كه محسود اقران خود گرديد و آمنه آن حضرت را گرفت و بوسيد و از مفارقت او گريست و بحليمه تسليم نمود و گفت اى حليمه نيكو محافظت نما نور ديده و سرور سينه مرا حليمه فرمايد چون آن حضرت را برداشته بجانب قبيله روان شدم در اثناى راه گذشتم بچهل نفر از رهبانان نصارى كه يكى از ايشان اوصاف پيغمبر آخر الزمان را بيان مىكرد و مىگفت عن‌قريب ظاهر خواهد شد ناگاه ابليس به صورت انسان مصور شد و گفت آنكه وصف مىكنى همين است كه اين زن الحال از پيش شما گذرانيد .\r\nپس برخواستند و بسوى من دويدند ، و آن نور ساطع را از جبين او مشاهده نمودند پس شيطان بنك زد بر ايشان كه بكشيد او را پيش از آنكه بر شما\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسلط شود پس ايشان شمشيرها كشيدند و بسوى من دويدند در آن حال آن حضرت سر بجانب آسمان بلند كرد ناگاه صداى مهيبى شنيدم مانند رعد و آتشى ديدم از آسمان فرود آمد و حايل گرديد ميان آن حضرت و ايشان پس همه به يك‌باره سوختند و صدائى شنيدم كه كسى مىگفت خائب و نااميد گرديدند كاهنان و سعى ايشان باطل شد و چون او را در ميان قبيله آوردم از بركت قدم آن حضرت صحراها سبز و خرم گرديد و درختان ايشان پرميوه شد و قحط و غلا از ميان ايشان بر طرف گرديد و هر بيمارى كه در نزد ايشان بهم مير سيد تا بنزد آن حضرت مىآوردند شفا مىيافت و هر روز معجزات بسيار از آن مخزن اسرار ظاهر مىگرديد مردم قبيله گفتند اى حليمه خدا ما را بواسطهء اين مولود سعادت‌مند گردانيد .\r\nو بروايت شهرآشوب حليمه فرمود آن حضرت چون سه ماه شد بر زمين نشست چون نه‌ماهه شد با اطفال مىگرديد و چون ده‌ماهه شد با برادران خود رفت بچرانيدن گوسفندان و چون پانزده‌ماهه شد با جوانان قبيله تيراندازى مىكرد و چون سى ماه از ولادتش گذشت با جوانان قبيله كشتى مىگرفت و ايشان را بر زمين مىزد و بهر طعامى كه دست فرامىبرد بركت در او پيدا مىشد و روزى پسر من ضمره پاى يكى از گوسفندان مرا شكست بناگاه آن حيوان آمد در مقابل آن حضرت و به او ارائه مىداد پاى خود را و چنان مىنمود كه شكايت از درد خود دارد پس ديدم آن حضرت دست خود را به پاى آن گوسفند ماليد و كلماتى به زبان معجز بيان خود جارى نمود در حال آن گوسفند پاى او سالم شده بگوسفندان ملحق شد و ساير گوسفندان از او اطاعت مىكردند چون حضرت به ايشان مىفرمود برويد مىرفتند و چون مىفرمود بايستيد مىايستادند و چنان اتفاق افتاد كه روزى گوسفندان را بدره‌اى درآوردند كه درندگان در آن دره بسيار بود بناگاه شيرى قصد گوسفندان نمود آن حضرت پيش رفت و سخنى به آن شير گفت آن شير سر به زير انداخت و برفت پس برادران رضاعى آن حضرت بر وجود نازنينش بترسيدند بجانب او دويدند گفتند ما بر تو ترسيديم از شير و تو از او هيچ پروا نكردى كأن با او تكلم كردى آن حضرت فرمود بلى من به آن شير گفتم ديگر نزديك اين وادى ميا كه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمىخواهيم گوسفندان را در اين وادى بچرانيم و شبى چنان اتفاق افتاد كه حليمه فرمود در عالم رؤيا ديدم فرزندم محمد صلّى اللّه عليه و آله و سلّم بصحرا رفت ناگاه دو مرد عظيم پيدا شدند كه جامه‌هاى استبرق پوشيده بودند و هر دو قصد محمد كردند و يكى از ايشان خنجرى در دست داشت بناگاه شكم محمد را شكافتند من ترسان از خواب بيدار شدم شوهر خود را از خواب خود اطلاع دادم گفتم بيا تا محمد را بنزد جدش ببريم كه من مىترسم داهيه‌اى روى دهد كه مادر نزد جدش شرمنده گرديم و مصيبت ما عظيم گردد شوهر من گفت آنچه در خواب ديده‌اى محالست كه واقع شود زيراكه حق‌تعالى حافظ او است و امور عظيمه دربارهء او خبر داده‌اند و البتّه بايد واقع شود و ما براهينى از او مشاهده كرده‌ايم كه همه مصدق است و چون صبح شد حليمه هرچه خواست كه آن حضرت را بحيله نزد خود نگاه دارد كه بصحرا نرود آن حضرت راضى نشد و به عادت مقرره با برادران خود بجانب صحرا رفت چون نيمى از روز گذشت فرزندان حليمه فريادكنان و گريه‌كنان بسوى قبيله دويدند چون حليمه صداى شيون ايشان را شنيد از خيمه بيرون دويد و خاك بر سر مىريخت و موهاى خود را مىكند و از ايشان پرسيد كه چه مىشود شما را گفتند محمد از نظر ما مفقود گرديد حليمه لطمه بر صورت زد و گفت اين تعبير خواب من بود .\r\nپس با پاى برهنه فرياد وا ولداه وا قرة عيناه وا وحيداه وا يتيماه وا ضعيفاه بلند كرد و مىگفت اى نور ديده در كدام وادى ترا تنها يافته‌اند و بقتل رسانيدند پدر و شوهر حليمه حربها برداشته‌اند با اهل قبيله بصحرا شتافتند چون بموضعى كه گوسفندان حليمه بود آن حضرت را ديدند نشسته و گوسفندان در دور او حلقه زدند پس حليمه آن حضرت را دربر گرفت و بوسيد و هيچ اثر زخمى بر بدن مباركش مشاهده ننموده پس آن حضرت را آورد و از وقوع حوادث ترسيد با شوهر خود گفت من محمد را مىبرم بجدش مىسپارم چه آنكه از وقوع حادثه ترسانم .\r\nپس آن حضرت را برداشت روانه مكه گرديد در عرض راه بقبيله‌اى از قبايل\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nعرب رسيد كه از ميان ايشان كاهنى بود كه از بسيارى پيرى موهاى ابرويش بر ديده‌اش افتاده بود و مردم بر دور او جمع شده بودند چون حليمه از پيش ايشان گذشت آن كاهن مدهوش گرديد چون به هوش آمد گفت واى بر شما مبادرت كنيد بسوى آن زنى كه سواره گذشت و در پيش او طفلى بود بگيريد آن طفل را بكشيد قبل از اينكه خانه‌هاى شما را خراب كند و دين شما را باطل گرداند حليمه فرمايد بناگاه ديدم كه مردانى چند شمشير كشيدند و بسوى من دويدند چون نزديك من رسيدند باد تندى وزيد و همه را بر زمين افكند و من از ايشان گذشتم و پروائى نكردم تا داخل مكه شدم و آن حضرت را در نزد جماعتى گذاردم و از پى كارى رفتم چون برگشتم آن حضرت را نديدم از آن جماعت پرسيدم ايشان گفتند ما نديديم گفتم و اللّه اگر او را نيابم خود را از كوه به زير خواهم انداخت و گريبان خود را چاك كردم و خاك بر سر ريختم و فريادكنان به هر سو دويدم ناگاه مرد پيرى ديدم كه عصاى در دست دارد از اضطراب من پرسيد قصه را به او گفتم گفت بيانات را بنزد كسى ببرم كه محمد را به تو نشان بدهد پس مرا آورد بنزد بتى كه او را هبل مىگفتند گفت اى هبل محمد بكجا رفته است چون نام محمد را شنيد يكباره برو درافتاد و آن مرد ترسيد و گريخت پس بنزد عبد المطلب رفتم و او را آگهى دادم در حال از جاى برخواست و أهل مكه را ندا در داد و بتفحص محمد بيرون تاخت پس به خانه كعبه درآمد و به پرده‌هاى كعبه درآويخت و گريه و تضرع بسيار نمود و اين اشعار بگفت .\r\n يا رب رد راكبى محمدا * رد إليّ و اتخذ عنى يدا\r\nأنت الذى جعلته لى عضدا * يا رب ان محمدا لم يوجدا\r\nفان قومى كلهم تبددا \r\nدر اين وقت بنگى از هاتفى بلند شد كه اى عبد المطلب مترس بر فرزند خود او را طلب كن در فلان وادى در نزد درخت مورّد پس عبد المطلب بسوى آن وادى دويد و آن حضرت را ديد كه در زير درخت نشسته او را دربر گرفت و بوسيد و گفت اى فرزند كى تو را به اينجا آورده فرمود كه مرغ سفيدى مرا ربود و در ميان بال خود گرفت و اينجا گذاشت و من گرسنه و تشنه بودم از ميوهء اين درخت خوردم و از اين آب\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nآشاميدم پس عبد المطلب او را با خود به مكه برد .\r\nاقول از مجموع اين روايات چنان معلوم مىشود كه آن حضرت سه مرتبه مفقود شده است و لا يخفى كه بعضى از روايات مذكوره با بعض ديگر بحسب ظاهر معارض است مثل آمدن حليمه در حيوة آمنه با رواياتى كه بعد از فوت آمنه حليمه آمد و روايتى كه عبد المطلب او را طلبيد با روايتى كه از شدت قحط و غلا خود او به مكه آمد براى دايه شدن ولى كسانى كه كاملا مأنوس باحاديث اهل بيت ( ع ) هستند با يك مشرب صافى خودبين آنها جمع مىنمايند و اللّه العالم .\r\n\r\n( مج ) حليمهء دمشقيه\r\nجامى در نفحات الانس او را از سادات زنان شام شمرده و او را استاد رابعه شاميه دانسته .\r\n\r\nحمدونه بنت عيسى بن موسى ابن ابى خالد الحربى\r\nزوجهء محمد بن صالح بن عبد اللّه بن موسى بن عبد اللّه بن الحسن بن الحسن بن على بن ابى طالب عليه السّلام بانوئى بسيار عاقله كامله جميله در غايت حسن و لطافت و زيبائى بود .\r\nابو الفرج اصفهانى در مقاتل الطالبيين روايت كند كه محمد بن صالح از جوانان آل ابى طالب و شجاعان ايشان است و مردى اديب و شاعر و ظريف بوده در زمان متوكل در نواحى مدينه در مكانى كه او را سويقه مىگفتند خروج كرد جماعتى بر او گرد آمدند بالاخره ابو النساج او را اسير كرده در غل و زنجير كشيده بسامراء فرستاد سه سال محبوس بود و خروج او در سنهء 240 اتفاق افتاد بعد از سه سال او را رها كردند به شرط اينكه از سامراء خارج نشود پس در سامراء بود تا جان به حق تسليم كرد ابراهيم بن المدبر گويد\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nچون محمد بن صالح از حبس خارج شد روزى مرا ملاقات كرده گفت امروز مىخواهم در خدمت تو بسر برم و رازى با تو بگويم و دوست ندارم غير از من و تو ثالثى در بين باشد ابراهيم گفت چه ضرر دارد پس او را داخل خانه خود نمود و هركه در حجره بود خارج كرد بعد از صرف طعام محمد بن صالح گفت همانا دانسته باش كه من در ايامى كه خروج كردم با اصحاب خود مصادف شدم با قافله‌اى پس فرمان دادم تا آن قافله را غارت كردند و مردم آن فرار كردند در خلال اين حال كه شتران را مىخوابانيدم و جمع‌آورى اموال مىنمودم زنى با من مصادف شد كه در جمال طعنه بخورشيد خاور مىزد و گونهاى او گفتى مرواريد است كه مذاب ياقوت خورده و تا به آن روز چنين صاحب جمالى را نديده بودم در آن حال ديدم در كمال فصاحت و بلاغت روى به من آورد و گفت ايجوان تو را به خدا قسم مىدهم كه رئيس اين لشكر را بگو بيايد كه مرا با او سخنى است من گفتم رئيس سخن ترا شنيد بگو چه حاجت دارى آن زن چون دانست كه من رئيس جيش باشم گفت ايجوان دانسته باش كه من حمدونه دختر عيسى بن موسى بن ابى خالد حربى باشم اگر احوال نعمت و ثروت و جاه و عزت او را شنيده باشى فهو و اگر نشنيده‌اى از غير من سؤال كن به خدا قسم آنچه مال بخواهى من عهد مىكنم و خدا و رسول را شاهد مىگيرم كه از تو مضايقه ننمايم فعلا نفقهء من هزار دينار موجود است و اين حلى و زيور من پانصد دينار باشد من آن را به تو مىبخشم و خدا را گواه مىگيرم كه غير اين از تجار مكه و مدينه هر قدر كه بخواهى براى تو فراهم مىنمايم چه آنكه من از هر تاجرى كه بخواهم از من مضايقه نمىكند و حاجت من به تو اين است كه اصحاب خود را از من منع بنمائى تا هتك ناموس من ننمايند و من به‌سلامت از اين ورطه خلاص گردم مبادا عارى بر من متوجه بشود كه بعد از اين نتوان آن را تدارك نمود محمد بن صالح گفت سخن آن زن در من تاثير كرده در ميان اصحاب خود ندا كردم همه جمع شدند گفتم اى اصحاب من آنچه از اين قافله اخذ كرده‌ايد همه را رد كنيد كه اين قافله تماما در پناه و حمايت من است اگر كسى يك نخ ريسمان يا سوزنى يا عقال شترى برده باشد و رد ننمايد هرآينه با او دق‌باب محاربت خواهم كرد پس روى با آن\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكردم و گفتم قد وهب اللّه لك مالك و جاهك و حالك من تمام اين قافله را به تو بخشيدم و از تو چيزى توقع ندارم خدا ترا بركت دهد .\r\nپس قافله را سالما بمامن خود رسانيدم اين به بود تا اينكه من مأخوذ و در سرمن‌راى محبوس شدم در خلال اين حال ديدم زندانبان كه مستحفظ من بود خفية بنزد من آمد گفت دو زن بر در زندان ترا مىطلبند مىگويند ما از اهل او هستيم و مأذون نيستم كسى را رخصت دخول بدهم ولى يكى از آن دو زن بازوبندى از طلا به من داد تا او را رخصت بدهم و من آنها را رخصت دادم و اكنون در زندان منتظر تو مىباشند محمد بن صالح گفت من با خود گفتم من در اين بلد سامرا غريب مىباشم اهل من در اينجا نيست كيف كان بر در زندان آمدم ديدم حمدونه دختر عيسى بن موسى بن ابى خالد حربى است كه در قافله بود چون مرا بدان حال بديد بگريست از جهت سنگينى غل و زنجير من و از مشاهده تغيير حال من كاملا متاثر گرديد در آن حال آن زن ديگر گفت اين همان جوان‌مرد است كه قافله را به تو بخشيد حمدونه گفت و اللّه همان است پس متوجه من شد و گفت پدر و مادرم فداى تو باد به خدا قسم اگر ممكن بود كه نفس خود را بفداى تو بدهم كه تو خلاص شوى هرآينه مضايقه نمىكردم چه آنكه سزاوار است مثل تو جوان‌مردى را جان فدا بنمايم به خدا قسم از پاى ننشينم و چندانكه بتوانم سعى خود را به كار مىبرم براى خلاصى تو و هرگونه شفاعتى و حيلتى كه ميسر بشود به كار مىبندم .\r\nفعلا اين دنانير و اين لباس و بوى خوش را كه براى تو آوردم ماخوذ دار و رسول من همه‌روزه باحوال‌پرسى تو خواهد آمد تا خداوند متعال فرج ترا برساند پس دويست دينار و يك دست لباس و مقدارى عطريات به من داد و بيرون رفت و هر روز طعام لطيف از براى من مىفرستاد و به آن زندان‌بان هم صله و جايزه مىداد كه ممانعت رسول او ننمايد تا اينكه از حبس خلاص شدم شخصى را فرستادم و او را خطبه كردم جواب فرستاد كه من مطيع و منقاد باشم ولى اين كار بايستى برضا و امر پدر من باشد از تو مىخواهم اى ابراهيم بن المدبر كه عيسى بن موسى را ملاقات كنى و اين مطلب را\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nخاتمه بدهى ابراهيم قبول كرد چون نزد عيسى آمد گفت من آمده‌ام به تو حاجتى دارم گفت البتّه حاجت تو برآورده است .\r\nابراهيم گفت آمده‌ام دخترت را خطبه كنم عيسى گفت دختر من كنيز شما است و منهم بندهء تو باشم ابراهيم گفت من از براى خود نمىخواهم براى كسى كه اشرف نسبا و اعلى رتبة و اكرم ارومة از من باشد و هو خير منى ابا و اشرف لك صهرا عيسى گفت آن شخص كيست .\r\nابراهيم گفت محمد بن صالح الحسنى است عيسى گفت به خدا قسم من مضايقه ندارم ولى اين مرد بواسطهء او ما دچار تهمت خواهيم شد و من از متوكل ترسان و هراسانم بر مال و جان و عيال خود ابراهيم آنچه شنيده بود بمحمد بن صالح رسانيد مشار اليه چند روزى صبر كرد دوباره قدم پيش نهاد و مطلب را تعقيب كرده تا بالاخره اين مزاوجت به خوبى صورت گرفت محمد بن صالح در آن‌وقت اشعار بسرود\r\n خطبت الى عيسى بن موسى فردّنى * و للّه والى حرة و عتيقها\r\nلقد ردّنى عيسى و يعلم اننى * سليل بنات المصطفى و عريقها\r\nو ان لنا بعد الولادة بيعة * بنى اللّه فى صنو النبى و شقيقها\r\nفلما ابى بخلا بها و تمنّعا * و صيرنى ذا خلة لا اطيقها\r\nتداركنى المرء الذى لم يزل له * من المكرمات رحبها و طليقها\r\nسمي خليل اللّه و ابن خليله * و حمال أعباء العلى و نطيقها\r\nفزوجها و المن عندى لغيره * فيا بيعة افشى و اربح سوقها\r\nو يا نعمة لابن المدبر عندنا * يحد على كرّ الزمان انينها \r\nو محمد بن صالح براى حمدونه اين ابيات ذيل را سروده .\r\n لعمر حمدونة انى بها * لمغرم القلب طويل السقام\r\nمجاور للقدر فى حبها * مباين فيها لاهل الملام\r\nتلك التى لو لا غرامى بها * كنت بسامرا قليل المقام \r\nاقول محمد بن صالح مردى فاضل و شاعر و شجاع و ظريف بود در سويقه كه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاسم مكانى است نزديك مدينهء طيبه كه محل علويين است و اسم كوهى است بين ينبع و مدينه خروج كرد و جمعى بر او گرد آمدند و با مردم حج بجا آورد و چون مردم را در بيعت و متابعت غاصبين حقوق اهل بيت مىنگريست از قتل و غارت ايشان دريغ نمىخورد بالاخره دستگير شد و تا سه سال در سامراء محبوس بود و سبب خلاص او از سجن ابراهيم بن مدبر گرديد كه يكى از وزراى متوكل بود و قصه‌اش چنين بود كه يك قطعه اشعار محمد بن صالح سروده بود ابراهيم بن مدبر يكى از مغنيها را طلبيده و آن اشعار را به او بياموخت و فرمان كرد كه بر متوكل تغنى بنمايد چون متوكل آن اشعار را اصغا نمود گفت گويندهء اين شعر كيست ابراهيم بن مدبر گفت از محمد بن صالح حسنى است بالاخره در حق او شفاعت كردند متوكل گفت تو بر ذمت مىگيرى كه محمد بعد از اين خروج نكند من او را رها مىكنم ابراهيم قبول كرده او را رها كردند بعضى گويند در سامراء وفات كرد بعضى گويند در بغداد و آن اشعار كه سبب خلاص او از حبس گرديد اين است بنا بر نقل ابو الفرج در مقاتل الطالبيين :\r\n طرب الفؤاد و عاده احزانه * و تشعبت شعباته اشجانه\r\nو بدا له من بعد ما اندمل الهوى * برق تألق موهنا لمعانه\r\nيبدو كحاشية الردى و دونه * صعب الذرى مستمتع اركانه\r\nفبدا لينظر اين لاح فلم يطق * نظرا اليه و رده سجّانه\r\nفالنار ما اشتملت عليه ضلوعه * و الماء ما سمحت به اجفانه\r\nثم استعاد من القبيح و رده * نجو العراء عن الصبا ايقانه\r\nو بدا الذى قد ناله‌ه‌ه‌ه * ما كان قدّره له ديانه\r\nحتى استقرّ ضميره و كانّما * هتك العلائق عامل و سنانه\r\nيا قلب لا تذهب بحلمك باخل * بالنبل باذل فاقة منّانه\r\nو البؤس فان لا يدوم كما مضى * عصر النعيم و زال عنه لبانه \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nحمنه زوجهء مصعب بن عمير\r\nاز صحابيات است و شوهرش مصعب در غزوهء احد شهيد شد و اين حمنه خواهر ام‌المؤمنين زينب بنت جحش است چون جنك احد بپاى رفت و رسول خدا بمدينه مراجعت نمود حمنه باستقبال شتافت رسول خدا فرمود اى حمنه در راه خدا صبورى اختيار كن عرض كرد بر كدام مصيبت صابر باشم فرمود بر برادرت عبد اللّه گفت انا للّه و انا اليه راجعون گوارا باد او را شهادت ديگرباره فرمود اى حمنه صبورى اختيار كن عرض كرد بر چه صبر كنم فرمود بر مصيبت خال خود حمزة بن عبد المطلب گفت انا للّه و انا اليه راجعون هم گوارا باد بر وى شهادت ديگرباره فرمود اى حمنه صبورى اختيار كن عرض كرد باز بر كه صبر كنم فرمود شوهرت مصعب بن عمير حمنه عرض كرد وا حزناه رسول خدا صلّى اللّه عليه و آله و سلّم فرمودند زنان را هيچ‌كس بجاى شوهر نباشد حمنه عرض كرد يتيم شدن فرزندانش را بخاطر آوردم و اين حمنه چنانچه در ناسخ در نقل غزوهء احد مىنگارد بعد از مصعب در حبالهء نكاح طلحة بن عبيد اللّه بيرون آمد و از او پسرى محمد نام متولد شد و معلوم نيست كه آيا حمنه زنده بوده است تا آن وقتى كه پسر و شوهر او از انجمن حزب الرحمانى جدا شدند و داخل در انجمن حزب الشيطانى و خود را در ناكثين حرب جمل داخل كردند و خسر الدنيا و الآخرة شدند .\r\nو اما شوهر اولش مصعب از فضلاء صحابه و سابقين در اسلام در جنك بدر هم حاضر بوده .\r\n\r\nحماده بنت رجاء\r\nخواهر ابو عبيدة الحذاء در رجال شيخ او را از اصحاب حضرت صادق عليه السّلام شمرده و نجاشى در ترجمهء زياد بن عيسى او را ذكر كرده مامقانى مىفرمايد بودنش از اماميه از كلام شيخ و نجاشى ظاهر است .\r\n\r\nحوراء والدهء زيد شهيد\r\nجاريه‌اى بود فاضله كه مختار بن ابى عبيدهء ثقفى او را به شش‌صد دينار خريد فقال\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nلها أقبلى فاقبلت و قال لها ادبرى فادبرت مختار از حسن ادب و كمال او در عجب شد با خود گفت اين كنيز بايستى خدمت على بن الحسين بوده باشد پس آن جاريه را با ششصد دينار به خدمت امام زين العابدين فرستاد و زيد از او متولد گرديد\r\nمنقول از امالى بسند خود از ابو حمزهء ثمالى حديث كند كه گفت سفر حج بگذاشتم و به حضرت على بن الحسين تشرف جستم با من فرمود يا ابا حمزه آيا ترا حديث نكنم از خوابى كه ديده‌ام عرض كردم پدر و مادرم فداى شما باد بفرمائيد آن حضرت فرمود در عالم رويا چنان ديدم كه گويا در بهشت مىباشم و حوريه‌اى ديدم كه از آن زيباتر نبود در آن حال كه بر أريكه خويش جاى داشتم و متكى بودم ناگاه گوينده‌اى را شنيدم كه مىگفت يا على بن الحسين تهنيت باد ترا بر زيد بشارت باد ترا بزيد .\r\nپس از خواب سر برگرفتم بناگاه ديدم در خانه را مىكوبند من بدر خانه آمدم مردى را ديدم و نگران شدم كه با وى جاريه‌اى بود كه آستينش بر دستش پيچيده و پرده بر روى آويخته داشت گفتم حاجت تو چيست گفت على بن الحسين را مىخواهم گفتم على بن الحسين منم گفت من رسول مختار بن ابى عبيدهء ثقفى مىباشم او شما را سلام رسانيده و عرض كرد اين جاريه در ناحيهء ما اتفاق افتاد و من او را به شش‌صد دينار بخريدم و اين نيز ششصد دينار است كه براى شما فرستاده است و مكتوبى به من نيز بداد پس آن مرد را بسراى درآوردم و جواب مكتوب را نوشتم و از جاريه پرسش كردم كه نام تو چيست گفت حوراء است .\r\nابو حمزه مىفرمايد سال ديگر كه به حج رفتم چون خدمت امام زين العابدين رسيدم ديدم كودكى بر زانوى آن حضرت است متوجه من گرديد فرمود يا ابا حمزه اين است تاويل خواب من قد جعلها ربى حقا بناگاه آن كودك از جاى برخواست و بر آستانه در فروافتاد كه خراشى بر سرش پديد شد و خون جارى گرديد امام عليه السّلام برخواست هروله‌كنان او را دريافت و خون او را با جامه‌اش همى پاك ساخت و با وى همىفرمود ( اعيذك باللّه ان تكون مسلوبا فى الكناسة ) يعنى پناه مىبرم ترا بخداى كه در كناسه از دار\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآويخته شوى عرض كردم پدر و مادرم فداى تو باد كدام كناسه فرمود كناسهء كوفه عرض كردم اين كار نخواهد شد فرمود به خدا قسم و به حق آن‌كس كه محمد را براستى برانگيخت اگر بعد از من زنده باشى هرآينه نگران اين پسر مىشوى در گوشهء از نواحى كوفه كه كشته شود و دفن شود .\r\nسپس قبرش را شكافند و او را برهنه بر زمين بكشند و در كناسهء كوفه از دار آويخته شود پس از آن جسدش را از دار فرود آورند و بسوزانند و خاكسترش بباد دهند ابو حمزه گويد من عرض كردم يا سيدى فداى تو شوم نام اين غلام چيست فرمود زيد است ازآن‌پس هر دو چشم مباركش را اشك فروگرفت .\r\nو امام زين العابدين بعد از نماز صبح تا طلوع شمس سخن نمىگفت و بتعقيب نماز و اذكار اشتغال داشت در آن روز كه زيد متولد گرديد چون بشارت به حضرت آوردند امام عليه السّلام باصحاب خود فرمود نام اين پسر را چه بگذاريم هركدام چيزى گفتند آن حضرت فرمودند اى غلام قرآن را به من ده چون قرآن را گرفت و باز كرد بر سر صفحه اين آيه بيرون آمد  ( فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً )  قرآن را برهم نهاد ديگرباره باز گشود اين آيه بر سر صفحه بود .\r\n ( إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  . الآية ) چون اين آيت معجز دلالت را آن حضرت مشاهده نمودند دومرتبه فرمودند هو و اللّه زيد هو و اللّه زيد و آنچه آن حضرت درباره او خبر داده بود به صحت پيوست و وقوع پيدا كرد ( و كتابها در فضائل و مقتل زيد نوشته شده است و فضل و جلالت و عظمت و زهد و ورع و تقواى او متفق عليه باشد .\r\n\r\nحولاء عطاره\r\nدختر تويت بن حبيب بن اسد بن عبد العزى بن قصى القرشية الاسدية در استيعاب او را از صحابيات شمرده و بعد از ذكر نسبش گفته كه حولاء هجرت بمدينه كرد براى اينكه به خدمت رسول خدا مشرف شود و او از زنان مجتهدات در عبادت بوده و در او حديثى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nوارد شده كه شب را نمىخوابيد و از عايشه نقل كرده كه حولاء رخصت گرفت بر رسول خدا صلّى اللّه عليه و آله و سلّم وارد شود چون وارد گرديد رسول خدا صلّى اللّه عليه و آله و سلّم با كمال بشاشت و خرمى او را استقبال كرد .\r\nعايشه ايراد گرفت و گفت أ تقبل على هذه المرأة هذا الاقبال يعنى اين زن چه قابليت دارد كه او را چنين احترام بنمائى آن حضرت فرمودند همانا اين زن در مكه هنگامى كه خديجهء كبرى حيوة داشت بنزد ما مىآمد و حسن عهد از ايمان است\r\nو ابن حجر عسقلانى در اصابه در حرف الحاء ج 4 ص 56 حديث طولانى راجع بحقوق زوج و زوجه از اين حولاء عطاره نقل مىفرمايد و حقير پاره‌اى از آن حديث را در كشف الغرور ص 245 نقل كرده‌ام .\r\nو علامهء نورى در دارالسلام تمام الفاظ حديث را نقل كرده كه بعضى مضامين آن چنين است كه بعد از بسمله و ذكر سند حديث مىفرمايد حولاء زنى عطاره بود كه براى خاندان رسالت عطر مىآورد روزى از روزها شوهرش به او فرمانى داد در كارى حولاء نپذيرفت و او را از خود دور كرد چون شب بر سردست آمد حولاء ديد شوهر بر او غضبناك است پس لطمه بر صورت زد و پيشانى بر خاك نهاد و بانك ناله و عويل در داد از ترس عذاب پروردگار و غضب خداوند قهار و بر خود بلرزيد از روزى كه ميزان حساب نصب گردد و نامه‌هاى عمل بر آن شود پس هنگامى كه شوهرش بجامهء خواب آرميد .\r\nحولاء برخواست خود را خوش‌بو گردانيد و بحلى و زيور خود را زينت داد همانند عروسى كه او را بحجله مىبرند به طرف لحاف شوهر آمد و مقدارى عطر به شوهر پاشيد و داخل لحاف گرديد و خود را بر او عرضه كرد و او را همىبوسيد شوهر با اين همه از او اعراض كرد و صورت از او برگردانيد حولاء گريست گريستن شديدى و طپانچه بر صورت خود زد و از خوف پروردگار و از آتشى كه وقودها الناس و الحجارة بر خود بلرزيد بالاخره خواب از چشم او پريد و تا بصبح چون مارگزيده همى بر خود مىپيچيد چون صبح شد چادر بر سر كرد و برقع به صورت بسته همجا رو بخانهء رسول خدا رفته چون بدر خانه رسيد صدا\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبلند كرد السلام عليكم يا اهل بيت النبوه و معدن العلم و الرسالة و مختلف الملائكه اجازه مىدهيد بر شما داخل بشوم ام سلمه شنيد و او را بشناخت جاريه خود را فرمود برخيز و در را بگشا حولاء چون داخل شد ام سلمه فرمود ترا چه مىشود اى حولاء فكانت الحولاء احسن اهل زمانها گفت اى مادر مؤمنان دانسته و آگاه باش كه بين من و شوهرم كدورتى حاصل شده و اكنون بر من غضب كرده سپس قصهء خود را نقل كرده گفت من خائف و ترسانم از عذاب خداوند قهار و غضب پروردگار جبار ام سلمه فرمود اكنون بجاى باش تا رسول خدا صلّى اللّه عليه و آله و سلّم تشريف بياورد اين وقت حولاء با ام سلمه نشستند و مشغول صحبت شدند تا رسول خدا وارد گرديد فرمود همانا بوى حولاء بمشام من مىرسد آيا عطرى از او ابتياع كرده‌ايد ام سلمه عرض كرد نه يا رسول اللّه بلكه آمده است و از شوهر خود شكايت دارد .\r\nپس آنچه بين حولاء و شوهر او گذشته بود ام سلمه براى رسول خدا صلّى اللّه عليه و آله و سلّم شرح داد آن حضرت فرمودند يا حولاء دانسته و آگاه « 1 » باش كه هر زنى كه چشم خود را به روى شوهر به درد از روى غضب فرداى قيامت ديدهاى آن زن را از خاكستر جهنم سرمه بكشند\r\n\r\n\r\n","description":"","footnote":"\r\n( 1 ) ما من امراة ترفع عينها على زوجها بالغضب الا كحلت برماد من نار جهنم ( يا حولا ) و الذى بعثنى بالحق نبيا ما من امرأة ترد على زوجها الا و سمرت لسانها بمسامير من النار ( يا حولا ) و الذى بعثنى بالحق نبيا ما من امرأة تخرج من بيتها به غير اذن زوجها تحصر عرسا الا انزل اللّه عليها اربعين لعنه ثم لا يستجاب لهما دعاء حتى يستغفر لها زوجها ( يا حولا ) و الذى بعثنى بالحق نبيا ان المرأة ان غضب عليها زوجها غضب عليها ربها و حشرت يوم القيمة منكوسة فى الدرك الاسفل من النار و سلط اللّه عليها الحيات و العقارب و الافاعى و الثعابين ينشون لحمها كل ثعبان مثل الشجر و الجبال الراسيات ( يا حولاء ) يجب على المرأة ان تصبر على الضر و النفع و تصير على الشدة و الرخاء كما صبرت زوجة أيوب المبتلى صبرت على خدمته ثمانية عشر سنة تحمله مع الحاملين على عاتقها ( يا حولاء ) و الذى بعثنى بالحق نبيا كل امرأة صبرت على زوجها فى الشدة و الرخاء و كانت مطيعة له و لامره حشرها اللّه تعالى مع امرأة ايوب .\r\n( يا حولاء ) لا يحل للمرأة ان تظهر معصمها و قدمها لرجل غير بعلها و اذا فعلت ذلك لم تزل فى لعنة اللّه و سخطه و غضبه و لعنة الملائكة و أعدّ لها عذابا عظيما ( يا حولاء ) اكثر النار من حطب السعير النساء .\r\n( يا حولا ) يجب على المرأة ان تلزم بيتها و تود بعلها و تجتنب سخطه و تتبع مرضاته و تتقى صولته و اذا حفظت غيبته و سكنت فى بيتها و تزينت لزوجها و اقامت صلاتها و اغتسلت من جنابتها و حيضها و استحاضتها فاذا فعلت ذلك كانت يوم القيامة عذراء بوجه منير فان كان زوجها مؤمن صالح فهى زوجته و ان لم يكن مؤمن تزوجها رجل من الشهداء ( حديث طولانى است مختصر كرديم او را فقط ملخص آن را ذكر كرديم . )\r\n","page_name":" 183 ","page_number":183},
  {"content":"\r\n\r\nاى حولاء به حق آن خدائى كه مرا براستى بخلق فرستاده هر زنى كه فرمان شوهر خود را رد نمايد فرداى قيامت او را به زبانش معلق كنند و با ميخهاى آتش او را بكوبند .\r\nاى حولاء به حق آن خدايى كه مرا مبعوث برسالت كرده هر زنى از خانه بدون اجازه شوهر قدم بيرون گذارد يا در عروسيها برود چهل لعنت از طرف راست او و همچنين از طرف چپ او و از پيش‌روى او تا غرق لعنت گردد و بهر قدمى كه برمىدارد چهل گناه بر او نوشته شود و اگر چهل سال بر او بگذرد بعدد هركس كه كلام و صوت او را شنيده است مورد لعنت گردد و اگر دعا كند دعاى او مستجاب نشود تا اينكه شوهر از او راضى نشود آن لعنت از براى او خواهد بود تا روز قيامت .\r\nاى حولاء به حق آن خدايى كه مرا مبعوث برسالت كرده است هر زنى كه بدون اجازه شوهر بيرون خانه نماز بخواند فرداى قيامت آن نماز را به صورت او بزنند و او را در آتش جهنم اندازند .\r\nاى حولاء به حق آن خدايى كه مرا مبعوث برسالت فرموده هر زنى كه مهر خود را بر شوهر سنگين كند خداوند متعال فرداى قيامت زنجير گردن او را كه از آتش است سنگين بنمايد .\r\nاى حولاء به حق آن خدايى كه مرا براستى بخلق فرستاده و مرا هادى و مهدى قرار داده كه هر زنى كه شوهرش بر او غضب كند خداوند متعال نيز بر او غضب بنمايد و فرداى قيامت او را سرنگون در آتش جهنم بنمايد و با منافقين در درك اسفل جاى كند و بر بدن او مسلط نمايد مارها و عقرب‌ها و افعيها كه او را نيش بزنند .\r\nاى حولاء هر زنى كه نماز خود بخواند و ملازم خانه خود باشد و اطاعت شوهر خود بنمايد و شكايت او را در نزد احدى از خلق ننمايد و در شدائد و فقر شوهر صبر بنمايد خداوند متعال او را با زوجهء ايوب پيغمبر محشور خواهد نمود .\r\nاى حولاء جائز نيست كه زن بند دست خود و مواضع زينت خود را به غير محرم نشان دهد اگر نشان دهد دائما لعنت و غضب خدا براى او خواهد بود و در قيامت به عذاب سخت گرفتار گردد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nحميده\r\nبنت المولى محمد شريف بن شمس الدّين محمد الرويد شتى الاصفهانى رحمة اللّه عليها ميرزا عبد اللّه الافندى المولود در حدود سنه 1066 المتوفى فى حدود سنه 1130 در رياض العلماء كه نسخهء خطى او را در كتابخانه ملك بدست آوردم مىفرمايد كانت حميده رحمة اللّه عليها فاضله عالمة عارفة معلمة للنساء و كانت بصيرة بعلم الرجال نقية الكلام بقية فضلاء الاعلام تقية من بين الانام .\r\nبعد مىفرمايد زنان عصر او از او استفادهء علم مىنمودند و از براى حميده حواشى و تدقيقاتى است بر كتب حديثه مثل كتاب استبصار شيخ طوسى كه از كتب اربعه است و آن حواشى دلالت دارد بر غايت فضل و غزارت علم او و فهم سرشار ايشان و كثرت اطلاع او بر علم رجال و دقت او در اين قسمت بعد مىفرمايد من يك نسخه از كتاب استبصار كه به خط آن مخدره بود و داراى حواشى مفيده كه تماما از تحقيقات خود او بوده ديدم و مىفرمايد والد من حواشى او را بسيار نقل مىكرد .\r\nدر حواشى كتب حديث و آن را معتبر و متين مىشمرد و مدح بسيار مىكرد و پدر من به خط خود استبصار را نوشت با حواشى حميده تا آخر كتاب صلاة كه بسيار فوائد خوب دارد و پدر حميده از شاگردان شيخ بهائى بوده و از او اجازهء روايت دارد و من در نزد پدرش تحصيل مىكردم بسيار حميده را مدح مىكرد و گاه از روى مزاح مىفرمود ( ان لحميدة ربطا بالرجال ) يعنى در علم رجال بسيار دانا است و گاهى از روى مزاح مىگفت حميده علامتة بالتاءين يكى براى تانيث و ديگرى براى مبالغه از غرائب اتفاقات آنكه پدرش او را تزويج كرد بمرد جاهل احمقى كه از أهل آن قريه و از اقرباى ايشان بود و مادر حميده چون به اين مزاوجت مايل بود صورت گرفت و پدر حميده حدود صدسال عمر كرد تا در سنه 1087 يا قريب به آن دنيا را وداع گفت .\r\n\r\nحميدة الانصاريه\r\nعابدة من عابدات صدر الاسلام روزى خدمت رسول خدا صلّى اللّه عليه و آله و سلّم مشرف شد عرض\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nكرد يا رسول اللّه من دوست دارم كه در مسجد با شما نماز بخوانم حضرت فرمودند مىدانم كه دوست دارى با من نماز بخوانى ولى من به تو بگويم كه نماز در خانه بهتر است از مسجد و در حجرهء خودت نماز بخوانى بهتر است از اينكه در خانه بخوانى پس حميده فرمان كرد تا منتهاى خانه حجره‌اى تاريك بنا كردند براى مصلاى او و شب و روز در آن حجره بعبادت حق بسر برد تا وفات كرد .\r\n( استيعاب )\r\nو بعضى ام حميده ضبط كردند .\r\n\r\nحميدة\r\nدر اعلام النساء او را به كسى نسبت نكرده فقط مىگويد از زنان عابده و زاهده و صاحب نفوذ و سياست بوده و كانت تنتهى الى الفرقة الغانية من الشيعة .\r\n\r\nحيران خانم\r\nاز خواتين امراء و نابله است در كتاب دانشمندان آذربايجانى تاليف ميرزا محمد على تربيت كه آن را در سنه 1314 هجرى در تهران در چاپخانه مجلس بطبع رسانيده گويد اين خاتون از خانواده‌هاى مشهور آذربايجان است و در شهر تبريز تولد يافته ولى تاريخ وفات و تولد او معلوم نيست از خويشان او نقل شده كه در موقع وفات هشتاد سال داشته است ديوانى داشته مشتمل بر قصايد و غزليات و مقطعات و ترجيعات مركب از فارسى و تركى قريب به چهار هزار و پانصد و بيست و غالب اشعار او در مدايح والده و همشيره عباس ميرزا نايب‌السلطنه مىباشد قطعه ذيل را در خصوص و باى سنهء هزار و دويست و چهل و هفت سروده .\r\n اى خدا شيعيان هلاك شدند * نوجوانان به زير خاك شدند\r\nمادران دل‌شكسته و نالان * مرده‌شورند بهر فرزندان\r\nاى خدا اين بلا شديد شدست * از فرج خلق نااميد شده است \r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nحرف الخاء\r\nخواهر علاء الدّين كرمانى بعضى نام او را بيجه ضبط كردند از آن جمله در كتاب نفايس مير نظام الدّين على شيروانى كه در تهران بطبع رسيده در ص 350 گفته اين زن نامش بيجه و در علم نجوم مهارتى بكمال داشت و او خواهر مولانا علاء الدّين كرمانى است كه در زمان سلطان حسين بايقرا بوده و معاصر مير على بشر و مولانا جامى بوده و در جوار خانهء مولانا جامى مسجدى ساخته و توقع داشت كه مولانا جامى در آن مسجد نماز بگذارد و ليكن مولانا در مسجد او نماز نكرده و اين بيت در محراب مسجد نوشته .\r\n نگذارم به مسجد تو نماز * زان كه محراب تو نمازى نيست \r\nبيجه خاتون اين بشنيد در خشم شد به جهت مولانا جامى گفت :\r\n جاميا زين‌سان خر چندى كه در گرد تواند * گر تو خر كردى تخلص سازى از جامى بهست \r\nو گويد فضائل بيجه بسيار است تقويم خوب استخراج مىكرد و شعر نيكو نيز مىگفت اين مطلع از او است .\r\n گرنه هردم ز سر كوى توام رشك برد * عاشقيها كنم آنجا كه فلك اشك برد \r\n\r\nخاتون\r\nكنيه‌اش ام يحيى است در تاريخ يزد گويد اين خاتون در سنه 787 زندگانى مىكرده است مدرسهء خاتونيه در يزد از آثار باقيه اين خاتون است\r\n\r\nخاتون مدينه\r\nدر خيرات حسان او را از زنان مشهوره مدينهء منوره دانسته و نامش را بحيه بحاء مهمله ضبط كرده و گفته در قديم الايام در اين شهر شريف زندگانى مىكرده و بكمال عقل اشتهار داشته گويند از او پرسيدند جراحتى كه التيام‌پذير نيست كدام است\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nگفت عرض حاجت كريم است بر لئيم و محروم شدن او گفتند دل كدام است و شرف كدام گفت دل آنست كه شخصى باشرف و شأن بدر خانه سفله رودبار نيابد و شرف آنست كه شخص بداند اگر از كسى خير و عطائى به او عايد گردد ما دام العمر رهين منت معطى باشد بنابراين هرگز كسى خواهش نكند و به غير در خانه حق‌تعالى به جائى نرود .\r\n\r\nخاتون هاشميه\r\nدر ناسخ بعد از آنيكه اعتراض أبو برزه را بريزيد مىنگارد كه چرا چوب بر لب‌ودندان حسين عليه السّلام مىزنى مىنويسد كه زنى در خانهء يزيد بود هاشميه چون اسراى آل محمد را با آن ذلت بريزيد وارد كردند اين زن صداى نوحه و ندبهء او بلند شد و مىگفت ( يا حبيباه يا سيداه يا اهل بيتاه يا ابن محمداه يا قتيل اولاد الادعياء ) اى فريادرس بيوه‌زنان و پناه يتيمان كشتند تو را اولاد زناكاران مردمى كه در مجلس يزيد بودند سخت بگريستند و بعضى تاقت نياورده برخواستند و رفتند .\r\n\r\nخاتونى كه عسل هديهء رسول خدا نمود\r\nدر ناسخ در معجزهء ( 50 ) رسول خدا مىنويسد كه زنى به حضرت رسول كاسه‌اى از عسل هديه كرد چون ظرف او را بازفرستاد و همچنان مملو از عسل بود زن چنان دانست كه هديه‌اش قبول نشده است به حضرت پيغمبر آمد و گفت مگر گناهى كرده‌ام كه هديهء من قبول شما نيست حضرت فرمود پذيرفته شد و اين بركت هديه تو است آن زن شاد و شاكر گشته روزگارى دراز خود و طفلانش از آن عسل خورش مىساختند يك روز آن عسل را بظرف ديگر تحويل داد و ازآن‌پس تمام شد اين قصه را بعرض رسول خدا رسانيد فرمود اگر در ظرف خود باقى گذارده بودى هرگز از عسل چيزى كم نمىشد ) .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nخاتونى كه شهادت يافت\r\nو نيز در معجزهء ( 27 ) از عبد الرحمن بن خلاد انصارى حديث كند كه در زمان رسول خدا زنى بود كه او را ام ورقه مىگفتند و او دختر عبد اللّه بن حارث بود رسول خدا هفته‌اى يك روز بخانهء او مىرفت هنگام حركت رسول خدا بجانب يكى از غزوات عرض كرد رخصت فرماى تا من ملازم ركاب باشم و مجروحان لشكر را محافظت و تعهد بنمايم شايد شهادت بهرهء من شود فرمود در مدينه باش كه خدايت شهادت روزى بنمايد ام ورقه را غلامى و كنيزى بود كه خواستار آزادى بودند در ايام عمر بن الخطاب او را بكشتند و بگريختند عمر گفت رسول خدا گاه‌گاهى به زيارت ام ورقه مىرفت برخيزيد تا به زيارت كشته او رويم سپس آن غلام و كنيز را به دار آويختند\r\n\r\nخاتونى كه از شوق بهشت جان بداد\r\nدر ناسخ در معجزهء پنجاه و پنج از معجزات رسول خدا از يزيد بن ابى حبيب حديث كند كه زنى هرگاه توانستى خاطر پيغمبر را رنجه داشتى يك روز پسركى دوماهه در آغوش داشت و بر پيغمبر بگذشت كودك به زبان آمد و گفت السلام عليك يا رسول اللّه السلام عليك يا محمد بن عبد اللّه حضرت فرمود تو چه دانى كه من رسول خدا و فرزند عبد اللّه باشم گفت اين دانش خداى مرا داد و اينك جبرئيل بر فراز سر تو ايستاده در تو مىنگرد پيغمبر فرمود نام تو چيست عرض كرد عبد العزى لكن از عزا بيزارم تو مرا بنامى بخوان و دعائى كن كه در بهشت از خدام شما بوده باشم نيكبخت آنكه به تو ايمان آورد و بدبخت آن‌كس كه انكار تو كند پيغمبر فرمود نام تو عبد اللّه بوده باشد كودك نعره بزد و بمرد .\r\nمادر چون اين بديد در زمان كلمه گفت و مسلمانى گرفت و گفت دريغ از روزگار گذشته كه بر خصمى تو رفت پيغمبر فرمود شاد باش اينك نگرانم كه فرشتگان كفن و حنوط ترا از بهشت مىآورند زن نيز از شادى نعره بزد و بمرد رسول خدا نماز\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبر وى گذاشت و فرمان كرد تا هر دو را كفن كردند و به خاك سپردند ؛ انما الامور بعواقبها ذلك فضل اللّه الخ\r\n\r\nخاتونى كه پدرش او را غرق كرد\r\nدر معجزهء 97 گويد از حسن بن على عليه السّلام حديث كنند كه مردى بقانون جاهليت كه دختران خود را هلاك مىساختند دختر خود را برودخانه درانداخت چون مسلمانى گرفت از حضرت رسول خدا ملتمس شد كه آن دختر زندگانى گيرد پيغمبر بكنار رودخانه آمد دختر او را بنام خواند آن دخترك سر از آب برآورد و گفت لبيك و سعديك يا رسول اللّه آن حضرت فرمود پدر و مادر تو مسلمانى گرفتند اگر خواهى بديشانت دهم عرض كرد نخواهم چه خداوند بر من مهربان‌تر از پدر و مادر است .\r\n\r\nخاتونى كه نابينا بود\r\nدر معجزه دويست و دوم مىنويسد كه زنى كور در نزد خديجهء كبرى نشسته بود رسول خدا به او فرمود چشم‌هاى تو روشن باد در زمان روشن شد خديجه عرض كرد دعاى مباركى بود آن حضرت فرمود من رحمت عالميانم و نظائر آن از حوصله حساب بيرون است .\r\n\r\nخاتونى كه ابو جعفر منصور او را شكنجه مىكرد\r\nدر جلد اول متعلق باحوال موسى بن جعفر از ملحقات كتاب ناسخ التواريخ ص 244 مىنگارد كه على هاشمى كه متولى صاحب غذاى بامدادى منصور بود گفت يك روز منصور مرا بخواند چون بمجلس وى حاضر شدم جاريه‌اى زردچهره را در حضور وى بانواع و اقسام شكنجه و عذاب درآورده و منصور همىگفت واى بر تو با من بصداقت سخن كن به خدا قسم جز اراده الفت نداشتم و ندارم و اگر با من براستى سخن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنمائى صله رحم او را بجاى آورم و بتواتر به او احسان و انعام نمايم على هاشمى گويد من پرسيدم كه قضيه چيست گفتند منصور از اين جاريه تفتيش حال محمد بن عبد اللّه محض را مىنمايد و او انكار مىكند و مىگويد از مكان و منزل او خبر ندارم منصور فرمان كرد تا او را چندان بزدند كه بىهوش به روى زمين افتاد و بيم آن بود كه روح از بدنش مفارقت كند چون به هوش آمد بانكار خود باقى بود با اينكه مىدانست مكان او را الخ .\r\n\r\n( مج ) خاتونى كه با مهدى سخن كرد\r\nو نيز در آن كتاب مسطور است كه صولى گفت روزى زنى در معبرى با مهدى متعرض شد گفت يا عصبة رسول اللّه در حاجت من چشم عنايتى برگشاى مهدى گفت تاكنون اين كلمه را يعنى خطاب بعصبه را از هيچ‌كس نشنيدم ( و عصبه جماعتى باشند كه وارث مىشوند از طرف پدر و اين كلمه بضم عين و سكون صاد و فتح با است )\r\nبالجمله مهدى گفت آنچه حاجت دارد روا كنيد و بعلاوه ده هزار درهم به دو دهيد و اين جمله از قدرشناسى علم و كمالست كه چون يك‌كلمه با جلالتى و جيدى از زنى مىشنود ناشناخته اين‌گونه با وى بعنايت و احسان مىرود ) .\r\n\r\nخاتون راهبه\r\nدر كتاب مذكور ج 3 ص 155 از كافى و بعضى كتب ديگر از يعقوب بن جعفر حديث كند كه گفت من خدمت امام كاظم عليه السّلام بودم كه مردى از اهل نجران يمن كه از جملهء راهبان بود با خاتون خود كه او هم راهبه بود به خدمت امام خواستند شرفياب شوند آن حضرت فرمود چون بامداد شود ايشان را در چاه ام خير بياوريد چون بامداد شد ايشان را در نزد چاه ام خير بياوردند موسى بن جعفر عليهما السلام فرمان داد تا حصيرى بگستردند و بنشستند و آن زن راهبه شروع به پرسش نمود و مسائل كثيره بپرسيد و همه را جواب شافى كافى شنيد بعد از آن حضرت چند مسئله از آن زن سؤال كرد جواب هيچيك را نتوانست بدهد ازآن‌پس زن آن بدست آن حضرت مسلمان شد بعد از\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nآن مرد راهب سؤالاتى كرد همه را جواب شنيد و حضرت از او سؤالاتى كرد در جواب عاجز بماند او هم بشرف اسلام مشرف شد سپس عرض كرد يا ابن رسول اللّه من سخت دانا و توانا بودم و در مردم نصارى كسى اعلم از من نبود وقتى شنيدم كه در مملكت هندوستان مردى است كه چون بخواهد از آنجا به بيت المقدس برود براى حج در مدت يك شبانه‌روز مىرود و برمىگردد من گفتم در كدام بلاد هند گفتند در سند گفت از چه به اين مقام رسيده گفتند ظفر يافته است به آن اسمى كه آصف بن برخيا ظفر يافت و به او تخت بلقيس را در يك‌چشم برهم زدن از شهر سبادر نزد سليمان حاضر ساخت چون اين بشنيدم راه سند را پيش گرفتم و طى منازل و قطع مراحل كردم و تعب بسيار كشيدم تا به شهر سند بعد از مدتى رسيدم از آن شخص پرسش كردم گفت در كوهى خارج از شهر ديرى ساخته و در او ساكن است و در عرض سال دومرتبه بيشتر كى او را نمىبيند و مردم را عقيده چنان است كه خداى تعالى در دير او چشمه‌اى جارى كرده و بدون زحمت زراعت و حراثت و تخم افشاندن و گاو راندن حاصل برمىدارد .\r\nپس برفتم تا بدر سراى او رسيدم و سه روز در آنجا اقامت كردم و هيچ در نكوفتم چون روز چهارم دررسيد ماده گاوى كه هيزم بر پشت او بار بود و پستانهاى او پر از شير چندان بزرك بود كه به زمين رسيده بود چون به در دير رسيد در باز شد و بدرون دير رفت منهم از عقب او رفتم آن مرد را ايستاده بديدم كه همى به آسمان مىنگريد و به زمين نظاره مىكند و مىگريد چون اين حال را نگران شدم گفتم بزرك است خداى تعالى همانا مانند تو در روزگار ما اندك است\r\nآن مرد گفت و اللّه ما انا الا حسنة من حسنات رجل خلفته وراء ظهرك به خدا قسم من نيستم مگر حسنه‌اى از حسنات مردى كه او را پشت‌سر خود گذاشته‌اى يعنى حضرت كاظم عليه السّلام گفتم شنيده‌ام اسمى از اسامى خداى تعالى نزد تو مىباشد كه بطفيل آن نام همايون در يك شبانه‌روز از اينجا به بيت المقدس مىروى و باز مىكردى گفت آيا بيت المقدس را مىشناسى گفتم جز همان بيت المقدسى را كه در شام است نمىشناسم\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nگفت بيت المقدس نه آن است كه در شام است او محاريب انبيا است بيت المقدس خانهء آل محمد صلّى اللّه عليه و آله و سلّم است .\r\nگفتم از راه دورى به اين درگاه روى نهادم و كوه و دشت و صحرا و دريا و بيابانها طى كردم و مشقت بسيار روز و شب كشيدم تا به خدمت شما رسيدم آن مرد با من فرمود يقين دارم كه مادرت به تو حامله نگشت مگر هنگامى كه ملكى كريم و فرشتهء گرامى نزد او حاضر بوده و پدرت با غسل با مادرت نزديكى كرده و مادرت از حيض پاك بوده لاجرم عاقبت امر تو بخير انجاميد چون پدرت سفر چهارم كه مشتمل بر اوصاف پيغمبر آخر الزمان است البتّه قرائت كرده در اثر او مانند تو فرزندى براى ايشان مقدر شد كه در طلب حق و دين صحيح تحمل اين رنج و تعب را بنمائى اكنون راه برگير و در طلب آن پير بيثرب ( يعنى امام كاظم عليه السّلام ) برو كه آن شهر را مدينه گويند و در محله بقيع او را طلب كن با آن صفت و شمائلى كه به تو مىگويم .\r\nپس شمائل شما را وصف نمود به او گفتم چون او را پيدا كردم با او چه بگويم فرمود از او پرسش كن از علم ما كان و ما يكون و از احوال تمام كائنات از هدايت خلق تا قيامت حضرت موسى بن جعفر عليه السّلام فرمودند ترا پند داد و خيرخواهى تو كرد راهب عرض كرد فدايت گردم نام وى چيست فرمود ( متمم بن فيروز ) از ابناء فرس كه بخداى يكتا ايمان آورده است و از روى اخلاص خدا را عبادت كرده و از قوم خود بيمناك شده فرار نموده است خدا او را بدولت حكمت كامكار ساخته و از جمله پرهيزكاران است هرساله به حج بيت اللّه بيايد و بهر ماهى يك‌دفعه براى عمره از هند بجانب مكه رهسپار شود از فضل خداوند تبارك و تعالى .\r\nسپس راهب عرض كرد پدر و مادرم فداى شما باد مرا خبر ده از هشت حرف كه چهار آن نازل شده و چهار آن در هواست بكدام شخص نازل مىشود حضرت فرمود آن چهار كه نازل شده است يكى لا إله إلّا اللّه وحده لا شريك له دوم محمد رسول اللّه صلّى اللّه عليه و آله و سلّم سوم آنها نحن اهل البيت چهارم إن شيعتنا منا و نحن من رسول اللّه صلّى اللّه عليه و آله و سلّم و رسول اللّه من اهل البيت ( ع ) و اما آن چهار كه نازل شده است بر قائم ما آل محمد\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنازل خواهد شد و او تفسير خواهد كرد و بر او نازل بشود چيزهائى كه بر هيچ پيغمبرى نازل نشده باشد ) .\r\nلا يخفى كه اين روايت در كتاب مذكور مفصل است در اينجا ملخص و مختصر او ايراد شد ) .\r\n\r\nخواهر اشتر نخعى\r\nابو العباس محمد بن يزيد المبرد در ( كامل ) گفته كه خواهر اشتر در مرثيه برادرش مالك اشتر اين ابيات را قرائت كرده .\r\n ابعد الاشتر النخعى نرجو * مكاثره و نقطع بطن واد\r\nو نصحب مذحجا باخاء صدق * و ان ننسب فنحن ذرى اياد\r\nثقيف عمّنا و ابو ابينا * و اخوتنا نزار اولى السداد \r\nراقم حروف گويد مالك بن الحارث الاشتر النخعى جلائل و فضائلش از چرخ كبود درگذشته .\r\nدر رجال شيخ و خلاصه علامه و رجال مامقانى و ديگران يوصف انه عظيم المنزله جليل القدر او را ستوده‌اند كان فارسا شجاعا ورعا تقيا من اكابر الشيعة و عظمائها و رؤسائها چون خبر شهادت او بامير المؤمنين عليه السّلام رسيد فرمود ( رحم اللّه مالكا عز علىّ موته لو كان صخرا لكان صلدا و لو كان جبلا لكان فندا الا ان موته قدمنى قدا فلقد كان لى كما كنت لرسول اللّه صلّى اللّه عليه و آله و سلّم ) مىفرمايد رحمت حق بر روان مالك باد و اگر مالك سنگى بود سنك صلب سختى بود و اگر كوهى بود كوه عظيم و بىمانند بود همانا مرك مالك كمر مرا درهم شكست مالك براى من چنان بود كه من براى رسول خدا بودم\r\n( ثم قال انا للّه و انا اليه راجعون و الحمد للّه ربّ العالمين اللهم انى احتسبه عندك فان موته من مصائب الدهر رحم اللّه مالكا فلقد او فى به عهده و قضى نحبه و لقى ربه مع انا قد وطنا انفسنا على ان نصبر على كل مصيبة بعد مصابنا برسول اللّه صلّى اللّه عليه و آله و سلّم فانها من اعظم المصيبات الخ .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبالجمله حقير ترجمه مالك اشتر را مفصلا در جلد سوم ( الكلمة التامة ) ايراد كرده‌ام .\r\n\r\nخواهر ميسر\r\nدر اعيان الشيعة گويد اخت ميسر بنا بر نقل تفرشى در نقد الرجال كه از رجال كشى حديث كند و نسبت مىدهد كه در رجال كشى حديث كند روايتى از اخت ميسر كه دلالت بر فضل او مىنمايد و هى من فاضلات الشيعة -\r\n\r\nخواهر ملا رحيم\r\nعلامهء شهير ميرزا عبد اللّه افندى در رياض العلماء . مىفرمايد در اصفهان در محله ( كران ) اين زن از علما و نويسندگان معروف است و بعض فوائد او را به خط خودش ديدم از آن جمله شرح لمعه را به خط نسخ بسيار عالى نوشته بود و خط نستعليق را بسيار خوب مىنوشت و مىفرمايد من در نزد پدرش و برادرش تلمذ كردم\r\n\r\n( مخ ) خواهر بشر حافى\r\nهمانند برادرش بر طريقهء سلوك سير مىكرد و صوفيه به او اعتقاد عظيم دارند و خطيب بغدادى در تاريخ خود هفت ورق در مناقب او نوشته ولى حقير به هيچ‌يك از آنها اعتماد ندارم و ترجمه بشر حافى را مفصلا در كتاب ( السيوف البارقة ) ايراد كرده‌ام فقط قاضى نور اللّه در مجالس المؤمنين بشر را از صوفيان شيعه تعداد كرده است و اللّه العالم .\r\n\r\nام‌المؤمنين خديجه كبرى ( ع )\r\nبه حمد اللّه در جلد ثانى همين كتاب در زياده از شصت صحيفه نگارش يافت .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nخديجه بنت جعفر\r\nدر خيرات حسان گويد اين خديجه دختر جعفر بن النصير تميمى است در ادبيات دستى داشته ولى از آثار او چيزى در دست نيست .\r\n\r\nخديجه بنت الحسن\r\nابن على بن عبد العزيز در كتاب نام‌برده گويد اين زن عالمه و محدثه باورع و صلاح و حافظ قرآن بود و تجويد را كاملا مسلط بوده و همواره بعلم فقه اشتهار داشته از احمد بن الموازينى كسب علم نموده تا در سنه 841 وفات كرد .\r\n\r\nخديجه بنت العبيرى\r\nيا عنبرى در همان كتاب گويد از زنان فاضلهء عصر خود بوده و معروفه بفخر النساء در قرن ششم هجرى زندگانى مىكرده و از مشاهير علماى عصر خود اخذ علم و استماع حديث نموده و بسيارى از او فقه آموخته‌اند و روايت حديث كردند زياده از نود سال عمر كرد تا در سنه 570 وفات كرد\r\n\r\nخديجه بنت عمر بن على بن الحسين عليه السلام\r\nخاتونى فاضله و محدثه بوده در حادى عشر بحار در باب عشاير حضرت صادق عليه السّلام از كافى روايت مىكند كه خديجه بنت عمر بن على بن الحسين عليهما السلام مىفرمود من شنيدم از عمم محمد الباقر كه فرمود ( انما تحتاج المرأة فى المآتم الى النوح لتسيل دمعها و لا ينبغى لها ان تقول هجرا فاذا جاء الليل فلا تؤذوا الملائكة بالنوح ) مىفرمايد اين مخدره من از عمويم امام باقر شنيدم كه فرمود زن در مصيبت و مجلس ماتم خود محتاج بنوحه‌گرى است تا اشكش فروريزد ولى البتّه بايستى از سخن لغو و بيهوده\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nخوددارى بنمايد و چون شب مىشود آرام بگيرد كه نوحه‌گرى در شب اذيت ملائكه است و اين خديجه داستان بنى الحسن را كه باسارت از مدينه به بغداد بردند حديث كند چنانچه در ج مذكور ص 188 .\r\n\r\nخديجه بنت السجاد عليه السلام\r\nيكى از دختران امام زين العابدين است بنا بر مشهور محمد بن عمر الاطرف ابن امير المؤمنين عليه السّلام او را تزويج كرد و از او عبد اللّه و عمر از او بوجود آمد داودى مىنويسد كه اين همان عمر است كه با رقيه توأما متولد شدند و ابن محمد مكنى بابى القاسم و مردى فصيح و بليغ و بخشنده و مهربان بود عمر او هشتاد و پنج يا نود رسيد و او مردى فاضل و جليل و صاحب ورع و تقوى بود و بعضى گويند او را شهيد كردند\r\n\r\nخديجه صغرى\r\nيكى از دختران امير المؤمنين عليه السّلام است او بحبالهء نكاح عبد الرحمن بن عقيل درآمد و چون عبد الرحمن بن عقيل در زمين كربلا بدرجه رفيعه شهادت رسيد ابو السائل ابن عبد اللّه بن عامر بن كريز او را تزويج كرد و تعبير بخديجه صغرى معلوم مىشود كبرائى هم بوده .\r\n\r\nخديجه زوجه عبد العظيم حسنى\r\nكه در طهران مدفون است و اين خاتون دختر قاسم بن حسن بن زيد حسن بن على بن ابى طالب عليهم السلام كنيهء اين قاسم ابو محمد است و بعضى گفته‌اند كه اين قبر در شمال طهران معروف به امامزاده قاسم همين قاسم بن زيد بن الامام الحسن بن على عليهما السلام است و حقير ترجمه شاهزاده عبد العظيم را در جلد سوم تاريخ سامراء نوشته‌ام .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nمج خزانه بنت خالد بن جعفر\r\nارباب سير نوشته‌اند اين خزانه در فتوحات عراق با سعد بن ابى وقاص بود و ابيات ذيل را در مرثيهء اشخاصى كه در اول محاربه شهيد شدند سروده :\r\n فيا عين جودى بالدموع السواجم * فقد شرعت فينا سيوف الاعاجم\r\nو حزنا على سعد و عمرو و مالك * و سعد مبيد الجيش مثل الغمائم\r\nهم فتية غرّ الوجوه اعزة * ليوث لدى الهيجاء شعث الجماجم \r\n\r\nخنساء بنت عمرو بن شريد\r\nدر جلد خلفاى ناسخ او را مفصل ترجمه كرده و اشعار او را بسيار نقل كرده و خلاصه‌اش اين است كه اين زن نامش تماضر دختر عمرو بن شريد بن رياح بن ثعلبة است و ازاين‌جهت او را خنسا گويند كه بينى او واپس بود با اندك بلندى چون خنس بفتح خاء معجمه و نون مفتوحه واپس شدن بينى است با اندك بلندى كه بر سر بينى باشد چون مردى بر آن صفت بود او را خنس گويند و اگر اين صفت در زنى باشد او را خنساء گويند و اين لفظ لقب تماضر است كه بر اسم او پيشى گرفته و او نسب بمضر بن نزار مىرساند چنانچه در ناسخ نسب او را شرح داده .\r\nبالجمله خنسا را رواحة بن عبد العزيز بحبالهء نكاح خود درآورد و از او پسران آورد و از براى او ده برادر بود كه آنها را بسيار دوست مىداشت و چهار پسر او در يوم سواد در سنه چهاردهم هجرت شهادت يافتند و خنسا در به دو حال كه هنوز دوشيزهء خردسالى بود جمالى بكمال داشت دريد على وزن حسين ابن صمه صيت جمال خنسا را شنيد بخواستگارى بنزد پدرش عمرو آمد عمرو گفت ترا حسبى شريف و نسبى كريم است لكن خنسا آن دختر نيست كه كسى او را از در كراهت بشوى دهد الا آنكه من اين حديث را با او بردارم تا چه گويد پدر خنسا آمد و گفت اى دختر فارس قبيله هوازن و سيد بنى جشم دريد بن صمه ترا به شرط زنى خواهد راى چيست .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n( فقالت اترانى تاركة بنى عمى مثل عوالى الرماح و ناكحه شيخ بنى جشم هامة اليوم اوغد ) .\r\nگفت آيا روى مىدارى كه عم‌زاده‌هاى خود را كه مانند بلنديهاى نيزه‌اند ترك گويم و با پيرى سالخورده كه امروز و اگرنه فردا بدرود جهان گويد هم‌بستر شوم و با اين‌همه مرا مهلت گذار تا در پشت و روى اين كار بنگرم آنگاه دختركى را آموخت كه نگران باش گاهى كه دريد بر زمين پيشتاب كند ببين بول او افشان بريزد يا زمين را بسنبد يعنى سوراخ كند آن كودك خبر بازآورد كه دريد بول او پراكنده به زمين رود خنسا گفت روزگار او تمام شده و اين شعرها بسرود :\r\n أ تنكحنى هبلت على دريد * و قد طردت سيد آل بدر\r\nمعاذ اللّه ينكحنى حبركى « 1 » * قصير الباع من جشم بن بكر\r\nيرى مجدا و مكرمة اتاها * اذا عد الخسيس كريم نمر « 2 »\r\nلئن اصبحت فى جشم هديا * لقد امسيت فى دنس و فقر\r\nفان لم اعط من اسرى نصيبا * فقد ارد الزمان اذا بصخر « 3 » \r\nگويند در ايام موسم كه شعراى عرب در بازار عكاظ انجمن مىشدند هيچ شاعر را بر خنساء فضيلت نمىگذاشتند و او را اشعر شعراء مىگرفتند روزى چنان افتاد كه نابغهء زيبائى با حسّان بن ثابت دچار شد و خنساء نيز حاضر بود و شعر خويش قرائت مىكرد نابغه گفت و اللّه ما رايت ذات مثانة اشعر منك قالت خنساء و ذا خصية قال النابغة و ذا خصية نابغه گفت به خدا قسم نديدم زنى كه اشعر از تو باشد خنساء گفت بگو هيچ مردى نديدم كه اشعر از تو باشد نابغه تصديق كرد اين سخن بر حسان گران آمد گفت من از تو و از خنساء افزونم نابغه گفت سخن بصدق نكردى و بجانب خنسا نگران شد تا حسان را پاسخ گويد خنسا گفت اى حسان اين قصيده كه قرائت كرده‌اى كدام شعرا نيكوتر دانى حسان از جمله\r\n\r\n\r\n","description":"","footnote":"\r\n( 1 ) اى غليظ الرقبة .\r\n( 2 ) نمر اسم قبيله است\r\n( 3 ) صخر اسم يكى از برادرهاى خنساء است\r\n","page_name":" 199 ","page_number":199},
  {"content":"\r\n\r\nاين شعر را اختيار كرد :\r\n لنا جفنات الغر يلمعن بالضحى * و اسيافنا يقطرن من نجدة دما \r\nخنساء گفت به اين شعر نمىتوانى فخر بنمائى چه در چند موضع بلغزيدى حسان گفت آن كدام است خنساء گفت اول لفظ جفنات و آن فروتر از عدد ده را شامل است و اگر جفان گفته بودى تا غايت عدد را شامل بود و ديگر آنكه اگر بجاى لفظ الغر اگر بيض مىگفتى نيكو بود چونكه غر سفيدى جبهه را گويند و آن محدود است و از براى بيض حدى و قيدى نيست و ديگر آنكه گفتى يلمعن و لمع پرتوى را گويند كه يكى بگذرد و يكى درآيد اگر يشرقن گفته بودى نيكو بود چه اشراق از لمعان پاينده‌تر باشد و ديگر آنكه گفتى بالضحى اگر بالدجى گفته بودى اولى بود چه بيشتر آيندگان در شب آيند و ديگر آنكه گفتى اسيافنا و بايد سيوف گفته باشى كه افادت عموم كند و ديگر آنكه گفتى دم يقطرن و نيكو آن بود كه بگوئى يسلن چه سيلان از قطران افزون است و ديگر آنكه گفتى دم و آن مفرد است اگر دماء كه لفظ جمع است گفته بودى نيكو بودى حسان در جواب عاجز بماند ناچار لب فروبست .\r\nو بشار كه يكى از شعراى معروف است در حق خنساء گويد خنساء را زن مخوانيد كه او را چهار خايه است .\r\nو با جرير كه از فحول شعرا است گفتند كه اشعر ناس كيست گفت اگر خنسا نبود من بودم گفت با كدام شعر جرير اشعار ذيل را از خنساء قرائت كرد :\r\n بنى سليم أ لا تبكوا لفارسكم * جلا عليكم امورا ذات امراس\r\nما للمنايا تعادينا و تطرقنا * كاننا ابدا نجتز بالفاس\r\nتعدوا علينا فتابى ان تزايلنا * للحرب تخبر منا و هن ارماس\r\nو لا يراك حديث السن مقتبل * و فارس لا يرى مثل له واس\r\nمنا يعاوضه لو كان يمنعه * بأس لصادفنا حيا اولى الباس\r\nان الزمان و لا يفنى عجائبه * ابقى لنا ذنبا و استأصل الرأس\r\nابقى لنا كل محمول و فجعنا * بالحاملين فهم هام و ارآس\r\nان الجديدين فى طول اختلافهما * لا يفسدان و لكن يفسد الناس \r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو اين خنساء با قبيلهء بنى سليم بنزد حضرت رسول آمد و مسلمانى گرفت و بعضى از اشعار خويش را بعرض آن حضرت رسانيد رسول خدا صلّى اللّه عليه و آله و سلّم فرمود هيه يا خنساء و باتفاق تمام شعراى عرب هيچ زن مانند خنساء شعر نگفت و در به دو حال شعر از دوبيتى بيشتر يا كمتر گفتى چون برادرانش كشته شدند چندانكه زنده بود در مرثيه ايشان خويشتن‌دارى نتوانست كرد چندانكه در ميان عرب بشدت حزن و غلبهء مصيبت نامدار گشت چه برادرانش شجاع و كريم بودند و حكايتها از آنها آوردند در خلافت عمر چون لشكر اسلام با فرس در يوم سواد در برابر يكديگر روبرو شدند شامگاه خنساء چهار پسر خود را طلب داشت .\r\nفقالت يا بنى انكم اسلمتم طائعين و هاجرتم مختارين و اللّه الذى لا إله غيره انكم بنو رجل واحد كما انتم بنو امراة واحده ما خنت اباكم و لا فضحت اخوانكم و لا هجنت حسبكم و لا غيرت نسبكم و قد تعلمون ما اعد اللّه للمسلمين من الثواب العظيم فى حرب الكافرين و اعلموا ان الدار الباقية خير من الدار الفانية يقول اللّه عز و جل يا ايها الذين آمنوا اصبروا و صابروا و رابطوا لعلكم تفلحون فاذا اصبحتم ان شاء اللّه غدا سالمين فاغدوا الى قتال عدوكم مستبصرين و باللّه على اعدائه مستنصرين فاذا رايتم الحرب قد شمرت عن ساقها و جللت نارا على اوراقها فأطموا وطيسها و جالدوا رئيسها عند اخترام حميسها تظفروا بالغنم او الكرامة فى دار الخلد و المقام .\r\nدر اين جمله كلمات گويد كه اى فرزندان من برغبت مسلمانى گرفتيد و به اختيار هجرت گرديد سوگند با خداى كه شما فرزند يك مرديد چنان كه فرزند يك زنيد با پدر شما خيانت نكردم و اخوان شما را فضيحت نخواستم حسب شما را نكوهيده نياوردم نسب شما را ديگرگون نساختم همانا دانسته‌ايد كه خداى تعالى در جهاد با كفار چه پاداش نهاده است و مىدانيد سراى آن جهان بر اين جهان چه فضيلت دارد خداوند مىفرمايد در جنگ با كفار صابر باشيد و از خدا بترسيد تا رستگار شويد چون شب به آخر رسد و سفيده سر برزند با دشمنان جدال را تصميم عزم دهيد و آنگاه كه حرب دامن برزند و بر پاى شود و نيران جنك و جوش افروخته گردد شما خويشتن را در گرم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nگاه مصاف درافكنيد و سردار سپاه را با لشكر تباه سازيد تا كرامت و غنيمت بدست كنيد و اگرنه رهسپار جنت گرديد فرزندان نصيحت مادر را آويز گوش كردند بامداد ساخته جنك شدند و بميدان تاختند و رجزها خواندند و جلادتها كردند و آن‌قدر كشتند تا كشته شدند و صاحب ناسخ رجزهاى ايشان را با كثيرى از اشعار خنساء نگاشته است .\r\nبالجمله چون خبر بخنساء بردند كه فرزندان تو چهار تن شهيد شدند فقالت الحمد للّه الذى شرفنى بقتلهم و ارجو من ربى ان يجمعنى معهم فى مستقر رحمته )\r\nو از براى خنساء ديوانى است و وفات خنساء در سنه شش‌صد و چهل ميلادى بوده است .\r\n\r\n( مج ) خوله خواهر ضرار ازور\r\nاين زن در شجاعت و فروسيت شجاعتى بكمال داشته در جلد خلفاى ناسخ ص 186 خلاصه آنچه نگاشته اين است كه هنگامى كه خالد بن وليد با لشكر اسلام در نواحى دمشق ساخته كارزار بودند ضرار بن ازور را با پنج هزار دلاور بجانب ( بيت لاهيا ) گسيل داشت چون خبر بخالد رسيده بود كه از طرف هرقل لشكرى جرار بمدد روميان مىآمد خالد خواست سر راه بر ايشان گرفته باشد بالاخره ضرار بن ازور تا بيت لاهيا لشكر براند و از آنجا از دور نزديك بر سپاه روم مطلع گرديد و دانست كه جيشى عظيم و شاكى السلاح مىباشند چنان كه از شعشعه دروع و قواضب رماح ديدهء نظاره كان را به خود متوجه مىنمايد .\r\nبعضى مسلمانان گفتند اى ضرار ما را به اين قوم قوت كارزار نيست صواب اين باشد كه بازشويم و خبر بازدهيم ضرار گفت به خدا قسم بازنشوم چه خداوند مىفرمايد ( و لا يولوهم الادبار ) رافع بن عميرهء طائى گفت اى قوم ما بسيار وقت با عدد يسير بر جمعيت كثير غالب شديم شما دل بر صبر نهيد تا نصرت يابيد و همان گوئيد كه اصحاب طالوت هنگام لقاى جالوت گفتند ربنا افرغ علينا صبرا و ثبت اقدامنا و انصرنا على القوم\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nالكافرين مردم چون اين بشنيدند دل بر جنك نهادند و گفتند ما سراى آخرت را بر دنيا اختيار كرديم و ساخته كارزار شديم پس ضرار در بيت لاهيا و لشكر را بكمين بازداشت آنگاه كه لشكر روم راه نزديك نمودند و ايشان دوازده هزار مرد بودند و سردار ايشان ( وردان ) بود كه هرقل وعدهء وليعهدى به او داده بود و صليبى به او عطا كرده بود كه چهار ياقوت گران‌بها در اطراف آن منصوب بود و او را چنين وصيت كرد كه چون با دشمن روبرو شوى اين صليب را از پيش روى بدار تا ظفرمند باشى و قسّيسان را فرمان كرده بود كه او را در كنيسه بخور دهند و به آب معموديه مغمور سازند .\r\nالقصه چون وردان با لشكر اسلام روىدرروى شد ناگاه ضرار چون شير درنده و اژدهاى دمنده از كمين جست و بجاى درع و جوشن يك پيرهن در تن داشت و بىتوانى اسب بجهاند و با نيزه حمله افكند و مردى را كه از پيش روى سپاه حمل علم مىداد با نيزه بزد چنان كه از اسب نگونسار گرديد و صليب از دستش بيك طرف افتاد و از آنجا چون صاعقهء شرربار بر لشكر كفار حمله درانداخت و از كشته‌ها پشتها ساخت چپ را براست همىزد و يمين را بر شمال همىكوفت در آن ميانه حمران بن وردان كه پسر سپه‌سالار لشكر بود خدنگى بجانب او گشاد چنان كه بازوى ايسر او را جراحت كرد ضرار بدان زخم اعتنائى نكرد و مانند پلنك زخم‌خوردهء بسوى حمران تاختن برد حمران مرك را نگريست كه دهان باز كرده مىآيد روى برتافت تا مگر از پيش بدر رود ضرار برسيد و سنان نيزه را در پشت او فرو كرد چنان كه از سينه‌اش سر بدر نمود ضرار قوت كرد تا نيزه را بازكشد سنان نيزه در تن حمران بماند و نيزه بىسنان درآمد مردم روم چون اين بديدند اطراف او پره زدند و بر ضرار دلير شدند او را اسير گرفتند لشكر اسلام بيمناك و شكسته خاطر شدند در حال پيكى سريع السير بخالد فرستادند و او را از اسير شدن ضرار آگهى دادند خالد با هزار و پانصد مرد جنگى بشتاب باد و سحاب خود را بلشكر رسانيده و تيغ در ميان آنها نهادند حرب از دو سوى بر پا ايستاد و سواردرسوار افتاد خالد بناگاه فارسى را نگريست كه بر اسب كميت نشسته و نيزهء دراز بدست كرده و تن را بسلب سياه پوشيده و دستارى حمراء بر ميان بسته و از تمامت اعضاى او جز\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nچشمهايش ديدار نبود و مانند برق جهنده از پيش روى مسلمانان نبرد مىساخت و كس او را نمىشناخت خالد گفت اين سوار كيست كه بغايت جنگجو و دلير است ، رافع ابن عميره گفت منهم مدتى است نگران او هستم كه چون شرارهء نار خود را بر سپاه روم زند و در ميان لشكر روم بناگاه لختى ناپديد شد چون نمودار شد تمامت جامه او ازبس مرد كشته بود به خون آغشته بود رافع بن عميره گفت اكنون تفتيش حال او مىنمايم پس پيش آمد گفت هان اى سوار كيستى و از كجائى سوار پاسخ نداد و چون شعله جواله بر لشكر كفار برد رافع راه با خالد نزديك كرد گفت ندانم اين سوار كيست كه جان خود را در جهاد به چيزى نشمارد بالجمله آن سوار را همه جا ديدار مىكردند كه صاعقه كردار بيمين و شمال مىتاخت و مرد و مركب به خاك هلاك مىانداخت خالد با او راه نزديك كرد گفت هان اى سوار كيستى و از كجائى باز پاسخ نداد مسلمانان گفتند اينك امير لشكر است از تو پرسش مىكند نقاب برگير تا ترا بدانيم و حشمت ترا نيكو بداريم جوابى نشنيدند خالد پيش شد گفت اى سوار تا چند خود را پوشيده مىدارى روى بگشا تا ترا بدانيم اين وقت بسخن آمد و گفت مرا شرم مىآيد كه خود را شناخته دارم چه زنى دل‌سوخته‌ام همانا خوله ازور خواهر ضرار مىباشم چون برادرم ضرار ابن ازور را اسير گرفتند بىهوشانه به جنگ درآمدم باشد كه به دو دست يابم خالد بگريست و گفت اينك تا تمام لشكر حمله افكنم تا برادرت را از قيد اسر برهانم خوله گفت منهم از پيش روى لشكر رزم خواهم داد پس خالد اسب برانگيخت و رافع بن عمير كرى منكر بكرد و هر مسلمانى با كافرى هم آورد كشت خوله در آن ميانه چون شعله جواله گرد برمىانگيخت و همى خون مىريخت و از يمين و شمال قتال مىداد و بدين مقال مترنم بود .\r\n اين ضرار لا اراه يومى * و لا يراه معشرى و قومى\r\nيا واحدى و يا أخى ابن أمى * كدرت عيشى و ازلت نومى \r\nاين شعر همىگفت و مىگريست و كس نشان ضرار ندانست چون روز بنيمه رسيد هر دو لشكر دست از جنك بازداشتند و هركس بجاى خود آرميد اين وقت\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nخوله از هركس نشان برادر گرفت خبرى نداشت چون مايوس شد بهاىهاى گريستن آغاز كرد .\r\nفقالت يا ابن ام ليت شعرى أ في الجبال اوثقوك ام بالحديد قيدوك ليت شعرى أ في البئر طرحوك ام بدم نحرك خضبوك ليت شعرى أ بالسنان طعنوك ام بالحسام ذبحوك ليت اختك لك الفداء من يد الاعداء اترانى اراك بعدها ابدا تركت اختك فى نار لا يخمد لهبها فان لحقت بابيك العام فبلغ المصطفى منى السلام خالد از سخنان خوله سخت گريان شد خواست ديگرباره حمله دراندازد و بر لشكر بتازد باشد كه از ضرار خبرى بدست آورد اين وقت خبر به او رسيد كه وردان سپهسالار لشكر روم ضرار را با صد سوار كسيل حمص داشته كه او را از آنجا بنزد هرقل برند خالد شاد شد رافع بن عميرا را با جمعى دلاور بطلب او فرستاد خوله گفت ايها الامير رخصت فرماى كه منهم در ركاب اين جماعت باشم خالد رافع را گفت شجاعت خوله را ديدى در همه حال نگران او باش بالجمله رافع بشتاب صبا و سحاب طى طريق نمودند تا در مكانى بر سر راه آنها كمين نهادند بناگاه ديدند غبارى بلند شد و از ميان غبار سواران روم رسيدند و ضرار با كتف بسته بر استرى سوار بود و همى اين اشعار تذكره مىكرد\r\n الا مبلغا قومى و خولة اننى * اسير رهين موثق اليد بالقد « 1 »\r\nو حولى علوج الروم من كل جانب * يرومون ايصالى الى قبضة الضد\r\nفيا قلب مت حزنا و غما و حسرة * و يا عبرتى جودى بفيض على خد\r\nترى هل ارى اهلى و خولة مرة * اجدد ما كنا عليه من العهد \r\nاين وقت رافع بن عميره از كمين تاخت و خوله فرياد برداشت يا اخى ضرار لقد اجاب اللّه دعاك و قبل سرك و نجواك ها انا اختك خوله و حمله افكند و ديگر مسلمانان تكبيرگويان با شمشيرهاى آخته بر آن جماعت بتاختند و احدى را زنده نگذاشتند و ضرار از محنت اسيرى برست سلاح برگرفت و بر اسب برنشست و اين اشعار بگفت :\r\n يا رب حمدا اذ اجبت دعوتى * فرجت همى و ازلت كربتى \r\n\r\n\r\n","description":"","footnote":"\r\n( 1 ) و هو السوط ، و يقال الشىء المقدود ؛ أي : السوط .\r\n","page_name":" 205 ","page_number":205},
  {"content":"\r\n\r\n اعيطتنى المأمول فوق منيتى * جمعتنى يا رب مع احبتى \r\nو خوله با برادر خود بود تا در اجنادين دوباره مردم روم لشكر بسيار فراهم آوردند و جمعى از زنان مسلمانان را باسيرى گرفتند كه از جمله آنها خوله خواهر ضرار بن ازور بود ضرار چون اين بدانست سخت آشفته شد خالد گفت بيم مكن كه جمعى از سران سپاه روم در نزد ما اسير و مقيدند و پطرس كه زنان را اسير گرفته بود تا ظاهر دمشق طى مسافت كرد و در آنجا بانتظار برادرش پولس بنشست كه او لشكر عرب را بقتل رساند و به او ملحق شود پس بتماشاى اسيران آمد در ميانه چشمش برخسار خوله افتاد هيچ‌كس از زنان عرب را بصباحت منظر و طراوت رخسار مانند خوله نديد گفت اين اسير خاص من است كسى در او طمع نبندد و لشكر روم هريكى اسيرى را خاص خود حساب مىكردند و انتظار پولس مىبردند و در ميان اسيران جمعى از زنان حمير و زنان تبايعه يمن گفت شما رضا مىدهيد كه كافران بر شما درآيند و شما را در گيرند من مرك را از اين زندگانى بهتر دانم عفيره دختر غفار حميرى گفت اى دختر ازور ما چه توانيم كرد كار با سيف و سنان و تير و كمان توان جست ما را سلاح جنك نيست خوله گفت عمود خيمه‌ها برجا است اگر خدا بخواهد نصرت خواهد داد اگرنه در اين مقاتلت جان سپاريم و از سرزنش زنان عرب برهيم جماعت نسوان بدين سخن همداستان شدند پس خوله دختر ازور عمودى برگرفت و از پيش روان شد و سائر زنان از عقب او راه برگرفته‌اند خوله گفت اى زنان مردى كنيد و از همديگر جدا نشويد و هم‌گروه حمله افكنيد خوله اين بگفت و حمله كرد و عمود خويش را بر سر مردى فرود آورد چنان كه مغزش پراكنده فروريخت اين خبر به پطرس دادند برخواست و به ايشان نزديك شد چشمش بر خوله افتاد زنى را ديد كه چون شير شرزه مىخروشد و مىگويد ما دختران تبع و آل حميريم و فرق دشمنان عنود را با عمود مىشكافيم پطرس بر عارضين او نگاه كرد ديد مرواريدى است كه مذاب ياقوت خورده شيفته و فريفته وى شد بانك بر ايشان زد اين چه ناهنجاريست خوله گفت ما شعار عار بر تن نخواهيم كرد و سرزنش زنان عرب را هموار نخواهيم داشت آن‌كس كه با ما نزديك آيد سرش را\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبا عمود نرم خواهيم كرد .\r\nپطرس بخنديد و با مردم خويش گفت با اين زنان مدارا كنيد و متعرض ايشان نشويد و هركس بر ايشان طمعى بست جان بر سر طلب نهاد تا سى نفر از آن كافران بدين‌وسيله مقتول شدند بدست زنان پطرس چون اين بشنيد در خشم شد با جمعى از لشكريان بنزد زنان آمدند بشود آنها را به نرمى و آرامى رام خود گردانند پطرس روى با خوله كرد گفت اى دوشيزه عربيه دست از اين كردار ناهنجار بازدار و خويشتن را به دهان اژدها مسپار مرا بپذير تا مولاى تو باشم همانا در نزد هرقل مكانتى بسزا دارم و از بهر من ضياع و عقار فراوان هست اين جمله را با تو سپارم خوله گفت يا ابن الكفرة اللئام سوگند با خداى كه تو را بشبانى شتران و گوسفندان خويش نپذيرم اين كى شود كه تو را كفو خود گيرم اگر بر تو دست يابم سرت را با اين عمود بپرانم پطرس در خشم شد در خاطر نهاد كه تمام زنان را بقتل رساند و با لشكريان گفت كه عارى بزرگتر از اين نتوان بود كه زنان عرب بر ما غلبه جويند بايد تيغ كشيد و اين گروه را بتمامت بقتل رسانيد در اين حال لشكر اسلام برسيد و خالد بن وليد و ضرار بن ازور چون قضاى آسمانى و بلاى ناگهانى بر جماعت كفار حمله كردند و يك نفر ايشان را زنده نگذاشتند و زنان را به‌سلامت مراجعت دادند در اين جنك سى نفر از روميان بدست خوله كشته شدند و در جنك يرموك زخمى بر سر خوله آمد كه از اسب درافتاد عفيره دختر غفار حميرى باز رسيد وى را پرستارى كرد و هنگامى كه برادرش اسير شد چنانچه ذكر شد در فراق او قصايدى دارد از آن جمله اين است\r\n الا مخبر بعد الفراق يخبرنا * بما ذا الذى يا قوم اشغلكم عنا\r\nو لو كنت ادرى انه آخر النوى * لكنا وقفنا للوداع و ودعنا\r\nألا يا غراب البين تسأل مخبرى * و هل بقدوم الغائبين تبشرنا\r\nلقد كانت الايام هو بقربهم * و كنا بهم نزهو و كانوا كما كنا\r\nالا قاتل اللّه النوى ما امره * و شتته ما ذا يريد النوى منا\r\nذكرت ليالينا و نحن جماعة * و فرقنا ريب الزمان و شتتنا \r\n\r\n","description":"","footnote":"","page_name":" 207 ","page_number":207},
  {"content":"\r\n\r\n لئن رجعن يوما الينا و اقبلوا * لثمنا خفافا للمطى و قبلنا\r\nو لم انس اذ قالوا ضرارا مقيد * تركناه فى ارض العدو و ودعنا\r\nو ما هذه الايام الا مغارة * و ما نحن الامثل لفظ بلا معنا\r\nفلا كانت الايام من بعد بعدهم * و ان لم يكن فيها ضرار افلاكنا \r\nو هنگامى كه ضرار را بجانب هرقل كوچ مىدادند قصيده‌اى كه چهل بيت مىشود آن را نگاشته و از براى خواهر خود خوله فرستاده خوله زارزار بگريست و گفت سوگند با خداى كه خون برادرم از اين كفار بخواهم چون او را چنان گمان بود كه او را كشته‌اند و اين اشعار بگفت :\r\n ابعد اخى يلذ الغمض جفنى * و كيف ينام مقروح الجفون\r\nسابكى ما حييت على شقيقى * اعز على من عين اليمين\r\nو ليت اذا لحقت به قتيلا * تمنى انه غير المهين\r\nو انا معشر من مات منا * فليس يموت موت المستكين\r\nو قالوا لم بكائك قلت مهلا * أ لا ابكى و قد قطعوا يمينى \r\nاقول ضرار حال او همانند خالد بن وليد است و او قاتل مالك بن نويره است غير مشكور عندنا و ترجمه او را در جلد چهارم الكلمة التامة مفصلا ايراد كرده‌ام بالاخره بعضى گويند در يمامه مقتول شد بعضى در اجنادين گويند بعضى ديگر گويند در خلافت عمر در كوفه وفات كرد و بعضى او را بارض جزيره وفات او را گفته‌اند بالجمله در استيعاب و أسد الغابة و اصابه او را ذكر كرده‌اند .\r\n\r\nخوله خواهر سيف الدولهء حمدانى\r\nبانوئى با عظمت بوده و در دربار سلطنتى شانى بكمال داشته و صله و جوائز و عطاياى او بر ارباب حوائج متواتر بوده و اوست ممدوحهء متنبى در سنهء 352 در منيا فارقين كه در حوالى دياربكر واقع است وفات نموده و متنبى مراثى خوب براى او بنظم آورده است :\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو از آن جمله مرثيه‌اى است كه مطلع او اين است :\r\n يا اخت خير اخ يا بنت خير أب * كناية بهما عن اشرف النسب\r\nاجل قدرك ان تسمى مؤنبة * و من يضعك فقد سماك العرب\r\nكان فعلة لم تملأ مواكبها * دياربكر و لم تخلع و لم تهب \r\nو حسن مطلع شعر اول بر ارباب ذوق پوشيده نيست و در شعر ثانى گويد شأن تو اجل از اين است كه تصريح باسم تو بشود و در شعر سوم فعله را كنايه از اسم خوله آورده چون بر آن وزن است و اين بيت نظر به اين مطلب دارد كه وقتى خوله در ناحيه دياربكر بوده بمردم احسانها مىنموده و خلعتها مىبخشيده خوله درگذشت و حالا مثل اين است كه هرگز موكب با احتشام او ناحيهء دياربكر را گذر نكرده و بمردم بذل خلاع و اموال ننموده و متبنى در ذيل اشعار مسطوره سه‌بيتى گفته كه از نخب اشعارى است كه در مدح زنان گفته شده است و هى هذه :\r\n و ان يكن خلقت انثى فقد خلقت * كريمه غير انثى العقل و الحسب\r\nو ان يكن تغلب العلياء عنصرها * فان فى الخمر معنى ليس فى العنب\r\nفليت طالعة الشمسين غائبة * و ليس غائبة شمسين لم تغب \r\n\r\nخوله زوجهء حمزة بن عبد المطلب\r\nاز جمله صحابيات است و ايشان دختر قيس بن ثعلبه است از قبيلهء بنى بحار است بقول صاحب استيعاب و زوجه ديگرش سلمى است كه در محل خود بيايد .\r\n\r\nخوله بنت حكيم\r\nدر استيعاب گويد خوله بنت حكيم بن امية بن الحارشة الاسلمية زنى با كمال بوده پانزده حديث از رسول خدا روايت كرده و جمعى از صحابه از او روايت دارند و او از زنانى است كه نفس خود را برسول خدا هبه كرد و حضرت او را مهلت گذارد و خدمت رسول خدا مىنمود بالاخره عثمان بن مظعون كه از عباد و زهاد و اجلّاء صحابه\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاست او را تزويج كرد .\r\nو اين عثمان بن مظعون كنيه‌اش ابو سائب بن حبيب بن وهب بن حذاقة بن جمح الجمحى و او كسى بود كه سيزده نفر به رسول خدا صلّى اللّه عليه و آله و سلّم ايمان آوردند عثمان بن مظعون چهاردهمى بود كه بشرف اسلام مشرف گرديد و كان أعبد اصحاب رسول اللّه و أزهدهم هجرت بحبشه كرد سپس هجرت بمدينه نمود و در جنك بدر شرف حضور داشت و از كسانى است كه در جاهليت شراب را به خود حرام كرده بود و در اسلام لذت را ترك كرد و از عيال خود كنارى گرفت رسول خدا او را منع كرد كه اين كار در شريعت من جائز نيست و او اول كسى بود از اصحاب رسول خدا صلّى اللّه عليه و آله و سلّم كه از دنيا رفت و رسول خدا صلّى اللّه عليه و آله و سلّم بجنازهء او حاضر گرديد و او را بوسيد و چون سر بلند كرد اثر بكاء از آن حضرت ظاهر بود و در بقيع او را دفن كرد و سنگى علامت گذارد كه هرگاه بخواهند او را زيارت بنمايند نشان قبرش معلوم باشد و رسول خدا به زيارت قبر عثمان ابن مظعون مىآمد و چون پسرش ابراهيم از دنيا رفت فرمود ملحق شو بسلفنا الخير عمان بن مظعون و همچنين دخترش رقيه كه از دنيا رفت فرمود ملحق شو بسلفنا الصالح عثمان بن مظعون و اصحاب او و بعضى گفته‌اند برادر رضاعى رسول خدا بود .\r\n( مامقانى )\r\n\r\nخوله والدهء حسن مثنى\r\nدختر منظور فزاريه بانوى حرم امام حسن مجتبى عليه السّلام است از او حسن مثنى متولد گرديد و او مردى جليل و صاحب فضل و ورع بوده در زمان خود متولى صدقات و موقوفات امير المؤمنين عليه السّلام بود و حجاج گاهى كه از جانب عبد الملك بن مروان حكومت مدينه را بدست گرفت خواست تا عمر بن على را در صدقات پدر با حسن شريك بنمايد حسن فرمود اين خلاف شرط وقف است چون فاطمه دختر پيغمبر وصيت كرده از براى فرزندان حسن و حسين بطنا بعد بطن و من اين شراكت را قبول نمىكنم حجاج گفت خواه قبول كنى خواه نكنى من او را در توليت صدقات با تو شريك مىكنم\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nحسن ناچار ساكت گرديد و در وقتى كه حجاج از او غفلت داشت بىآگهى او از مدينه بجانب شام كوچ كرد و بر عبد الملك وارد گرديد عبد الملك مقدم او را بزرك شمرد و او را ترحيب كرد و بعد از سؤالات مجلسى سبب قدوم او را پرسيد حسن حكايت حجاج را شرح داد عبد الملك گفت اين حكومت براى حجاج نيست و نامه به او نوشت و او را از مداخله در اين كار منع كرد و حسن مثنى را صله داد و مرخص كرد ( و حقير تاريخ حسن مثنى را تا به آخر در فرسان الهيجاء ايراد كرده‌ام )\r\n\r\nخوله والدهء محمد ابن الحنفيه\r\nدختر اياس بن جعفر الحنفيه ابو نصر . بخارى نسب او را چنين گفته كه خوله بنت جعفر بن قيس بن مسلمة بن عبد اللّه بن تغلبة بن يربوع بن تغلبة بن الدؤل بن حنفيه بن لجيم ، و ابن خلكان نيز چنين نقل كرده و ابن ابى الحديد در شرح نهج البلاغة ج 1 ص 81 طبع مصر اضافه كرده است لجيم بن مصعب بن على بن بكر بن وائل .\r\nكيف كان زنى در كمال فصاحت و بلاغت بوده و از كودكانى است كه هنگام ولادت گفت لا إله إلّا اللّه محمد رسول اللّه عما قليل سيملكني سيد و سيكون له منى ولد در زمان خلافت ابى بكر ظلما اسير شد بالاخره امير المؤمنين او را تزويج كرد و محمد ابن الحنفيه از او متولد شد و شرح حال اين شبل حيدر كرار را مفصلا در كتاب ( فرسان الهيجاء ) ايراد كرده‌ام و فضائل او را در آنجا شرح داده‌ام و مادر اين خوله دختر عمرو بن ارقم الحنفى است .\r\nو قطب راوندى در خرايج از دعبل بن على الخزاعى روايت كند كه حضرت رضا عليه السّلام از پدرش موسى بن جعفر و او از پدرش امام صادق عليه السّلام حديث فرمود كه حضرت صادق فرمودند من در نزد پدرم امام باقر عليه السّلام بودم كه جماعتى از شيعه وارد شدند و در ميان آنها جابر بن يزيد جعفى بود پس با پدر من گفتند كه آيا جد تو على بن ابى طالب بامامت ابى بكر و عمر راضى بود پدرم فرمودند نه به خدا قسم گفتند پس چرا از سباياى آنها خوله را نكاح كرد بملك يمين اين وقت\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nامام باقر عليه السّلام فرمان داد جابر بن يزيد جعفى را كه برو جابر بن عبد اللّه انصارى را حاضر كن چون جابر بدر خانهء جابر انصارى رسيد و دق الباب كرد جابر از درون خانه آواز داد كه اى جابر بن يزيد جعفى صبر كن كه اكنون مىآيم جابر بن يزيد مىگويد من با خود گفتم جابر امام نيست از كجا دانست كوبندهء در من هستم چون بيرون آمد از او همين مطلب را سؤال كردم فرمود ديشب امام باقر به من خبر داد كه شما امروز از قصهء خوله مادر محمد ابن الحنفيه از او سؤال خواهيد كرد و فرمود من جابر را بطلب تو مىفرستم جابر بن يزيد گفت راست گفتى چون بنزد امام باقر رسيدند آن حضرت به جماعت فرمود برخيزيد و اين مطلب را سؤال كنيد كه او حاضر قضيه بوده جماعت سؤال كردند كه اى جابر على بن ابى طالب عليه السّلام بامامت شيخين آيا راضى بود جابر فرمود نه به خدا قسم گفتند پس چرا خوله را از سباياى آنها قبول كرد و او را كنيز خود قرار داد جابر فرمود آه آه ترسيدم بميرم و كسى اين مطلب را از من سؤال نكند اكنون گوش داريد تا براى شما شرح دهم چون سباياى بنى حنيفه را آوردند خوله در ميان آنها بود چون آن منظرهء رقت‌بار را بديد بجانب قبر رسول خدا متوجه گرديد و ناله از دل بركشيد و بنك عويل او بالا گرفت ( و قالت السلام عليك يا رسول اللّه و على اهل بيتك من بعدك هؤلاء امتك تسبونا سبى النوب و الديلم و اللّه ما كان لنا اليهم من ذنب الا الميل الى أهل بيتك فجعلت الحسنة سيئة و السيئة حسنة فسبينا ثم انعطفت الى الناس و قالت لم سبيتمونا و قدا قررنا بشهادة ان لا إله إلّا اللّه و ان محمدا رسول اللّه ) .\r\nو بروايت مجلسى در حق اليقين خوله چون وارد مسجد شد از قبر رسول خدا نشان گرفت او را دلالت كردند آمد و خود را به روى قبر انداخت و سخت بگريست و با ناله جان‌سوز و آهى آتش‌افروز عرض مىكرد يا رسول اللّه صلوات فرستاد خدا بر تو و بر اهل بيت تو و اين‌ها امت تو باشند كه ما را مانند اسيران نوبه و ديلم متصرف شدند مردان ما را كشتند و اموال ما را غارت كردند و زنان ما را بكنيزى گرفتند و حال آنكه ما مىگوئيم : اشهد ان لا إله إلّا اللّه و اشهد ان محمدا رسول اللّه صلّى اللّه عليه و آله و سلّم و گناهى نداشتيم به غير آنكه تخم محبت اهل بيت را در دل\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nخود كاشتيم و اقرار بفضل ايشان نموديم پس نيكى را بدى پنداشتند و بدى را نيكى انگاشتند پروردگارا تو انتقام ما را از ايشان بكش پس با مردم خطاب كرد و فرمود چرا ما را اسير كرديد با اينكه ما اقرار داريم بوحدانيت خدا و برسالت سيد انبياء محمد مصطفى صلّى اللّه عليه و آله و سلّم گفتند گناه شما اين است كه زكات نداديد خوله فرمود برفرض اينكه شما راست بگوئيد مردان زكات ندادند تقصير زنان چيست و گناه اين اطفال چه باشد اين وقت طلحه و خالد خواستند او را در حصهء خود قرار دهند جامه بر سر او انداختند خوله صيحه بر ايشان زد و فرمود واى بر شما اين چه خيال خام و فكر باطل است كه مىكنيد گفتند قيمت ترا بمزايده گذاردند هركس زيادتر داد ترا مالك خواهد شد .\r\nخوله فرمود خاب ظنكم و طاش سهمكم هيهات هيهات همانا گمان شما بىجا و تير شما بخطا رفت به خدا قسم مالك نمىشود مرا مگر كسى كه خبر دهد مرا كه مادرم هنگامى كه به من حامله بود چه گفت و در وقت تولد من چه گفت و در شش‌سالگى چه امانت به من سپرد و آن امانت الآن در كجا است هركه مرا از اين قضايا خبر داد او صاحب من و مالك اختيار من است و الا با كاردى شكم خود را پاره كنم و قيمت خود را ضايع بنمايم اين وقت صحابه از سخنان او مبهوت شدند خيره‌خيره بر او نظر مىكردند و دهشتى آنها را فروگرفت همه لال و خاموش ماندند ابو بكر چون آن حيرت بديد گفت شما را چه روى داده كه چنين مبهوت مانده‌ايد زبير گفت براى قول اين جاريه ابو بكر گفت اهميت ندارد اين جاريه چون از سادات عشيرهء خود بوده و در امرى واقع شده كه به آن عادت نداشته ترس و بيم بر او مستولى شده تكلم به اين كلمات بىحاصل مىنمايد خوله چون اين كلمات بشنيد فرمود به خدا قسم هيچ ترسى و فزعى در من راه نيافته و آنچه را مىگويم حق و صواب است ( و اللّه ما قلت الا حقا و لا نطقت الا فصلا و لا بد أن يكون كذلك و حق صاحب هذه البنية ما كذبت ) اين وقت خوله ساكت گرديد و در ناحيه مسجد بيارميد و طلحه و خالد نااميد شدند و جامهء خود را برداشتند اين وقت امير المؤمنين عليه السّلام داخل مسجد گرديد ناله و زفير خوله به گوش او رسيده فرمود\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكه اين ناله و زفير كيست معروض داشتند زنى از اسيران قيمت خود را بر مسلمين حرام كرده است و مىگويد مرا خبر دهيد بكذا و كذا و تو مىدانى يا ابا الحسن كه پيغمبر از دنيا رفته و وحى منقطع شده است و غيب كسى نداند حضرت امير عليه السّلام فرمود آن زن هرچه گفته درست گفته من او را خبر مىدهم و او را مالك مىشوم صحابه راضى شدند پس شاه ولايت آمد مقابل خوله چون چشم خوله بر حضرت افتاد عرض كرد شما چه كس باشيد فرمود منم على بن ابى طالب چون حضرت را شنيد ناله جان‌سوز از دل بركشيد عرض كرد يا امير المؤمنين بواسطه محبت تو ما را اسير كردند و به جهت اقرار بولايت تو مردان ما را كشتند و اموال ما را غارت كردند اين سخنان را گفت و صدا بناله بلند كرد امير المؤمنين عليه السّلام او را تسليت داد فرمودند اجر شما ضايع نخواهد شد بعد فرمود چون مادر تو بر تو حامله شد سالى قحطسال بود كه گوسفندان از صحرا گرسنه برمىگشتند و آب چشمه‌ها خشكيده بود مادرت گفت عجب حمل شومى در سال شومى دچار شدم چون مادرت وضع حمل او نزديك شد گفت خدايا اين وضع حمل را بر من آسان گردان بعد از آن اگر خواهى نگاهدار و اگر خواهى بردار چون متولد شدى همان ساعت زبان گشودى و اداى شهادتين كردى و بمادر خود گفتى چرا بهلاك من راضى شدى زود باشد كه سيد اولاد آدم مرا مالك بشود و در عقد خود درآورد و از من پسرى بوجود آيد پس مادرت اين سخنان را در پاره مسى نقش كرد و او را دفن كرد چون تو بسن شش‌سالگى رسيدى لوح را به تو ارائه كرد و تسليم تو نمود و سفارش در حفظ او فرمود وقتى كه شما را اسير كردند تمام همت تو اين بود كه اين لوح را حفظ بنمائى و آن لوح الآن در ميان گيسوان تو مىباشد پس خوله لوح را درآورد و مردمان بديدند آنچه حضرت فرموده بود بدون زياده و كم در آن لوح مسطور بود .\r\nو بروايت خرايج لوح را همه قرائت كردند اين وقت ابو بكر گفت خذها يا ابا الحسن بارك اللّه فيها يعنى او را تصرف كن خدا وى را بر تو مبارك گرداند سلمان آواز برداشت و فرمود به خدا قسم آفريده‌اى بر على منت ندارد بلكه منت از\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبراى خدا و پيغمبر و امير المؤمنين است مالك نشد او را مگر بمعجزهء باهره و علم لدنى كه خداى تعالى به او انعام كرده است و به جهت فضيلتى كه خدايش وى را به او مخصوص گردانيده كه ديگران دست آنها از آن فضائل تهى است .\r\nپس مقداد از جاى خود برخواست و فرمود چه شده است مردمان را كه خداوند متعال براى آنها البتّه طريق حق و هدايت را روشن كرد و مردم آن را ترك كردند و راه ضلالت و كورى را گرفتند با اينكه براهين حقانيت امير المؤمنين عليه السّلام بر همه مردم واضح و لائح است .\r\nسپس ابو ذر از جاى برخواست و فرمود وا عجباه جاى هزار گونه تعجب است كه حق را مىبينند مع ذلك عناد مىكنند و در هر زمانى آيات حق آشكار و هويدا است پس فرمود اى مردم حق بر شما واضح گرديد و جاهل از عالم تميز داده شد در اين قضيه همانا اى مردم خويش را واپاييد كه در كورى و ضلالت دچار نشويد پس متوجه ابو بكر گرديد و فرمود آيا منت مىگذارى بر اهل حق به چيزى كه آنها مخصوص آن مىباشند و اين خلافتى را كه تو امروز بر خود بسته‌اى مخصوص امير المؤمنين است چه آنكه او زيبندهء اين مقام است .\r\nسپس عمار از جاى برخواست فرمود شما را به خدا قسم مىدهم كه در حيوة رسول خدا بامرة المؤمنين سلام نكرديم بر امير المؤمنين عليه السّلام و بفرمان رسول خدا نگفتيم السلام عليك يا امير المؤمنين عمر بن الخطاب عمار را نهيب داد و زجر كرد او را كه چرا چنين سخنى مىگويى ابو بكر چون ديد كار برسوائى كشيد از مجلس برخواست و به خانه رفت و مردم متفرق شدند و امير المؤمنين خوله را برداشت و بخانهء اسماء بنت عميس آورد و سفارش او را كرد و فرمود اكرمى مثواها و خوله در نزد اسماء بود تا اينكه برادرش آمد پس امير المؤمنين او را تزويج كرد و اين قصه دليل بر فضل امير المؤمنين و فساد آنچه را كه دشمنان آن حضرت تلفيق كردند پس اى جماعت بدانيد كه امير المؤمنين خوله را تزويج كرد بنكاح نه بملك يمين جابر چون بدينجا رسانيد جماعت گفتند اى جابر خدا تو را از آتش جهنم نجات بدهد همچنان‌كه ما را از حرارت شك و ريب نجات دادى .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nسبب اسير شدن خوله\r\nاين قصه را اكابر علماى عامه « 1 » نقل كرده‌اند و چون راه انكار بر آنها محدود است در مقام تاويلات ركيكه برآمدند چندانكه يضحك به الثكلا و اصل قصه اين است كه چون ابو بكر بر مسند خلافت مستقر گرديد خالد بن وليد را فرستاد بسوى قبيلهء بنى يربوع كه زكات ايشان را جمع كند چون خالد وارد قبيلهء مالك شد ايشان اذان گفتند و نماز كردند و اظهار اطاعت و انقياد نمودند چون شب شد آثار عذر از خالد ظاهر شد ايشان احتياط نمودند اسلحه بر خود بستند اصحاب خالد گفتند ما مسلمانيم شما چرا اسلحه برداشته‌ايد ايشان گفتند ما هم مسلمانيم شما چرا اسلحه برداشته‌ايد چون قبيلهء مالك اسلحه خود را ريختند اصحاب خالد بر آنها حمله نمودند و مردان آنها را كشتند و زنان آنها را اسير كردند ابو قتاده كه با آن لشكر بود گفت اين جماعت اظهار اسلام كردند و شما آنها را امان داديد خالد به حرف او التفات نكرده امر كرد بقتل مردان آنها و اسير كردن زنان آنها و اطفال ايشان بالاخره مردان آنها را كشتند و زنان آنها را اسير كردند و اموال آنها را در ميان لشكر قسمت نمودند و خالد زن مالك بن نويره را بحصه خود گرفت و در همان شب با او جماع كرد پس ابو قتاده قسم ياد كرد كه در لشكرى كه خالد امير باشد هرگز نرود پس بر اسب خود سوار شد و بشتاب بسوى ابو بكر برگشت و قصه را به او نقل كرد عمر چون اين واقعه را شنيد انكار بليغ كرد و سخن بسيار گفت با ابو بكر و گفت قصاص بر خالد واجب شده است چون خالد برگشت و داخل مسجد شد با هيئت اهل حرب و تيرها بر عمامه‌اش بند كرده بود عمر برخواست و تيرها از سرش كشيد و شكست و گفت اى دشمن خدا مرد مسلمانى را كشتى و با عيالش زنا كردى و اللّه\r\n\r\n\r\n","description":"","footnote":"\r\n( 1 ) - تاريخ طبرى و كامل ابن اثير جزرى و شرح ابن ابى الحديد و روضة الاحباب عطاء اللّه و مغنى قاضى عبد الجبار و نهاية العقول فخر رازى و استيعاب ابن عبد البر و عقد الفريد ابن عبد ربه و تفتازانى و قوشجى و شريف جرجانى و غيرهم .\r\n","page_name":" 216 ","page_number":216},
  {"content":"\r\n\r\nترا سنگ‌سار خواهم كرد و خالد ساكت بود و هيچ سخن نمىگفت و گمان داشت كه ابو بكر بخطاى او با عمر شريك است چون خالد بنزد ابو بكر رفت و عذرهاى ناموجه آورد ابو بكر از براى اغراض باطله خود قبول كرد و خالد مسرور بيرون آمد و كنايهء چند بعمر گفت و رفت .\r\nو جمعى از عامه روايت كرده‌اند كه لشكر خالد شهادت مىدادند كه آن قوم اذان مىگفتند و نماز مىكردند و برادر مالك عمر را شفيع كرد بنزد ابو بكر آمد و از خالد شكوه كرد عمر گفت بايد او را قصاص كرد ابو بكر گفت ما صاحب خود را براى اعرابى نمىكشيم .\r\nو بنا بروايت صاحب نهايه ابو بكر گفت خالد شمشير خدا است من در غلاف نكنم سيفى را كه خدا بر مشركان كشيده است عمر قسم ياد كرد كه اگر من قدرت بهم رسانم خالد را بقصاص مالك بن نويره بقتل رسانم و حصه‌اى كه از غنايم براى او جدا كرده بودند تصرف نكرد تا خليفه شد پس آن مال را و هرچه از دختران و پسران كه در نزد مردمان بود همه را گرفت و به صاحبانش رد كرد و اكثر زنان حامله بودند و چون خالد هميشه از وعدهء كشتن او ترسان و گريزان بود پيش عمر آمد و گفت بعوض كشتن مالك مىروم سعد بن عباده كه از بيعت با تو سر برتافته بقتل مىرسانم رفت و سعد بن عباده را بقتل رسانيد و شهرت دادند كه جن او را كشته پس خالد بنزد عمر آمد گفت از من راضى شدى گفت بلى و برخواست پيشانى او را بوسه داد و چون برادر مالك آمد و بعمر گفت بوعدهء خود وفا كن و خالد را بكش گفت من خلاف آنچه صاحب رسول خدا كرده است نمىكنم .\r\nراقم حروف گويد شيخين در اين قضيه از چند جهت مورد انتقاد واقع شدند .\r\nاولا آنكه بروايت طبرى مالك بن نويره منع زكات نكرد و قوم خود را از اجتماع در منع زكات جلوگيرى كرد و ايشان را نصيحت كرده كه با ولاة اسلام منازعه نبايد كرد و ايشان را متفرق نمود چون پراكنده شدند خالد دست بقتل و غارت گشود و اين ظلم فجيع از آنها در دائرهء گيتى از آنها بيادگار باقى ماند .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nثانيا بصريح روايات عامه كه مالك بن نويره بالفرض منع زكات كرده باشد ولى باصل وجوب زكات قائل بود و صاحب منهاج گفته هركس باصل وجوب زكات قائل باشد قتل او جائز نيست با اين حال اين قتل فجيع و سوء صنيع كه از خالد بروز كرد ابو بكر او را ناديده گرفت .\r\nو ثالثا بالفرض كه مالك بن نويره و اصحاب او مرتد شده باشند ابتدا بقتال آنها جايز نيست تا ايشان ابتدا بنمايند و باتفاق مورخين خالد ابداء بقتال نمود بلكه مكرا و خدعة همه را شهيد كرد و ابو بكر در اين باب بخالد اشكالى و ايرادى ننمود .\r\nو رابعا بالفرض كه مالك مرتد شده باشد بر ابو بكر واجب بود كه ناصح مشفقى بفرستد كه سبب ارتداد آنها را معلوم كند كه اگر علت ظلمى باشد كه به ايشان وارد شده ازالهء آن ظلم بنمايد و اگر شبهه‌اى دچار شدند ازالهء آن شبهه بنمايد و اگر هيچيك اين‌ها نباشد آنها را موعظه و نصيحت بنمايد و اگر اصرار كنند آنها را اعلام كند كه ما با شما قتال خواهيم داد و باتفاق مورخين خالد هيچيك اين‌ها را عمل نكرد و ابو بكر هم به او ايرادى ننمود كه چرا چنين نكردى .\r\nبالجمله تفصيل مطلب را در جلد اول ( الكلمة التامة ) ايراد كرده‌ام كه مالك از شيعيان امير المؤمنين عليه السّلام بود و قتل مالك بدست خالد برضاى ابو بكر بود بعلاوه عاشق عيال او شده بود .\r\nو خامسا بالفرض بقول ابو بكر كه بعمر گفت خالد خطاى در اجتهاد كرده لو سلمنا چرا بايد اموال مردم از بين برود بايستى همه را ابو بكر يا خود يا از بيت المال به پردازد و أسيران را مراجعت دهد و مقتولين را بايد ديه بدهد براى اينكه اگر خطا از روى ميزان شرعى بوده عقاب برداشته مىشود ولى ضمان به حال خود باقى است .\r\nو سادسا اگر خالد خطاى در قتل كرده زناى با زوجه مالك بن نويره در همان شب باتفاق مورخين كه خطا نبوده و بر ابو بكر واجب بود كه او را حد بزند چرا حد نزد .\r\nو سابعا زناى خالد در نزد عمر كه مسلم بود و قسم ياد كرد كه هرگاه دست پيدا\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكنم خالد را قصاص بنمايم چون خليفه شد چرا قصاص نكرد و چرا حنث قسم نمود اعمى اللّه عيون من عمى قلبه .\r\n\r\nخويله زوجهء اوس بن صامت\r\nخويله بالتصغير دختر مالك بن ثعلبة بن اصرم است و قصه اين زن چنان كه در اصابه و غير آن مذكور است مظهر تشريع حكمى و شأن نزول آيتى گرديده خلاصه آن داستان اين است كه خويله زوجه اوس بن صامت روزى شوهرش بر او خشم گرفت و صيغه ظهار بر زبان رانده گفت انت على كظهر امى و ايقاع اين صيغه در آن‌وقت موجب بينونت منجز و سبب حرمت مطلق مىگرديد چنان كه صيغه طلاق در اين زمان چنين است چون خويله اين عبارت از شوهر بشنيد به خدمت رسول خدا رفت و قصهء خود را بيان كرد و از حكم شرعى و تكليف شخصى خود سؤال نمود و در آنجائىكه زنى بىكس و فقير و مادر چند كودك صغير بود ناله‌ها و تألمى شديد پيدا كرد چرا كه اگر طفلكان را مىگذاشت و مىرفت از بىپرستارى طفلكان تلف مىشدند و اگر با خويشتن مىبرد از گرسنگى به هلاكت مىرسيدند .\r\nحضرت رسول برحسب حكم مزبور كه صيغه ظهار حكم طلاق بائن داشت فرمود تو بر اوس بن صامت حرامى مطلقا پس حق‌تعالى بر آن ضعيفه ترحم فرموده و در حق او تفضل نموده آيتى فروفرستاد و حكم ظهار را بظهور رسانيد قال عز من قائل .\r\n  ( قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ .   الآية ) مراد از التى خوله است و مقصود از زوجها اوس بن صامت است از اين هنگام ظهار از طلاق جدا شد باينكه تفريق و بينونت و حرمتى را كه طلاق موجب گردد منجز و مطلق باشد و از ظهار و مقيد و معلق به اين معنى كه مظاهر چون خواهد زوجهء خود را حلال نمايد مىبايد كفارهء شرعيه بپردازد پس حرمت مس زن بر شويش مادامى است كه كفاره نداده باشد بر خلاف حرمت طلاق كه به مجرد وقوع آن حكم حرمت بطور تنجيز و تاييد و اطلاق\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nتعلق مىگيرد و در ظهار همين‌كه زوج يكى از كفارات ثلث مرتبه را بجاى آورد حرمت برخواسته و قدغن برداشته مىشود و كفارهء ظهار عبارت است از آزاد كردن يك بنده و اگر نتواند روزه دو ماه متوالى و اگر نتواند اطعام شصت مسكين چنان كه خداى تعالى در واقعه ظهار اوس بن صامت با خويله مىفرمايد :  ( وَ الَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِهِ وَ اللَّهُ بِما تَعْمَلُونَ خَبِيرٌ   فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً )  پس بعد از نزول آيهء مباركه در شان ايشان اوس بن صامت شصت مسكين را اطعام كرد و حضرت رسول خويله را بزوجيت وى اعادت داد و اين مسئله در كتب فقهيه يك باب معنونى دارد .\r\nدر اصابه گويد عمر در ايام خلافت خود روزى با چند نفر به پيرزنى برخورد و مدتى دراز ايستاد با مشار اليها گفتگو كرد و همراهان او ايستاده منتظر بودند يكى از همراهان بعمر گفت به جهت پيره‌زنى جمعى را معطل مىنمائى عمر گفت واى بر تو مگر نمىدانى اين زن كيست اين همان خاتون جليل القدرى است كه شكايت بدرگاه پروردگار برد و حقتعالى آيهء شريفه   قَدْ سَمِعَ اللَّهُ   را در حق او نازل فرمود .\r\nو نيز در اصابه گفته كه روزى عمر از مسجد بيرون آمد و با او جارود عبدى بود بناگاه زنى در طريق سر راه بر عمر گرفت و او را ندا كرد و گفت اى عمر به هوش باش من تو را نيك مىشناسم آيا در خاطر دارى كه در سوق عكاظ در مكه تو را عمير مىناميدند و عصائى بدست گرفته بودى و طفلان خورد سال را بازى مىدادى پس از اينكه سالها عمير بودى سپس عمر شدى اكنون بامير المؤمنين مسمى گشتى از خدا بترس در حق بندگان خدا و از پاداش روز جزا در حذر باش ( و اعلم انه من خاف الوعيد قرب عليه البعيد و من خاف الموت خشى الفوت و در تفسير ابو الفتوح در سورهء مجادله مفصلا اين قصه را نقل كرده است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nحرف الدال\r\n\r\nدختر أسلم\r\nابشهى در مستطرف مىنويسد كه عبد الملك بن مروان بوالى خود حجاج نوشت كه از اسلم بن عبد البكرى بعضى چيزهاى ناهنجار به من رسيده است سر او را از تن دور كن و براى من بفرست حجاج فرمان داد تا اسلم را حاضر كردند و امر عبد الملك را به او ابلاغ كرد .\r\nاسلم گفت ايها الامير تو حاضرى و امير المؤمنين غائب آنچه از من به او گفتند دروغ است و كفالت بيست و چهار نفر زن بزرك و كوچك برعهده من قرار گرفته و قوت يوميه آنها را من بايد تحصيل بنمايم پس اگر مرا بكشى بيست و پنج نفر را كشته باشى و آن بيست و چهار نفر الساعه در سراى من حاضرند حجاج آنها را طلبيده ديد فى الواقع بيست و چهار نفر زن مىباشند پرسيد شما كيانيد يكى گفت من خالهء اسلمم ديگرى من عمهء اويم و بر اين قياس هريك انتساب خود را بشرح كردند از آن ميانه دخترى ده‌ساله از اسلم از همه پيشى گرفت و در برابر حجاج زانو زده و گفت من دختر او هستم آنگاه اين ابيات بخواند :\r\n احجاج لم تشهد مقام بناته * و عماته يندبنه الليل اجمعا\r\nاحجاج كم تقتل به ان قتلته * ثمان و عشر و اثنتين و اربعا\r\nاحجاج من هذا يقوم مقامه * علينا فمهلا ان تزدنا تضعضعا\r\nاحجاج اما ان تجود بنفسه * علينا و اما ان تقتلنا معا \r\nحجاج چون اين اشعار بشنيد متاثر شد سخنان اسلم و دختر او را بعبد الملك فرستاد او نيز ترحم كرد و از خون اسلم درگذشت و امر نمود حجاج را كه اسلم را رها كند و انعامى براى دختر فرستاد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nدختر ابو الاسود دئلى « 1 »\r\nدر الكنى و الالقاب بترجمهء ابو الاسود گويد معاويه حلوائى براى ابو الاسود فرستاد كه قلب او را مايل به خود بنمايد و او را از محبت امير المؤمنين منصرف نمايد ابو الاسود را دخترى بود شش‌ساله يا پنج‌ساله از آن حلوا لقمه‌اى برگرفت و در دهن بگذاشت پدرش گفت دختر جان من از دهن بينداز كه اين سم قاتل و زهر هلاهل است اين حلواى مزعفرى است كه معاويه براى ما فرستاده تا قلب ما را به خود مائل كند و به اين حيله و خدعه مىخواهد ما را از مولايمان امير المؤمنين برگرداند دختران حلوا را از دهن بينداخت و گفت قبحه اللّه يخدعنا عن السيد المطهر بالشهد المزعفر تبا لمرسله و آكله يعنى هلاك باد آنكه فرستاد و آنكه مىخواهد تناول كند فقالت :\r\n ابا لشهد المزعفر يا بن هند * نبيع عليك احسابا و دينا\r\nمعاذ اللّه كيف يكون هذا * و مولانا امير المؤمنينا \r\nو پدر اين دختر محترمه ابو الاسود نامش ظالم كنيه‌اش بر اسمش غلبه پيدا كرده است و او فرزند عمرو بصرى است كه در بصره در سنهء شصت و نه وفات كرد و او از فضلاى تابعين و مخلصين از شيعيان امير المؤمنين عليه السّلام است در فصاحت و بلاغت و طلاقت زبان و شيرينى بيان نادرهء عصر خود بوده و اشعار بسيار در مراثى اهل بيت انشا كرده و چندانكه توانسته از مناقب و حكم و موعظ ايشان خوددارى نكرده و او اول كس است كه علم نجوم را باشارهء امير المؤمنين اختراع كرد و براى او نوادر بسيار است درك زمان چهار امام كرده مامقانى نقل كرده كه هشتاد و پنج سال عمر او بوده و در سنهء نود و نه فوت كرده بنابراين درك زمان امام باقر هم كرده و در\r\n\r\n\r\n","description":"","footnote":"\r\n( 1 ) و دئلى قيل بكسر الدال المهملة و سكون الياء ديلى و قيل بضم المهملة و كسر الواو المهموزة روبية صغيره شبيهة بابن عرس و بما سميت قبيلة ابى الأسود و قيل بضم الدال و كسر الهمزة و انما فتحت اللينة كما فتحت ميم نمر فى نمرى و قيل بكسر الدال و فتح الهمزة نسبة الى دئل كعنب و هى قبيله من كنانه )\r\n","page_name":" 222 ","page_number":222},
  {"content":"\r\n\r\nصفين ملازم ركاب امير المؤمنين بوده و از جاحظ نقل كرده كه ابو الاسود از فقهاء و شعراء و دهات و حاضرى الجواب شمرده مىشد و او شيعهء امير المؤمنين عليه السّلام بود .\r\n\r\nدختر ابو ذر غفارى\r\nاين دختر در زمان صديقه طاهره فاطمهء زهراء عليه السّلام بوده كه آن مخدره از جمله وصيتهاى او اين بود كه تابوت اصغر را يعنى اين جامه‌دان را به دختر ابى ذر و داستان ابى ذر را در جلد سوم ( الكلمة النامه ) مفصلا ايراد كرده‌ام در مطاعن عثمان كه بالاخره اين دختر در صحراى ربذه پدرش از دار دنيا رفته مالك اشتر بعد از دفن ابى ذر اين دختر را مىآورد و بامير المؤمنين مىسپارد و روايتى كه از اين دختر منقولست در غايت صحت و اعتبار است بيش از اين از تاريخ او چيزى در دست نيست و او است كه سرگذشت پدرش را در ربذه حديث كند .\r\n\r\nدختر شاه‌طهماسب صفوى\r\nدر اعيان الشيعة تحت عنوان بنت شاه‌طهماسب مىفرمايد اسم او را نمىدانم فقط مىدانم زنى عامله فاضله بوده است و جمعى از علماء براى اين زن رساله‌ها در اصول فقه و غيره تاليف كرده‌اند و پدرش شاه‌طهماسب كه معاصر با محقق كركى و والد شيخ بهائى بوده پنجاه و چهار سال سلطنت كرده و در عصر او بازار علم رواج كاملى داشته تا در نتيجه ماه صفر 984 برحمت حق پيوسته .\r\n\r\nدختر سيد مرتضي علم الهدى ( ره )\r\nدر رياض العلماء او را ذكر كرده و او را بفضل و دانش ستوده و نهج البلاغة را از عموى خود روايت كرده و شيخ عبد الرحيم بغدادى معروف بابن الاخوة كه از اعيان علماء اهل سنت است نهج البلاغة را از اين مخدره روايت كرده و قطب راوندى در آخر شرح نهج البلاغة سند خود را از طريق عامه به همين عبد الرحيم مىرساند .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nدختر شيخ طوسي\r\nو فيه مىگويد شيخ طوسى را دو دختر بود هر دو فاصله عالمه يكى از آنها والدهء ابن ادريس است .\r\nو شيخ ابو على ابن شيخ طوسى هر دو خواهر را اجازه داده است .\r\n\r\nدختر شيخ ورّام\r\nبانوى حرم شيخ طائفه شيخ طوسى در كتاب نام‌برده گويد جدهء ابن ادريس است زهى شرافت اين بيت علم كه مادر و دختر و خواهر و برادر و شوهر و داماد همه بمرتبه اجتهاد رسيدند شيخ طوسى فرزند ارجمندش ابو على دامادش ابن ادريس و هو احمد بن ادريس الحلى و دخترزاده‌اش محمد بن احمد بن ادريس الحلى صاحب سرائر المتوفى سنه 598 و دو دخترش ذلك فضل اللّه يؤتيه من يشاء .\r\nو ورّام بن ابى فراس نسب او منتهى به مالك اشتر نخعى صاحب امير المؤمنين عليه السّلام مىشود و او صاحب كتاب تنبيه الخاطر كه مشهور بمجموعه ورّام بن ابى فراس است و بسيار كتاب نفيسى است چون مؤلف او آنچه را نوشته عامل به آن بوده و ارباب رجال تماما او را به وصف فقيه صالح ورع تقى ستوده‌اند و منقول از فلاح السائل است كه ورّام بن ابى فراس كسى است كه اقتدا بافعال او مىشود و ايشان عقيقى كه بر آن اسماء ائمه را نقش كرده بودند وصيت كرده بود كه چون او را در قبر مىگذارند آن عقيق را در زير زبان او بگذارند .\r\n\r\nدختر شهيد اول\r\nو ايضا در رياض العلماء گويد كنيه‌اش ام الحسن نامش فاطمه ملقبه بست مشايخ و شيخ حر عاملى او را در أمل الآمل الانسان الخاص و زبدة الخواص و زينة اهل الفضيلة و الاخلاص شيخة الشيعة و عيبة العلم الباذخ فاطمة المدعوة بست المشايخ و هى سيدة\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nرواة الاخبار و رئيسة نقلة الآثار الخ كلماته فى حقها ذكر كرده و فرموده اين زن عالمه فاضله فقيهه صالحه عابده بوده است و مىفرمايد من از مشايخ مدح و ثناء او را شنيدم و اين مخدره از ابن معيه كه استاد پدرش شهيد اول بوده روايت دارد و پدرش او را مدح مىكرده و زنها را امر مىفرمود كه به او اقتدا بنمايند و در احكام به او رجوع بفرمايند و ترجمه شهيد اول محمد بن مكى را در جاى ديگر نقل كرده‌ام .\r\n\r\nدختر شيخ على منشار\r\nدر كتاب مذكور گويد اسم او را نمىدانم فقط مىدانم اين دختر عالمه فاضله فقيهه محدثه بانوى حرم شيخ بهائى است و مىفرمايد من در نزد پدرش شيخ على تحصيل مىكردم و شنيدم از بعض معمرين ثقات كه مىفرمود من دختر شيخ على منشار را ديدم كه در اوان طفوليت فقه و حديث را درس مىگفت و زنها در نزد او تحصيل مىكردند و چهار هزار مجلد كتاب به او ميراث رسيد و شنيدم از بعض افاضل كه اين دختر بسيار فاضله و وافرة العلم بوده و بعد از وفات شيخ بهائى حيوة داشته .\r\nو در روضات الجنات شيخ على منشار را از اجلاء فضلاء و اكابر علماء شمرده و گفته او از شاگردان محقق ثانى شيخ على كركى است و بعد از استاد خود منصب شيخ الاسلامى از قبل شاه‌طهماسب صفوى منتقل به او گرديد و كتب بسيارى از هندوستان حمل نمود باصفهان ، و بعد از شيخ على منشار شيخ بهائى - زاد اللّه فى بهائه - بجاى او منصوب گرديد .\r\n\r\nدختر عزيز اللّه المجلسى\r\nدر اعيان الشيعة مىفرمايد از زنان فاضله بوده تعليقاتى بر كتاب من لا يحضره الفقيه دارد و از براى او است رسائلى در مسائل فقهيه .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nدختر خالد بن سنان\r\nدر دعاى عمل ام داود نام خالد بن سنان هست كه از جملهء انبيا بوده در سنهء 6123 بعد از هبوط آدم مبعوث برسالت شده بعد از عيسى بن مريم و در جلد متعلق باحوالات عيسى نام اين را محياة گفته و كذا علامهء مجلسى در جلد اول حيوة القلوب مىفرمايد كه بسندهاى معتبر از امام باقر و صادق ( ع ) منقولست كه روزى رسول خدا صلّى اللّه عليه و آله و سلّم نشسته بودند كه ناگاه زنى به خدمت آن حضرت آمد پس آن حضرت او را مرحبا گفت و دستش را گرفت و او را بر روى رداى خود در پهلوى خود نشانيد و فرمود كه اين دختر پيغمبرى مىباشد كه قوم او وى را ضايع كردند و او خالد بن سنان عيسى است كه قوم خود را بسوى خدا دعوت كرد و به او ايمان نياوردند و در ميان ايشان آتشى هرساله از غارى كه در نزديك آنها بود بيرون مىآمد و مواشى و زراعات آنها را مىسوزانيد پس خالد به ايشان گفت اگر من اين آتش را از شما رفع كنم به من ايمان مىآوريد و بروايتى قوم او درخواست كردند كه اگر تو پيغمبرى اين آتش را از ما بر طرف كن ما به تو ايمان مىآوريم خالد بن سنان قبول كرد چون آتش پيدا شد او را استقبال كرد و با عصاى خود از پى آن رفت تا داخل غار گرديد و قوم او بر در آن غار نشستند و گمان كردند آتش او را سوخته و بيرون نخواهد آمد . و بنا بروايتى بعد از دو روز بيرون آمد و فرمود من آنچه كردم بامر خدا كردم و بنو عبس گمان كردند من بيرون نخواهم آمد اينك بيرون آمدم و از جبين من عرق مىريزد و اكنون به من ايمان آوريد قوم او گفتند ما ايمان نمىآوريم اين آتشى بود كه بيرون مىآمد و برمىگشت خالد بن سنان فرمود اكنون من شما را وصيت مىكنم كه من در فلان روز خواهم مرد چون بميرم مرا دفن كنيد و بعد از چند روز كله‌اى از گوره‌خر بر سر قبر من خواهند آمد و در پيش ايشان گوره‌خر دم‌بريده‌اى مىباشد كه بر سر قبر من مىايستد اين وقت قبر مرا بشكافتيد و مرا بيرون آوريد و هرچه خواهيد از من بپرسيد كه شما را جواب خواهم گفت از آنچه واقع مىشود تا روز قيامت آن حضرت فوت شد و او را دفن كردند و\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nرسيد روز وعده‌اى كه او كرده بود و به همان نحو كه فرموده بود كلهء گوره‌خر آمدند و در پيشاپيش آنها گوره‌خر دم‌بريده‌اى بود آمد و بر سر قبر آن حضرت ايستاد و قوم او آمدند و خواستند قبر او را بشكافند بعضى گفتند كه در حيوة او به او ايمان نياورديد اكنون بعد از مرك او مىخواهيد به او ايمان بياوريد و اگر او را از قبر بيرون آوريد در عرب براى شما ننگى خواهد بود و فرزندان او را اولاد منبوش خواهند گفت او را به حال خود گذاشتند و برگشتند .\r\nو در ناسخ گويد دختر خالد در كبر سن به خدمت رسول خدا صلّى اللّه عليه و آله و سلّم مشرف شد پيغمبر او را بزرگوار داشت و رداى مباركش را گسترده او را بر رداى خويش نشاند و فرمود مرحبا بابنة نبي اضاعوه قومه از قضا چنان اوفتاد كه حضرت رسول صلّى اللّه عليه و آله و سلّم سورهء اخلاص را تلاوت مىكرد و فرمود    قُلْ هُوَ اللَّهُ أَحَدٌ اللَّهُ الصَّمَدُ    دختر خالد گفت پدر من در حيوة خويش اين سوره را تلاوت مىكرد .\r\n\r\nدختر حجر بن عدى الكندى\r\nدر كتاب حيوة محمد ابن الحنفيه ص 125 كه در اين عصر بطبع رسيده و آن اثر قلم بعضى از سادات و فضلاء معاصرين است اشعار ذيل را به دختر حجر بن عدى نسبت داده ولى حقير در تاريخ طبرى در حوادث سنه 51 و كامل ابن اثير جزرى و اعلام النساء عمر رضا كحاله ابيات ذيل را بهند دختر زيد بن مخرمة الانصارى نسبت دادند ولى ممكن است كه اين دختر انشادا قرائت كرده باشد و اشعار اين است :\r\n ترفّع ايها القمر المنير * لعلّك ان ترى حجرا يسيرا\r\nيسير الى معاوية بن صخر * ليقتله كما زعم الامير\r\nالا يا حجر حجر بنى عدى * و من اخلاقه كرم و خير\r\nالا يا ليت حجرا مات موتا * و لم ينحر كما نحر البعير\r\nتجبرت الجبابر بعد حجر * و طاب لها الخورنق و البثير\r\nو اصبحت البلاد به محولا * كأن لم يأتها يوم مطير\r\nاخاف عليك ما ادرى عديا * و شيخا فى دمشق له زئير \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n فان يهلك فكل عميد قوم * الى هلك من الدنيا يسير \r\nو اشعار عمر رضا كحاله كه بهند دختر زيد بن مخرمه نسبت داده است اين دو بيت ذيل است :\r\n دموع عينى ديمة تقطر * تبكى على حجر و ما تقتر\r\nلو كانت القوس على امره * ما حمل السيف له الاعور \r\nو حقير ترجمهء حجر را در جلد سوم ( الكلمة التامة ) مفصلا انگاشته‌ام و اما زيد ابن مخرمه لم اقف على ترجمته :\r\n\r\nدخترى كه پدر را از قتل نجات داد\r\nبيهقى در كتاب محاسن و مساوى تحت عنوان محاسن برّ البنات حديث كند كه يك نفر از اصحاب معاويه كه در باطن با امير المؤمنين بود با آن حضرت مكاتبه داشت معاويه مطلع شد او را حاضر كرد و تهديد نمود كه اگر اين مرتبه نامه بعلى بن ابى طالب بنويسى ترا بقتل مىرسانم بعد از اين تهديد باز نامه از او بدست آمد كه آن را براى حضرت نوشته بود معاويه فرمان قتل او را صادر كرد اين خبر به گوش دختركى صغيره كه از براى او بود رسيد آن دختر خود را بنزد معاويه رسانيد و اين اشعار بگفت :\r\n معوى لا تقتل أبا كان مشفقا * علينا فنبقى إن فقدناه شرّدا\r\nو توتم أولادا صغارا بقتله * و ان تعف عنه كنت بالعفو اسعدا\r\nمعاوى هبه اليوم للّه وحده * و للباكيات الصارخات تلددا\r\nمعاوى منك العلم و الحلم و التقى * و كنت قديما يا ابن حرب مسددا \r\nمعاويه و أصحاب او از فصاحت و بلاغت آن دختر كوچك تعجبها كردند و بر او ترحم كرده از قتل پدرش صرف‌نظر كردند و پدرش را به او بخشيدند اين يكى از فوائد علم و أدب است .\r\n\r\nدختر صاحب بن عباد\r\nترجمهء صاحب بن عباد در مجلدات تاريخ سامرا مفصلا نگاشته‌ام اين دختر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nفاضله و اديبه بود و جاى تعجب نيست دخترى كه در دامان صاحب بن عباد كه زبان از فصاحت و علم و ادب او قاصر است چنين باشد فضل و دانش را از پدر ميراث گرفته بود صاحب بن عباد از كثرت علاقه به آن دختر و شدت علاقهء او بسادات دوست مىداشت كه اين دختر را بيك نفر علوى تزويج بنمايد تا اينكه او را بابو الحسين على بن الحسين معروف باخى مسمعى تزويج نمود چون مسمعى برادر رضاعى او بود به اين لقب مشهور گرديد و حسين فرزند قاسم بن محمد بطحائى است كه از سادات حسنى است و ابو الحسين از دختر صاحب بن عباد پسرى آورد نامش را عباد نهاد چون اين بشارت به صاحب بردند قصيده‌اى گفت كه اين دو بيت ذيل از او است :\r\n احمد اللّه لبشرى اقبلت عند الفتى * اذ حبانى اللّه سبطا هو سبط للنبى\r\nمرحبا ثمة اهلا بغلام هاشمى * نبوى علوى حسنى صاحبى \r\nو نيز قصيده‌اى در اين معنى سروده كه مطلع آن اين بيت ذيل است :\r\n الحمد للّه حمدا دائما ابدا * قد صار سبط رسول اللّه لى ولدا \r\n\r\nدختر حسين عليخان داغستانى\r\nدر كتاب دانشمندان آذربايجانى تاليف ميرزا محمد على تربيت گفته كه اين دختر در شهر اصفهان تحصيل كرده و ايشان دختر عم قلى خان مؤلف رياض الشعر است و اشعار ذيل اثر طبع اين دختر است :\r\n من ساقيم شراب حاضر * اى عاشق تشنه آب حاضر\r\nآب است شراب پيش لعلم * هان لعل من و شراب حاضر\r\nبا حسن من آفتاب هيچ است * اينك من و آفتاب حاضر \r\n\r\nدختر مسلم بن عقيل\r\nدر ناسخ از تاريخ اعثم كوفى نقل كند كه مسلم بن عقيل را دخترى بود سيزده‌ساله چون در منزل زباله خبر قتل مسلم به حضرت سيد الشهداء رسيد بخيمه زنان درآمد و دختر مسلم را پيش خواست و نوازشى بزيادت و مراعاتى بيرون عادت با وى فرمود دختر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمسلم را از آن حال صورتى در خيال مصور گشت عرض كرد يا ابن رسول اللّه با من ملاطفت بىپدران و عطوفت يتيمان مرعى مىدارى مگر مسلم را شهيد كرده باشند حسين عليه السّلام را نيروى شكيب برفت پس بگريست و گفت اى دختر اندوهگين مباش اگر مسلم نباشد من پدر تو باشم و خواهرم مادر تو باشد و دخترانم خواهران تو باشند و پسرانم برادران تو دختر مسلم فرياد برآورد و زارزار بگريست الخ آنچه در فرسان الهيجاء ذكر كرده‌ام :\r\n\r\nدختر مامون عباسى\r\nبعضى گفته‌اند نامش خديجه بوده از فصحاى شعرا بشمار مىرفته وقتى جاريهء مغنية مسمات بشاريه ابيات ذيل را كه از نتايج افكار مشار اليها است در مجلس متوكل عباسي خواند :\r\n باللّه قولوا لى لمن ذا الرشا * مثقل الردف الهضيم الحشا\r\nاظرف ما كان اذا ما صحا * و املح الناس اذا ما انتشى\r\nو قد بنى برج حمام له * ارسل فيه طائرا مرعشى\r\nيا ليتنى كنت حماما له * او باشقا يفعل بى ما يشا\r\nلو لبس القوهى من رقة * اوجعه القوهى او خدّشا \r\nخليفه را نهايت خوش آمده زياده از حد تحسين كرد و از شاريه پرسيد اين ابيات از كيست چون خديجه خليفه‌زاده بود انتشار اين قسم از اشعار از او مناسب نمىنمود شاريه خواست كتمان كند خليفه او را قسم داد شاريه ناچار حقيقت را اظهار كرد و اين ابيات باسم خديجه اشتهار يافت .\r\n\r\nدلشاد خاتون\r\nدختر تيمورتاش بن امير چوپان زوجهء شيخ حسن كبير ايلكانى مادر سلطان اويس زنى باكفايت بوده صلاح الدّين صفدى گويد در زمان امير شيخ حسن حكومت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nدر واقع بدست دلشاد خاتون بود و او غربا را نوازش مىنمود و فقرا پيوسته مشمول احسان او بودند در سنه 752 هجرى در بغداد وفات كرد نعش او را با كمال تجليل به نجف اشرف حمل نمودند و او را طبع موزونى بوده اين ابيات ذيل از او است :\r\n اشكى كه سر ز گوشهء چشمم برون كند * بر روى من نشيند و دعوى خون كند \r\nو لها ايضا\r\n طاعات منكران محبت قبول نيست * صدبار اگر ز چشمهء زمزم وضو كنند \r\nو لها ايضا\r\n حل شد از غم همه مشكل كه مرا در دل بود * جز غم عشق كه حل كردن او مشكل بود \r\nو لا يخفى كه حضرات ايلكانى رجالا و نساء همه از امراء و بزرگان شيعه بودند و سالها در عراق حكومت داشتند و خواجه جمال الدّين ساوجى قصيدهء غرائى در جلوس سلطان اويس كه متضمن مادهء تاريخ او است برشته نظم كشيده و تاريخ جلوس او را بيان نمود اين ابيات ذيل از آن قصيده است :\r\n مبشران سعادت بر اين بلندرواق * همىكنند ندا در ممالك آفاق\r\nكه سال هفصد و پنجاه هفت ماه رجب * باتفاق خلايق به يارى خلاق\r\nخدا يگان سلاطين عهد شيخ اويس * پناه پشت ملوك جهان على الاطلاق\r\nنشست خسرو روى زمين باستحقاق * فراز تخت سلاطين مدار ملك عراق \r\nو قاضى نور اللّه در مجالس المؤمنين ص 393 مآثر ايشان را ذكر كرده كه ايلكانى ها و جلائريها و ايلخانيها حكومت واحده داشتند و همه از امراء شيعه مىباشند و در تاريخ نجف تاليف شيخ جعفر بن شيخ باقر نجفى نقل كرده كه از سنه 736 تا سنه 813 در عراق سلطنت داشتند و آثار آنها در عتبات از معابد و مساجد و تكايا بسيار است و شيخ حسن كبير در سنه 757 وفات كرد در بغداد و جنازه او را به نجف برده دفن كردند و مدت سلطنت او هفده سال بود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nدلوانيه و آمدن او بنزد معاويه\r\nابن عبد ربه در كتاب عقد الفريد مىنگارد كه زنى بنام دلوانيه از بنى ذكوان بود معاويه يك روز بار عام داد مردمان گروه‌گروه بايوان مظالم او حاضر مىشدند ناگاه زنى با دو تن كنيزكان خود بر معاويه وارد شد و لثام از چهره بيك سوى كشيد گونه‌اى نمودار شد كه گفتى آب‌مرواريد كه مذاب ياقوت احمر خورده معاويه را مخاطب داشت :\r\n( ثم قالت الحمد للّه الذي خلق الانسان و جعل فيه البيان و دل به على النعم و اجرى به القلم فيما ابرم و احكم و حتم و زرأ و برأ و حكم و قضى صرف الكلام باللغات المختلفة على المعانى المتفرقة و ألفها بالتقديم و التاخير و الاشباه و النظير و المؤالفة و التزايد فادته القلوب الى الالسن و أدته الاذان الى القلوب فتلقته قلوب بالافهام و استدل به على العلم و عبد به الرب تبارك و تعالى و عرفت به الاقدار و تمت به النعم . )\r\nگفت سپاس خداوندى را كه انسان را بيافريد و نيروى بيان داد و آن را دليل شكر نعمت داشت و بدستيارى آن بدست قلم در آنچه استوار فرموده و حكم كرد و قضى راند و بنگاشت و بياراست كلام را بلغات مختلف و معانى متفرقه تاليف كرد در ميان كلمات بصفت تقديم و تاخير و اشباه و نظير پس دلها انديشيدهء خويش را بسوى زبانها روان داشتند و زبانها بگوشها القا نمودند و قلوب به قوت افهام تلقى فرمودند و حجتى ساخت آن را براى استدراك علم در پرستش خداوند جل‌جلاله و پديد آمد بدان مقدارها و بكمال رسيد نعمتها آنگاه گفت ( و كان من قضاء اللّه و قدره ان قربت زياد او جعلت له فى آل ابى سفيان نسبا و وليته احكام المسلمين فسفك الدماء به غير حلها و هتك الحريم به غير حق و لا مراقبة للّه عز و جل خئون ظلوم كافر غشوم يختار من المعاصى اعظمها و من الجرائم اشنعها لا يرى للّه و قارا و لا يظن ان له اليه معادا و لا يحذر له نارا و لا يرجو وعدا و لا يخاف وعيدا و غدا يعرض عمله فى صحيفتك و توقف على ما اجترم\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبين يدى ربك و لك بمحمد ( ص ) اسوة و بينك و بينه صهر )\r\nگفت اى معاويه قضا و قدر بر آن بود كه تو زياد بن ابيه را در شمار آل ابى سفيان درآورى و برادر خويش خوانى آنگاهش بر مسلمانان حكومت دهى تا خون مردم را بناحق بريزد و پرده مسلمين را چاك زند و نگران خداوند نشود مردى خائن و ظالم و كافر و ستمكار است اختيار مىكند از معاصى بزرگ‌تر آن را و از جرائم مكروه و شنيع تر آن را عظمت خدا را نگران نمىشود و بازگشت خود را بسوى خدا گمان نمىكند از آتش دوزخ نمىترسد و از بيم و اميد نمىپرسد فرداى قيامت اعمال او را در صحيفهء تو بنگارند و تو را در موقف پرسش بازدارند هان اى معاويه هوش بازآور و اقتفا برسول خدا مىكن نه آخر در ميان تو و او نسبت مصاهرت مىباشد و از اين مصاهرت ام حبيبه را كه خواهر معاويه است اراده كرده چون در حبالهء رسول خدا بود دلوانيه چون سخن بدينجا آورد ديگرباره آغاز سخن كرد گفت اى معاويه ( فلا الماضين من ائمة الهدى اتبعت و لا طريقهم سلكت حملت عبد ثقيف على رقاب امة الاسلام يدبر امورها و يسفك دمائها فما ذا تقول لربك يا معاويه و قد مضى من عمرك اكثره و بقى وزره و ذهب خيره و بقى شره انى امرأة من بنى ذكوان وثب زياد المدعى الى ابى سفيان على ضيعتى و تراثى عن آبائى و اجدادى فحال بينى و بينها و غصبها و قتل من رجالى من بنى ذكوان من نازعه فيها فان انصفت و عدلت و الا وكلتك و زيادا الى اللّه فهو حكم و لم تبطل ظلامتى عنده و هو المنتصف لى منكما . )\r\nگفت اى معاويه متابعت ائمه هدى نكردى و بر طريق ايشان نرفتى يك بندهء ثقفى را بر گردن مسلمانان سوار كردى تا امور ايشان را پريشان ساخت و خون ايشان را بريخت فرداى خداى را پاسخ چه گويى همانا از عمر تو فراوان رفته و اندك بجاى مانده خيرش منقضى گشته و شرش باقى مانده اينك من يك نفر از قبيلهء بنى ذكوانم زياد كه خود را پسر ابو سفيان شمرده بر من تاختن كرد ميراثى كه از آبا و اجداد داشتم برگرفت هركس كه از قبيله بنى ذكوان كه خواست شر او را بگرداند با تيغ بگذرانيد هان اى معاويه داد من بده و كار بعدل مىكن و الا كار تو را و زياد را به خداوند مىگذارم كه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاو است حاكم عادل و منصف به حق و اين ظلم و ستمى كه بر من آمده مكافات مىفرمايد معاويه از ديدار او مبهوت گشت و از گفتار او در عجب رفت و گفت چه افتاده است زياد را در تقديم چنين كارها خداوند لعنت كند زياد را كه جز از مثالب و معايب او سخنى گوش‌زد من نمىشود و فرمان كرد كه با دلوانيه كار بانصاف بنمايد و اموال و انفال او را بازدهد و الا او را از عمل باز كند و دلوانيه را بعطا شاد خاطر ساخت و مراجعت داد . )\r\n\r\nدنانير جاريه محمد بن كناسه\r\nظاهرا در تذكرة الخواتين ديده‌ام در ذكاوت و دانش مشهور بود طبعى موزون داشته على بن عثمان كلابي گويد مرا با محمد بن كناسه شغلى افتاد به منزل او رفتم وى را نيافتم با جاريه او صحبت مىكردم و سخن از هر طرف مىگفتم آنگاه دنانير گفت به من اى ابا الحسن تو را محزون و مغموم مىبينم گفتم برادرى داشتم از قريش درگذشت اينك از دفن او بازمىگردم دنانير اين دو بيت را قرائت كرد :\r\n بكيت على اخ لك من قريش * فابكانى بكائك يا علىّ\r\nفمات و ما اخبرتناه و لكن * طهارة صحبه الخبر الجلىّ \r\nو اين على بن عثمان گويد روزى نزد محمد بن كناسه بودم گفت مىخواهم از ذكا و كياست و فهم و فراست دنانير چيزى به تو معلوم كنم آنگاه بمشار اليها نوشت انك أمة ضعيفه لكعاء فاذا جاءك كتابى فعجلى بجوابى و السلام يعنى تو كنيز بيچاره پستى هستى جون مكتوب من به تو برسد در جواب تعجيل كن دنانير در جواب نوشت ( أساءني تهجينك عند ابى الحسن و ان من اعيا العى الجواب عما لا جواب له و السلام )\r\nيعنى مرا بد آمد كه در نزد ابو الحسن مرا بزشتى ياد كردى و اين است و جز اين نيست كه عاجزترين عاجزها در تكلم آن‌كس باشد كه جواب بگويد از سخنى كه قابل جواب نباشد و لا يخفى كه اين محمد بن كناسه از اهل عرفان و زهد بوده است داماد ابراهيم بن ادهم و پسر خواهر او است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nدينا زوجهء عبد السلام\r\nمعروف بديك الجن و دينا بر وزن عيسى ابن خلكان در وفيات الاعيان گويد دينا جاريه‌اى شاعره بوده است از عبد السلام معروف بديك الجن گويند مشار اليها پسرى از ديك الجن بهم رسانيد و آن پسر درگذشت دينا ابيات ذيل را در مرثيهء او انشا كرد :\r\n بأبى نبذتك بالعراء المغفر * و سترت وجهك بالتراب الاعفر\r\nبأبى بذلتك بعد صون للبلى * و رجعت عنك صبرت ام لم اصبر\r\nلو كنت اقدر ان ارى اثر البلى * لتركت وجهك ضاحيا لم يقبر \r\nراقم حروف گويد اين ديك الجن از معاريف شيعه بوده محدث قمى در الكنى و الالقاب گويد ابو محمد عبد السلام بن رغبان بر وزن عطشان اصل او از موته و تولد وى در حمص بوده شاعرى معروف و بفصاحت و بلاغت موصوف بوده رويهء ابى تمام را در شعر داشته دائما ساكن در حمص بوده از نواحى شام كمتر به جائى مىرفته و مراثى بسيار از براى حضرت سيد الشهداء عليه السّلام انشا كرده و چون مذهب تشيع را داشته ناصبيها او را بزندقه و الحاد نسبت دادند حالات اين مرد بزرك در مجالس المؤمنين قاضى نور اللّه و كتاب مثالب شيخ مفيد و كتاب شهاب الثاقب و كشكول شيخ يوسف بحرانى و كتاب ظلمات الهاويه علامهء نورى و غير آن مشروع است و نبذه‌اى از أخبار و أشعار او را در حيوة الحيوان دميرى و وفيات الاعيان ابن خلكان و اغانى ابو الفرج مذكور است و شيخ يوسف بحرانى در كتاب انيس المسافر كه معروف بكشكول است قصهء بسيار لطيفى ذكر كرده است از اين ديك الجن در ج 2 ص 108 با متوكل ولى در شهاب الثاقب از كتاب شيخ مفيد اين قصه با هارون الرشيد اتفاق افتاده و هو الاقرب و در اينجا مختصر و ملخص مضمون عبارت شهاب الثاقب را مىنگاريم نوشته است كه در عهد هارون الرشيد مردى بود كه او را اسحاق بن ابراهيم و اگرنه عبد السلام مشهور بديك الجن مىگفتند و كان\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nعالما فاضلا شاعرا اديبا فقيها حاويا لكثير من العلوم و كان شيعيا ) ناصبيها در نزد هارون از او شكايت كردند و چندانكه توانستند بر او تهمت زدند كه اين مردى است زنديق و قائل بصانع نيست و بر أهل اسلام طعن مىزند اگر امير المؤمنين او را بقتل برساند مسلمانان را از دست و زبان او در راحت انداخته پس هارون الرشيد امر باحضار او كرد چون در نزد هارون آمد گفت السلام عليك يا امير المؤمنين هارون گفت لا أهلا و لا سهلا واى بر تو همانا به من رسيده است كه تو انكار صانع مىنمائى و قائل به بعثت انبياء نيستى و بر اسلام و مسلمين طعن مىزنى و اگر من تو را بكشم مردم را از شر تو آسوده كردم ديك الجن گفت معاذ اللّه يا امير المؤمنين كه اين مذهب من باشد و چنين مقاله‌اى از من صادر شده باشد چگونه توان انكار صانع كرد با اين همه شواهد داله بر وجود او و اعتقاد من اين است كه مرك حق است و قيامت حق است و حشر خلائق حق است و لطفا بر خدا واجب است كه زمين را خالى از حجت نگذارد يا پيغمبر مبعوث باشد يا وصى پيغمبر و اين أقرب بصلاح و دور تر از فساد است و بر خداوند متعال واجب است اين لطف تا دنيا آخر شود به خدا قسم يا امير المؤمنين مذهب من همين است و شما گوش ندهيد به حرف جماعتى كه مانند همج الرعاء هستند دنبال هر صدائى مىروند و هر فتنهء خوابيده را بيدار مىكنند و هر آتش خاموش شده را دامن مىزنند عمل بقياس مىكنند زندقه و الحاد از أصول و فروع آنها هويدا است و خلافت را و ميراث شما أهل بيت را ضبط نمودند بحديث مجعول نحن معاشر الانبياء لا نورث ما تركناه صدقه و چگونه رسول خدا چنين مىفرمايد و حال آنكه خداوند متعال در كتاب كريم خود فرموده ( و ورث سليمان و داود ) و در قصهء زكريا مىفرمايد  رَبِّ هَبْ لِي مِنْ لَدُنْكَ ذُرِّيَّةً طَيِّبَةً  و مىفرمايد  وَ أُولُوا الْأَرْحامِ بَعْضُهُمْ أَوْلى بِبَعْضٍ *  هارون گفت واى بر تو مگر تو قائل اين شعر نيستى :\r\n اصبحت جم بلابل الصدر * و ابيت مطويا على الجمر\r\nان بحت حل دمى و ان * اكتم يضيق به صدرى \r\n\r\n","description":"","footnote":"","page_name":" 236 ","page_number":236},
  {"content":"\r\n\r\nيعنى صبح كردم درحالىكه بسيار بود شدائد سينهء من و شب را بسر بردم درحالىكه در دلم آتشى افروخته بود و اگر آن سرّى كه در دل داشتم گاهى آشكار مىكردم هرآينه خون هدر و باطل مىشد و اگر كتمان مىكردم بواسطهء او سينهء من تنگى مىكرد هارون گفت واى بر تو مگر اين اشعار از تو نيست ديك الجن گفت بلى و اللّه اين أشعار از آن من است و لكن تتمه او كجا است هارون گفت مگر تتمه دارد ديك الجن گفت بلى از براى او تتمه است هارون گفت واى بر تو بياور تتمه او را ديك الجن گفت :\r\n مما اتاه الى ابى حسن * عمر و صاحبه ابو بكر\r\nفعلى الذى يرضى بفعلهما * مثل الذى احتقبا من الوزر\r\nجعلوك رابعهم ابا حسن * كذبوا و رب الشفع و الوتر\r\nمنعوك حق الارث و الطهر * و قتلت فى بدر سراتهم\r\nلاغر و ان طلبوك بالوتر * و الى الخلافة سابقوك و ما\r\nسبقوك فى احد و لا بدر \r\nهارون سخن در دهان ديك الجن شكست و گفت ويلك من ترا حاضر كردم تا زندقه تو را معلوم كنم اينك بسوى مذهب را فضه رفتى و كفرى بر كفر خود افزودى ديك الجن گفت يا امير المؤمنين هركس كه قائل بولايت و محبت شما اهل بيت بوده باشد و دوستى شما را فرض شمارد بقوله تعالى  ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى )  و قرابت شما را با رسول خدا ملاحظه داشته باشد كافر باشد پس منهم كافر خواهم بود هارون گفت مگر تو قائل اين شعر نيستى :\r\n باح لفظ بمضمر الصدر * ما ذاك الا بمعظم الامر\r\nفليس بعد الممات حادثة * و انما الموت بيضة الفقر \r\nديك الجن گفت معاذ اللّه كه اين اشعار از آن من بوده باشد الا آنكه نقل از اشياخ كرده‌ام و اقتباس از وليد بن عقبه نموده‌ام چه آنكه او زنديق بوده چنانچه روزى باقر آن تفال زد پس اين آيه آمد  ( وَ اسْتَفْتَحُوا وَ خابَ كُلُّ جَبَّارٍ عَنِيدٍ )  وليد از اين تهديد\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدر غضب شد كه در ذيل آيه مىفرمايد  ( مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ )  پس مصحف را نشانه تير كرد تا اينكه او را از هم دريد و اين شعر بگفت :\r\n تهددنى بجبّار عنيد * فها انا ذاك جبار عنيد\r\nاذا ما جئت ربك يوم حشر * فقل يا رب مزّقنى الوليد \r\nهارون گفت در واقع آن دو بيت از آن تو نبود ديك الجن گفت لا و اللّه يا امير المؤمنين هارون گفت خدا لعنت كند وليد را كه انكار صانع و بعث و نشور نموده و او نبوده است مگر زنديق ايديك الجن آيا مىدانى اين وليد بن يزيد لعين از كجا اخذ كرده گفت بلى مىدانم هارون گفت بگو از كجا اخذ كرده گفت از عمر بن سعد گرفته چون عبيد اللّه بن زياد خواست او را بحرب حسين بفرستد اين اشعار بسرود :\r\n فو اللّه ما ادرى و انى لحائر * افكّر فى امرى على خطرين\r\nأ أترك ملك الرى و الرى منيتى * ام ارجع مأثوما بقتل حسين\r\nحسين بن عمى و الحوادث جمة * و لكن ملك الرى قرة عينى\r\nو ما عاقل باع الوجود بدين * يقولون ان اللّه خالق جنة\r\nو نار و تعذيب و غل يدين * و ان صدقوا فيما يقولون اننى\r\nاتوب الى الرحمن من سنتين * و ان كذبوا فزنا به دنيا هنيئة\r\nو ملك عقيم دائم الحجلين \r\nهارون گفت خدا لعنت كند عمر بن سعد را كه انكار صانع و بعث و نشور نموده ايديك الجن آيا مىدانى اين لعين از كجا اخذ كرده ديك الجن گفت بلى مىدانم از يزيد بن معاويه اخذ كرده هنگامى كه سر مبارك حسين را در طشتى از طلا گذاردند و بنزد يزيد آوردند اين وقت يزيد اين اشعار مىسرود :\r\n لعبت هاشم بالملك فلا * خبر جاء و لا وحى نزل\r\nليت اشياخى ببدر شهدوا * جزع الخزرج من وقع الاسل\r\nلأهلّوا و استهلّوا فرحا * و لقالوا يا يزيد لا تشل\r\nلست من خندف ان لم انتقم * من بنى احمد ما كان فعل\r\nقد قتلنا القوم من ساداتهم * و عدلناه ببدر فاعتدل \r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو با چوب بر لب‌ودندان آن حضرت مىزد در آن حال غرابى كه صداى او را بفال بد مىگرفته‌اند صدا كرد كه اهل مجلس را همه وحشت فروگرفت بالاخص بنى اميه را اين وقت يزيد اين ابيات بسرود :\r\n يا غراب البين ما شئت فقل * انما تندب امرا قد فعل \r\n* * *\r\n لما بدت تلك الشموس و اشرقت * تلك الشموس على ربى جيرونى\r\nنعب الغراب فقلت صح أو لا تصح * فلقد قضيت من الغريم ديونى \r\nهارون گفت خدا لعنت كند يزيد را كه چقدر در كفر و زندقه جرات داشته ايديك الجن آيا مىدانى يزيد از كجا اخذ كرده گفت بلى مىدانم اگر امير المؤمنين مرا امان دهد در نفس و اهل و مال و ضامن بشود از براى من جايزه هرآينه خواهم گفت آن را هارون گفت براى تو امان و جايزه خواهد بود پس انگشتر خود را بيرون آورده و در نزديك ديك الجن انداخت اين وقت ديك الجن گفت يزيد از پدرش معاويه اخذ كرده هارون گفت آن كدام است ديك الجن گفت معاويه در حال احتضار بعيالش مىگفت هنگامى كه زنش گريه مىكرد و مىگفت بعد از تو شوهر نخواهم كرد :\r\n اذا مت يا ام الحميراء فانكحى * فليس لنا بعد الممات تلاقيا\r\nفان كنت قد اخبرت عن مبعث لنا * اساطير لهو يجعل القلب ساهيا ( إلخ ) \r\nهارون گفت خدا لعنت كند معاويه را كه انكار صانع و بعث و نشور و نبوت كرده ، اى ديك الجن مىدانى معاويه از كه اخذ كرده گفت بلى از اشعار عمر بن الخطاب هنگامى كه او را والى شام گردانيد اين اشعار بگفت :\r\n معوى ان القوم ملت حلومهم * بدعوة من عم العشيرة بالوتر\r\nصبوت الى دين به باد اسرتى * فبعدا به ذنبا قصمت به ظهرى\r\nفلم انس لا انس الوليد و عتبة * و شيبة و العاص الصريع لدى البدر\r\nتوصل الى التخليط فى الملة التى * اتانا بها الماضى المموه بالسحر\r\nلهذا لقد وليتك الشام راجيا * و انت جديران تعود الى صخر \r\n\r\n","description":"","footnote":"","page_name":" 239 ","page_number":239},
  {"content":"\r\n\r\nهارون گفت اى ابا اسحاق آيا عمر كافر بود بما جاء على محمد صلّى اللّه عليه و آله و سلّم ديك الجن گفت بلى يا امير المؤمنين و بروايت ديگر كه در بسيارى از كتب آن را نقل كرده‌اند بنا بر نقل انيس المسافر شيخ يوسف عمر گفت :\r\n أ أوعد فى المعاد بشرب خمر * و أنهى الآن عن ماء و تمر\r\nابعث ثم حشر ثم نشر * حديث خرافة يا ام عمرو \r\nهارون گفت قاتله اللّه اين زنديق اين كفر و الحاد را از كه اخذ كرده گفت از ابو بكر بن ابى قحافه هارون گفت ايديك الجن أو كان الصدر الاول كافرا باللّه و بما انزل اللّه على رسوله و مكذبا بآياته و شاكا فى قدرته ديك الجن نعم يا امير المؤمنين قال هارون و اللّه كفر هؤلاء القوم كفرا ما سبقهم اليه الاولون و لا يلحقهم فيه الآخرون اشهد على انى بريء الى اللّه منهم اكنون با من بگو ابو بكر چه مىگفت ديك الجن گفت ابو بكر در روز رمضان زوجه خود را گفت طعام مرا حاضر كن زوجه‌اش گفت از خدا شرم ندارى كه در روز رمضان مىخواهى طعام تناول بنمائى در جواب او گفت :\r\n دعينا نصطبح يا ام بكر * فان الموت نقب عن هشام\r\nو نقب عن ابيك و كان قرما * شديد الباس شريب المدام\r\nيخبرنا ابن كبشة ان سنحيى * و كيف حيات اشلاء و هام\r\nو لكن باطل قد قال هذا * و افك من زخاريف الكلام\r\nو لا يكفيه جمع المال حتى * امرنا بالصلاة و بالصيام\r\nو يعجز ان يكف الموت عنى * و يحيينى اذا بليت عظامى\r\nو قل للّه يمنعنى شرابى * و قل للّه يمنعنى طعامى\r\nالاهل مخبر الرحمن عنى * بانى تارك شهر الصيام\r\nو تارك كل ما يوحى اليه * حديث من اساطير الكلام\r\nو لكن الحكيم راى حميرا * فالجمها فتاهت فى اللجام \r\nهارون گفت لعنت حق بر اين جماعت باد كه كافر شدند به كفرى كه از سابقين\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكسى به آنها پيشى نگرفته و از لاحقين چنين كفرى نخواهد داشت ايديك الجن شاهد باش كه من از اين جماعت برى و بىزارم ولى تو اين راز را از پرده بيرون نينداز و آنچه در اين مجلس گذشت با احدى اظهار مكن پس جايزه به او داده و او را مرخص كرده .\r\nو بروايت كشكول شيخ يوسف بحرانى خليفه گفت ايديك الجن آيا مرا خبر نمىدهى كه چه شخصى استحقاق خلافت داشت و سزاوار بود كه او را أمير المؤمنين بگويند ديك الجن گفت من لمس اليابس فاورقه و قبض خالد بن الوليد فطوّقه و تفضل عن ابى سفيان و اعتقه و ملك نعيم الدنيا فطلّقه و دفع باب الشرك فاغلقه و هزم جيش المشركين و مزّقه زين الزين و قرة العين و المصلّى الى القبلتين الضارب بالسيفين الطاعن بالرمحين فارس أحد و بدر و حنين امام الحرمين و أبو الحسن و الحسين صفر اليد من البيضاء و اللجين المنزّه من كل شين عالى النبيين و امام الثقلين ليث بنى غالب مظهر العجائب مفرق الكتائب اعنى به على بن ابى طالب عليه السّلام هارون گفت به خدا قسم ابن عم من على بن ابى طالب بالاتر و فاضل‌تر از اين باشد كه شما بيان كردى پس دهان او را مملو از درّ و جواهر نموده او را معززا مكرما بسوى عيالاتش مرخص نمود .\r\n\r\nدار الدملوثة\r\nاسمش نبيله بنت سلطان يوسف بن عمر بن على بن رسول و دملوئه اسلم قلعه‌اى است از قلعه‌هاى يمن و اين زن صاحب عقل و دانش وجود و سخا و سياست‌مدار و با عفت و صلاح بوده مآثر او بسيار در آن مرزوبوم وجود دارد از آن جمله مسجدى در بلدى كه نزديك جبل صير در يمن مىباشد بنا كرده و ديگر در مدينه زبيد مدرسه‌اى بنام مدرسة الاشرفية بنا كرده و اموال بسيارى وقف او نموده تا در سنهء 717 وفات نموده ( اعلام النساء )\r\n\r\nدار الشمسى\r\nدختر سلطان عمر بن على بن رسول از همان خاندان دارد ملوئه است و از زنان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nسياست‌مدار يمن بوده است و صاحب عقل متين و رأى صائب و قلب قوى و صيانت و عفت و صلاح بوده و از حسن سياست او اين بود كه چون شوهرش وفات كرد مملكت را كاملا اداره نمود و اموال بسيار بامراء بذل فرمود تا اينكه برادرش مظفر يوسف از ( مهجم ) بزبيد آمد و زمام مملكت و سلطنت را بدست گرفت و زبيد را مالك گرديد و قلعه دملوئه را فتح نمود و از مشورت و رأى خواهرش تجاوز نمىكرد و آثار نيك از اين زن در مدت حيوة خود بسيار باقى گذارد از آن جمله مدرسه‌اى معروف بمدرسه شمسيه كه در ( ذى عدنيه ) كه يكى از شهرهاى ( تغر ) مىباشد بنا كرد و تغر نام قلعه‌اى است از قلعه‌هاى يمن و ضياع و عقار و بسيار وقف آن مدرسه نموده و از براى مدارس و معلم و مؤذن و امام جماعت وظيفه‌هاى كافى مقرر داشته و معلم براى ايتام مقرر كرده كه قرآن به آنها تعليم بدهند و مدرسه ديگر در سوق المقاصر بنا كرد و اوقاف بسيارى براى او مشخص و معين نمود و صله و صدقات و جوائز او عموميت داشت در سنه 695 دنيا را وداع گفت ( اعلام النساء نقلا از كتاب العقود اللؤلؤيه )\r\n\r\nدره بنت ابى سلمه\r\nمادرش ام‌المؤمنين ام سلمه در فضل و دانش از مادر ميراث برده سير و اخبار بسيار روايت مىكرده و در ميان زنان عصر خود بفضل و دانش و سير و أخبار و احاديث معروفه بوده .\r\nو در استيعاب گفته من فواضل نساء عصرها و كانت معروفة عند اهل العلم بالسير و الاخبار و الحديث و خواهرش زينب در ترجمهء او بيايد كه أفقه أهل عصر خود بوده .\r\n\r\nدردانه نيشابوريه\r\nدختر اسماعيل نيشابوريه زنى محدّثه ذات دين و صلاح از جدش عبد الكريم بن هوار صيرفى اخذ حديث مىكرده و از أبو حامد أحمد بن حسن ازهرى و غير ايشان نيز\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاخذ حديث مىكرده و سمعانى احاديث او را ضبط مىكرده در نيشابور در دهم صفر سنهء 530 وفات كرده . ) ( اعلام النساء )\r\n\r\nدهماء\r\nدختر يحيى بن مرتضى اليمنى عالمة فاضلة از برادرش امام مهدى اخذ علم نموده در علم نحو و اصول و منطق و نجوم و رمل و سيميا و شعر يد طولانى داشته برادرش امام مهدى كتابى بنام ( الازهار ) تاليف كرده اين مخدره چهار مجلد در شرح كتاب الازهار نوشته و شرحى از براى منظومه كوفى در فقه نوشته و شرحى بر مختصر منتهى نوشته خلاصه اين زن مجموعهء كمالات بوده و جماعتى از طلاب در شهر ( تلا ) كه يكى از شهرهاى يمن است از او استفادهء علم مىكردند و بعلاوه طبعى سرشار داشته در مدح كتاب برادرش ( الازهار ) گفته :\r\n يا كتابا فيه شفاء النفوس * انتجته افكار من فى الحبوس\r\nانت للعلم فى الحقيقة نور * و ضياء و بهجة كالشموس \r\nبالاخره در شهر ( تلا ) كه يكى از شهرهاى يمن است در ماه ذىقعده در سنهء 837 دنيا را وداع گفت ( اعلام النساء نقلا از بدر طالع محمد شوكانى )\r\n\r\nدولت خاتون\r\nاز زنان سياست‌مدار نافذ الكلمه بود كه زمام امر سلطنت را عهده‌دار شد هنگامى كه شوهرش عز الدّين محمد در سنهء 711 وفات كرد كاملا اداره مىنمود تا هنگامى كه لشكر تتار بر بلاد او نزديك شدند خود را كنار كشيد چون ديد تاب مقاومت او را ندارد . ( مشاهير النساء )\r\nاقول مراد او از تتار عساكر چنگيز و هلاكو خان است كه از أواخر بلاد مشرق از اطراف كوه‌هاى تمفاچ و نواحى بلاد چين حركت كردند و تا بغداد را ويران كردند و از سنهء ششصد و شانزده تا سنهء ششصد و پنجاه و شش آتش حرب مشتعل بود اول شهرى را\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nكه به كلى ويران كردند بخارى بود كه مردان آنها را كشتند و زنان و اطفال آنها را باسيرى گرفتند و اموال ايشان را بغارت كردند در قصهء طولانى و از آنجا به سمرقند تاختند و همين معامله را با اهالى سمرقند نمودند و نجات پيدا نكرد مگر كسى كه خود را پنهان كرد و اين در سنهء 617 واقع شد سپس به بلاد خراسان و نواحى آن تاختند و از قتل و غارت كوتاهى نكردند سپس به بلاد مازندران تاختند و بر جميع قرى و شهرستانهاى او مستولى شدند و از فساد و طغيان و قتل و غارت و هتك نواميس مسلمين دقيقه‌اى فروگذار نكردند و از آنجا به بلاد رى و همدان تاختند و آنچه يافتند غارت كردند و زن و مرد و كوچك و بزرگ را از دم شمشير مىگذرانيدند و از مردم قزوين چهل هزار نفر بقتل رسانيدند سپس بآذربايجان هجوم كردند سپس بمراغه رفتند كشتند و غارت كردند و آتش در زدند و با مردم اردبيل چنين كردند و همچنين با مردم بيلقان و كنجه و آران و كرج و قفجاج و در تمام اين خونريزىها ( جرماغون ) از قبل چنگيز خان بود و در مرو و نيشابور قتلوهم عن آخر هم و قبه و بارگاه حضرت رضا عليه السّلام را با خاك هموار كردند و بهرات هجوم آوردند فقتلوهم عن آخرهم و با مردم خوارزم هم همين معامله را كردند مردم او را به آب غرق كردند چون سد آنها را شكستند و همه را طعمه آب نمودند سپس چنگيز خان مراجعت بماوراءالنهر نمود و در آنجا بجهنم و اصل گرديد و بجاى او ( اوكتاىقاآن نشست و باصفهان تاختند و از قتل و غارت چيزى فروگذار نكردند حتى شكم زنان حامله را مىدريدند سپس آتش در زدند كه اصفهان همانند چند تل خاكستر نمودار بود بالاخره تا بلاد شام و حلب را فروگرفتند و از آنجا مراجعت باربل نمودند و آنجا را هم ويران كردند و از آنجا به بلاد روم و قيساريه هجوم كردند همه را ويران كردند تا اينكه هلاكو خان وارد بغداد شد در سنه 656 و مستعصم كه آخرين خلفاى بنى العباس بود او را بقتل رسانيد و تا چهل روز مردم بغداد را بانواع عذابها معذب كردند كه دفاين خود را بروز بدهند و بازار و خانه‌هاى آنها همه مانند تلهاى ريك گرديد پس از چهل روز منادى ندا درداد كه همه را امان دادند همه از بيغوله‌هاى بيرون آمدند مانند شخص صاعقه‌زده از خوف و وحشت و قبور بنى العباس همه را نبش كردند و استخوانهاى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nآنها را آتش زدند و عدد قتلاى آنها از هشت‌صد هزار تجاوز كرد و قال الذهبى فى كتابه ( دول الاسلام ) فبلغت القتلى فى بغداد الف الف و ثمانمائه الف و زياده .\r\nو ابن ابى الحديد در شرح نهج البلاغة و ديگر مورخين قصه تتر را مفصل نوشته‌اند و مىگويند از ابتداى خلقت آدم تا آن تاريخ چنين قتل عمومى اتفاق نيفتاده كه اقطار زمين را فروبگيرد .\r\n\r\nدومة مادر مختار بن ابى عبيده\r\nدر بلاغات النساء او را از زنان فصيحهء بليغه مىشمارد و او را از ربات فصاحت و بلاغت وراى متين و عقل رزين مىداند ابو محجن مىگويد من يك‌وقتى بمادر مختار بن ابى عبيده ثقفى عبور دادم كه پنجاه نفر از أهل بيت مختار در اطراف او كشته و به خاك و خون آغشته بودند و اصحاب مختار از او متفرق شده بودند مختار بمادر خود دومة فرمود بيا خود را در پشت سر من پنهان كن تا گرفتار نشوى دومه گفت به خدا قسم اگر بدست اين مردم گرفتار شوم براى من بهتر است و آن را دوست‌تر مىدارم از از اينكه خود را در پشت‌سر پنهان كنم .\r\n\r\nحرف الذال\r\n\r\nذلفا بنت زياد بن لبيد الانصارى\r\nدر كافى كلينى بسند صحيح از امام محمد باقر عليه السّلام روايت كند كه از مردم يمن شخصى كه او را جويبر مىگفتند به رسول خدا صلّى اللّه عليه و آله و سلّم ايمان آورده بود و اسلامى نيكو داشت و از اصحاب صفه بشمار مىرفت مردى بسيار فقير و پريشان بعلاوه كريه المنظر كوتاه‌قامت بهره‌اى از حسن صورى نسيب او نشده بود ولى پاك‌دل و باتقوى و عابد بود رسول خدا متكفل مخارج او مىشد و روزگارى به‌سختى مىگذرانيد روزى رسول خدا\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nفرمود اى جويبر مىخواهى زنى داشته باشى كه ترا مساعدت بنمايد و تو را از حرام نگاه دارد و در امور دنيا و آخرت تو را معين باشد عرض كرد يا رسول اللّه كدام كس به من رغبت مىنمايد كه نه مال و نه جمال و نه حسب و نه از خاندان اهل كمال مىباشم رسول خدا فرمود اى جويبر اسلام نخوت جاهليت را پس پشت انداخته ديگر بحسب و نسب و مال و جمال فخريه نبايد كرد در اسلام هركس اطاعتش و تقوى و پرهيزكاريش بيشتر باشد در نزد خدا عزيزتر است چنانچه در كتاب كريم خود مىفرمايد  ( إِنَّ أَكْرَمَكُمْ عِنْدَ اللَّهِ أَتْقاكُمْ )  اكنون برخيز برو بنزد زياد بن لبيد انصارى كه شريف‌ترين قبائل است از جهت حسب و نسب و بگو مرا رسول خدا صلّى اللّه عليه و آله و سلّم فرستاده است كه دختر خود ذلفا را براى من خطبه بنمائى . پس جويبر بنزد زياد بن لبيد آمد و پيغام رسانيد زياد گفت كه آيا رسول خدا تو را به اين رسالت فرستاده جويبر گفت بلى من چگونه بر آن حضرت دروغ بندم زياد گفت ما تزويج نمىكنيم دختران خود را مگر به كسانى كه از انصار كفو ما باشند پس اى جويبر برو بنزد رسول خدا تا من براثر تو مىآيم و عذر خود را در محضر شريف آن حضرت بيان مىنمايم جويبر برگشت و مىگفت به خدا سوگند كه قرآن بر اين نازل نشده و پيغمبر به اين نحو حكم نفرموده اين وقت ذلفا دختر زياد چون اين ماجرا بشنيد از پس پرده فرياد زد و پدر خود را طلبيد و به او عتاب كرد و گفت اى پدر مىخواهى قرآن در مذمت تو نازل شود جويبر هرگز دروغ نمىگويد زود بفرست و او را برگردان مبادا اين سخن ناملايم را كه گفتى به رسول خدا برسد پس زياد به زودى شخصى را بفرستاد و جويبر را برگردانيد و خود بنزد رسول خدا رفت و عرض كرد يا رسول اللّه جويبر چنين مىگويد و از شما چنين رسالتى آورده است و من رد نكردم ولى يا رسول اللّه ما دختران خود را نكاح نكنيم مگر بكفوهاى خود از انصار حضرت رسول فرمود جويبر مؤمن است و مرد مؤمن كفو زن مؤمنه است و مرد مسلمان كفو زن مسلمه است اى زياد دختر خود ذلفا را به او تزويج بنما پس زياد به خانه برگشت و قصه را با ذلفا گفت فرمود اى پدر اطاعت كن رسول خدا را كه اگر مخالفت بنمائى كافر خواهى شد عجلت كن و مرا بجويبر تزويج بنما زياد چون اين سخن از آن دختر صالحه خود شنيد بيرون آمد به خدمت حضرت رسول صلّى اللّه عليه و آله و سلّم\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمشرف شد عرض كرد يا رسول اللّه سمعا و طاعه پس دست جويبر را گرفت بنزد قوم خود آمد و موافق سنت رسول خدا صلّى اللّه عليه و آله و سلّم ذلفا را عقد بست به او داد و مهر او را از مال خود ضامن شد و بنزد جويبر فرستاد كه آيا خانه دارى كه ما دختر خود را بنزد تو بفرستيم جويبر گفت به خدا قسم مرا خانه نباشد پس خانه براى او تهيه كرد و بفرشهاى نيكو زينت نمود و تهيه اسباب كرد و دو جامهء نوبر جويبر پوشانيد و عمامه بر سر او بست پس ذلفا را در آن خانه داخل نمودند چون جويبر به آن خانه درآمد عروسى ديد در نهايت حسن و جمال و خانه‌اى ديد بانواع زينتها و فرشها آراسته و بانواع عطرها معطر گردانيدند پس جويبر بزاويهء خانه ميل كرد و سجادهء عبادت خود را گسترانيد و مشغول عبادت حق‌تعالى گرديد تا صبح طالع شد به مسجد آمد و زنها از ذلفا پرسيدند جويبر بنزد تو آمد گفت نه بلكه تا صبح مشغول عبادت و تلاوت قرآن بود و همچنين حال جويبر بود و در شب دوم و سوم اين خبر به زياد رسيد خدمت رسول خدا صلّى اللّه عليه و آله و سلّم مشرف شد عرض كرد يا رسول اللّه اگرنه فرمان شما بود ما هرگز دختر بجويبر نمىداديم ولى به جهت اينكه شما را اطاعت كرده باشيم قبول كرديم حضرت فرمود مگر اكنون از جويبر چه ديده‌اى شما را خوش نيامده زياد عرض كرد پدر و مادرم فداى شما باد امروز سه روز است كه جويبر با دختر من تكلم نكرده است و نگاه به صورت او ننموده است شب را تا بصبح بعبادت مشغول است و روزها روزه مىگيرد معلوم مىشود او را بزنان رغبت نباشد چون زياد رفت حضرت جويبر را طلبيد و او را فرمود كه آيا با زنان نتوانى نزديكى بنمائى عرض كرد يا رسول اللّه مگر من مرد نيستم هرآينه بسيار راغب و حريص در اين كار و كثير الشبق مىباشم حضرت فرمود خلاف آن را از تو نقل مىنمايم گويند خانه براى تو تهيه كردند و آن را بفرشهاى نيكو آراسته‌اند و متاعها براى تو مهيا كرده‌اند و ذلفا را بر تو وارد نموده‌اند و تو داخل خانه شده‌اى و نظر بسوى دختر نكرده‌اى و با او سخن نگفته‌اى و نزديك او نرفته‌اى پس اگر ميل بزنان دارى تو را چه باعث بر اين كار شده جويبر عرض كرد يا رسول اللّه مرا به خانه گشاده درآوردند و در آنجا متاعها نيكو و فرشهاى زيبا ديدم و دختر جوان نيكوروى\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nو خوشبوئى را به نظر درآوردم پس در آن‌وقت بخاطرم آمد حال سابق خود را كه در گوشه صفه مسجد نه فرشى و نه لحافى و نه لباس درستى و نه طعامى و نه سرپرستى با حال پريشان غربت افتاده بودم و كسى بحالم نمىپرداخت روزگار با غريبان و مسكينان بسر مىبردم پس چون ديدم كه حق‌تعالى مرا كرامتى مرحمت فرموده و از آن حال به اين حال سرافراز نمود خواستم او را شكر بنمايم پس با خود قرار دادم تا سه روز شب‌ها را بعبادت صبح كنم و روزها روزه بگيرم امشب بنزد ذلفا خواهم رفت پس رسول خدا زياد را طلبيد و مقالهء جويبر را به او رسانيد زياد شاد شد و جويبر بوعدهء خود وفا كرد و پيوسته در رفاهيت بود تا اينكه در بعضى غزوات شربت شهادت چشيد در ركاب رسول خدا صلّى اللّه عليه و آله و سلّم پس حضرت امام باقر عليه السّلام فرمود بعد از جويبر هيچ زنى بىشوهر رواج‌تر از ذلفا نشد و شوهر جويبر باعث نقص او نگرديد بلكه طلبكاران او بيشتر و عزت او در ميان قومش فزون‌تر گرديد .\r\nمؤلف گويد كه مسلمانان اگر مناكحات و مزاوجات را به اين سهل و آسانى خاتمه مىدادند جامعه همانند برق روى بترقى مىنهاد و ازدياد جمعيت آنها مىشد و ديگر اين‌همه جنايات و بىعفتى در جامعه پديدار نمىشد حقير راجع به اين قسمت در كتاب ( كشف الغرور ) كه در مفاسد سفور و وظيفهء زنان نوشته‌ام مقدارى اين مطلب را تعقيب كرده‌ام امروزه تجملات بارده كار را به جائى رسانيده كه دختران بىشوهر و پسران بىعيال بسر مىبرند و بعد از زحمات زيادى كه عيال به خانه مىآورند از ترس كثرت نسل دوا استعمال مىكنند كه بچه نياورند و اگر حامله شدند با عمليات ظالمانه آن طفل را سقط مىكنند و بدعت زمان جاهليت را احيا مىكنند و هزار درجه از مردم جاهليت جلو افتادند اين است كه رسول خدا فرمودند زمانى بيايد كه مردم عز و بت و عزلت براى آنها حلال شود عرض كردند يا رسول اللّه مگر شما ما را امر به تزويج نفرموديد آن حضرت فرمود بلى و لكن در آن زمان كسى نمىتواند اداره زندگانى خود را بگرداند مگر به حرام عرض كردند اين چگونه خواهد بود فرمود اين شخص اگر پدر و مادر و اگرنه برادر و خواهر و اگرنه سائر اقربا او را توبيخ و سرزنش مىكنند به\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nتنگى معاش تا اينكه او را دچار به ارتكاب كار حرام مىنمايند بالاخره او را به هلاكت مىرسانند .\r\n\r\nذرهء نائحه\r\nزنى بود شاعره مىگويد شبى فاطمهء زهراء سلام اللّه عليها را در عالم رويا ديدم كه بر سر قبر حضرت حسين عليه السّلام بود و مرثيه مىخواند و مىگريست مرا فرمود اى ذره حسين مرا به اين اشعار مرثيه بگو .\r\n أيها العينان فيضا * و استهلا لا تغيضا\r\nو ابكيا بالطف ميتا * ترك الصدر رضيضا\r\nلم امرّضه قتيلا * لا و لا كان مريضا \r\nشيخ محمد سماوى عليه‌الرحمه در كتاب ظرافة الاحلام كه در نجف بطبع رسيده اين قصه را از مناقب ابن شهرآشوب نقل كرده سپس مىفرمايد من به غير اين سه شعر پيدا نكردم سپس بابيات ذيل آن را تخميس كرده :\r\n شمت بالطف وميضا * فانثنى القلب رميضا\r\nو جناح الصبر هيضا * ايها العينان فيضا\r\nو استهلا لا تغيضا * فلعلى استريح\r\nكم لاحشائى جذب * و لصدق الصبر كذب\r\nانهلا فالورد عذب * و ابكيا با لطف مذبو\r\nحا على الترب رضيضا * أ فيرتض الذبيح\r\nيا حشا زيدى عويلا * و ابكى يا عين طويلا\r\nلم لم احضر قليلا * لم امرّضه قتيلا\r\nلا و لا كان مريضا * فيداريه الصحيح \r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nحرف الراء\r\n\r\nرابعهء اصفهانيه\r\nاز زنان عابدهء عصر خود بوده چون طريق سير و سلوك را داشته بنام رابعه شهرت پيدا كرده و اين زن از زنان سلاطين سامانيه است بعلاوه از عبادت طبعى موزون داشته اين دو بيت از او است :\r\n دعوتم اين است بر تو كايزدت عاشق كند * بر بت سنگين‌دل نامهربان خويشتن\r\nتا بدانى درد عشق و داغ مهر و غم خورى * چون بهجر اندر بپيچى پس بدانى قدر من \r\n\r\nرابعهء شاميه\r\nجامى در نفحات الانس گويد اين زن زوجهء احمد بن ابى الحوارى است سپس او را از اهل سلوك معرفى مىكند و كراماتى به او نسبت مىدهد و گويد اشعار ذيل از اوست :\r\n و لقد جعلتك فى الفؤاد محدّثى * و ابحت جسمى من اراد حبيبى\r\nفالجسم منى للجليس مؤانس * و حبيب قلبى فى الفؤاد انيس \r\n\r\nرابعهء عدويه\r\nدر كتاب مذكور گفته از اهل بصره است سفيان ثورى از او مسائل مىپرسيده و نزد وى مىرفته و بموعظه و دعاى او رغبت داشته روزى سفيان در نزد وى دست برآورد و گفت اللهم انى اسألك السلامة رابعه بگريست سفيان از او پرسيد چه مىگرياند ترا گفت تو مرا بمعرض گريه درآوردى سفيان گفت چگونه ترا به معرض گريه درآوردم رابعه گفت ندانسته‌اى كه سلامت از دنيا ترك دنيا است و تو به آن آلوده‌اى مگر نمىدانى هر چيزى را ثمرى است و ثمرهء معرفت روى به خدا آوردن است و هم رابعه گويد\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاستغفر اللّه من قلة صدق فى استغفر اللّه سفيان از وى پرسيد كه بهترين چيزى كه بنده بخداى تعالى به آن تقرب جويد كدام است گفت آنكه بداند كه بنده از دنيا و آخرت غير وى را دوست نمىدارد روزى سفيان پيش وى گفت وا حزناه رابعه گفت دروغ مىگويى اگر تو محزون بودى تو را زندگانى خوشگوار نبودى و هم رابعه گويد اندوه من از آن نيست كه اندوهگينم اندوه من از آن است كه چرا اندوهگين نيستم .\r\nدر خيرات حسان در ترجمهء حاجيه ام سلمه گويد كه اين رابعه عدويه كنيهء او ام الخير است بنت اسماعيل عدوى است و اين زن در نسك و ايقان و حقايق و عرفان و كشف و شهود مقام بلندى پيدا كرد ابو القاسم فيشرى در رسالهء خود مىگويد رابعه بارها در مناجات خود مىگفت الهى دلى كه تو را دوست دارد آيا او را به آتش مىسوزانى نوبتى در جواب او هاتفى ندا درداد و گفت ظن بد مبر كه پروردگار رحيم اين كار نمىكند خلاصه اين زن در صفاى ضمير و كمالات نفسانى بر اكثر رجال تفوق پيدا كرد ازاين‌جهت او را تاج الرجال مىگفتند و بدرجه‌اى در زهد و تقوى و قدس شهرت يافت كه ضرب المثل گرديد و هر زنى را كه مىخواهند بمقامات معنوى بستايند مىگويند رابعهء زمان خود مىباشد و حسن بصرى كه با او معاصر بوده بعد از آنكه شوهر رابعه درگذشت در مقام آن برآمد كه رابعه را نكاح كند رابعه مسائل از او پرسش كرده در جواب عاجز ماند چون او را خالى ديده از قبول مطلب حسن امتناع نمود و اين ابيات ذيل را بنظم آورده به دو فرستاد :\r\n راحتى يا اخوتى فى خلوتى * و حبيبى دائما فى حضرتى\r\nلم اجده عن هواه عوضا * و هواه فى البرايا محنتى\r\nحيثما كنت اشاهد حسنه * فهو محرابى اليه قبلتى\r\nان امت و جدا و ما ثم رضا * و اعنائى فى الورى و اشقوتى\r\nيا طبيب القلب يا كل المنى * جد بوصل منك يشفى مهجتى\r\nيا سرورى و حياتي دائما * نشأتى منك و ايضا نشوتى\r\nقد هجرت الخلق جمعا ارتجى * منك وصلا فهو اقصى منيتى \r\n\r\n","description":"","footnote":"","page_name":" 251 ","page_number":251},
  {"content":"\r\n\r\nسفيان ثورى نيز با رابعه معاصر بوده و بجلالت قدر او معترف و به زيارت او مىرفته و آن را مغتنم مىشمرده و مشكلاتى كه در حقايق داشته از او مىپرسيده و ايشان حل مىنمودند روزى سفيان برابعه گفت درجهء ايمان و اعتقاد خود را به حضرت حق جل و علا براى من بيان بنما رابعه گفت من خدا را بشوق بهشت و خوف جهنم نمىپرستم بلكه از كمال عشق به آن حضرت و براى اداى شرايط عبوديت عبادت مىكنم بعد از آن اين مناجات را انشاء نمود :\r\n احبك حبين حب الورى * و حبا لانك اهل لذاك\r\nفاما الذى هو حب الهوى * فشغلى بذكراك عمن سواك\r\nو اما الذى انت اهل له * فحب شغلت به عن سواك\r\nفلا الحمد فى ذا و لا ذاك لى * و لكن لك الحمد فى ذا و ذاك \r\nخلاصه ارباب سلوك رابعه را داراى كرامات مىدانند و حكايات از او مىنمايند وفات او در سال صد و سى و پنج و بقولى در سنهء 185 در حوالى قدس شريف اتفاق افتاده و مزار او زيارتگاه اهل سلوك و عرفان مىباشد و اين اشعار را به او نسبت داده‌اند\r\n حبيب ليس يعدله حبيب * و ما لسواه فى قلبى نصيب\r\nحبيب غاب عن عينى و شخصى * و لكن عن فؤادى لا يغيب \r\nاقول با اين همه تفصيل بودن او از شرط اين كتاب معلوم نيست و بمسطورات نفحات الانس جامى اعتمادى نيست دوست خدا آنست كه مراودهء با آل پيغمبر كه احد الثقلين هستند داشته باشد و پا از در خانهء آنها نكشد نه با سفيان ثورى و حسن بصرى كه ضلالت و گمراهى اين دو نفر را در كتاب ( السيوف البارقة ) و كتاب ( كشف الاشتباه ) در كج‌روى اصحاب خانقاه ايراد كرده‌ام و از تاريخ وفات رابعه معلوم مىشود كه معاصر سه امام بوده حضرت امام زين العابدين و امام باقر و امام صادق عليهم السلام و اصلا در كلمات رابعه نامى و نشانى از اهل بيت نيست و اللّه العالم .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nربيعه بنت معوذ بن عفراء\r\nز صواحبات رسول خدا است وقتى زنى عطاره از قبيله بنى مخزوم از اقوام ابو جهل بر ربعيه « 1 » وارد شد گفت توئى دختر آن بنده‌اى كه مولاى خود را كشت اشاره بقتل ابو جهل در روز بدر نمود ربيعه گفت من دختر آن مولائى هستم كه بندهء خود را كشت آن زن عطاره گفت عطر فروختن به تو حرام است ربيعه گفت عطر خريدن از تو حرام است پس از هم با كمال خشم جدا شدند .\r\nابن عبد البر در استيعاب بترجمه او گفته الربيعة بنت معوذ بن عفراء الانصاريه كانت جليله صحابيه در غزوات با رسول خدا بود و مداوى و معالجهء جرحى قتلى مىنمود بيست و يك حديث از رسول خدا روايت دارد و جمع كثيرى از صحابه و تابعين از او روايت دارند در سنه 45 وفات كرده و در رجال مامقانى گويد هى من حسنات الحال و كانت ربما غزت مع رسول اللّه فتداوى الجرحى و ترد القتلى الى المدينة و كانت من المبايعات تحت الشجرة بيعة الرضوان و قد قيل لها صفى رسول اللّه فقالت لو رايته لرايت الشمس الطالعة .\r\nو پدر ربيعه معوذ بن عفرا و عفرا نام مادر ايشان است و پدر معوذ حارث نام دارد اين معوذ با برادرش معاذ در غزوهء بدر از عبد الرحمن بن عوف سؤال كردند كه ابو جهل را مىدانى كدام است شنيده‌ايم كه در مكه رسول خدا را بسيار زحمت رسانيد اگر او را ديدار كنم دست از او برندارم تا يك‌تن كشته شويم در آن حال ابو جهل نمودار شد كه بر پشت شتر خويش جولان مىكرد عبد الرحمن گفت اينك ابو جهل است هرچه در بازوى شما است از شجاعت بنمائيد معوذ چون شير غرندهء بر او حمله كرد و از گرد راه رسيد و تيغى بر پاى ابو جهل بزد كه ساق او قطع شد و از شتر افتاد الخ .\r\n\r\n\r\n","description":"","footnote":"\r\n( 1 ) ربيعه بضم الراء و فتح الباء و تشديد الياء المثناة من تحت بعدها عين مهمله ( معوذ ) بضم الميم و فتح العين و كسر الواو المشددة بعده ذال مامقانى\r\n","page_name":" 253 ","page_number":253},
  {"content":"\r\n\r\n\r\nرحيمه ام ولد\r\nحسين بن على بن يقطين و او زنى آزاده فاضله زياده از بيست حج بجا آورد چنانچه در حادى عشر بحار در باب احوال حبس موسى بن جعفر عليهما السلام ذكر نموده .\r\n\r\nرشحه\r\nاز زنان فاضلهء اديبهء كاشان بوده نامش بيگم بنت هاتف زوجهء ميرزا على اكبر متخلص به نظيرى است و پسرى از او بوجود آمد موسوم بميرزا احمد متخلّص بكشته خلاصه اين زن سيده و صاحب طبع بوده ديوانى دارد كه تقريبا محتوى بر سه‌هزار بيت است اين چند بيت ذيل نمونهء طبع قادر او است :\r\n آن بت گل‌چهره يا رب بسته از سنبل نقاب * يا بافسون كرد پنهان در دل شب آفتاب \r\n* * *\r\n دل رفت ز خون ديده ما را * پند است برخ از آن علامت \r\n* * *\r\n مىطپد از شوق دل در سينه‌ام گوئى كه باز * تير دلدارى بدل ز ابرو كمانى مىرسد \r\n* * *\r\n به قصد صيد تو چون رشحه ديدمش گفتم * كسى نديده شكار مگس كند شهباز \r\n\r\nرباب بنت امرؤ القيس و رقيه بنت الحسين عليه السلام\r\nدر جلد سوم در ترجمه اين دو خاتون در بانوان دشت كربلا سبق ذكر يافت .\r\n\r\nرباب\r\nزوجهء داود بن كثير رقى . ( مامقانى )\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nرقيه بنت رسول اللّه ( ص )\r\nدر جلد 2 مفصلا بيان شد در ترجمهء اولاد خديجهء كبرى كه عثمان او را شهيد كرد .\r\n\r\nرقيه بنت امام حسن مجتبى ( ع )\r\nزوجهء عبيد اللّه بن عباس بن امير المؤمنين عليه السّلام و از او تعبير بعقيله شده است و از آن معلوم مىشود كه از زنان مجلله بوده در كتاب سرسلسله علويه گفته عبيد اللّه بن عباس بن امير المؤمنين تزويج اربع عقايل كرام رقيه بنت الحسن بن على عليهما السلام و ام على بنت زين العابدين و بنت معد بن عبد اللّه بن عباس و بنت مسور بن مخزوم و عقب قمر بنى هاشم از همين عبيد اللّه است فقط .\r\n\r\nرقيه بنت محمد بن على بن وهب\r\nدر خيرات حسان او را از محدثه‌هاى معروفه معرفى كرده داراى صلاح و تقوى بوده در چهاردهم ماه شعبان سنه 741 هجرى وفات كرده .\r\n\r\nرقيه كبرى . رقيه صغرى . رمله\r\nاين سه تن فرزندان موسى بن جعفر عليهما السلام مىباشد كه در ترجمهء خواهر ايشان آمنه در جلد 3 ياد كرديم .\r\n\r\nرقية الكبرى\r\nدختر امير المؤمنين و بانوى حرم مسلم بن عقيل و مادر عبد اللّه و محمد و دخترى كه تحت عنوان دختر مسلم ترجمه شد اين مادر و دختر و دو پسر در زمين كربلا بودند و هر دو پسر شهيد شدند و پسرش عبد اللّه شوهر عليامخدره سكينه بنت الحسين بود بالجمله با اسيران بشام رفت و در جميع مصائب سهيم و شريك بود و اين رقيه مادرش\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nصهباء تغلبيه است كه عمر بن على توأما از اين صهبا متولد شدند و ترجمهء عمر را در فرسان الهيجاء ياد كرديم و اين عبارت چنان نشان مىدهد كه آن حضرت دختر ديگر بنام رقيه الصغرى داشته و اللّه العالم .\r\n\r\nرقيه دختر اسحاق بن الكاظم ( ع )\r\nزنى فاضله و جليله بود عمر طولانى نمود تا در سنه 318 وفات نمود و در بغداد مدفون شد و شوهرش اسحاق ملقب بامين بود در سنه 240 در مدينه وفات كرد و لكن در جلد 2 متعلقات ناسخ التواريخ مىنويسد كه اسحاق بن موسى بن جعفر را اسحاق امير مىگفته‌اند زيراكه در آن هنگام كه مامون بن هارون الرشيد در مرو بخلافت مىگذرانيد در بصره خروج نموده حمد اللّه مستوفى در كتاب نزهة القلوب مىنويسد در ساوه از مزار اكابر اولياء تربت شيخ عثمان ساوجى است و بر ظاهر آن در جانب شمال مزار سيد اسحاق بن امام موسى كاظم عليه السّلام است و اللّه اعلم .\r\nو عقب اين اسحاق از پسرانش محمد و على و حسين و عباس و موسى و قاسم مىباشد\r\nو از خصال نقل مىكند از محمد بن احمد بن على اسدى كه گفت رقيه دختر اسحاق ابن موسى بن جعفر عليهما السلام با من حديث كرد كه پدرم اسحاق گفت حديث كرد مرا پدرم موسى بن جعفر از پدرش جعفر بن محمد از پدرش امام باقر از پدرش امام زين العابدين از پدرش حسين بن على از پدرش امير المؤمنين از رسول خدا صلّى اللّه عليه و آله و سلّم لا تزول قدما عبد يوم القيامة حتى يسأل عن اربع عن عمره فيما افناه و شبابه فيما ابلاه و عن ماله من اين اكتسب و فيما نفقه و عن حبنا اهل بيت مىفرمايد در روز قيامت قدم هيچ بنده از جايى به جائى نرود تا از چهار چيز از او پرسش نمايند يكى از عمر او كه در دار دنيا چه چيز بپايان رسانيده و از جوانى او كه در چه چيز فرسوده ساخته و ديگر مال او كه از چه راه بدست آورده و ديگر از دوستى ما اهل بيت عليهم السلام .\r\nو از اسحاق بن موسى بن جعفر عده رواياتى منقولست كه پاره‌اى از آنها را در ناسخ جلد مذكور بدان اشاره كرده .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nو در منتهى الآمال اسحاق بن موسى الكاظم عليه السّلام ملقب بامين بوده و از احفاد او است شيخ زاهد ورع ابو طالب محمد الملهوس بن على بن اسحاق بن موسى الكاظم عليه السّلام كه صاحب قدر و جلالت و جاه و حشمت بوده در بغداد و از احفاد حسين بن اسحاق است ابو جعفر محمد صورانى كه در شيراز بقتل رسيده است قبرش در شيراز در باب استخر زيارتگاهست و ابو الفرج در مقاتل الطالبين گفته كه در ايام مهتدى سعيد حاجب در بصره جعفر بن اسحاق بن موسى بن جعفر را شهيد كرد و مادر اسحاق همان ام حمد است كه ترجمهء او گذشت .\r\n\r\nرويحه\r\nزوجهء هانى بن عروة شهيد در كوفه تاريخ او را مفصلا در ( فرسان الهيجاء ) ذكر كرده‌ام و همچنين پسرش يحيى بن هانى بن عروه كه در زمين كربلا شهيد شد و اين زن دختر عمر بن حجاج ملعون است كه در كربلا در لشكر عمر سعد بود و با موكلين آب فرات مىگفت طاعت امام خود يزيد را از دست ندهيد و در قتل حسين شتاب كنيد كه او از دين خارج شده و شكى و ريبى در عقيدهء شما راه پيدا نكند ولى اين دختر او در ولا و محبت باهل بيت همانند شوهرش هانى بوده و اللّه العالم .\r\n\r\nريحانهء والهة\r\nدر نفحات الانس جامى است كه اين زن از اهل بصره بوده و معاصر با رابطه عدويه و مسلك او را داشته و از متعبدات بصره بوده است و ابيات ذيل را در پيش كريبان خود نوشته بود :\r\n انت انسى و نعمتى و سرورى * قد أبى القلب ان يحب سواكا\r\nيا عزيزى و همتى و مرادى * طال شوقى متى يكون لقاكا\r\nليس سؤلى من الجنان نعيم * غير انى اريد ان القاكا \r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nريطه زوجهء عبد اللّه بن مسعود\r\nاز صحابيات است و شوهرش عبد اللّه بن مسعود در سنهء سى و دو در مدينه وفات كرد و زبير بر جنازه‌اش نماز خواند و در بقيع مدفون شد و زياده از شصت سال از سن او گذشته بود و حقير در كتابى كه دوست ندارم نام آن كتاب را برده باشم ديدم مذمت از عبد اللّه بن مسعود كرده و ظاهرا مستند اين قليل التتبع روايت كشى است كه از فضل بن شاذان پرسيدند از حال عبد اللّه بن مسعود و حذيفهء يمانى ايشان در جواب فرمودند :\r\nلم يكن حذيفة مثل ابن مسعود لان حذيفه كان ذكيا و ابن مسعود خلط و والى القوم و مال معهم و قال بهم و ديگر مولا الوحيد البهبهانى قدس سره در تعليقه فرموده ذم ابن مسعود از روايتى كه خزاز رازى نقل كرده در كفاية النصوص ظاهر مىشود و لكن روايت ضعيف است .\r\nو علامهء مامقانى در رجال خود در ترجمهء عبد اللّه بن مسعود اشباع كلام كرده كه از مجموع آن جلالت و عظمت ابن مسعود كالنور على شاهق الطور است و ملخص فرمايشات ايشان اين است كه نسخهء كفاية النصوص خزاز رازى در نزد من موجود است و در آن عبد اللّه بن سعد است نه عبد اللّه بن مسعود و برفرض كه عبد اللّه بن مسعود باشد غير مشار اليه است چنانچه نص روايت به آن شاهد است كه يونس مىگويد به امام صادق ديروز عبد اللّه بن سعد بر شما وارد شد الخ و اين اجنبى از ما نحن فيه است چون عبد اللّه در اين روايت از معاصرين حضرت صادق است پس اين استشهاد وحيد قدس سره از غرائب و اشتباهات واضحه است .\r\nو اما مقالهء فضل بن شاذان كه دلالت بر ذم ابن مسعود دارد بقوله لميل ابن مسعود بهم و والى القوم و قال بهم اگر مراد ايشان متولى اعمال مشايخ شدن و با آنها به جنگ رفتن باشد اين نقص مىشود بسلمان و ابى ذر و عمار و حذيفه و ابى ايوب و امثال ايشان پس همچنان‌كه مرتكب شدن اين اعمال براى آنها نقص نيست براى ابن مسعود\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nهم نقص نيست چون در واقع همهء اين كارها باجازهء امير المؤمنين بوده كه مردم راه بكوچهء اسلام نزديك بنمايند و اگر مراد فضل بن شاذان اين است كه ابن مسعود قائل بامامت آنها بوده و آنها را مستحق خلافت مىدانسته اين معارض و مردود است بوجوهى :\r\nاول فرمايش علم الهدى در شافى كه مىفرمايد لا خلاف بين الامه فى طهارة ابن مسعود و فضله و ايمانه و انه مات على حالة محمودة .\r\nدوم نيز علم الهدى و فضل بن شاذان فى الايضاح و ديگران روايت كردند كه رسول خدا صلّى اللّه عليه و آله و سلّم فرمود هركه مىخواهد مسرور بشود كه قرآن را تر و تازه همان قسمى كه نازل شده است قرائت كند بر قرائت ابن مسعود قرائت بنمايد . و اين مدح بسيار بزرگى است از براى ابن مسعود .\r\nسوم آنكه عبد اللّه بن مسعود از آن دوازده نفرى بود كه بر ابى بكر اعتراض كردند و ابن مسعود گفت اى معشر قريش قد علمتم و علم خياركم ان اهل بيت نبيكم اقرب الى رسول اللّه ص منكم و ان كنتم انما تدعون هذا الامر بقرابة رسول اللّه و تقولون ان السابقة لنا فأهل بيت نبيكم اقرب الى رسول اللّه منكم و اقدم سابقة منكم و على بن ابى طالب صاحب هذا الامر بعد نبيكم فاعطوه ما جعله اللّه له و لا ترتدوا على اعقابكم فتنقلبوا خاسرين .\r\nدر اين جمله ابن مسعود مىفرمايد اى جماعت قريش شما مىدانيد و اخبار و صاحبان بصيرت شما هم مىداند كه اهل بيت پيغمبر شما برسول خدا نزديك‌تر از شما است و اگر شما بدعوى قرابت با رسول خدا خلافت را مضبوط داشتيد و مىگوئيد ما سابقين اولين هستيم همانا اهل بيت رسول خدا از شما اسبق و اقدم سابقة مىباشند و اينك على بن ابى طالب صاحب اين امر است بعد از پيغمبر شما ، پس حق او را به او رد كنيد و مرتد نشويد و بطريق قهقرى بسوى ضلالت و گمراهى منقلب نگرديد .\r\nاكنون چگونه باوركردنى است كه صاحب اين مقالات خود عدول بنمايد و بامامت حضرات قائل بشود و خلافت آنها را حق بداند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nچهارم آنكه موافق بعضى از روايات بجنازهء ابى ذر حاضر شد كه رسول خدا صلّى اللّه عليه و آله و سلّم به ابى ذر فرمودند جماعت مؤمنين و به روايت كشى رجال من امتى صالحون بر جنازهء تو نماز بگذارند و از آن جماعت ابن مسعود بود .\r\nپنجم آنكه موافق بعضى از روايات ابن مسعود بر جنازهء فاطمه نماز گذارده و از آن هفت نفرى بود كه سرا آن سيدهء نساء را دفن كردند و اگر ابن مسعود از خلص شيعيان نبود درك اين فيض نمىكرد .\r\nششم آنكه محمد بن اسحاق از محمد بن كعب قرظى حديث كند كه عثمان چهل تازيانه بابن مسعود زد كه چرا بر جنازهء ابو ذر نماز خواندى و اين مؤيد فرمايش سيد مرتضى است كه مىفرمايد ابن مسعود بر جنازهء ابى ذر نماز گذارد هنگامى كه با قافله از عراق به طرف مدينه مىآمدند .\r\nهفتم صدوق در امالى بسند خود از امير المؤمنين حديث كند كه آن حضرت فرمود خلقت الارض لسبعة بهم يرزقون و بهم يمطرون و بهم ينصرون . و از آن جمله عبد اللّه بن مسعود را مىنويسد بنابراين روايت كه علاوه بر صدوق مجلسى در بحار و مفيد در اختصاص و فرات بن ابراهيم در تفسير خود ابن مسعود را از آن جماعت تعداد كردند كه بسبب بوجود آنها و بركت ايشان مردم روزى داده مىشوند و آسمان باران خود را فرومىريزد و امت نصرت داده مىشوند و آن هفت نفر كسانى هستند كه بجنازهء فاطمه نماز خواندند .\r\nو تأييد مىكند اين روايت را فرمايش آقاى صدر در تعليقهء ايشان بر منتهى المقال كه شيخ نظام الدّين ساوجى شاگرد شيخ بهائى كه جامع عباسى او را نواقص او را تكميل كرد و ساكن در رى بوده نقل مىكند كه عبد اللّه بن مسعود از غازيان بدر و قاتل ابو جهل از كبار صحابه و من السبعة الذين خلقت الارض لهم و بهم يرزقون و بهم يمطرون و بهم ينصرون و من الشيعة الذين شهدوا الصلاة على فاطمه عليها السلام .\r\nهشتم آنكه على بن محمد بن على الخزاز رازى در كفاية النصوص مسندا از عبد اللّه بن مسعود حديث كند كه فرمود سمعت رسول اللّه يقول الائمة من بعدى اثنى\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nعشر تسعة من صلب الحسين و التاسع مهديهم و نيز بروايت ديگر كه رسول خدا فرمود ص يكون من بعدى اثنى عشر خليفه بعدد نقباء بنى اسرائيل و نيز روايت ديگر كه فرمود الائمة من بعدى اثنى عشر كلهم من قريش .\r\nو چگونه باوركردنى است كه ابن مسعود با اين احاديث كه قليلى از آن در اينجا نقل شد مايل بامامت لصوص خلافت باشد و غاصبين حق آل رسول را برحق بداند پس فرمايش فضل بن شاذان را بايستى صرف‌نظر از ظاهران بنمائيم و حقير ترجمهء عبد اللّه بن مسعود را مفصلا در جلد سوم ( الكلمة التامة ) ايراد كرده‌ام كه قرآن او چون مشتمل بر بعضى آيات نازله در حق امير المؤمنين بوده عثمان قرآن او را گرفت و سوزانيد و چندان لگد بر شكم عبد اللّه بن مسعود بزد كه به مرض فتق مبتلى گرديد و پس از چند روز از دنيا رفت و وصيت كرد كه عثمان بر جنازهء او نماز نخواند بالجمله ابن مسعود در اعلا درجات وثاقت است .\r\n\r\nريطه زوجهء زيد بن على بن الحسين عليه السّلام\r\nدختر ابو هاشم عبد اللّه بن محمد ابن الحنفيه است مادر يحيى بن زيد بالاخره يوسف بن عمرو ثقفى او را بقتل رسانيد اصح اين است كه زوجهء زيد كه مقتول شد غير ريطه است كما سيأتى فى آخر هذه الترجمة چنانچه پدر و شوهر و فرزند او را هم شهيد كردند چنانچه طبرى در حوادث سنه 98 مىنويسد كه ابو هاشم عبد اللّه بن محمد ابن الحنفيه بر سليمان بن عبد الملك بن مروان وارد شد مقدم او را بزرك شمرد چون از نزد او بيرون رفت بجانب فلسطين سليمان بن عبد الملك كسى را فرستاد و با شير مسموم او را بقتل رسانيدند و در ثرات كه اسم مكانى است بين دمشق و مدينه به خاك رفت .\r\nو اما شوهرش زيد بن على بن الحسين را در كوفه شهيد كردند و پس از دفن بدن شريف او را از قبر بيرون آوردند و بر سر دار كردند و سرش را از تن جدا ساختند و بشام فرستادند و آن بدن مبارك چهار سال بر سر دار بود تا وليد بر تخت سلطنت نشست فرمان كرد تا آن جسد را با دار سوزانيدند و خاكسترش را به باد دادند لعنة اللّه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nعلى قاتليه و صالبيه .\r\nو سر مطهرش را شهر به شهر گردانيدند تا بشام بردند در نزد هشام بن عبد الملك و بروايت عمدة الطالب سر را بمدينه حمل دادند و يك شبانه‌روز در جوار قبر پيغمبر بياويخته‌اند .\r\nو بقول صاحب كتاب امراء مصر ابو الحكم بن ابيض قيسى در روز يكشنبه دهم جمادى الآخرة سنه 122 آن سر مبارك را بمصر آورد و در نزديك جامع ابن طولون ميان مصر و بركه قارون دفن كردند .\r\nو اما پسرش يحيى بن زيد را كه بكمال عقل و درايت و علم و نباهت و زهد و ديانت و قدس و امانت آراسته بود و بمقامات ائمه اطهار سلام اللّه عليه عارف بود و خلافت را به ايشان منصوص و امامت را براى ايشان منصوص مىدانست و پدرش زيد را تابع و داعى ايشان مىخواند در جلد متعلق با احوال امام زين العابدين از مجلدات ناسخ مفصلا احوال او را مرقوم داشته .\r\nو در شرح قصيدهء ابى فراس مىفرمايد به وصيت پدرش زيد كه فرمود در كوفه نمان ، از كوفه بعد از شهادت پدرش فرار كرد تا بمد اين رسيد يوسف بن عمرو ثقفى جمعى را بطلب او فرستاد يحيى از مداين برى آمد و از آنجا به نيشابور رفته مردم نيشابور خواستار شدند كه در نزد ايشان بماند راضى نشد از آنجا بسرخس رفته نزد يزيد بن عمرو تميمى نزول اجلال نموده تا شش ماه در سرخس بوده چون هشام بن عبد الملك بدار البوار شتافت وليد بن يزيد بن عبد الملك نوشت براى نصر بن سيار كه يحيى را ماخوذ دارد او را حبس بنمايد نصر بن سيار در خانه حريش يحيى را به چنگ آورده او را در غل و زنجير كشيد و در حبس‌خانه انداخت عبد اللّه بن معاويه بن عبد اللّه بن جعفر طيار چون اين بشنيد اين ابيات بگفت :\r\n اليس به عين اللّه ما يفعلونه * عشية يحيى موثق بالسلاسل\r\nكلاب عوت لا قدس اللّه سرّها * و جئن بصيد لا يحل لآكل \r\nپس نصر بن سيار خبر حبس يحيى را براى يوسف بن عمرو ثقفى نوشت و او هم\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبراى وليد خبر فرستاد و وليد فرستاد كه او را از فتنه بيم دهيد و رهايش كنيد يحيى را از حبس بيرون آوردند و دو هزار دينار و دو قاطر به او عطا كردند يحيى اين جمله ماخوذ داشت و بجانب جوزجان سفر كرد مردمى از اهل جوزجان و طالقان بر او ملحق شدند تا اينكه عدد آنها به پانصد نفر رسيده اين خبر به نصر بن سيار رسيد جمعى را فرستاد تا با او جنك كردند و همه اصحاب او را كشتند و يحيى را در روز جمعه سنه 125 در قريه ارغو بقتل رسانيدند سورة بن محمد سرش را از تن جدا كرد و مردى كه او را عمرى مىگفتند سلاح او را از تن باز كرد ابو مسلم خراسانى چون خروج كرد اين دو نفر را گرفته اول دست و پاهاى آنها را قطع كرده بعد بدن آنها را بر سردار نموده . بالاخره سر يحيى را بشام فرستادند براى وليد بن يزيد بن عبد الملك آن ملعون فرمان كرد تا آن سر را بمدينه بردند و در دامان مادرش ريطه بگذارند چون چنين كردند ريطه يك نگاه پرعاطفه‌اى به آن سر نمود سپس آن را به سينه چسبانيد و آه سوزناك از جگر بركشيد و گفت شردتموه عنى طويلا و اهديتموه الى قتيلا صلوات اللّه عليه و على آبائه بكرة و اصيلا چون ابو مسلم خراسانى خروج كرد و مروان حمار را بقتل رسانيد فرمان كرد سر او را ببريد و در دامان مادرش بگذاريد و يحيى چون مقتول شد بدن او را در دروازهء جوزجان بر سر دار كردند همان قسم بر سر دار بود تا ابو مسلم او را از دار فرود آورد و بر او نماز گذارد و دفن نمود و هفت روز فرمان داد براى او عزادارى كردند و تمام بنى هاشم سياه پوشيدند تا اينكه سياه پوشيدن شعار بنى العباس گرديد و ابو مسلم ديوان بنى اميه را نگاه كرده هركس در قتل يحيى حاضر شده بود سر از تن او برداشت و كسانى كه مرده بودند بازماندگان او را در شكنجه و عذاب كشيد و در آن سال هر مولودى كه در خراسان پديد گشت يحيى و زيد نام نهادند و عمر يحيى بن زيد در هنگام شهادت از بيست تجاوز نكرده بود .\r\nدر كتاب مجالس المؤمنين مذكور است كه يحيى بن زيد رضى اللّه عنهما در مبادى خلافت وليد بن يزيد بن عبد الملك بوده و بوفور عقل و فضل و شجاعت معروف\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبود چون پدرش زيد بعز شهادت نائل گرديد ستمكاران بنى اميه آن روز را مانند عيد شمردند و بشادى و نشاط بساط گستردند .\r\nو شيخ طريحى در منتخب مىفرمايد زوجهء جناب زيد را چندان اعضايش را درهم كوفتند تا از آن ضربات و صدمات روح از بدنش مفارقت كرد آنگاهش در مزبله بيفكندند و هيچ‌كس را آن قدرت نبود كه اظهار اندوه و سوگوارى نمايد . غافل از اينكه روزگارى بر آنها نگذشت كه ابو مسلم مردهاى آنها را همه را از قبر بيرون آورد و آتش در زد و نام و نشان بنى اميه را نابود ساخت . ان ربك لبالمرصاد .\r\n\r\nحرف الزاى\r\n\r\nزاهره\r\nيكى از جوارى مامون عباسى است در بحار و غير آن از عبد اللّه بن محمد هاشمى روايت است كه گفت روزى بر مامون داخل شدم مرا بنشاند و هركس پيش او بود بيرون كرد پس طعام خواست آوردند و بخورديم و بوى خوش به كار برديم پس فرمود پرده بكشيدند اين وقت خطاب كرد با يكى از كنيزان مغنيه كه در پس پرده بودند كه براى ما مرثيه بگو براى مدفون در طوس يعنى حضرت رضا عليه السّلام آن كنيز مغنيه شروع كرد بقرائت اين اشعار :\r\n سقيالطوس و من اضحى بها قطنا * من عترة المصطفى ابقى لنا حزنا\r\nاعنى ابا الحسن المامول ان له * حقا على كل من اضحى بها شجنا \r\nيعنى سيراب سازد باران رحمت طوس را و آن‌كس كه آنجا ساكن است از عترت مصطفى كه رفت و اندوه و غم براى ما گذاشت يعنى حضرت ابو الحسن الرضا كه مركز اميدوارى است هرآينه البتّه سزاوار است بر هركس كه ما زال و هميشه از براى او نالان بوده باشد اين وقت مامون بگريست سپس با من گفت اى عبد اللّه آيا اهل بيت تو مرا ملامت مىكنند\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبر اينكه ابو الحسن الرضا را وليعهد قرار دادم به خدا قسم كه با تو حديثى بنمايم كه از او تعجب بنمائى روزى نزد او آمدم و با او گفتم فداى تو شوم پدرانت نزد ايشان بود علم آنچه شده است و آنچه خواهد شد تا روز قيامت و تو وصى ايشان و وارث علم آنها هستى و علم ايشان نزد تو است و مرا به تو حاجتى است فرمود آن كدام است گفتم مرا جاريه‌ايست ( زاهريه ) نام و از همه زوجات من در نزد من محترم‌تر و عزيزتر است و هيچيك از جوارى را بر او مقدم نمىدارم و او چند مرتبه حامله شده است و بچه خود را سقط مىكند و حالا هم حامله است مرا به چيزى دلالت بفرمائيد كه او را تعليم دهم خود را به آن معالجه نمايد و سالم بماند آن حضرت فرمود مترس و خاطرجمع دار از اسقاط طفل كه سالم مىماند و پسرى آورد كه بمادرش شبيه‌تر از همه مردم بوده باشد و انگشت كوچكى زيادى داشته باشد در دست راست او كه آويخته نيست و همچنين در پاى چپ خنصرى زايد دارد كه آويخته نيست پس در خاطر خود گفتم گواهى مىدهم كه خداى عز و جل بر همه چيز قادر است چون زاهريه وضع حمل نمود پسرى آورد از همه مردم بمادرش شبيه‌تر بود و چنان كه حضرت فرموده بود در دست راست او خنصرى زايد داشت كه آويخته نبود و در پاى چپ او كذلك پس كيست كه ملامت مىكند مرا بر اينكه او را وليعهد كردم و علم و آيت ميان عالميان قرار دادم .\r\n\r\nزاهدهء مدينه\r\nدر تفسير ابو الفتوح رازى در سورهء الحجر در ذيل آيهء   ( وَ إِنَّ جَهَنَّمَ لَمَوْعِدُهُمْ أَجْمَعِينَ لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ )   از انس بن مالك روايت كند و او از بلال كه رسول خدا يك روز در مسجد مدينه نماز مىكرد تنها در آن حال زنى اعرابيه بگذشت خواست كه در قفاى رسول خدا صلّى اللّه عليه و آله و سلّم نماز بگذارد داخل مسجد شد و اقتدا كرد رسول اكرم ملتفت نبود كه كسى به او اقتدا كرده سورهء ( الحجر ) را قرائت كرد چون آيه مذكوره را قرائت نمود اعرابيه صيحه بزد و بىهوش بيفتاد حضرت رسول چون سلام نماز داد فرمان كرد تا آب به صورت او پاشيدند چون به هوش آمد رسول خدا فرمود اى زن\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتو را چه پيش آمد كه اين حالت به تو دست داد عرض كرد يا رسول اللّه از در مسجد عبور دادم ديدم شما در نماز مىباشيد گفتم دو ركعت نماز با شما بجا آورم يا رسول اللّه اينكه گفتى و ان جهنم لموعدهم الخ اين كلام خداست يا كلام شما حضرت فرمود اين كلام خداست اعرابيه گفت وا ويلاه هر عضوى از اعضاى من بر درى از درهاى جهنم قسمت خواهد شد رسول خدا فرمود نه چنين است بلكه خداى تعالى خلقان را بر هر درى از درهاى دوزخ عذاب كنند على قدر اعمالهم عرض كرد يا رسول اللّه من زنى درويشم و مالى ندارم مگر هفت بنده شما را گواه مىگيرم كه همه را آزاد كردم هريكى را بر درى از دوزخ در آن حال جبرئيل آمد و گفت يا رسول اللّه بشارت ده اعرابيه را كه خداوند متعال درهاى دوزخ را به روى او بست و درهاى بهشت را به روى او بگشاد .\r\n\r\nزاهره او زهراء\r\nشيخ در رجال خود او را از اصحاب حضرت جواد شمرده بدون اينكه وصفى براى او ذكر كرده باشد .\r\nمامقانى مىفرمايد ظاهرا اين زن اماميه است ولى حال او مجهولست .\r\n\r\nزبيده دختر فتح على شاه\r\nاحمد ميرزا در تاريخ عضدى گفته اين مخدره در بذل و بخشش اموال نادرهء عصر خود بوده و در تقوى و پرهيزكارى از زوجات و بنات خاقان مغفور كسى به او پيشى نگرفته در سلك عرفا و مريد حاجى ميرزا على نقى همدانى بوده كمتر وقتى فراقت از اوراد خفيه و جليه داشت مدت هشتاد سال زندگانى كرد و كسى از او رنجشى پيدا نكرد با اينكه صاحب همه قسم رياست و همه طور حكمش جارى بود به زيارت بيت اللّه رفت و از بذل و بخشش زبيدهء عصر خود بود ولى مهما امكن خفية تصدق مىداد بيست مرتبه به زيارت ائمه عراق رفته و ده مرتبه بمشهد رضوى مشرف شده و در سفر اسباب تجمل براى خود فراهم نمىنمود و مهما امكن بسيار ساده مسافرت مىكرد و كمتر سائلى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nرا محروم مىنمود و درويش و فقير و سيد و ملاى عرب و عجم از ساحت كرم و نوال نعمت او كام‌روا بودند از منافع املاك و مقررى خود هرساله مقدارى مخصوص براى مخارج شخصى خود مىگذاشت و بقيه را به مصرف فقرا و ايتام مىرسانيد شاهزادگان همه او را ملقب بلقب فرشته مىخواندند هرگاه مريض مىشد بطبيب رجوع نمىكرد و باستخاره و دواهاى ساده خود را معالجه مىكرد پدرش او را ( بعلى خان نصرة الملك ) فرزند رستم خان قراگوزلو تزويج كرد و حسين خان حسام الملك از او متولد گرديد و از آثار باقيه اين مخدره كاروانسرائى مدور به شكل مخصوصى براى اقامت زوار در قريهء تاج‌آباد بنا كرد .\r\nو ديگر پلى در نزديكى ( روان ) كه رود عظيمى در آنجا روان است بساخت و ديگر دو دنك قريهء لاله چين را براى تعزيه‌دارى و روشنائى كربلاى معلى وقف نمودند و در كتاب مذكور كراماتى به اين نسبت مىدهد كه حقير از ذكر آن صرف‌نظر كردم و اين مخدره علاوه بر حسنات مذكوره طبعى روان داشته و اشعار ذيل اثر طبع او است :\r\n هردم بده اى ساقى زان مى دوسه پيمانه * كز سوز درون گويم شعرى دوسه مستانه\r\nخواهم كه در اين مستى خود نيز رود از ياد * غير از تو نماند كس نه خويش نه بيگانه\r\nاز عشق رخ جانان گشته است جهان حيران * مستانه سخن گويد اين عاشق ديوانه \r\nو لها\r\n گفتند خوش در گوش دل گر عاشقى ديوانه شو * گر وصل او خواهى ز خود بيگانه شو بيگانه شو\r\nدر عشق اگر تو صادقى بايد بسوزى خويشتن * در شعلهء عشقش دلا پروانه شو پروانه شو\r\nاندر دل هر عارفى زين مىبود ميخانه‌ها * خواهى دلا عارف شوى ميخانه شو ميخانه شو \r\nو لها\r\n در شب هجران گدازم همچه شمع * روز وصلت سرفرازم همچه شمع \r\n\r\n","description":"","footnote":"","page_name":" 267 ","page_number":267},
  {"content":"\r\n\r\n در رهت استاده‌ام از روى شوق * تا بيائى جان ببازم همچه شمع \r\nو لها\r\n خواهم از ساقى مهوش تا نمايد لطف عام * هر زمان ريزد بكام خشك من جامى ديگر\r\nگرچه نتوان لنگ‌لنگان پا نهم در كوى دوست * لطف او گر شامل آيد مىنهم گامى ديگر \r\n\r\nزبيده زوجهء هارون الرشيد\r\nبيشتر كتب « 1 » تواريخ متعرض ترجمهء اين زبيده خاتون شدند از شيعه و سنى نامش امة العزيز است ولى اين لقب بر اسمش غلبه پيدا كرده كنيه‌اش ام جعفر است دختر جعفر بن ابى جعفر المنصور است هارون كه پسرعموى او بود او را بنكاح خود درآورد و بنا بر نقل كتاب تحفة العروس كه مىگويد دو وليمه در اسلام همانند پيدا نكرد يكى وليمه هارون الرشيد بود براى زبيده كه در مجلس عقد ظرفهاى طلا را پر از نقره مىكردند و ظرفهاى نقره را پر از طلا مىكردند و بمردم نثار مىكردند بالاخره نفقهء آن وليمه آنچه مهدى عباسي به تنهائى صرف كرده بود پنجاه هزار هزار دينار بود سواى آنچه را كه خود هارون خرج كرده بود و وليمه ديگر وليمهء مامون بود براى دختر حسن بن سهل كه در ترجمهء بوران گذشت .\r\nبالجمله زبيده در حيوة ابو جعفر منصور دوانقى متولد شد و ابو جعفر او را مىرقصانيد و مىگفت انت زبدة انت زبيده فلذا اين اسم براى او باقى ماند .\r\nو بروايت صدوق در مجالس زبيده شيعه بود ازاين‌جهت هارون قسم خورد كه او را طلاق بگويد و بواسطهء سفيدى رخسار و زيبائى چهره و عذار او را زبيده مىگفته‌اند\r\n\r\n\r\n","description":"","footnote":"\r\n( 1 ) مثل تاريخ بغداد و حمد اللّه مستوفى در نزهة القلوب و حموى در معجم البلدان در ترجمه تب‌ريز و خيابانى در وقايع الايام و مسعودى در مروج الذهب و صدوق در مجالس و مامقانى در رجال خود و ابن جوزى در القاب و اتليدى در اعلام الناس در قصه برامكه و صاحب زينت المجالس و تحفة العروس و سائرين\r\n","page_name":" 268 ","page_number":268},
  {"content":"\r\n\r\nپسرعموى او هارون الرشيد در سنهء 165 وى را نكاح كرد محمد امين از او متولد شد و در سنهء 216 در جمادى الاولى در بغداد وفات كرد و در مقابر قريش در كاظمين مدفون گرديد .\r\nو در الكنى و الالقاب مىفرمايد در بغداد فتنه‌اى واقع شد كه حضرات سنيها ضريح حضرت موسى بن جعفر را خراب كردند و قبور آل بويه و قبر زبيده را سوزانيدند و جهتى نداشت مگر اينكه زبيده را شيعه مىدانستند مثل قبور بنى بويه و كتابخانه شيخ طوسى و كرسى كه در بالاى او درس مىگفت براى شيعه و سنى كه حقير تفصيل اين فتنه را در جلد ثانى سامراء ايراد كرده‌ام .\r\n\r\nآثار زبيده و اخبارها\r\nدر تاريخ بغداد بترجمهء زبيده گفته كانت معروفه بالافضال و الخير على اهل العلم و البر للفقراء و المساكين و لها آثار كثيرة فى طريق مكه من مصانع حفرتها و برك احدثتها و كذلك بمكهء و المدينة و ليس فى بنات هاشميه عباسية ولدت خليفه الهى و يقال انها ولدت فى حيوة المنصور و حجت زبيده فبلغت نفقتها فى ستين يوما اربعة و خمسين الف الف و رايت زبيده فى المنام فقيل لها ما فعل اللّه بك قالت غفر لى به اول معول ضرب فى طريق مكه .\r\nو از آثار او تجديد عمارت شهر تبريز است برحسب نقل ياقوت حموى در معجم البلدان كه مىگويند تبريز از زبيده است و ليكن حق اين است كه زبيده چون به مرض تب مبتلى شد و براى تغيير آب‌وهوا گردش مىكرد تا به شهر تبريز رسيد در آنجا تب او قطع شد اين اسم تبريز را به او نهاد و او اشهر شهرهاى آذربيجان است كه مردمان حلو الشمائل قوىالبنيه و جسور دارد و شعرا در مدح تبريز سخن بسيار گفته‌اند و غلو زيادى كرده‌اند ميرزا نصر اللّه صدر الممالك اردبيلى گويد برحسب وقايع الايام خيابانى :\r\n تبريز نه مثل اصفهان است * او نصف جهان و اين جهان است \r\n\r\n","description":"","footnote":"","page_name":" 269 ","page_number":269},
  {"content":"\r\n\r\n* * *\r\n ابركى يا ناقتى طاب الامور * ان تبريزا مناخات الصدور\r\nاسرحى يا ناقتى حول الرياض * ان تبريزا لنا نعم المفاض \r\n* * *\r\n ساربانا بار بگشا ز اشتران * شهر تبريز است كوى گلستان \r\n* * *\r\n تب اول حروف تبريز است * ليك صحت رسان هر نفر است \r\nبالجمله چون سلاطين قديم ايران ذخاير اموال سلطنتى خود را از جواهر و زر و آلات حرب و غيره را در پايتخت آذربيجان محروس مىداشتند لهذا اسم قديم او ( كانضاك ) بوده بمعنى محكم و در لغت ارامنه بمعنى گنج است .\r\nو بعضى در وجه تسميه تبريز گفته‌اند كه تبريز نيست بلكه تاب‌ريز است و تاب روشنائى است و ريز بمعنى افشاندن است كه من حيث المجموع بمعنى روشنىافشان است و چون شهر تبريز از قديم الايام پايتخت آذربايجان بوده و آذربيجان بعقيدهء پارسان مولد زردشت مىباشد و معنى آذربيجان يعنى زمين آتش است زيراكه زردشت مذكور رئيس مذهب گبران بوده و او آتش‌پرستى را در ايران ترويج كرد و چون روشنائى از آتش برمىخيزد و اين شهر و آبادانيهاى او مركز آتش‌پرستى بود لهذا او را تابريز ناميدند به تفصيلى كه در مروج الذهب مسعودى مذكور است فعلا از امهات بلاد ايران و والىنشين است و باغستان فراوان و اكثر اشجار و اثمارش در لطافت رشك ميوهء بوستان جنان است و از خصائص اين شهر تبريز آنكه بلاهاى عظيم بر او وارد شده است كه به كلى او را معدوم كرده و طولى نكشيده كه باز به حال اوليه‌اش برگشته كاشف از موقعيت محل او است .\r\nخيابانى دو وقايع ايام خود در حوادث چهارم شعبان مىنويسد در عهد متوكل بسبب زلزله بناهاى زبيده خراب گرديد و در سنه 434 باز به كلى شهر تبريز خراب شد از زلزله و چهار هزار نفر در آن زلزله رخت بديار عدم كشيدند و بقيه مردم بفرمان\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nابو طاهر منجم از شهر بيرون رفته بودند و در عصر شاه سلطان حسين صفوى باز در اثر زلزله هشتاد هزار نفر هلاك شدند و در سنهء 1134 طوفانى شد در تبريز شبيه آتش‌فشان در اثر او على التحقيق نود هزار جمعيت هلاك شدند و در همان سال وبائى در تبريز واقع شد كه صد هزار جمعيت جان داند و بعد از تسكين آن معلوم نشده بود كه كسى از شهر تبريز مرده است از كثرت جمعيت و بعد از طوفانى و و با . باز چندان مامور شده بود كه بمراتب از اول بهتر شده بود و شاه اسماعيل صفوى تبريز را قتل عام كرد و قريب يك كرور از اهل خلاف را نابود كرد و در قشون‌كشى ميان سلاطين صفويه و عثمانيه چند مرتبه شهر تبريز را قتل عام نمودند و اموال اهالى آن شهر را به كلى غارت كردند و در سنة 1294 زلزله‌اى در شهر تبريز اتفاق افتاد كه زياده از صد هزار جمعيت را فانى كرد و قصور عاليه و عمارت شاهقه را با خاك يكسان ساخت .\r\nمؤلف گويد در اين سنوات اخير ايضا در اثر سيلابهاى متراكم و زلازل پىدرپى و جنك و جدال بسيار بين دولت و اهالى اتفاق افتاده كه لطمات فوق‌العاده به آن شهر وارد آورد مع ذلك در كمال معموريت است ان للبقاع دول\r\nبالجمله زبيده آذرآباد را مسمى بتبريز نمود و بيشها از كوه سرخاب تا كوه چرنداب با قلعه‌ها خراب كرده و براى شهر يك قلعه ساخته فلذا اهل تاريخ بناى اين شهر را نسبت بزبيده مىدهند و در يك فرسخى شهر تبريز در سمت مشرق قناتى است كه زبيده خاتون احداث كرده و در وقت تجديد عمارت و آن قنات باقى است و بقيه آثار او در اثر حوادث نابود گرديد و گويند آن قنات را وقف بر مسلمين كرده بود .\r\n\r\nو از آن جمله حفر قنات در عرفات است\r\nابن جوزى در كتاب القاب مىنويسد كه در مكه مشك آب يك دينار بود زبيده گفت بايستى آب در مكه جارى بنمايم گفتند مصرف او بسيار مىشود گفت ولو هر كلنگى كه بر زمين بزنيد قيمت دينارى باشد كه بايد اين كار بود پس بهمت او آب را از مسافت ده فرسخ راه به عرفات جارى كردند و چندان صخره‌هاى صما و كوههاى صلبهء شامخه\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nرا از هم پاشيدند تا اين كار را انجام دادند بيست كرور اشرفى خرج كرده .\r\n\r\nتشيع زبيده و نوادر او\r\nكلام شيخ صدوق و مامقانى گذشت كه زبيده شيعه است و خيابانى در وقايع الايام در حوادث چهارم شعبان مىگويد و بمصداق يخرج الحى من الميت زبيده غلو در تشيع داشت و او زنى باهمت بوده و اعمال باقيات‌الصالحاتش بسيار است و قناتى را كه در مكه جارى كرد به حساب اين زمان بيست كرور خرج كرده و عالمه بعلم اكسير بوده كه معلمش او را تعليم داده بود و گفته كه مشهور است چون زبيده عالمه بعلم اكسير بوده و شيعه و دوستار اهل بيت بود و هارون سنى متعصبى بوده زبيده از فرط حزن و اندوه تب لازم عارض او گرديد ازاين‌جهت تغير آب‌وهوا بجانب تبريز رفت و بعد از مدتى هارون او را به بغداد طلب كرد زبيده به او نوشت ( لقلقة ماء الجميد فى الكوز الجديد لنشربها احسن من بغداد هارون الرشيد ) يعنى يخ را در كوزهء تازهء كه در نواحى تبريز مىسازند انداخته و حركت دهند تا آب سرد شده و بياشامند اين بهتر است از نهر بغداد و هارون الرشيد .\r\nو از كتاب نقض شيخ اجل عبد الجليل رازى عليه‌الرحمه نقل كند كه زبيده خاتون عليها الرحمه شيعه فطريه فدائيه بوده و چون هارون الرشيد غلو زبيده را در تشيع و محبت و مودت او را نسبت بذوى القربى محقق دانست سوگند خورد كه به دو كلمه او را طلاق بگويد پس بر كاغذى نوشت كنت فبنت يعنى بودى زوجه من پس آن علاقه زوجيت بريده شد و آن كاغذ را بزبيده فرستاد پس او در جواب نوشت كنا فحمدنا و بنا فما ندمنا يعنى بوديم زوج و زوجه با تو بدان حمد و شكر مىكرديم و از هم جدا و بريده شديم و اصلا ندامت و پشيمانى نداريم .\r\nابن جوزى در كتاب القاب مىنويسد كه از براى زبيده صد كنيز بود كه همه را تعليم قرآن كرده بود و همهء ايشان قرآن را حفظ كرده بودند از براى هريك آنها معين كرده بود كه همه‌روزه يك عشر قرآن بخوانند صداى قرآن در قصر زبيده چون زنبور\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nعسل همهمهء آنها شنيده مىشد .\r\nو خطيب در تاريخ بغداد بترجمهء او گفته زبيده براى جواب مسأله‌اى كه قاضى ابو يوسف گفته بود يك حقه از نقره براى او فرستاد كه در ميان آن حقه حقه‌هائى بود از نقره سربمهر كه در هريك از آنها يك نوع از انواع عطريات بود و يك جام بزرك مملو از دراهم كه در وسط آنجام جام ديگر بود مملو از دنانير .\r\nو مسعودى در مروج الذهب در خلافت القاهر باللّه آورده است كه محمد بن على العبدى الخراسانى الاخبارى گفت القاهر باللّه با من مانوس بود روزى احوال خلفاى بنى العباس را از من سؤال كرد كه من شرح دهم مراتب و اخلاق و اقدار و سياسات و سير آنها را و با من گفت البتّه بايستى حقايق را براى من بيان كنى و چيزى فروگذار ننمائى و الا با اين حربه تو را هلاك خواهم كرد محمد بن على گويد عمودى در دست داشت كه من موترا در جلو چشم خود ديدم گفتم يا امير المؤمنين در امانم گفت بلى پس شروع كردم به مآثر و آثار و سير خلفاى از بنى العباس تا اينكه رسيدم باحوال هارون چون از احوال هارون بپرداختم مختصرى از احوال زبيده بيان كردم القاهر باللّه گفت اى عبدى در حق زبيده و احوال او تقصير كردى و سخن را مختصر كردى اين بگفت و دست به طرف عمود برد محمد گفت مرك را معاينه كردم و از حيوة خود دست شستم در حال مبادرت كردم گفتم من خواستم خليفه را از طول سخن ملال نگيرد ازاين‌جهت طريق اختصار پيمودم گفت هرچه مىدانى بگو و باك مدار پس دوباره باخبار زبيده پرداختم گفتم يا امير المؤمنين زبيده كنيه او ام جعفر است در بذل و عطا مساعى جميله بتقديم مىرسانيد كه احدى در عصر او به ايشان پيشى نگرفت و آثار جميلهء زبيده در اسلام منحصربه‌فرد بود از آن جمله چشمهء معروفه كه در حجاز معروف به ( عين المشاش ) مىباشد آن را از مسافت دوازده فرسنگ راه در مكه و عرفات جارى نمود و هزارهزار هفصد هزار دينار مصرف آن كرد كوهها شكافت و واديها راست كرد تا اينكه آن آب را جارى ساخت و از آن جمله خانهائى در مكه بنا كرد براى حجاج و بئرها حفر كرد و مهمان‌خانه‌ها در مكه بنا نمود و بركها مرتب ساخت و از براى ابناء سبيل در\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nثغر شامى و طرطوس منازلى بنا نمود و موقوفاتى به جهت آنها مقرر فرمود و الوف الوف صرف عمارت آنها كرد و ارباب حاجت را بمقاصد خود رسانيد و در بذل اموال و ثياب و امتعه بر فقرا و مساكين هيچ‌گاه خوددارى نكردى و او اول زنى است كه آلات از طلا و نقره بساخت در اسلام و آن را مكلل بجواهرات گران‌بها نمود و جامهء موشى بدوخت كه پنجاه هزار دينار خرج آن جامه كرد و زبيده اول زنى بود كه هرگاه سوار مىشد خدم و حشم و شاكريه و جوارى در اطراف او سواره مىرفتند و كتب و رسائل او را بهر جا امر مىكرد مىرسانيدند و زبيده اول زنى بود كه قبه از براى خود بنا كرد از نقروه و چوب آب‌نوس و صندل و آن را مكلل و مرصع به طلا و نقره و جواهرات نمود و در آن قبه فرشهاى سمور و ديباج بگسترانيد و قبه‌ها مرتب نمود كه آنها را ملبس به لباس موشى كه يك نوع لباسى است كه بالوان مختلفه از حرير و ديبا آن را مىبافند و منقش مىنمايند چنين لباس را موشى گويند و در آن قبه از حرير سرخ و زرد و سبز و آبى پرده‌ها و فرشها و زينتها مرتب ساخته بود .\r\nو زبيده اول زنى بود كه كفشهاى مرصع بجواهر پوشيد و شمع از عنبر روشن مىكرد و چون خلافت به پسرش محمد امين رسيد و او را ديد كه مولع و حريص با خدم و غلامان است زبيده كنيزان سيمين‌تن ميان‌باريك رعنا قامت حسان الوجوه انتخاب كرده و عمامه بر سر آنها بسته و طره براى آنها در كمال زيبائى مرتب ساخته و قبا بر تن آنها پوشانيده و كمربند زرين بر كمر آنها بسته قامت‌هاى آنها پديدار شد چون سرو خرامان سپس آنها را براى پسرش محمد امين فرستاد و محمد بسيار پسنديد و قلب او بسوى آنها مايل گرديد آن كنيزان در پيش او راه مىرفتند و در نزد او در مجالس عام و خاص با او مأنوس بودند .\r\nو نيز مسعودى گويد كه زبيده چون بمحمد حامله گرديد شبى در خواب ديد سه نفر زن به او وارد شدند دو نفر آنها در طرف راست او نشسته‌اند و يك نفر در طرف چپ او ، زبيده گفت بناگاه ديدم يكى از آن زنها دست خود را روى شكم من نهاد و گفت ( ملك عظيم البدل ثقيل الحمل نكد الامر ) يعنى اين حمل تو سلطانى است كه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبدل او كه مامون است عظيم است و بار خلافت را اقاله خواهد كرد روزگارش تاريك و آلوده بمحنت است پس آن ديگرى دست خود را روى شكم من نهاد و گفت ( ملك ناقص الجد مفلول الحد ممذوق الود تجوز احكامه و تخونه ايامه ) يعنى سلطانى است كه ناقص است سعى او در كار ملك و دولت و سست و ناتوان است و رشته‌هاى محبت او گسيخته گردد و حكمهاى او ناديده بگيرند و روزگار بر او خيانت كند پس آن زن سومى دست خود را روى شكم من نهاد و گفت ( قصاف عظيم الايلاف كثير الخلاف قليل الانصاف ) يعنى بسيار لعّاب و بازيگوش مانوس بمجالس رقص و شرب و عروس كم‌مروت و پرمخالفت بوده باشد زبيده گفت متوحشا از خواب بيدار شدم و بنزد هر معبرى رفتم مرا بشارت بخير و نيكوئى داد و دل من گواهى بصدق تعبيرات آنها نمىداد تا اينكه وضع حمل من شد در همان شب در خواب ديدم كه همان سه زن آمدند و بر بالاى سر من نشستند يكى گفت ( عدو لنفسه ضعيف فى بطشه سريع الى غشه مزال عن عرشه ) يعنى اين ملكى خواهد بود كه دشمن جان خود باشد و ضعيف در سياست و مبادرت‌كنندهء بمضار و آزار خويش و معزول‌شوندهء از عرش سلطنت پس آن زن ديگر نظرى به صورت من كرده گفت ( ملك جبار متلاف مهزار بعيد الآثار سريع العثار ناطق مخصوم و محارب مهزوم و راغب محروم و شقى مهموم ) يعنى سلطانى است ظلم‌كننده و تلف‌كننده خزانه و لغوگو دور افتاده از معارف و سياست ملكى شتاب‌كننده در مهالك سخن‌گوئى كه بر دهانش مشت زده شود لشكركشى كه بالاخره هزيمت شود طلب‌كننده و راغب به چيزى كه بالاخره از او محروم ماند شقى است كه حزن و اندوه خاتمه كار او باشد پس آن زن سومى نظرى به صورت من كرد و گفت ( احفروا قبره ثم شقو الحدة و قدموا اكفانه و اعدوا جهازه فان موته خير من حياته ) زبيده گويد وحشت‌زده از خواب بيدار شدم منجمين و معبرين را طلب داشتم و همه مرا بشارت بخير و سعادت و طول عمر آن پسر دادند و كلمات آنها در من اثرى نكرد و قلب من گواهى بصدق آنها نمىداد حزن و اندوه من زياد شد تا اينكه خود را تسلى دادم باينكه المقدر كائن لا محاله قضا و قدر الهى البتّه جارى خواهد شد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nو در زينة المجالس گويد روزى زبيده بنزد هارون آمد گفت تا چند عبد اللّه مامون را بر پسر من محمد امين فضيلت مىگذارى او پسر كنيزى بيش نيست هارون گفت من محمد را به جهت خاطر تو دوست مىدارم و الا صلاحيت هيچ امرى ندارد زبيده گفت چنين نيست كه تو مىگويى هارون گفت الساعه هر دو را امتحان خواهم كرد پس فرستاد كه محمد امين را در هر حالى كه هست او را بياورند و نگذارند كه تغيير هيئت بدهد چون رفتند ملازمان كه او را بياورند ديدند با كنيزان در مجلس شراب مشغول عشرت است او را با همان لباس حاضر مجلس نمودند هارون گفت اى فرزند چه حاجت دارى گفت كنيز خورشيد طلعتى كه همانند براى او نباشد گفت ديگر چه حاجت دارى گفت اسب سبك‌سير عربى كه مانند او يافت نشود هارون گفت حوائج تو برآورده است مرخصى به مكان خود مراجعت بنما و اين جمله در محضر زبيده بود پس ملازمان خود را گفت برويد و عبد اللّه مامون را به‌هرحالى كه هست نگذاريد لباس خود را تغيير دهد او را حاضر كنيد ملازمان چون بنزد مامون آمدند او را ديدند لامهء حرب پوشيده شمشير خود تيز مىكند او را با همان حالت در نزد هارون حاضر كردند هارون گفت اى فرزند فعلا ما با كسى حربى و جنگى نداريم براى چه لباس جنك پوشيده‌اى گفت اى پدر مهربان همانا شما در اين شهر دشمن بسيار داريد من خود را مهيا كرده‌ام كه اگر خدانكرده حادثه‌اى رخ بدهد براى فداكارى حاضر خدمت باشم هارون گفت اكنون چه حاجت دارى كه حوائج تو همه برآورده است .\r\nمامون گفت اين محبوسين كه در زندان هستند خوب است امير المؤمنين بر من منت گذارد و آنها را از بند رها كند گفت چنين خواهم كرد ديگر چه حاجت دارى مامون گفت امير المؤمنين بر من منت گذارد و ارزاق لشكريان را تعجيل بفرمايد كه ايشان مبتلى به قرض و احتياج به اين و آن نشوند هارون گفت چنين خواهم كرد ديگر چه حاجت دارى گفت يا امير المؤمنين فرمان بدهيد در دفتر ديوان كه از هركس املاكى بظلم غصب شده است به صاحبان او برگردانند هارون گفت چنين خواهم كرد ديگر چه حاجت دارى مامون گفت طالب سلامتى امير المؤمنين باشم هارون گفت فردا محبوسين را بشفاعت\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتو از زندان رها خواهم كرد و خود در ديوان بنشين و مظالم را رد كن و ارزاق جند را هم قسمت بنما اكنون مرخصى چون مامون بيرون رفت هارون با زبيده گفت اكنون فهميدى كه پسر تو به غير عياشى و عشرت چيزى نمىشناسد و معلوم است هرگاه زندانيان بدانند كه بشفاعت مامون رها شدند تا چند در حق او دعا خواهند كرد و او را بذكر جميل ياد كنند و لشكريان هرگاه بدانند كه تعجيل رزق و وظيفهء آنها بتوسط و سعى مامون بوده قلاده طاعتش در گردن اندازند و او را بر ديگران مقدم دارند و مردمى كه اموال آنها غضب شده است چون بدانند كه بشفاعت مامون آن املاك به آنها رد شده است تا زنده باشند مامون را شكر كنند و او را مدح و ثنا گويند .\r\nراقم حروف گويد حقير تاريخ محمد امين را در تاريخ سامراء نقل كرده‌ام كه اين بيچاره خسر الدنيا و الآخرة بود چندان مولع شهوت‌رانى و عياشى و غرور و كبر بود كه به كلى از مملكت‌دارى صرف‌نظر كرده بود روزى كه مردم او را بخلافت سلام دادند روز ديگر فرمان كرد مىدانى براى كره و صولجان‌بازى احداث كنند و در بچه‌بازى و خريدن خواجه‌هاى گوى سبقت از همه ربوده بود ديگر بطلب زنها نمىرفت و به اطراف بلاد فرستاد كه هركجا مغنى و آوازه‌خوان و رقاص بوده باشد براى او بفرستند و از انواع درندگان و وحشيان صحرا و انواع مرغها مىخريد و خود را به آنها مشغول مىكرد و از اهل بيت و أمراء خود غالبا در حجاب بود و بيت المال و جواهر نفيسه را تماما صرف مغنيها و رقاصها كرد و خادمى داشت كوثر نام مفتون او بود با او قصه‌ها دارد كه در كتاب مشار اليه آن را نقل كرده‌ام و هنگامى كه لشكر مامون او را حصار داده بودند عساكر امين متفرق شده بودند ابراهيم بن مهدى مىگويد بر امين داخل شدم و سلام كردم ملتفت من نشد و همى ميان بركه آب نظر مىكرد دوباره سلام كردم گفت مرا اذيت نكنيد ماهى گوشواره‌دار من از بركه فرار كرده از مجراى آب داخل شط شده چون يك ماهى كوچكى را گرفته بود و هر دو گوش او را سوراخ كرده بود و گوشواره از مرواريد در گوش او كرده بود و در بركه قصر او را رها كرده بود در اين حال كه آتش حرب مشتعل بود محمد امين تمام حواس او نزد اين ماهى گوشواره‌دار بود و هنگامى كه\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nرئيس لشكر او على بن عيسى مقتول شد خبر بأمين دادند در حالى كه مشغول صيد ماهى بود بخبرآورنده گفت فعلا مرا بگذار خادم من كوثر دو ماهى صيد كرده و من هنوز هيچ صيد نكرده‌ام .\r\nبالجمله زبيده دلى غرق خون داشت كه از دست محمد امين ، شهاب الدّين عبد اللّه شيرازى در وصاف الحضرة مىنويسد كه بعد از قتل محمد امين روزى مامون از پيش روى زبيده عبور كرد ديد لب‌هاى زبيده برهم مىخورد و چيزى مىگويد مامون گفت اى مادر مرا نفرين مىكنى ؟ گفت نه به خدا قسم مامون گفت پس چه مىگفتى زبيده از نقل آن خوددارى كرد مامون اصرار كرد بالاخره زبيده گفت مىگفتم خدا لج‌بازى را لعنت كند مامون سبب سؤال كرد زبيده از كشف مطلب امتناع نمود مامون اصرار كرد زبيده گفت روزى پدرت مرا مجبور كرد كه در پيش او عريان راه بروم برحسب شرطى كه در باختن نرد با او كرده بودم كه اگر او برد به خواهش او عمل بشود من ناچار گيسوان خود را شانه زدم و در پيش خودم در حال اقبال فروريختم و در حال ادبار به عقب افكندم تا سراسر بدن مرا فروگرفت با اينكه به شرط عمل كردم پدرت موفق نشد كه مرا عريان ببيند و با وجود اين اقتراح عصبانى بودم و با همان شرط درخواست تجديد بازى را نمودم اين دفعه سعى كردم كه ببرم بالاخره بردم از لجى كه داشتم به پدرت گفتم كه با فائزه حبشيه آشپز كه پست‌ترين كنيزكان است بايد جماع كنى پدرت هرچه اصرار و التماس كرد و وعدهء زروزيور به من داد من از لجى كه داشتم گفتم اگر تمام خزينهء خود را به من ببخشى فايده ندارد و در اقتراح خود پافشارى كردم ناچار پدرت با كنيز هم‌بستر شد و از آن كنيز تو بوجود آمدى كه پسر مرا كشتى .\r\nدر مستطرف مىنويسد كه زبيده و هارون در موضوع فالوذج كه يك نوع غذاى طيبى است و لو زنج كه نوع ديگرى است اختلاف كردند هارون گفت فالوذج اطيب است زبيده گفت لوزنج اطيب و احلى است ابو يوسف را براى محاكمه احضار كردند گفت من حكم بغائب نمىكنم هارون فرمان داد جامى از فالوذج و جامى از لوزنج حاضر كردند ابو يوسف تارة از جام فالوذج لقمه برمىداشت و تارة از جام لوزنج تا هر جامى را\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nنصفه كرد سپس گفت ايها الامير من هر دو را عادل ديدم كه هرگز عادل‌تر از آنها نديدم در حق هركدام خواستم حكم بكنم ديگرى براى حقانيت خود برهانى قاطع و حجتى روشن مىآورد كه بر عليه او حكم نتوان كرد .\r\nو در اعلام الناس مىنويسد در قصهء برامكه هنگامى كه قصهء عباسه خواهر هارون الرشيد را نقل مىنمايد كه از جعفر حامله شده هارون بر زبيده داخل شد و قصه را نقل كرد زبيده گفت هذه هى شهوتك و ارادتك عمدت الى شاب حسن الوجه طيب الرائحة مختال بنفسه فادخلته على ابنة خليفه من الخلفاء و اللّه هى احسن منه وجها و انظف ثوبا و اطيب منه رائحة لكنها لم تر رجلا قط غيره فهذا جزاء من جمع بين النار و الحطب .\r\nيعنى اى هارون اين فساد در اثر شهوت‌رانى تو است و خاهش طبع سركش تو است كه جوانى زيباصورت رعنا قامت معطر كه بنفس خود مغرور است او را بر دختر خليفه داخل مىكنى كه در جمال و زيبائى از او بهتر است و شوهر نديده مگر چنين جوان زيبائى اين جزاى كسى است كه بين هيزم و آتش را جمع كند .\r\nو مسعودى در مروج الذهب گويد چون محمد امين مقتول شد زبيده اين مرثيه براى او انشا كرد :\r\n اودى بالفين من لم يترك الناسا * فامنح فؤادك من مقتولك الباسا\r\nلما رايت المنايا قد قصدن له * أصبن منه سواد القلب و الراسا\r\nفبتّ متّكئا ارعى النجوم له * اخاله سنة فى الليل قرطاسا\r\nو الموت كان به و الهم قارفه * حتى سقاه التى اودى بها الكاسا\r\nرزئته حين باهيت الرجال به * و قد به نيت به للدهر أساسا\r\nفليس من مات مردودا لنا ابدا * حتى يرد علينا قبله ناسا \r\nو گويد چون محمد امين كشته شد بعضى از خدمهء زبيده بر او وارد شد و گفت همانا نشسته‌اى امير المؤمنين را كشته‌اند زبيده گفت واى بر تو چه مىتوانم بكنم گفت برخيز و در طلب خون او سعى كن چنانچه عايشه براى طلب خون عثمان بيرون آمد زبيده گفت دور شو از نزد من مادر بعزايت بنشيند زنان را در طلب خونخواهى چه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nكار و با لشگركشى و جنگجوئى چه مناسبت كه با ابطال رجال جنك دراندازد پس زبيده از جا برخواست و لباس خود را سياه كرد و جامه كهنه از مو در تن نمود بعد از اينكه در شب عروسى پيراهنى در تن نمود كه چندان بجواهر گران‌بها مرصع بود كه جوهريان صراف و نقاد از تقويم آن اظهار عجز كردند پس قلم بدست گرفت و براى مامون به اين مضمون نامه نوشت ( كل ذنب يا امير المؤمنين و ان عظيم صغير فى جنب عفوك و كل زلل و ان جل حقير عند صفحك و ذلك الذى عودك اللّه فاطال مدتك و تمم نعمتك و ادام بك الخير و دفع بك الشر هذه رقعة الواله التى ترجوك فى الحياة لنوائب الدهر و فى الممات لجميل الذكر فان رايت ان ترحم ضعفى و استكانتى و قلة حيلتى و ان تصل رحمى و تحتسب فيما جعلك اللّه طالبا و فيه راعبا فافعل و تذكر من لو كان حيا لكان شفيعى اليك .\r\nدر اين جمله گويد يا امير المؤمنين هر گناهى كه هرچند عظيم باشد در جنب عفو و گذشت تو كوچك است و هر لغزشى كه هرچند بزرك باشد در جنب عطوفت و مهربانى تو پست و حقير است و آن براى اين است كه خداوند متعال اين اخلاق پسنديده را به تو انعام كرده است خداى مدت تو را طولانى و نعمت را بر تو تمام گرداند و ابواب خير را بر روى تو بگشايد و ابواب شر را بر روى تو ببندد اين نامه‌اى است از دلسوخته حيران كه شدائد دهر بر او هجوم آورده ولى در حيوة خود اميد بسرپرستى تو دارد كه او را از اين مصائب برهانى و نام نيك خود را در حيوة و ممات بلند گردانى اكنون اگر بر من ترحم بفرمائى صلهء رحم بجا آوردى چه آنكه چارهء من از همه جهت بيچارگى شده است طاهر كه رئيس لشكر تو بود بر من تاختن كرد و اموال مرا غارت نمود و خانه‌هاى مرا خراب كرد من با صورت مكشوفه و پاى برهنه فرار كردم اگر هارون زنده بود البتّه اين منظره را تحمل نمىكرد و بر او سخت و دشوار بود البتّه در نزد تو در حق من شفاعت مىكرد من اين نامه را نوشتم درحالىكه سيلاب اشك من متراكم بود سپس اين اشعار را در ذيل نامه نوشت :\r\n لخير امام قام من خير عنصر * و افضل راق فوق اعواد منبر \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n و وارث علم الاولين و فخرهم * الى الملك المامون من ام جعفر\r\nكتبت و عينى تستهل دموعها * اليك ابن عمى من جفون و محجر\r\nاصبت بادنى الناس منك قرابة * و من زال عن كبدى و عيل تصبرى\r\nأتى طاهر لاطهر اللّه طاهرا * و ما طاهر فى فعله بمطهرى\r\nفابر زنى مكشوفة الوجه حاسرا * و انهب اموالى و اخرب ادورى\r\nيعزّ على هارون ما قد لقيته * و ما نالنى من ناقص الخلق اعور\r\nفان كان ما اسدى لامر امرته * صبرت لامر من قدير مقدر \r\nچون اين نامه بمامون رسيد سخت بگريست و گفت اللهم جلل قلب طاهر حزنا و دل با طاهر بد كرد و او را نفرين نمود و اموال زبيده هرچه بغارت رفته بود رد كرد .\r\nبالجمله نوادر زبيده بسيار است و دورهء زندگانى او موعظه و پند است در بىاعتبارى دنياى غدارهء مكاره .\r\n\r\nزرقاء بنت عدى بن قيس حمدانى\r\nدر عقد الفريد و ناسخ جلد متعلق باحوال امام حسن عليه السّلام و ديگر كتب حديث كردند كه اين زن در كمال فصاحت و بلاغت بوده و در محبت و ولاى اهل بيت عليهم السلام جان‌نثار بوده در روز صفين مساعى جميله در ركاب امير المؤمنين عليه السّلام بتقديم رسانيد و لشكر امير المؤمنين خاصه قبيله حمدان را به جنگ تحريص مىكرد يك روز معاويه با اصحاب خود گفت هيچ‌كس از شما كلمات زرقا را در يوم صفين به ياد دارد بعضى گفتند ما از بر كرده‌ايم گفت بگوئيد راى چيست در حق او چه مىانديشيد گفتند او را به آتش شمشير آبدار كيفر بايد كرد معاويه گفت بد رأى داديد آيا براى من قبيح نيست كه مرتكب قتل زنى بشوم و اين عار براى من بماند كه زنى را كشتم سپس به عامل كوفه مكتوب كرد كه از براى زرقا محملى بر شتر رهوار استوار كن و نشيمنى نرم و لين بساز و او را با يك‌تن از محارم خود و سوارى چند از قوم خودش بدرگاه ما بفرست و مخارج او را در عرض راه از أكل و شرب و غيره مهيا و مهنا به نيكوتر وجهى فراهم نما لاجرم برحسب\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nفرمان او را بجانب دمشق روان داشتند چون طول مسافت را طى كرد و وارد دمشق گشت و لختى بياسود و بمجلس معاويه بار يافت و شرط تحيت به پاى برد معاويه از از او احترام نمود و حال بپرسيد و از زحمت سفر سؤال كرد زرقا گفت چنان بودم كه ربيبه را از جايى به جائى تحويل و نقل دهند يا طفلى را در قماطى از مهدى بمهدى كوچ دهند معاويه گفت من اين سفارش كردم هيچ مىدانى ترا از بهر چه طلب كردم زرقاء گفت چه دانم و لا يعلم الغيب إلّا اللّه عز و جل معاويه گفت آيا تو آن‌كس نيستى كه در روز صفين بر شتر سرخى سوار بودى و در بين دو صف مردم را بر قتال تحريص و ترغيب مىنمودى و آتش حرب را دامن مىزدى چه چيزى ترا به اين كار وادار نمود .\r\nقالت زرفاء يا امير المؤمنين مات الراس و بتر الذنب و لن يعود ما ذهب و الدهر ذو غير و من تفكر ابصر و الامر يحدث بعد الامر ) گفت يا امير المؤمنين كاريست از دست شده و على بن ابى طالب كه رأس و رئيس بود دنيا را وداع گفته و دنبالهء حرب صفين منقطع گرديده و آنچه رفت برنمىگردد روزگار در تغيير و تبديل است آن‌كس كه به نيروى فكر و عواقب امر را نگران باشد در حوادث دانا و بينا خواهد بود كار اين دهر غدار چنين است كه امور عجيبه را يكى بعد از يكى به انسان نشان مىدهد معاويه گفت آيا به ياد دارى آن كلمات كه در صفين همىگفتى زرقاء گفت نه به خدا قسم فراموش كرده‌ام معاويه رو كرد به آن‌كسىكه گفت من كلمات زرقا را از بر كرده‌ام كه زرقا در صفين چه مىگفت گفت همانا نگرانم كه زرقاء بر شتر سرخى سوار بود و بين دو صف ايستاده قبيلهء حمدان را خصوصا و سائر سپاهيان على بن ابى طالب را عموما مخاطب ساخته مىگفت :\r\n( ايها الناس ارعوا و ارجعوا انكم اصبحتم فى فتنة اغشتكم جلابيب الظلم و جارت بكم عن قصد المحجة فيا لها فتنة عميا صماء بكماء لا يسمع لنا عقها و لا يسكن لقائدها ان المصباح لا يضيء بالشمس و الكواكب لا تنير مع القمر و لا يقطع الحديد إلا بالحديد الا من استرشدنا ارشدناه و من سألنا اخبرناه ايها الناس ان الحق يطلب ضالته فاصابها فصبر ايا معشر المهاجرين و الانصار على الغصص فكان قد اندمل شعب الشتات و التامت كلمة التقوى و دمغ الحق باطله\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nفلا يجهلن احد فيقول كيف العدل و انى ليقضى اللّه امرا كان مفعولا الا و ان خضاب النساء الحناء و ان خضاب الرجال الدماء فهذا يوم فاعدوا لما بعده و الصبر خير لعواقب الامور ايها الى الحرب قدما غير ناكصين و لا متناكسين ) .\r\nدر اين جمله مىگويد اى مردم به هوش باشيد و خود را واپاييد و به راه خويش بازگرديد همانا در فتنه‌اى افتاديد كه فروگرفت شما را به پرده‌هاى ظلمت و بگردانيد از راه راست هان اى مردم فراز آئيد و خويش را واپاييد از اين فتنه كه هم كور است و هم كر است و هم گنك است شنوا نيست چندانكه او را ندا كنى و شتر صعبى است كه رام نمىشود از براى ساربان همانا اى مردم بيدار باشيد و بدانيد كه هنگامى كه شمس نورافشانى كند چراغ ديگر نور ندارد و تابش ماهتاب فروغ ستاره را ناچيز كند و آهن جز بآهن قطع نشود آن‌كس كه از ما رشد خويش جويد او را ارشاد كنيم و آن‌كس كه سؤالى بنمايد او را پاسخ گوئيم بدانيد اى مردم كه حق گم‌شدهء خود را طلب مىكند و در ميابد پس اى جماعت مهاجر و انصار شكيبائى كنيد بر اين غصه كه گلوى شما را فشار مىدهد همانا اين تشتت آراء متحد شود و كلمهء تقوى متفق گردد و حق مغز باطل را از هم بپاشد طريق جهل مسپاريد و حكم حق را نافذ دانيد همانا زنان را در خضاب حنا به كار آيد و مردان را خضاب از خون بايد پس در كار حرب صابر باشيد و قدم استوار داريد و بازپس مشويد و مردم را بطريق قهقرا بازپس مبريد .\r\nاين وقت معاويه روى با زرقا كرد گفت اى زرقا سوگند با خداى كه تو در اين خونها كه على بن ابى طالب بريخت شريك باشى ( فقالت احسن اللّه بشارتك و ادام سلامتك فمثلك بشر بخير و بشر جليسه ) .\r\nزرقا گفت خداوند نيكو بدارد بشارت ترا و پاينده فرمايد سلامت ترا مانند تو بزرگ‌مردى بشارت مىدهد بخير و شاد مىدارد جليس خود را معاويه گفت آيا اين كلمات ترا مسرور ساخت زرقا گفت آرى به خدا قسم مرا بخير بشارت دادى و خوشحال نمودى اكنون كجا است از براى من تصديق بفعل من معاويه بخنديد و گفت سوگند با خداى وفاى تو از براى على بن ابى طالب بعد از وفات او مرا بيشتر بشگفت مىآورد\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاز حب تو او را در حيوة او اكنون هر حاجت دارى بگو كه در نزد من برآورده است زرقا گفت من قسم ياد كرده‌ام كه از اميرى چيزى سؤال نكنم و همانند تو بدون سؤال عطا خواهد كرد و بدون طلب خود بنمايد و بىدرخواست تمهيد موهبت فرمايد معاويه گفت راست گفتى .\r\nسپس فرمان كرد تا او را شاد حاضر بنمايند و جماعتى كه با او بودند هريك را به جايزهء جداگانه مسرور داشت و به وطن مراجعت داد .\r\n\r\nزينب النسا بيكم\r\nدختر اورنگ‌زيب عالم‌گير پادشاه است مادرش دلوش بانو دختر شاه نواز خان در تذكرة الخواتين گويد در سنهء 1048 متولد گرديد اين دختر حافظ قرآن و در علم نحو و صرف و فقه مهارتى بكمال داشته خطوط نسخ و شكسته و نستعليق را خوب مىنوشته ميلى كلى باشعار داشته بسيارى از شعرا و علماء وظيفه‌خوار او بودند و شوهر اختيار نكرد تا در سنه 1113 هزار و صد و سيزده وفات كرد و او را طبعى موزون و سرشار بوده اشعار ذيل از نتايج افكار او است كه بعضى را در مقام مشاعره با طرف سروده :\r\n بلبل از گل بگذرد گر در چمن بيند مرا * بت‌پرستى كى كند گر برهمن بيند مرا\r\nدر سخن پنهان شدم مانند بو در برگ گل * هركه ديدم ميل دارد در سخن بيند مرا \r\n* * *\r\n بشكند دستى كه خم در گردن يارى نشد * كور به چشمى كه لذت ديدن يارى نشد\r\nصد بهار آخر شد هر گل بفرقى جا گرفت * غنچهء باغ دل ما زيب دستارى نشد\r\nكار ما آخر شد و آخر ز ما كارى نشد * مشت خاك ما غبار كوچهء يارى نشد \r\nو لها\r\n اى آبشار نوحه‌كنان بهر چيستى * چين بر جبين فكنده ز اندوه كيستى \r\n\r\n","description":"","footnote":"","page_name":" 284 ","page_number":284},
  {"content":"\r\n\r\n دردت چه درد بود كه چون من تمام شد * بر روى آب مىزدى مىگريستى \r\nو لها\r\n از تاب‌وتبم مهر سما را كه خبر كرد * وز گريه من ابر بهارى كه خبر كرد\r\nبيرون همه سرسبز و درونم همه پرخون * از حالت من برك حنا را كه خبر كرد \r\nو لها\r\n گرچه من ليلى اساسم دل چه مجنون نزد تو است * سر بصحرا مىزنم ليكن حيا زنجير پا است\r\nبلبل از شاگرديم شد همنشين گل بباغ * در محبت كاملم پروانه هم شاگرد ما است\r\nدر نهان خونم به ظاهر گرچه برك تازه‌ام * حال من در من نگر چون برك سرخ اندر حنا است\r\nدختر شاهم و ليكن رو به فقر آورده‌ام * زيب زينت بس همينم نام من زيب النسا است \r\nو مشار اليها با نواب عاقل خان رازى مشاعره‌هاى بىباكانه دارد روزى مشار اليها اين مصرع را بنزد نواب عاقل خان فرستاد\r\n ( عشق تا خام است باشد بسته زنجير شرم ) \r\nنواب عاقل خان رازى در جواب فرستاد\r\n ( پخته مغز آن جنون را كى حيا زنجير پا است ) \r\nمشار اليها در جواب اين شعر را فرستاد :\r\n پاك‌بازان محبت را بود دائم حيا * چون تو مرغ بىحيا را كى حيا زنجير پا است \r\nگويند روزى عاقل رازى اين شعر ذيل را نزد مشار اليها فرستاد :\r\n آن چيز كدام است كه چيزى نخورد * ايستاده شود و قى كند و باز بميرد \r\nدر جواب گفت :\r\n آن چيز همان است كه پيدا شدى از آن * از مادر خود پرس كه آن چيز كدام است \r\nگويند روزى زيب النساء در باغ گردش مىكرد اين مصرع بيت بر زبان او جارى شد :\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n چهار چيز كه دل مىبرد كدام چهار * شراب و ساقى و گلزار هست و قامت يار \r\nاتفاقا پدرش عالم‌گير پشت او بود فورا مصراع ثانى را بدل كرده گفت :\r\n ( نماز و روزه و تسبيح ديگر استغفار ) \r\nگويند مشار اليها در نزد ناصر على اين مصراع را گفت :\r\n ( از هم نمىشود ز حلاوت جدا لبم ) \r\nناصر على بطور مزاح در جواب او اين مصراع را گفت ارتجالا :\r\n ( گويا رسيده بر لب زيب النسا لبم ) \r\nمشار اليها برافروخت چهره‌اش ديگرگون شد اين بيت بگفت :\r\n ناصر على بنام على برده‌اى پناه * ور نه بذو الفقار على سر بريدمت \r\nگويند زينت المساجد شاهجان‌آباد دهلى از بناهاى او است و قبر او در صحن همان مسجد است و بر لوح مزارش اين بيت از اشعار او است :\r\n مونس مادر لحد فضل خدا تنها بس است * سايه‌اى از ابر رحمت قبرپوش ما بس است \r\n\r\nزمرد خاتون\r\nدختر ايوب زنى نيكوكار با راستى گفتار توام با عفت و فضيلت شهيره و در صدقات و خيرات اميرهء عصر خود بوده و در عمارت مساجد و مشاهد و مدارس و قناطر و رباط مساعى جميله بتقديم رسانيده مسجد زمرد خاتون كبير در تل ثعالب از آثار او است موقوفات بسيار براى او مرتب نمود و مدرسه‌اى در ظاهر دمشق بنا كرد كه مقبرهء خود را در آنجا قرار داد و برادرش شمس الدوله و شوهرش ناصر الدّين صاحب حمص هم در نزد او مدفون گرديدند .\r\n( اعلام النساء نقلا از كتاب ثمار المقاصد فى ذكر المساجد )\r\n\r\nزوجهء امير علاء الدّين\r\nدر اعيان الشيعة از كتاب الحوادث الجامعة ابن فوطى نقل مىكند تحت عنوان\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n( ابنة بدر الدّين لؤلؤ ملك الموصل گويد كه اسم اين زن را بدست نياوردم اجمالا صاحب فضل و كمال و معرفت بوده وفات او در سنه 635 واقع شده و شوهرش علاء الدّين طبرسى معروف بدويدار كبير بوده و معنى اين كلمه دويدن را گويند يعنى صاحب دويدن و بنا بر نقل صاحب خطط مقريزى اين است كه ملوك را عادت اين بود كه يك نفر را انتخاب مىكردند براى اين عمل كه تبليغ رسائل و مسائل اين سلطان را بسلطان ديگر برساند باصطلاح اين عصر وزير دربار و مشاور و اين منصب در دولت عباسيه عنوانى بسزا داشته و برادر اين دختر امير ركن الدّين اسماعيل بن بدر الدّين لؤلؤ مىباشد هنگامى كه به بغداد آمد بخانهء خواهرش زوجهء علاء الدّين وارد شد و اين زن مهمانى از او نمودند كه تذكرة آن نقل مجالس گرديد و در شب زفاف اين زن المستنصر باللّه صد هزار دينار به او جايزه داد و سيصد هزار دينار از جهت ديگر به او و اصل گرديد و چون از دنيا رفت در جوار موسى بن جعفر او را دفن كردند .\r\n\r\nزوجهء مجاهد الدّين ايبك\r\nو نيز در اعيان الشيعة در محل مذكور مىفرمايد دختر ديگر بدر الدّين لؤلؤ ملك موصل تا در سنهء 634 حيوة داشته و اين هم مثل خواهرش نامش معلوم نيست فقط ابن الفوطى گفته در سنه 632 رسولى بنزد بدر الدّين لؤلؤ براى خواستگارى دختر او براى مجاهد الدّين ايبك معروف بدويدار صغير كه وزير دربار مستنصر عباسى بود پس مستنصر فرمان داد تا اينكه قاضى القضاة ابو المعالى عبد الرحمن بن مقبل و جمعى ديگر را حاضر ساختند و اركان دولت و خدم و حشم و حواشى خليفه مجلسى باشكوه مرتب نمودند و ابو طالب حسين بن مهتدى باللّه خطبهء نكاح را قرائت كرد و بيست هزار دينار كه مطابق ده هزار ليرهء عثمانى است مهر قرار دادند و عقدنامه را در پارچهء اطلس سفيد نوشتند و دعوت وليمهء عروسى از حوصلهء حساب بيرون بود و جميع قضات و كتّاب و خدم و امراء و معدلين و شهود و كل من حضر همه را خلعت بخشيدند و هنگامى كه او را باشكوه و جلال بحجله مىبردند هزار دينار بر سر او نثار كردند و شعرا قصايدها سرودند از آن جمله ابن ابى الحديد اين ابيات بسرود :\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n أهلا بيوم حسن المنظر * قد قرن الزهرة بالمشترى\r\nلا سلبا ظل أمام الهدى * شمس الوجود النير الاكبر \r\n\r\nزوجهء كميت شاعر\r\nدر جلد 2 ( الغدير ) در ترجمهء كميت از اغانى ابو الفرج نقل مىفرمايد كه كميت ابن زيد بن خنيس الاسدى المضرى قصايد هاشميات را انشا كرد و آن قصيده پانصد و هفتاد و هشت بيت است و تمام آن در مدح بنى هاشم و مذمت بنى اميه است چون اشعار او منتشر گرديد و خبر بهشام بن عبد الملك رسيد نوشت براى خالد بن عبد اللّه القسرى كه كميت را گرفته دست و پاى او را قطع كن سپس گردن او را بزن و خانهء او را خراب كن و بدن كميت را در همان خرابه بر سر دار بنما و قسم داد او را كه بايد زبان او را هم قطع بنمائى .\r\nو بروايت ديگر خالد بن عبد اللّه القسرى چون شنيد كه كميت مردم يمن را هجو كرده قسم ياد كرد كه او را البتّه خواهم كشت پس سى نفر جاريه به قيمت گرانى خريدارى كرد و هاشميات را به آنها بياموخت و هريك از آن كنيزان در زيبائى صورت و رعنائى قامت ممتاز بودند چون ادب آنها بسر كمال رسيد آنها را بجانب شام فرستاد چون هشام با آنها مانوس گرديد از فصاحت آنها تعجب‌ها كرد فرمان داد براى او قرائت قرآن بنمايند در كمال بلاغت قرائت كردند گفت مقدارى اشعار بخوانيد شروع كردند بانشاد هاشميات كميت اين وقت پوست بر تن هشام زندان گرديد و مانند مارگزيده بر خود مىپيچيد گفت واى بر شما اين اشعار از آن كيست گفتند از كميت بن زيد است گفت او در كدام شهر است گفتند در كوفه هشام فورا نوشت بخالد بن عبد اللّه قسرى كه كميت را بگير و دستها و پاهاى او را قطع كن سپس زبان او را قطع كن پس گردن او را بزن و خانه‌اش را خراب كن و بدن كميت را در خرابهء خانه‌اش بر سر دار بنما و او را قسم داد كه چنين كارى البتّه بايد بنمائى چون نامه بعبد اللّه بن خالد رسيد فرمان داد ملازمان خود را كه كميت را حاضر بنمايند كميت از جايى خبر نداشت كه بناگهان خانهء او را احاطه كردند و او را اسير كردند و در زندان انداختند كه در فلان روز بكيفيت\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمذكوره او را بقتل برسانند اين خبر بابان بن وليد كه عامل واسط بود رسيد و بين او و كميت رفاقت تامه بود غلام خود را طلبيد و او را بر استرى تندروى سوار كرده و گفت اگر بشتاب برق و سحاب خود را بكوفه رسانيدى قبل از اينكه كميت كشته بشود تو آزادى و اين قاطر هم از آن تو و بعلاوه تو را كرامها خواهم كرد چون بكوفه رسيدى خود را بكميت برسان و بگو دخترعموى تو كه عيال تو است يك دست لباس زنانه براى تو بياورد آن را بپوش و از زندان فرار كن كسى متعرض تو نخواهد شد و عيال تو نيز بواسطهء عشيره‌اى كه دارد سالم مىماند كسى نمىتواند او را اذيت كند غلام بشتاب برق و سحاب جايى توقف نكرد تا داخل كوفه گرديد و متنكرا بر كميت وارد شد و پيغام را رسانيد كميت بفرموده عمل كرد زوجهء كميت چون از خلّص شيعيان امير المؤمنين عليه السّلام بوده اين كار پرخطر را قبول كرد و يك دست لباس زنانه براى كميت آورد و او را از زندان نجات داد و بجاى او در زندان نشست اين وقت زندانبان آمد و كميت را ندا كرد جواب نشنيد داخل زندان شد . زوجهء كميت زندانبان را گفت مادر بعزاى تو بنشيند كميت از زندان بيرون رفت زندانبان بر سروصورت خود زد كه اكنون جواب خالد را چه بگويم بالاخره رفت و خالد را خبر داد گفت برويد آن زن را بياوريد چون او را آوردند خالد گفت اى دشمن خدا مقصر امير المؤمنين هشام را از زندان فرار دادى ترا به بدترين عذابى معذب مىگردانم طولى نكشيد كه قبيلهء بنى اسد هجوم آوردند و بر خالد بنك زدند كه از اين زن چه مىخواهى حيله‌اى كرده و شوهر خود را نجات داده تو را حق آن نيست كه متعرض اين زن بشوى خالد چون ديد نمىشود با قبيلهء بنى اسد طرفيت كرد بالاخره خونها ريخته خواهد شد ناچار زن را رها كرد .\r\nاقول مولانا العلامة الحجة الامينى در جلد ثانى الغدير در ترجمهء كميت بما لا مزيد عليه اشباع كلام كرده خلاصه موصوف بده خصال بوده او را اشعر شعراى اولين و آخرين گفته‌اند خطيب قبيلهء بنى اسد بود و در تيراندازى و فروسيت و شجاعت يگانه عصر خود بوده و سخاوت شايانى داشته و در و لا و محبت اهل بيت متفانى بود و شاهد بر اينكه متفانى بوده صلات و جوائز كثيره به او انعام مىكردند و همه را رد مىكرد و\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاين شاهد قوى است بر خلوص ولاء او و قوت ايمان و صفاء نيت و حسن عقيدت و علوّ همت اوست . امام زين العابدين و امام باقر و امام صادق سى هزار پنجاه هزار كمتر بيشتر قبالهء ملك و همچنين فاطمه بنت الحسين عليه السّلام و سائر بنى هاشم انعامها و صله‌هاى بزرك مىدادند و هيچيك را قبول نمىكرد چنانچه تفصيل آن در الغدير ج 2 موجود است خلاصه در سنهء شصت متولد گرديد و در سنهء 126 شهيد از دنيا رفت بعد از شهادت زيد بن على بن الحسين در مجلس يوسف بن عمرو ثقفى او را شهيد كردند .\r\n\r\nزوجة محمد بن عبد اللّه الحسنى\r\nدر كتاب زهر الآداب گويد محمد بن عبد اللّه محض ابن حسن مثنى ابن الامام الحسن چون ابو جعفر او را شهيد كرد اموال او را هم غصب كرد روزى بر زنى عبور داد كه دو كودك با او بود آن زن تا ابو جعفر منصور بديد از جاى برخواست و سر راه بر او گرفت گفت يا امير المؤمنين من زوجهء محمد بن عبد اللّه محض مىباشم و اين دو طفل پسران او هستند كه شمشير تو ايشان را يتيم گردانيد و خوف و سطوت تو ايشان را بكاهيد و بضراعت درانداخت ترا به خدا سوگند مىدهم يا در كار ايشان بغلظت و خشونت و سخت‌روئى باش تا يكباره اميد ايشان از احسان و انعام تو بريده گردد و بملاحظه حفظ رشتهء نسب و خويشاوندى در عطوفت به روى ايشان باز بنما ابو جعفر منصور با ربيع حاجب گفت ضياع و املاك پدر ايشان را به ايشان بازگردان پس از آن گفت به خدا قسم دوست مىدارم كه زنان بنى هاشم بر اين شيمت باشند .\r\nاقول محمد بن عبد اللّه محض در سنهء 145 خروج كرد بر منصور دوانيقى در مدينه و جمع كثيرى از مردم مدينه و مكه و يمن با او بيعت كردند ابو جعفر لشكرى فرستاد تا اينكه در نزد احجار زيت داخل مدينه او را شهيد كردند در روز دوشنبه پانزدهم ماه رمضان و در بقيع او را دفن كردند و عمر او چهل و پنج سال بود و ملقب بنفس زكيه و مكنى بابو عبد اللّه و كان جم الفضائل كثير المناقب و بين كتفيه خال اسود كالبيضة و كان شديد سمره سمينا شجاعا كثير الصلاة و الصوم و شديد القوة .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nزوجهء يزيد بن معاويه\r\nدختر عبد اللّه بن عامر چنان مىنمايد كه از اهل و لا و محبت بوده در ترجمهء عليامخدره زينب ( ع ) در جلد سوم اشاره به اين مطلب كرديم بيشتر ارباب مقاتل و در ناسخ چنين نوشته‌اند كه دختر عبد اللّه بن عامر بن كريز كه ضجيع يزيد بود و هند نام داشت و از آن پيش در سراى حسين عليه السّلام روز مىگذاشت چون تعليق سر مبارك حسين را بدروازهء خانه نظاره كرد از خرد بيگانه شد و بعلاوه اهل بيت رسول خدا را چنين بيچاره بديد بىهوشانه از سراى خود بيرون دويد و بىپرده بمجلس يزيد كه غاص بمعارف و صناديد بود دررفت .\r\nفقالت يا يزيد أ رأس ابن فاطمه بنت رسول اللّه مصلوب على باب دارى يزيد چون اين بديد ناپروا بسوى او بدويد و عباى خود را بر سر هند انداخت و گفت اى هند چندانكه توانى بر پسر دختر پيغمبر كه خاص و خالص قريش است بنال و بنك ناله و عويل برار ابن زياد معلون عجلت كرد و او را كشت خدا او را بكشد .\r\nو نيز در ناسخ گويد كه در آن هنگام كه سر حسين در خانهء يزيد بود هند زوجهء يزيد در خواب ديد كه درهاى آسمان گشوده گشت و ملائكه صف در صف به زيارت سر حسين فرود مىشوند و مىگويند السلام عليك يا ابا عبد اللّه السلام عليك يا بن رسول اللّه و نگران شد كه سحابى از آسمان فرود شد و از ميان آن جماعتى از مردان بيرون شدند و در آن ميانه مردى را ديدار كرد درّى الوجه قمرى اللون كه آمد و خود را بر سر حسين افكند و دندانهاى او را همى بوسه مىزد و همىگفت يا ولدى قتلوك اتراهم ما عرفوك و من شرب الماء منعوك يا ولدى انا جدك رسول اللّه و هذا ابوك على المرتضى و هذا اخوك الحسن و هذا عمك جعفر و هذان حمزة و العباس و همچنين اهل بيت خويش را واحدا بعد واحد بشمار گرفت اين هنگام هند هولناك از خواب بيدار شد نورى بر سر حسين منتشر ديد با هول و هرب بجستجوى يزيد شتافت او را در خانهء تاريكى يافت كه روى بر ديوار كرده و همىگويد ما لي و للحسين هند برهم و غم او بيفزود و از براى او خواب خود را شروح نمود .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nو نيز در منتهى الآمال از كامل بهائى نقل كند كه يزيد خمر مىخورد و درد شراب را در كنار طشتى مىريخت كه سر حسين در او بود زوجهء يزيد آن سر را برداشت و با آب گلاب پاك بشست همان شب فاطمه سلام اللّه عليها را در خواب ديد كه از او عذر مىخواست\r\n( اين ترجمه در جلد 5 تكرار شده در ترجمهء هند )\r\n\r\nزوجهء حارث ملعون\r\nاين زن آن مقدار كه شوهرش ملعون بود همان مقدار بلكه بيشتر از دوستاران اهل بيت ( ع ) بود برحسب روايت صدوق در امالى در ضيافت پسران مسلم بن عقيل نهايت سعى و كوشش خود را بتقديم رسانيد بلكه برحسب روايات ديگران اين زن در راه حفظ پسران مسلم مقتول و اگرنه مجروح گرديد كه تفصيل آن را با اختلاف روايات در كتاب ( فرسان الهيجاء ذكر كرده‌ام ) .\r\n\r\nزوجهء خولى ملعون\r\nطبرى در تاريخ خود گفته و كانت محبة لاهل البيت و كانت بنت مالك . و در ناسخ گويد اسمش نوار و از مردم حضرموت و معروف به حضرميه بود چون خولى سر حسين را به خانه آورد و در فراش نوار برآمد ( فقالت له ما الخبر فقال لها جئتك بالذهب هذا راس الحسين معك فى الدار ) نوار چون اين سخن بشنيد آتش خشم او زبانه زدن گرفت بنك عويل و ناله برآورد و گفت واى بر تو مردم سفر مىروند طلا و نقره مىآورند و تو سر پسر رسول خدا را براى من مىآورى به خدا قسم هرگز سر من با سر تو ديگر در يك بالش جمع نشود اين بگفت و از فراش خولى بيرون دويد و خود را در نزديك ظرف سفالين كه سر حضرت حسين عليه السّلام بود رسانيد ديد نورى همانند عمود از آن سر مبارك بجانب آسمان ساطع است و تسبيح فرشتگان را مىشنيد و مرغان سفيد بديد كه در اطراف آن سر طيران مىكردند و مىشنيد كه آن سر مبارك تلاوت قرآن مىنمود تا بدينجا و سيعلم الذين ظلموا اى منقلب ينقلبون و تا سفيدهء صبح كار بدين منوال مىرفت .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nو نيز در ناسخ گويد هنگامى كه مختار موفق شد براى كشتن قتلهء حسين عليه السّلام ابو عمره را با جماعتى فرستاد كه خانهء خولى را احاطه نمايند او را دستگير كرده بياورند خولى چون اين بدانست در بيت الخلا رفت در زير سبدى پنهان شد و جوارى خود را سفارش كرد كسى را از حال او مطلع ننمايند ابو عمره با مردم خود چون بخانهء خولى هجوم كردند نوار زوجهء خولى گفت ما نمىدانيم بكجا رفت و با انگشت خود بسوى بيت الخلا اشاره كرد پس او را گرفتند و بخارى خوار كشتند و جيغهء او را به آتش سوختند .\r\nو مجلسى در جلاء العيون مىفرمايد كه آن زن چون از شوهر بشنيد كه سر حضرت حسين عليه السلام است چادر بر سر كرد و از خانه بيرون آمد ديگر كسى او را نديد .\r\nو بعضى گويند در زمان مختار خود را ظاهر كرد و شوهر ملعون خود را بمختار سپرد تا او را بجهنم و اصل كرد و در بحار و مناقب و مشير الاحزان و منتهى الآمال و ناسخ همه از ابو مخنف همان را روايت كنند كه در صدر ترجمه ذكر شد .\r\nولى ملا حسين كاشفى در روضة الشهداء گويد كه عمر سعد لعنه اللّه رئوس شهدا را بر قبائل قسمت كرد و سر امام حسين را پيشتر بدست خولى فرستاده بود راوى گويد خولى سر آن حضرت را برداشته روى بكوفه نهاد و او را منزلى در يك فرسخى كوفه بود در خانهء خود فرود آمد و زن او از انصار و دوستان اهل بيت اطهار بود خولى از وى بترسيد و سر امام حسين را بياورده در تنور پنهان كرده و بيامد بجاى خود نشست زنش پيش آمد و پرسيد كه در اين چند روز كجا بودى گفت شخصى با يزيد ياغى شده بود بحرب او رفتيم زن ديگر هيچ نگفت و طعامى بياورد تا خولى بخورد و بخفت و آن زن را عادت بود كه به نماز شب برمىخاست آن شب چون برخواست نظر كرد ديد از آن خانه كه تنور در آن خانه بود نورى بمثابه عمودى بجانب آسمان بالا مىرود تعجب كرد و گفت سبحان اللّه من در اين تنور آتش نينداختم و ديگرى را نيز نگفته‌ام پس اين روشنائى از كجاست در آن حال حيرت ديد نورى بجانب آسمان مىرود تعجب او زياده\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشد ناگاه چهار زن ديد كه از آسمان فرود آمدند بسر تنور فرود شدند يكى از آن چهار زن بر سر تنور آمد و آن سر را بيرون آورده مىبوسيد و در ميان سينهء خود نهاد و همىناليد و مىگفت اى شهيد مادر و اى مظلوم مادر حق سبحانه و تعالى روز قيامت داد من از كشندگان تو بستاند و تا داد من ندهد دست از قائمهء عرش باز نگيرم و آن زنان ديگر نيز بسيار بگريستند آخرسر را در آن تنور گذاشته غائب شدند زن برخواست و بر سر تنور آمده سر را بيرون آورد و نيك گريست ازآنجائىكه اين زن از طائفهء انصار و در مدينه بوده و حضرت حسين را بسيار ديده بود بشناخت نعره بزد و بىهوش بيفتاد و در آن بيهوشى چنان ديد كه هاتفى آواز داد كه برخيز كه تو را بگناه اين مرد كه شوهر تو است مأخذه نخواهند كرد و زن از هاتف پرسيد كه اين چهار زن كه بر سر اين تنور آمدند و گريه مىكردند كيان بودند گفت آن زن كه سر را به سينه چسبانيد و گريه و زارى مىكرد فاطمهء زهرا بوده و آن ديگر خديجهء كبرى و سومى مريم مادر عيسى و چهارمى آسيه زوجهء فرعون پس آن زن به خود آمده كسى را نديد سر را برگرفت و ببوسيد و بمشك و گلاب از خون پاك بشست و غاليه و كافور بياورد و آن سر را آغشته به آن نمود و در موضعى پاك نهاد و بيامد و خولى را بيدار كرد و گفت اى ملعون دون و اى مطعون زبون مىدانى اين سر كيست كه آورده‌اى و در اين تنور نهاده‌اى آخر اين سر فرزند رسول خدا است برخيز ببين كه از زمين و آسمان بنك ناله و عويل و فغان برخواسته و فوج‌فوج ملائكه مىآيند و آن سر را زيارت مىكنند و گريه و زارى مىنمايند و بر تو لعنت كرده بر آسمان بالا مىروند و من بيزارم از تو در اين جهان و در آن جهان پس چادر بر سر كرده و قدم از خانه بيرون نهاد خولى گفت ايزن كجا مىروى و فرزندان مرا چرا يتيم مىكنى آن زن گفت اى لعين تو فرزندان ذريهء مصطفى را يتيم كردى و باك نداشتى بگذار فرزندان تو هم يتيم شوند پس آن زن برفت و ديگر هيچ‌كس از وى نشان نداد .\r\nو در بعضى مجاميعى متاخرين از واقدى نقل كردند كه بعضى از داستانهاى مذكوره در خانهء شمر واقع شده و زوجهء شمر چون بر قضيه آگاه بود بانك و ناله و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nعويل سر داده و همهء همسايگان را طلب داشته و در شب بمراسم عزادارى قيام نموده و صبح هرچه خواسته شمر آن سر را از آن زن بگيرد نتوانست بالاخره ضربتى بر او زد و آن زن را بقتل رسانيد و اين مختصر مطلب مطولى است كه در اين موضوع از كتاب سر الاسرار ملا عبد الرحيم كرمانشاهى و ديگران منقول گرديد و العلم عند اللّه .\r\n\r\nزوجهء حاجى عباس اصفهانى\r\nشيخ حسن جابرى انصارى در تاريخ اصفهان مىنويسد از آثار باقيهء حاجى عباس مسجدى است كه معروف به مسجد حاجى عباس است و سبب بناى اين مسجد اين بود كه دزدى شبى بخانهء حاجى رفته منتظر فرصت بود پس در يك جايى پنهان شده شنيد كه حاجى عباس بزنش مىگويد كه امروز شاهزاده سيف الدوله جعبهء جواهرش را به من سپرده برخيز يكجاى محكمى بسپاريم دزد نبرد آن مرد دزد چون اين بشنيد از خانه بيرون رفت و فردا از بامداد بدنبال حاجى عباس چنان كه او فهم نكند راه مىپيمود تا ظهر ديد حاجى عباس وارد مسجد حكيم شد و سر حوض نشست و انگشتر الماس خود را بيرون آورده روى سنك حوض گذارده مشغول وضو گرديد براى نماز جماعت دزد انگشتر را ربوده و بشتاب آمد در خانه حاجى عباس دق الباب كرده گفت حاجى پيغام محرمانه براى عيالشان دارند بگوئيد بيايد پشت در خانه عيال حاجى عقب درآمد دزد گفت الآن خدمت حاجى بودم پيش‌خدمت سيف الدوله آمده جعبهء جواهر را از حاجى خواسته و حاجى اين انگشتر را بنشانى براى شما فرستاده و گفته جعبه را كه ديشب در صندوق گذاشتيد و صندوق را در فلان اطاق نهاديد و جايش را محكم كرديد و من بشما گفتم كه اين صندوق از شاهزاده سيف الدوله امانت سپرده شده فورا بدهيد كه بايد بردارم ببرم زن‌حاجى انگشتر را از دست دزد گرفته و گفت الآن چند زن محترمه مهمان ناگهانى رسيدند و تدارك ناهار نگرفته‌ام شما زحمت كشيده يكمن نان و ده دست كباب و دو شيشه سكنجبين بعجله خريده بياوريد تا من هم جعبه را از صندوق بيرون بياورم چون آمديد حاضر باشد بشما تسليم بدهم دزد طماع\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nيك دنيا خوشحال شده به گمان اينكه تير او به نشان رسيده با عجله تمام رفت و آنچه را زن حاجى عباس از نان و كباب و سكنجبين براى او خريده بياورد سپس گفت جعبه را بدهيد زن‌حاجى گفت زحمت كشيده خود حاجى را بگوئيد بيايد جعبه را بگيرد و پول نان و كباب و سكنجبين را هم از او بگيريد دزد گفت انگشتر را بدهيد بحاجى رد كنم زن‌حاجى گفت به زحمت شما رازى نيستم حاجى كه به خانه بيايد انگشتر را به او مىدهم دزد بيچاره دود سياه از كاخ دماغش سر بدر كرد و دنيا در نظرش تاريك شد خائبا ذليلا خاسرا از پى كار خود رفت شب حاجى كه به منزل آمد با حال پريشان زن‌حاجى پرسيد چرا پريشانى گفت انگشتر الماس مرا امروز دزديدند چون براى وضو روى سنك حوض مسجد حكيم گذاشته بودم بعد از اينكه از وضو خلاص شدم انگشتر را نديدم دانستم آن را دزديده‌اند زن‌حاجى گفت مگر آن را نداده بودى به مردى كه بياورد به من بدهد تا نشانى باشد براى جعبهء جواهر و به او گفته بودى نشانهء جعبه را كه شاهزاده طلب كرده منهم گرفتم و جعبه را به او دادم حاجى چند ثانيه همانند شخص صاعقه‌زده به صورت زن خود خيره شد بدون اينكه كلمه‌اى بگويد افتاد و بىهوش شد زن او را به هوش آورده گفت نترس كه من ندادم اين هم انگشترت كه گرفتم پدرش را هم درآوردم .\r\nپس قصه را براى حاجى نقل كرد حاجى بر فراست و فهم آن زن آفرين گفت زن‌حاجى گفت بايد در عوض يك مسجد نزديك خانهء خودمان بسازى كه منهم بروم نماز جماعت بخوانم حاجى مسجد معروف به مسجد حاجى عباس را بنا كرد .\r\n\r\nزوجهء احنف بن قيس\r\nابو الخير قواس در كتاب طرف گويد كه چون احنف بن قيس از دنيا رفت زوجهء او بر سر قبر او ايستاد و گفت ( للّه درّك من مجن فى جنن و مدرج فى كفن فنسأل الذى فجعنا بموتك و ابتلانا بفقدك ان يجعل سبيل الخير سبيلك و دليل الرشد دليلك و ان يوسع لك فى قبرك و يغفر لك يوم حشرك فو اللّه لقد كنت فى المحافل شريفا و على الارامل\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nعطوفا و لقد كنت فى الحى مسودا و الى الخليفة موفدا و لقد كانوا لقولك مستمعين و لرأيك متبعين ثم اقبلت على الناس فقالت ألا ان اولياء اللّه فى بلاده شهود على عباده و انى لقائلة حقا و مثنية صدقا و هو اهل لحسن الثناء و طيب البقاء اما و الذى كنت من اجله فى عده و من الحياة الى مدة و من المقدار الى غاية و من الآثار الى نهايه الذى رفع عملك لما قضى اجلك لقد عشت حميدا موددا و مت سعيدا مفقودا . ) در اين جمله مىفرمايد هنگامى كه بر سر قبر احنف ايستاده رحمت خدا بر تو باد اى احنف كه همانند پسرى بودى بسيار محكم كه بلاها را بوجود تو دفع مىداديم اكنون در كفن پيچيده شدى همانا مسئلت مىكنم از آن‌چنان كسى كه ما را بفقد تو مبتلا كرد و بسبب مرك تو دلهاى ما را به درد آورد اينكه قرار بدهد طريق خير را راه تو و راه رستگارى را جادهء تو و قبر ترا وسيع گرداند و لباس مغفرت در قيامت به تو بپوشاند به خدا قسم شرافت و بزرگوارى تو در مجالس و مهر و عطوفت تو به بيچارگان و بيوه‌زنان از خاطرها نمىرود هرآينه بتحقيق كه در قبيلهء قول تو مطاع و امر تو لازم الاتباع بود هرگاه در نزد خليفه مىرفتى فرمان ترا بجان و دل مىخريدند و رأى ترا متابعت مىكردند پس آن زن روى با مردم كرده گفت همانا اولياء خداوند متعال در بلاد و امصار حجت بر بندگان خدا هستند و به‌درستى كه من حق سخن مىگويم و اين مدح و ثناى من احنف را براستى شهادت دادم و او سزاوار چنين مدح و ثنا باشد به خدا قسم زندگانى پاكيزه داشت تا اجل او رسيد و حيات او خاتمه پيدا كرد و مقادير و آثار او را نهايت و منتهى رسيد اى احنف به حق آن‌كسىكه حيوة و ممات تو در دست او بود و عمل تو بسوى او بالا مىرفت تا هنگامى كه مرك ترا دريافت كه زندگانى تو ستوده و محبوب بود و مرك تو سعادت و غفران بود سپس مراجعت كرد و اشعار ذيل را انشا نمود :\r\n للّه درّك يا ابا بحر * ما ذا تغيب منك فى القبر\r\nللّه درك اى حشو الثرى * اصبحت من عرف و من نكر\r\nان كان دهر فيك جدلنا * حدثانه و وهت قوى الصبر\r\nفلكم يد اسديتها و يد * كانت ترد جرائر الدهر \r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاقول اين زن دخترعموى احنف است و نام احنف ضحاك و قيل صخر و كنيه‌اش ابو بحر و از اصحاب رسول خدا و على مرتضى و امام حسن مجتبى است در سنهء 67 هجرى در كوفه دنيا را وداع گفت و در أسد الغابة او را از حكماء و عقلاء و بصير در حرب و جدال بوده در جنك جمل مردم را از نصرت عايشه بازميداشت و در صفين در ركاب امير المؤمنين عليه السّلام حاضر بود و در حلم و كظم غيظ با حنف بن قيس مثل مىزدند و جاحظ در كتاب تاج گفته ابو بحر احنف بن قيس بن معاوية التميمى البصرى من الحكماء العقلاء الخ . و مامقانى او را ترجمه كرده گفته رسول خدا در حق او دعا كرده و طلب مغفرت براى او نموده و هرگاه داخل مسجد جامع بصره مىشد مردم تماما براى او بر پاى مىايستادند و او را گفتند روزهء بسيار مىگيرى گفت آن را مهيا مىكنم براى روزى كه شر عظيم دارد يعنى قيامت و او را با معاويه مكالماتى است كه بالاخره معاويه را مجاب مىنمايد تا آنكه معاويه از ترس زبان احنف پنجاه هزار درهم او را جايزه داد .\r\n\r\nزوجهء جابر بن عبد اللّه الانصارى\r\nعلامهء خبير شيخ عبد النبى تويسركانى در كتاب لئالى الاخبار مىفرمايد در معجزات رسول خدا صلّى اللّه عليه و آله و سلّم روايت شده در قصهء جابر كه ميهمان كرد رسول خدا صلّى اللّه عليه و آله و سلّم را در ايام غزوهء خندق و گوسفندى از براى آنها ذبح نمود و جابر را دو پسر بود كه هر دو كوچك بودند آن پسر كوچك‌تر هنگام ذبح گوسفند حاضر نبود چون وارد شد گوسفند را نديد از برادر بزرگتر پرسش كرد گفت او را ذبح كردند براى مهمان گفت چگونه او را ذبح كردند برادر بزرگتر گفت بيا تا براى تو نشان بدهم چگونه او را ذبح كردند پس برادر كوچكتر را برد بر بالاى بام و كاردى بر گلوى او گذاشت و او را ذبح نمود ديد خون جارى شد لرزه بر اندام برادر بزرگتر افتاده فرار كرده از بالاى بام افتاد و در ساعت جان سپرد و مادر ايشان مشغول تهيه اسباب مهمانى بود بناگاه ديد از ناودان خون جارى شد و صدائى به گوش او رسيد شتابان خود را به بام رسانيد ديد پسر كوچك او مذبوح\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nافتاده آهى از جگر كشيد و خود را از گريه ضبط نمود و بطلب پسر بزرگتر به اطراف بام گردش كرد ديد در ميان جاده افتاده جان به حق تسليم كرده جوارى خود را طلب نمود فرمود بعجله مرا مساعدت بنمائيد و اين مطلب را پوشيده داريد چه آنكه امروز رسول خدا صلّى اللّه عليه و آله و سلّم در خانهء ما مهمان است مبادا خاطر مباركش رنجه شود سپس با مساعدت جوارى آن دو جنازه را در خانه پنهان كرد و بامر مهمان‌دارى قيام نمود تا اينكه رسول خدا با هفصد نفر از صحابه خود وارد گرديد چون خواست رسول خدا صلّى اللّه عليه و آله و سلّم طعام تناول بنمايد جبرئيل نازل شد عرض كرد يا رسول اللّه طعام تناول نفرمائيد تا دو پسر جابر بر سر سفره حاضر نشوند حضرت جابر را طلبيد و پيغام جبرئيل را رسانيد جابر از زوجهء خود استفسار حال ايشان نمود گفت بيرون رفتند شما طعام تناول بفرمائيد جابر از خانه بيرون شد و به هر طرف دويد اثرى از ايشان نديد اين وقت جبرئيل واقعه را براى رسول خدا بيان نمود عرض كرد يا رسول اللّه زوجهء جابر را بشارت به بهشت ده براى اين صبر و شكيبائى كه نمود و بفرمائيد تا جنازهء هر دو را حاضر بنمايند و دعا كنيد كه خداوند متعال آنها را زنده خواهد كرد و با شما طعام خواهند خورد جابر هر دو را حاضر كرد رسول خدا صلّى اللّه عليه و آله و سلّم دعا نمود هر دو بقدرت خداوند متعال زنده شدند و با رسول خدا صلّى اللّه عليه و آله و سلّم طعام تناول نمودند .\r\nاقول در جلد سوم همين كتاب در ترجمهء ام سليم نظير همين واقعه بيان شد كه در زمان پيش بوده و جابر بن عبد اللّه بن عمرو بن حزام الانصارى الخزرجى تا اواخر امام باقر عليه السّلام را درك كرده در سنه 78 در مدينه وفات كرده و اتفاقى ارباب رجال است جلالت و عظمت او و اخبار بسيار از او در كتب شيعه و سنى او منقولست و از هفتاد نفرى است كه در ليلهء عقبه با رسول خدا صلّى اللّه عليه و آله و سلّم بيعت كردند و از غازيان بدر و احد بالاخره هيجده غزوه با رسول خدا صلّى اللّه عليه و آله و سلّم بوده كه از آن جمله غزوه بدر و احد است و از سابقين مرجوعين الى امير المؤمنين عليه السّلام است و منقطع الى اهل البيت عليهم السلام است و آخر كسى بود از اصحاب رسول خدا صلّى اللّه عليه و آله و سلّم كه دنيا را وداع گفت و جابر كسى است كه عصائى در دست داشت و در كوچه‌هاى مدينه مىگرديد و مىگفت على خير البشر فمن ابى\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nفقد كفر يا معاشر الانصار ادبوا اولادكم على حب على بن ابى طالب و من ابى فلينظر فى شان امه . ( مامقانى )\r\nو قصهء مهمانى جابر را مجلسى در جلد 2 حيوة القلوب از على بن ابراهيم قمى نقل كرده كه جابر فرمود من به مسجد فتح رفتم ديدم رسول خدا صلّى اللّه عليه و آله و سلّم خوابيده است و رداى مبارك را در زير سر گذاشته و از گرسنگى بر شكم خود سنگى بسته است گفتم يا رسول اللّه ممكن است كه در خانهء من چاشت ميل بفرمائى فرمود كه چه چيز در خانه دارى اى جابر گفتم بزغاله و يك صاع جو دارم فرمود برو آنچه دارى به عمل بياور تا ما بيائيم جابر گفت به خانه رفتم و زن خود را امر كردم كه جو را آرد كرد و خمير نمود و من بزغاله را كشتم و پوست كندم و زن نان پخت چون فارغ شديم به خدمت آن حضرت آمدم و او را خبر دادم كه تشريف بياورد اين وقت حضرت در كنار خندق ايستاد و فرمود اى گروه مهاجر و انصار اجابت كنيد دعوت جابر را در خندق هفصد مرد كار مىكردند چون نداى حضرت را شنيدند همه بيرون آمدند و بجانب خانهء من روانه شدند و در راه حضرت بهر كه مير سيد از مهاجر و انصار مىفرمود كه اجابت كنيد جابر را جابر گفت كه من پيش رفتم و با اهل خود گفتم كه به خدا سوگند حضرت آمد با گروهى كه هيچ‌كس را طاقت اطعام ايشان نيست زن پرسيد كه آيا تو حضرت را اعلام كردى كه چه چيز در خانه داريم گفتم آرى گفت پس كارى مدار خود بهتر مىداند جابر گفت كه حضرت داخل خانه شد و در ديك نظرى كرد و فرمود كه كمچه بزن و بيرون آور و قدرى در ته آن بگذارد در تنور نظرى كرد و فرمود كه نان بيرون آور و قدرى در تنور بگذار و همه را بيرون مياور پس كاسه طلبيد و بدست بابركت نان در كاسه تريد كرد و مرق بر روى نان ريخت و فرمود كه ده نفر را بياور آمدند و خوردند تا سير شدند پس فرمود كه يك دست بزغاله را بيرون بياور آوردم و ايشان خوردند پس فرمود كه ده نفر ديگر را بطلب طلبيدم و ايشان نيز خوردند و سير شدند و در كاسه اثرى از خوردن ايشان ظاهر نشد به غير جاى انگشتان ايشان پس ذراع ديگر را طلبيد و ايشان خوردند پس ده نفر ديگر را طلبيد و ايشان نيز سير\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nشدند و در كاسه اثرى از خوردن ايشان ظاهر نشد به غير جاى انگشتان ايشان و ذراع ديگر طلبيد و آوردم و خوردند . پس به حضرت عرض كردم كه گوسفند چند ذراع دارد فرمود دوتا گفتم كه من سه ذراع تا به حال آوردم به حق خداوندى كه تو را به حق فرستاده حضرت فرمود اگر سخن نمىگفتى هرآينه همه مردم از ذراع مىخوردند جابر گفت كه همچنين ده نفر ده نفر آوردم تا همه خوردند و سير شدند و آن‌قدر طعام براى ما ماند كه تا چند روز ديگر مىخورديم .\r\n\r\nزوجهء امام حسن مجتبى\r\nمادر زيد بن الحسن بعضى نام او را ام بشر ضبط كردند و بعضى ام طلحه و ايشان دختر ابى مسعود عقبة بن عمرو انصارى است و در ميان فرزندان امام حسن أسن از زيد نبود و او جد اعلاى شاهزاده عبد العظيم است يعنى جد سوم آن حضرت است و او را شريف بنى هاشم مىخواندند و صدقات رسول خدا صلّى اللّه عليه و آله و سلّم در دست او بود و او از طبقهء دوم تابعين است و پسرش امير الحسن جد دوم عبد العظيم است و مذاق او مذاق زيديه نبود و با بنى اميه تقيه مىكرد .\r\nبالاخره صدسال و اگرنه نود سال در دنيا زندگانى كرد و مردى جواد و سخى بوده . ( روح و ريحان )\r\n\r\nزينب بنت امير المؤمنين ( ع )\r\nبه حمد اللّه در جلد سوم اين كتاب كاملا مفصلا سبق ذكر يافت كمااينكه زينب بنت جحش ام‌المؤمنين و زينب بنت رسول اللّه صلّى اللّه عليه و آله و سلّم در جلد ثانى مفصلا سبق ذكر يافت .\r\n\r\nزينب آزادكردهء ابو بكر\r\nجاريه‌اى بود روميه كه ايمان به رسول خدا صلّى اللّه عليه و آله و سلّم آورد قريش او را عذاب مىكردند ابو بكر او را خريد و آزاد كرد مع ذلك در تحت فشار قريش بود در مكه نظر\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nباينكه مانند بلال و صهيب عشيره نداشتند و زينب بر اين شكنجه و عذاب صبر مىكرد و در آن شكنجه و عذاب بالاخره نابينا گرديد مردم قريش گفتند لات و عزى او را از هر دو چشم نابينا كردند اين سخن بر زينب گران آمد و صبر بر اين شماتت و سرزنش نتوانست دست بدرگاه الهى برداشت و روشنى چشم خود را از خداى متعال مسئلت كرد تير دعايش بهدف اجابت مقرون گرديد و چشمهاى او روشن شد و زبان كفار از سرزنش او قطع گرديد ( نامهء دانشوران )\r\n\r\nزينب بنت معيقب\r\nو نيز در نامهء دانشوران گويد چون كثير غره در مدينه از دنيا رفت در سنه 105 زن و مرد مدينه نماند مگر بجنازهء او حاضر گرديد و همىگفتند اشعر ناس از دنيا برفت و جماعت زنان بر جنازه كثير انجمن كردند و همىبگريستند و در ناله و ندبه از كثير غره نام همىبردند پس ابو جعفر محمد بن على الباقر عليهما السلام فرمود راه دهيد تا جنازهء كثير را برداريم يزيد بن عروه حكايت كند كه ما زنان را همى دور مىساختيم و محمد بن على عليه السّلام با آستين خويش ايشان را دفع مىداد و مىفرمود اى صواحبات يوسف از وى دور شويد از آن ميانه زنى آواز برآورد و گفت يا ابن رسول اللّه براستى سخن كردى ما صواحبات يوسف هستيم لكن براى يوسف از شما بهتر باشيم ابو جعفر بخشم شد با يكى از غلامان خويش گفت نگران ايزن باش تا بعد از فراقت دفن كثير غره او را بنزد من آرى چون از كار تشييع به پرداختند آن زن را آوردند گفتى مانند شرارهء آتش بود آن حضرت به او فرمود توئى كه گفتى ما براى يوسف بهتريم از شما مردان گفت آرى مرا از خشم خود امان ده تا بعرض برسانم حضرت فرمود در امانى بگوى تا چه گوئى گفت يا ابن رسول اللّه ما يوسف را بلذات دعوت مىكرديم تا خوش بخورد و خوش بياشامد و خوش بخوابد و خوش بگويد و خوش تمتع برگيرد و خوش تنعم جويد لكن شما گروه مردان يوسف را برهنه كرديد و او را به خاك افكنديد پس از آن او را بچاه انداختيد و پيرهن از تن او بيرون آورديد و چنان گوهر گرانبها را به قيمت پستى بفروختيد\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nو چنان آفتاب جهان‌آرا را در حجاب زندان پنهان ساختيد بفرماى كدام‌يك از ما با او مهربان‌تر و رئوف باشد محمد بن على ( ع ) فرمود للّه درك هرگز با زنى تغالب نورزى مگر آنكه بر وى غلبه جوئى آنگاه با او گفت آيا تو را شوهرى باشد گفت مرا از مردان كسى است كه من شوى اويم آن حضرت فرمود براستى گفتى چه مانند تو زنى مالك اختيار شوهر خويش باشد چون آن زن اين كلمات بپاى برد و برفت مردى از حاضران گفت وى زينب دختر معيقب است .\r\n\r\nزينب بيگم\r\nزوجهء حكيم الملك اردستانى در تاريخ اصفهان گويد حكيم الملك در علم طب مهارتى بكمال داشته مدتى رفت بهندوستان با عيال خود زينب بيگم و مطبى نزديك اورنك زيب شاه هند گرفت اتفاقا دختر شاه مريض و اطباى هند از معالجه او عاجز شدند حكيم الملك او را معالجه نمود شاه زر و جواهر بسيار به او و بعيالش زينب بيگم داده او باصفهان برگشت و با عيالش زينب بيگم دو مدرسه بنا كردند يكى مدرسهء ( نم‌آورد ) در سنهء 1117 كه آن را زينب بيگم در محلهء نم‌آورد بنا كرد و آن دو جريب است و معادل مصارف آن املاك و مستقلاتى خريده وقف نموده و يكى ديگر مدرسهء ( كاسه‌گران ) كه در همان تاريخ بنا كردند و آن دو جريب و دو قفيز و نيم شاه است در بازار ريسمان‌فروشان پشت ميدان كهنه و در مدرسه نم‌آورد هميشه بزرگان علماء و فضلاء بافاضه و استفاضه مشغول بودند مانند مرحوم حاجى شيخ رفيع و مرحوم ملا حسن نائينى و ملا ميرزاى قمشه‌اى و مرحوم حاجى ميرزا بديع و مرحوم آقا سيد محمد باقر درچه‌اى و مرحوم آقا عبد الكريم جزى و از براى اين مدرسه موقوفاتى در اردستان معين كرده‌اند جزاهم اللّه عن الاسلام خيرا .\r\n\r\nزينب بنت ام سلمه\r\nكه ربيبه رسول خدا صلّى اللّه عليه و آله و سلّم بود هنگامى كه مادرش ام‌المؤمنين ام سلمه و پدرش ابو سلمه به حبشه هجرت كردند در آنجا متولد گرديد ام سلمه نام او را بره گذاشت\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nرسول خدا صلّى اللّه عليه و آله و سلّم آن را تغيير داد و او را زينب نام نهاد ابن عبد البر در استيعاب و ابن منده و ابو نعيم او را از صحابه رسول خدا صلّى اللّه عليه و آله و سلّم تعداد كردند و او را افقه زمان خود معرفى كردند .\r\n( مامقانى )\r\n\r\nزينب زوجهء ابن مسعود\r\nمامقانى او را از صحابيات شمرده و اين زن انصاريه است در ترجمهء ريطه زوجهء ديگر عبد اللّه بن مسعود شرحى در احوال ابن مسعود بيان شد و شيخ در رجال خود و ابن عبد العزيز اين زينب را مرقوم داشته‌اند .\r\n\r\nزينب بنت محمد بن يحيى\r\nمامقانى مىفرمايد شيخ در رجال خود او را از اصحاب حضرت جواد عليه السّلام شمرده و ظاهر اين است كه اماميه است الا انى لم اقف على ما يدرجه فى الحسان .\r\nلا يخفى كه علامه مامقانى در رجال خود بيست و پنج محمد بن يحيى تعداد كرده معلوم نيست كه اين خاتون دختر كدام‌يك از أين مذكورين مىباشد .\r\n\r\nزينب بنت سليمان بن على\r\nابن عبد اللّه بن عباس بن عبد المطلب عليه السّلام خطيب بغدادى او را در تاريخ بغداد ذكر كرده گفته از پدرش روايت دارد و عاصم بن على الواسطى و جعفر بن عبد الواحد القاضى و عبد الصمد بن موسى الهاشمى و احمد بن خليل بن مالك از او روايت دارند و از جمله روايات او است كه از جدش عبد اللّه بن عباس حديث كند كه هرگاه رسول خدا صلّى اللّه عليه و آله و سلّم در تابستان سفر مىكرد شب جمعه بيرون مىرفت و هرگاه در زمستان مراجعت مىكرد شب جمعه مراجعت مىكرد .\r\n\r\nزينب صاحب در المنثور\r\nبنت على بن حسين فواز عاملى صاحب كتاب در المنثور و فى طبقات ربات الخدور كه آن را در پانصد و پنجاه و دو صحيفه در مصر بطبع رسانيده و در آن زنان مشهورهء عالم\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nرا باختلاف اجناسهم و مللهم و مذاهبهم جمع كرده است و از براى او كتب ديگرى است كه بطبع نرسيده است در قاهرهء مصر در كانون ثانى سنهء 1914 ميلادى وفات كرده است ولادت او در قريهء ( تبنين ) كه يكى از قراى صيد است در سنهء 1860 ميلادى بوده است .\r\nو كانت كاتبة اديبة شاعرة مبدعة چون ده سال از سن او گذشت از جبل عامل باسكندريه آمد و مشغول تحصيل گرديد از نحو و صرف و معانى و بيان و عروض و تاريخ و انشاء قراءة و كتابة خود را تكميل كرد پس از آن بنظم شعر پرداخت و اشعار آبدار بساخت تا اينكه ديوانى كبير شد ولى بطبع نرسيده و مقالات سودمند اجتماعى بمجلات و جرائد همىفرستاد كه از آن مقالات كمال استعداد او در علوم ادبيه روشن است .\r\nدر اعلام النساء در ترجمهء او پاره‌اى از آن مقالات را درج كرده و بعضى از آثار طبع او اين اشعار است :\r\n للشرق فضل للبرية انه * يأتى الوجود بكل حسن معجب\r\nو الغرب اظلم ما يكون لا لنا * نشقى يفرقه شمسنا فى المغرب \r\nو من تغز لها\r\n جمعتنى يوما و الحبيب منازل * و تعطف الدهر الذى هو باخل\r\nدارت كئوس الانس فيما بيننا * ابد الدنيا فى الغرام دلائل\r\nو غدا يعاطينى المدام حديثه * و اللحظ بالسحر الحلال يغازل\r\nمالت بنا الصهباء فى سنن الهوى * حتى وجدنا للكلام اوائل\r\nجاذبته نحوى و كان مقنعا * فتمايل القد الرطيب العادل\r\nفلمست بدر التم بين أناملي * لكنه قد حال دونى حائل \r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nزينب البغدادية\r\nمادرش فاطمه دختر عباس بغدادى است زنى فقيهه فاضله صاحب دين و ورع و صلاح و زهد و عبادت بوده خلق كثيرى از زنان مصر و دمشق و بغداد از مواعظ او منتفع مىشدند تا اينكه درج 2 سنه 796 وفات كرد ( در المنثور ) فواز .\r\n\r\nزينب زوجهء ابى سعيد الخدرى\r\nدختر كعب بن عجره بانوئى محدثه و ثقه از صحابيات است در اعلام النساء او را ذكر كرده گفته از شوهر خود ابو سعيد روايت دارد و پسر برادرش سعيد بن اسحاق و ديگر سليمان بن محمد بن كعب از او روايت دارند و اخبار او را ابو داود و ترمذى و نسائى و ابن ماجه و امام احمد اخراج كرده‌اند .\r\nاقول اما ابو سعيد الخدرى « 1 » اسمه سعد بن مالك اوسنان بن عبد بن ثعلبة بن عبيد بن الابجر الملقب بخدرة بن عوف بن الحارث بن الخزرج از مشاهير اصحاب رسول خدا بروايت أسد الغابة در روز جمعه سنهء 74 هجرت در مدينه وفات كرد و در بقيع مدفون گرديد و با رسول خدا صلّى اللّه عليه و آله و سلّم در دوازده غزوه ملازم ركاب بود كه اول آنها غزوهء احزاب بود چون در غزوهء بدر و احد هنوز سن او مقتضى نبود كه در ميدان حرب حاضر بشود .\r\nو در تاج العروس گفته‌اند من مشاهير الصحابة و نجباء الانصار و علمائهم و در رجال كشى گفته‌اند من السابقين الاولين الذين رجعوا الى امير المؤمنين .\r\nو منقول از فضل بن شاذان است كه از حضرت رضا عليه السّلام نقل كرده كه آن حضرت\r\n\r\n\r\n","description":"","footnote":"\r\n( 1 ) و الخدرى بالخاء المعجمة المضمومة و الدال المهملة الساكنة و الراء المهملة و الياء نسبة الى خدرة بضم الخاء المعجمة و سكون الدال المهلة و فتح الراء بعدها هاء حى من الانصار و هو لقب لابجر بن عوف بن الحرث بن الخزرج و قيل خدرة ام ابجر و عن جامع الاصول و الاول اشهر و عده الشيخ فى رجاله تارة من اصحاب رسول اللّه و اخرى من اصحاب امير المؤمنين قائلا سعد بن مالك الخزرجى يكنى ابا سعيد الخدرى الانصارى\r\n","page_name":" 306 ","page_number":306},
  {"content":"\r\n\r\nفرمود ابو سعيد خدرى من الذين مضوا على منهاج نبيهم صلّى اللّه عليه و آله و سلّم و لم يغيرا و او لم يبدلوا و او را از اصفياء اصحاب امير المؤمنين شمردند و چندان در تشييع متصلب بود كه ترمذى در صحيح خود از همين ابو سعيد نقل كرده انه قال كنا نعرف المنافقين ببغضهم عليا و ابن خالويه در كتاب الآل از او نقل كرده كه فرمود شنيدم از رسول خدا صلّى اللّه عليه و آله و سلّم كه بعلى بن ابى طالب فرمود يا على حب تو ايمان است و بغض تو نفاق است و اول كسى كه داخل بهشت مىشود دوست تو است و اول كسى كه داخل جهنم مىشود دشمن تو است بالجمله جماعتى از صحابه و تابعين از او روايت دارند از آن جمله جابر و زيد بن ثابت و ابن عباس و انس و ابن عمرو ابن زبير و از تابعين سعيد بن المسيب و ابو سلمه و عبيد اللّه بن عتبه و عطاء بن يسار و ابو امامة بن سهل بن حنيف و غيرهم .\r\n\r\nزينب بنت محمد بن الامام الحسن اليمنى\r\nدر بلاد يمن چون شيعى زيدى مذهبند سلطان خود را امام مىگويند و بنا بر نقل اعلام النساء اين خاتون اديبه فاضله شاعره بوده در علم نحو و اصول و منطق و علم نجوم و رمل و سيمياء مهارتى بكمال داشته و از جمله اشعار او است نامه‌اى كه به شوهر خود سيد على فرزند اسماعيل كه او را امام وقت مىدانسته‌اند و لقب متوكل على اللّه به او داده بودند .\r\n اصخ لى ايها الملك الهمام * عليك صلاة ربك و السلام \r\nو اشعار مقطوع ايشان كه بلدهء ( شهاره ) كه يكى از بلاد يمن است فضيلت داده است بصنعاء كه بلد ديگرى از بلاد يمن است و لطيفهء غريبى به كار برده است :\r\n و قائل لى أ زال ليس تشبهها * شهارة قلت قف لى و استمع مثلى\r\nأ ليس صنعاء تحت الظهر مع ضلع * اما شهارة فوق النحر و المقل \r\nيعنى گوينده‌اى از براى من گفت كه شهر ( ازال ) كه اسم يكى از بلدان صنعاء است . شباهت ندارد بلد شهاره به شهر ازال گفتم من بايست تا تو را جواب گويم اكنون\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاز تو پرسش مىكنم آيا صنعا واقع نشده است در زير دو وادى كه يكى را ظهر و يكى را ضلع مىگويند و لكن بلد شهاره در بالاى دروازه‌اى كه او را نحر مىگويند و بالاى مقل كه نام چشمه‌ايست نزديك دروازهء نحر پس همچنان‌كه نحر كه نام گلو است و مقل كه نام مژگان چشم است در اعالى بدن است و ضلع كه نام دندهء پهلو و كمر است پائين‌تر واقع شده است و آنچه در بالاتر است شريف‌تر است و مشار اليها كتاب قاموس را از كسى بعاريهء مضمونه باشعار ذيل طلب نمود :\r\n مولاى موسى بالذى سمك السماء * و بامره فى اليم القى موسى\r\nجدلى بعارية مضمونة * و ابعث الىّ كتابك القاموسى \r\n\r\nزينب الشعرية\r\nدر جلد 5 الغدير ص 413 از طبع دوم مىفرمايد اين زن دختر عبد الرحمن بن الحسن الجرجانى است او را ام المؤيد مىگفته‌اند در سنه 615 وفات كرده و او فقيهه و محدثه بوده و اجازه از جمعى علما داشته و از ايشان روايت دارد و كمال الدّين محمد ابن طلحه صاحب مطالب السؤل از او اخذ حديث كرده ولادت و وفاتش در نيشابور بوده .\r\n\r\nزينب دختر عبد اللّه محض\r\nاو را بأبى الحسن على بن حسن مثلث تزويج كردند چهار دختر و پنج پسر از او آورد به اين نامها اول رقيه دوم فاطمه سوم ام كلثوم چهارم ام الحسن پنجم محمد ششم عبد اللّه هفتم عبد الرحمن هشتم حسن نهم حسين و شوهرش را على عابد و ذو الثفنات و روح الصالح مىگفته‌اند سپس منصور دوانيقى در زير غل و زنجير هنگامى كه سر به سجده داشت جان به جان‌آفرين تسليم نمود و مادر اين خاتون دختر ابو عبيدة بن عبد اللّه بن زمعة بن اسود و خواهر محمد و ابراهيم و موسى الجون است و پسرش حسين همان صاحب فخ است كه با جمعى از علويين در فخ شهيد شدند در سنهء 169 بامر موسى الهادى كه چهارمى از خلفاى بنى العباس است و همين زينب پسرش حسين صاحب فخ را در حال كودكى ترفص مىداد و اين اشعار مىسرود :\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n تعلم يا ابن زينب من هند * كم لك بالبطحاء من معد\r\nمن خال صدق ماجد وجد \r\nو مادر اين زينب هند دختر ابو عبيدهء مذكور است و مانند شوهرش على عابد در مراتب عبادت بنهايت بود و كاملا مراقبت و مواظبت داشت چون ابو جعفر منصور پدر زينب كه عبد اللّه محض بوده باشد و برادرانش محمد و ابراهيم و شوهرش على عابد را بقتل رسانيد برخواسته پلاس بر تن پوشيد و در زير آن پيراهن نرمى نپوشيد و آن پلاس درشت بر اندامش ملصق بود تا از دنيا رفت و در ايام زندگانى همواره بر آن كشتگان ناله و زارى مىكرد تا بىهوش مىشد لكن در حق منصور دوانيقى سخنى كه متضمن دشنام باشد نمىگفت و از آن‌گونه گفتار بر كنار بود و از كمال زهد و تقوى و قدس كه او را بود نمىخواست براى اينكه كلمهء زشتى بر زبان راند و شفاى نفس خويش را بدست كند و بواسطهء فحش و دشنام ارتكاب گناهى كرده باشد فقط سر بجانب آسمان بلند مىكرد و عرض مىنمود يا فاطر السموات و الارض يا عالم الغيب و الشهادة و الحاكم بين عباده احكم بيننا و بين قومنا بالحق و انت خير الحاكين . ( ناسخ )\r\n\r\nو اما پسرش حسين رئيس شهداء فخ است\r\nبفتح الفاء و تشديد الخاء اسم چاهى است بين مكه و مدينه تقريبا يك فرسخ از مكه دور است و اين حسين فرزند على بن حسن مثلث فرزند حسن مثنى فرزند امام حسن مجتبى عليه السّلام در سنهء 169 شهيد شد و سه شبانه‌روز بدن او و اصحابش به روى خاكها دفن نكردند و حاصل اين فاجعه اين است كه ابو الفرج در مقاتل الطالبيين مىنويسد كه موسى الهادى اسحاق بن عيسى را والى مدينه قرار داده بود و اسحاق عبد العزيز نامى كه از نژاد عمر بن الخطاب بود خليفهء خود گردانيده بود و اين ناپاك برحسب عداوت شديده با علويين بر آنها سخت مىگرفت و همه‌روزه علويين بايد بيايند و خود را معرفى كنند و كار را بر ايشان تنك گرفت و هريك را ضامن ديگرى قرار مىداد تا يك روز حسن بن زيد در ميان آنها نبود عمرى بر صاحب فخ سخت گرفت كه البتّه او را بايد حاضر كنى فخ مهلت طلبيد در اين اثناء پيشروان مردم حاج نمايان شدند\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nقريب هفتاد تن مردم شيعى وارد گشتند و در سراى ابن افلح كه در بقيع بود جمع شدند و با صاحب فخ ملاقات كردند عمرى بر سخت‌گيرى خود بيفزود و همه را در مقصوره جمع كرده اجازه نداد كه بخانه‌هاى خود بروند بالاخره مهياى خروج گرديدند بيست و شش نفر از فرزندان على عليه السّلام و جماعتى از مردم حاج با حسين بيعت كردند و در صبح آن‌روز مؤذن را اجبار كردند به گفتن حى على خير العمل و ترك الصلاة خير من النوم عمرى چون اين بشنيد فرار كرد حسين صاحب فخ به مسجد آمد و نماز گذارد و خطبه قرائت نمود و مردم را به يارى خود طلبيد ولى چنان كه بايد او را نصرت نكردند از ترس بنى العباس بالاخره كار مدينه را بنظام كرد و با اصحاب خود بجانب مكه روان گرديد و از متابعان و اهالى و موالى سيصد تن به دو پيوستند چون بفخ رسيدند لشكريان عباسى با ايشان روبرو شدند و عباس بن محمد و موسى بن عيسى و جعفر و محمد دو پسر سليمان و مبارك تركى و حسن حاجب كه رؤساى لشكر عباسيان بودند ساختهء قتال شدند و در حجاج از عباسيان هركه بود به آنها پيوست و كوس جنك را بزدند و در قتل ذرارى پيغمبر يكدل و يك‌جهت شدند موسى بن عيسى با كمال شقاوت و قساوت سپاه را بر صف بداشت و خود بميدان تاخت لشكر حسين بر او حمله كردند موسى از روى مكر و خديعت چندى خود را واپس گرفت و خود را منهزم نمود تا ايشان بفرودگاه رودخانه درآمدند و جاى بر ايشان تنك شد بناگاه محمد بن سليمان از طرف ديگر بر ايشان حمله‌ور گرديد و از دنبال ايشان بتاخت و يك‌دفعه ايشان را در گرداب بلا در سپردند بيشتر اصحاب حسين شهيد شدند .\r\nقاسم بن ابراهيم روايت كند كه نگران حسين صاحب فخ شدم كه در آن حربگاه چيزى را در خاك مدفون ساخت گمان بردم كه مگر چيزى سنگين قيمت است پس از جنك آن مكان را فحص كردند ديدند پاره‌اى از گوشت صورت شريفش بود كه آن را در خاك دفن كرده بود بالجمله سرهاى شهدا را از تن جدا كردند كه زياده از صد سر بود و اين واقعه در روز ترويه اتفاق افتاد و بقيهء اصحاب حسين با حجاج مخلوط شدند هريك به طرفى فرار كردند و سرهاى شهيدان را به بغداد حمل كردند و سر حسين صاحب\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nفخ را در پيش موسى الهادى نهادند آشفته گشت و گفت سوگند با خداى چنان پنداريد كه سر طاغوتى از طواغيت را بياورده‌ايد همانا كمتر كيفر شما اين است كه شما از جوائز و عطاياى خود محروم بمانيد آن جماعت را هيچ‌چيز عطا نفرمود خسر الدنيا و الآخرة شدند . چون خبر شهادت صاحب فخ بموسى بن جعفر عليه السّلام رسيد بگريست و فرمود ( انا للّه و انا اليه راجعون مضى و اللّه مسلما صالحا صواما آمرا بالمعروف ناهيا عن المنكر ما كان فى اهل بيته مثله ) .\r\nو محمد بن سليمان كه قاتل حسين صاحب فخ بود چون هنگام احتضار او رسيد شهادتين را كه تلقين او مىكردند در عوض مكرر در مكرر اين شعر را مىخواند تا بجهنم و اصل گرديد :\r\n الا ليت امى لم تلدنى و لم اكن * لقيت حسينا يوم فخ و لا الحسن \r\nو در كافى در خبر عبد اللّه بن مفضل مىگويد كه موسى بن جعفر بحسين صاحب فخ فرمود يا ابن عم انك مقتول لا محاله در جهاد كوشش كن كه اين قوم به ظاهر مسلمانند و در باطن كفارند انا للّه و انا اليه راجعون الى اللّه احتسب عنائى .\r\nو مامقانى در رجال خود بترجمهء حسين صاحب فخ گفته كه روايت شده از يحيى ابن عبد اللّه و حسين صاحب فخ كه فرمودند ما خروج نكرديم مگر آنكه با موسى بن جعفر عليه السّلام مشورت كرديم و ما را امر بخروج فرمود سپس مشار اليه توثيق صاحب فخ مىنمايد .\r\nبالجمله در جلد 2 متعلق با موسى بن جعفر از متممات ناسخ التواريخ زياده از 20 صحيفه در احوال صاحب فخ مرقوم داشته .\r\n\r\nبيان پاره‌اى از فضائل وجود صاحب فخ\r\nدر كتاب نام‌برده حديث كند كه رسول خدا چون بموضع فخ رسيد در آنجا نماز بگذاشت و فرمود ( يقتل هاهنا رجل من أهل بيتي فى عصابة من المؤمنين ينزل لهم باكفان و\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nحنوط من الجنة تسبق ارواحهم اجسادهم الى الجنة )\r\nدر اين زمين مردى از اهل بيت من با گروهى از مؤمنان بقتل مىرسند كفن و حنوط ايشان از بهشت بر ايشان فرود آيد جانهاى ايشان بر اجساد ايشان سبقت گيرد .\r\nو نيز روايت كرده كه رسول خدا صلّى اللّه عليه و آله و سلّم « 1 » بفخ بگذشت و در آنجا فرود شد و يك ركعت نماز بگذاشت چون بركعت دوم برسيد سيلاب اشك او جارى گرديد اصحاب رسول خدا چون آن حضرت را گريان ديدند بگريستند چون از نماز فارغ گرديد و اصحاب خود را گريان ديد سبب پرسيد عرض كردند يا رسول اللّه بسبب گريهء شما گريان شديم فرمود جبرئيل بر من نازل شد هنگامى كه ركعت اول را خاتمه دادم گفت اى محمد همانا مردى از فرزندان تو در اين مكان شهيد مىشود و هركس با او بعز شهادت نائل بشود اجر دو شهيد يابد .\r\nو نيز از نصر بن قرواش حديث مىكند كه من شتران خود را به امام صادق عليه السّلام كرايه دادم چون از بطن مرة عبور داديم فرمودند اى نصر چون بفخ رسيديم مرا آگاه كن عرض كردم مگر شما آن مكان را نمىشناسى فرمودند چرا ولى خوف دارم كه خواب بر چشم من غالب بشود چون بفخ رسيديم نزديك محمل آن حضرت آمدم وى را در خواب ديدم محمل را حركتى دادم بيدار شد عرض كردم يا سيدى بفخ رسيديم فرمود محمل مرا از ميان قطار بكنارى بر و مهار شتران را باهم بربند من چنان كردم فرمود شتر را بخوابان و كوزهء آبى براى من حاضر كن بفرموده عمل كردم وضوء گرفت و نماز بگذاشت و سپس سوار شد عرض كردم فدايت گردم آيا اين از مناسك حج محسوب است « 2 » فرمود از مناسك حج محسوب نيست لكن در اينجا مردى از اهل بيت\r\n\r\n\r\n","description":"","footnote":"\r\n( 1 ) مر النبى صلّى اللّه عليه و آله بفخ فنزل فصلّى ركعة فلما صلّى الثانية بكى و هو فى الصلاة فلما راى الناس النبى ( ص ) يبكى بكوا فلما انصرف من الصلاة قال ما يبكيكم قالوا لما رايناك تبكى بكينا يا رسول اللّه قال نزل على جبرئيل لما صليت الركعة الاولى فقال يا محمد ان رجلا من ولدك يقتل فى هذا المكان و اجر الشهيد معه اجر شهيدين\r\n( 2 ) قال لا و لكن يقتل هاهنا رجل من اهل بيتى فى عصابة تسبق ارواحهم اجسادهم الى الجنة\r\n","page_name":" 312 ","page_number":312},
  {"content":"\r\n\r\nمن با گروهى كشته مىشوند كه ارواح ايشان بر اجساد ايشان بجانب بهشت پيشى مىگيرد .\r\nو حضرت جواد عليه السّلام فرمود براى ما اهل بيت بعد از قضيهء هايلهء كربلا هيچ قتلگاهى بزرگتر از حادثهء فخ روى نداده است .\r\n\r\nجود و سخاى صاحب فخ\r\nدر مقاتل الطالبيين از على بن حسن حضرمى حديث كند كه گفت شنيدم از حسن بن هزيل كه مىگفت باغستانى بچهل هزار دينار از صاحب فخ خريدم تمام آن دنانير را در پيشگاه سراى خويش بر مردمان مستمند درويش قسمت كرد و از تمام آن جمله يك دينار باهل و عيال خود نبرد و جمله آن دنانير را مشت‌مشت به من مىداد و من براى فقراى مدينه مىبردم .\r\nو نيز على بن ابراهيم مؤذن مسجد مالك اشتر عليه‌الرحمه گفت حسن بن هزيل با من حديث كرد كه حسين صاحب فخ به من فرمود چهار هزار درهم براى من قرض كن نزد يكى از دوستان خود شدم دو هزار درهم بداد و گفت چون بامداد شود نزد من بيا تا دو هزار درهم ديگر را نيز گرفته تسليم نمايم اين وقت از نزد او بيرون شدم و آن دو هزار درهم را در زير حصيرى كه حسين بن على بر آن نماز مىگذاشت بگذاشتم بامداد برفتم و آن دو هزار درهم ديگر را نيز گرفته بياوردم و در طلب آن دو هزار درهم كه به زير حصير نهاده بودم رفتم چيزى نيافتم عرض كردم يا ابن رسول اللّه آن دو هزار درهم را چه كردى فرمود از آن پرسش مكن اصرار كردم فرمود فقيرى بدنبال من آمد گفتم آيا حاجتى دارى گفت حاجتى ندارم و لكن دوست دارم كه در كنف حمايت و پناه و عزه و جاه تو بگذرانم من آن دراهم به او دادم و او را براى خود موجب اجرى نمىدانم چون خداى عز و جل فرمايد  ( لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ )  چه دينار و درهم در نزد من با خاك يكسان است .\r\nو نيز يحيى بن سليمان گويد حسين بن على دو جامه بخريد يكى را به خدمتگزار خود ابو حمزه بداد و ديگرى را رداى خود گردانيد در طى راه سائلى به او رسيد حسين\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nابو حمزه را فرمود جامهء خود را به اين سائل داد چون بدر خانهء خود رسيد حسين رداى خود را از دوش برگرفت و بسائل بداد و فرمود رداى ابو حمزه را ازار كن و اين يك را ردا بگردان ابو حمزه گويد از دنبال سائل رفتم و هر دو را به دو دينار خريدارى كردم و به خدمت حسين بياوردم فرمود چند بخريدى گفتم دو دينار حسين بفرمود تا برفتند و سائل را بياوردند خواست دوباره جامه‌ها را به او بدهد او را قسم دادم چون كار بسوگند و عهد رسيد منصرف گرديد .\r\nو نيز هاشم بن قريش گويد مردى نزد حسين صاحب فخ شد و زبان بمسئلت برگشود فرمود چيزى ندارم كه با تو عطا كنم اما در اينجا بنشين زود است كه برادرم حسن بيايد تا بر من سلام دهد چون آمد بپاى شو و حمار او را بگير ساعتى برنيامد كه حسن بيامد و از حمار به زير شد و چون نابينا بود غلامش عصايش را مىكشيد حسين به آن مرد اشارت كرد كه حمار را بازگير سائل برخواست و درازگوش را بگرفت غلام حسن مانع شد حسين با او اشارت كرد كه حمار را بسائل دهد غلام حمار را بداد سائل بگرفت و ببرد چون حسن برخواست كه برود با غلام گفت درازگوش را بياور غلام صورت حال را بگفت حسن روى با برادر خود كرد و گفت فدايت شوم آيا اين حمارا را بعاريت دادى يا بخشيدى اما به خدا قسم مىدانم مانند تو كسى حمار را بعاريت ندهد غلام عصاى مرا بكش كنايت از اينكه مىدانم حمار را بخشيده و بايد پياده به منزل خود روم .\r\nو نيز حمدون فراگويد حسين بن على صاحب فخ را وامى بسيار بر گردن افتاد با طلبكاران و غرماء خود گفت مرا بدر سراى مهدى برسانيد يعنى چندان صبر كنيد تا من بر مهدى وارد بشوم پس بر شترى سوار شد و در بغداد بر در سراى مهدى آمد و شتر را خوابانيد و دربان را فرمود با مهدى بگو بنى عم تو حسين بن على عابد است مهدى چون خبر ورود او را بدانست با دربان گفت واى بر تو او را بر همان شتر كه سوار است وارد بنما حسين را با شتر كه بر او نشسته بود وارد كردند چون بر وسط سراى مهدى رسيد شتر را خوابانيد و مهدى از جاى برجست و بر او سلام داد و معانقه كرد و او را بر جانب\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nراست خود نشانيد و حال پرسيد حسين صورت حال بگفت مهدى عرض كرد چرا ننوشتى فرمود دوست داشتم عهدى تازه بنمايم با شما مهدى در ساعت فرمان داد ده بدرهء دينار و ده بدرهء درهم و ده جامه‌دان مملو از جامه حاضر كردند آن جمله در خدمتش تقديم كرد حسين غرماء خود را طلب كرد و آن دراهم و دنانير را بغرما بداد و چيزى علاوه مرحمت مىكرد و مىفرمود اين از جانب ما صله‌ايست كه به تو مىرسد و نماند از آن مال جز اندكى آنگاه بجانب مدينه روان گرديد چون بقصر ابن هبيره در كاروان‌سرائى منزل كردند با صاحب خان گفتند اين فرزند رسول خدا است كاروان‌سرادار ماهى كباب كرد با چند دانه نان نازك در خدمت حسين آورد و عذر بخواست حسين با غلام خود فرمود از آن مال چه مقدار نزد تو باقى است عرض كرد چيزى اندك باقى است و راه دور در پيش داريم حسين بفرمود تا آن مبلغ بكاروان‌سرادار دادند و در طى طريق خود تا بمدينهء طيبه براى مئونت و معيشت خود و كسانش از موالى خود قرض مىنمود و پوستينى در تن داشت كه آستر نداشت .\r\nو نيز در مقاتل الطالبيين از حسن بن هذيل حديث كند كه من با صاحب فخ بودم وقتى ببغداد آمد وضيعتى را كه داشت به نه‌هزار دينار بفروخت و از آن بيرون شديم و در سوق اسد كه جايى است در كوفه فرود شديم پس بر در كاروان‌سرا بساطى براى ما بگستراند اين وقت مردى بيامد و سبدى با خود داشت و با حسين گفت با اين غلام بفرماى اين سبد را از من بگيرد حسين گفت تو كيستى و چه‌كاره هستى گفت من در اين شهر هرگاه مردى از اهل مروت بدينجا شود طعامى نيكو ترتيب دهم و اين سبد را با اين طعام به دو هديه دهم حسين فرمود اى غلام اين را از او بگير و با آن مرد فرمود نزد من باز شو تا سله خود را بازگيرى مىگويد در اين بين سائلى آمد كه جامه‌هاى كهنه در برداشت و گفت از آنچه خدا بشما روزى كرده است مرا عطا فرمائيد حسين فرمود اين سله را به اين سائل بده و به آن سائل فرمود هرچه در سله باشد بردار و سله را بگذار آن سائل چنين كرد و بعلاوه پنجاه دينار هم به آن سائل بداد چون صاحب سله بيامد يك‌صد دينار او را عطا داد حسن بن هذيل گفت اين كردار بر من ناگوار آمد و سخت دشوار گشت گفتم فدايت گردم يا ابن رسول اللّه صلّى اللّه عليه و آله و سلّم نخلستانى را بفروختى تا قروض\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nخود را ادا بفرمائى اين وقت سائلى از تو سؤال كرد شما مقدارى كثير طعام كه براى او كافى بود به دو عطا كردى و راضى نشدى تا فرمان نمودى پنجاه دينار به دو دهند و مردى يك مقدار طعام در خدمت بياورد و با خودش گمان نمىبرد از يك دينار تا دو دينار عوض يابد ، اينك صد دينار به دو عطا مىكنى حسين فرمود اى حسن بن هذيل همانا ما را پروردگار كه بر حساب عارف است چون سائل بيايد يك‌صد دينار به دو عطا كن و صاحب سله را دويست دينار بده به آن خدائى كه جانم در قبضهء قدرت اوست همى مىترسم كه اين عمل را خدا از من نپذيرد چون زر و سيم و خاك نزد من بيك منزلت و ميزان است .\r\n\r\nزينب الصغرى بنت امير المؤمنين عليه السلام\r\nو ظاهرا اين همان زينب مدفون در شام است كه بنام زينب كبرى اشتهار پيدا كرده چون روى سنك قبر شريفش زينب الصغرى است و ظاهرا با محمد بن عقيل بن ابى طالب در زمين كربلا بوده و پس از شهادت محمد بن عقيل با اهل بيت بشام رفته و رنج اسيرى كشيده پس از مراجعت بمدينه فراس بن جعدة بن هبيرة المخزومى او را بحبالهء نكاح خود درآورد و جعدة بن هبيره پسر خواهر امير المؤمنين است مادرش ام هانى دختر حضرت ابو طالب است و شيخ در رجال خود ابن فراس بن جعده را ذكر كرده و او را از اصحاب حضرت سيد الشهداء بشمار گرفته و مامقانى به وصف مجهول او را ذكر كرده است و عند التامل ليس بمجهول و اللّه العالم .\r\n\r\nزينب بنت ابى جعفر الجواد ( ع )\r\nاين مخدره همان است كه قبه‌اى بر سر قبر فاطمهء معصومه بنت موسى بن جعفر بنا كرد و خود ايشان با خواهرانش ام محمد و ميمونه در همان قبه مدفون شدند و تاريخ خواهرش عليامخدره حكيمه خاتون در محل خود ذكر شد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nحرف السين\r\n\r\nساقى بيگم\r\nدختر سلطان محمد خدابنده اين زن در حكومت و سلطنت و حكمرانى و لشكركشى و كشورگيرى داستان طولانى دارد در آل مغول وحيده و بىهمتا بوده با شيخ حسن صغير در سنه 739 سكه بنام او زدند و شيخ حسن كبير سلطنت ساقى بيكم را گردن نهاد . ( مجلة المقتطف )\r\nو اين سلطان محمد خدابنده همان است كه به بركت علامهء حلى شيعه شد قصهء او مشهور است و بنا بر نقل زينة المجالس بعد از پنج برادر بر تخت سلطنت نشست در تبريم در سنه 703 بيست و سال پادشاهى كرد و در عدل و رعيت‌پرورى در ميان سلاطين مغول پادشاهى مثل او نبود چندانكه توانست دين اسلام را تقويت كرد و بر يهودى و نصارى جزيه مقرر كرد و فرمان كرد در جميع ممالك خطبه بنام دوازده امام بخوانند ولادتش در سنهء 680 بوده در شب عيد رمضان سنه 723 دنيا را وداع گفت .\r\nو در سنه 738 ساقى بيكم بر تخت سلطنت نشست به تعيين شيخ حسن كوچك در تبريز و با همديگر متوجه سلطانيه شدند و با شيخ حسن بزرك قصه‌ها دارد كه در اينجا نقل آن به طول انجامد .\r\n\r\nسالمه جاريهء حضرت صادق ( ع )\r\nشيخ طوسى بسند خود از اين سالمه روايت مىكند كه فرمود من در نزد حضرت صادق عليه السّلام بودم در حال احتضار كه حال اغماء پيدا كرد چون به حال خود آمد فرمود بدهيد بحسن بن على بن الحسين الافطس هفتاد اشرفى و بدهيد بفلان و فلان فلان مقدار سالمه مىفرمايد من گفتم عطا مىكنى بر مردى كه حمله كرد بر تو با كارد و نشست در كمين تو با حربه و مىخواست ترا بكشد فرمود مىخواهى من از آن كسان نباشم كه خدا\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمدح كرد ايشان را بسبب اينكه صله رحم كرده‌اند و در وصف ايشان فرموده  ( وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ )  يعنى اهل بهشت آن‌چنان جماعتى باشند كه صلهء رحم مىنمايند و پيوند مىنمايند چيزى را كه خداى تعالى فرمان داده است به پيوند آن و آنان كسانى باشند كه از خداى تعالى ترسان و از روز جزا خائف و هراسان هستند .\r\nسپس فرمود اى سالمه همانا خداوند متعال خلع كرد بهشت را و آن را خوش‌بو گردانيد و بوى آن تا دو هزار سال مىرود و نمىشنود بوى آن را عاق والدين و قطع‌كنندهء رحم .\r\nو اين حسن افطس حسن بن على اصغر بن امام زين العابدين است و او را افطس مىگفتند چون روى بينى او مقدارى فرورفته بود و قامتى بلند داشت كه او را رمح آل ابى طالب مىگفتند و هنگامى كه محمد نفس زكيه خروج كرد در مدينه اين افطس صاحب رايت بيضا بود ابو الحسن عمرى گفته صاحب رايت صفراء نفس زكيه بود چون زكيه بقتل رسيد حسن افطس مخفى گرديد تا هنگامى كه امام صادق عليه السّلام بعراق آمد و ابو جعفر منصور را ملاقات كرد فرمود اى امير المؤمنين مىخواهى كه به حضرت رسول صلّى اللّه عليه و آله و سلّم احسانى كرده باشى گفت بلى يا ابا عبد اللّه فرمود از پسر عمت حسن افطس درگذر منصور گفت از او گذشتم و حسن افطس را فرزندان بسيار است كه بطنا بعد بطن در جلد متعلق باحوال امام زين العابدين از ناسخ مذكور است .\r\n\r\nسبيعة الاسلمية\r\nبنت الحارث ، شيخ در رجال خود او را از صحابيات شمرده و همچنين ابن عبد البر و ابن منده و ابو نعيم و شوهر او سعد بن خوله بود كه در حجة الوداع وفات كرد از او حامله بود و بعد از وفات شوهر بفاصلهء چند شب وضع حمل او شد و به وضع حمل عدهء او سرآمد ولى عدهء وفات بجاى خود هست و اين عبارت مامقانى بترجمهء مشار اليها كه مىفرمايد و حلت للا ازواج و تبين هذا الحكم فى حقها ) حقير مطلب را نفهميدم\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nو ايضا سعد بن خوله در رجال نديدم فقط سعد بن خولى است كه از قبيلهء بنى مذحج است و او در غزوهء بدر بوده است و در غزوهء احد بدرجهء رفيعه شهادت رسيده است .\r\n\r\nست مصر\r\nدختر الحاكم باللّه فاطمى است اين زن چندان در مصر نفوذ داشته كه او را سيدهء مصر مىگفته‌اند زنى متموله و صاحب ثروت بوده و احسان بزيردستان بسيار مىنموده و اموال بسيار بجاى گذارده گفته‌اند هشتاد هزار جاريه وى را بود و هشتاد ظرف مملو از مشك و يك قطعهء ياقوتى از براى او بود كه ده مثقال وزن داشت و اراضى او در سال پنجاه هزار دينار منافع او بود . ( اعلام النساء )\r\n\r\nو اما الحاكم بامر اللّه\r\nابو على منصور بن نزار ششمى از خلفاى فاطميه است كه ابتداى سلطنت ايشان در عصر نوزدهمى خلفاى بنى العباس كه او را المقتدر مىگفتند پيدايش خلفاى فاطميه ابتدايش از آن وقت بود كه مطابق با سنهء 297 بوده و در سنهء 567 منقرض شدند و مدت آنها دويست و هفتاد سال بود و عدد ايشان چهارده تن بودند كه سه نفر آنها در مغرب‌زمين حكومت كردند و يازده نفر در مصر و شام و ششمى آنها الحاكم باللّه بود و چون علنا سب حضرات مىكرد و بر دروديوار مساجد و شوارع لعنت را مىنوشت ازاين‌جهت قرمانى در تاريخ خود تهمتهاى به اين مرد بزرك زده است كه روح الحاكم باللّه خبر ندارد .\r\nدر خطط مقريزى و كثيرى از مؤرخين گفته‌اند كه الحاكم باللّه مردى دلير و شجاع بيست سال نماز تراويح را منع كرده كه از بدعتهاى عمريه بود و آنچه بيع يهود و كنايس نصارى بود همه را ويران كرد و بجاى آن مدارس بنا كرد و كنيسه‌هاى نصارى كه در بيت المقدس بود همه را خراب كرد و بجاى او مسجد بنا كرد و در مدارس علماء و دانشمندان از شيعه را طلبيده تا فقه آل محمد بمردم تعليم دهند و منع نمود كه زنها در كوچه‌ها و شوارع نه شب و نه روز براى گردش در جاده‌ها بيايند و ماهى كه فلس\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nندارد بيع و شراء آن را منع فرمود و فرمان داد كه نصارى صليب به گردن ببندند كه يك ذراع طول آن و پنج رطل وزن آن بوده باشد و عمامه‌هاى سياه بر سر ببندند و حق ندارند دابه‌اى از مسلمانى كرايه كنند و حمامهاى آنها را جدا قرار داد بالاخره سلطنت او بيست سال به طول انجاميد تا در سنهء 411 در شوال مقتول شد و عمر او از سى و شش سال تجاوز نكرد .\r\n\r\nست الملك\r\nدختر العزيز باللّه الفاطمى است كانت سيدة جليله ذات نفوذ و سلطان و سياسة و ادارة و راى و عقل و او خواهر الحاكم باللّه است كه آنفا به آن اشاره شده ابن اثير مىگويد اين زن به لطايف‌الحيل فرمان داد الحاكم باللّه را بقتل رسانيدند و پسرش را بجاى او نصب كردند و او را ملقب ( الظاهر لاعزاز دين اللّه ) كردند و زمام ملك را بدست او داد ولى رتق و فتق امور را خود عهده‌دار بود تا در سنهء 415 وفات كرد .\r\n( كامل ابن اثير )\r\nو اما پدرش ابو منصور العزيز باللّه نزار بن معد پنجمى از خلفاى فاطميه بود و مردى كريم و شجاع و عاقل و نيكوسيرت كثير العفو عند القدرة اديبا فاضلا ذكيا بالجمله در سنهء 386 دنيا را وداع گفت و يازده سال سلطنت كرد و عمر او از بيست و يك سال تجاوز نكرد .\r\n\r\nست نسيم البغدادية\r\nزنى باكمال و صاحب‌نفوذ و سلطنت بود احمد الناصر باللّه او را در اواخر عمر مقرب درگاه خود قرار داده بود و جميع مكتوبات را او مىنوشت همانند خط الناصر باللّه چون چشم الناصر باللّه ضعيف شده بود و اين زن همهء رقاع و مراسلات را عهده‌دار بود ( اعلام النساء نقلا از اخبار الحكماء لابن القفطى )\r\nراقم حروف گويد ترجمهء احمد الناصر را مفصلا در جلد اول تاريخ سامراء ايراد كرده‌ام .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nسريه جدهء أبى طاهر\r\nاحمد بن عيسى شيخ در رجال خود او را از اصحاب امام صادق عليه السّلام شمرده و فرموده ام‌ولدى است كه او را سريه مىگفته‌اند و مامقانى مىفرمايد ظاهر اين است كه اين زن از اماميه است ولى حال او مجهولست .\r\n\r\nسعدى\r\nمحمد دياب اتليدى در كتاب اعلام الناس مىنگارد كه روزى معاويه در منظرى رفيع نشيمن داشت كه نسيمى جنبش كند و سورت وحدت و حرارت هوا را بشكند در اين وقت كه فضاى جواز تنور تافته خبر مىداد ناگاه معاويه بجانب دشت نظر افكند مردى را ديد كه در گرمگاه روز در بيابان تف‌ديده با پاى برهنه طى مسافت مىنمايد و نشيب و فراز را درهم مىپيچيد معاويه را كردار او به تعجب آورد اين وقت روى باهل مجلس كرد و گفت آيا خداوند بدبخت‌تر از اين مرد آفريده باشد كه در چنين وقت و چنين ساعت ناچار است از طى مسافت و قطع طريق گفتند تواند بود كه بنزد تو بيايد معاويه گفت سوگند با خداى اگر اين مردم را مىجويد و قصد من دارد بزرگتر چيزى كه بخواهد به او عطا كنم و با هركس از در مخاصمت باشد از نصرتش خويشتن‌دارى نكنم و حاجب را گفت كه بر باب ايستاده باش اگر اين اعرابى فراز آيد و مرا طلب كند بىمانعى و حاجزى بنزد منش حاضر كن حاجب زمانى ببود تا او برسيد گفت كرا خواهى گفت امير المؤمنين را لاجرم او را بنزد معاويه آورد اعرابى سلام داد و جواب شنيد معاويه گفت كيستى و از كدام قبيله‌اى گفت از بنى تميم گفت تو را چه افتاده كه در چنين شدت گرما اين راه دورودراز را پيمودى گفت بنزد تو آمدم با دلى پرشكوى و با تو پناهنده‌ام با تمام رجاء گفت از كه شكايت دارى گفت از عامل تو مروان بن حكم و اين اشعار بسرود :\r\n معاويه يا ذا لجود و الحلم و البذل * و يا ذا الندى و الحلم و الرشد و النبل\r\nاتيتك لما ضاق فى الارض مذهبى * فيا غوث لا تقطع رجائى من العدل \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n و جدلى بانصاف من الجائر الذى * ابتلانى بشىء كان ايسره قتلى\r\nسبانى « 1 » سعدى و انبرى « 2 » لخصومتى * و جار و لم يعدل و اغصبنى اهلى\r\nو همّ بقتلى غير ان منيتى * تأنت و لم استكمل الرزق من اجلى \r\nسخنان او در مسامع معاويه چنان آمد كه گفتى زبانش از آتش كانون زبانه مىزند گفت مهلا يا اخا العرب قصه خويش را بگوى و مرا مكشوف دار تا چه ستم ديده‌اى اعرابى گفت مرا در سراى زنى بود كه او را سخت دوست مىداشتم چشم من بديدار او روشن و حاضر من به خيال او گلشن و بهار زندگانى من بوجود او خرم بود و مرا ماده شترانى چند بود كه كار معاش بدان راست مىكردم ناگاه روزگار سختى آورد كار قحط و غلا بالا گرفت صاحب خف و حافر ناچيز گشت و از چهارپايان نشانى نماند من كه از نخست قليل البضاعة و عديم الاستطاعه بودم اين هنگام چه توانستم كرد دوست دشمن شد مؤلف مخالف گشت پرده از كار من برافتاد پدرزن من از روزگار من آگهى يافت ناگاه بسراى من درآمد و دست دختر خويش را گرفته با خود ببرد و مرا طرد كرد و منع نمود و ناهموار گفت صبر من در فراق او اندك گشت و حب من افزون شد ناچار بنزد عامل تو مروان بن حكم رفتم و قصهء خويش گفتم باشد كه مرا نصرت كند مروان فرمان كرد تا پدرزن مرا حاضر كنند و او را گفت چرا دختر خود را كه در حبالهء نكاح اين اعرابى است بر خلاف سنت و شريعت بازگرفتى گفت من هرگز اين اعرابى را نديده‌ام و نمىشناسم و دختر من هرگز در سراى او نبوده و هم‌بستر نشده گفتم أيها الامير دختر اين مرد سعدى زوجهء من است بفرماى تا او را حاضر بنمايند و از او پرسش كن تا چه گويد مروان كس در طلب سعدى فرستاد در زمان برفتند و او را حاضر كردند چون چشم مروان بر سعدى افتاد شيفته و فريفتهء او شد و دلش بسوى او رفت در زمان بدون اينكه يك‌كلمه از سعدى پرسش بنمايد بخصمى من ميان بربست و از در خشم بسوى من نگريست و بىپرسش فرمان كرد تا مرا به زندان‌خانه انداختند بزدند آنگاه روى با پدرزن من كرد و گفت اگر اين دختر را به شرط زنى به من سپارى ترا بكابين او ده هزار دينار و ده\r\n\r\n\r\n","description":"","footnote":"\r\n( 1 ) سبا جمعه سبايا و سبيه المرأة المنهوبة .\r\n( 2 ) انبرى من باب الانفعال يعنى پيش آمد از براى او .\r\n","page_name":" 322 ","page_number":322},
  {"content":"\r\n\r\nهزار درهم عطا كنم و شر اين اعرابى را بگردانم گفت فرمان تراست پس مرا حاضر ساخت و چون پلنك غضبان بجانب من نگريست فقال طلق سعدى گفتم او را طلاق نگويم اين وقت جماعتى از ملازمان خود را بر من گماشت تا بگزند عقابين چندان مرا شكنجه نمودند كه مرك را معاينه كردم ناچار از روى اجبار و زور سعدى را طلاق گفتم پس مرا در زندان حبس نمود تا مدت عدّه بپاى رفت اين وقت سعدى را بحبالهء نكاح خويش درآورد و مرا رها ساخت و من راجيا ملتجيا مستجيرا بنزد تو آمدم تا اينكه داد مرا از مروان بگيرى پس اين اشعار بسرود :\r\n فى القلب منى نار * للنار فيها استعار\r\nو الجسم نضو به سهم * فيه الطبيب يحار\r\nو فى فؤادى جمر * و الجمر فيه شرار\r\nو العين تهلّ دمعا * فدمعها مدرار\r\nو ليس الا بربى * و بالامير انتصار \r\nاين كلمات بگفت و سخت بلرزيد و بنك اصطكاك از استخوانهاى چانه او برآمد و به پشت افتاد و از خويش برفت و مانند مار بر خود مىپيچيد معاويه چون كلمات او را بشنيد و حال او را بديد گفت مروان در حدود دين متعدى گشته است و ستم كرده و در حرم مسلمانان جرئت نموده گفت اى اعرابى حديثى از براى من آوردى كه هرگز مانند آن نشنيده‌ام آنگاه قلم و قرطاس خواست و بمروان بن حكم نگاشت كه به من رسيده كه تو رعيت خود ستم كردى و در حدود دين تعدى نمودى و سزاوار است از براى كسى كه والى مملكتى گشت نگاه بدارد نفس خود را از لذت‌هاى شيطانى و دفع دهد او را از خواهشهاى نفسانى پس اشعار ذيل را در پاى نامه‌نگار داد :\r\n وليت امرا عظيما لست تدركه * فاستغفر اللّه من فعل امرئ زان\r\nو قد اتانا الفتى المسكين منتحبا * يشكو الينا به بث ثم احزان\r\nاعطى الإله يمينا لا اكفرها * نعم و ابرأ من دينى و ايمان\r\nان انت خالفته فيما كتبت به * لاجعلنك لحما بين عقبان \r\n\r\n","description":"","footnote":"","page_name":" 323 ","page_number":323},
  {"content":"\r\n\r\n طلق سعادا و عجلها مجهزة * مع الكميت و مع نصر بن ذئبان \r\nچون نامه به پاى رفت خاتم برنهاد و طومار كرد و نصر بن ذئبان و كميت را كه بديانت و امانت نام‌بردار بودند طلب كرد و گفت اين مكتوب را با خود مىداريد و با قدم عجل و شتاب طريق مدينه مىسپاريد و مروان بن حكم را مىدهيد لاجرم ايشان بسرعت صبا و سحاب تا بمدينه بتاختند و نامهء معاويه را بمروان بن حكم آوردند چون مروان خاتم از نامه برگرفت و از مضامين نامه مطلع شد سخت بگريست و بنزد سعدى آمد و صورت حال را مكشوف داشت و سعدى را وداع واپسين گفت آنگاه بنزديك ذئبان و كميت آمد و در محضر ايشان سعدى را طلاق گفت و او را روانهء شام نمود بصحبت نصر بن ذئبان و كميت و نامه به معاويه نگاشت و اشعار ذيل را در خاتمه نگار كرد :\r\n لا تعجلن امير المؤمنين فقد * او فى بنذرك فى سرّ و اعلان\r\nو اما اتيت حراما حين اعجبنى * فكيف ادعى باسم الخائن الزانى\r\nاعذر فانك لوا بصرتها لجرت * فيك الامانى على تمثال انسان\r\nفسوف تاتيك شمس ليس يدركها * عند الخليفة من انس و لا جان \r\nپس كميت و نصر بن ذئبان سعدى را برنشاندند و بتعجيل و تقريب وارد دمشق شدند و سعدى را در منزلى لايق فرود آوردند و خود بنزد معاويه آمدند و مكتوب مروان را تسليم كردند معاويه چون در نامه نظر كرد گفت مروان شرط فرمان‌بردارى را مرعى داشته و در محاسن سعدى فراوان نگاشته و فرمان كرد تا سعدى را درآوردند معاويه چشمش بر ماه‌پاره‌اى افتاد كه ستاره از شعاع جبينش بيچاره شود و آفتاب از غيرت جمالش گريبان پاره كند او را مخاطب داشت و از رنج راه و زحمت سفر پرسش فرمود سعدى نقاب از چهره بيك سوى كرد معاويه نظرش بگونهاى سهدى افتاد كه گفتى مرواريد است كه مذاب ياقوت خورده است آغاز سخن نمود گفتى كه با لب‌ودندان چون لعل و مرواريد پروين همىپراكند معاويه را آن طراوت ديدار و حلاوت گفتار بعجب آورد اعرابى را حاضر كرد و گفت هيچ رضا مىدهى كه سه تن كنيزك عذراء كه ماه و آفتاب همانند باشند و هريك را هزار دينار زر سرخ دهم و ترا نيز هزار دينار\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nعطا كنم و هر سال از بيت المال قسمتى مقرر دارم كه ترا مستغنى دارد تا در ازاى آن از سعدى دست بازدارى اعرابى چون اين سخن بشنيد چنان صيحه بزد كه معاويه گمان كرد اعرابى جان سپرد گفت اى اعرابى ترا چه افتاد گفت من از جور عامل تو بنزد تو استغاثه آوردم اكنون از ستم تو كجا شكايت برم و اين اشعار بخواند :\r\n لا تجعلنى فداك اللّه من ملك * كالمستجير من الرمضاء بالنار\r\nاردد سعادا على حيران مكتئب * يمسى و يصبح فى هم و تذكار\r\nاطلق و تانى و لا تبخل علىّ بها * فان فعلت فانى غير كفار \r\nآنگاه گفت سوگند با خداى اگر خلافت خود را با من گذارى كه از سعدى دست باز نپذيرم و اين شعر بگفت :\r\n ابا القلب الاحب سعدى و بغضت * على نساء ما لهن ذنوب \r\nمعاويه گفت هان اى اعرابى اقرار دارى كه او را طلاق گفتى و مروان نيز مقرو معترف است كه او را مطلقه ساخته اكنون سعدى را مختار مىكنم تا هرك را خواهد شوى گيرد اعرابى گفت روى باشد معاويه روى با سعدى كرد گفت كرا مىخواهى آيا امير المؤمنين را مىپذيرى با آن عز و شرف كه او راست و آن حشمت و سلطنت و دور و قصور كه خاص اوست و آن اموال و اثقال و ضياع و عقار كه مىنگرى يا مروان را با آن جور و اعتساف و ظلم و ستم كه نظاره كردى يا اعرابى را با آن جوع و فقر و استيصال و ابتدال كه خود دانى سعدى چون اين بشنيد اين شعر بخواند :\r\n هذا و ان كان فى جوع و اضرار * اعز عندى من قومى و من جار\r\nو صاحب التاج او مروان عامله * و كل ذى درهم عندى و دينار \r\nثم قالت و اللّه ما انا بخاذلته لحاثة الزمان و لا لغدرات الايام و ان له صحبة قديمة لا تنسى و محبة لا تبلى و انا احق من صبر معه فى الضراء كما تنعمت معه فى السراء .\r\nگفت يا امير المؤمنين سوگند با خداى من او را از براى حوادث روزگار و ناهموارى ليل و نهار دست باز نداشتم و مخذول نخواستم همانا مرا با او سابقهء مصاحبت است كه فراموش نمىشود و محبتى است كه مندرس و متبدل نمىگردد واجب مىكند كه من با\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاو باشم و با زحمت او شكيبائى كنم چنان كه با نعمت او تن‌آسائى كردم معاويه شگفتى گرفت از عقل و دانش او و حسن وفا و مودت او پس فرمان كرد تا ده هزار درهم با سعدى و ده هزار درهم با اعرابى دهند و سعدى را باعرابى سپرد و ايشان را رخصت انصراف داد .\r\nراقم حروف گويد طلاق در صورتى كه از روى جبر باشد واقع نخواهد شد و سعدى از حبالهء نكاح اعرابى بيرون نرفته بود و مروان كه خميرمايهء او از جهالت و ضلالت و ظلم و شقاوت سرشته شده بود اين‌گونه كارها از او جاى تعجب نيست ولى تعجب بايد كرد از خال المؤمنين سنيان و خليفه و امير المؤمنين ايشان معاوية بن ابى سفيان كه اين مسئلهء عام البلوى را نمىداند كه طلاق مكره واقع نمىشود و براى اينكه عاشق سعدى شده بود تمتك مىكند كه تو و مروان او را طلاق گفتيد تبّا لسوء افهامهم .\r\n\r\nسعديه بنت منقذ عبديه\r\nعلامهء سماوى در ابصار العين از ابو جعفر طبرى حديث كند كه سعديه دختر منقذ عبديه در بصره از شيعيانى بود كه در تشيع سخت و استوار بود همواره خانهء او مجمعى بود براى شيعه كه در آن گرد آمده الفت مىگرفتند و حديث مىكردند .\r\nاقول يزيد بن ثبيت و دو پسرش عبد اللّه و عبيد اللّه از خانهء اين زن براى نصرت حضرت حسين بسوى مكه شتافتند و به آن حضرت ملحق شدند چنانچه تفصيل آن را در كتاب فرسان الهيجاء ذكر كرده‌ام\r\n\r\nسعيده بنت مالك الخزاعى\r\nدر ناسخ گويد در ذيل ترجمهء ام معبد كه اين زن در زمان امير المؤمنين عليه السّلام از ثمر شجرى كه در نزد خيمهء ام معبد بمعجزهء رسول خدا صلّى اللّه عليه و آله و سلّم بارور گرديد تناول نموده است .\r\nو ترجمهء ام معبد در جلد سوم در حرف الف سبق ذكر يافت و همين سعيده حديث كند كه من نوحهء جنيان را شنيدم كه اين شعر را قرائت مىكردند و ناله و عويل آنها در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nپاى درخت بلند بود :\r\n يا ابن الشهيد و يا شهيدا عمه * خير العمومة جعفر الطيار \r\nو دعبل خزاعى سه شعر به او افزوده و تصديق حديث ام معبد نموده و آن سه شعر اين است :\r\n زر خير قبر فى العراق يزار * و اعص الحمار فمن نهاك حمار\r\nلم لا ازورك يا حسين لك الفداء * قومى و من عطفت عليه نزار\r\nو لك المودة فى قلوب ذوى النهى * و على عدوك مقتة و دمار \r\n\r\nسعيده جاريهء امام صادق ( ع )\r\nدر رجال مامقانى بترجمهء او از بصائر الدرجات مسندا روايت مىكند كه سعيده در نزد امام صادق عليه السّلام صاحب منزلت بود و كانت من اهل الفضل و امام صادق عليه السّلام به او وصيتهائى فرموده و فرمايشات آن حضرت را بمردم تعليم مىداده است و امام صادق به او فرموده من از خداى مسئلت مىكنم كه همچنان‌كه در دنيا ترا به من شناسانيد در آخرت نيز ترا به من تزويج فرمايد و اين زن چندان باعفت بود كه در مسجد هم نمىآمد مگر براى زيارت رسول خدا صلّى اللّه عليه و آله و سلّم و هنگام رفتن او از اين دار فانى اين كلمه را از او شنيدند كه مىگفت قد رضيا الثواب و آمنا العقاب .\r\n\r\nسعيده خواهر محمد بن ابى عمير\r\nشيخ در رجال خود او را در اصحاب امام صادق عليه السّلام نقل كرده و استفادهء صلاح او از روايات منقولهء از ايشان مىشود بنا بر نقل مامقانى و تعليقهء وحيد بهبهانى و هنگامى كه كار بر برادرش سخت شد و او را چهار سال زندانى كردند ترسيد بر برادرش محمد بن ابى عمير ازاين‌جهت كتب او را دفن كرد بعضى گفته‌اند در اطاقى ضبط كردند باران بر آنها باريد و از بين رفت و آن كتب از بين رفت با اينكه زياده از نود و چهار كتاب بود برحسب نقل مامقانى در ترجمهء محمد بن ابى عمير و او از اجلاء اصحاب حضرت موسى بن جعفر و حضرت رضا و حضرت جواد عليهم السلام مىباشد و جميع ارباب رجا\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمتفق‌اند بر عظمت و جلالت و غزارت علم و تقوى او اسم ابى عمير زياد بن عيسى الازدى و كنيه محمد ابو احمد است و از آزادكرده‌هاى مهلب بن ابى سفر است از موالى ايشان بوده .\r\nدر منتهى الآمال در رجال مامقانى مىنويسند كه در بغداد ساكن بود مردى عظيم المنزله و جليل القدر است نزد ما و نزد مخالفين و از اصحاب اجماع است عامه و خاصه تصديق دارند وثاقت و جلالت او را و او را اعبد و اورع مردم معرفى كرده‌اند و افضل از يونس بن عبد الرحمن وافقه از او مىدانند با اينكه دربارهء يونس بن عبد الرحمن گفته‌اند كه ما نشأ فى الاسلام رجل افقه من سلمان الفارسى رضى اللّه عنه و لا نشأ بعده افقه من يونس بن عبد الرحمن و محنت او در زمان رشيد و مامون بسيار بوده براى اينكه سالها او را حبس كردند و تازيانه‌هاى بسيار زدند كه قضاوت قبول كند و نكرد و وقتى او را صد تازيانه زدند كه خليفه را راهنمائى بنمايد بر شيعيان و اسامى ايشان را بگويد زيراكه او نام شيعيان عراق را مىشناخت و چون صد تازيانه بر او زدند طاقتش تمام شد و نزديك شد كه نام به برد شيعيان را بناگاه صداى محمد بن يونس بن عبد الرحمن به گوش او رسيد كه گفت يا محمد بن ابى عميرا ذكر موقفك بين يدى اللّه لا جرم اسم نبرد و زياده از صد هزار درهم ضرر مالى به او رسيد مدت چهار سال در زندان بماند خواهرش كتابهاى او را جمع كرده در غرفه‌اى نهاد باران بر آنها باريد و از دست رفت لاجرم ابن ابى عمير حديث را از حفظ يا از سخنهائى كه مردم از روى كتابهاى او پيش از تلف شدن نوشته بودند نقل مىكرد به‌همين‌جهت اصحاب بمراسيل او اعتماد دارند و مراسيل او را در حكم مسانيد گرفته‌اند و خواهرانش سعيده و ( منه ) نيز از روات محسوبند و ابن ابى عمير مردى بزاز و متمول بود سندى بن شاهك بامر هارون صد و بيست چوب زد به جهت تشيع او پس او را در حبس افكند و همچنين مامون بعد از فوت حضرت رضا عليه السّلام او را بسيار صدمه بزد .\r\nشيخ صدوق مىنويسد ابن ابى عمير از مردى ده هزار درهم طلب داشت چون مالش تمام شد و فقير گرديد آن مردى كه مديون او بود رقت كرد به حال ابن ابى عمير\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nخانه‌اى داشت بده هزار درهم فروخت و پولش را براى ابن ابى عمير برد چون بدر خانهء او رسيد و در را كوبيد ابن ابى عمير بيرون آمد پولها را تسليم او نمود گفت اين طلب تو است آورده‌ام ابن ابى عمير پرسيد كه از كجا تحصيل اين مال نمودى آيا به ارث به تو رسيده يا كسى به تو بخشيده گفت هيچ‌كدام نبوده بلكه خانه‌ام را فروخته‌ام براى قضاء دين خود ابن ابى عمير فرمود حديث كرد مرا ضريح محاربى از حضرت صادق عليه السّلام كه فرمود لا يخرج الرجل عن مسقط را سه بالدين . يعنى انسان به جهت دين ترك خانهء خود نمىكند پس فرمود اين پولها را بردار من حاجت بچنين پولى ندارم و حال آنكه به خدا قسم است كه فعلا محتاج بيك درهم مىباشم و ازين پولها يك درهم قبول نخواهم نمود .\r\nو از فضل بن شاذان روايت شده كه وقتى داخل عراق شدم شخصى را ديدم كه با رفيقش عتاب مىكرد و مىگفت تو مردى مىباشى صاحب عيال و محتاجى بكسب و كار و بااين‌حال سجدهء طولانى بجاى مىآورى و من مىترسم بسبب طول سجده چشمان تو نابينا شود و از كار بيفتى و از اين نحو كلمات در نصيحت او بسيار گفت آخر الامر رفيقش با وى بگفت كه چه بسيار عتاب كردى واى بر تو اگر بنا بود طول سجده باعث كورى شود بايد ابن ابى عمير رضى اللّه عنه نابينا شده باشد چه او بعد از نماز فجر سر بسجدهء شكر مىگذارد و وقت زوال سر از سجده برمىداشت .\r\nو شيخ كشى روايت كرده كه فضل بن شاذان بنزد ابن ابى عمير آمد و او در سجده بود و سجده را بسيار طول داد چون سر از سجده برداشت و طول سجدهء او را مذكور ساخت ابن ابى عمير گفت اگر سجود جميل بن وراج را مىديدى سجدهء مرا طويل نمىشمردى و گفت روزى بنزد جميل رفتم و او سجده را بسيار طول مىداد چون سر برداشت من گفتم كه سجده را بسيار طول داديد گفت اگر طول سجدهء معروف بن خربوذ را مىديدى سجدهء مرا سهل مىشمردى از ملاحظهء اين دو خبر معلوم مىشود كه ابن ابى عمير به طول سجده كه غايت خضوع و منتهاى عبادت و اقرب حالات بنده است بنزد پروردگار و اشد اعمال بر ابليس است معروف و محل توجه بوده و ابن ابى\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nعمير در اين عمل اقتدا مىكرد به امام زمان خود حضرت موسى بن جعفر عليه السّلام كان حليف السجدة الطويلة و الدموع الغزيرة و المناجات الكثيرة و الضراعات المتصلة چنانچه فقه و حديث و علم و اخلاق او از بركات اين خانواده بود .\r\n هر بوى كه از مشك و قرنفل شنوى * از دولت آن زلف چه سنبل باشد \r\nبالجمله ابن ابى عمير در بغداد در سنهء دويست و هفده دنيا را وداع گفت رضى اللّه عنه .\r\n\r\nسفانه بنت حاتم طائى\r\nدر ترجمهء ( حازمه ) دختر حاتم طائى پاره‌اى از واردات اين زن را در آنجا ذكر كرديم معلوم نيست دو خواهر بودند يا يك زن بوده دو اسم داشته طبرى مىنويسد كانت سفانه من ربات الفصاحة و البلاغة و الحسن و الجمال و الجود و الكرم پدرش حاتم طائى شتران بسيار به او عطا مىكرد همه را سفانه بمردم بذل مىكرد روزى پدرش او را گفت اى دختر جان من دو كريم و بذال كه بر سر يك مال جمع شوند آن مال را تمام مىكنند يا تو دست بعطا بگشا من از عطا و بذل خوددارى بنمايم يا من عطا مىكنم تو خوددارى بنما سفانه گفت به خدا قسم من دست از بذل و عطا برندارم حاتم گفت من نيز دست از بذل و عطا برندارم و هنگامى كه مردم اسلام بقبيلهء طى هجوم آوردند در آن ميانه سفانه را اسير گرفتند و بنزد رسول خدا صلّى اللّه عليه و آله و سلّم آوردند يكى از صحابه گفت چون سباياى طى را آوردند در آن ميانه جاريه‌اى را نگران شدم ( حوراء العينين ملساء طياء عطياء شماء الانف معتدلة القامة ردماء الكعبين خدلجة الساقين لفاء الفخذين خميصة الخصر ضامرة الكشحين مصقولة المتنين فلما رايتها اعجبت بها ) چون لب بتكلم باز كرد من جمال او را فراموش كردم و گوش فرا داشتم ديدم با كمال فصاحت و بلاغت مىگويد ( يا محمد هلك الوالد و غاب الوافد فان رايت أن تخلى عنى فلا تشمت بى احياء العرب فانى بنت سيد قومى كان ابى يفك العانى و يحمى الذمار و يقرى الضيف و يشبع الجائع و يفرج عن المكروب و يطعم الطعام و يفشى السلام و لم يرد طالب حاجة قط انا بنت حاتم الطائى . )\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nرسول اكرم صلّى اللّه عليه و آله و سلّم فرمود هذه صفات المؤمن اگر پدر تو مرد مسلمانى بود براى او طلب مغفرت مىكرديم پس او را آزاد كردند و اكرام نمودند و رسول خدا صلّى اللّه عليه و آله و سلّم فرمود دست از او بازداريد كه پدرش مرد كريمى بوده و مكارم اخلاق داشته\r\n( اعلام النساء ) .\r\n\r\nسلطان حاجيه\r\nدختر حاجى مشير الملك ميرزا ابو الحسن شيرازى كه در سنهء 1301 دنيا را وداع گفت و از اولادى باقى نماند مگر همين سلطان حاجيه و هى النجيبة الناجية .\r\nدر آثار العجم فرصت شيرازى در ترجمهء حاجى مشير الملك گفته او را فرزندى نبود مگر دخترى نيك‌اختر از وى بجاى ماند و هى النجيبة الناجيه سلطان حاجيه با اينكه زن است بخصلت و خوى مردان است نه بلكه مردى است بكسوت زنان اين زن چون مرحوم پدرش اكثر تمهيد قواعد خيرات و تاسيس مبانى مبرات بر ذمهء خود واجب دانسته .\r\n ثوت فى خدرها ذات المرايا * و لم تر وجهها الا المرايا\r\nتقيم من النساء ذوات عتق * كانسان المهاجر فى الزوايا \r\nيعنى اقامه كرده در پردهء خود آن زن كه صاحب منظرهاى نيكو است پس نمىبيند روى او را مگر آينه و مىايستد آن زن از ميان زنان صاحب جمال مثل مردمك چشمها در گوشها حاصل معنى آنكه چنان كه مردمك چشم گوشه‌گير است آن زن بواسطهء عفت گوشه انزواى اختيار كرده و پدرش حاجى مشير الملك مدت سى سال در فارس بسفارت وزارت منصوب بود و در كمال شوكت و شان روزگار بسر مىبرد و در اواخر عمر به حكم اذا انتهى الامر الى الكمال عاد الى الزوال در اركان وزارتش تزلزلى راه يافت تا درگذشت و در زمان حيوة هموارهء اوقات همت خود را مصروف در عمارات و آثار خيرات و تخم سعادت و مغفرت مىكاشت در صحارى و برارى فارس بانى پلها و مسجدها و آب‌انبارها و كاروانسراها و امثال آنها بوده است .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nسلمة دختر عبد العظيم حسنى\r\nكه معروف بشاهزاده عبد العظيم است و در رى مدفون است او را تزويج كرد محمد بن ابراهيم بن ابراهيم بن حسن بن زيد بن الامام الحسن بن على بن ابى طالب و از او سه پسر آورد بنام عبد اللّه و حسن و احمد . ( منتهى الآمال )\r\n\r\nسلمى\r\nدختر امرؤ القيس در ترجمهء خواهرش رباب در جلد 3 گذشت .\r\n\r\nسلمي خادمهء رسول خدا ( ص )\r\nاين زن كنيز صفيه دختر عبد المطلب بود رسول خدا صلّى اللّه عليه و آله و سلّم او را گرفته آزاد نمود مردم او را مولاة رسول خدا مىخواندند ابو رفع او را تزويج كرده عبد اللّه بن رافع از او متولد گرديد و اين زن قابله بنى فاطمه بود و ابو رافع نيز از مردم قبط بوده عباس بن عبد المطلب او را خريد و به رسول خدا بخشيد آن حضرت او را آزاد كرده و درباره او فرمود هر پيغمبرى امينى دارد و امين من ابو رافع است و در غزوات با رسول خدا صلّى اللّه عليه و آله و سلّم بود مگر در غزوهء بدر كه در آن‌وقت در مكه مقيم بود و بعد از رسول خدا صلّى اللّه عليه و آله و سلّم ملازم خدمت امير المؤمنين عليه السّلام و از خيار شيعه آن امام متقين بوده و بيت المال آن حضرت در دست ابو رافع بود و در جنك جمل و صفين ملازم ركاب آن حضرت بوده است و دو پسر او عبد اللّه و على هر دو كاتب آن حضرت و از خيار شيعيان شاه ولايت محسوب بودند و ابو رافع اول كسى باشد كه جمع حديث نمود و آن را بابواب مرتب فرمود و از براى او كتاب سنن و احكام و قضايا ذكر كرده‌اند و علامه در خلاصه فرموده‌اند ثقه اعمل على روايته .\r\nو در اسم ابو رافع كه آيا ابراهيم يا اسلم يا هرمز اختلاف است در سنهء چهل از هجرت وفات كرد و زياده از هشتاد و پنج سال زندگانى كرد و از براى او سه هجرت بود هجرت با جعفر بسوى حبشه و هجرت بسوى مدينه با امير المؤمنين عليه السّلام بسوى كوفه . ( كتب رجال )\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nسلمى بنت نعمان\r\nبرحسب نقل ناسخ در جلد خلفا اين زن با ام ابان او گذشت و با علمى دختر ذراع ابن عروه و لبى دختر سوار و مزروعه بنت عملوق حميرى از مجاهدات بودند .\r\n\r\nسلمى بنت سعيد\r\nدر كتاب نام‌برده گويد اين زن يك‌تن از زاهدات بشمار مىرود چون جمعى از زنان مسلمين را اسير گرفته سلمى در ميان آنها بود هنگامى كه جزع زنان اسير شده بديد و فزع ايشان را بدانست گفت چرا در مصائب استوار و اصطبار نداريد مگر نشنيده‌ايد كه خداى تعالى مىفرمايد    ( وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ ) .   \r\n\r\nسلمى والدهء عبد المطلب\r\nبنت عمرو از قبيلهء بنى النجار از اهل مدينه بانوى حرم هاشم بن عبد مناف\r\nعلامهء مجلسى در جلد ثانى حيوة القلوب روايت مىكند كه هاشم چون حامل نور نبوت بود نجاشى پادشاه حبشه و قيصر پادشاه روم تحف و هدايا به جهت او فرستادند و از او درخواست كردند كه دختر از ايشان بخواهد شايد نور نبوت منتقل به ايشان بشود و هاشم قبول نكرد و زنى از نجباى قوم خود گرفت و چند پسر و دختر از او متولد شد و باز نور حضرت رسالت در جبين او متلالئ بود به حدى كه هرگاه از خانه بسوى كعبه مىرفت نور جمالش تمام صحرا را روشن مىنمود و نام هاشم عمرو العلاء بود و پيوسته از روى انورش روشنائى به طرف آسمان بلند مىشد و به هر سنك و كلوخى كه مىگذشت بقدرت الهى مىآمدند و او را ندا مىكردند كه بشارت باد تو را اى هاشم كه در اين زودى از ذريت تو فرزندى بظهور آيد كه خاتم پيغمبران و سيد رسولان بوده باشد و چون هنگام وفات عبد مناف شد عهد و پيمان از هاشم گرفت كه نور حضرت رسالت را نسپارد مگر در رحمهاى پاكيزه از زنان مسلمهء صالحه نجيبه پس هاشم قبول عهد نمود\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nو پادشاهان همه آرزو مىكردند كه دختر خود را به او دهند و مالهاى بسيار براى او مىفرستادند كه شايد بمواصلت ايشان راضى شود و هاشم همه‌روزه بكعبه مىآمد و هفت شوط طواف مىنمود و به پرده‌هاى كعبه مىچسبيد و بتضرع و ابتهال از خداوند متعال مسئلت مىنمود كه او را به زودى فرزندى كرامت فرمايد كه حامل نور نبوت بوده باشد و در آن‌وقت هاشم منزلتى بزرك در نزد طوائف عرب بدست كرده بود چه آنكه هر برهنه بر او درآمدى او را پوشانيدى و هر گرسنه را سير كردى و هر صاحب حاجت را بحاجت خود رسانيدى و صاحب قرض را قرض او را دادى تا آنكه صيت كرمش به اطراف جهان رسيد و هركه مبتلا بديه مىشد به نيابت او ادا مىنمود و هرگز در خانه بر وى صادر و وارد نمىبست و هرگاه وليمه مىكرد يا اطعامى مىنمود آن‌قدر زياد مهيا مىكرد كه زيادتى آن را براى مرغان و وحشيان مىبردند و پادشاهى مكه معظمه خاص او گرديد و كليدهاى كعبه و آب دادن حاجيان از چاه زمزم و حجابت كعبه و مهمان دارى حاجيان انگشتر نوح را بميراث گرفت پس حاجيان را گرامى مىداشت و رفع حوائج ايشان مىنمود چون هلال ذىالحجه طالع مىگرديد امر مىكرد مردم را كه جمع شوند نزد كعبه پس خطبه مىخواند و مىگفت اى گروه همانا مردم شما همسايگان خدا باشند و در اين موسم زوار بيت اللّه مهمانهاى خداوند متعال بسوى شما ميآيند و مهمان سزاوارست باكرام بايستى شما ايشان را گرامى بداريد و حمايت كنيد از ايشان تا خدا شما را گرامى بدارد و بسبب نصيحت قريش مالهاى بسيار به جهت صرف در اين كار حاضر مىكردند و هاشم حوضهاى پوست نصب مىكرد و از آب زمزم پر مىنمود براى آشاميدن حاجيان و از روز هفتم شروع مىكرد بضيافت ايشان و طعام به جهت ايشان نقل مىنمود بسوى عرفات و منى و سالى در مكه قحطى بهم رسيد و نداشت چيزى كه ضيافت حاجيان نمايد پس شترى چند از براى او بود آنها را بشام برد و فروخت و تمام قيمت آن را صرف حاجيان نمود و قوت يك شب براى خود نگاه نداشت به اين سبب آوازهء كرمش به اطراف جهان دويد وصيت علو همتش به تمام عالم رسيد و وجه اينكه او را هاشم مىگفتند اين بود كه هشم از كسر مىباشد و چون هاشم از كثرت\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nذبايح كه مستلزم كسر عظام است ازاين‌جهت او را هاشم مىگفتند و الا نام او عمرو العلاء بود .\r\nبالجمله روزى هاشم در فناء خانهء كعبه بعد از تضرع و ابتهال و مسئلت از ايزد متعال كه او را ارشاد بنمايد بزنى كه صلاحيت داشته باشد باينكه حامل نور نبوت شود در آن حال او را خواب ربود در خواب صداى هاتفى شنيد كه او را ندا كرد كه بر تو باد بسلمى دختر عمرو كه او را طاهره و مطهرة و پاك‌دامن از گناهان پس مهر گران بده و او را خواستگارى بنما كه مانند او را در زنان نخواهى يافت و از او فرزندى ترا روزى شود كه جد سيد رسولان و خاتم پيغمبران باشد اين وقت هاشم ترسان و هراسان از خواب بيدار شد و فرزندان عم و برادر خود مطلب را طلبيد و خواب خود را به ايشان نقل نمود اين وقت برادرش مطلب گفت اى برادر اين زن كه نام بردى از قبيلهء بنى النجار است و در ميان قوم مشهور و معروف بنجابت و عفت و حسن و كمال و طراوت و جمالست و قبيلهء او اهل كرم و ضيافت و عفت‌اند و لكن تو از ايشان در شرافت و نسب افضلى و جميع پادشاهان آرزوى تو دارند كه با شما وصلت بنمايند و اگر البتّه در اين امر عازمى رخصت فرما تا برويم و از براى تو خطبه بنمائيم .\r\nهاشم فرمود حاجت برآورده نمىشود مگر بسعى صاحبش من مىخواهم خودم بتجارت شام بروم آن كريمه را در عرض راه خواستگارى مىنمايم پس تهيه سفر خود ساز كرد با برادر خود مطلب و پسران عم خود متوجه مدينهء طيبه شدند كه قبيلهء بنى النجار در آنجا بودند چون داخل مدينه شدند نور محمدى كه از جبين هاشم ساطع بود تمام مدينه را روشن نمود و در جميع خانه‌هاى ايشان پرتو افكند پس اهل مدينه همگى بسوى ايشان مبادرت نمودند و پرسيدند كه كيستيد شما كه هرگز همانند شما نيكوتر نديده‌ايم در حسن و جمال خصوصا صاحب اين نور ساطع و ضياع لامع كه شعاع خورشيد جمال او جهان را روشن كرده است مطلب گفت مائيم اهل خانهء خدا و ساكنان بيت اللّه مائيم فرزندان لوى بن غالب اين برادر من است هاشم بن عبد مناف و از براى خواستگارى بسوى شما آمده‌ايم و مىدانيد كه اين برادر ما را پادشاهان استدعاى\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمواصلت با او نمودند و خود ابا كرد و اينك رغبت نمود كه سلمى را از شما طلب نمايد و پدر سلمى در ميان آن گروه بود پس مبادرت نمود بجواب و گفت شمائيد صاحب فخر و شرف و ارباب عزت و شرافت و معادن جود و سخاوت و پايهء جوان‌مردى و فتوت و مايهء سماحت و كرامت آن كريمه كه شما او را خطبه مىنمائيد دختر من است و او مالكهء اختيار خود است و ديروز با زنان اكابر قبيله بسوى بنى قينقاع رفته است اگر در اينجا توقف مىنمائيد مشمول عنايت و كرم خواهيد بود و اگر بان سوق تشريف مىبريد مختاريد اكنون بگوئيد كدام‌يك از شما هواى مواصلت او را بر سر دارد و بخواستگارى او آمده است .\r\nمطلب گفت صاحب اين نور ساطع و ضياء لامع و چراغ بيت اللّه الحرام و مصباح ظلام و صاحب جود و اكرام هاشم بن عبد مناف پدر سلمى گفت به اين نسبت بلندپايه شديم و سر باوج رفعت كشيديم و رغبت ما به او زيادتر است از رغبت شما بما و ليكن چون او مالكهء اختيار خود است با شما مىرويم بسوى او و اكنون فرود آئيد اى بهترين زوار و فخر قبيلهء نزار پس ايشان را با نهايت عزت و مكرمت فرود آوردند و بانواع ضيافتها و كرامتها ممتاز گردانيدند و شتران نحر كردند و خوانهاى بسيار براى ايشان كشيدند و جميع اهل مدينه از اوس و خزرج براى مشاهدهء نور جمال هاشم بيرون آمدند و علماء يهود را چون نظر بر آن نور افتاد جهان در نظر ايشان تيره شد زيراكه در توراة خوانده بودند كه اين نور از علائم پيغمبر آخر زمان است پس از مشاهدهء اين حال ملول و گريان شدند و عوام ايشان از آنها سؤال كردند كه سبب گريهء شما چيست گفتند اين نور علامت شخصى خواهد بود كه به زودى ظاهر گردد و خونها بريزد و ملائكه در جنك او را امداد كنند و در كتاب توراة نام او ماحى و اين نور او است كه در جبههء اين مرد متلعلع است .\r\nپس ساير يهود از استماع اين خبر گريان شدند و كينهء هاشم را در دل گرفتند و از آن روز عزم بر اطفاء نور آن حضرت نمودند چون روز ديگر صبح شد هاشم اصحاب خود را جمع نمود و جامه‌هاى فاخر به آنها پوشانيد و خودها بر سر آنها نهاد و زره‌ها در\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nبر بر آنها نمود و علم نزار را بلند فرمود اصحاب او هاشم را در ميان گرفتند چون ماه تابان ستارگان و غلامان در پيش و اتباع و خدم و حشم در عقب روان گرديدند و با اين تهيه متوجه بازار قينقاع شدند و پدر سلمى و اكابر قوم او با جمعى از يهود در خدمت حاضر بودند چون نزديك آن بازار رسيدند مردم اهل شهرها و صحرانشينان از دور و نزديك بتماشاى جمال هاشم شتافتند و مردم سوق دست از كار كشيدند محو جمال عديم المثال هاشم شدند و از هر سو بجانب او مىدويدند .\r\n\r\nحكايت عروسى سلمى\r\nسلمى نيز در ميان آن گروه ايستاده بود محو جمال هاشم گرديده بود ناگاه پدرش بنزد او آمد گفت بشارت مىدهم ترا به امرى كه سرور و مايهء فخر و شرف و عزت أبدى خواهد بود از براى تو سلمى گفت آن بشارت كدام است پدرش گفت آن آفتاب اوج عزت و ماه كرامت و رفعت كه مشاهده مىنمائى بخواستگارى تو آمده است و او در اطراف جهان بكرم و سخاوت و عفت و كفايت معروف است .\r\nاين وقت سلمى از غايت شرم و حيا صورت از بدر بگردانيد و چيزى نگفت پدر سكوت او را موجب رضا و خوشنودى دانسته پس هاشم در كنارى خيمه‌اى از حرير سرخ بر پا كرد و سراپردها بر دور او زدند و چون در خيمهء خود قرار گرفت اهل بازار از هر طرف بنزد ايشان جمع شدند و فحص حال ايشان مىنمودند مردم يهود چون از حقيقت حال مطلع شدند آتش حسد در سينه‌هاى آنها زبانه زدن گرفت زيراكه سلمى در حسن و جمال و عفت و أدب و حسن خلق و كمال نظير خود نداشت و شيوخ عشائر و سادات قبائل عرب بهواى مواصلت با سلمى قدم پيش نهادند و سلمى سر بكس درنياورد آن‌وقت شيطان به صورت مرد پيرى متمثل گرديد و بنزد سلمى آمد و گفت من از أصحاب هاشم هستم و براى نصيحت و خيرخواهى بنزد تو آمدم و اگرچه اين مرد در حسن و جمال آن مرتبه دارد كه مشاهده كردى ليكن بسيار كم رغبت است بزنان و هر زنى را كه بسيار دوست داشته باشد زياده از دو ماه نگاه نمىدارد و زنان بسيار خواسته و طلاق گفته است .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو او را در جنگها شجاعتى نيست و بسيار ترسان و جبان است سلمى گفت اگر قلعه‌هاى خيبر را براى من پر از طلا و نقره كند به او رغبت نخواهم كرد .\r\nآن‌وقت شيطان لعين اميدوار شد و به صورت شخص ديگر از أصحاب هاشم متمثل گرديد و نزد سلمى آمد و باز مانند آن افسانه‌ها بار ديگر بر او خواند و باز به صورت ثالثى آمد و آن أكاذيب را اعاده نمود در آن‌وقت پدر سلمى بنزد او آمد ديد سلمى گريه مىكند گفت اى دخترك من ترا چه مىشود امروز روز شادى است نه روز گريه و زارى گفت اى پدر مىخواهى مرا بشخصى بدهى كه رغبت بزنان ندارد و طلاق بسيار مىگويد و ترسان است در جنگها .\r\nپدر سلمى چون اين سخن بشنيد خنديد گفت و اللّه اى سلمى اين مرد به هيچ‌يك از اين اوصاف كه ذكر كردى متصف نيست بجود و كرم او مثل مىزنند ، و هرگز زنى را طلاق نگفته است و در شجاعت و صولت مشهور آفاق است و در خوشخوئى و خوشروئى زبانى نظير خود ندارد و البتّه آن‌كس كه اين سخنان را گفته است شيطان است .\r\nچون روز ديگر شد سلمى هاشم را ديد از محبت آن نور كه در جبين مبين او بود بىتاب گرديد و رسولى بنزد او فرستاد كه فردا مرا خواستگارى كن و هر مقدار مهر كه از تو بطلبند مضايقه مكن كه من ترا مساعدت مىنمايم از مال خود پس روز ديگر هاشم با أصحاب كبار خود بخيمهء پدر سلمى آمدند و هاشم و مطلب و پسران عم او در صدر خيمه نشستند و جميع اهل مجلس از حيرت چشم از جمال هاشم برنمىداشتند .\r\nپس مطلب بسخن آمد و گفت اى اهل كرم و شرافت و فضل و نعمت مائيم أهل بيت اللّه الحرام و صاحب مشاعر عظام و بسوى ما مىشتابند طوايف انام و خود مىدانند شرف و بزرگوارى ما را بر شما ظاهر است نور باهر محمد كه حق‌تعالى آن را مخصوص ما گردانيده است و مائيم فرزندان لوى بن غالب و آن نور از آدم فرود آمده تا آنكه به پدر ما عبد مناف رسيده است و از او ببرادرم هاشم منتقل گرديده است و حق‌تعالى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nآن نعمت را بسوى شما فرستاده است ، و آمده‌ايم فرزند گرامى شما را براى او خواستگارى بنمائيم .\r\nاين وقت عمرو پدر سلمى جواب گفت كه از براى شجاعت تحيت و اكرام و اجابت و اعظام و ما قبول كرديم خطبهء شما را و اجابت نموديم دعوت شما را و ليكن ناچاريم از عمل كردن به عادت قديمه و آن اين است كه مهر گران براى اين كار ذىشأن مقدّم داريد و اگرنه اين عادت قديمه در ميان ما نبود و من در اين باب تكلمى نمىكردم و اظهار نمىداشتم .\r\nمطلب گفت ما صد ناقهء سرخ‌موى سياه‌چشم براى اين كار تقديم كرديم ، و ابليس كه خود را از حضار مجلس قرار داده بود گريست و بنزد پدر سلمى آمد و گفت بگو مهر را زياد كنند پدر سلمى گفت اى سادات حرم آيا قدر دختر ما نزد شما همين بود مطلب فرمود كه هزار مثقال طلا بر آن افزوديم .\r\nابليس باز اشاره كرد به پدر سلمى گفت اى سادات حرم كرم كرديد و نزديك آمديد و آنچه مىدهيد بشما برمىگردد مطلب فرمود ده اوقيه عنبر و ده جامهء مصرى و ده جامهء عراقى اضافه نموديم باز شيطان پدر سلمى را وسوسه كرد كه زياد طلب كن پدر سلمى گفت اى سادات حرم شمائيد صاحبان فخر و شرف وجود و سخاوت و هرچه عطا بفرمائيد بشما برمىگردد مطلب گفت ده اوقيه مشك و پنج قدح كافور و پنج كنيز به جهت خدمت ايشان اضافه نموديم آيا راضى شديد ابليس بازخواست كه پدر سلمى را وسوسه بنمايد پدر سلمى بنك بر او بزد كه اى پير بدضمير دور شو از من كه مرا رسوا كردى پس مطلب او را زجر كرد و او را بيرون كردند از خيمه و يهودان نيز با اندوه و مذلت بيرون رفتند .\r\nاين وقت سركردهء يهوديان با پدر سلمى گفت كه اين مرد پير حكيم‌ترين دانايان شام و عراق است چرا از تدبير او بيرون مىروى و ما راضى نمىشويم دختر خود را به عربى كه از اهل بلاد ما نيست بدهى در آن حال چهارصد نفر از يهود كه حاضر بودند ايشان نيز شمشيرها كشيدند و در مقابل ايستادند و مطلب بر سركردهء يهود حمله كرد و\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nهاشم بر ابليس حمله كرد ابليس گريخت و چون باد تند از زيردست هاشم فرار نمود پس شمشير كشيدند و بر يهود حمله آوردند و مطلب بزرك يهود را بدونيم كرد چون هفتاد نفر از ايشان كشته شد بقيه فرار كردند و از آن روز عداوت يهود نسبت به حضرت رسول محكم گرديد .\r\nپس پدر سلمى از مطلب و هاشم درخواست نمود و التماس كرد كه دست از مردم يهود بردارند و اين شادى را بعزى مبدل نفرمايند ملتمس او باجابت مقرون گرديد و هاشم بخيمهء خود مراجعت نمود و اسباب وليمه مهيا فرمود و جميع حاضرين را اطعام نمود و پدر سلمى بنزد دختر خود آمد و گفت شجاعت هاشم را مشاهده نمودى اگر از او التماس نمىكردم يكى از يهودان را زنده نمىگذاشت سلمى گفت اى پدر آنچه خير مرا در او مىدانى عمل كن و از ملامت ملامت‌كنندگان پروا مكن .\r\nدر آن حال پدر سلمى بنزد هاشم و مطلب آمد و گفت بزرگان حرم حزن و اندوه را از سينه بيرون كنيد دختر من هديهء شما است و هيچ‌چيز از شما توقع ندارم مطلب گفت آنچه گفته‌ايم با زيادى مىدهيم و رو كرد بسوى هاشم و گفت راضى شدى اى برادر آنچه گفتم فرمود بلى پس با يكديگر مصافحه نمودند و پدر سلمى بسيارى از مشك و عنبر و كافور بر هاشم و همراهان او نثار كرد .\r\nاين وقت همگى بسوى مدينه حركت كردند و در مدينه زفاف آن غرهء عبد مناف با درّهء صدف كرامت و عفاف متحقق گرديد و بعد از تحقق التيام و مشاهدهء اخلاق آن بدر تمام سلمى آنچه را از هاشم بعنوان مهر گرفته بود باضعاف آن رد كرد و در همان شب در شاهوار نطفهء طيبهء عبد المطلب در صدف رحم طاهر سلمى منعقد گرديده و نور محمدى از جبين مكين سلمى متلعلع گرديد و اهل يثرب همگى سلمى را بر آن كرامت عظمى تهنيت مىگفتند و از آن نور طراوت و حسن آن يگانه گوهر مضاعف گرديد و زنان مدينه مشاهدهء جمال او مىنمودند و از نور و ضياء او حيران مىماندند او بهر درخت و سنك و كلوخ كه مىگذشت او را تهنيت مىگفتند و او را سلام و تهنيت و اكرام مىنمودند و پيوسته از جانب راست خود ندائى مىشنيد كه گوينده‌اى مىگويد\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nالسلام عليك يا خير البشر و اين غرائب را بهاشم نقل نمىكرد و از قوم خود مخفى مىداشت تا آنكه در شبى شنيد كه منادى او را ندا مىكرد و بشارت مىداد كه حامله شدى به بهترين فرزندى كه افضل از جميع شهرها و صحراها مىباشد سلمى چون اين ندا را بشنيد ديگر نگذاشت كه هاشم با او نزديكى بنمايد .\r\n\r\nوفات هاشم و تولد عبد المطلب عليه السّلام\r\nسپس هاشم چند روزى در مدينه بماند و وداع كرد سلمى را و گفت اى سلمى به تو سپردم امانتى را كه حق‌تعالى بآدم سپرد و آدم بشيث سپرد و پيوسته اكابر دين نور مبين را به يكديگر سپردند تا اينكه اين نور بزرگوار بما رسيد و كرامت ما بسبب آن مضاعف گرديد و اكنون آن نور را بامر الهى به تو سپردم و از تو عهد و پيمان مىگيرم كه آن را حراست و محافظت فرمائى و اگر در غيبت من آن فرزند بظهور آيد بايد از ديدهء خود او را گرامىتر دارى و از جان عزيز خود بهتر او را محافظت بنمائى و چنان كن كه هر ديده بر او نيفتد كه او را حاسدان و دشمنان بسيارند خصوصا يهودان كه عداوت ايشان در اول ظاهر گرديد و اگر از اين سفر برنگردم و خبر وفات من به تو برسد بايد كه در محافظت و كرامت او تقصير منمائى و چون به حد شباب رسد او را بحرم خدا برگردانى و او را از عموهاى او دور منمائى كه خانهء خدا خانهء عزت و نصرت ماست سلمى گفت سخنان ترا شنيدم و بجان قبول كردم و دلم را از ذكر مفارقت خود به درد آوردى و از خداوند عظيم سؤال مىنمائيم كه به زودى شما را به من برگرداند .\r\nپس هاشم سلمى را وداع نمود و اقرباى خود را نيز وصيت نهاد به اين مضمون كه اى برادران و خويشان همانا مرك راهى است كه هيچ‌كس را از او چاره نيست و من از شماها غائب مىشوم و نمىدانم كه بسوى شما برمىگردم يا نه و شما را وصيت مىكنم كه با يكديگر متفق باشيد و از يكديگر جدا مشويد كه مورث مذلت و خوارى شما مىگردد نزد پادشاهان و غير ايشان و دشمنان در عزت و دولت شما طمع مىنمايند و برادرم مطلب را خليفهء خود مىكنم بر شما زيراكه او عزيزترين خلق است نزد من و اگر وصيت\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمرا بشنويد و او را پيشواى خود دانيد هرآينه فيروز و سعادتمند گرديد و من كليدهاى كعبه و سقايت زمزم و علم جد خود نزار و آنچه از كرامت و مواريث انبيا است به او سپرم و ديگر وصيت مىكنم شما را در حق فرزندى كه در رحم سلمى است كه او را شأن عظيم و رتبهء بزرك خواهد بود .\r\nپس در هيچ باب مخالفت قول من نكنيد ايشان گفتند ما شنيديم وصيت‌هاى شما را و اطاعت مىكنيم فرمودهء ترا و ليكن دلهاى ما را به وصيت خود شكستى پس هاشم بجانب شام متوجه گرديد چون به مقصد خود رسيد و متاع خود را فروخت و امتعه و نحف براى سلمى تحصيل فرمود و خواست كه بجانب مدينه مراجعت نمايد او را عارضه رخ داد و از رفيقان بازماند و روز ديگر مرض او سنگين شد اين وقت برفقا و غلامان و ملازمان خود گفت من علامت مرك در خود مشاهده مىنمايم و گويا مرا از اين درد رهائى نيست برگرديد بسوى مكه چون بمدينه رسيديد سلام مرا بسلمى برسانيد و او را تعزيت بگوئيد و در باب فرزند من او را وصيت بنمائيد كه غمى به غير آن فرزند ارجمند ندارم چون حال ارتحال در خود مشاهده نمود فرمود كه مرا بنشانيد و دواتى و كاغذى حاضر كنيد چون حاضر نمودند نوشت بعد از نام خداوند متعال اين نامه‌اى است كه بندهء ذليلى نوشته است در وقتى كه فرمان مولايش به او رسيده است كه بار بندد از نشأت فانى بدار باقى و اين نامه را نوشتم درحالىكه جانم در كشاكش مرك بود و هيچ‌كس را از مرك گريزى نيست و اموال خود را بسوى شما فرستادم كه در ميان خود قسمت نمائيد و آن كريمه را كه از شما دور است و نور شما با او است و عزت شما نزد او است يعنى سلمى مبادا او را فراموش كنيد وصيت مىكنم باحترام فرزند او و شما پيام مرا بسلمى برسانيد و بگوئيد كه آه آه همانا من از قرب وصال او سير نشدم و بديدار فرزند دلبندم بهره‌مند نگرديدم سلام و رحمت خدا بر شما باد تا روز قيامت پس نامه را پيچيد و به مهر خود مزين نمود و به ايشان سپرد پس فرمود مرا بخوابانيد چون او را خوابانيدند نظرى بسوى آسمان افكند و گفت اى رسول پروردگار من مدارا كن و جان مرا به آسانى قبض كن به حق آن نورى كه من حامل او بودم چون اين بگفت روحش بعالم بقا رحلت\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nنمود به آسانى گويا چراغى بود خاموش گرديد .\r\nپس آن جناب را غسل دادند و كفن كردند و به خاك سپردند و بجانب مكه روان شدند چون بمدينه رسيدند صدا بناله وا هاشماه بلند كردند و از استماع اين صداى وحشت اثر زن و مرد مدينه از خانه‌ها بيرون دويدند و سلمى و پدر سلمى و خويشان وى جامه‌ها چاك كردند و سلمى فرياد برآورد وا هاشماه مات الجود و الكرم و العز و الشرف كى خواهد بود بعد از تو براى فرزندى كه او را نديدى و ميوهء وصال او را نچشيدى پس سلمى شمشير كشيد و شتران و اسبان او را پى كرد و قيمت همه را از مال خود تسليم كرد و گفت من نمىتوانم ببينم بعد از هاشم كسى بر آنها سوار بشود و با وصى هاشم فرمود كه مطلب را از من سلام برسانيد و بگوئيد كه من بر عهد برادر تو هستم و مردان بعد از او بر من حرام‌اند چون غلامان و اموال هاشم به مكه رسيدند زنان مكه مو پريشان گريستند چون وصيت‌نامهء هاشم را گشودند مصيبت ايشان تازه شد و بوصاياى هاشم عمل نمودند و مطلب را رئيس خود كردند .\r\nو در خصائص فاطميه اشعارى از دختران هاشم نقل كرده گفته خلا ده دختر هاشم در مرثيه‌اش همراهان هاشم را از خدمه و غلامان ملامت مىكرد كه چرا پدر مرا در ميان بيابان تنها گذارديد و او را بحرم محترم بيت اللّه نقل نداديد و اين است مرثيهء او :\r\n يا ايها الناعون افضل من مشى * الفاضل بن الفاضل بن الفاضل\r\nاسد الوغى ما زال يحمى اهله * من ظالم او معتد بالباطل\r\nماضى العزيمة اروع ذى همة * عليا و جودا كالسحاب الهاطل\r\nزين العشيرة كلّها و عمادها * عند الهزاهز طاعن بالذابل\r\nان الصميدع قد ثوى فى بلدة * بالشام بين صحاصح و جنادل \r\n\r\nدختر ديگرش صفيه گفت :\r\n يا عين جودى و سحى دمعك الهطلا * على كريم ثوى بالشام ثم جلا\r\nزين الورى ذاك الذى حسن القرى * كرما و لم يرقى يديه مدنسا \r\n\r\n","description":"","footnote":"","page_name":" 343 ","page_number":343},
  {"content":"\r\n\r\nپس قبضه‌اى از خاك گرفته بر روى ايشان بريخت و گفت بد عشيره‌اى بوديد كه حق خود را ضايع كرديد و شفقت او را منظور نداشتيد تا او را به بلد و وطن خود نقل و حمل نمائيد پس :\r\n\r\nدختر ديگرش شعثا گفت :\r\n الا ايها الركب الذين تركتموه * كريمكم بالشام رهن مقام\r\nأ لم تعرفوا ما قدره و مقامه * الا انكم اولى الورى بمقام\r\nالا عبرتى سحى عليه فقد مضى * اخو الجود و الاضياف تحت رخام \r\n\r\nو دختر ديگرش رقيه گفت :\r\n عين جودى بالبكاء و العويل * لاخ الفضل و السخاء الفضيل\r\nطيب اصل فى الفضيلة ماض * سمهرىّ فى النائبات اصيل \r\nبالجمله چون وضع حمل سلمى نزديك گرديد المى كه زنان را باشد به او نرسيد و صداى هاتفى شنيد كه اى زينت زنان بنى النجار پرده‌هاى حجره بياويز و فرزند خود را از ديدهء نظاركيان مستور دار كه اهل جميع اقطار از او سعادت‌مند گردند چون صداى منادى را شنيد درها را بست و پرده‌ها را آويخت و كسى را بر حال خود مطلع نگردانيد بناگاه ديد حجابى از نور بر او زده شد از زمين تا آسمان تا شياطين نزديك او نيايند اين وقت شيبة الحمد متولد گرديد و نور محمدى از او ساطع بود و در ساعت خنديد و تبسم نمود و چون او را برگرفت موى سفيدى بر سر او ديد و به اين سبب او را شيبة الحمد نام كردند و سلمى وضع حمل خود را يك ماه پنهان كرد و كسى را با آن مطلع نگردانيد پس از يك ماه زنان قبائل مطلع شدند بديدن او آمدند و او را تهنيت همىگفتند و از غرائب احوال او تعجب مىنمودند چون دو ماه شد به راه افتاد چون هفت سال از سن شريف او گذشت جوانى در نهايت قوت و شدت و صولت گرديد و بارهاى گران را برمىداشت و يهود از ديدن او غمگين و اندوهناك شدند زيراكه مىدانستند كه آن نور كه از او ساطع است نور پيغمبرى است و شيبة الحمد اطفال را بدست برمىداشت\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nپس مردى از بنى الحارث براى حاجتى داخل مدينه شد ناگاه نظرش بر طفلى افتاد كه مانند بدر تمام نور از او ساطع است و با جمعى از كودكان بازى مىكند پس نزد ايشان ايستاد و حيران جمال او گرديد و گفت زهى سعادتمند كسى كه تو در ديار او باشى و او بازى مىكرد و مىگفت منم فرزند زمزم و صفا منم فرزند عبد مناف اين وقت آن مرد نزديك آمد و گفت ايجوان چه نام دارى گفت منم شيبة الحمد فرزند هاشم پدرم از دنيا رفت و عموهاى من بر من جفا كردند من با خالو و مادرم در اين شهر غربت مانده‌ايم و تو از كجا آمده‌اى گفت از مكه آمده‌ام شيبة الحمد گفت چون به‌سلامت برگردى و فرزندان عبد منافرا ببينى سلام مرا به ايشان برسان و بگو رسالت دارم بسوى شما از طفل يتيمى كه پدرش مرده و عموهايش به او جفا كردند و بگو اى فرزندان عبد مناف زود فراموش كرديد وصيت هاشم را و ضايع كرديد نسل او را و هر نسيم از جانب كعبه مىوزد شميم شما را از آن مىشنوم و در آرزوى مواصلت شما شب بروز مىآورم .\r\nپس آن مرد از استماع اين رسالت گريان شد و بسرعت تمام بجانب مكه روان گرديد چون بمجلس اولاد عبد مناف درآمد بعد از تحيت و سلام گفت اى اكابر و اشراف و اى فرزندان عبد مناف از عزت خود غافل شده‌ايد و چراغ هدايت خود را در خانهء ديگران افروخته‌ايد .\r\nپس پيام عبد المطلب را به ايشان رسانيد ايشان گفتند ما ندانسته‌ايم كه او به اين مرتبه رسيده است آن مرد گفت به خدا قسم فصحا در جنب فصاحت او لال و عقلاء در مكالمهء با او عاجزند اوست خورشيد اوج حسن و جلالت و نور ديدهء اهل فضل و كمال و بلاغت .\r\nپس مطلب در همان مجلس مركب طلبيد و سوار شد و تنها عنان بصوب مدينه معطوف گردانيد و بسرعت تمام خود را بمدينه رسانيد و چون داخل شد و شيبة الحمد را ديد كه با كودكان بازى مىكند پس او را بنور محمدى شناخت ديد كه سنك بزرگى برداشته است و مىگويد منم فرزند هاشم كه مشهور است بغنائم چون مطلب اين سخن بشنيد ناقهء خود را خوابانيد و گفت نزديك من بيا اى يادگار برادر من .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاين وقت شيبة الحمد بسوى او دويد گفت كيستى تو كه دلم بسوى تو مايل است و گمان مىبرم كه تو يكى از اعمام من باشى مطلب گفت همانا من عموى تو مطلب مىباشم و او را در برگرفت و مىبوسيد و مىگريست پس گفت اى فرزند برادر مىخواهى ترا ببرم به شهر پدر و عموهاى تو كه خانهء عزت تو است گفت بلى مىخواهم .\r\nاين وقت مطلب سوار شد و شيبه را با خود سوار كرد و بسوى مكه روان شد و شيبه گفت اى عمو بسرعت برو مىترسم مادرم مطلع شود و شجاعان اوس و خزرج با ايشان موافقت بنمايند و نگذارند كه مرا بيرون برى مطلب گفت اى فرزند برادر غم مخور كه حق‌تعالى كفايت شر ايشان مىنمايد چون يهودان مطلع شدند كه شيبه با عم خود تنها روانهء مكه شدند طمع كردند در قتل ايشان و يكى از رؤساى يهود كه او را دحيه مىگفتند پسرى داشت لاطيه‌نام روزى بيرون آمد كه با اطفال بازى كند شيبه استخوان شترى را گرفت و بر سر او بزد كه بشكست و خون به صورتش بدويد گفت اى فرزند يهوديه اجلت نزديك شده است و به زودى خانه‌هاى شما خراب خواهد شد و چون اين خبر به پدر او رسيد بغايت خشمناك گرديد و اين كينه علاوه بر كينهء قديم ايشان شد ازاين‌جهت چون شنيدند كه شيبه با عم خود به تنهائى بجانب مكه رفته‌اند در ميان يهود ندا كردند كه آن پسر كه از او مىترسيديد با عم خود تنها بجانب مكه رفته است .\r\nپس او را دريابيد و هلاك كنيد و از شر او ايمن گرديد اين وقت هفتاد نفر از يهودان اسلحه بر خود راست كردند و از عقب ايشان روان شدند چون صداى سم ستوران به گوش عبد المطلب رسيد گفت يا عم بما رسيد از آنچه حذر مىكرديم خوب است راه را بگردانى مطلب گفت نور جمال تو راهنماى ايشان است و به هر سو كه برويم بما خواهند رسيد شيبه فرمود صورت مرا بپوشان تا آن نور مخفى گردد .\r\nپس مطلب جامه را سه‌ته كرد و بر روى شيبه آويخت فايدتى نكرد و آن نور ساطع بود مطلب گفت اى فرزند برادر اين نور خورشيد جمال تو نور خدائى است به گل نمىتوان اندود و بجامه آن را نمىتوان مستور داشت ترا شأنى عظيم نزد حق‌تعالى مىباشد و آن خداوندى كه اين نور را به تو عطا كرده است هر محذورى را از تو دفع\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nخواهد كرد شيبه فرمود مرا فرود آور تا قدرت الهى به تو بنمايم چون او را فرود آورد و به روى خاك نشست .\r\nپس به سجده افتاد و صورت بر خاك ماليد و گفت اى پروردگار نور ظلمت و گردانندهء هفت فلك با رفعت و قسمت‌كنندهء روزيها بر امت سؤال مىكنم از تو به حق شفيع روز جزا و نور بزرگوار كه سپرده‌اى آن را بما كه رد نمائى از ما مكروه دشمنان را هنوز دعاى ايشان تمام نشده بود كه خيل يهود رسيدند و در برابر ايشان صف كشيدند و بقدرت الهى هيبتى عظيم از شيبه و عم او بر ايشان مستولى شد و از روى تملق و مدارا گفتند اى بزرگواران نيكوكردار ما به قصد ضرر شما نيامديم و ليكن مىخواهيم شيبه را بسوى مادرش برگردانيم كه چراغ شهر ماست و مايهء بركت و نعمت ماست شيبه گفت از شما به غير كينه و خدعه و ستم چيزى نمىبينم و چون قدرت الهى بر شما ظاهر شده است اين سخن مىگوئيد .\r\nپس يهود خائب و مخذول برگشتند و چون قدرى راه رفتند لاطيه پسر دطيه به ايشان گفت كه مگر نمىدانيد اين گروه معدن سحرند و ما را جادو كردند بيائيد تا پياده برگرديم و ايشان را دفع كنيم .\r\nپس شمشيرهاى آبدار كشيدند و بجانب آن دو بزرگوار برگرديدند چون بنزديك ايشان رسيدند مطلب فرمود اكنون غدر و مكر شما ظاهر گرديد و جهاد شما واجب افتاد اين وقت مطلب كمان خود را گرفت و به چند تير چند نفر ايشان را بجهنم فرستاد اين وقت همگى بيك‌دفعه حمله آوردند و مطلب نام خدا برده و به ايشان مجادله مىكرد و شيبه مىگريست و تضرع بدرگاه ذوالجلال مىنمود تا آنكه ناگاه غبارى از دور نمايان شد و صهيل اسبان و قعقعهء سلاح شجاعان اوس و خزرج نمودار گرديد كه بطلب شيبه آمدند چون سلمى ديد كه يهودان با مطلب مشغول محاربه‌اند بنك زد برايشان كه واى بر شما اين چه كردار است اين وقت لاطيه روى بهزيمت نهاد مطلب گفت بكجا مىروى اى دشمن خدا پس شمشيرى برآورد بر او بزد و او را بدونيم كرد شجاعان اوس و خزرج بر يهود حمله كردند و احدى از ايشان را باقى نگذاشتند و همه را بقتل\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nرسانيدند آنگاه سلمى گفت با مطلب كه تو كيستى كه مىخواهى فرزند شير را از مادر خود جدا بنمائى مطلب گفت من آنم كه مىخواهم شرف او را بر شرف خود بيفزايم من به او از شما مهربان‌ترم من عموى او هستم و همىخواهم كه خداوند متعال او را صاحب حرم گرداند سلمى گفت خوش آمدى أهلا و مرحبا چرا از من رخصت نخواستى در بردن فرزند من اين وقت سلمى با فرزند خود شيبه گفت اى فرزند گرامى اختيار با تو است اگر خواهى با عم خود به روى و اگر مىخواهى با من برگرد شيبه سر به زير افكند و قطرات اشك فروريخت و گفت اى مادر مهربان از مخالفت تو ترسانم و مجاورت خانهء خدا را خواهانم اگر رخصت مىفرمائى مىروم و اگرنه برمىگردم .\r\nسلمى گريست و گفت خواهش تو را بر خواهش خود اختيار كردم و بضرورت درد مفارقت ترا بر خود گذاشتم پس مرا فراموش مكن و خبرهاى خود را از من بازمگير و او را در بر گرفت و وداع نمود و با مطلب گفت كه اى فرزند گرامى عبد مناف امانتى كه برادرت به من سپرد بسوى تو تسليم كردم .\r\nپس او را محافظت نما چون هنگام تزويج او شود زنى كه مناسب او باشد در عزت و نجابت و شرف تحصيل كن و به او تزويج بنما مطلب گفت اى كريمهء بزرگوار كرم كردى و احسان نمودى و تا زنده‌ام حق تو را فراموش نخواهم كرد پس مطلب شيبه را رديف خود نمود و بجانب مكه روان گرديد و پرتو نور او بر كوههاى مكه تابيد و آن روشنى موجب حيرت اهل مكه گرديد همه از خانه‌ها بيرون شتافتند و چون مطلب را ديدند پرسيدند كه اين كيست كه آورده‌اى مطلب براى مصلحت گفت اين عبد من است پس به اين جهت شيبة الحمد را عبد المطلب گفتند و به اين اسم معروف گرديد و مردم از نور روى او متعجب بودند و الحمد للّه ربّ العالمين .\r\n\r\nسلمى زوجهء حمزة بن عبد المطلب عليه السّلام\r\nدر ترجمهء خواهرش ام الفضل در جلد سوم بيان شد كه صاحب استيعاب اين چهار خواهر را از يك پدر مادر مىداند و آن سلمى زوجهء حمزة بن عبد المطلب و ام الفضل\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nزوجهء عباس بن عبد المطلب و اسماء زوجهء جعفر بن ابى طالب و ميمونه زوجهء رسول خدا صلّى اللّه عليه و آله و سلّم و در آنجا بيان شد كه رسول خدا فرمود اخوات الاربع مؤمنات و در جلد ثانى ترجمهء اسماء و ميمونه گذشت و مدح رسول خدا از اين چهار خواهر .\r\nاما شوهرش حمزه جلائل فضائلش چون آفتاب نيمروز است كنيه‌اش ابو يعلى است و اشرف عموهاى رسول خدا بود بعلاوه برادر رضاعى آن حضرت هم بود چون هر دو شير ثويبه آزادكردهء ابو لهب را خورده بودند و حمزه را اسد اللّه و اسد الرسول و سيد الشهداء مىگفتند در سال دوم بعثت اسلام خود را ظاهر كرد و از اسلام او پشت كفار قريش در هم شكست و مايوس شدند كه با رسول خدا معاملات سابق را بنمايند و در غزوهء احد كه شهيد شد شصت و پنج سال از عمر او گذشته بود و حمزه مايهء افتخار فاميل بنى هاشم بود و رسول خدا صلّى اللّه عليه و آله و سلّم بين او و بين زيد بن حارثه عقد اخوت بست و در جنك بدر شرف حضور داشت و در غزوهء احد روز شنبه نيمهء ماه شوال بدرجهء رفيعه شهادت رسيد بعد از اينكه سى و يك نفر از شجاعان قريش را بجهنم فرستاده بود و با دو شمشير جهاد مىنمود .\r\nبرحسب نقل مامقانى در رجال خود قائلى گفت حمزه چگونه شير شرزه و اژدهاى دمنده است بناگاه اسب سكندر رفت و حمزه را بر زمين انداخت وحشى كه آزاد كردهء جبير بن مطعم بود فرصتى بدست كرد حربه‌اى به آن بزرگوار زد كه از پا درآمد آن ملعون جگر حمزه را بيرون آورد و براى هند برد آن ملعونه در زير دندان خود نهاد از آن روز بآكلة الاكباد لقب يافت چون رسول خدا بر سر جنازهء حمزه آمد او را مثله كرده ديد سخت بناليد و فرمود ( ما وقفت موقفا أغيظ لى من هذا الموقف ) و همىبناليد و مىفرمود يا حمزة يا فاعل الخيرات يا حمزة يا كاشف الكربات يا حمزة يا ذاب عن وجه رسول اللّه يا حمزة يا اسد اللّه و اسد رسوله و فرمود اگر بر قريش دست پيدا كنم هفتاد نفر ايشان را مثله خواهم كرد اين وقت اين آيه نازل گرديد   ( وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ وَ اصْبِرْ وَ ما صَبْرُكَ إِلَّا بِاللَّهِ )   .\r\nيعنى اگر مىخواهيد آنها را شكنجه و عذاب كنيد چنان كنيد كه با شما كردند\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nيعنى واحد بواحد و ليكن اگر صبر بنمائيد هرآينه آن صبر از براى شما نيكوتر و ثوابش زيادتر است اى محمد شكيبائى پيشه گير كه آن شكيبائى تو نيست مگر براى خدا و چون آن حضرت بمدينه مراجعت كرد ديد زنان انصار براى شهيدان خود نوحه مىكنند فرمود اما حمزه گريه‌كننده ندارد انصار چون اين بشنيدند بانوان خود را فرمان دادند كه بروند اول براى حمزه عزادارى بنمايند بعد براى قتلاى خود و تا به حال اين رسم در ميان زنان مدينه مىباشد و رسول خدا بر جنازهء حمزه هفت تكبير گفت سپس هر شهيدى كه مىآوردند در كنار حمزه مىگذاردند و حضرت بر آنها نماز مىخواند تا اينكه بر جنازه حمزه هفتاد و دو تكبير گفت\r\nو بعد از چهل سال كه معاويه خواست نهرى از احد عبور بدهد تصادف با قبر حمزه نمود سر مسحات بپاى حمزه رسيد فورا خون بنا كرد جارى شدن « 1 »\r\nمجلسى در باب پنجاه و ششم جلد 2 حيوة القلوب مىفرمايد بسند معتبر از حضرت رضا عليه السّلام منقولست كه حضرت رسول فرمود بهترين برادران من على است و بهترين عموهاى من حمزه است .\r\nو نيز بسند معتبر نقل كرده از ابن عباس كه روزى رسول خدا صلّى اللّه عليه و آله و سلّم از خانه بيرون آمد دست امير المؤمنين در دستش بود پس فرمود كه اى گروه انصار اى گروه فرزندان هاشم اى گروه فرزندان عبد المطلب منم محمد رسول خدا صلّى اللّه عليه و آله و سلّم همانا من خلق شده‌ام از طينت مرحومه با سه كس از اهل بيت من كه آن على و حمزه و جعفر است و در كتاب مشار اليه اخبار بسيارى در فضائل حمزه نقل فرمود و لقد اجاد الفيلسوف الاعظم حجة الاسلام الشيخ محمد حسين الاصفهانى .\r\n\r\n\r\n","description":"","footnote":"\r\n( 1 ) چنانچه در تشييد المطاعن شرح الصدور شرح حال الموتى فى القبور كه از تاليفات جلال الدّين سيوطى است نقل مىكند و نيز بيهقى در كتاب دلائل و كتاب صفوة الصفوة نقل كرده كه أصابت المسحات قدم حمزه فانبعث دما - و نيز سيد على سمهودى شافعى در كتاب وفاء الوفى باخبار دار المصطفى اين قصه را نقل كرده و نيز شيخ عبد الحق دهلوى در ص 285 از باب سيزدهم كتاب جذب القلوب الى ديار المحبوب و تاج الدّين سبكى در شفاء السقام مطلب را مفصل نوشته‌اند چنانچه حقير در جلد سوم ( الكلمة التامة ) در مطاعن معاويه نقل كرده‌ام .\r\n","page_name":" 350 ","page_number":350},
  {"content":"\r\n\r\n\r\nمن قصيدة له فى مدح حمزه ( ع )\r\n ان غاضك الزمان و الدهر الحرب * فلذ بحمزة بن عبد المطلب\r\nفهو سليل دوحة الاكارم * من دوحة العلياء و المكارم\r\nمن دوحة النبوة الغرّاء * من جنة الصفات الاسماء\r\nهو العزيز ما اعزّ جاره * يجير باللطف من استجاره\r\nاليه تنتهى مكارم الاولى * فهو ربيب المجد بل ربّ العلاء\r\nو هو مثال الشرف الاصيل * و هيكل المجد بلا مثيل\r\nبل هو فى عين اولى الابصار * انسان عين المجد و الفخار\r\nو كيف و هو مفخر الائمة * سيّد اعمام نبى الرحمه\r\nو هو له اخ من الرضاعه * نال به القوّة و الشجاعة\r\nبل مكرمات خاتم النبوّة * تراثه من طرف الاخوّه\r\nآيات فضله المبين المحكمه * بيّنة فى الصحف المكرّمه\r\nطلعته تشرق بالشهامة * عزّته تبرق بالكرامه\r\nمنطقه ناطقة الفصاحه * و كفّه كالغيث فى السماحه\r\nو قلبه مشكاة نور المعرفه * معرفة المبدإ ذات و صفه\r\nجوامع الحكمة فى لطيفه * مكارم الاخلاق فى صحيفه\r\nو العز و الآباء و الحميه * احدى معالى نفسه الابيّه\r\nو هو ملاذ اهل بيت العصمة * و الغوث فى الشدائد الملمّه\r\nو فارس الاسلام فى حروبها * و مفزع الايّام فى خطوبها\r\nمفترس الذئاب و الاسود * و ليث غاب الغيب و الشهود\r\nبل اسد اللّه و جلّت قدرته * تقضى على كلّ كمىّ صولته\r\nتفرّ منه الاسد كالثعالب * قرّت به عيون آل غالب\r\nو ترتعد من صولته ضراغمه * و كيف و هو ضيغم الضراغمه \r\n\r\n","description":"","footnote":"","page_name":" 351 ","page_number":351},
  {"content":"\r\n\r\n بل فيه من مهابة الرسول * ما كاد ان يذهب بالعقول\r\nبل هو سيف اللّه فى هام العدى * و ليس سيف اللّه ينبو ابدا\r\nو سهمه الصائب فى مرماه * فليس يعدوه الى سواه\r\nله مواقف ببدر واحد * و الفضل للساعد منه و العضد\r\nفساعد الدّين الحنيف ساعده * و استحكمت بعزمه قواعده\r\nو فتّ فى اعضاد عباد الصنم * بالعضد الاقوى من الطود الاشم\r\nلكم اباد من عتاد الكفرة * و اوقع الكسر على الجبابرة\r\nكم من كتيبة لهم محاها * يحصد سيفه متى وافاها\r\nكم راية نكّسها بسطوة * كم هامة حطمها بهمّة\r\nكم خاض بالستار فى تيارها * و كم ازال الخيل عن قرارها\r\nحتى اذا استاق الى دار اللقا * من طعنة الوحشى آنس اللقا\r\nهوى على وجه الثرى قتيلا * فمثّلت هند به تمثيلا\r\nحتى غدت تلوك منه كبدا * بل كبد الدّين و بهجة الهدى\r\nفسميت آكلة الاكباد * و اللّه للظالم بالمرصاد\r\nفهل تراها اخذت بثارها * بل ذهبت بعارها و نارها\r\nفدا بنفسه النبى الامّى * فديته اكرم به من عمّ\r\nو قد بكاه سيد البرايا * و هو عليه اعظم الرزايا\r\nبل اغيظ المواقف الملمّه * موقفه على نبىّ الرحمه\r\nكيف و قد مثل تمثيلا به من * لم يسمع الدهر لمثله و لن\r\nبالمثل الاعلى لكل مكرمه * بالآية العظمى لنور العظمه\r\nبمهجة المجد و بهجة الشرف * بهيكل القدس و صفوة السلف\r\nفلتبكه عيون املاك السما * فانّ عرش المجد قد تهدّما\r\nفلتبكه عيون آل فهر * فانه انسان عين الدهر\r\nبكته عين العز و الآباء * بكته عين المجد و العلياء \r\n\r\n","description":"","footnote":"","page_name":" 352 ","page_number":352},
  {"content":"\r\n\r\n و قد بكاء سيفه الصقيل * حيث اصاب حده الفلول\r\nفهل يضل مسلم بعبرته * على فقيد المصطفى بعترته\r\nناحت عليه الملة البيضاء * و حنّت الشريعة الغراء\r\nناحت عليه اخته صفيه * تندبه بندبة شجيه\r\nتذيب قلب صخرة الصماء * اشجى شجى من ندبة الخنساء \r\n\r\nسميه مادر عمار ياسر\r\nو اين سميه كنيز ابو حذيفه بن المغيرة المخزومى بود چون ياسر او را تزويج كرد ابو حذيفه او را آزاد كرد پس عمار از او متولد شد و سميه و شوهرش ياسر اول شهيد در راه اسلام مىباشند ابو جهل آنها را گرفت و چندانكه جبر كرد كه رسول خدا را دشنام بگويند فايده نداد پس زره آهن به آنها پوشانيد و در آفتاب گرم آنها را نگاه داشت رسول خدا صلّى اللّه عليه و آله و سلّم به آنها عبور داد فرمود صبرا يا آل ياسر فان موعدكم الجنة تا اينكه ابو جهل بر هريك از آنها ضربتى بزد كه روح آنها بشاخسار جنان پرواز كرد و در جلد ششم بحار شهادت آنها را در سنهء پنجم از بعثت مىداند و كانت سميه عجوزة كبيرة و حقير ترجمهء عمار را مفصلا در جلد سوم ( الكلمة التامة ) نقل كرده‌ام .\r\n\r\nسوده بنت مسرح\r\nقابلهء فاطمهء زهراء ( ع ) بود هنگام ولادت امام حسن مجتبى عليه السّلام اين سوده قنداقه امام حسن را خدمت رسول خدا صلّى اللّه عليه و آله و سلّم آورد آن حضرت فرمود مگر من نگفتم و نهى نكردم كه بچه را در قنداق زرد نپيچيد و بعضى بجاى سوده اسماء بنت عميس نوشتند و قطعا اشتباه است چون اسماء در آن تاريخ در حبشه بود ولى ممكن است خواهرش سلمى زوجهء حمزة بن عبد المطلب بوده و كاتب بجاى سلمى اسماء ضبط كرده است و اللّه العالم .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nسوده بنت عمارة بن اسد\r\nاز بانوان وافدات بسوى معاويه است كه در فصاحت و بلاغت ممتاز و در ولا و محبت اهل بيت سرافراز بود .\r\nمحمد دياب اتليدى در كتاب اعلام النساء مىنگارد كه سوده دختر عمارة بن اسد بدرگاه معاويه آمد و رخصت طلبيد تا ادراك مجلس معاويه بنمايد پس حاجب مسئلت او را بعرض رسانيد معاويه او را رخصت داد تا حاضر مجلس شود چون درآمد معاويه او را مخاطب داشت و گفت هان اى سوده تو آن‌كس نيستى كه قائل اين اشعارى\r\n شمّر كفعل ابيك يا ابن عماره * يوم الطعان و ملتقى الاقران\r\nو انصر عليا و الحسين و رهطه * و اقصد لهند و ابنها بهوان\r\nان الامام اخا النبى محمد صلّى اللّه عليه و آله و سلّم * علم الهدى و مناره الايمان\r\nو قد الجيوش و سر امام لوائه * و ارم بابيض صارم و سنان \r\n( قالت سوده بلى يا معاويه و ما مثلى من رغب عن الحق و اعتذر ) گفت اى معاويه من اين شعرها گفتم و مانند من كس از حق به يك‌سو نشود و از پس آن لب بمعذرت نگشايد گفت ترا چه بر اين داشت گفت حب امير المؤمنين و متابعت حق معاويه گفت سوگند با خداى هيچ اثرى و علامتى از على در تو معاينه نمىكنم سوده گفت اى معاويه ترا به خدا قسم مىدهم كه از گذشته سخن مكن گفت هيهات تو انباز برادرت نيستى و ادراك مقام او نتوانى كرد مرا همى سبب نمود با اينكه او را ديدار نكردم ( قالت صدقت يا معاويه لم يكن اخى ذميم المقام و لا حيا و هو و اللّه كقول الخنساء .\r\n و ان صخرا لتأتم الهداة به * كانّه علم فى راسه نار \r\nگفت اى معاويه سخن بصدق كردى لكن برادر من مردى نكوهيده آثار و ناستوده كردار نبود بلكه مفاد شعر خنسا است كه در حق برادر خود گفته اكنون مسئلت من از تو آن است كه از آنچه از تو طلب عفو مىكنم فرمائى معاويه گفت چنان كردم كه تو خواهى اكنون حاجت خويش را بگو گفت اى معاويه تو امروز مكانت سلطنت بدست\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nكردى و امور مردم را بر ذمت نهادى هيچ نمىانديشى كه فرداى قيامت خداوند از تو پرسش خواهد كرد از امر ما و از آنچه از حقوق ما بر تو واجب داشته آنگاه آغاز شكايت نمود .\r\n( و قالت و لا تزال تقدم علينا من يغرك و يبطش بسلطانك و يحصدنا حصد السنبل و يدوسنا دوس العصف و يسلبا الخيل هذا ابن ارطاة قدم علينا و قتل رجالنا و اخذ اموالنا و لو لا الطاعة لكان فينا عز و منعة فاما عزلته فشكرناك و اما اقررته فعرفناك ) سوده گفت هان اى معاويه دائما كسى را بر سر ما سلطت مىنمائى كه ترا بفريفته و به قوت سلطنت تو بر ما بتازد و در اموال ما دست يابد و ما را درو بنمايد همچنانى كه سنبله و خوشهء گندم را درو بنمايد و محو و مقطوع سازد ما را چنان كه گياه را مقطوع سازند و ما را به هلاكت رسانند و اموال ما را بغارت ماخوذ دارند اينك بسر بن ارطاة است بر ما درآمد و مردان ما را بكشت و اموال ما را غارت كرد اگرنه بر طريق طاعت تو خواستيم رفت چندان بيچاره نبوديم و از رفع و منع آن عاجز نمانديم اكنون او را اگر از عمل باز كردى بشكر تو خواهيم پرداخت و اگرنه ترا نيك خواهيم شناخت معاويه گفت هان اى سوده مرا با كلمات خود بيم مىدهى و ابلاغ تهويل و تهديد مىكنى واجب مىكند كه تو را بر شتر چموش برنشانم و مانند اسيران بسوى بسر بن ارطاة فرستم تا حكم خويش را بر تو جارى بنمايد سوده لختى خاموش شد پس بگريست و اين شعر انشاء نمود :\r\n صلّى الإله على روح تضمنه * قبر فاصبح فيه الحق مدفونا\r\nقد حالف الحق لا يبغى به بدلا * فصار بالحق و الايمان مقرونا \r\nمعاويه گفت اين كيست گفت امير المؤمنين على بن ابى طالب عليه السّلام معاويه گفت مگر على چه گفته بود سوده گفت مردى را بحكومت ما بگماشت و در ميان ما و حاكم مناقشتى رفت پس بنزديك امير المؤمنين شتافتم وقتى بار يافتم كه او نماز مىگذاشت پس از نماز با تمام رافت و رحمت فرمود آيا ترا حاجتى است صورت حال را بعرض رسانيدم آن حضرت بگريست .\r\n( ثم قال اللهم اشهد علىّ و عليهم انى لم اولهم و لم آمرهم بظلم خلقك و لا به ترك حقك )\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nعرض كرد اى پروردگار من تو شاهد باش بر من و بر اين جماعت من ايشان را در حكومت و امارت نفرمودم كه بر بندگان تو ستم بنمايند و حق ترا دست بازدارند آنگاه از جيب خويش پارهء پوست بيرون آورد و بر آن نوشت  بِسْمِ اللَّهِ الرَّحْمنِ الرَّحِيمِ *   قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ   وَ لا تَعْثَوْا فِي الْأَرْضِ مُفْسِدِينَ *   بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ  اذا قرأت كتابى هذا فاحتفظ بما فى يدك حتى يقدم عليك من قبضه منك و السلام ) .\r\nدر اين منشور مبارك پاره‌اى از آيات سورهء مباركه اعراف و لختى از سورهء هود تضمين فرموده كه خداوند مىفرمايد شما را از پروردگار شما بينه و حجتى بدست شد پس در پيمانه و تراز و كار بعدل و اقتصاد بنمائيد و اشياء مردم را كم مكنيد و در زمين خدا تباهى و فساد نخواهيد آنچه خداوند از براى شما گذاشته است بهتر است از براى شما اگر مؤمنانيد و من شما را نگهبان نيستم در اين امر كه بدست گرفته‌ايد چون امير المؤمنين از فقرات كتاب خداى بپرداخت عامل خويش را رقم كرد كه چون از قرائت مكتوب من فراغت جستى آنچه در دست دارى محفوظ بدار تا آن‌كس را كه فرمودم بر تو درآيد و جمله را از تو مأخوذ دارد و السلام .\r\nسوده گفت اى معاويه من اين منشور را بگرفتم و بنزد عامل آن حضرت بردم و او را سپردم در زمان كار چنان كرد كه آن حضرت فرمان داده بود معاويه چون اين قصه بشنيد بفرمود تا مكتوب كردند كه با سوده بر طريق انصاف روند و اموال او را به او تسليم دهند سوده گفت اين حكم خاص من است يا قوم مرا نيز شامل است گفت بلكه خاص تو است سوده گفت به خدا قسم اين هنگام كارى بسيار زشت و موجب ننگ و عار است يا قوم مرا با من انباز دار يا مرا به حال ايشان گذار معاويه گفت رقم كنيد كه قوم او را نيز با او توام دارند و اموال همگان را مسترد سازند .\r\nاقول اين بسر بن ارطاة كه عامل معاويه بود سى هزار نفر از شيعيان امير المؤمنين را بقتل رسانيد كه تاريخ پرجنايت او را در جلد چهارم الكلمة التامة مفصلا نگاشته‌ام لعنة اللّه عليه .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nسويه عابده\r\nمن عابدات اليمن كانت تقول فى الليل اراك خلقت سويه من طينة لازبة غمرتها بنعمتك تنقلها من حال الى حال و كل احوالها حسنة و كل بلائك عندها جميل و هى مع ذلك متعرضة لسخطك بالتوثب على معاصيك ( صفوة الصفوة )\r\nدر اين جمله مىگويد سويه در شبهاى تار در مقام مناجات با حضرت قاضى الحاجات عرض مىكرد اى پروردگار من نگرانم كه خلق كردى سويه را از گل چسبناك و فروبردى او را در نعمت‌هاى خود و ما زال او را از حالى بحالى نقل دادى و در همهء حالات به او بسيار نيكو گذشت و آنچه بر او فرود شد از بلاهاى تو همه در نزد او جميل و نيكو بود با همهء اين احوال خود را در معرض سخط و غضب تو مىبيند بسبب ارتكاب بر معاصى تو .\r\n\r\nسيده بيگم\r\nدختر سيد ناصر جرجانى معاصر رشيد وطواط اشعار ذيل اثر طبع او است :\r\n دلى دارم به پهلو بىقرار از هجر يار خود * چه كردم پيش بىدردان ز درد بىقرار خود\r\nرفيق من ندارد گوش يك‌بار آن جفاپيشه * اگر در پيش او صدبار گويم حال زار خود\r\nبه درد خويش حيرانم كه از عشق بتان هرگز * سروسامان نمىبينم من مسكين به كار خود\r\nاز اين سوزى كه من دارم ز عشق او پس از مردن * بخواهم سوخت آخر سيده لوح مزار خود \r\n( تذكرة الخواتين )\r\n\r\nسوده ام‌المؤمنين\r\nدر جلد دوم مفصلا ذكر شد در خلال احوال امهات مؤمنين كمااينكه سمانه مادر امام على النقى و سوسن مادر امام حسن عسكر عليه السّلام در جلد سوم گذشت .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nحرف الشين\r\n\r\nشاهزاده بيگم\r\nيكى از بنات ملوك صفويه است و مدرسهء شاهزاده بيگم در اصفهان منسوب با او است .\r\nو ابو المظفر محمد جعفر حسينى كتاب تحفة النوابية و الهداية الاخروية به فارسى براى ايشان تاليف كرده و آن را بر نه باب مرتب ساخته شش باب آن در ترجمهء مفتاح الفلاح است و باب هفتم آن در اعمال رجب و شعبان و رمضان است و باب هشتم آن در عمل سائر ايام و باب نهم آن در آداب دعا و سفر مىباشد .\r\n\r\nشاه بيگم\r\nدختر فتحعلى شاه احمد ميرزا در تاريخ عضدى گويد اين دختر ملقبه بضياء السلطنة بود او را طبعى روان بود روزى قدحى در دست داشت درحالىكه سر او برهنه بود شاه اين مصراع بگفت ( قدح در كف ساقى بىحجاب ) مشار اليها فورا گفت در جواب او ( سهيلى است در پنجهء آفتاب ) شاه بسيار او را تحسين كرده .\r\n\r\nشاه بيگم\r\nدختر نظام الملك شيخ حسن جابرى انصارى در تاريخ اصفهان گويد مسجد واقع در كوچهء نمكى در اصفهان از آثار باقيه اين بانو است و از براى او آثار ديگرى نيز هست .\r\n\r\nشاه‌جهان بيگم\r\nاز بانوان اهالى هندوستان است كتاب ( تذكرة الخواتين ) از آثار قلم او است در\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nآن كتاب دويست و پنجاه نفر زن را در صد و هفتاد و هفت صحيفهء خشتى گنجانيده از شيعه و سنى و غيرهما و آن كتاب در بمبئى با اغلاط بسيار چاپ شده است و در اول آن تصريح كرده كه من كتاب ( مشاهير النساء ) محمد زهنى افندى را اساس قرار دادم و آن را ترجمه كردم تا معلومات خود را به آن اضافه بنمايم با بعضى تصرفات .\r\nو لا يخفى كه كتاب مشار اليها مشتمل بر قصه‌هاى شهربانو و آمدن او در كوه بىبى شهربانو و اراجيف ديگر بسيار دارد كه تواريخ چيزى از آنها را بما نشان نمىدهد مع ذلك زحمت كشيده رحمت حق بر روان او باد .\r\n\r\nشاه‌جهان بيگم\r\nدختر جهان‌گير خان بهادر معاصر با صاحب ( تذكرة الخواتين ) و هم‌اسم او است و او را در تذكرة الخواتين ترجمه كرده و گفته شاه‌جهان بيگم بعد از وفات پدرش جهان‌گير بمسند حكمرانى نشست در بلاد هندوستان و شوهر ايشان المؤيد بنصر اللّه سيد محمد صديق حسن خان بهادر علامهء وقت بوده در اكثر علوم تصنيف و تأليف دارد و شاه‌جهان بيگم عمارات عاليه و مساجد شامخه و مدارس مهمه و بيمارستان و جاده‌هاى آهنى و پلهاى محكم اساس بنا كرده بعلاوه طبعى موزون داشته كه بعضى از كلمات بلاغت آيات و اشعار آبدار او را در كتاب ( تاج الاقبال ) به زبان اردو و فارسى و كتاب ( تذكرهء شمع انجمن ) و كتاب ( نگارستان ) و كتاب ( صبح گلشن ) و كتاب ( روز روشن ) و كتاب ( اختر تابان ) و كتاب ( ماه درخشان ) و كتاب ( طور كليم ) و كتاب ( بزم سخن ) و غيره مذكور است و پاره‌اى از ابيات متفرقهء او از قرار ذيل است :\r\n برخيزم و نگاه بهر چارسو كنم * باشد كه آب رفته ديگر سوى جو كنم\r\nاين جست‌وخيز صاغر كم‌ظرف تنك ماست * مستى اگر كنم بشكوه سبو كنم \r\nلها ايضا\r\n افتاد بگورم گذر آن سروران را * من مرده خوشم زيست مبارك ديگران را\r\nاى چرخ چه كردى بسليمان و سكندر * كز تو هوس عيش بود شاه جهان را \r\n\r\n","description":"","footnote":"","page_name":" 359 ","page_number":359},
  {"content":"\r\n\r\nلها ايضا\r\n هردم ز حسن يار من ريزد تجلاى ديگر * چشمم بود در هر نظر محو تماشاى ديگر\r\nهر ذرهء خاك درش خورشيد تابان در برش * از پرتو مهر رخش دارد تجلاى ديگر\r\nخوبان دنيا گو همه خوبند از سر تا به پا * نام خدا آن دلربا دارد سراپاى ديگر\r\nاز بورياى زاهدان بوى ريا آيد از آن * بهر نماز عاشقان باشد مصلاى ديگر\r\nباور مكن قول عدو ساغر كجا و شيشه كو * اى محتسب اين هاىوهو دارم ز صهباى ديگر\r\nمن مىدوم سوى حرم دل مىكشد سوى صنم * من مىروم جاى ديگر دل مىرود جاى ديگر\r\nجانم به تنگ آمد از او يا رب چسان سازم به دو * من مىزنم راى ديگر او مىزند راى ديگر\r\nاى عشق بىپروا بيا تا وا رهم از ماسوى * جز درد تو نبود مرا در دل تمناى ديگر\r\nاى مونس غمخوار من خلقى پى آزار من * بس مهر ايزد يار من دارم نه پرواى ديگر\r\nشاه جهانم بىگمان هم تاجور در هنديان * جز ياد داور در جهان دارم نه سوداى ديگر \r\n\r\nشاه خاتون\r\nدر كتاب دانشمندان آذربايجانى تاليف ميرزا محمد على تربيت كه آن را در سنهء 1314 هجرى در تهران در چاپخانهء مجلس بطبع رسانيده گويد شاه خاتون بنت فخر الدّين احمد صاحب مزرعهء معروفه بوده بر سر قبر وى چنين نوشته هذه الروضة للزاهدة العابدة الصالحة شاه خاتون بنت فخر الدّين احمد تاريخ فوتش سنهء 672 .\r\n\r\nشاه‌ماهى خانم\r\nدر كتاب نام‌برده گويد اين زن خواهر ملا تتارى يا نثارى بود در جمال سيرت و حسن صورت آراسته و بلطافت و نزاكت خيال پيراسته بوده و اين دو بيت اثر طبع او است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n اشكى كه سر ز گوشهء چشمم برون كند * بر روى من نشيند و دعوى خون كند\r\nآه از آن زلفى كه دارد رشتهء جان تا از او * واى از آن لعلى كه هردم مىخورد خوناب او \r\n\r\nشريفه\r\nدختر على بن طاوس ميرزا عبد اللّه افندى در رياض العلماء او را ذكر كرده و گفته كانت عالمة فاضلة كاملة كاتبة حافظة للقرآن با اينكه دوازده سال بيشتر از سن او نگذشته بود و سيد بن طاوس او را اجازه داده بود و در كتاب سعد السعود فرموده اين قرآن را وقف كردم بر دخترم شريفه كه حافظهء قرآن است و دوازده سال از سن او گذشته . ذلك فضل اللّه يؤتيه من يشاء و من يشابه ابه فما ظلم .\r\nعظمت و جلالت على بن طاوس اشهر و اظهر از آن است كه آن را در قلم بياوريم در روضات و امل الآمل و مستدرك الوسائل و غير آن زياده از چهل كتاب از تاليفات و تصنيفات او نام برده‌اند و او را صاحب كرامات عديده و ازهد أهل و زمان و اتقاى اهل ايمان معرفى كرده‌اند .\r\nدر خاتمهء مستدرك الوسائل و جنة الماوى پارهء از كرامات او را متعرض شده‌اند در روز دوشنبه پنجم ذىالقعده سنهء 664 دنيا را وداع گفت و قبر او غير معروف است و تولد او روز پنجشنبه در نيمهء ماه محرم اتفاق افتاده است و مستنصر عباسى از او بسيار تجليل مىكرده است .\r\n\r\nشهربانو\r\nدختر سلطان حسين صفوى از آثار باقيهء اين دختر در اصفهان مدرسهء شاهزاده است كه نزديك مسجد حكيم است بنا بر مسطورات تاريخ اصفهان تاليف شيخ حسن جابرى انصارى و در آن مدرسه ملا عبد الجواد حكيم مدرس معقول بوده مساحتش يك جريب يك قفيز است و او دوطبقه است و نيز حمامى كه معروف بحمام شاهزاده است از موقوفات او مىدانند ( و حقير تاريخ صفويه را مختصرا در جلد اول تاريخ سامرا ايراد كرده‌ام كه رجالا و نساء در ترويج مذهب شيعه كوتاهى نكردند ) .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nشطيطهء نيشابوريه\r\nو مجلسى در جلد يازدهم بحار در باب معجزات موسى بن جعفر از مناقب ابن شهرآشوب و سيد هاشم بحرانى در مدينة المعاجز در معجزهء صد و شش از معاجز موسى بن جعفر عليه السّلام مفصلا و قطب راوندى در خرايج مختصرا اين حديث را نقل كردند و حاصل مضمون اين خبر شريف اين است كه در نيشابور جماعت شيعه بنا بروايت ابى على بن راشد جمع شدند و گفتند مردمان دروغ‌زن و مدعيان امامت بسيار شدند و ما شب و روز منتظر فرج مىباشيم چارهء كار اين است كه به عادت هرساله شخص امينى را انتخاب كنيم و مسائل خود را به او بدهيم تا از مدينه جواب بياورد پس اختيار كردند ابو جعفر محمد بن ابراهيم و بروايت مناقب محمد بن على نيشابورى را و هفتاد ورقه كه در هر ورقه مسأله‌اى از شرعيه درج بود به او دادند و گفتند ما اين اوراق را بهم بسته مهر كرده‌ايم هرگاه خدمت امام رسيدى به او تسليم بنما چون صبح شود اوراق را تسليم بگير اگر ديدى مهر او به حال خود باقى است چند ورق آن را بگشا اگر جواب مسائل را فرموده اين اموال را تسليم او بنما پس سى هزار دينار و پنجاه هزار درهم و دو هزار قطعه لباس كه هر قطعه با ديگرى در قيمت قريب بهم بودند به او تسليم دادند در آن حال زنى شطيطه نام از فاضلات زنان شيعه يك درهم صحيح و يك پارهء خام كه آن را بدست خود رشته و بافته بود و چهار درهم بيشتر ارزش نداشت آورد و گفت يا ابا جعفر در مال من از حق امام اين مقدار تعلق گرفته آن را به خدمت امام برسان ابو جعفر گفت من خجلت مىكشم كه اين ناقابل را به خدمت امام حمل دهم شطيطه گفت ان اللّه لا يستحى عن الحق . آنچه بر ذمه من است همين است مىخواهم خدا را ملاقات نكنم درحالىكه از حق امام چيزى در گردن من باشد انما انت رسول فاحمله اليه پس ابو جعفر از نيشابور بمدينه آمد و داخل شد بر عبد اللّه افطح و امتحان كرد او را و يافت كه او امام نيست بيرون آمد و مىگفت رب اهدنى الى سواء الصراط پروردگارا هدايت كن مرا به راه راست گفت در اين بين كه ايستاده بودم ناگاه پسرى را ديدم كه مىگويد اجابت كن آن‌كس را كه مىخواهى پس\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nبرد مرا بخانهء موسى بن جعفر عليه السّلام چون آن حضرت مرا ديد فرمود براى چه نوميد شدى اى ابو جعفر و براى چه آهنك آن كردى كه بسوى يهود يا نصارى يا اشاعره يا معتزله به روى بسوى من بيا كه منم حجة اللّه و ولى اللّه آيا نشناسانيد ترا ابو حمزه بر در مسجد آنگاه فرمود من جواب دادم مسائلى را كه جزوه است در روز گذشته اكنون بياور درهم شطيطه را كه وزنش يك درهم و دو دانق است و آن را در كيسه‌اى نهاده‌اى كه چهارصد درهم و ازارى در آن كيسه است و بياور آن پاره خام او را ابو جعفر گويد از فرمايش آن حضرت نزديك بود عقلم پرواز كند .\r\nسپس آنچه را كه فرمان كرده بود حاضر نمودم آن حضرت دست فرابرد درهم شطيطه را با پارچه خامش برگرفت و همه آن اموال را رد كرد و به من فرمود سخن شطيطه را كه گفت ان اللّه لا يستحى عن الحق اى ابو جعفر سلام مرا بشطيطه برسان و اين چهل درهم را نيز به او بده و پارچه‌اى نيز به او دادند و فرمودند اين هديه‌اى از من براى شطيطه به او بگو آن را كفن خود قرار بدهد كه پنبه اين پارچه از مزرعه خود ماست و خواهرم آن را رشته و بافته و به او بگو كه از روز وصول ابو جعفر تا روز نوزدهم زنده خواهى بود از اين چهل درهم شانزده درهم را خرج بنما و بيست و چهار درهم براى تجهيز و دفن خود نگاه بدار و به او بگو من براى نماز بر جنازهء تو خواهم آمد و تو اى ابو جعفر هرگاه مرا ديدى در آن‌وقت آن را كتمان بنما زيراكه آن براى نگاهدارى تو بهتر است سپس فرمود اين مالها را به صاحبانش برگردان ( الحديث )\r\n\r\nشهربانو\r\nوالدهء ماجدهء حضرت امام زين العابدين كه ترجمهء او در جلد سوم سبق ذكر يافت .\r\n\r\nشهربانو\r\nبانوى حرم شاه قلى بن مهدى خان بن ولى خان بن محمد قلى خان قاجار دو پسر از او آورد يكى فضلعلى بيك و ديگرى مهر على بيك و در عروسى اين زن جشنى شاهوار\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكردند كه در ميان قبائل قاجار و تركمان و مملكت مازندران تاريخى گشت . بالجمله اين زن خاتونى نامدار بود كه در همهء مازندران و استرآباد برابر نداشت .\r\n\r\nشعوانهء زاهده\r\nجامى در نفحات الانس گفته اين زن از مردم عجم بود و در ابله مىنشست آواز خوب داشت و به نغمات خوش وعظ مىكرد زاهدان و عابدان و ارباب قلوب در مجلس وى حاضر مىشدند فهى كانت من المجتهدات الخائفات الباكيات المبكيات در حال وعظ مىگريست و زنان با وى مىگريستند او را گفتند مىترسيم از شدت گريه نابينا شوى گفت در دنيا كور شدن در نزد من بهتر است از كور شدن عذاب آخرت .\r\n\r\nشهربانو\r\nدختر محتسب الممالك از شاعرات و عالمات اصفهان بوده در سنهء 1120 وفات شده است او را ديوان شعرى است قبرش در تكيهء اصفهان جنب تكيهء ميرزا رفيعاى نائينى است . ( تاريخ اصفهان )\r\n\r\nحرف الصاد\r\n\r\nصفيه\r\nام المؤمنين بنت حى بن اخطب من بنى اسرائيل من سط لاو بن يعقوب تقدم قى ج 2 :\r\n\r\nصفيه بنت شيبه\r\nشيخ در رجال خود و ابن عبد البر و ابن منده و ابو نعيم او را از صحابيات شمردند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nصفيه دختر عبد اللّه بن عفيف\r\nترجمهء عبد اللّه بن عفيف در فرسان الهيجاء آن را ذكر كرده‌ام اين دختر را براى اينكه پدر را هدايت بسوى دشمن مىنمود زندانى كردند تا اينكه طارق نامى بدستور سليمان بن صرد خزاعى موفق شده او را از زندان نجات دادند و فرار كرده بقادسيه رفت و در آنجا بقبيلهء خزاعه پيوسته و بعد از وقعهء عين الورده و شهادت توابين محمد بن سليمان بن صرد خزاعى صفيه را بنكاح خود درآورد و از او شش پسر و چهار دختر بوجود آمد كه همه از شجاعان و از شيعيان امير المؤمنين بودند . ( شمارهء دوم مجلهء مسلمين )\r\n\r\nصفيه بنت عبد المطلب\r\nزوجهء عوام بن خويلد بن اسد بن عبد العزى مادر زبير بن العوام . عبد المطلب شش دختر داشت و صفيه سرآمد آنها بود و نام آنها از اين قرار است صفيه بره عاتكه اروى ام الحكم البيضاء اميمه و هريك در جاى خود مذكور مىباشد و مادر صفيه هاله بنت وهب بن عبد مناف بن زهره است و اين صفيه اول در حبالهء نكاح حارث بن حرب بن امية بن عبد شمس بن عبد مناف بود و بعد از او در حبالهء نكاح عوام بن خويلد بن اسد ابن عبد العزى درآمد و عوام برادر ام‌المؤمنين خديجهء كبرى و صفيه در خلافت عمر بن الخطاب در سال بيستم از هجرت وفات كرد و در آن‌وقت عمر صفيه بهفتاد و سه سال رسيد ، بود و با حمزه از يك مادر بودند و از همهء عمه‌هاى رسول خدا صلّى اللّه عليه و آله و سلّم اسلام صفيه قديم‌تر بود و در جلد دوم همين كتاب در ترجمهء ام‌المؤمنين خديجهء كبرى پاره‌اى از احوال صفيه ذكر يافت و اشعار و مساعى جميلهء او كه در عروسى خديجهء كبرى بتقديم رسانيد تذكر شد و هنگامى كه رسول خدا صلّى اللّه عليه و آله و سلّم از دار دنيا رفت اشعار ذيل را در مرثيهء آن حضرت انشاء نمود :\r\n ألا يا رسول اللّه كنت رجاءنا * و كنت بنا برّا و لم تك جافيا\r\nو كنت رحيما هاديا و معلما * ليبك عليك اليوم من كان باكيا \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n لعمرك ما ابكى النبى لفقده * و لكن لما اخشى من الهرج آتيا\r\nكان على قلبى بذكر محمد * و ما خفت من بعد النبى مكاويا\r\nأ فاطم صلّى اللّه رب محمد * على جدث امسى بيثرب ثاويا\r\nفدى لرسول اللّه امى و خالتي * و عمى و آبائى و نفسى و ماليا\r\nصدقت و بلّغت الرسالة صادقا * و مت صليب العود ابلح صافيا\r\nفلو ان رب الناس ابقى نبينا * سعدنا و لكن امره كان ماضيا\r\nعليك من اللّه السلام تحية * و ادخلت جنات من العدل راضيا \r\nو چون عبد المطلب را زمان احتضار رسيد اين شش دختر را خواست و بديشان فرمان داد هريك در مصيبت او مرثيه بگويند صفيه اشعار ذيل را قرائت كرد :\r\n ارقت لصوت نائحة تبيد * على رجل بقارعة الصعيد\r\nففاضت عند ذلكم دموعى * على خدّي كمنحدر الفريد\r\nعلى الفياض شيبة ذى المعالى * ابيك الخير فائض كل جود \r\nو ابن حجر عسقلانى در اصابه بترجمهء صفيه گويد ان صفيه جاءت يوم احد و قد انهزم الناس و بيدها رمح تضرب فى وجوههم فقال النبى يا زبير المرأة ) .\r\nمىگويد در روز غزوهء احد هنگامى كه پيغمبر را گذاشتند و از جنك فرار كردند صفيه آمد درحالىكه نيزه در دست او بود و به صورت مشرحين يا فراريها مىزد كه در آن حال رسول خدا صلّى اللّه عليه و آله و سلّم زبير را فرمود مادر تو را درياب كه جهاد بر زنان نيست\r\nو علامهء مجلسى و ديگران روايت كرده‌اند كه چون حمزه شهيد شد و صفيه از آن آگاه گرديد با جمعى از زنان شيون‌كنان بجانب احد شتاب گرفتند چون رسول خدا او را بديد پسرش زبير را فرمود كه برو مادر خود را بازگردان تا حمزه را بدين حالت ديدار نكند زبير فرمايش پيغمبر را بمادر رسانيد صفيه گفت اى فرزند شنيده‌ام كه برادرم حمزه را شهيد كرده‌اند و مثله و شكم پاره ساخته‌اند و من مىدانم كه اين زحمت در راه خدا يافته و اين مصيبت در راه خدا اندك است و خدا مرا صبر دهد تا فراوان جزع نكنم زبير بازآمد و سخن مادر را بعرض پيغمبر رسانيد آن حضرت اذن داد تا صفيه\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nحاضر شد ولى رسول خدا صلّى اللّه عليه و آله و سلّم نگذاشت تا صفيه برادر را به آن حالت بنگرد قبل از اينكه صفيه حاضر شود رداى مبارك را بر حمزه كشيد چون حمزه را قامتى رسا بود پاهاى مباركش از ذيل ردا نمايان بود رسول خدا بگياه آن را پوشانيد اين هنگام صفيه حاضر شد چون برادر را بدان‌سان بديد از خداى آمرزش او را بخواست و بر او نماز گذاشت و مراجعت كرد لكن نتوانست خويشتن را از گريه نگاه دارد و رسول خدا از گريهء او گريان شد و فاطمهء زهرا عليها السلام هم بگريست الخ\r\nو نيز در غزوهء خندق ذكرى از صفيه هست چنانچه در اصابه گويد در غزوهء خندق زوجات رسول خدا صلّى اللّه عليه و آله و سلّم در حصارى بودند و حسان بن ثابت و صفيه با ايشان بودند يك نفر يهودى مشرف بر ايشان شد صفيه حسان را فرمود فرود شو اين يهودى را بقتل برسان حسان گفت مرا از اين كار معاف دار پس صفيه عمودى برداشت و از حصار فرود آمد و بر يهودى حمله كرد و او را بقتل رسانيد .\r\nو حقير تاريخ زبير و عبد اللّه بن زبير را در جلد چهارم ( الكلمة التامة ) به صورت تفصيليه ايراد كرده‌ام و صفيه را پسر ديگرى بود كه او را سائب مىگفتند و در غزوهء احد و خندق ملازم ركاب رسول خدا بود تا اينكه بعد از رسول خدا صلّى اللّه عليه و آله و سلّم در جنك يمامه بشهادت رسيد و ام حبيبه نام يكى از دختران صفيه است .\r\n\r\nصهباء تغلبيه\r\nكنيه‌اش ام حبيبه است ولى در ناسخ ام حبيبه را غير صهباء دانسته كيف كان اين صهباء بنت عباد بن ربيعة بن يحيى بن العبد بن علقمة التغلبية است از اسراى يمامه است و بعضى او را از سباياى عين التمر دانسته‌اند امير المؤمنين عليه السّلام او را بچهل دينار خريد\r\n( عمدة الانساب )\r\nگويد و كانت ذا لسن و فصاحة وجود و عفه يعنى بانوئى زبان‌آور و شيرين‌كلام و با فصاحت تو ايمان بوده در جود و سخا و عفت و حيا ممتاز بوده از او عمرا طرف و رقيه\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nتواما متولد گرديدند و آن حضرت رقيه را بمسلم بن عقيل تزويج كرد كه از او عبد اللّه بن مسلم متولد گرديد كه در كربلا بدرجهء رفيعه شهادت رسيد و ترجمه عمر را در فرسان الهيجاء ايراد كرده‌ام .\r\n\r\nحرف الضاد\r\n\r\nضباعه\r\nدختر زبير بن عبد المطلب است از مهاجرات اولين است و قديم الاسلام است حضرت رسول او را بمقداد بن اسود كندى تزويج كرد يازده حديث از رسول خدا روايت دارد و از او ابن عباس و دخترش كريمه و ابن المسيب و عروة بن زبير و اعرج و غير اين‌ها روايت دارند .\r\n( اصابه )\r\nو لا يخفى كه پدر ضباعه زبير بن عبد المطلب در كتب رجال اسمى ندارد اما شوهرش مقداد فضائل و مناقب او از چرخ كبود گذشته در سنهء سى و سه در جرف دنيا را وداع گفت جنازهء او را از ارض جرف كه يك فرسخ است روى شانه‌هاى خود تا مدينه حمل كردند با كمال احترام و در بقيع او را دفن كردند و در آن‌وقت هفتاد سال از سن او گذشته بود .\r\nكنيه‌اش ابو معبد اسم پدرش عمرو بهرائى « 1 » است چون اسود بن عبد يغوث او را بفرزندى گرفت معروف شد بمقداد بن اسود .\r\nمامقانى بترجمهء مقداد گويد ( تجمعت فيه انواع الفضائل و اخذ بمجامع المناقب من السبق و الهجرة و العلم و النجدة و الثبات و الاستقامة و الشرف و النجابة عظيم القدر شريف المنزله جليل نانى الاركان الاربعة هاجر الهجرتين و شهد بدرا و سائر المشاهد كلها الى فتح مكه و حنين ) و هنگامى كه رسول خدا به طرف جنك بدر حركت كردند مقداد عرض كرد يا رسول ما نمىگوئيم آنچه را كه بنى اسرائيل بموسى عليه السّلام گفتند\r\n\r\n\r\n","description":"","footnote":"\r\n( 1 ) بالباء المفردة على غير قياس اذا القياس بهراوى منسوب الى بهرا اسم قبيله و بهرا ابى الحاف ابى قضاعه است بنا بر نقل شهيد ثانى در تعليقه بر خلاصهء علامه و بهرا جد هفدهمى مقداد است\r\n","page_name":" 368 ","page_number":368},
  {"content":"\r\n\r\n( اذهب انت و ربك فقاتلا انا هاهنا قاعدون ) بلكه با شما حركت مىكنيم و اگر بفرمائى خود را بخار مغيلا بزنيم و به آتش سوزان دراندازيم مخالفت نمىكنيم مقداد از حوارى رسول خدا و على مرتضى بود كه قلب او هيچ‌گاه شكى در او داخل نشد گفتى قطعه‌اى است از آهن و بعد از رسول خدا صلّى اللّه عليه و آله و سلّم كسى كه همانند جبل شامخ لا تحركه العواصف مقداد بود .\r\nاز امام باقر حديث كند كه فرمود ارتد الناس الا ثلاثة نفر سلمان ابو ذر مقداد قال الراوى فقلت عمار قال عليه السّلام كان حاص حيصة ثم رجع ثم قال ان اردت الذى لم يشك و لم يدخله الشيء فالمقداد .\r\nدر اين جمله مىفرمايد كه امام باقر عليه السّلام فرمود كه مردم مرتد شدند مگر سه نفر سلمان ابو ذر مقداد پس راوى پرسيد كه آيا عمار بن ياسر با ظهور محبت او باهلبيت عليهم السلام در اين چند كس داخل نبود حضرت فرمود اندك ميلى و ترددى در او داخل شد بعد از آن رجوع به حق كرد آنگاه فرمود كه اگر خواهى آن‌كس را كه شكى از براى او حاصل نشد او مقداد است .\r\nو در منتهى الآمال از اختصاص مفيد از امام صادق عليه السّلام حديث كند كه فرمود انما منزلة المقداد بن الاسود فى هذه الامة كمنزلة الف فى القرآن لا يلزق بها شىء\r\nو نيز روايت كرده است كه رسول خدا فرمود خداى تعالى امر بمحبت چهار نفر امر فرموده و آن على و سلمان و ابو ذر و مقداد است .\r\nبالجمله احاديث در فضيلت مقداد بسيار است كه در كتب رجال در ترجمهء سلمان و ابو ذر و ترجمهء خود مقداد بطرق كثيره نقل شده است .\r\nو بمصداق يخرج الميت من الحى پسر مقداد معبد نام در جنك جمل در لشكر عايشه بود و مقتول گرديد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nضبيعه بنت خزيمة\r\nابن ثابت الانصارى معروف بذو الشهادتين و ضبيعه خواهر ام عطيه انصارى است كه در جلد سوم گذشت و اين ضبيعه هنگامى كه پدرش در صفين در ركاب امير المؤمنين شهيد شد او را به اين ابيات مرثيه گفت :\r\n عين جودى على خزيمة بالدمع * قتيل الاحزاب يوم الفرات\r\nقتلوا ذو الشهادتين عتوا * ادرك اللّه منهم بالتراب\r\nقتلوه فى فتية غير غول * يسرعون الركوب للدعوات\r\nنصروا احمد الموفق ذا العدل * و دانوا بذاك حتى الممات\r\nلعن اللّه معشرا قتلوه * و رماهم بالخزى و الآفات \r\nخزيمة بالخاء المعجمة المضمومة و الزاى المعجمة المفتوحة و الياء المثناة من تحت ساكنة ابن ثابت بن عمارة بن الفاكهة بن ثعلبة بن ساعدة بن عامر بن عباد بن عامر الاوسى ابو عماره شهد بدر او المشاهد كلها بعد البدر مع رسول اللّه و جعل شهادته كشهادة رجلين و كان يسمى ذا الشهادتين و شهد صفين مع على عليه السّلام و قتل يومئذ سنة سبع و ثلاثين\r\nو وجه ملقب شدنش بذو الشهادتين اين بود كه رسول خدا صلّى اللّه عليه و آله و سلّم شترى از اعرابى خريد اعرابى بيع را انكار كرد و گفت اگر شاهدى دارى بياور كه شما آن را خريده‌ايد حضرت فرمود كيست كه شهادت بدهد كسى شهادت نداد مگر خزيمه كه شهادت داد حضرت شهادت او را امضاء فرمودند و از او سؤال كردند كه تو حاضر نبودى چگونه شهادت دادى عرض كرد يا رسول اللّه ما در اخبار آسمان شما را تصديق مىكنيم در خبر خريدن شترى تصديق ننمائيم ازاين‌جهت شهادت او را بجاى دو شاهد قرار دادند و ملقب بذو الشهادتين گرديد .\r\nو خزيمه از سابقين اولين بود كه بامير المؤمنين رجوع كرد و از آن دوازده نفرى بود كه بر ابو بكر انكار كردند در مسجد و از آن جماعتى بود كه در رحبه براى امير المؤمنين شهادت داد بقصهء غدير خم كه رسول خدا فرمود من كنت مولاه فعلى مولاه و هيچ‌گاه\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nاز امير المؤمنين عليه السّلام مفارقت نكرد و در جنك جمل حاضر بود تا در روز صفين كه عمار شهيد شد وارد خيمهء خود گرديد و سلاح از تن دور كرده غسل نمود و سلاح پوشيد و چون شير شرزه و اژدهاى دمنده بر لشكر معاويه حمله افكند و مىگفت شنيدم از رسول خدا كه فرمود عمار را فرقهء باغيه او را مىكشند سپس به هر طرف حمله مىكرد و دليرانه مىزد و مىكشت و اين ارجوزه قرائت مىكرد .\r\n كم ذا يرجى ان يعيش الماكث * و الناس موروث و فيهم وارث\r\nهذا على من عصاه ناكث \r\nچون امير المؤمنين از قتل او آگاه شد بسيار متاثر گرديد دست بر محاسن شريف خود گرفته و گريهء طولانى كرد و فرمود أين عمار و أين ابن تيهان و أين ذو الشهاتين الخ -\r\n\r\nضعيفى\r\nمعاصر حكيم آزرى بوده اين مطلع از او است بنا بر نقل تذكرة الخواتين :\r\n در دلم بود آرزويت بيش از هر آرزوئى * ديدم آن روى فزون شد آرزو بر آرزو \r\nگويند كه شوهر پيرى داشت آن هم شاعر بود گاهى باهم كلمات مطايبه بر زبان مىآوردند روزى ضعيفى اين رباعى بگفت :\r\n اى مرد ترا به مهرم انگيزى نيست * هم پير و ضعيفى و ترا چيزى نيست\r\nبا اين‌همه مىدهى نهيبم بزدن * خود قوت آن ترا كه برخيزى نيست \r\nشوهر او نيز اين رباعى را در جواب ضعيفى گفت :\r\n ايزن ديگر آنكه با من آميزى نيست * كار تو به غير فتنه‌انگيزى نيست\r\nدارم همه عيب را كه گفتى اما * عيبى بتر از بلاى بىچيزى نيست \r\nاقول آرزوى نور الدّين حمزة بن على الطوسى است و او شيخ عارف و از شعراى شيعه اماميه است چنانچه در الكنى و الالقاب قمى است اين حكيم آزرى بجانب هندوستان سفر كرده و قصايد بسيار در مدح اهل بيت گفته و در بعض قصايدش گويد :\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n مداح اهل بيت بنى آزرى منم * چون طوطى شكرشكن شكرين مقال\r\nمردم زنند دست ارادت بدامنى * دست منست و دامن پاك على و آل \r\nو له ايضا\r\n ز هول روز جزا آزرى چه مىترسى * تو كيستى كه در آن روز در شمار آئى \r\nفوت آزرى در سنهء هشتصد و شصت و شش بوده سنهء 866 .\r\n\r\nحرف الطاء\r\n\r\nطرخان\r\nزوجهء اتابك سعد اين زن كانت اميرة جليلة بعد از شوهرش زمام مملكت‌دارى را بدست گرفت و علما و شعراء معاضدت او مىنمودند و چندان محبت بعلوم و معارف داشت كه در قصر باعظمت خود علما و دانايان را در آنجا جمع مىكرد و بنشر علوم و فنون مىپرداخت و حفلات دينيه و مجالس علميه در عصر او رونقى به تمام و كمال داشت و در فارس قصور و ابنيهء جليلهء شامخه بنا كرد . ( اعلام النساء نقل از كتاب حقوق المرأة ) .\r\nمخفى نماند كه برحسب نقل صاحب زينة المجالس اتابكان دو دسته بودند يك دسته اتابكان شام بودند كه از سنهء چهارصد و هشتاد يك شروع شد و نه اتابك بر مسند حكمرانى نشست و بمذهب اسماعيليه مىرفته‌اند و صد و هشتاد سال سلطنت كردند و حسن صباح از ايشان است و در سنهء 483 بقلعهء الموت استيلا يافته آغاز دعوت كردند .\r\nو ديگر اتابكان لر بزرك مىباشند كه از نواحى شام بايران آمدند و آغاز دولت ايشان از سنهء پانصد و پنج است و اول ايشان ابو طاهر محمد بن على بن ابو الحسن است و ده تن از اين طائفه قريب دويست سال سلطنت كردند و اتابك سعد و زوجهء او ظاهرا از\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاين اتابكان است و محتمل است كه از اتابكان لر كوچك بوده باشد كه ابتداى دولت ايشان از سنهء 580 بوده و اول ايشان شجاع الدّين خورشيد بود و تا سنهء هزار و چهار سال حكومت كردند .\r\n\r\nطرخان خاتون\r\nزوجهء سلطان ملك‌شاه با شوهرش در امور سلطنت مشاركت داشت و وزرا و مستشارين براى او خاضع بودند و در بلاد فارس چندان داد عدل و داد داده بود كه همهء امراء و اركان دولت او را دوست مىداشته‌اند . ( اعلام النساء نقل از حقوق المرأة فى الاسلام )\r\nملك‌شاه پسر امير آلب‌ارسلان سلجوقى است كنيه‌اش ابو الفتح جلال الدّين پادشاهى عالم و عادل بود از يمن تا سرحد ختن در حيز ضبط درآورد و تاريخ جلالى را وضع كرد در سنهء 477 وفات كرد و مدت پادشاهى او بيست و سه سال بود .\r\nدر عهد همين سلطان ملكشاه سلجوقى غلامان او گاو پير زالى را بكشتند و بخوردند پيرزال را يتيمان چند بود كه معاش ايشان از آن گاو بود پيرزال بر سر پل زاينده‌رود ايستاد تا هنگام عبور ملك‌شاه عنان مركب او را گرفت گفت اى پادشاه داد من مظلوم مىدهى در اين سر پل يا بگذارم بر سر پل صراط ملك‌شاه گفت مرا طاقت آن پل نباشد بگوى تا چه ظلمى بر تو وارد آمده است پيرزال قصه را بازگفت كه غلامان تو گاو مرا كشتند و خوردند در حال ملك‌شاه تحقيق كرده غلامان را قصاص كرده پس فرمان كرد تا صد گاو به پيرزال دادند چون ملكشاه فوت شد پيرزال وضو گرفت و دو ركعت نماز بجاى آورد و سر بسوى آسمان كرد عرض كرد بار خدايا ملكشاه پسر آلب‌ارسلان پادشاه عادلى بود از سر تقصير او درگذر همان شب يكى از فضلا سلطان را در خواب ديد گفت اكنون بگوى اى پادشاه بر تو چه گذشت گفت اگر دعاى پيرزال نبود حال من خراب بود .\r\n( زينة المجالس )\r\nاقول نظير اين حكايت را فزونى استرآبادى در كتاب ( هجيره ) آورده است كه پيرزالى سر راه بر شاه شجاع گرفت گفت اى ملك عادل پيره‌زالى باشم و سه دختر دارم\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو هر سه رسيده‌اند و قادر نيستم بر شوهر دادن ايشان و پناه به پادشاه آورده‌ام و در روز قيامت دامن ملك را خواهم گرفت و خواهم گفت خداوندا شاه شجاع قادر بود كه مرا نصرت كند و داد من بدهد و نداد در آن‌روز چه خواهى گفت اين سخن بر شاه شجاع تاثير كرده به حال او رقت كرده در آن صحرا از مركب فرود آمد و گفت مرا تاب خشم آن روز نباشد آنگاه بهمراهان خود گفت هركه مرا خواهد به اين پير زال انعامى نمايد .\r\nسپاهيان آنچه توانستند دادند چندانكه مبلغى بسيار حاصل شد پس گفت هركه مرا خواهد به دختر اين پيرزن رغبت بنمايد اين وقت مردى آدينه نام از سپاهيان گفت من او را به شرط زنى بسراى برم شاه شجاع گفت مواجب تو چيست گفت هزار دينار گفت دو هزار كرديم پس شخصى ديگر برخواست خسرو شاه نام كه از خيل امراى شاه جلال الدّين بود بدامادى پيرزن رغبت كرده دختر ديگر را خواستگار شد و مواجب او كه در نهايت قلت بود بيست هزار دينار شد و ديگرى دختر سوم را خواستگار شد همچنان مواجب او را اضافه كردند و شاه شجاع فرمود كه سه‌هزار دينار نقد براى مصارف عروسى آنها بدهند و خود شاه شجاع اسباب جهاز هر سه دختر را فراهم كرده گويا دختر خود به شوهر مىدهد پس جميع لشكر بر او دعا كردند و فرمود كه شاهزادگان در آن جشن حاضر بشوند و پردكيان خود را فرمود كه بروند در جشن ايشان و آنچه توانند در رونق عروسى سعى نمايند پس آن‌چنان جشنى ساختند كه نعرهء تحسين از پير و برنا برخواست و اين عمل سبب آمرزش شاه شجاع گرديد .\r\nو لا يخفى كه شاه شجاع پادشاهى بود در كمال فطنت و زيركى و دانش و گاهى انشاء شعر كردى كه از جمله اشعار او اين قطعه است :\r\n گر پرسدت كسى كه على را نظير هست * با او بگو كه آب ببوى گلاب نيست\r\nدر حضرت خدا بجز از ختم انبياء * كس را مقام و منزلت بو تراب نيست \r\n\r\nطوعه در كوفه\r\nكنيز اشعث بن قيس كندى بود وى را آزاد كرد اسبد حضرمى او را در حبالهء\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nنكاح خود درآورد فرزندى آورد بلال نام قصهء طوعه اشهر از آن است كه محتاج بذكر باشد در كوفه ميان چندين هزار جمعيت باز سعادت بر سر اين زن نشست و نام نيك او در دايرهء گيتى تا ابد باقى ماند كه مسلم بن عقيل را شب پناه داد در خانهء خود كه تفصيل آن را در فرسان الهيجاء در ترجمهء مسلم بن عقيل عليه السلام ايراد كرده‌ام .\r\n\r\nحرف العين\r\n\r\nعاتكه\r\nبنت عبد المطلب بن هاشم بن عبد مناف مادرش صفيه دختر جندب است و با حارث بن عبد المطلب از يك مادر بودند عاتكه را ابو اميه تزويج كرده ام‌المؤمنين ام سلمه با دو پسر از او متولد گرديد يكى عبد اللّه كه در غزوهء حنين در ركاب رسول خدا صلّى اللّه عليه و آله شهيد شد و ديگر زهير كه در استيعاب گفته بعضى او را از مؤلفة القلوب شمردند و شوهر عاتكه ابو اميه از قبيلهء بنى مخزوم از صحابهء رسول خدا بود و عاتكه چون پدرش عبد المطلب را حال احتضار رسيد قصيده‌اى در مرثيهء پدر گفت كه اين دو بيت از اوست :\r\n أ عينيّ جودا و لا تبخلا * بدمعكما بعد نوم النيام\r\nعلى شيبة الحمد وارى الزناد * و ذى مصدق بعد ثبت المقام \r\nو اين عاتكه همان است كه قبل از وقعهء بدر در عالم رؤيا ديد كه سوارى داخل مكه شد و فرياد كرد كه اى آل عدى و اى آل فهر بامداد بشتابيد بسوى موضعى كه بعد از سه روز در آنجا كشته خواهيد شد پس بر كوه ابو قبيس بالا رفت و سنگى را از كوه برگردانيد و آن سنك ريزه‌ريزه شد و در مكه هيچ خانه نماند مگر آنكه پاره‌اى در او افتاد و چنان ديد كه دور خانهء مكه پر از خون شده است .\r\nو عسقلانى در اصابه بترجمهء عاتكه گويد هى زوجة ابى امية المخزومى والد ام سلمه زوجة النبى روت عنها ام كلثوم بنت عقبه قصة المنام الذى راته فى وقعة بدر و اسلمت عاتكه بمكة و هاجرت الى المدينة .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nو لا يخفى كه عواتك ثلاثة كه رسول خدا صلّى اللّه عليه و آله و سلّم فرمود انا ابن العواتك من سليم غير اين عاتكه و از كلام رسول خدا معلوم مىشود كه ايشان ممدوحه بودند و آن عاتكه بنت هلال مادر هاشم و عبد شمس و نوفل فرزندان عبد مناف و ديگر ( عاتكه ) بنت او قص بن هلال است كه وهب بن عبد مناف بن زهره از او متولد گرديده كه اين وهب پدر آمنه والدهء رسول خدا است و ديگر ( عاتكه بنت ) فاتح است .\r\n\r\nعاتكه\r\nبنت فضل بن عبد الرّحمن بن العباس بن ربيعة بن الحارث بن عبد المطلب زوجهء عيسى بن زيد بن على بن الحسين عليهم السلام والدهء ماجدهء احمد بن عيسى بر آنچه ابو الفرج در مقاتل الطالبين نقل كرده و اين زن فاضله و عاقله بوده است و تاريخ شوهرش عيسى و فرزندش احمد را در تاريخ سامراء ايراد كرده‌ام .\r\n\r\nعاتكه بنت زيد بن عمرو بن نفيل\r\nشاعرة من شواعر العرب ذات جمال و كمال و خلق حسن و وجاهة و عقل و جزالة راى تزوجها عبد اللّه بن ابى بكر بن ابى قحافه و بقول ( استيعاب ) زيد بن خطاب او را تزويج كرد و در روز يمامة كشته گرديد پس از آن عمر او را تزويج كرد طولى نكشيد كه مقتول شد .\r\nپس از آن زبير بن العوام او را تزويج كرد او هم مقتول شد پس از آن امير المؤمنين او را خطبه كرد عاتكه براى آن حضرت فرستاد اى پسر عم رسول خدا من بر شما از قتل خائفم يعنى سه شوهر كردم هر سه مقتول شدند حضرت امير فرمود من احب الشهادة الحاضرة فليتزوج عاتكه اين وقت حضرت سيد الشهداء عليه السلام او را تزويج كرد .\r\nفكانت اول من رفع خده من التراب و لعن قاتله و الراضى به يوم قتل و قالت ترثيه :\r\n وا حسينا فلست انسى حسينا * اقصدته الاسنة الاعداء \r\n\r\n","description":"","footnote":"","page_name":" 376 ","page_number":376},
  {"content":"\r\n\r\n غادروه بكربلاء صريعا * لا سقى اللّه جانبى كربلاء \r\nپس از شهادت آن حضرت ديگر شوهر نكرد و عبد اللّه بن عمر گفت من اراد الشهادة فليتزوج بعاتكة و قالت ما كنت لاتخذ حموا بعد رسول اللّه .\r\nاقول اين دو شعر و اين كلام مشهور اين است كه از رباب بنت امرؤ القيس است و در اعلام النساء در ترجمهء همين عاتكه تفاصيل زيادى و اشعار و مراثى از اين عاتكه نقل كرده و اللّه العالم .\r\n\r\nعاتكه\r\nبنت عوف بن عبد عوف بن عبد الحارث بن زهرة بن كلاب خواهر عبد الرحمن بن عوف است .\r\nدر استيعاب گويد از صحابيات است با خواهرش شفا هجرت بمدينه نمود .\r\n\r\n( مج ) عاتكه بنت نعيم الانصاريه\r\nدر استيعاب او را از صحابيات شمرده خواهر عبد اللّه بن نعيم است از تاريخ او چيزى در دست نيست كما اينكه عاتكه بنت اسيد بن ابى العاص بن امية بن عبد شمس كذلك .\r\n\r\n( مج ) عابش بنت سعد\r\nاز طائفهء سلجوقيه سلغريه است در سنهء 862 بر عرش سلطنت نشست و سبب آن اين بود كه چون هلاكو خان چنگيزى بر شيراز غلبه كرد و آن شهر را فتح نمود خواست تا شخصى را از آل سلغريه پيدا كند و بر اهل شيراز حاكم گرداند پيدا نشد مگر اين زن كه نسبت به آن خانواده مىرسانيد و در فهم و ذكاء و حسن سياست كمتر از مردان نبود بالاخره او را حاكم گردانيد و او را براى پسر خودش ( مانجو تيمور ) عقد بست و زمام حكمرانى را بدست آن زن نهاد چون هلاكو فوت شد شريف الدّين قاضى القضات فارس\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nكه از اشراف بود و بقولى ادعاى مهدويت كرد لشكرى جرار فراهم نموده و بمردم تزريق كرد كه زن نبايد حكمرانى بنمايد و در امور سياست و سلطنت مداخله فرمايد بالاخره دو لشكر با هم تلاقى كردند فتح نصيب عابش شد و قاضى القضات را بقتل رسانيد و شيراز تابع دولت مغول گرديد و تا امير عابش زنده بود مردم در امن و امان و ارزانى و فراوانى نعمت بودند و به مرگ او دولت سلغريه خاتمه يافت .\r\n( المقتطف )\r\n\r\n( مج ) عايشه عصمت\r\nبنت اسماعيل پاشا تيمور در سنه 1256 در قاهرهء مصر متولد شده است علم نحو و عروض را در نزد فاطمة الازهرية قرائت كرده و علم صرف و لغت فارسيه را از خليل رجائى اخذ كرده و علم قرائت قرآن و فقه و خط را از ابراهيم بن مونس تعلم نموده در همه اين علوم استاد عصر خود گرديده پس از آن او را شوق مطالعهء كتب دواوين و ادبيات بر سر افتاد و چندان سعى در معانى غزليات و تشبيهات و موشحات بديعه نمود تا دقايق و حقايق آن را بدست آورد و سه ديوان مفصل نوشت به لغت عربى و فارسى و تركى و اين غريزه در زن از نوادرست چون خواست آنها را بطبع برساند دخترى داشت توحيده نام بسن هيجده‌سالگى وفات يافت و اين سبب شد كه عساكر حزن و اندوه و اسف كشور قلب او را مشغول كرد ترك شعر و علوم نمود و داب خود را به گفتن مراثى و نوحه قرار داد و هفت سال بر اين منوال بود تا برمد شديدى دچار گرديد پس ناصحين و مشفقين از دوستان و بستگان او چندان او را نصيحت كردند تا اينكه او را از گريستن بازايستاد چون از آن درد چشم شفا يافت اشعارى كه متفرق بود جمع‌آورى نموده ديوانى بنام ( شكوفه ) بلغت تركى و ديوانى بنام ( حلية الطراز ) بلغت عربى مرتب ساخته و آنها را بطبع رسانيده پس از آن كتابى بنام ( نتايج الاحوال ) تاليف كرده بطبع رسانيده و اشعارى كه گفته نوع واحد نيست بلكه در غزل و توسل و استغاثه و مرثيه و غيرها مىباشد و از جملهء اثر طبع او اين اشعار است :\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n بيد العفاف اصون عزّ حجابى * و بعصمتى اسمو على اترابى\r\nو بفكرة وقّادة و قريحة * نقّادة قد كملت آدابى\r\nو لقد نظمت الشعر شيمة معشر * قبلى ذوات الخدر و الاحسابى\r\nما قلته الا فكاهة ناطق * يهوى بلاغة منطق و كتابى\r\nفجعلت مرآتى جبين دفاترى * و جعلت من نقش المداد خضابى \r\nو اين قصيده بيست و چهار بيت است كه در اعلام النساء آن را ذكر كرده است .\r\nو لها ايضا\r\n لعب الهوى بفؤاد صبّ نائى * و سقاه كأسى لوعة و عناء\r\nما باله لزم الهوى حتى غدا * فى الحب لم يبرح عن البرجاء\r\nقد كان قبل العشق لا يدرى الجوى * هل تاه بعد العشق فى تيهائى\r\nام هام و جدا فى الملاح فاصبحت * احشاؤه لا ترتجى لشقاء\r\nما باله يشكو و يشكر حاله * امسى بها من جملة الشهداء \r\nاين قصيده نيز بيست و دو بيت است كه در اعلام النساء آن را نقل كرده است و قصيده‌اى در مناجات و استغاثه بقاضى الحاجات دارد كه بعض آن اشعار ذيل است :\r\n انا فى رحيب رحاب جودك موجودى * و رضاك يا مولاى من شفعائى\r\nان كان عصيانى و سوء جنايتى * عظمت و صرت مهددا بجزائى\r\nففضاء عفوك لا حدود لوسعه * و عليه معتمدى و حسن رجائى\r\nيا من يرى ما فى الضمير و لا يرى * انى رجوتك ان تجيب دعائى\r\nيا عالم الشكوى و حرّ توجّع * دائى عظيم القرح جد بدوائى\r\nبحبيبك الهادى سألتك دلّني * لعلاج امراضى و جلب شفائى\r\nثمّ الصلاة عليه ما هبّ الصبا * سحرا فعطّر سائر الارجاء \r\n\r\n","description":"","footnote":"","page_name":" 379 ","page_number":379},
  {"content":"\r\n\r\nو لها ايضا\r\n اتيت لبابك العالى بذلّى * فان لم تعف عن زللى فمن لى\r\nمقرّا بالجناية و امتثالى * لامر النفس فى عقدى و حلّى\r\nو معترفا باوزار ثقال * اقاد لحملها طوعا لجهلى\r\nافرّ بذلّتى من قبل كى لا * تقرّ جوارحى بالذنب قبلى\r\nاتيت ولى ذنوب ليس تحصى * اقول لراحمى بالعفو كن لى \r\n( الابيات )\r\nاز جملهء انشائات غريبهء فصيحهء او بياناتى است كه در جريدهء الآداب تحت عنوان ( لا تصلح العائلات إلا بتربية البنات ) نشر كرده و در آنجا داد سخن داده و هنگامى كه دخترش توحيده از دنيا رفت مرثيهء طولانى براى او گفت كه پنجاه بيت آن را در اعلام النساء ذكر كرده و آن قصيده دلالت بر كمال قريحهء سياله و غريزهء عجيبهء او مىنمايد و در مجلهء المقتطف و مجلهء المنار و مجلهء الهلال بسيار او را ستوده‌اند و بعض آن ابيات مرثيه‌اش اين است :\r\n ان سال من غرب العيون بحور * فالدهر باغ و الزمان غدور\r\nفلكلّ عين حق مدرار الدما * و لكلّ قلب لوعة و ثبور\r\nستر السنا و تحجبت شمس الضحى * و تغيبت بعد الشروق بدور\r\nو مضى الذى اهوى و جرعنى الاسى * و غدت بقلبى جذوة و سعير\r\nلو بث حزنى فى الورى لم يلتفت * لمصاب قيس و المصاب كثير\r\nطافت به شهر الصوم كاسات الردى * سحرا و اكواب الدموع تدور\r\nفتناولت منها ابنتى فتغيرت * و جنات خدّ شانها التغيير\r\nجاء الطبيب ضحى و بشرّ بالشفا * ان الطبيب بطبّه مغرور\r\nلمّا رأت ياس الطبيب و عجزه * قالت و دمع المقلتين غزير\r\nامّاه قد كلّ الطبيب و فاتنى * ممّا أؤمّل فى الحياة نصير \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n امّاه قد عزّ اللقاء و فى غد * سترين نعشى كالعروس يسير\r\nو ينتهى المسعى الى اللحد الذى * هو منزلى و له الجموع تصير\r\nقولى لربّ اللحد رفقا بابنتى * جاءت عروسا ساقها التقدير\r\nاماه قد سلفت لنا امنيّة * يا حسنها لو ساقها التيسير\r\nعودى الى ربع خلا و مآثر * قد خلفت عنى لها تأثير\r\nصونى جهاز العرس تذكارا فلى * قد كان منه الى الزفاف سرور\r\nامّاه لا تنسى به حق بنوّتى * قبرى لئلا يحزن المقبور\r\nفاجبتها و الدمع يحبس منطقى * و الدمع من بعد الجوار يجور\r\nبنتاه يا كبدى و لوعة مهجتى * قد زال صفو شانه التكدير\r\nلا توص ثكلى قد اذاب و تينها * حزنا عليك و حسرة و زفير\r\nو اللّه لا اسلو التلاوة و الدعاء * ما غرّدت فوق الغصون طيور\r\nكلا و لا انسى زفير توجّعى * و القدّ منك لدى الثرى مدثور\r\nانّى الفت الحزن حتّى انّنى * لو غاب عنّى ساءنى التاخير\r\nقد كنت لا ارضى التباعد برهة * كيف التبصر و البعاد دهور\r\nابكيك حتى نلتقى فى جنة * برياض خلد زيّنتها الحور\r\nو لهى على توحيده الحسنا التى * قد غاب بدر جمالها المستور الخ \r\n\r\nعفراء\r\nامرأة جنية علامهء مجلسى در باب بيست و يكم جلد ثانى حيوة القلوب در معجزهء ثانى از معاجز رسول خدا صلّى اللّه عليه و آله و سلّم مىفرمايد ابن بابويه بسند معتبر از حضرت امام جعفر صادق عليه السّلام روايت كرده كه زنى بود از جنيان كه او را عفرا مىگفتند و مكرر به حضرت رسول مىآمد و سخنان آن حضرت را مىشنيد و بصالحان جن مىرسانيد و انها بدست او ايمان مىآوردند و چند روز شد كه به خدمت حضرت رسول نيامد حضرت از جبرئيل احوال او را سؤال كرد جبرئيل گفت بديدن خواهر ايمانى خود رفته است كه از\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبراى خدا او را دوست مىدارد حضرت فرمود كه بهشت از براى آنها است كه از براى خدا با يكديگر دوستى مىكنند به‌درستى كه حق‌تعالى در بهشت عمودى آفريده است كه از يك‌دانه ياقوت سرخ مىباشد و براى آن عمود هفتاد هزار قصر است و در هر قصرى هفتاد هزار غرفه است كه آفريده است آنها را حق‌تعالى براى آنها كه باهم در راه خدا دوستى مىنمايند و بديدن يكديگر مىروند از براى خدا چون عفرا به خدمت آن حضرت آمد از او پرسيد كه در اين سفر چه ديدى گفت عجائب بسيار ديده‌ام فرمود كه خبر ده مرا از عجيب‌تر چيزى كه ديدى گفت ابليس را ديدم كه در درياى اخضر بر روى سنك سفيدى نشسته بود و دستها بسوى آسمان بلند كرده مىگفت الهى چون قسم خود را بجا آوردى و مرا داخل جهنم كردى پس از تو سؤال خواهم كرد به حق محمد و على و فاطمه و الحسن و الحسين كه مرا از جهنم خلاص گردانى و با ايشان محشور فرمائى گفتم اين نامها چيست اى حارث كه به آنها دعا مىكنى گفت اين‌ها را ديدم كه بر ساق عرش نوشته شده بود هفت هزار سال پيش از آنكه خدا آدم را خلق كند به اين سبب دانستم كه اين‌ها گرامىترين خلق‌اند نزد خدا پس به حق ايشان سؤال كردم حضرت فرمود كه به خدا سوگند كه اگر قسم بدهند جميع اهل زمين خدا را به اين نامها البتّه خدا دعاى آنها را مستجاب خواهد كرد .\r\n\r\n( مج ) عفيرة العابدة\r\nجامى در نفحات الانس گفته اين زن از اهل بصره است با معاذهء عدويه صحبت داشته چندان بگريست كه چشم وى نابينا شد كسى او را گفت سخت است نابينائى وى گفت محجوب بودن از خداى تعالى سخت‌تر است و كورى دل از فهم مراد خداى تعالى در امرهاى وى سخت‌تر و سخت‌تر است .\r\n\r\nعفيرا بنت غفار حميرى\r\nدر جلد خلفاى ناسخ ص 194 گويد مشار اليها در اين جنك چنان نبرد كرد كه از كمتر مرد ديده شده و در آن روز سه‌هزار تن از روميان مقتول شدند و اين عفير ابا خوله\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nخواهر زرار بن ازور اسير شدند و قصهء اسير شدن و خلاص شدن ايشان در ترجمهء خوله سبق ذكر يافت و با ايشان بود سلمى دختر نعمان و ام ابان كه ترجمهء او در جلد سوم گذشت و علمى دختر ذراع بن عروه و لبى دختر سوار و مزروعه بنت عملوق حميرى اقول كلهن مجهولات و العلم عند اللّه و در ترجمهء ام ابان ذكر شد كه قراينى بر تشيع او هست .\r\n\r\nعلمى دختر ذراع\r\nآنفا شنيدى كه از مجاهدات بود و او دختر ذراع بن عروه است و اللّه اعلم بعواقب الامور .\r\n\r\nعليه بنت السجاد ( ع )\r\nدر جلد ثانى منتهى الآمال در احوال امام زين العابدين عليه السّلام مىفرمايد عليه همان مخدره‌ايست كه علماء رجال او را در كتب رجال ذكر كرده و گفته‌اند كه كتابى جمع نموده كه زرارة بن اعين از او نقل مىكند .\r\nو مامقانى گويد عليه بضم العين المهملة و سكون اللام و فتح الياء المثناة من تحت بعدها هاء قال النجاشى عليه بنت على بن الحسين عليهما السلام لها كتاب رواه ابو جعفر عليه السّلام و محمد بن عبد اللّه بن القاسم بن محمّد بن عبيد اللّه بن محمّد بن عقيل قال حدثنا جابر بن جميل بن صالح قال حدثنا ابى جميل بن صالح عن زرارة بن اعين عن عليه بنت على بن الحسين بالكتاب .\r\n\r\nعكرشه بنت اطرش\r\nابن رواحه از بانوان دانشمندان و خواتين ارجمند بوده در صفين ملازم ركاب امير المؤمنين عليه السّلام بوده .\r\nابن عبد ربه اندلسى مالكى در عقد الفريد حديث كند كه اين عكرشه بر معاويه\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nدرآمد درحالىكه بر عصائى تكيه زده بود كه بن آن عصا را بآهنى محفوف داشته بودند اين وقت معاويه را بخلافت سلام داد و بنشست معاويه گفت امروز من بنزد تو امير المؤمنين باشم و از اين پيش نبودم .\r\nعكرشه گفت آرى چون على بن ابى طالب در قيد حيات نباشد تو در نزد قوم امير المؤمنين شدى معاويه گفت تو آن‌كس نيستى كه شمشيرى حمايل كرده بودى و در صفين ميان دو صف ايستادى و همىگفتى .\r\n( ايها الناس عليكم انفسكم لا يضركم من ضل اذا اهتديتم ان الجنة لا يحزن من قطنها و لا يهرم من سكنها و لا يموت من دخلها فابتاعوها بدار لا يدوم نعيمها و لا تتصرم همومها و كونوا قوما مستبصرين فى دينهم مستظهرين على طلب حقهم ان معاوية دلف عليكم بعجم العرب غلف القلوب لا يفقهون الايمان و لا يدرون ما الحكمه دعاهم الى الباطل فاجابوه و استدعاهم الى الدنيا فلبوه فاللّه عباد اللّه فى دين اللّه و اياكم و التنكل فان ذلك ينقص عرى الاسلام و يطفى نور الحق و هذه بدر الصغرى و العقبة الاخرى يا معشر المهاجرين و الانصار امضوا على بصيرتكم و اصبروا على عزيمتكم فكانى بكم هذا لقيتم اهل الشام كالحمر الناهقة تقصع قصع البعير ) .\r\nدر اين جمله مىگويد اى مردم بر شماست كه خويش را واپاييد زيان نرساند شما را آن‌كس كه گمراه شد گاهى كه شما طريق هدايت سپاريد همانا آن‌كس كه در بهشت جاى كند هرگز ملول و محزون نشود و آن‌كس كه در بهشت ماوى گيرد هرگز پير نگردد و آن‌كس كه داخل بهشت شود هرگز نميرد پس بخريد بهشت را بجاى خانه‌اى كه نعمتش پاينده نباشد و اندوهش منقطع نگردد و از جماعتى باشيد كه در دين خود بينا و در طلب حق خود توانا هستند هان اى مردم بدانيد معاويه آهنك شما نمود با جماعتى از اوباش عرب كه دلهاى ايشان محجوب و تاريك است نه ايمان دانند و نه حكمت شناسند ايشان را بسوى باطل دعوت كرد اجابت نمودند و آنها را در طلب و طمع دنيا انداخت بر سر او انجمن شدند اللّه اللّه اى بندگان خدا در دين خدا ثابت باشيد و كار دين را به يكديگر باز مگذاريد كه اين خصلت اسلام را نقض كند و نور حق را\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nفرونشاند هان اى مهاجر و انصار اين احدوثه‌ايست مانند بدر صغرى و عقبه اخرى كار بر بصيرت كنيد و صبر بر عزيمت فرمائيد گويا مىبينم كه فرداى بمقاتلهء اهل شام حاضر خواهيد شد و ايشان بنك درخواهند داد مانند حمارها از نهيق و دهانها از دود و دم آكنده خواهند ساخت چون شتران از نشخوار .\r\nچون معاويه خطبهء عكرشه را تا به اينجا قرائت كرد روى با او آورد و گفت گويا مىبينم كه بر همين عصا كه در دست دارى تكيه زده‌اى و اين سخنان را همىگفتى و لشكريان در گرد تو فراهم آمدند و همىگويند اينك عكرشه دختر اطرش است اگر نه قضا بر اين رفته بود هرآينه بدين كلمات لشكر شام را هزيمت مىكردى لكن تقدير خداوند ديگرگون نشود و هان اى عكرشه چه بر اين داشت ترا كه از اين‌گونه سخن كنى .\r\n( قالت يا امير المؤمنين يقول اللّه تعالى يا ايها الذين آمنوا لا تسألوا عن اشياء ان تبد لكم تسؤكم و ان اللبيب اذا كره أمرا لن يحب اعادته ) .\r\nگفت يا امير المؤمنين خداوند تبارك و تعالى مىفرمايد اى جماعتى كه ايمان آورديد پرسش مكنيد چيزهائى كه اگر آشكار شود بد مىآيد شما را همانا مرد عاقل چيزى را كه مكروه او است اعادت آن را دوست نمىدارد تذكرهء آن را مكروه مىشمارد معاويه گفت سخن بصدق كردى اكنون حاجت خويش را بازنماى گفت صدقات ما را مأخوذ مىدارند از اغنياء ما تا آن را بر فقرا بخش كنند امروز كار به ميزان عدل سنجيده نشود چه ما را بهره و نصيبه نيست از مساكين ما جبر كسرى نشود و فقراى ما را سعت عيشى حاصل نمىگردد اگر اين كار ساخته راى تو است مثل تو كس بايد غفلت را پشت‌پا زند و دامن تو بت گيرد و اگر بيرون راى تو است روا نيست مانند تو كس اعانت خائن كند و ظلم و ستم را معمول دارد معاويه فرمان كرد صدقات ايشان را بر فقراى ايشان بخش بنمايند و از طريق عدل و انصاف انحراف نجويند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nعليه بنت موسى الكاظم ( ع )\r\nدر ترجمهء خواهرش آمنه اشارهء به اين عليه شد از تاريخ ايشان چيزى در دست نيست كما اينكه عليه دختر امام على النقى عليه السلام نيز از تاريخ او چيزى در دست نيست .\r\n\r\nعليه بنت شريح الحضرمى\r\nدر استيعاب او را از صحابيات شمرده و مامقانى پدرش شريح حضرمى را مجهول الحال معرفى كرده و اين عليه خواهر مخرمة بالخاء المعجمة بعد الميم مىباشد كه در حرب با اهل رده مقتول شد و اين عليه مادر سائب بن يزيد است كه شيخ او را در رجال خود از اصحاب رسول خدا شمرده و كذا ابن منده و ابن عبد البر و ابو نعيم و كنيه او را ابو يزيد از كنانه يا ازد يا بنى ليث شمرده‌اند در سنهء دوم هجرت ولادت او بوده و بقولى در سنهء هشتاد از دنيا رفته و اللّه اعلم .\r\n\r\nعمره بنت نفيل\r\nشيخ در رجال خود او را از صاحبات امام صادق عليه السّلام تعداد كرده و مامقانى مىفرمايد ظاهر اين است كه اين زن از اماميه است .\r\n\r\nعمره زوجهء عبد اللّه بن رواحه\r\nو در اصابه او را خواهر عبد اللّه بن رواحه دانسته چنانچه گويد عمره بنت رواحة الانصاريه زوجه بشر بن است سعد و مادر نعمان بن بشر است .\r\nمجلسى در ششم بحار در باب جوامع معجزات رسول خدا صلّى اللّه عليه و آله و سلّم روايت مىكند كه خواهر عبد اللّه بن رواحه انصارى در ايام حفر خندق به رسول خدا عبور داد حضرت فرمود بكجا مىروى عرض كرد چند دانهء خرماست براى عبد اللّه مىبرم حضرت فرمودند آن\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nخرماها را به من ده عمره گويد من خرماها را ريختم ميان كف دست آن حضرت و ايشان آن چند دانه خرما را چند قسمت كرد و هر قسمتى را در ميان نطعى ريخته و جامه بر روى او كشيد پس دستها بدعا برداشت و دو ركعت نماز بجا آورد در حال از اطراف آن نطعها خرما مىجوشيد پس آن حضرت مردم را دعوت فرمود سه‌هزار جمعيت از آن خرما تناول كردند تا سير شدند و از براى خانوادهء خود نيز حمل نمودند و ما بقى را باز به خواهر عبد اللّه بن رواحه رد كردند .\r\nو اين عبد اللّه بن رواحه از زهاد صحابه و عباد ايشان بود و از شهداى موته است و از اهل بيعته عقبه و نقيب بنى الحارث بن خزرج و در غزوهء بدر و احد و خندق و حديبيه و خيبر و عمرة القضاء و سائر مشاهد شرف حضور داشته و از امراء غزوهء موته بود و كان من الشعراء و قصيده‌اى در مدح رسول خدا صلّى اللّه عليه و آله و سلّم انشاء كرده است كه در أسد الغابة به بعض آن اشاره كرده است .\r\n\r\nعمره بنت مسعود بن قيس\r\nمادر سعد بن عبادة الانصارى الخزرجى در سال پنجم هجرت وفات نمود و تاريخ سعد بن عباده را در الكلمة التامة ايراد كرده‌ام كه در سقيفه بنى ساعده خلافت را براى خود نمىخواست و او از شيعيان امير المؤمنين بود با ابو بكر و عمر بيعت نكرد تا اينكه قيلة او را كشته‌اند در حوران در مجالس المؤمنين قاضى تصريح دارد كه سعد بن عباده خلافت را براى امير المؤمنين عليه السّلام مىخواست ) .\r\nو مامقانى در رجال خود بترجمهء او مىفرمايد كه ابى علقمه گفت كه من از سعد بن عباده پرسيدم چرا با ابى بكر بيعت نمىكنى مردم همه با او بيعت كردند گفت از من دور شو و اين سخن را بگذار به خدا قسم من خودم از پيغمبر صلّى اللّه عليه و آله و سلّم شنيدم كه فرمود هنگامى كه من از دنيا بروم مردم متابعت هواى نفس خود بنمايند و بطريق قهقرى بعالم جاهليت برگردند در آن روز حق با على است و كتاب خدا در دست او است و ما با احدى بيعت نمىكنيم مگر با على بن ابى طالب ابى علقه گفت من با سعد گفتم اين حديث را غير\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nتو كسى شنيده گفت بلى جماعتى كه قلبهاى آنها از بغض و كينه مملو بود كنايه از اينكه شنيدند و او را انكار كردند بالجمله حقير در جلد ثانى ( الكلمة التامة ) ده شاهد از مصادر معتبره اقامه كرده‌ام كه سعد بن عباده داعيه خلافت بر سر نداشت و مظلوما او را شهيد كردند .\r\n\r\nعمره بنت الحارث\r\nابن ابى ضرار الخزاعيه و او خواهر جويريه زوجهء رسول خدا صلّى اللّه عليه و آله و سلّم است ذكر هافى ناسخ التواريخ .\r\n\r\nعميره بنت عمره\r\nو عمره بنت سهل بن رافع انصارى است وقتى دخترش عميره را به حضرت رسول صلّى اللّه عليه و آله و سلّم آورد و خواستار شد تا در حق او دعاى خير فرمايد رسول اكرم مسئول او را باجابت مقرون داشت .\r\n( ناسخ )\r\n\r\nحرف الغين\r\n\r\nغره بنت جميل\r\nابن حفص معشوقهء كثير بن عبد الرحمن بن عامر بن عويمر الخزاعى معروف بكثير عزه كه از مشاهير شعرا و از افاضل شيعيان بشمار مىرود چندان دلباخته و عاشق غره دختر جميل بن حفص شده بود كه معروف بكثير غره شده بود چون غره در حسن و جمال و عقل و كمال نظير و همال نداشت و آن اختر فروزان در حلاوت مقال و فصاحت بيان از تمامت اقران و زنان عصر خود فزونى داشت چنانچه تفصيل آن را در ناسخ نگاشته .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nغنيمه\r\nبنت عبد الرحمن بن النعيم الازدى الغامدى و در ضبط او اختلاف است بعضى بثاء مثلثه بعد الغين المعجمه بر وزن جميله ضبط كردند بعضى بالياء المثناة بعد الغين ثم الثاء المثلة بر وزن زينبه ضبط كردند و بعضى بالغين المضمومة و النون المفتوحة بر وزن غفيله ضبط كردند .\r\nبالجمله نجاشى در ترجمه پسر برادرش بكر بن محمد بن عبد الرحمن بن نعيم الازدى گفته كه عمه‌اش غنيمه از امام صادق و موسى بن جعفر روايت دارد .\r\n\r\nغانمه بنت غانم\r\nابراهيم بن محمد بيهقى كه يكى از اعاظم علماء قرن سوم هجرت نبوى است در كتاب محاسن و مساوى ص 69 از طبع مصر حديث كند كه چون غانمه خبر به او رسيد كه معاويه و عمرو بن عاص بنى هاشم را دشنام مىگويند در مكه بپاى خواست و گفت\r\n( ايها الناس ان قريشا لم تلد من لؤم و لا رقم سادت و جادت و ملكت فملكت و فضلت و فضلت و اصطفيت فاصطفت ليس فيها كدر عيب و لا افن ريب و لا حشر و لا طاعن و لا حاد و لا نادم و لا المغضوب عليهم و لا الضالين ان بنى هاشم اطول الناس باعا و امجد الناس اصلا و احلم الناس حلما و اكثر الناس عطاء ) .\r\nدر اين جمله مىفرمايد اى مردم مكه دانسته باشيد كه قبيلهء قريش ولادت آنها بسهام قرعه براى استلحاق نبوده و قيافه‌شناس پدر براى آنها تعيين نكرده اين داغ عار و نشانهء شنار و پستى بر پيشانى آنها زده نشده بلكه سادات بزرك و جواد بودند و از خاندان اصيل و نجيب بروز كردند آنگاه كه مردم مالك ملك شدند قريش بر آنها سلطنت داشته‌اند و آنگاه كه مردم فضيلتى را دعوىدار بودند قريش بر آنها فضيلت داشتند و برگزيدهء برگزيدگان بودند هيچ‌گاه آلودكى و تيرگى و عيبى و عارى در آنها وجود نداشته و در اصول آنها ضعف و ريبى و طغيانى باديد نشده از راه حق منحرف\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nنشدند و جامهء ندامت بر خود نياراسته‌اند و مغضوب و گمراه نگرديدند بنى هاشم سرآمد بزرگان و پاكيزه‌ترين پاكان در حلم و بردبارى و در عطا و جود و سخا كسى بر آنها پيشى نگرفته از ماست عبد منافى كه شاعر دربارهء او گفته .\r\n كانت قريش بيضته فتفلقت * فالمخ خالصها لعبد مناف \r\nو از ماست فرزند دلبندش هاشم آن‌چنانى كه هشد ثريد كردى براى قوم خود و شاعر در حق او گفته :\r\n هشم الثريد لقومه و اجارهم * و رجال مكة مسنتون مجاف \r\nو از ماست عبد المطلب آن‌چنانى كه به بركت او سيراب شديم و شاعر در حق او گفته است :\r\n و نحن سنى المحل قام شفيعنا * بمكة يدعو و المياه تغور \r\nو از ماست فرزند عزيزش ابو طالب سيد بنى هاشم و زعيم اولاد عبد المطلب شاعر در حق او گفته :\r\n أتيته ملكا فقام بحاجتى * و ترى العليج خائبا مذموما \r\nو از ماست عباس بن عبد المطلب كه رسول خدا او را رديف خود فرمود و مال به او عطا نمود شاعر در حق او گفته است :\r\n رديف رسول اللّه لم ار مثله * و لا مثلا حتى القيمة يوجد \r\nو از ماست حمزة بن عبد المطلب كه سيد شهدا است و شاعر در حق او گفته است :\r\n ابا يعلى لك الاركان هدت * و انت الماجد البر الوصول \r\nو از ماست جعفر بن ابى طالب ذو الجناحين احسن الناس حسنا و اكملهم كمالا ليس بغدار و لاختار خداوند متعال بجاى دو دست دو بال به او عنايت فرموده كه در بهشت با آن دو بال طيران مىكند كمال و حسن او و جمال او از همه مردم افزون است غدر و مكر در كار او نيست در حق او شاعر گفته است :\r\n هاتو كجعفرنا و مثل علينا * النسا اعز الناس عند الحقائق \r\n\r\n","description":"","footnote":"","page_name":" 390 ","page_number":390},
  {"content":"\r\n\r\nو از ماست امير المؤمنين ابو الحسن على بن ابى طالب عليه السّلام افرس بنى هاشم و اكرم من احتفى و تنعل بعد رسول اللّه صلّى اللّه عليه و آله و سلّم و من فضائله ما قصر عنكم أنباؤها )\r\nيعنى همانند امير المؤمنين هرگز ديده نشده فارس ميدان لافتى و كريم‌ترين مردم از كفش‌پوش و برهنه‌پا بعد از رسول خدا صلّى اللّه عليه و آله و سلّم از فضائل او همين كافى است كه هرچند بخواهند از شمارهء آن خبر دهند نمىتوانند شاعر در حق او گفته\r\n و هذا على سيد الناس فاتقوا * عليا با سلام تقدم من قبل \r\nو از ماست حسن بن على احد السبطين و سيد شباب اهل الجنة در حق او گفته :\r\n و من يك جده حقا نبيا * فان له الفضيلة فى الانام \r\nو از ما است حسين بن على عليه السّلام كه جبرئيل او را بر دوش خود سوار مىكرد و همين فخر او را كافى است شاعر در حق او گفته :\r\n نفى عنه عيب الآدميين ربه * و من مجده مجد الحسين المطهر \r\nثم قالت يا معشر قريش و اللّه ما معاويه بامير المؤمنين و لا هو كما يزعم هو و اللّه شانئ رسول اللّه انى آتية معاويه و قائلة له بما يعرق منه جبينه و يكثر منه عويله ) .\r\nچون غانمه از فضائل بنى هاشم بپرداخت مردم قريش را مخاطب ساخت و گفت به خدا قسم هرگز معاويه امير المؤمنين نباشد و گمان نكند كه اين منصب از براى او است به خدا قسم نيست معاويه مگر عيب‌كنندهء رسول خدا هرآينه بسوى معاويه سفر خواهم كرد و چندان از معايب او برشمارم كه عرق خجلت در پيشانى او متراكم شود و بانك عويلش بالا گيرد اين سخنان به گوش عامل مكه رسيد نامه‌اى به معاويه نوشت و صورت حال را مكشوف داشت كه غانمه اينك بجانب مدينه سفر خواهد كرد معلوم مىشود در آن‌وقت معاويه در مدينه بوده\r\nچون نامه به معاويه رسيد فرمان كرد كه دارالضيافه‌اى براى او تهيه كردند و آن را پاكيزه نمودند و فرشهاى قيمتى در او گستردند چون به شهر نزديك شد معاويه پسرش\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nرا با جماعت خدم و حشم و مماليك باستقبال غانمه فرستاد تا اينكه او را بدار الضيافه وارد بنمايد ولى غانمه اعتنائى نكرد يزيد گفت پدرم درخواست كرده كه شما وارد مهمان‌خانه شويد .\r\nو غانمه يزيد را نشناخت فلذا او را نهيب داد و گفت تو كيستى خدايت ضعيف كند گفت يزيد بن معاويه غانمه گفت اى ناقص خدايت رعايت نكند من زيادى نيستم من در مدينه برادر دارم سپس رفت بخانهء برادرش عمرو بن غانم يزيد از كلام غانمه در خشم شد و صورت درهم كشيد و رنگش برافروخته شد رفت و معاويه را خبر كرد و ماجرا را براى او نقل كرد معاويه گفت اى فرزند اين زن از بزرگترين قريش است بحسب سن يزيد گفت در مقدار عمر او چقدر فرض مىكنى معاويه گفت در عهد رسول خدا از عمر او چنان معلوم مىشد كه صدسال گذشته است و او از بقيه گرام است\r\n( اقول ) نسخه چهارصد نوشته است و ظاهرا اشتباه كاتب است چون تاريخ پيدايش قريش اين مقدار نيست گذشته از اينكه اين داستان را در غير كتاب مشار اليه نديدم و اللّه العالم ) .\r\nبالجمله چون روز ديگر شد غانمه به منزل معاويه آمد بمحض اينكه وارد شد معاويه ابتدا به سلام كرد غانمه گفت السلام على المؤمنين و الهوان على الكافرين سپس فرمود كدام‌يك از شما عمرو بن « 1 » العاص است عمرو بن عاص گفت اينك من حاضرم .\r\nغانمه گفت تو بنى هاشم را سب مىكنى با اينكه تو سزاوار دشنامى سب در تو است\r\n\r\n\r\n","description":"","footnote":"\r\n( 1 ) قالت من منكم ابن العاص قال عمرو ها انا ذا فقالت انت تسب قريشا و بنى هاشم و انت اهل السب و اليك يعود السب يا عمرو انى و اللّه لعارفة بعيوبك و بعيوب امك و انى اذكر لك ذلك عيبا عيبا ولدت من امة سوداء مجنونه حمقاء بتول من قيام و يعلوها اللئام اذا امسها الفحل كانت نطفتها انفذ من نطفة راكبها و فى يوم واحد ركبها اربعون رجلا و اما انت با عمرو و رايتك غاو يا غير . راشد و مفسدا غير صالح و لقد رايت فحل زوجتك على فراشك فما عزت و ما انكرت\r\n","page_name":" 392 ","page_number":392},
  {"content":"\r\n\r\nبسوى تو عود مىكند اى عمرو به خدا قسم من كاملا عارف بمخازى و عيوبات تو مىباشم و يك‌يك عيبهاى تو و مادر ترا دانا هستم مادر تو كنيز سياه ديوانهء احمقى بوده كه ايستاده بول مىكرد و براى زنا دادن هميشه مهيا بود و هر زناكارى بر او سوار مىشد و چندان شبق داشت كه قبل از اينكه مردى او را مس كند منى او از فرجش جارى مىشد در يك روز چهل مرد با مادر تو زنا كردند و قيمت او از هر زانيه ارزان‌تر بود اى عمرو تو يك گمراهى هستى كه هيچ‌گاه طريق رشاد را نپيمودى و مفسدى هستى كه هيچ‌گاه به راه صلاح نرفتى و چندان بىغيرت هستى كه اجنبى را بر فراش زوجه‌ات ديدى و متعرض او نشدى و بر اين فاحشه انكار نكردى غانمه چون از كار عمرو بن العاص بپرداخت بجانب معاويه « 1 » توجه كرد و فرمود اما تو اى معاويه هيچ‌گاه از اهل خير نبودى و در دامن شرافت پرورش پيدا نكردى و تربيت نشدى واى بر تو ترا با بنى هاشم چه كار است آيا مىتوانى زنان بنى اميه را بزنان بنى هاشم قياس كنى يا جود و سخاى جد خود اميه را با هاشم و اولاد هاشم در جاهليت و اسلام برابر توانى نمود براى بنى هاشم بس است در مقام فخر و مباهات كه رسول خدا صلّى اللّه عليه و آله و سلّم از ايشان است معاويه گفت اى غانمه خاطر جمع دار كه ديگر من نسبت به بنى هاشم جسارتى نكنم غانمه گفت من مىنويسم بر تو عهدى را كه دانسته باشى همانا رسول خدا صلّى اللّه عليه و آله از خداى متعال درخواست كرده است كه پنج دعا را از من مستجاب بنمايد و اگر تو ترك سب ننمائى هر پنج دعا را در حق تو قرار مىدهم يعنى نفرين مىكنم تو را معاويه بترسيد و قسم ياد كرد كه ديگر بنى هاشم را سب نكند .\r\n\r\n\r\n","description":"","footnote":"\r\n( 1 ) اما انت فما كنت معاويه فى خير و لا ربيت فى خير فما لك و لنبى هاشم انساء بنى اميه كنسائهم ام اعطى اميه مثل ما هاشم فى الجاهلية و الاسلام و كفى برسول اللّه فخرا فقال معاويه ايتها الكبيرة انا كاف من بنى هاشم قالت فانى اكتب عليك عهدا كان رسول اللّه دعا و به ان يستجب لى خمس دعوات فاجعل تلك الدعوات كلها فيك فخاف معاويه و حلف لها ان لا يسب بنى هاشم ابدا )\r\n","page_name":" 393 ","page_number":393},
  {"content":"\r\n\r\n\r\nغزيله انصاريم\r\nو بعضى غزيه ضبط كردند از قبيله بنى نجار است در استيعاب او را از صحابيات شمرده است و بعضى گويند اين همان ام شريك است كه نفس خود را به رسول خدا هبه كرد و تفصيل آن در جلد دوم در امهات مؤمنين گذشت .\r\n\r\nپايان جلد چهارم\r\nرياحين الشريعة و از اول حرف فاء در جلد 5 شروع مىشود به زودى ان‌شاءالله تا آخر حروف . و الحمد للّه رب العالمين و صلّى اللّه على رسول اللّه محمد و آله الطيبين . كتبه المؤلف ذبيح اللّه المحلاتى العسكرى بيمناه الداثرة و فى غرة ع 2 ،\r\nخرج من تحت الطبع سنة 1375 ه المصادف 1334 ش\r\nفى مطبعة الحيدرى بطهران\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nالفهرس\r\nحرف الباء 3 بانوى قزوينى و تشرف او خدمت امام زمان عليه السلام\r\n4 بانوى ديگر و تشرف او خدمت امام زمان عليه السلام\r\n5 بانوى شهرستانى و تشرف او خدمت امام زمان عليه السلام\r\n6 بانوى سامرائى و تشرف او وقت تولد امام زمان\r\n8 بانوى ديگر كه خدمت امام زمان عليه السلام رسيده\r\n8 بانوى ديگر كه به اين فيض نائل شد\r\n9 بانوى آمليه و نائل شدن او به اين فيض عظمى\r\n11 بانوئى كه شوهرش از فلج نجات يافت\r\n11 بانوئى كه حضرت حجة او را از كورى شفا داد\r\n12 مليكه نام كه از كورى شفا يافت\r\n14 بانوئى كه خدمت حسين ابن روح رسيد\r\n14 تشرف بانوى تهرانى در مكه به خدمت آن حضرت\r\n16 بانوى چينى و زنده شدن او بدست امام حسن عليه السلام\r\n19 پادشاه پيكر\r\n19 بانوئى كه بواسطهء محبت امير المؤمنين دستش را بريدند\r\n22 بانوئى كه پدر ناصبى او دستش را قطع كرد\r\n25 بانوئى كه از پسر مأمون شكايت داشت\r\n26 بانوى عربيه كه بر سر قبر پدرش بود\r\n27 بانوئى كه براى فرزند خود مرثيه گفت\r\n29 بانوئى كه براى شوهر خود مرثيه گفت\r\n29 بانوئى كه با زينت بر سر قبر شوهر خود مىگريست\r\n30 پادشاه خاتون\r\n31 بانوى عارفه\r\n31 بانوى عقيليه\r\n32 بانوى ابن دمينه\r\n33 بانوئى كه بعد از تلف اموال خود مسرور بود\r\n34 بانوئى كه داراى مقام رضا بود\r\n34 بانوئى كه از دست دزد استغاثه بامير المؤمنين نمود\r\n37 بانوئى كه موسى بن جعفر گاو او را زنده كرد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n38 بانوئى كه امام صادق در حق او دعا فرمود\r\n40 بانوئى كه چهل سال جواب سؤالات را از آيات قرآن مىداد\r\n42 بانوى برمكيه\r\n43 بانوئى كه جثهء جعفر را بر سر دار ديد\r\n43 اشاره بتاريخ برامكه\r\n46 سبب نكبت برامكه\r\n53 بانوئى كه تعريف عشق را كرده\r\n54 جالينوس حكيم\r\n54 بانوئى كه غلط از قاضى گرفت\r\n55 بانوئى كه پس از كورى بينا شد\r\n56 بانوى عربيه كه پسرش در راه مكه فوت شد\r\n58 بانوئى كه دو پسر و شوهرش در يك روز تلف شدند\r\n59 بانوئى كه ابو قدامه صحابى او را ملاقات كرد\r\n69 بانوئى كه ابان بن تغلب او را ديد\r\n62 بانوئى كه نماز را بر امور دنيا مقدم داشت\r\n63 بانوى مطيعه شوهر\r\n64 بانوى عربيه كه زن را قسم داد\r\n65 بانوئى كه حضرت حسين او را زنده كرد\r\n66 بانوئى كه بدعاى امام صادق عليه السلام زنده شد\r\n67 بانوئى كه امام صادق گاو او را زنده كرد\r\n68 بانوئى كه بدعاى حضرت سجاد زنده شد\r\n70 بثينه شاعره\r\n71 بدر التمام\r\n72 پريخان خانم\r\n72 بريكه\r\n72 بره دختر عبد المطلب\r\n73 پريزاد خانم\r\n74 پروين اعتصامى\r\n79 بريهة\r\n80 بريهة\r\n80 بغداد خاتون\r\n80 پسنده\r\n81 بكاره هلاليه\r\n83 بلقيس بنت محمد بن بدر الدّين\r\n83 بوران بنت حسن بن سهل\r\n84 سبب تزويج با مأمون\r\n91 عروسى بوران\r\n93 بهروز خانم\r\n93 بهوه بيكم\r\n93 بىبى خانم\r\n93 بىبى فاطمه\r\n94 نباته بنت عاصم الازدى\r\n94 بيضاء\r\nحرف التاء 95 تاج الدولة\r\n96 تاشى خاتون\r\n96 تحفه تائبه\r\n100 تركان خاتون\r\n101 تركان مريم\r\n101 تركان خاتون\r\n101 تركان خاتون جلاليه\r\nحرف الجيم 102 جاريه مخزوميه\r\n102 جارية ابى الحسن الرضا عليه السلام\r\n104 جارية المأمون\r\n105 جاريه ديگر مأمون\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n107 جاريه ديگر مأمون\r\n109 جاريهء جميله\r\n110 جاريهء اديبه\r\n112 جاريه‌اى كه از فراق شوهر مرد\r\n112 جاريهء ديگر\r\n113 جاريه‌اى كه در طواف شعر مىخواند\r\n114 جاريهء فقيره\r\n114 جارية تناجى ربها\r\n115 جاريه نسابه\r\n117 جاريه در مقبر\r\n118 جاريه‌اى كه بواسطه مردن معشوقش مرد\r\n119 جارية نظيرها\r\n120 جارية خماسيه\r\n121 جارية معاويه بن ابى سفيان\r\n122 جروه و طلب كردن معاويه او را\r\n126 جاريه‌اى را كه نزد موسى بن جعفر عليه السلام فرستادند\r\n127 جسره\r\n127 جاريهء مهدى العباسى\r\n128 جاريه‌اى كه هارون از او اعراض كرده بود\r\n128 جرباء بنت قسامه\r\n129 جنان\r\n130 جميله بنت ناصر الدولة\r\n131 جمانه بنت ابى طالب\r\n131 جمانه بنت مسيب\r\n131 جمانه بنت امير المؤمنين\r\n132 جوهره\r\n132 جوهره بنت هبة للّه\r\n132 جهان‌آرا بيكم\r\n132 جهان‌خانم\r\n133 جهان‌خانم\r\n135 جهان شيرازيه\r\nحرف الحاء 135 حاجيه ام سلمه\r\n136 حبيبه زوجه سهل بن حنين\r\n137 حبابة والبيه\r\n140 حبى اخت ميسر\r\n140 حجابى\r\n140 حجابى\r\n141 حياتى\r\n141 حذاقه\r\n141 حازمه\r\n143 الحجناء\r\n144 حره بنت حليمه سعديه\r\n148 حسرت الضارية\r\n148 حسنيه\r\n149 حسن جهان\r\n149 حليمه دختر موسى بن جعفر ( ع )\r\n150 حكيمه دختر حضرت جواد ( ع )\r\n154 روايت كردن عليامخدره حكيمه حرز جواد را\r\n157 شوهر و فرزندان حكيمه خاتون\r\n158 حليمه سعديه مرضعه رسول خدا\r\n159 آوردن حليمه براى شير دادن رسول خدا ( ص )\r\n165 ناله و بىقرارى حليمه به جهت فقدان رسول خدا ( ص )\r\n167 حديث كردى حليمه غرايبى كه از رسول خدا مشاهده كرده بود\r\n174 حليمه دمشقيه\r\n174 حمدون بنت عيسى بن موسى\r\n179 حمنه زوجة مصعب بن عمير\r\n179 حماده بنت رجاء\r\n179 حوراء والدهء زيد شهيد\r\n181 حولاء عطاره\r\n185 حميده\r\n185 حميده الانصاريه\r\n186 حميده\r\n186 حيران خانم\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحرف الخاء 187 خواهر علاء الدّين كرمانى\r\n187 خاتون\r\n187 خاتون مدينة\r\n188 خاتون هاشميه\r\n188 خاتونى كه عسل هديه رسول خدا ( ص ) نمود\r\n189 خاتونى كه شهادت يافت\r\n189 خاتونى كه از شوق بهشت جان بداد\r\n190 خاتونى كه پدرش او را غرق كرد\r\n190 خاتونى كه نابينا بود\r\n190 خاتونى كه ابو جعفر منصور او را شكنجه مىكرد\r\n191 خاتونى كه با مهدى سخن كرد\r\n191 خاتون راهبه\r\n194 خواهر اشتر نخعى\r\n195 خواهر ميسر\r\n195 خواهر ملا رحيم\r\n195 خواهر بشر حافى\r\n195 ام‌المؤمنين خديجه كبرى\r\n196 خديجه بنت جعفر\r\n196 خديجه بنت الحسن\r\n196 خديجه بنت عمر بن على بن الحسن\r\n197 خديجه بنت العبيرى\r\n197 خديجه بنت السجاد ( ع )\r\n197 خديجه صغرى\r\n197 خديجه زوجهء عبد العظيم حسنى\r\n198 خزانه بنت خالد بن جعفر\r\n198 خنساء بنت عمر بن شريد\r\n202 خوله خواهر ضرار\r\n208 خوله خواهر سيف الدولهء حمدانى\r\n209 خوله زوجه حمزه بن عبد المطلب\r\n209 خوله بنت حكم\r\n210 خوله والد حسن مثنى\r\n211 خوله والدهء محمد بن الحنفية\r\n216 سبب اسير شدن خوله\r\n219 خويله زوجة اوس بن صامت\r\nحرف الدال 221 دختر اسلم\r\n222 دختر ابو الاسود\r\n223 دختر ابو ذر غفارى\r\n223 دختر شاه‌طهماسب صفوى\r\n223 دختر سيد مرتضى علم الهدى ره\r\n224 دختر شيخ طوسى\r\n224 دختر شيخ ورام\r\n224 دختر شهيد اول\r\n225 دختر شيخ على منشار\r\n225 دختر عزيز اللّه المجلسى\r\n226 دختر خالد بن سنان\r\n227 دختر حجر بن عدى\r\n228 دخترى كه پدر را از قتل نجات داد\r\n228 دختر صاحب بن عباد\r\n229 دختر حسين على خان داغستانى\r\n229 دختر مسلم بن عقيل\r\n230 دختر مأمون عباسى\r\n230 دلشاد خاتون\r\n232 دلوانيه و آمدن او بنزد معاويه\r\n234 دنانير جاريه محمد بن كناسه\r\n235 دينا زوجهء عبد السلام\r\n241 دار الدملوثة\r\n241 دار الشمسى\r\n242 دره بنت ابى مسلمه\r\n242 دردانة نيشابورية\r\n243 دهما\r\n243 دولت خاتون\r\n245 دومة دختر مختار بن ابى عبيده\r\nحرف الذال 245 ذلفا بنت زياد بن لبيد الانصارى\r\n249 ذرهء نائحه\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nحرف الراء 250 رابعهء اصفهانيه\r\n250 رابعه شاميه\r\n250 رابعه عدويه\r\n253 ربيعه بنت معوذ بن عفراء\r\n254 رحيمه ام ولد\r\n254 رشحه\r\n255 رقيه بنت امام حسن مجتبى\r\n255 رقيه بنت محمد بن على بن وهب\r\n255 رقيه كبرى - رقيه صغرى - رمله\r\n255 رقية الكبرى\r\n256 « رقيه دختر اسحاق بن الكاظم ( ع )\r\n257 رويحة\r\n257 ريحانهء و الهه\r\n258 ريطه زوجهء عبد اللّه بن مسعود\r\n261 « زوجهء زيد بن على بن الحسين عليه السلام\r\nحرف الزاى 254 زاهره\r\n265 زاهدهء مدنيه\r\n266 زاهرة او زهراء\r\n166 زبيده دختر فتحعلى شاه\r\n268 « زبيده زوجهء هارون الرشيد\r\n269 آثار زبيده و اخبارها\r\n272 تشيع زبيده و نوادر او\r\n280 زرقاء بنت عدى بن قيس حمدانى\r\n284 زمرد خاتون\r\n284 زينت النساء بيكم\r\n286 زوجهء امير علاء الدّين\r\n286 زوجهء مجاهد الدّين ايبك\r\n288 زوجهء كميت شاعر\r\n290 زوجهء محمد بن عبد اللّه الحسنى\r\n290 زوجهء يزيد\r\n292 زوجهء حارث ملعون\r\n292 زوجهء خولى ملعون\r\n295 زوجهء حاجى عباس اصفهانى\r\n296 زوجهء احنف بن قبيس\r\n298 زوجهء جابر بن عبد اللّه الانصارى\r\n301 زوجة امام حسن مجتبى\r\n301 زينب بنت امير المؤمنين\r\n301 « آزادكردهء ابو بكر\r\n302 « بنت معيقب\r\n303 « بيگم\r\n303 « بنت ام سلمه\r\n304 « زوجهء ابن مسعود\r\n304 « بنت محمد بن يحيى\r\n304 « سليمان بن على\r\n304 « صاحب در المنثور\r\n306 « البغدادية\r\n306 « زوجة أبى سعيد الخدرى\r\n307 « بنت محمد بن الامام حسن اليمنى\r\n308 زينب شعريه\r\n308 زينب دختر عبد اللّه محض\r\n311 بيان پاره‌اى از فضائل صاحب فخ است\r\n313 جود و سخاى صاحب فخ\r\n316 زينب الصغرى بنت امير المؤمنين\r\n316 زينب بنت ابى جعفر الجواد ( ع )\r\nحرف السين 317 سامى بيكم\r\n317 سالمه جاريه حضرت صادق ( ع )\r\n318 سبيعه الاسلمية\r\n319 ست مصر\r\n220 ست الملك\r\n320 ست قسيم البغدادية\r\n321 سريه جدة ابى طاهر\r\n321 سعدى\r\n326 سعديه بنت منقذ عبديه\r\n326 سعيدة بنت مالك الخزاعى\r\n327 سعيده جارية امام صادق\r\n327 سعيده خواهر محمد بن ابى عمير\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n330 سفانه بنت حاتم طائى\r\n331 سلطان حاجيه\r\n332 سلمى دختر عبد العظيم\r\n332 سلمى\r\n332 سلمى خادمهء رسول خدا ( ص )\r\n333 سلمى بنت نعمان\r\n333 سلمى بنت سعيد\r\n333 سلمى والدهء عبد المطلب\r\n337 حكايت عروسى سلمى\r\n341 وفات هاشم و تولد عبد المطلب\r\n348 سلمى زوجهء حمزة بن عبد المطلب\r\n353 سميه مادر عمار ياسر\r\n353 سوده بنت مسرح\r\n354 سوده بنت عمارة بن اسد\r\n357 سويه عابده\r\n357 سيده بيگم\r\n357 سوده ام‌المؤمنين\r\nحرف الشين 358 شاهزاده بيكم\r\n358 شاه بيكم\r\n358 شاه بيكم\r\n358 شاه‌جهان بيكم\r\n359 شاه‌جهان بيكم\r\n360 شاه خاتون\r\n360 شاه‌ماهى خانم\r\n361 شريفه\r\n361 شهربانو\r\n363 شطيطه نيشابوريه\r\n363 شهربانو\r\n364 شعوانهء زاهده\r\n364 صفيه\r\nحرف الصاد 364 صفيه بنت شيبة\r\n365 صفيه دختر عبد اللّه بن عفيف\r\n365 صفيه بنت عبد المطلب\r\n367 صهباء تغلبيه\r\nحرف الضاد 368 ضباعه\r\n370 ضبيعة بنت خزيمه\r\n371 ضعيفى\r\nحرف الطاء 272 طرخان\r\n383 طرخان خاتون\r\nحرف العين 375 عاتكه\r\n376 عاتكه\r\n377 عاتكه بنت زيد بن عمرو بن نفيل\r\n387 عاتكه\r\n377 عاتكه بنت نعيم الانصاريه\r\n377 عايش بنت سعد\r\n377 عايشه عصمت\r\n381 عفراء\r\n382 عفيرة العايدة\r\n382 عفيرا بنت غفار حميرى\r\n383 علمى دختر ذراع\r\n383 عليه بنت السجاد ( ع )\r\n383 عكرمة بنت اطرش\r\n386 عليه بنت موسى بن جعفر\r\n386 عليه بنت شريح الحضرمى\r\n386 عمره بنت نفيل\r\n386 عمره زوجه عبد اللّه بن رواحه\r\n387 عمره بنت مسعود بن قيس\r\n388 عمره بنت الحارث\r\n387 عميره بنت عمره\r\nحرف الغين 388 غره بنت جميل\r\n389 غنيمه\r\n389 غانمه بنت غانم\r\n393 غزيله\r\n\r\n\r\n","description":"","footnote":"","page_name":" 400 ","page_number":400}
  ]