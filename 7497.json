[
  {"content":"\r\n\r\nزندگانى\r\nحضرت امام حسين بن على عله السلام\r\n( بررسى و تحليل )\r\nمؤلف\r\nباقر شريف قرشى\r\nمترجم\r\nسيد حسين محفوظى ( اهوازى )\r\n( ( جلد اول ) )\r\nبنياد معارف اسلامى قم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nقرشى ، باقر شريف ، 1926 -\r\nزندگانى حضرت امام حسين بن على ( ع ) : ( بررسى و تحليل ) / مؤلف باقر شريف قرشى : مترجم حسين محفوظى ( اهوازى ) - قم : بنياد معارف اسلامى ، 1422 ق - 1380 .\r\n3 ج .\r\nISBN : 964 - 6289 - 78 - 9 :\r\n( ج 1 ) ISBN : 964 - 6289 - 79 - 7\r\n( ج 2 ) ISBN : 964 - 6289 - 80 - 0\r\n( ج 3 ) ISBN : 964 - 6289 - 81 - 9\r\nفهرستنويسى بر اساس اطلاعات فبپا .\r\nعنوان اصلى : حياة الامام الحسين ( ع )\r\nچاپ قبلى : بنياد معارف اسلامى مركز نشر 1380 .\r\nكتابنامه .\r\n1 - حسين بن على امام سوم 4 - 61 ق - سرگذشتنامه الف محفوظى موسوى حسين 1227 - مترجم . ب . بنياد معارف اسلامى . ج . عنوان .\r\n9041 ح 37 ق / 4 / 41 BP 953 / 297 - 1380\r\nكتابخانه ملى ايران - محل نگهدارى 1180 - 80 م\r\nنام كتاب : زندگانى حضرت امام حسين عليه السلام ج 1\r\nمؤلف : شيخ باقر شريف قرشى\r\nمترجم : سيد حسين محفوظى ( اهوازى )\r\nناشر : بنياد معارف اسلامى\r\nنوبت چاپ : اول 1380 ه ش\r\nتيراژ : 2000 نسخه\r\nچاپ : عترت\r\nكليه حقوق براى ناشر محفوظ است\r\nقم - تلفن 7732009 - نمابر 7743701 ص . پ 768 / 37185\r\nE - mail : m - islamic @ aYna . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nمقدّمهء ناشر\r\nبِسْمِ اللَّهِ الرَّحْمنِ الرَّحِيمِ\r\nسپاس و ستايش بيكران ، خداى منّان را كه انبيا و اولياى خاص خويش را برگزيد تا پيشوايان و الگويان جهان بشرى بوده و مردم را به پاكى ، صداقت و صفات حسنه سوق داده و سعادت دنيا و آخرت را تأمين و تضمين نمايند . درود بىپايان بر ستوده‌ترين فرستادهء او حضرت محمد صلّى اللّه عليه و آله و اهل بيت گرامىاش باد كه بهترين الگويان بشريت و فروزانترين ستارگان هدايتند . بىشك ، پيروى از آنان ، تنها راه نجات و رستگارى است چرا كه رسول خدا صلّى اللّه عليه و آله در سخنى بلند و تاريخى فرمود :\r\n« من در ميان شما دو چيز گرانبها باقى مىگذارم كه اگر به آن دو تمسك جوييد ، هرگز گمراه نخواهيد شد ؛ قرآن و اهل بيت من » .\r\nسيره ، رفتار و كردار آن بزرگواران ، خطمشى صحيح و مورد رضاى پروردگار است ، پس بر همهء ما فرض و لازم است تا حدّ امكان از آنان پيروى و اطاعت نماييم ؛ زيرا هر مقدار كه رفتار و كردار ما با رفتار و كردار آنان مطابقت داشته باشد ، به همان اندازه به رضوان و رضاى الهى نزديكتر شده‌ايم .\r\nاما فاصلهء زمانى عصر ما با دوران زندگى اسوه‌هاى فضيلت و هاديان طريق شريعت و وجود تواريخ تحريف شده و بىاساس كه عموما توسط نويسندگان وابسته به خلفاى ستمگر و غاصب اموى و عباسى ، به سود خلفا و ستمگران و به زيان اهل بيت عصمت و طهارت عليهم السّلام و به قصد دور كردن مردم از اهل بيت پيامبر صلّى اللّه عليه و آله و نزديك نمودن آنان به فرمانروايان غاصب و ستمگر ، به رشته تحرير در آمده ، نياز مبرم به تحقيق و كاوشى عميق و فراگير در تاريخ و سيرهء اسوه‌هاى بشرى را طلب مىنمود .\r\nدر اين ميان ، از جمله كسانى كه عمر شريف و گرانقدر خويش را صرف تحقيق و كاوش در زمينهء تاريخ اصيل امامان و اهل بيت عصمت و طهارت نموده\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو خداوند بر او منّت نهاده و توفيق اين عمل خداپسندانه را دريافت داشته ، « علّامهء بزرگوار شيخ باقر شريف قرشى » است كه در حيات پربركت خويش ، كتابهاى متعددى در اين زمينه به رشته تحرير درآورده و انصافا خدماتى بسيار ارزنده به اسلام و مسلمين تقديم نموده است .\r\nاز جمله تحقيقات ارزشمند وى ، كتاب گران سنگ « حياة الامام الحسين عليه السّلام » است كه در سه جلد پيرامون زندگانى پربار سالار شهيدان تاريخ ، سبط رسول اكرم صلّى اللّه عليه و آله و سيد جوانان بهشت ، حضرت ابى عبد الله الحسين عليه السّلام بوده ، و به زيور طبع آراسته گرديد و يكى از بهترين الگوهاى زندگى را به شيفتگان حق و حقيقت ، ارائه نموده است .\r\n« بنياد معارف اسلامى » كه خود را وقف چنين خدمات عظيم و ارزشمند كرده و مؤسس بزرگوار آن ، مرحوم « علّامهء جليل القدر سيد عباس مهرى رحمة اللّه عليه » به خاطر همين اهداف بلند يعنى پژوهش و بازنويسى تاريخ اهل بيت عليهم السّلام ، اين بنياد را بنيان نهاد ، تصميم گرفت ، اين كتاب جليل را كه توسط برادر بزرگوار و متعهد ، « جناب آقاى سيد حسين محفوظى » ترجمه شده ، پس از اصلاحات ، استخراج و تكميل برخى از منابع و مآخذ ، ويرايش و حروفچينى ، چاپ و در اختيار علاقه‌مندان و شيفتگان معارف اهل بيت عليهم السّلام قرار دهد . اميد آنكه مورد قبول حضرت حق - جلّت عظمته - و رضايت خاطر مولا و سرورمان ابا عبد اللّه الحسين عليه السّلام قرار گرفته و مورد استفادهء برادران و خواهران مؤمن و خداجو و پيرو اهل بيت عصمت و طهارت عليهم السّلام واقع گردد .\r\nدر پايان ، لازم است از كلّيه عزيزانى كه در تصحيح ، تعليق ، ويراستارى و تايپ اين اثر ارزشمند ، كوشش و تلاش فراوان نموده‌اند ، تقدير و تشكر شود ، بويژه از آقايان حجج اسلام :\r\n1 - سيد حبيب اللّه موسوى .\r\n2 - سيد سجاد حسينى .\r\n3 - امر اللّه نصيرى ( قزوينى ) .\r\nو همچنين از آقاى محمد نشأت تبريزى ( تايپيست ) ، تقدير و تشكّر مىشود .\r\nبنياد معارف اسلامى قم\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمهء مترجم\r\nكتاب حاضر - كه بخشى از تأليفات ارزشمند جناب آقاى شيخ باقر شريف قرشى ، در زمينهء بررسى و تحليل زندگانى اهل بيت عصمت و رسالت - عليهم الصلاة و السلام - مىباشد - حاوى مطالبى متنوّع و قابل توجه دربارهء زندگانى سراسر افتخار و ايثار حضرت ابا عبد اللّه الحسين عليه السّلام است كه با نگرشى محققانه و عالمانه ، به نگارش درآمده است .\r\nدر فصلهاى مختلف جلدهاى سه‌گانهء اين كتاب ، مؤلف دانشمند آن ، انقلاب حسينى و آثار عظيم آن را موشكافانه مورد بررسى و تحليل قرار داده و پرسشهاى فراوانى را در ارتباط با اين بخش مهم تاريخ اسلام ، پاسخ داده است .\r\nضمن دعاى خير براى مؤلّف دانشمند كتاب ، آرزومندم كه خداوند متعال ، نعمت خدمتگزارى خاندان پاك پيامبر - صلوات اللّه عليهم اجمعين - را بر همهء ما مستدام بدارد . در خاتمه ، از مؤسّسهء بسيار فعّال و محترم بنياد معارف اسلامى قم كه همواره در نشر معارف اسلامى بويژه معارف اهل بيت عليهم السّلام همّت گماشته ، بخاطر چاپ و نشر اين اثر گرانقدر ، صميمانه تشكر و سپاسگزارى مىنمايم .\r\nسيّد حسين محفوظى موسوى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n( 1 )\r\n\r\nاهدا\r\n: - به تو . . . اى آنكه علم و ايمان را در زمين منفجر ساختى .\r\n- به تو . . . اى پيشواى نور و آگاهى و اى آزاد كنندهء انسانيت .\r\n- به تو . . . اى رسول خدا صلّى اللّه عليه و آله .\r\nبه مقام عظيمت ، اين بررسى فروتنانه در مورد زندگى ريحانه و فرزند دوّم تو حضرت امام حسين عليه السّلام را آنكه از كمال نبوت ، طعامش دادى و محبّت و اخلاصت را به وى بخشيدى و نشان درخشانت را با اين گفته‌ات كه : « حسين از من است و من از حسين هستم » به وى دادى و او مجدّد دين و رهايىبخش امّت تو شد و در راه اهداف و مباديت ، شهيد گشت ، تقديم مىكنم . . . كه جز تو كسى به آن شايسته‌تر نباشد ، پس اين سرمايهء اندك را بپذير و رضايت و قبول خود را به من مرحمت فرما كه آن براى من در روزى كه با خدا ملاقات مىكنم ، كافى خواهد بود .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ  « 1 »  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ )  « 2 » .\r\n« و آنان را پيشوايانى قرار داديم كه به امر ما هدايت كنند و به آنها وحى كرديم انجام نيكيها و برپا داشتن نماز و دادن زكات را و آنان پرستش كنندگان بودند » .\r\n« خداوند ، جان و مال اهل ايمان را به بهاى بهشت خريدارى كرده ، آنان در راه خدا جهاد مىكنند كه دشمنان دين را به قتل رسانند و يا خود كشته شوند ، اين وعدهء قطعى است بر خداوند و عهدى است كه در ( سه دفتر آسمانى ) تورات ، انجيل و قرآن ياد فرموده و از خداوند باوفاتر به عهد كيست ؟ اى اهل ايمان ! شما به خود در اين معامله بشارت دهيد كه اين معاهده با خدا به حقيقت ، سعادت و پيروزى بزرگى است » .\r\n\r\n\r\n","description":"","footnote":"\r\n( 1 ) انبياء / 73 .\r\n( 2 ) توبه / 111 .\r\n","page_name":" 10 ","page_number":10},
  {"content":"\r\n\r\n( 1 )\r\n\r\nدر برابر تو اى سرور آزاد مردان !\r\nروز تو را در « طفوف » به ياد آوردم ، آنگاه كه قربانيان را از اهل بيت و يارانت تقديم مىكردى ؛ قربانيانى خالص براى خدا ، با ايمان به اينكه اسلام در مبارزه بر ضد نيروهاى ستم و الحاد ، جز با فداكارى بىنظير ، پيروز نمىشود ؛ آن فداكارى كه جز تو كسى قادر بر آن نبوده است .\r\n( 2 ) تو اى فاتح بزرگ ! توانستى صفحات وجود را از ارادهء خويش پر كنى و مشكلات هراسناك روزگارت را با راه حلهايى مطلوب ، حل نمايى ، اما اين كار ، با خون پرفيض تو كه به عطر رسالت و وحى آسمان ، معطّر بود ، انجام شد . پس ، آن فرومايگان از حكّام بنى اميه را نابود ساختى ؛ آنها كه اصلاحات اجتماعى را ترور كردند و مردم را به سراب سياسى سوق دادند و اركان امت و سرنوشت آن را به معامله گذاشتند و آن را در گمراهيهاى پست بىپايانى از انحطاط ، جهل و عقب‌ماندگى افكندند تا آنجا كه انديشهء درخشانى كه پيامبر صلّى اللّه عليه و آله شعله‌اش را فروزان ساخته بود ، ناپديد گشت و بت‌پرستى قريشى ، جاى آن را گرفت و در هر مجمع و مجلسى در سرزمين مسلمين ، براى آن بتى قرار داده شد تا شعله‌هاى آتش را براى نابودى هدايت و ايمان و از بين بردن نمونه‌هاى و الا و جدا كردن امت از عناصر خلاقيّت و انديشه‌هاى اصيل ، پراكنده سازد و بدين گونه بود كه درخششهاى فكرى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو اجتماعى ، پنهان شد و مىرفت تا رسالت اسلام با ارزشها ، الگوها و پايه‌هايش ، درهم پيچيده شود .\r\n( 1 ) اما فرياد تو - اى فاتح بزرگ ! - بر خاست و پژواكش همهء انحاى جهان اسلامى را در بر گرفت ؛ با ندايى كه فجرى نو و روزى جديد را اعلام مىكرد تا انسان مسلمان ، رسالتش را از سر گيرد ، تاريخش را آغاز كند ، كرامتش را بسازد ، رفتارش را نيكو گرداند ، غبار خوارى و ننگ بردگى را از خود دور كند و در ميدانهاى آزادگى ، رها شود تا در بناى تمدن مشاركت نمايد و به كاروان تاريخ بپيوندد .\r\n( 2 ) سرور آزاد مردان ، با انقلاب بزرگش با طبيعت بشرى كه اسير غرايز و عواطف بود و خود از آنها رها گشته و ديگر هيچ‌گونه تسلط و قدرتى بر او نداشت ، به ستيز برخاست . قواى روحيش با سرشتى شگفت‌آور به وى امكان داد تا راه جاويدانش را بگشايد و اعجاز را محقق سازد و با ايمانى نامحدود ، سخن خدا را بگويد .\r\n( 3 ) آرى ، اين ايمان است كه بر همهء ابعاد تفكر و اركان ذاتياتش چيره گشته بود و حوادث هولناك آن فجايع را بر او آسان ساخت ؛ فجايعى كه دلها را آب مىكند و انديشه را سرگردان و حيرت زده مىسازد . . . آنجا كه وى يارانش را ديد كه در برابرش به سوى مرگ مىشتافتند ، آنها كه تاريخ ، انسانى راستگوتر ، اصيل‌تر و باوفاتر از آنان كه به خود نديده بود . . . ستارگان اهل بيت و فرزندانش را مىديد كه در بهار عمر و عنفوان شباب ، طعمهء شمشيرها و نيزه‌ها مىشدند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n( 1 ) حريم خاندان رسالت و مخدّرات نبوت را ديد كه از درد مصيبتها مىناليدند و از شدت مرگبار تشنگى از او يارى مىجستند و او چاره‌اى براى رهايى آنان نداشت . آنگاه سبط پيامبر ، در برابر اين مصايب - كه هر موجود زنده‌اى را از خود بىخود مىساخت - ايستاد و سخن جاويدانش را كه از عمق ايمان و عظمت تصميمش برخاسته بود ، بر زبان آورد : « بر من آسان كرد آنچه را كه به من رسيده است ، اينكه خداى مىبيند . . . » .\r\n( 2 ) آرى ، مصيبتهاى تو را خداى مىبيند و آنچه را از شدايد آن فجايع ، تحمل كردى ، در راه اسلام بوده است .\r\nسرورم ! اى پدر آزاد مردان ! خداوند در برابر آنچه از انواع محنتها و بلاهاى گوناگون تحمل كردى ، انواع كرامتها را به تو بخشيد ، در آخرت ، فردوس برين را از آن تو ساخت و تو را در جايگاه ارزشمندى از آن قرار داد كه هر چه خواهى ، بهره برى و تو را سيّد جوانان اهل بهشت و شفيع مطاع ساخت .\r\n( 3 ) امّا در اين دنياى فانى ، ياد تو را پيوسته تازه و جاويدان و دنيا را سر به سر در برابر تو خاضع قرار داد كه تو سخن زمانه‌اى ، هر قدر كه روزها به شبها بپيوندند .\r\n( 4 ) اما دشمنان تو ، تار و مار گشته و تاريخ آنها را در ناشناخته جاهايى از ننگ ، عار و نفرين مردم ، مدفون ساخته است .\r\nتو تنها مانده‌اى در گسترهء دنيا و قرين جاودانگى و سرود آزادگان در هر نسل ، تو پرچمى افراشته خواهى ماند تا مصلحان در رسيدن به آنچه مردم را سودمند باشد ، از تو هدايت گيرند و راه يابند .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n( 1 )\r\n\r\nمقدمهء مؤلّف\r\n- 1 - امام حسين عليه السّلام از برجسته‌ترين افرادى است كه انسانيّت در همهء مراحل تاريخيش آنان را جاويد ساخته و از عظيم‌ترين كسانى است از بزرگان و مصلحان در صفحات تاريخ كه در بناى انديشهء انسانى و ايجاد تمدن اجتماعى و شكل دادن به مسائل سرنوشت‌ساز براى همهء ملتهاى روى زمين ، مشاركت داشته‌اند .\r\n( 2 ) امام ، سرور آزادگان ، از درخشانترين رهبران مصلحى است كه در صحنهء زندگى ، اعجاز را محقق ساختند و كاروان انسانيت را به سوى اهداف و آرزوهايشان به حركت درآوردند و آن را براى ايجاد جامعه‌اى متوازن ، پيش راندند ؛ جامعه‌اى كه در آن فرصتهاى مساوى به وجود مىآيد تا مردم با قوميتها و ديانتهاى گوناگون در آن بهره‌مند باشند . . .\r\n( 3 ) امام ، بيش از هر مصلح ديگرى جهاد كرد ، بخشيد و فداكارى نمود ؛ زيرا وى از ميدانهاى جهاد همراه با جمعى از اهل بيت و يارانش حركت كرد تا خود و آنان را فدا كند كه در جاى جاى مشرق زمين ، حكم قرآن و عدالت آسمان را به پاى دارد ؛ چرا كه هدفى جز بر طرف كردن ظلم و نابودى ستم و از بين بردن استبداد و اقامهء حكومتى عادل ندارد ؛ حكومتى كه انسان در آن ، امنيت ، كرامت و رفاه خود را بر حسب آنچه عدالت خداوند در زمين اقتضا دارد ، پيدا نمايد . . .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو پس از آن ، زندگى امام در همهء زمانها و نسلها نشانى از عدل و نمونه‌اى از همهء ارزشهاى انسانى بود .\r\n( 1 ) زندگى بيشتر مصلحانى كه حيات خود را به امتها و ملتهايشان بخشيدند ، درخشنده مىماند و ثمرات و نتايج خود را به مردم نشان مىدهد ، اما در دوره‌اى خاص و محدود از زمان كه پس از مدتى نه چندان طولانى ، متلاشى مىگردد ، آن گونه كه نور در فضا متلاشى مىشود .\r\n( 2 ) اما زندگى امام حسين عليه السّلام آفاق تاريخ را شكافت در حالى كه نور و هدايت را براى همهء مردم با خود داشت ، همان گونه كه نشانه‌هاى مرگ و نابودى را براى تبهكاران و ظالمان از همهء نسلها به ارمغان آورد . . . .\r\n( 3 ) زندگى امام حسين عليه السّلام با جان مردم آميخت و با عواطف و احساساتشان ممزوج گشت ؛ زيرا آن ، تازه و عطرآگين با عزت و كرامت مىجوشد و جامعه را به سوى ميدانهاى مبارزه پيش مىبرد تا اهدافش را محقق سازد و سرنوشتش را مقرر نمايد .\r\n( 4 ) زندگى آن حضرت ، مدرسهء بزرگى است كه خير و بخشش به همهء مردم بالاتفاق و يا جدا از يكديگر عطا مىكند ؛ زيرا به آنان وفادارى و شكيبايى را تغذيه مىنمايد و آنها را به سوى ايمان به خدا پيش مىبرد و به طرف مقصدى صالح همراه با كرامت و رفتار نيكو ، جهت مىدهد ، همان‌گونه كه براى تهذيب ضماير ، ايجاد عواطف و ازدياد آگاهى ، مىكوشد . پس او براى ماندن ، از هر موجود زنده‌اى ، شايسته‌تر و به جاودانگى از اين كره‌اى كه انسان در آن زندگى مىكند ، مستحق‌تر است ؛ زيرا وى ، قالبى است براى والاترين معانى كرامت انسانى .\r\n( 5 ) زندگانى ريحانهء پيامبر و الگوهايش پيوسته زنده و تا ابد جاويدان خواهد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nماند ؛ چون مسائل سرنوشت‌ساز همهء ملتها را مدّ نظر داشت ؛ چرا كه امام در انقلاب خود به دنبال هيچ طمع سياسى يا نفع مادى نبود ، بلكه هدفش مصلحت اجتماع بود و به همهء مردم مىانديشيد تا عدالت سياسى و اجتماعى را براى آنان فراهم سازد . آن حضرت - سلام اللّه عليه - اهداف درخشان خود را با اين گفتهء خويش اعلام فرمود :\r\n( 1 ) « من خودخواه و سرمست خارج نشده‌ام و نه ستمكار و مفسد ، بلكه خارج شده‌ام تا در امّت جدّم اصلاح را طلب كنم . مىخواهم امر به معروف و نهى از منكر نمايم . . . » .\r\n( 2 ) بخاطر اين اصول والاست كه داستان حسين ، جاويدان شد و همهء زبانهاى عالم را شامل گشت و مردم به ياد آن ، برگزارى مراسم را آغاز كردند تا از آن ايمان به خدا را اقتباس كنند و عبرتها و پندهايى بياموزند كه در همهء زمينه‌هاى زندگيشان ، آنان را به كار آيد . . . كه آن بدون شك همچنان كاروان انسانيت را همراهى خواهد كرد ، در حالى كه شعار عدالت ، شعار حق و شعار كرامت را سر مىدهد و راه را روشنى مىبخشد و هدف را در برابر هر مصلحى كه بخاطر مصلحت انسان مىكوشد ، مشخص مىكند .\r\n- 2 - ( 3 ) در تاريخ اسلام ، هيچ كس بيش از امام حسين عليه السّلام نبوده است كه به اسلام سود رسانده و لطف و فضل داشته باشد ؛ زيرا آن حضرت ، نجات دهنده و تجديد كنندهء اين دين عظيم است كه سياست اموى بر آن يورش برده و آن را مجروح در كنار تقاطع راهها افكنده بود ، عوامل از هم پاشيدگى و ويرانى از داخل و خارج\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبدان دست يازيده و هيچ‌كدام از مفاهيم زندهء آن در واقعيت زندگى عمومى مسلمين نمايان نبوده است . قدرتهايش از كار افتاد ، نور آن خاموش گشت و سنتش هتك گرديد و از آن جز شبحى بىحركت باقى نماند و همچنان در حال نابودى بود كه سلطهء حاكم در جلسات عامه و خاصه‌اش اعلام كرد : نه دينى ، نه اسلامى ، نه وحيى و نه كتابى وجود دارد .\r\n( 1 ) « يزيد بن معاويه » مىگويد :\r\n لعبت هاشم بالملك فلا * خبر جاء و لا وحى نزل \r\n« بنى هاشم در مملكت بازى كردند ، نه خبرى آمده و نه وحيى نازل شده است ! ! » .\r\n( 2 ) « وليد بن يزيد » مىگويد :\r\n تلعب بالخلافة هاشمى * بلا وحى اتاه و لا كتاب « 1 » \r\n« فردى از بنى هاشم در خلافت بازى كرد بدون اينكه وحيى و يا كتابى به او رسيده باشد » .\r\nو اگر ما آنچه را كه در اين زمينه از آنها رسيده است مورد بررسى قرار دهيم ، چيزى جز كفر و الحاد و خروج از دين نخواهيم ديد و كمتر كسى از آنها را خواهيم يافت كه به خدا و روز قيامت ايمان داشته و يا براى اسلام ، ارزشى قايل باشد .\r\n( 3 ) بدون شك ، هيچ كورسويى از نور اسلام در دلها و مشاعرشان وارد نشده بلكه نفوس آنان همچنان از روح جاهلى و تعصبات آن ، پر مانده و هيچ‌يك از آثار و علايم كفر بعد از اجبارشان به اسلام ، در آنان دگرگون نشده بود . آنها نسبت به\r\n\r\n\r\n","description":"","footnote":"\r\n( 1 ) مروج الذهب 3 / 216 .\r\n","page_name":" 18 ","page_number":18},
  {"content":"\r\n\r\nپيامبر صلّى اللّه عليه و آله و سلّم كينه و دشمنى داشتند و به همهء آنچه آن حضرت از هدايت و رحمت براى مردم آورده بود ، كفر مىورزيدند .\r\n( 1 ) امام ، آن سبط پيامبر ، يورش جاهلى بر جهان اسلام و آنچه را كه از خطرهاى سهمگين به عقيدهء اسلامى رسيده و بازگشت ارتجاعى و ارتداد كامل و دور شدن مسلمين از عقيده و دينشان را خبر مىداد ، ديده و مشاهده كرده بود كه حكومت اموى در حركت خود ، كوشا و در سياستش براى ريشه‌كن ساختن اين دين و نابودى اركان و پايه‌هايش ، جدى بود ، در حالى كه مسلمين به شكل فجيعى بر اثر ترس و وحشتى كه در ميان آنها منتشر گرديده و آنچه را سياست اموى از خيانت و غدر به آنها تزريق كرده بود ، سست شده بودند ، نه صداى اصلاح طلبى به گوش مىرسيد و نه طلبى براى جنگ نواخته مىشد . نه مانع و نه بازدارنده و نه هشداردهنده‌اى در برابر نقشه‌هاى هولناك حكومت طاغوتى براى دور ساختن مسلمين و اجبار آنان بر آنچه نمىخواستند ، وجود داشت .\r\n( 2 ) امام مشاهده كرد كه وى تنها مسئول در برابر خداوند و در برابر نسلهاى امت خواهد بود ، اگر نسبت به اين اوضاع ناپسند ، موضعى منفى اتخاذ كند و تغيير و تبديلى را روا ندارد و انقلاب سرخش را منفجر نسازد تا بر سر استبداد ، طوفانى به پا كند و كاخهاى ظلم و طغيان را ويران سازد و توده‌ها را به سوى ميدانهاى حق و عدالت رهبرى كند . . . امام عليه السّلام اين مطلب را در خطابهء درخشانى كه براى حرّ و يارانش از نيروهاى ابن زياد ايراد كرد ، اعلام فرمود و گفت :\r\n« اى مردم ! رسول خدا صلّى اللّه عليه و آله فرمود : هر كس سلطان ستمكارى را ببيند كه حرام خدا را حلال كرده و فرمان خدا را ناديده گرفته و مخالف سنّت رسول خدا صلّى اللّه عليه و آله باشد و در ميان بندگان خدا به گناه و تعدى عمل كند و به فعل و يا قول ، بر او اعتراض ننمايد ، بر خدا لازم خواهد بود او را به آنجا كه وى داخل مىشود ،\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوارد كند . همانا اينها طاعت شيطان را گرفته و از طاعت رحمان دور شده و فساد را آشكار نموده ، حدود را معطّل ساخته و اموال عمومى را تنها خود در اختيار گرفته و حرام خدا را حلال كرده و حلال او را حرام كرده‌اند . . . » « 1 » .\r\n( 1 ) اينها عوامل خطرناكى است كه امام را به انقلاب و قيام بر ضد نظام حاكم واداشت ؛ نظامى كه هر عمل مخالف كتاب خدا و سنّت پيامبرش را مباح دانسته بود .\r\nسلطهء اموى در ظلم به مردم و تضعيف آنان مىكوشيد و اموال ملّى را باغى از آن خود مىدانست ، در سرنوشت و مقدّرات آن تحكّم مىكرد و ثروتها را تصاحب مىنمود و آنها را در آنچه شهوتها را برمىانگيخت و اخلاق را به فساد مىكشيد ، مصرف مىكرد و بدان جهت بود كه امام به پا خاست تا امت را نجات دهد و كرامت و اصالتش را به آن بازگرداند .\r\n- 3 - ( 2 ) مهمترين دوره در تاريخ سياسى اسلام همان دوره‌اى بود كه امام حسين عليه السّلام در آن مىزيست ، دوره‌اى سرشار از حوادثى هراسناك بود كه جريان زندگى اسلامى به سبب آنها دگرگون گشت و مسلمين در آن به امتحانى سخت دچار شدند و به شدت تضعيف گشتند به نحوى كه فتنه‌ها و مشكلات پايدارى برايشان آفريد و بلاها و فجايعى بر آنها جارى شد و آنان را در شرّى عظيم افكند .\r\nاز فجيع‌ترين و جاودانه‌ترين آن حوادث ، فاجعهء كربلا مهمترين فاجعه در تاريخ انسانى بود كه همچنان در دلهاى مسلمين و عواطف آنان پابرجاست\r\n\r\n\r\n","description":"","footnote":"\r\n( 1 ) طبرى ، تاريخ 5 / 403 .\r\n","page_name":" 20 ","page_number":20},
  {"content":"\r\n\r\nو اندوه و سوگ را در نفوس آنان زنده مىسازد . . . .\r\n( 1 ) اين حادثهء عظيم ، نتيجهء اتفاق و يا امرى ناگهانى نبوده بلكه نتيجهء حتمى آن ، حوادث هولناكى بود كه آگاهى اسلامى را خاموش ساخت و احساس مسئوليت را كشت و مسلمين را به صورت اشباحى مبهم و اعصابى سست و تهى از زندگى و احساس ، در آورد ، روح خوارى و شكست بر آنها چيره شد و اثرى از روح اسلام و هدايت آن در وجودشان باقى نمانده بود ، مهمترين دليل بر اين امر اين است كه فرزند دخت پيامبر صلّى اللّه عليه و آله و ريحانهء آن حضرت در روز آشكار ، كشته شد و سر او را بالاى نيزه‌ها در مناطق و شهرها گرداندند در حالى كه خانوادهء رسول خدا صلّى اللّه عليه و آله همراه آن ، اسير بودند ، ستر آنان هتك شد و چهره‌هايشان آشكار شده بود كه دور و نزديك بر آنها چشم مىدوخت ولى اين امر ، حميّت مسلمين را برنينگيخت تا بر حكم يزيد دست به شورش زنند و انتقام فرزند دخت پيامبرشان را بگيرند . و خداوند « دعبل خزاعى » را رحمت كند آنگاه كه مىگويد :\r\n رأس ابن بنت محمد و وصيه * يا للرجال على قناة يرفع\r\nو المسلمون بمنظر و بمسمع * لا جازع من ذا و لا متخشع « 1 » \r\n« سر فرزند دخت محمد و وصى او ، اى مردان ! بر نيزه‌اى بالا برده مىشود » .\r\n« در حالى كه مسلمين مىبينند و مىشنوند ، نه كسى از اين امر به خشم مىآيد و نه دلى شكسته مىشود » .\r\n( 2 ) فاجعهء كربلا پيش نيامد مگر بعد از اينكه امت ، تخدير شده و رفتارش\r\n\r\n\r\n","description":"","footnote":"\r\n( 1 ) دعبل بن على خزاعى ، ديوان ، ص 225 .\r\n","page_name":" 21 ","page_number":21},
  {"content":"\r\n\r\nدگرگون گشته و بسيارى از وباهاى اخلاقى و رفتارى ناشى از عدم تعيين سرنوشتش در حساس‌ترين دوره‌هاى حياتى تاريخ خود همچون سقيفه ، شورا و صفين ، گريبانش را گرفته بود .\r\n( 1 ) به هر حال ، حوادث تاريخى كه امام حسين عليه السّلام در جريان آنها بود ، بايد با مطالعه‌اى علمى ، عميق و تحليل‌گرانه و به دور از عواطف و ديگر سنتهاى مذهبى كه پنهان كردن حق را واجب ساخته و در بسيارى از موارد ، موجب گمراهى افكار عمومى در جنبه‌هاى فراوانى از زندگى عقيدتى گرديد ، مورد بررسى واقع شود ؛ زيرا تاريخ اسلامى به صورتى موضوعى و جامع ، مورد بررسى واقع نشده بلكه بيشتر محققان به صورتى سنّتى به آن پرداخته‌اند كه اين امر ، سودى به جامعه نمىرساند و فايده‌اى به آن نمىبخشد . و نيز واقعيت آن حوادث را كه براى جامعه مشكلات و بلاهاى زيادى را ايجاد نمود و حركت آن را به سوى پيشرفت ، بر حسب آنچه اسلام مىخواهد متوقف ساخت ، آشكار نمىنمايد .\r\n( 2 ) چيزى كه شك را در آن مجالى نيست ، اين است كه در آن حوادث ، پيچ و خمهاى تاريخى مهمى وجود دارد كه بعضى از مورخان عمدا آنها را ناديده گرفته و مكشوف نساخته‌اند همچنانكه تاريخ با بسيارى از موضوعات كه راويان در جعل آنها تعمد داشته‌اند ، مخلوط گشته است تا بدين ترتيب از سلطه‌هاى حاكم در آن روزگاران حمايت شود و اين امر بر شخص محقق واجب مىسازد كه در آنها دقّت و تعمّق نمايد تا از هر راهى كه به دست مىآورد ، به حقيقت دست يابد .\r\n( 3 ) ما ناگزيريم كه آن حوادث را عرضه بداريم و تجزيه و تحليل كنيم ؛ زيرا آنها از وسايل آشكار ساختن زندگانى امام حسين عليه السّلام مىباشند همچنانكه آنها\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدر عين حال ، وسايل آگاهى يافتن بر زندگى فكرى و اجتماعى آن روزگار هستند و مطالعهء مسائل آن از مباحث آشكارى شمرده مىشود كه ابعاد شخصيّت و تحليل آن را طبق مطالعات جديد ، روشن مىسازد .\r\n( 1 ) من عقيده دارم كه ما نمىتوانيم داستان امام حسين عليه السّلام و آنچه را از حوادث هراس‌انگيز در آن اتفاق افتاد ، به طور كامل و واضح بررسى كنيم بدون اينكه زندگى اجتماعى ، سياسى و اقتصادى در آن عصر را بررسى كرده باشيم ؛ زيرا اين كار ، تأثير مثبت و مستقيمى در پيش آمدن اين مصيبت داشته است .\r\n( 2 ) تاريخ اسلامى نيازمند آن است كه از تقديس رها شود و همچون ديگر مباحث ، مورد نقد ، تحليل ، شك و رد قرار گيرد آن گونه كه ماده در برابر آزمايشهاى علما تسليم و خاضع مىشود تا اينكه اين تاريخ ، استقامت يابد و شكوفا شود و ثمراتى مفيد به بار آورد .\r\n( 3 ) سلطه‌هاى سياسى در آن روزگاران ، مورخان را مجبور ساختند كه تاريخ را تحت تصرف آنها قرار دهند و در آن چيزى ننويسند جز آنچه سلطهء سياسى را تأييد كند و بدين گونه بود كه تاريخ پر از موضوعاتى شد كه صاحبان آنها وظيفه داشتند آنها را جعل كنند و جزئى از تاريخ اسلام قرار دهند در حالى كه واقعيت آن را دگرگون ساخته و بسيارى از مباحث آن را از حقيقت ، دور ساخته است .\r\n( 4 ) قلمهايى كه نگارش تاريخ اسلامى را در روزگاران نخستينش بر عهده گرفتند ، به طور كلى قلمهايى نزيه و پاك نبودند ؛ زيرا تعصب مذهبى و يا نزديكى به سلطهء حاكم بر آنها سايه افكنده بود ، بنابراين ، لازم است كه تاريخ در زير ذرّه‌بين تحقيق و روشنيهاى مطالعه و نقادى ، قرار داده شود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n- 4 -\r\n( 1 ) گمان نمىكنم براى امت ، خدمت يا فايده‌اى تصور شود كه بيش از نشر فضايل ائمهء اهل بيت عليهم السّلام و انتشار سيره و بزرگواريهايشان براى آن سودمند باشد ؛ زيرا اين امر براى همهء مردم ، خير و هدايت به ارمغان مىآورد و در آن دروسى زنده و پندهايى نافذ وجود دارد كه پايدارى و توازن در رفتار را باعث مىشود و از ارزنده‌ترين نيروهاى زنده‌اى است كه مسلمانان دارا مىباشند ، سرشار از ارزشهاى گرانمايه و الگوهاى والايى كه خود ، راز اصالت اين دين و جاودانگى آن مىباشند .\r\n( 2 ) زندگى امام عليه السّلام از برجسته‌ترين نمونه‌ها در ميان ائمهء طاهرين است ؛ زيرا از مرزهاى زمان و مكان گذشته و والاسرشتى انسان در آن نمايانده شده كه در دل هر انسانى ، بالاترين آثار بزرگداشت و تقدير را برمىانگيزد . و به حقيقت كه در سيره و شهادت آن حضرت ، اعجاب‌انگيزترين موضوع در كل تاريخ اسلام مجسّم شده است و مسلمين و ديگر امتها از ارزشهاى انسانى ، چيزى همانند آنچه از امام بر زمين كربلا ظاهر شد ، نشناخته‌اند كه از وى ، پايمردى و ايمان به خدا و رضا به قضا و تسليم امر او ظاهر شد به گونه‌اى كه مردم در همهء مراحل تاريخشان آن را نديده بودند و اين ايمان نامحدود ، همان ويژگى خاصى است كه اهل بيت و يارانش به وسيلهء آن بر ديگر شهيدان برترى يافتند و آنها در دفاعشان براى خدا اخلاص نمودند و در مبارزه براى حق ، اخلاص داشتند و هيچ انگيزهء مادى نداشتند ؛ مثلا حضرت عباس عليه السّلام كه از نزديكترين مردم به امام حسين و وابسته‌ترين فرد به آن حضرت بود ، در فداكارى بىنظيرش به انگيزهء برادرى و خويشاوندى عمل ننمود بلكه به انگيزهء ايمان و دفاع از اسلام اقدام كرد و آن حضرت - سلام اللّه عليه - اين مطلب را در شعر حماسى معروفش كه به عنوان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشعار در آن نبرد هولناك بر زبان مىراند و از او به يادگار مانده است ، اعلام نمود ، پس از آنكه آن قوم دست راستش را قطع كردند ، گفت :\r\n و اللّه ان قطعتم يمينى * انى احامى ابدا عن دينى\r\nو عن امام صادق يقينى * نجل النبى الطاهر الامين \r\n« به خدا قسم ! اگر دست راستم را قطع كرده باشيد ، من پيوسته از دينم دفاع خواهم كرد » .\r\n« و از امام راستگويى كه به يقين صادق است ، فرزند پيامبر پاك امين » .\r\n( 1 ) و معناى آن به طور آشكار اين است كه فداكاريش هيچ‌گونه انگيزه‌اى از انگيزهاى دوستى يا عاطفه و يا ديگر اعتباراتى كه امر آنها به خاك بر مىگردند ، نداشته بلكه بخاطر دفاع از دين خدا و دفاع از امامى از امامان مسلمين بوده كه خداوند طاعت و دوستيش را بر جميع مسلمين واجب گردانيده است .\r\n( 2 ) نمونه‌هاى بسيارى از اين مناظر شگفت‌انگيز جاويدان در تاريخ انسانى از امام حسين عليه السّلام و اهل بيت و يارانش ظاهر گرديد كه به حق از ارزشمندترين دروس دربارهء ايمان ، وفادارى و فداكارى در راه خداوند است و هر اقدامى از اقدامات روز طف ، حسين و اهل بيت و يارانش را بر همهء شهداى حق و عدل در جهان ، برترى مىبخشد .\r\n( 3 ) امام حسين عليه السّلام و اهل بيت و يارانش ظاهر گرديد كه به حق از ارزشمندترين دروس دربارهء ايمان ، وفادارى و فداكارى در راه خداوند است و هر اقدامى از اقدامات روز طف ، حسين و اهل بيت و يارانش را بر همهء شهداى حق و عدل در جهان ، برترى مىبخشد .\r\nامام حسين عليه السّلام پرچم اسلام را بلند و برافراشته به اهتزاز درآورد و ارادهء امّت عربى و اسلامى را آزاد ساخت ؛ زيرا پيش از واقعهء كربلا ، خمود ، خاموش ، بىحركت و ناآگاه بود ، بندهاى حكومت اموى آن را مقيد ساخته و موانع و سدهايى در راه حرّيت و كرامتش قرار داده بودند و امام با انقلاب خود ، آن بندها را در هم شكست و امّت را از همهء منفىگراييهايى كه به آنها دچار بود ، رهايى بخشيد و مفاهيم ترس و هراس حاكم بر مردم را به مبادى انقلاب و مبارزه دگرگون كرد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n( 1 ) انقلاب امام در ايجاد احساس اجتماعى كوشيد و شخصيت اجتماعى را آفريد ؛ زيرا امّت همچون قهرمانى قدرتمند - آن هم پس از تخدير - رها شد و حقوق خود را مطالبه نمود و با جديّت براى ساقط نمودن حكومت اموى كه در خوار ساختن و به بردگى كشيدنش كوشيده بود ، اقدام كرد و در انقلابهايى پىدرپى ، قربانيهاى خود را يكى پس از ديگرى تقديم داشت تا اينكه آن حكومت را برانداخت و آثار غرور ، طغيان و جبروتش را در هم كوبيد .\r\n( 2 ) انقلاب ابو الاحرار عليه السّلام از عظيم‌ترين انقلابهاى آزاديخواهانه در روى زمين بود كه مشعل نور و انديشه را در جهان برداشت و براى اسلام و انسانيت ، شرافتى را به ثبت رساند و درسهاى افتخارآفرينى را دربارهء عقيده‌اى كه ناتوان نمىگردد و ايمانى كه شكسته نمىشود ، تعليم فرمود كه پيوسته سرچشمه‌اى براى عزّت ، افتخار و شرف مسلمين در همهء نسلهايشان باقى خواهد ماند .\r\n- 5 - ( 3 ) خدا مىداند از بهترين آرزوهايم اين بود كه موفق شوم دربارهء حضرت سيد الشهداء عليه السّلام تحقيق كنم و از مشاركت كنندگان در اين ميدان درخشان باشم و اين فكر در بسيارى از اوقات همراه من بود و برادرم در راه خدا ، نيكوكار بزرگ ، « حاج محمد رشاد عجينه - حفظه اللّه - » مرا به اين كار بر مىانگيخت و به اصرار تشويقم مىنمود و از اين كار ، تقرّب به خدا را اميدوار بود و من به تاريخ مىگويم كه : اين نيكوكار از نادرترين كسانى است كه من آنها را در تولى و فداكارى در دوستى اهل بيت عليهم السّلام شناخته‌ام ؛ زيرا وى در جستجوى هر خدمتى به آنهاست و خدمات قابل تقديرى در اين زمينه انجام داد كه از جملهء آنها اقدام ايشان به انفاق براى كتاب ما « زندگانى امام حسين عليه السّلام » در همهء چاپهايش\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمىباشد و اقدام به چاپ كتاب ما « زندگانى امام موسى بن جعفر عليه السّلام » است كه خداوند اجر فراوان به ايشان عنايت كند و به هر اقدام بزرگوارانه‌اى موفق فرمايد . . .\r\n( 1 ) ايشان مايل بودند كه هزينهء چاپ اين كتاب از محل خيراتى باشد كه مرحوم پدرشان « حاج محمد جواد عجينه قدّس سرّه » وصيت كرده‌اند ، از خداوند متعال اميدوارم پاداش وى را به خير و احسان بر عهده گيرد و به وى ثواب آن را عنايت كند . و نيز بر من حق است كه با تقدير فراوان ثبت نمايم آنچه را « حضرت حجّة الاسلام مجاهد سيد محمد كلانتر قدّس سرّه » در تشويق من انجام داد تا اين اثر را تأليف كنم ، الطاف وى را سپاسگزارم و مخصوصا تشكر دارم از « حضرت حجة الاسلام برادر مكرم شيخ هادى قرشى » به لطفى كه ابراز فرمود در مراجعهء بعضى از منابعى كه به اين بحث اختصاص دارد .\r\n( 2 ) در پايان اين مقدمه ، با اطمينان و ايمان كامل اعلام مىنمايم كه من عملى را نمىيابم كه شايستهء رضاى خدا و شايان رسيدن به مغفرت و رضوانش باشد جز تعلق به سيد الشهداء عليه السّلام و لذا خود را در كشتى او افكندم كه بسيارى از مقصران را همچون من ، گنجايش دارد و من به مژگان ولايش چنگ زده‌ام كه من به او پناه مىبرم و به ريسمان ولايش تمسك مىجويم آن روز كه به ديدار پروردگارم مىروم .\r\nپروردگارا ! كوششم را نوميد مكن و اميدم را مبر و آرزويم را ضايع مگردان كه تو ولىّ اين مىباشى و بر آن توانايى .\r\nنجف اشرف 3 / رجب / 1394 ه . ق .\r\n21 / جولاى / 1974 م 30 / تير ماه / 1353 ه . ش\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n( 1 )\r\n\r\nنهال رسالت\r\nمبارك باد اين نهال كه بر تارك زمان ، آگاهى و درخشندگى را ادامه داد در حالى كه براى مردم ، زندگى فكرى و اجتماعيشان را روشن مىسازد و آنان را به راه راست ، هدايت مىكند .\r\n( 2 )\r\n\r\nمادر\r\nوى آن نهال پاك است از سيدهء نساء العالمين فاطمهء زهرا عليهما السّلام كه خداوند او را به فضل خويش طاهر گردانيد و او را قرار داد تا از ضلالت ، هدايت كند و از تفرقه ، به جمع بازآورد . . . او فاطمهء زهراست كه اخگرى از روح پدر و فيضى از نور او دارد و شعاعهايى از هدايتش كه وى محل عنايت و توجه او بود و با هاله‌اى از بزرگداشت و تقدير در برش گرفت و دوستيش را بر مسلمين فرض كرد تا جزئى از عقيده و دينشان باشد در حالى كه فضيلت و جايگاه عظيمش را در اسلام گسترده ساخت تا الگويى براى زنان امتش باشد .\r\n( 3 ) پيامبر صلّى اللّه عليه و آله ارزشها و سجايايش را در نشستهاى عمومى و خصوصى و بر روى منبرش ، مورد تكريم قرار داد تا مسلمين آن را حفظ كنند و در گفته‌هايى كه راويان اسلام بر آن اجماع دارند ، فرمود :\r\n1 - « خداوند براى خشم تو خشمگين مىشود و براى رضاى تو خشنود\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمىگردد . . . » « 1 » .\r\n2 - « همانا فاطمه پارهء تن من است ، مرا مىآزارد آنچه وى را بيازارد و مرا به زحمت مىاندازد ، آنچه وى را به زحمت اندازد . . . » « 2 » .\r\n3 - « فاطمه ، سرور زنان جهانيان است . . . » « 3 » .\r\n( 1 ) و ديگر اخبارى از نشانه‌هاى شخصيت حضرت زهرا عليهما السّلام سخن گفته كه وى سرمشق اسلام و نمونهء و الا براى زنان اين امت است كه راه را براى آنها روشن مىسازد ، در حسن رفتار و عفت و به دنيا آوردن نسلهايى مهذب . . . و چه عظيم است بركت وى و چه پرفايده است براى اسلام و در عظمت شأن وى ، اين كافى است كه « دولت عظيم فاطميه » از نام وى ناميده شده و نيز « جامع الأزهر » از نام او مشتق شده است « 4 » و براى عظمت دولت فاطمى اين بس كه با نام زهرا تبرك شده باشد .\r\n( 2 ) به هر حال ، رسول اكرم صلّى اللّه عليه و آله از غيب خبر يافت كه بضعهء طاهره‌اش همان است كه ثمرهء پاك از ائمهء اهل بيت عليهم السّلام جانشينان پيامبر ، داعيان حق در زمين ، آنان كه سنگينى بار رسالت را تحمل خواهند كرد و در راه اصلاح اجتماعى\r\n\r\n\r\n","description":"","footnote":"\r\n( 1 ) مستدرك صحيحين 3 / 154 . تهذيب التهذيب 12 / 441 . كنز العمال 13 / 674 و 12 / 111 . اسد الغابة 5 / 522 . ميزان الاعتدال 1 / 535 . ذخائر العقبى ، ص 39 .\r\n( 2 ) ترمذى ، صحيح 5 / 656 . احمد بن حنبل ، مسند 4 / 571 و در صحيح ترمذى است كه آن حضرت صلّى اللّه عليه و آله فرمود : « اما دخترم - يعنى فاطمه - پارهء تن من است ، مرا مىرنجاند آنچه او را برنجاند و مرا مىآزارد آنچه وى را بيازارد » . و در كنز العمال 12 / 111 فرمود : « اما فاطمه ، شاخه‌اى از من مىباشد ، مرا شادمان مىكند هر چه وى را شاد سازد و به خشم مىآورد مرا آنچه او را خشمگين نمايد » .\r\n( 3 ) اسد الغابة 5 / 522 . و در مسند احمد بن حنبل 6 / 112 فرمود : « فاطمه سرور زنان اين امت است يا زنان جهانيان » . و در صحيح بخارى در كتاب بدء الخلق آمده : « آيا راضى نيستى كه سرور زنان اهل بهشت يا زنان عالميان باشى ؟ » .\r\n( 4 ) نساء لهن في التاريخ الاسلامى نصيب ، ص 48 .\r\n","page_name":" 30 ","page_number":30},
  {"content":"\r\n\r\nاز هر كوشش و سختى رنج خواهند برد ، از وى جدا خواهند شد و لذا پيامبر به وى توجهى مبذول داشت و ذرّيه‌اش را مورد توجه و عنايت قرار داد .\r\n( 1 )\r\n\r\nپدر\r\nوى ثمرهء على ، پيشواى حق و عدالت در زمين ، برادر پيامبر صلّى اللّه عليه و آله و دروازهء علم آن حضرت است ، كسى كه نسبت به وى به منزلهء هارون از موسى بود و نخستين كسى كه به خدا ايمان آورد و پيامبرش را تصديق كرد . سنگينى بار جهاد مقدس را از نخستين فجر دعوت اسلامى بر دوش گرفت و در مواضع هولناك فرو رفت و با نيروهاى شرك و الحاد ، درگير نبردى هراس‌انگيز و تنگاتنگ شد تا اينكه اين دين ، پاى گرفت با ساعدى قوى از جهاد و كوششهايش ، خداوند وى را به هر مكرمتى گرامى داشت و به هر فضيلتى مخصوص گردانيد ، وى پدر ائمهء طاهرين است كه سرچشمه‌هاى حكمت و نور را در زمين منفجر ساختند .\r\n( 2 )\r\n\r\nنوزاد نخست\r\nدرخت نبوت و شجرهء امامت ، ذريّهء طاهره‌اى را چون شاخه‌هايى از خود جدا كرد كه امتداد رسالت پس از حضرت پيامبر صلّى اللّه عليه و آله مىباشد . نخستين نوزاد ، ابو محمد زكى بود كه جان پيامبر صلّى اللّه عليه و آله از شادى وى لبريز شد ، پس توجه به وى را آغاز كرد و او را با نمونه‌ها و كرامتهاى نفسانيش تغذيه مىكرد ، كرامتهايى كه بازتابش سراسر جهان را در بر گرفته است . « 1 »\r\n\r\n\r\n","description":"","footnote":"\r\n( 1 ) شرح مفصلى در مورد ولادت امام پاك ابو محمد عليه السّلام در كتاب خودمان زندگانى امام حسن عليه السّلام 1 / 49 - 56 بيان نموده‌ايم .\r\n","page_name":" 31 ","page_number":31},
  {"content":"\r\n\r\n( 1 ) تنها روزهاى اندكى كه بعضى از مورخان آنها را 52 روز « 1 » نوشته‌اند ، سپرى شد ، سيدهء زنان ، حمل جديدى را داشت كه حضرت رسول صلّى اللّه عليه و آله و ديگر مسلمانان با بىصبرى منتظر بودند در حالى كه همه اميدوار و آرزومند بودند كه خداوند آن ستاره را با ستاره‌اى ديگر همراه سازد تا آسمان امت اسلامى را روشن سازند و امتدادى براى حيات رهايىبخش عظيم باشند .\r\n( 2 )\r\n\r\nرؤياى ام الفضل\r\nسيده ام الفضل دختر حارث « 2 » ، رؤياى عجيبى را ديد كه تعبير آن را متوجه نشد . پس به سوى رسول خدا صلّى اللّه عليه و آله شتافت و به آن حضرت گفت : « من خواب آشفته‌اى ديدم كه قطعه‌اى از بدن تو افتاد و در دامن من قرار داده شد » .\r\n( 3 ) پيامبر صلّى اللّه عليه و آله هراس وى را بر طرف ساخت و او را مژدهء خير داد و فرمود :\r\n\r\n\r\n","description":"","footnote":"\r\n( 1 ) ابن قتيبه ، المعارف ، ص 158 .\r\n( 2 ) « ام الفضل » : لبابهء كبرى همسر عباس بن عبد المطلب ، نخستين بانويى است كه بعد از حضرت خديجه بنت خويلد در مكه مسلمان شد . وى نزد پيامبر صلّى اللّه عليه و آله جايگاهى داشت و آن حضرت به ديدنش مىرفت و در خانه‌اش استراحت قيلوله مىنمود . احاديث فراوانى را از آن حضرت روايت كرده است . وى براى عباس ، فضل ، عبد اللّه ، عبيد اللّه ، قثم ، عبد الرحمن و ام حبيب را به دنيا آورد .\r\n« عبد اللّه بن يزيد هلالى » دربارهء او گفته :\r\n ما ولدت نجيبة من فحل * بجبل نعلمه أو سهل\r\nكستة من بطن أم الفضل * أكرم بها من كهلة و كهل\r\nعم النبي المصطفى ذي الفضل * و خاتم الرسل و خير الرسل \r\n« هيچ بانويى از هيچ مردى در كوه و يا در دشت كه ما مىشناسيم ، به دنيا نياورد » .\r\n« همچون شش فرزندى كه از شكم ام فضل بودند ، او را گرامى بدار و شويش را » .\r\n« كه عموى پيامبر مصطفى دارندهء فضل و خاتم پيامبران و بهترين رسولان بود » .\r\nشرح حال وى در هر يك از كتابهاى طبقات كبرى 8 / 278 ، الاصابة 4 / 464 و الاستيعاب آمده است .\r\n","page_name":" 32 ","page_number":32},
  {"content":"\r\n\r\n« خير ديده‌اى ! ان شاء اللّه ، فاطمه پسرى به دنيا مىآورد و در دامن تو قرار مىگيرد . . . » .\r\n( 1 ) روزها به سرعت گذشت و فاطمه سرور زنان ، حسين را به دنيا آورد و او در دامن ام الفضل بود به همان گونه كه پيامبر صلّى اللّه عليه و آله خبر داده بود « 1 » .\r\nپيامبر صلّى اللّه عليه و آله در انتظار طلوع ستارهء مولود جديد باقى ماند كه زندگى پارهء تنش به او درخشان شود ، او عزيزترين باقيماندگان نزد وى از پسران و دخترانش بود .\r\n( 2 )\r\n\r\nمولود مبارك\r\nسرور زنان عالميان ، نوزاد بزرگوارش را به دنيا آورد كه هيچ بانويى از دختران حوّا ، نه در عصر نبوت و نه بعد از آن همانند او را نزاييده بود كه بركتى عظيم‌تر و سودى بيشتر از او براى انسانيت داشته باشد . پس پاكتر ، طاهرتر و درخشانتر از او نبوده است .\r\n( 3 ) دنيا به وى درخشان شد و انسانيت در همهء نسلهايش به وى خوشبخت گرديد . مسلمين به او مفتخر شدند و ياد اين مناسبت را گرامى داشتند و هر سال به آن مفتخر و سرافراز گشتند .\r\n( 4 ) وزارت اوقاف مصر در مسجد حسينى ، به همين مناسبت جشنى رسمى\r\n\r\n\r\n","description":"","footnote":"\r\n( 1 ) مستدرك صحيحين 3 / 176 . و در مسند فردوسى ، ام الفضل گفت : « ديدم كه گويى اندامى از رسول خدا صلّى اللّه عليه و آله در خانه‌ام بود ، پس از آن دلتنگ شدم و نزد آن حضرت رفتم و موضوع را به وى گفتم .\r\nحضرت فرمود : آرى ، همان است . پس فاطمه حسين را به دنيا آورد ، پس او را شير دادم تا از شير گرفته شد » .\r\nو در تاريخ الخميس 1 / 418 آمده است كه اين خواب پيش از تولد امام حسن عليه السّلام بوده است .\r\n","page_name":" 33 ","page_number":33},
  {"content":"\r\n\r\nبرپا مىكند و اين مناسبت عظيم را گرامى مىدارد همچنانكه در بيشتر مناطق جهان اسلام ، مراسمى برپا مىگردد .\r\n( 1 ) در آفاق يثرب ، بازتاب اين خبر شادىبخش ، پيچيد . امهات مؤمنين و ديگر بانوان از زنان مسلمان به خانهء سرور زنان شتافتند و او را بخاطر فرزند جديدش تبريك گفتند و با وى در سرور و شاديهايش مشاركت نمودند .\r\n( 2 )\r\n\r\nاندوه و گريستن پيامبر صلّى اللّه عليه و آله\r\nهنگامى كه مژدهء تولد سبط پيامبر اكرم به آن حضرت داده شد ، بلافاصله به خانهء بضعه‌اش فاطمه عليها السّلام شتافت ، در حالى كه قدمهايش را سنگين برمىداشت و غم و اندوه بر او چيره گشته بود ، پس با صدايى گرفته و اندوهناك صدا زد : « اى اسما ! پسرم را نزد من بياور » .\r\n( 3 ) اسما ، وى را به آن حضرت داد . پيامبر او را در آغوش گرفت و بسيار بر او بوسه زد ، در حالى كه گريه را سر داده بود . اسما پريشان شد و گفت : « پدر و مادرم فداى تو باد از چه رو مىگريى ؟ ! » .\r\nپيامبر صلّى اللّه عليه و آله در حالى كه چشمانش از اشك پر بود ، به وى پاسخ داد : « بخاطر اين پسرم مىگريم » .\r\nحيرت و سرگردانى بر او دست يافته بود و معناى اين پديده و موضوع آن را درك نمىكرد . پس به سخن آمد و گفت : « او هم اكنون به دنيا آمده است » .\r\n( 4 ) پيامبر با صدايى از غم و اندوه ، بريده به وى پاسخ داد و فرمود : « گروه جفاكار بعد از من او را مىكشند ، خداوند شفاعتم را از آنان دور سازد . . . » .\r\nسپس با اندوه برخاست و اسما را محرمانه گفت : « به فاطمه خبر مده چرا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكه وى تازه فارغ شده است . . . » « 1 » .\r\n( 1 ) پيامبر صلّى اللّه عليه و آله غرق در اندوه و غم ، از خانه بيرون رفت ؛ زيرا او از غيب خبر يافته بود چه مصيبتها و بلاهايى كه هر موجود زنده‌اى را سراسيمه مىسازد ، بر اين فرزندش خواهد گذشت .\r\n( 2 )\r\n\r\nسال ولادت امام حسين عليه السّلام\r\nسبط پيامبر صلّى اللّه عليه و آله در سال چهارم هجرى « 2 » ، چشم به دنياى وجود گشود .\r\nو گفته شده كه در سال سوم بوده « 3 » و راويان در مورد ماه ولادت آن حضرت ، اختلاف دارند و اغلب بر آنند كه در ماه شعبان و در روز پنجم از آن مىباشد « 4 » .\r\nو بعضى از آنان روز ولادت را معين نكرده‌اند بلكه گفته‌اند چند شبى از شعبان گذشته ، به دنيا آمد « 5 » . و بعضى از مورخان اين موضوع را ناديده گرفته و به گفتن\r\n\r\n\r\n","description":"","footnote":"\r\n( 1 ) مسند امام زيد ، ص 468 و در امالى صدوق ، ص 199 آمده است كه پيامبر صلّى اللّه عليه و آله حسين را بعد از تولدش گرفت و سپس در حالى كه مىگريست ، وى را به صفيه دختر عبد المطلب سپرد و گفت :\r\n« خداوند لعنت كند قومى را كه كشندهء تو باشند و اين را سه بار فرمود » . صفيه گفت : پدر و مادرم فدايت باد ! چه كسى او را مىكشد ؟ فرمود : « گروه جفاكار از بنى اميه » .\r\n( 2 ) ابن عساكر ، ترجمة امام الحسين عليه السّلام ص 38 . تهذيب الاسماء 1 / 163 . مقاتل الطالبيين ، ص 84 .\r\nمقريزى ، خطط 2 / 285 . بستانى ، دائرة المعارف 7 / 48 . جوهرة الكلام فى مدح السادة الاعلام ، ص 116 . الافادة فى تاريخ الأئمة السادة از يحيى بن الحسين ( متوفى 424 ه ) از كتابهاى كپىشدهء كتابخانهء امام حكيم . الذريّة الطاهرة از كتابهاى خطى كتابخانهء عمومى حضرت امير المؤمنين عليه السّلام .\r\nمجمع الزوائد 9 / 194 . اسد الغابة 2 / 18 . الارشاد ، ص 198 .\r\n( 3 ) اصول كافى 1 / 463 . مقريزى ، خطط 2 / 285 . الاستيعاب ( چاپ شده در حاشيهء الاصابة ) 1 / 392 .\r\n( 4 ) طبرانى ، المعجم الكبير از مخطوطات كتابخانهء حضرت امير المؤمنين عليه السّلام . تحفة الازهار و زلال الانهار از مخطوطات كتابخانهء عمومى امام كاشف الغطاء . مقريزى ، خطط 2 / 285 .\r\n( 5 ) امتاع الاسماع ، ص 187 . اسد الغابة 2 / 18 الذرية الطاهرة ، ص 101 .\r\n","page_name":" 35 ","page_number":35},
  {"content":"\r\n\r\nاينكه در شعبان به دنيا آمده اكتفا نموده‌اند « 1 » . و بعضى از بزرگان بر اين باورند كه آن حضرت در آخر ربيع الاول ولادت يافته و اين بر خلاف مشهور است پس توجهى به آن نمىشود « 2 » .\r\n( 1 )\r\n\r\nمراسم ميلاد امام حسين عليه السّلام\r\nپيامبر صلّى اللّه عليه و آله شخصا بيشتر مراسم شرعى تولد مولود مباركش را به جاى آورد و اين اعمال را انجام داد :\r\n( 2 )\r\n\r\nاوّل : اذان و اقامه\r\nپيامبر صلّى اللّه عليه و آله مولود بزرگوارش را در آغوش گرفت و در گوش راستش اذان گفت و در گوش چپ او اقامه را خواند « 3 » . و در خبر آمده است كه : « اين عمل ، نگهدارندهء نوزاد از شيطان رجيم است » « 4 » .\r\n( 3 ) نخستين صدايى كه به گوش حسين عليه السّلام رسيد ، صداى جدش حضرت پيامبر صلّى اللّه عليه و آله بود ؛ نخستين كسى است كه به سوى خدا روى آورد و مردم را به طرف او خواند و سرود آن صدا : « اللّه أكبر لا إله إلّا اللّه . . . » بود .\r\n\r\n\r\n","description":"","footnote":"\r\n( 1 ) فتح البارى فى باب مناقب الحسن و الحسين عليه السّلام 7 / 75 .\r\n( 2 ) المقنعة ، ص 467 . التهذيب 6 / 41 . الدروس 2 / 8 .\r\n( 3 ) كشف الغمة 2 / 3 . تحفة الازهار و زلال الانهار .\r\n( 4 ) على عليه السّلام روايت كرده كه پيامبر خدا صلّى اللّه عليه و آله فرموده است : « براى هر كس نوزادى به دنيا آيد ، در گوش راستش اذان بگويد و در گوش چپش اقامه بخواند ؛ زيرا آن برايش عصمتى است از شيطان رجيم » .\r\nو مرا در مورد حسن و حسين به اين كار امر فرمود و اينكه با اذان و اقامه ، فاتحة الكتاب ، آية الكرسى ، آخر سورهء حشر ، سورهء اخلاص و معوذتين را بخواند . اين مطلب در دعائم الاسلام 1 / 148 آمده است .\r\n","page_name":" 36 ","page_number":36},
  {"content":"\r\n\r\n( 1 ) پيامبر صلّى اللّه عليه و آله اين كلمات را كه جوهر ايمان و واقعيت اسلام را در بر دارد ، در جان فرزند نوزادش كاشت و او را به آنها تغذيه نمود و آنها از عناصر و اركان وجوديش گرديد و در همهء مراحل زندگيش ، شيفتهء آنها شد ، پس به سوى ميدانهاى جهاد شتافت و همه چيز را فدا كرد تا اين كلمات در زمين ، بلندى يابد و نيروهاى خير و صلح ، حاكم شود و نشانه‌هاى ارتداد جاهلى - كه براى خاموشى نور خدا كوشا بود - در هم كوبيده و نابود شود .\r\n( 2 )\r\n\r\nدوّم : نامگذارى\r\nپيامبر صلّى اللّه عليه و آله او را « حسين » ناميد همان‌گونه كه برادرش را « حسن » نام نهاد « 1 » و مورخان مىگويند كه عرب در جاهليتش اين دو نام را نمىشناختند تا فرزندان خود را به آنها بنامند بلكه پيامبر صلّى اللّه عليه و آله آنان را به وحيى از آسمان به اين نامها نامگذارى فرمود « 2 » .\r\n( 3 ) و اين نام شريف ، اسم علمى شد براى آن ذات عظيمى كه آگاهى و ايمان را در زمين منفجر ساخت و ياد آن ، همهء زبانهاى جهان را در بر گرفت و مردم شيفتهء آن شدند تا آنجا كه نزد آنان شعار مقدسى براى همهء نمونه‌هاى و الا شد و شعارى براى هر فداكارى كه بر اساس حق و عدل باشد .\r\n( 4 )\r\n\r\nاقوالى دور از واقع\r\nبعضى از منابع تاريخ و اخبار ، به صورتهايى گوناگون ، مطالبى را در مورد\r\n\r\n\r\n","description":"","footnote":"\r\n( 1 ) الرياض النضرة .\r\n( 2 ) اسد الغابة 2 / 9 . و در تاريخ خلفا ، ص 188 عمران بن سليمان روايت كرده گفت : حسن و حسين دو نام از نامهاى اهل بهشت مىباشند كه عرب آنها را در جاهليت نشنيده بودند .\r\n","page_name":" 37 ","page_number":37},
  {"content":"\r\n\r\nنامگذارى حضرت حسين عليه السّلام آورده‌اند كه خالى از تكلّف و ادّعا نمىباشند و آنها عبارتند از :\r\n( 1 ) 1 - آنچه هانى بن هانى از على عليه السّلام روايت كرده كه گفت : هنگامى كه حسن به دنيا آمد ، رسول خدا صلّى اللّه عليه و آله آمد و فرمود : پسرم را چه نام نهاده‌ايد ؟ گفتم : او را « حرب » ناميده‌ام . فرمود : بلكه او « حسن » است . و هنگامى كه حسين متولد شد ، فرمود : پسرم را چه ناميده‌ايد ؟ گفتم : او را « حرب » ناميده‌ام . فرمود : بلكه او « حسين » است و هنگامى كه سومى به دنيا آمد ، پيامبر صلّى اللّه عليه و آله آمد و فرمود : پسرم را چه ناميده‌ايد ؟ گفتم : « حرب » . فرمود : بلكه او « محسن » است « 1 » .\r\n( 2 ) به نظر ما اين روايت صحت ندارد ؛ زيرا :\r\nالف - سيرت اهل بيت عليهم السّلام بر التزام دقيق به اسلام و عدم دور شدن از هيچ‌يك از احكام آن استوار است و اسلام از ناميدن فرزندان به نامهاى جاهلى كه نشانهء عقب‌ماندگى و انحطاط فكرى مىباشد ، كراهت دارد . افزون بر اين ، اين نام ( حرب ) اسم علمى است براى جدّ خاندان اموى كه نمايندهء نيروهاى كينه‌توز و ستمكار بر ضد اسلام مىباشد ، پس امام چگونه فرزندانش را به آن مىناميده است ؟ ! ب - اعراض پيامبر صلّى اللّه عليه و آله از نامگذارى سبط اولش به آن نام ، موجب مىشد كه امام را از نامگذارى بقيهء پسرانش به آن ، بازدارد .\r\nج - « محسن » به اتفاق مورخان در زمان حيات پيامبر صلّى اللّه عليه و آله به دنيا نيامد ، بلكه اندكى پس از وفات آن حضرت متولد شد و اين امر مؤكد مىسازد كه\r\n\r\n\r\n","description":"","footnote":"\r\n( 1 ) نهاية الارب 18 / 213 . الاستيعاب 1 / 384 . تهذيب التهذيب 2 / 296 . احمد بن حنبل ، مسند 1 / 158 .\r\n","page_name":" 38 ","page_number":38},
  {"content":"\r\n\r\nروايت مذكور ، ادعايى بيش نيست و صحت ندارد .\r\n( 1 ) 2 - « احمد بن حنبل » به سندش از امام على عليه السّلام روايت كرده گفت : هنگامى كه حسن برايم متولد شد ، وى را به نام عمويم « حمزه » ناميدم و وقتى كه حسين به دنيا آمد ، او را به نام برادرم « جعفر » نام گذاشتم . پس رسول خدا صلّى اللّه عليه و آله مرا فرا خواند و فرمود : « خداوند مرا دستور داده تا نام اين دو را تغيير دهم ، پس آن دو را حسن و حسين نامگذارى كن » « 1 » .\r\nاين روايت نيز در ضعف ، همچون روايت قبلى است ؛ زيرا نامگذارى سبطين به اين دو نام ، بر حسب مشهور ، اندكى پس از تولدشان صورت گرفت و هيچ كس به آنچه احمد روايت كرده ، نظر نداده است .\r\n( 2 ) 3 - طبرانى به سندش از امام على عليه السّلام روايت كرده كه فرموده است :\r\n« هنگامى كه حسين به دنيا آمد ، وى را به نام برادرم جعفر ناميدم ، پس رسول خدا مرا فرا خواند و به من دستور داد تا او را حسين نام گذارم » « 2 » .\r\nاين روايت در ضعف ، با دو روايت قبلى همانند است ؛ زيرا حضرت امير المؤمنين عليه السّلام در نامگذارى سبط و ريحانهء پيامبر خدا صلّى اللّه عليه و آله بر آن حضرت پيشى نجست و آن حضرت بود كه - بر حسب آنچه مشهور بر آن است - وى را به اين نام ، ناميد و روايات اهل بيت عليهم السّلام بر آن اجماع دارند .\r\n( 3 )\r\n\r\nسوّم : عقيقه\r\nپس از گذشت هفت روز از تولد سبط پيامبر صلّى اللّه عليه و آله آن حضرت دستور داد تا گوسفندى را برايش عقيقه كنند و گوشتش را براى فقرا تقسيم نمايند . و نيز دستور\r\n\r\n\r\n","description":"","footnote":"\r\n( 1 ) احمد بن حنبل ، مسند 1 / 257 .\r\n( 2 ) طبرانى ، المعجم الكبير 3 / 10 .\r\n","page_name":" 39 ","page_number":39},
  {"content":"\r\n\r\nداد تا يك ران از آن گوسفند به قابله داده شود « 1 » و اين امر از جمله مواردى مىباشد كه اسلام در زمينه‌هاى نيكوكارى و احسان ، تشريع نموده است .\r\n( 1 )\r\n\r\nچهارم : تراشيدن موى سر امام حسين عليه السّلام\r\nپيامبر صلّى اللّه عليه و آله همچنين دستور داد تا موى سر فرزند نوزادش را بتراشند و هموزن آن را به فقرا نقره صدقه دهند « 2 » . وزن آن ، يك و نيم درهم شد « 3 » بر حسب آنچه در حديث آمده است و سر آن حضرت را با عطرى مركب از زعفران و مواد ديگر ، بمالند و نهى فرمود از آنچه در جاهليت عمل مىشد كه سر نوزاد را با خون مىماليدند « 4 » .\r\n( 2 )\r\n\r\nپنجم : ختنه\r\nپيامبر صلّى اللّه عليه و آله به اهل بيت خود فرمود تا نوزادش را در روز هفتم تولدش ، ختنه كنند . پيامبر صلّى اللّه عليه و آله ختنهء طفل را در اين سن نورس ، تشويق نمود ؛ زيرا براى آن ، پاكتر و طاهرتر است « 5 » .\r\n\r\n\r\n","description":"","footnote":"\r\n( 1 ) مسند امام زيد ، ص 468 . تحفة الازهار و زلال الانهار . و در كتاب الذرية الطاهرة ، ص 122 از عايشه روايت شده كه رسول خدا صلّى اللّه عليه و آله براى حسن و حسين ، هر كدام دو گوسفند عقيقه كرد و در روز هفتم ، براى آنها عقيقه نمود و فرمود : به نام وى ذبح نماييد و بگوييد : « بسم اللّه اللهم لك و اليك هذه عقيقة فلان » و اين روايت را حاكم در مستدرك 4 / 237 آورده و گفته راوى آن سوار است و او ضعيف مىباشد و مشهور ميان فقها استحباب ذبح يك گوسفند در عقيقه است .\r\n( 2 ) الرياض النضرة . ترمذى ، صحيح ، نور الابصار ، ص 253 .\r\n( 3 ) دعائم الاسلام 2 / 187 .\r\n( 4 ) بحار 43 / 239 .\r\n( 5 ) جواهر الاحكام ، 31 / 260 . و در آن آمده كه رسول خدا صلّى اللّه عليه و آله فرموده است : « پسرانتان را در روز هفتم پاك گردانيد ( ختنه كنيد ) كه آن پاكتر و طاهرتر است و براى سرعت روييدن گوشت ، مناسب‌تر مىباشد و اينكه زمين چهل روز از بول شخص ختنه نشده ، نجس مىگردد . . . » .\r\n","page_name":" 40 ","page_number":40},
  {"content":"\r\n\r\n( 1 )\r\n\r\nعنايت پيامبر صلى الله عليه و آله و سلم نسبت به امام حسين عليه السلام\r\nپيامبر صلّى اللّه عليه و آله شخصا سرپرستى امام حسين را به عهده گرفت و به وى توجهى فراوان داشت و روحش را با روح خود و عواطفش را با عواطف خويش آميخته ساخت . و بنابر آنچه مورخان مىگويند ، انگشت ابهام خود را در دهان وى مىگذاشت و آن حضرت ، وى را پس از تولدش گرفت و زبانش را در دهان او گذاشت تا او را از تراوش نبوت ، تغذيه دهد ، در حالى كه به او مىفرمود :\r\n« هان اى حسين ! هان اى حسين ! خداوند نپذيرفت جز آنچه را خود خواهد - يعنى امامت را - كه در تو و در فرزندانت باشد . . . » « 1 » .\r\n( 2 ) و در اين باره « سيد طباطبائى » مىگويد :\r\n ذادوا عن الماء ظمآنا مراضعه * من جده المصطفى الساقى أصابعه\r\nيعطيه ابهامه آنا و آونة * لسانه فاستوت منه طبائعه\r\nغرس سقاه رسول اللّه من يده * و طاب من بعد طيب الأصل فارعه \r\n« او را تشنه از آب بازداشتند ، آنكه جدش مصطفى از انگشتانش به او مىنوشانيد » .\r\n« گاهى ( انگشت ) ابهامش را به او مىداد و گاهى زبانش را تا اينكه سرشتهايش از او پاى گرفت » .\r\n« نهالى كه پيامبر خدا از دست خود آن را آبيارى كرد و بعد از نيكى اصلش ، شاخه‌ها نيز نيكو گرديد » .\r\n( 3 ) پيامبر صلّى اللّه عليه و آله در جان نوزادش ، بزرگواريها و مكرمتهايش را فرو ريخت تا مثالى از او و ادامه‌اى براى زندگيش باشد و در نشر اهداف و حمايت از اصولش نمايندهء او گردد .\r\n\r\n\r\n","description":"","footnote":"\r\n( 1 ) المناقب 4 / 50 .\r\n","page_name":" 41 ","page_number":41},
  {"content":"\r\n\r\n( 1 )\r\n\r\nتعويذ « 1 » پيامبر صلّى اللّه عليه و آله براى حسنين عليهما السّلام\r\nاز عنايت پيامبر صلّى اللّه عليه و آله نسبت به سبطينش و از علاقهء شديد آن حضرت بر نگهدارى آنها از هر بدى و هر شرّ ، اين بود كه بسيار پيش مىآمد كه آنها را تعويذ مىكرد .\r\n( 2 ) « ابن عباس » روايت كرده : « پيامبر صلّى اللّه عليه و آله حسن و حسين را تعويذ مىكرد و مىفرمود : أعوذ بكلمات اللّه التامة من كل شيطان و هامة و من كل عين لامة .\r\nو مىفرمود : ابراهيم اين گونه دو فرزندش اسماعيل و اسحاق را تعويذ مىكرد » « 2 » .\r\n( 3 ) و « عبد الرحمن بن عوف » مىگويد : پيامبر خدا صلّى اللّه عليه و آله به من گفت : « اى عبد الرحمن ! آيا نمىخواهى تو را تعويذى بياموزم كه ابراهيم دو پسرش اسماعيل و اسحاق را به آنها تعويذ مىنمود و من دو پسرم حسن و حسين را . . .\r\nكفى باللّه واعيا لمن دعا و لا مرمى وراء امر اللّه لمن رمى . . . » « 3 » .\r\n« خداوند براى كسى كه دعا كند ، كافى نگهدارنده‌اى است و جاى تير انداختنى بعد از امر خدا براى هر كس كه تير بيندازد ، وجود ندارد » .\r\n( 4 ) اين امر ، بر عمق محبت و عطوفتى دلالت دارد كه پيامبر صلّى اللّه عليه و آله نسبت به آن دو داشته و اينكه آن حضرت بيم از آن داشت كه چشم حسودان آنها را بزند ، پس آن دو را با اين دعا از چشم بد حفظ مىكرد .\r\n\r\n\r\n","description":"","footnote":"\r\n( 1 ) « تعويذ » : پناه دادن ، در پناه آوردن ، حفظ كردن كسى . و نيز به معنى دعاهايى كه بر كاغذ مىنويسند و به گردن يا بازو مىبندند براى دفع چشم زخم و رفع بلا و آفت ( فرهنگ عميد ) .\r\n( 2 ) ذخائر العقبى ، ص 134 . مشكل الآثار 4 / 72 .\r\n( 3 ) ذخائر العقبى ، ص 134 .\r\n","page_name":" 42 ","page_number":42},
  {"content":"\r\n\r\n( 1 )\r\n\r\nچهرهء امام حسين عليه السّلام\r\nدر چهرهء امام حسين عليه السّلام نشانه‌هاى جدش ، پيامبر اكرم صلّى اللّه عليه و آله آشكار شد ؛ زيرا در اوصاف خود همانند آن حضرت بود و در اخلاقى كه پيامبر به آنها بر ديگر پيامبران ، امتياز يافت نيز همانند وى گرديد .\r\n« محمد بن ضحاك » او را توصيف نموده گفت : « بدن حسين ، شبيه بدن پيامبر خدا صلّى اللّه عليه و آله بود » « 1 » .\r\nو گفته شده : « از ناف تا پاهايش ، شبيه پيامبر صلّى اللّه عليه و آله بود » « 2 » .\r\n( 2 ) و حضرت امام على عليه السّلام فرمود : « هر كس دوست دارد كه به شبيه‌ترين مردم به پيامبر خدا صلّى اللّه عليه و آله ما بين گردن و دهان آن حضرت بنگرد ، به حسن نگاه كند و هر كس دوست دارد كه به شبيه‌ترين مردم به رسول خدا صلّى اللّه عليه و آله از گردن تا قوزك پا نگاه كند ، از نظر خلقت و رنگ ، به حسين بن على بنگرد . . . » « 3 » .\r\n( 3 ) بر چهرهء شريف آن حضرت ، نشانه‌هاى امامت آشكار شد و چهره‌اش از درخشانترين چهره‌هاى مردم بود و آن گونه بود كه « أبو كبير هذلى » مىگفت :\r\n « و اذا نظرت الى اسرة وجهه * برقت كبرق العارض المتهلل » \r\n« هرگاه به خطوط چهره‌اش بنگرى همچون ابر باران‌زا ، برق مىزند » .\r\n( 4 ) بعضى از تذكره‌نويسان ، آن حضرت را چنين وصف كرده‌اند :\r\n\r\n\r\n","description":"","footnote":"\r\n( 1 ) طبرانى ، المعجم الكبير 3 / 123 از كتابهاى كپىشدهء كتابخانهء عمومى حضرت امير المؤمنين عليه السّلام .\r\n( 2 ) المنمق فى اخبار قريش ، ص 424 . مقريزى ، خطط 2 / 285 . الافادة من تاريخ الائمة السادة ، از كتابهاى كپىشدهء كتابخانهء عمومى امام حكيم .\r\n( 3 ) طبرانى ، المعجم الكبير 3 / 98 .\r\n","page_name":" 43 ","page_number":43},
  {"content":"\r\n\r\n« سفيد چهره بود و هرگاه در جايى مىنشست كه در آن تاريكى بود ، با سفيدى زيبايى و گردنش ، آنجا روشن مىگشت » « 1 » .\r\n( 1 ) و ديگرى مىگويد : « جمالى عظيم داشت و نور درخشنده‌اى در پيشانى و گونه‌هايش بود كه اطرافش را در شب تاريك ، روشن مىساخت و شبيه‌ترين مردم به رسول خدا صلّى اللّه عليه و آله بود » « 2 » .\r\n( 2 ) و يكى از شهدا ، از يارانش در شعر حماسى كه سروده روز طف بود ، آن حضرت را وصف كرده گويد :\r\n له طلعة مثل شمس الضحى * له غرة مثل بدر منير \r\n« طلعتى چون خورشيد هنگام بالا آمدن روز دارد و پيشانى او همچون ماه تابان است » .\r\n( 3 )\r\n\r\nهيبت امام حسين عليه السّلام\r\nسيماى انبيا بر آن حضرت بود و در هيبت همچون جدّ خود بود كه پيشانيها در برابرش به تواضع مىافتادند . يكى از جلادان پليس ابن زياد در وصف هيبت عظيمش مىگويد : « نور چهره‌اش و جمال هيبتش ما را از انديشيدن در مورد كشتن او به خود مشغول ساخت » .\r\n( 4 ) روز طف ، ضربات شمشيرها و زخمهاى نيزه‌ها نور چهره‌اش را پنهان\r\n\r\n\r\n","description":"","footnote":"\r\n( 1 ) الافادة فى تاريخ الائمة السادة .\r\n( 2 ) على درهء حنفى ، محاضرات الاوائل و الاواخر ، ص 71 . و در مصابيح السنة 4 / 187 - 188 از انس آمده است كه گفت : « هيچ كس از حسن بن على به پيامبر صلّى اللّه عليه و آله شبيه‌تر نبود و در مورد حسين گفت :\r\nشبيه‌ترين آنان به رسول خدا صلّى اللّه عليه و آله بود » و در انساب الاشراف 3 / 5 آمده : « حسين ، شبيه پيامبر صلّى اللّه عليه و آله بود » .\r\n","page_name":" 44 ","page_number":44},
  {"content":"\r\n\r\nننمود و در شكوه و زيبايى منظر ، همچون ماه تمام بود و در اين باره « كعبى » مىگويد :\r\n و مجرح ما غيرت منه القنا حسنا * و لا اخلقن منه جديدا\r\nقد كان بدرا فاغتدى شمس الضحى * مذ ألبسته يد الدماء برودا \r\n« و آن مجروحى كه نيزه‌ها زيباييش را دگرگون نساختند و تازه‌اى از او را كهنه ننمودند » .\r\n« او ماه تمامى بود كه به خورشيدى در بلنداى روز تبديل شد . آنگاه كه دستهاى خون‌آلود ، جامه‌هايى بر او پوشاند .\r\nو هنگامى كه سر مبارك آن حضرت را نزد ابن زياد بردند ، از نور چهره‌اش در شگفت شد و گفت : « كسى همچون او زيبا نديده‌ام ! » .\r\n( 1 ) « انس بن مالك » بر او اعتراض نمود و گفت : « مگر نه اين است كه وى شبيه‌ترين آنان به رسول خدا بود ؟ » « 1 » .\r\nو هنگامى كه آن سر شريف را بر يزيد بن معاويه عرضه داشتند ، از جمال هيبتش به حيرت افتاد و گفت : « من هرگز صورتى زيباتر از او نديده‌ام ! » .\r\nپس يكى از حاضران به وى گفت : « او شبيه رسول خدا صلّى اللّه عليه و آله بود » « 2 » .\r\n( 2 ) راويان ، اجماع دارند كه وى در اوصاف و نشانه‌هايش همانند جدش حضرت پيامبر صلّى اللّه عليه و آله بود و در شباهت و صفات ، با آن حضرت شباهت داشت و هنگامى كه « عبيد اللّه بن حر جعفى » به ديدار حضرتش مشرف شد ، جانش از اقدام و اجلال او سرشار شد و اظهار داشت : « من هرگز كسى را نديده‌ام كه زيباتر\r\n\r\n\r\n","description":"","footnote":"\r\n( 1 ) بلاذرى ، انساب الاشراف ، 3 / 5 ، نسخهء خطى در كتابخانهء عمومى حضرت امير المؤمنين عليه السّلام .\r\n( 2 ) همان .\r\n","page_name":" 45 ","page_number":45},
  {"content":"\r\n\r\nو چشم‌گيرتر از حسين باشد . . . » .\r\nبر چهرهء او سيماى پيامبران و هيبت متقيان آشكار شد و لذا چشم بينندگان خود را پر مىكرد و پيشانيها در برابرش به خضوع و احترام ، خم مىشد .\r\n( 1 )\r\n\r\nالقاب امام حسين عليه السّلام\r\nالقاب آن حضرت و آنچه از صفات بلند در وجودش بود ، بر علوّ ذات وى دلالت دارد و آنها عبارتند از :\r\n1 - شهيد .\r\n2 - طيّب .\r\n3 - سيّد شباب اهل الجنّة ( سرور جوانان اهل بهشت ) .\r\n4 - سبط « 1 » به اعتبار فرمايش پيغمبر صلّى اللّه عليه و آله كه فرمود : « حسين ، سبطى از اسباط است » « 2 » .\r\n5 - رشيد .\r\n6 - وفى ( وفادار ) .\r\n7 - مبارك .\r\n8 - التابع لمرضاة اللّه ( پيرو رضاى خدا ) « 3 » .\r\n9 - الدليل على ذات اللّه ( دليل و راهنما بر ذات حق ) .\r\n10 - مطهر .\r\n\r\n\r\n","description":"","footnote":"\r\n( 1 ) تحفة الازهار و زلال الانهار .\r\n( 2 ) بستانى ، دائرة المعارف 7 / 47 .\r\n( 3 ) نور الابصار ، ص 253 . جوهرة الكلام فى مدح السادة الاعلام ، ص 116 .\r\n","page_name":" 46 ","page_number":46},
  {"content":"\r\n\r\n11 - برّ ( نيكوكار ) .\r\n12 - احد الكاظمين ( يكى از فروخورندگان خشم ) « 1 » .\r\n( 1 )\r\n\r\nكنيهء امام حسين عليه السّلام\r\nكنيهء آن حضرت « ابو عبد اللّه » « 2 » بود و بسيارى از مورخان گفته‌اند كه وى كنيه‌اى غير از آن نداشته است « 3 » . و گفته شده : كنيه‌اش « ابو على » « 4 » مىباشد و مردم پس از شهادتش او را « ابو الشهداء و ابو الاحرار » كنيه دادند .\r\n( 2 )\r\n\r\nنقش نگين انگشتر امام حسين عليه السّلام\r\nآن حضرت ، دو انگشترى داشته ؛ يكى از آنها عقيق بوده كه بر آن « ان اللّه بالغ امره » « 5 » نقش شده بود و ديگرى همان است كه در روز شهادتش ، به غارت برده شد و بر آن نوشته شده بود : « لا إله إلّا اللّه عدد لقاء اللّه » و وارد شده است : « هر كس مانند آن ، انگشتر خود سازد ، براى او مانعى از شيطان خواهد بود » « 6 » .\r\n( 3 )\r\n\r\nاستعمال عطر\r\nآن حضرت ، به عطر علاقه داشت و در سفر و حضر ، مشك از او دور\r\n\r\n\r\n","description":"","footnote":"\r\n( 1 ) دلائل الامامة ، ص 73 .\r\n( 2 ) الارشاد ، ص 198 .\r\n( 3 ) الفصول المهمّة ، ص 170 . نور الابصار ، ص 253 .\r\n( 4 ) المناقب 4 / 78 . انساب الاشراف ، ج 1 ، ق 1 .\r\n( 5 ) در نور الابصار ، ص 253 آمده است كه نقش نگين وى « لكل اجل كتاب » بوده است .\r\n( 6 ) دلائل الامامة ، ص 73 .\r\n","page_name":" 47 ","page_number":47},
  {"content":"\r\n\r\nنمىشد و در مجلس او ، بخور عود وجود داشت « 1 » .\r\n( 1 )\r\n\r\nخانهء مسكونى امام حسين عليه السّلام\r\nنخستين خانه‌اى كه با والدينش در آن ساكن شد ، مجاور خانهء عايشه بود و درى به مسجد داشت كه به خانهء فاطمه شناخته مىشد « 2 » .\r\n\r\n\r\n","description":"","footnote":"\r\n( 1 ) ريحانة الرسول ، ص 38 .\r\n( 2 ) وفاء الوفاء .\r\n","page_name":" 48 ","page_number":48},
  {"content":"\r\n\r\n( 1 )\r\n\r\nساختارهاى تربيتى امام حسين عليه السّلام\r\nدر سبط پيامبر صلّى اللّه عليه و آله و ريحانه‌اش امام حسين عليه السّلام همهء عناصر ناب تربيتى فراهم آمده بود كه جز او كسى آنها را به دست نياورد و او از جوهر و لبّ آنها بهره برد ، اين عناصر ، آن حضرت را براى رهبرى امت و تحمل رسالت اسلام با همهء ابعاد و ساختهايش ، آماده نمود و به او نيروهاى نامحدود روحى ، از ايمان عميق به خدا و استقامت در شكيبايى بر محنتها و مصيبتها بخشيد كه هيچ موجود زنده‌اى از نوع بشر بر آنها طاقت تحمل نداشت .\r\nاما قواى تربيتى كه به دست آورد و در ساخت آن حضرت و رساندن عظيم‌ترين ثروتهاى فكرى و اصلاحى به وى مؤثر بودند ، عبارتند از :\r\n( 2 )\r\n\r\nوراثت\r\n« وراثت » به اين تعبير شده كه آن عبارت است از مشابهت فرع با اصل و تنها به مشابهت ظاهر ، محدود نمىشود بلكه خواص ذاتى و ساختار طبيعى را نيز شامل مىشود ، آن گونه كه علماى وراثت به صراحت بيان كرده و گفته‌اند : آن امرى آشكار در همهء موجودات زنده است ؛ زيرا بذر پنبه ، پنبه مىدهد و تخم گل ، گل را نتيجه مىدهد و ديگر موارد نيز چنين است كه فرع شبيه اصل است و در خواص و دقيق‌ترين صفاتش با آن برابر مىباشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n« مندل » مىگويد : « بسيارى از صفات ارثى بدون تجزيه يا دگرگونى ، از يكى از دو اصل يا از هر دوى آنها به فرع منتقل مىشود . . . » .\r\n( 1 ) « هكسلى » اين پديده را با اين گفتهء خود مؤكّد مىسازد كه : « هيچ اثر يا خاصه‌اى براى هيچ عضوى نيست مگر اينكه به وراثت و يا محيط بر مىگردد ؛ زيرا ساخت وراثتى حدود احتمالى را معين مىكند و محيط ، مقرر مىدارد كه اين احتمال محقق خواهد شد . بنابراين ، ساخت وراثتى چيزى جز قدرت تعامل با هر محيطى به طريقى خاص نيست . . . » .\r\n( 2 ) و مقصود اين است كه همهء آثار و خواصى كه در دستگاههاى حساس بدن انسان ظاهر مىشود ، به عوامل وراثتى و قوانين آنها برمىگردد و محيط وقوع آن مميزات و ظهور آنها را در خارج مقرر مىدارد بنابراين ، بنا به تحقيقات تجربى كه متخصصان مباحث وراثت انجام داده‌اند ، محيط ، تنها عامل يارى دهنده به وراثت است .\r\n( 3 ) به هر حال ، علماى وراثت بدون ترديد بر اين تأكيد دارند كه فرزندان و نوادگان ، بيشتر صفات نفسانى و جسمانى پدران و اجداد را به ارث مىبرند و اين صفات ، بدون اراده و اختيار به آنان منتقل مىشوند . اين مورد به صراحت در نوشتهء دكتر « آلكسيس كارل » دربارهء وراثت آمده است ، آنجا كه مىگويد :\r\n« زمان ادامه مىيابد ، همان گونه كه در فرع تا آن سوى مرزهاى جسمانيش امتداد پيدا مىكند . . . و حدود زمانيش از حدود اتّساعى آن دقيق‌تر و ثابت‌تر نيست ، زيرا آن به گذشته و آينده مربوط است ، على رغم اينكه ذات آن به خارج از حال ، گسترش نمىيابد . . . و فرديت ما آن‌گونه كه مىدانيم ، هنگامى به وجود مىآيد كه اسپرم ، وارد اوول مىشود ، ولى عناصر ذات پيش از اين لحظه وجود پيدا مىكند و در بافتهاى والدين و اجداد و گذشتگان بسيار دور ما پراكنده مىباشد ؛ زيرا ما از مواد سلولى پدران و مادرانمان ساخته شده‌ايم كه در حالت ارگانيك\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nتجزيه ناشده در گذشته توقف مىنمايد . . . و ما قطعات ناچيزى از كالبدهاى فراوان گذشتگانمان را در وجود خود داريم و صفات و كمبودهاى ما چيزى جز ادامهء كمبودهاى و صفات آنان نيست . . . » « 1 » .\r\n( 1 ) اسلام ، پيش از ديگران ، اين پديده را كشف كرد و بر تأثير عملى آن در ساخت نفسانى و تربيتى فرد ، دلالت كرد و با اصرار فراوان بر اين امر تأكيد نمود كه رابطهء زوجيت بر اساس محكمى از آزمايش و بررسى رفتار زوجين و سلامت نفسانى و اخلاقى آنان از عيوب و نواقص ، صورت گيرد . و در حديث است كه : « براى نطفهء خود انتخاب كنيد كه اصل ، وارد شونده و تأثيرگذار است » .\r\n( 2 ) قرآن مجيد به آنچه وراثت از دقيق‌ترين صفات منتقل مىكند ، اشاره دارد .\r\nخداى تعالى در داستان پيامبرش حضرت نوح ، مىفرمايد :   رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلَّا فاجِراً كَفَّاراً   « 2 » و اين آيه به وضوح دلالت دارد بر انتقال كفر و الحاد به وراثت از پدران به فرزندان . و كتب حديث ، سرشار است از مجموعهء بزرگى از اخبارى كه از ائمهء اهل بيت عليهم السّلام رسيده و بر واقعيت وراثت و قوانين آن و اهميت فراوانش در رفتار انسان و ساخت وجودى او دلالت دارد .\r\n( 3 ) در پرتو اين پديده كه در تأثير خود منحرف نمىشود ، به طور قطع مىگوييم كه سبط پيامبر صلّى اللّه عليه و آله صفات اخلاقى ، نفسانى و ساختهاى روحى خود را از جدش حضرت پيامبر صلّى اللّه عليه و آله به ارث برده كه آن حضرت با اين ويژگيها بر ديگر\r\n\r\n\r\n","description":"","footnote":"\r\n( 1 ) نظام تربيتى در اسلام ، ص 61 - 62 .\r\n( 2 ) نوح / 26 و 27 : « نوح عرض كرد : پروردگارا ! ( اينك كه قوم از كفر و عناد دست نمىكشند ) تو هم اين كافران را هلاك كن و از آنان ديّارى بر روى زمين باقى مگذار ، اگر از آنان هر كه را باقى گذارى ، بندگان پاك با ايمانت را گمراه مىكنند و فرزندى هم جز بدكار و كافر از آنان به ظهور نمىرسد » .\r\n","page_name":" 51 ","page_number":51},
  {"content":"\r\n\r\nپيامبران برترى يافته بود و بسيارى از روايات ، ميزان آنچه را كه او و برادرش امام حسن از صفات جسمانى از جدشان حضرت پيامبر صلّى اللّه عليه و آله به ارث برده‌اند ، مشخص نموده‌اند ؛ زيرا از حضرت على عليه السّلام روايت شده است كه فرمود :\r\n« هر كس دوست دارد كه به شبيه‌ترين مردم به رسول خدا صلّى اللّه عليه و آله ما بين گردن و موى او بنگرد ، به حسن نگاه كند و هر كس دوست دارد كه به شبيه‌ترين مردم به رسول خدا صلّى اللّه عليه و آله ما بين گردن تا قوزك پا نگاه كند ، از نظر خلقت و رنگ ، به حسين بنگرد » « 1 » .\r\n( 1 ) و در روايتى آمده است كه امام حسين عليه السّلام ما بين ناف تا پايش به پيامبر شباهت داشت « 2 » و همان‌گونه كه اين ظاهر را از جد به ارث برده ، ويژگيها و ديگر حالات و صفاتش را نيز از آن حضرت به ارث گرفته بود .\r\n( 2 )\r\n\r\nخانواده\r\n« خانواده » « 3 » يكى از عوامل مهم در ايجاد زمينهء اجتماعى شدن و تشكيل شخصيت كودك است و به او عادتهايى را القا مىكند كه در طول زندگى ، همراه وى خواهند بود ؛ زيرا خانواده ، نخستين بذر در ايجاد پيشرفت فردى و رفتار اجتماعى است و در ايجاد توازن در رفتار فرد از ديگر عوامل تربيتى مؤثرتر مىباشد و كودك ، زبان را از آن فرا مىگيرد و ارزشها و سنّتهاى اجتماعى را كسب مىكند .\r\n\r\n\r\n","description":"","footnote":"\r\n( 1 ) طبرانى ، المعجم الكبير 3 / 98 مخطوط به خط علّامه سيد عزيز طباطبائى يزدى .\r\n( 2 ) المنمق فى اخبار قريش ، ص 424 .\r\n( 3 ) « خانواده » نزد علماى جامعه‌شناس ، آن رابطهء اجتماعى است كه از زن و شوهر و فرزندانشان تشكيل مىشود و شامل اجداد و نوادگان مىباشد ( ر . ك : علم الاجتماع ، ص 92 ) .\r\n","page_name":" 52 ","page_number":52},
  {"content":"\r\n\r\n( 1 ) هنگامى كودكان يك خانواده ، نشأتى سليم ، متوازن و دور از ناهنجارى و انحراف پيدا مىكنند كه در خانه ، آرامش ، مودت ، اطمينان خاطر و دورى از خشونت و ناخشنودى ، حاكم باشد و اگر خانواده اين موارد را رعايت ننمايد ، كودكانش دچار عقده‌هاى روانى خطرناكى مىشوند كه براى آنان مشكلات و گرفتاريهاى فراوانى را به بار مىآورند . و از نظر روان‌شناسى ثابت شده كه خطرناكترين عقده‌ها كه بيشترين زمينه‌سازى را براى آشفتگيهاى شخصيتى فراهم مىسازند ، همانها هستند كه در مرحلهء كودكى نخستين ، خصوصا از رابطهء طفل با والدينش ، ايجاد مىشوند « 1 » .\r\n( 2 ) همچنين يكى از مهمترين وظايف خانواده ، توجه به تربيت كودكان است ؛ زيرا خود مسئول فعاليتهاى اجتماع‌پذيرى مىباشد كه طفل از خلال آن ، آگاهيهاى فرهنگى و اصول آن را به صورتى فرا مىگيرد كه وى را در آيندهء زندگيش ، شايستهء مشاركت فعّالانه با ديگر اعضاى اجتماع مىسازد .\r\n( 3 ) از نظر علماى تربيت ، مهمترين وظايف خانواده عبارتند از :\r\nالف - آماده كردن كودكان در محيطى شايسته تا نيازهاى بيولوژيك و اجتماعى خود را برآورده سازند .\r\nب - آماده كردن آنان براى مشاركت در زندگى جامعه و آشنايى با ارزشها و عادتهاى آن .\r\nج - فراهم نمودن آرامش ، امنيت و حمايت براى آنان .\r\nد - فراهم آوردن وسايلى كه براى آنها امكان ساخت وجوديشان در درون جامعه را مهيّا نمايد « 2 » .\r\n\r\n\r\n","description":"","footnote":"\r\n( 1 ) بيماريها روانى و عقلى ، ص ب .\r\n( 2 ) نظام تربيتى در اسلام ، ص 81 .\r\n","page_name":" 53 ","page_number":53},
  {"content":"\r\n\r\nه - تربيت آنها با تربيتى اخلاقى ، وجدانى و دينى « 1 » .\r\n( 1 ) در پرتو اين مباحث تربيتى نوين دربارهء خانواده و ميزان اهميتش در پرورش كودك و جهت دهى رفتار وى ، به طور يقين مىگوييم كه امام حسين در ويژگيها و پايه‌هاى تربيتش كه آنها را از خانواده دريافت داشته ، در خانواده‌اى رشد كرده كه هر كرامت و فضيلتى در اسلام به آن منتهى مىشود ؛ زيرا در زير گنبد آسمان ، خانواده‌اى والاتر و پاكتر از خاندان آل رسول اللّه صلّى اللّه عليه و آله وجود نداشته است . . . و امام حسين عليه السّلام در سايهء اين خانواده ، رشد كرده و از سرشت و اخلاق آن تغذيه نموده است و ما - به اختصار - به بعضى از نقاط درخشان تربيت بىهمتايى كه حضرت حسين عليه السّلام در سايهء خانوادهء نبوى ، بهره برده بود ، اشاره‌اى مىنماييم .\r\n( 2 )\r\n\r\nتربيت نبوى صلّى اللّه عليه و آله\r\nرسول اكرم صلّى اللّه عليه و آله ، به نوبهء خود ، به تربيت سبط و ريحانهء خود اقدام فرمود و فيض كرامتها و فضايلش را به او ارزانى داشت و وى را با ارزشها و اصول خويش پرورش داد تا مثالى از آن حضرت باشد .\r\n( 3 ) راويان مىگويند : آن حضرت ، وى را بسيار مورد توجه و عنايت خويش قرار مىداد و در بيشتر اوقات او را به همراه خود داشت و عطر معرفت و پاكى خود را به مشامش مىرساند و كارهاى نيكو و مكارم اخلاقش را براى وى ترسيم مىكرد . و هنگام صباوت ، سورهء توحيد را به او آموخت « 2 » .\r\nاتفاق افتاد كه مقدارى خرما به عنوان صدقه نزد پيامبر آوردند و حسين\r\n\r\n\r\n","description":"","footnote":"\r\n( 1 ) نظام خانواده در اسلام ، ص 25 .\r\n( 2 ) يعقوبى ، تاريخ 2 / 246 .\r\n","page_name":" 54 ","page_number":54},
  {"content":"\r\n\r\nيك دانه از آن خرما را در دهان گذاشت اما پيامبر صلّى اللّه عليه و آله آن را از دهان وى بيرون آورد و به او گفت : « صدقه براى ما حلال نيست » « 1 » .\r\n( 1 ) در اينجا حضرت ، وى را عادت مىدهد كه از سنين خردسالى ، مناعت طبع داشته باشد و آنچه را كه برايش حلال نيست ، تناول ننمايد و طبيعى است كه دور كردن كودك از خوردن غذاهاى شبهه‌آميز يا حرام ، بر حسب آنچه تحقيقات پزشكى جديد بر آن دلالت دارد ، اثر ذاتى خود را در رفتار طفل و رشد قواى ادراكى وى دارد ؛ زيرا تناول غذاهاى حرام به وسيلهء كودك سبب مىشود كه فعاليتهاى رفتارى وى متوقف شود و در دل او سرشتهاى شرورانه همچون سنگدلى ، تعدى و حملهء تندروانه به ديگران را مىكارد و اسلام با توجهى عميق اين جنبه‌ها را در نظر داشته و لذا دور كردن كودك از تناول غذاى حرام را لازم دانسته است « 2 » .\r\n( 2 ) و دور نگهداشتن پيامبر صلّى اللّه عليه و آله سبطش حسين را از خوردن خرماى صدقه - كه براى اهل بيت عليهم السّلام جايز نيست - به كارگيرى اين شيوهء تربيتى شايسته مىباشد . . . و ما موارد بيشترى از نمونه‌هاى تربيت پيامبر صلّى اللّه عليه و آله در مورد آن حضرت را ضمن نقل احاديث وارده از پيامبر در مورد وى ، بيان خواهيم كرد .\r\n( 3 )\r\n\r\nتربيت امام حسين عليه السّلام به وسيلهء امام امير المؤمنين عليه السّلام\r\nاما حضرت امام على عليه السّلام خود ، مربّى اول است كه اصول تربيت و شيوه‌هاى رفتار و قواعد آداب را پايه نهاد و فرزندش امام حسين عليه السّلام را با تربيت درخشانش ، پرورش داد . او را با حكمت ، تغذيه نمود و با عفّت و پاكى ، بار آورد\r\n\r\n\r\n","description":"","footnote":"\r\n( 1 ) امام احمد ، مسند 1 / 201 .\r\n( 2 ) نظام تربيتى در اسلام ، ص 99 .\r\n","page_name":" 55 ","page_number":55},
  {"content":"\r\n\r\nو مكارم اخلاق و آداب را برايش ترسيم كرد و در جان وى ، معنويات جوشانش را كاشت و او را متمايل به فضايل قرار داد تا آنجا كه مسيرى سليم به سوى خير و حق پيدا كند .\r\n( 1 ) حضرت ، به وى سفارشهايى نمود سرشار از ارزشهاى و الا و نمونه‌هاى انسانى كه از جملهء آنها اين وصيّت ارزشمند است كه مالامال از پندها و آداب اجتماعى و هر چيزى است كه مردم در رفتار خود به آن نيازمندند و برجسته‌ترين موارد از مبانى تربيتى اسلامى مىباشد كه توازن و هنجارى را در رفتار باعث مىشود .\r\n( 2 ) آن حضرت عليه السّلام فرمود : « اى فرزندم ! تو را در پنهان و آشكار به تقواى خداى عزّ و جلّ سفارش مىكنم . و توصيه مىنمايم حق را در حال خشنودى « 1 » ، صرفه‌جويى در ثروت و فقر ، عدل با دوست و دشمن ، كار در حالت نشاط و بىنشاطى و خشنودى از خداى تعالى در شدت و رفاه ، مراعات نمايى .\r\n( 3 ) اى فرزندم ! شرّى كه بهشت بعد از آن باشد ، شرّ نيست و خيرى كه آتش پس از آن باشد ، خير نيست و هر نعمتى كمتر از بهشت ، ناچيز و هر بلايى كمتر از آتش جهنم ، عافيت است . . .\r\n( 4 ) بدان اى پسرم ! هر كس عيب خود را بنگرد ، از عيب ديگران بازمىماند .\r\nو هر كس به قسمتهاى خداوند راضى شود ، بر آنچه از دست داده باشد ، غمگين نمىشود . و هر كس شمشير ستم بكشد ، با آن كشته مىشود . و هر كس چاهى بكند ، در آن مىافتد . و هر كس حجاب ديگران هتك نمايد ، زشتيهاى خانه‌اش آشكار مىگردد . و هر كس گناه خود را فراموش كند ، گناه ديگران را بزرگ\r\n\r\n\r\n","description":"","footnote":"\r\n( 1 ) در نسخه‌اى « خشنودى و خشم » آمده است .\r\n","page_name":" 56 ","page_number":56},
  {"content":"\r\n\r\nمىشمارد . و هر كس در كارها خود را به زحمت بيهوده افكند ، از پاى مىافتد .\r\n( 1 ) و آنكه خود را به دريا زند ، غرق مىشود . و آنكه خود رأى باشد ، گمراه مىگردد .\r\nو آنكه به عقل خودش بىنيازى جويد ، مىلغزد . و هر كس بر مردم تكبر كند ، خوارى يابد . و هر كس با آنان بىخردى كند ، دشنام مىشنود و آنكه به جاهاى بد وارد شود ، متهم مىگردد . و هر كس با فرومايگان همدم شود ، حقير مىگردد .\r\nو آنكه با علما همنشينى كند ، بزرگى مىيابد . و آنكه مزاح كند ، سبك شمرده مىشود و آنكه كناره‌گيرى نمايد ، سلامت مىبيند . و كسى كه شهوات را ترك كند ، آزاد مىشود . و آنكه حسد را ترك نمايد ، محبت مردم را به دست مىآورد .\r\n( 2 ) اى پسرم ! عزّت مؤمن در بىنيازيش از مردم باشد . و قناعت ، ثروتى بىپايان است . و هر كس مرگ را بسيار به ياد آورد ، به اندك از دنيا راضى مىشود .\r\nو آنكه بداند سخنش از عملش شمرده مىشود ، سخنش كم مىشود جز در آنچه برايش سودبخش باشد ، شگفتى از كسى باشد كه از عقاب بترسد و به ثواب اميدوار باشد ، اما عمل نكند . ذكر ، نور است و غفلت تاريكى و جهالت گمراهى باشد و خوشبخت آن كسى است كه از ديگران پند گيرد ، ادب بهترين ميراث و حسن خلق ، بهترين همدم است .\r\n( 3 ) اى پسرم ! با قطع رحم ، بركت و پيشرفتى نباشد و با معصيت‌كارى بىنيازى نخواهد بود . . .\r\n( 4 ) اى پسرم ! عافيت ، ده جزء است ، نه جزء آن در خاموشى است مگر آنكه خدا را ياد كنند و يكى از آنها در ترك همنشينى با بىخردان است . هر كس با معصيت خداى عز و جل در مجالس ، خود را زينت دهد ، خوارى به ارث مىبرد .\r\nو هر كس علم طلب كند ، دانا مىشود .\r\n( 5 ) اى پسرم ! سرآغاز علم ، مدارا كردن و آفت آن پرده‌درى است . و از\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nگنجهاى ايمان ، صبر بر مصيبتها باشد . پاكدامنى ، زيور فقر و سپاس ، زينت ثروت است . هر كس كارى را فراوان انجام دهد ، به آن شناخته مىشود و هر كس سخنش زياد گردد ، خطايش فراوان مىگردد و هر كس خطايش بسيار شود ، حيايش اندك مىگردد و آنكه كم حيا شود ، ورعش كم مىشود . و آنكه ورعش اندك گردد ، قلبش مىميرد و هر كس قلبش بميرد ، وارد آتش مىشود .\r\n( 1 ) اى پسرم ! هيچ گناهكارى را نااميد مكن كه چه بسيار باشد كسى به گناه ادامه دهد اما عاقبت به خير شود . و چه بسيار كسى كه عمل كند ، اما در آخر عمر خود ، آن را تباه كند و به آتش برود . هر كس دنبالهء كار را بگيرد ، كارها بر او سبك مىشود .\r\n( 2 ) اى پسرم ! فراوانى ديدارها ، ملالت و بيزارى به بار مىآورد .\r\n( 3 ) اى پسرم ! اطمينان قبل از آگاهى ، با دورانديشى مخالف است . خود خودپسندى شخص ، دليلى بر ضعف عقل اوست .\r\n( 4 ) اى پسرم ! چه بسيار است كه نگاهى ، حسرت به بار آورد و چه بسيار است سخنى كه نعمتى را موجب شود . هيچ شرافتى بالاتر از اسلام و هيچ بخششى بالاتر از تقوا و هيچ پناهگاهى ، مطمئن‌تر از ورع و هيچ شفيعى بهتر از توبه نيست . جامه‌اى زيباتر از عافيت نباشد و هيچ ثروتى بيش از رضايت به قوت ، موجب رفع فقر نمىشود . هر كس تنها به قدر نياز در طلب باشد ، در رسيدن به آسايش تعجيل كرده و در حفظ خوشنامى كوشيده است . حرص ، كليد رنج و مركب مشقت و موجب گرفتار شدن به گناهان است . بدى ، فراهم‌آورندهء عيبها و زشتيهاست و براى ادب كردن نفس ، همان كافى است كه آنچه را از ديگران نمىپسندى در نظرگيرى ، براى برادر تو است همانند آنچه براى تو نسبت به وى وجود دارد . و هر كس بدون دقت در درستى كارها خويشتن را گرفتار سازد ، به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nحقيقت كه خود را در معرض مصيبتهاى ناگهانى قرار داده است .\r\n( 1 ) چاره‌انديشى پيش از دست زدن به هر كارى ، تو را از پشيمانى ايمن مىسازد . هر كس كارها و نظرهاى برجسته را بررسى كند ، مواضع خطا را مىشناسد ، شكيبايى ، سپرى در برابر بينوايى است . مخالفت با نفس ، كمال آن را باعث مىشود . ساعتها ، عمرها را مىكاهد . پروردگار تو از حاكمترين حاكمان براى ستمكاران است و او آگاه به درون درونگرايان مىباشد . ( 2 ) بدترين توشه براى روز معاد ، تعدى بر بندگان باشد ، در هر جرعه‌اى آب ، شكستنى در گلو و در هر خوردنى ، گيركردنى در گلو باشد . هيچ نعمتى به دست نمىآيد مگر با جدا شدن از نعمت ديگرى ، چه نزديك است آسايش به خستگى و بينوايى به نعمت و مرگ به زندگى ، پس خوشا به حال آنكه علم و عمل و حب و بغض و گرفتن و رها كردن و سخن گفتن و سكوتش را براى خدا خالص گرداند . ( 3 ) و آفرين بر عالمى كه آگاه شود و از گناه بپرهيزد و عمل كند و كوشا باشد و از هلاكت و خسران بترسد ، پس آماده و مهيا گردد ، اگر پرسيده شود ، به روشنى پاسخ گويد و اگر رها شود ، خاموش ماند . سخن او صواب باشد و سكوت او به سبب ناتوانى از جواب باشد . واى و همهء واى بر كسى باشد كه گرفتار حرمان ، خوارى و نافرمانى شود و آنچه را براى ديگران نمىپسندد ، براى خويشتن نيكو شمارد . هر كس سخنش نرم گردد ، محبتش واجب مىشود . ( 4 ) هر كس را كه شرم و بخشش نباشد ، مرگ براى او از زندگى شايسته‌تر است . مروت شخص كامل نمىشود تا اينكه براى او مهم نباشد كه كداميك از دو جامه‌اش را بپوشد و يا كدام يك از دو خوردنيش را بخورد » « 1 » .\r\n\r\n\r\n","description":"","footnote":"\r\n( 1 ) الاعجاز و الايجاز ، ص 33 .\r\n","page_name":" 59 ","page_number":59},
  {"content":"\r\n\r\nاين وصيتنامه ، سرشار است از آداب رفتار ، تهذيب اخلاق و دعوت به تقواى الهى كه همانا نخستين پايه در نگهداشتن نفس از انحراف و گناهان و قرار دادن آن در مسير صحيحى است كه از هدايت و رستگارى ، برخوردار باشد .\r\n( 1 )\r\n\r\nتربيت امام حسين عليه السّلام از سوى حضرت فاطمه عليها السّلام\r\nسرور زنان عليها السّلام به تربيت فرزندش حسين ، همت گماشت و او را غرق در محبت و عطوفت خويش ساخت تا بدين وسيله شخصيتى مستقل و ادراكى ذاتى داشته باشد . همچنين وى را با آداب اسلامى تغذيه نمود و او را به استقامت و راه مستقيم به سوى خير ، عادت داد .\r\n( 2 ) « علائلى » مىگويد : « آنچه از مجموع اخبار حسين به ما رسيده اين است كه مادرش ، اهتمامى فراوان داشت تا الگوهاى عقيدتى اسلامى را در وجود او مستحكم سازد و انديشهء فضيلت با تمام معانى آن و به صحيح‌ترين صورتى در نفسش گسترش يابد و عجيب نباشد كه پيامبر صلّى اللّه عليه و آله نيز در جهت دهى به آن حضرت ، در اين دوره‌اى كه كودك ، احساس استقلال مىكند ، اشراف داشته است .\r\n( 3 ) حضرت فاطمه عليها السّلام انديشهء خير و دوستى مطلق و واجب را در نفس وى كامل گردانيد و در زواياى فكر و ابعاد انديشه‌هايش ، فضيلتهاى عالى را گسترده ساخت ؛ زيرا مبانى ادب را در طبيعت فرزندش چنان جهت داد كه مركز دايرهء آن ، خداوند باشد كه خود آن انديشه‌اى است كه همگان در آن مشترك هستند .\r\n( 4 ) بدين گونه است كه كودك ، خود دايرهء محدود كوتاهى را رسم مىكند آنجا كه اين مبانى ادب را حول محور مادرش بنا مىكند و تنها وى را در نظر مىگيرد و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاز او به هيچ موجودى جز او روى نمىآورد و مادرش براى او دايره‌اى نامتناهى ترسيم نمود ، آنگاه كه انديشهء خدايى را نقطهء تمركز قرار داد و مبانى آداب و فضايل را حول محور آن قرار داد ، پس نفس وى گسترده گشت تا جهان را با عواطف مهذّبش شامل شود و با عاليترين نمونه او را به سوى خير و جمال حركت دهد . . . » « 1 » .\r\n( 1 ) امام حسين عليه السّلام در فضاى آن خانوادهء عظيم ، رشد و نموّ يافت ، خانواده‌اى كه تاريخ انسانيت براى آن همانندى در ايمان و هدايت سراغ نداشت تا آنجا كه آن حضرت در سايهء رشدش در ميان آن خانواده از نمونه‌هاى كم نظير انديشهء انسانى و از بارزترين پيشوايان مسلمين گرديد .\r\n( 2 )\r\n\r\nمحيط\r\nكارشناسان مباحث تربيتى و روانشناسى همگى بر آنند كه « محيط » يكى از مهمترين عواملى است كه تربيت در شكل بخشيدن به شخصيت كودك و ايجاد غرايز و عادات در كودك بر آنها تكيه دارد و مسئوليت هرگونه انحطاط يا عقب‌ماندگى در ارزشهاى تربيتى ، به آن برمىگردد ، همچنانكه ثبات محيط و عدم پريشانى در خانواده ، تأثير بسزايى در رفتار به هنجار و بخردانه كودك دارد .\r\n( 3 ) « سازمان يونسكو » وابسته به ملل متحد در زمينهء عوامل غير طبيعى مؤثر در روحيهء كودك ، تحقيق نموده و پس از مطالعات فراوانى كه كارشناسان انجام داده‌اند ، اين گزارش را ارائه نمودند :\r\n« بدون شك ، محيط ، داراى ثبات روحى و خانوادهء متشكلى كه اعضاى آن\r\n\r\n\r\n","description":"","footnote":"\r\n( 1 ) امام حسين عليه السّلام ، ص 289 .\r\n","page_name":" 61 ","page_number":61},
  {"content":"\r\n\r\nدر فضايى از عطوفت متقابل زندگى مىكنند ، نخستين پايه‌هايى هستند كه شكل‌گيرى عاطفى كودك بر آنها متكى است و كودك در آينده ، روابط اجتماعى خود را به صورت مطلوبى بر اين اساس بنا مىنهد در حالى كه اگر شخصيت كودك با برخورد نامطلوب والدين ، دچار لطمه شود ، از جامعه‌پذيرى ، ناتوان خواهد بود . . . » « 1 » .\r\n( 1 ) ثبات محيط و عدم پريشانى آن ، از مهمترين عوامل قوى در پايدارى شخصيّت كودك و شكوفايى زندگى و دور ساختن وى از اضطراب مىباشد و روانشناسان معتقدند كه بىثباتى محيط و پيچيدگيهاى آن سبب مىشوند كودك حس كند كه در جهانى متناقض و مملو از نيرنگ ، فريب ، خيانت و حسد زندگى مىكند و اينكه وى مخلوقى ناتوان است كه قدرت و توانى در برابر اين جهان زورگو را ندارد « 2 » . . .\r\n( 2 ) اسلام ، به صورتى مثبت به مسائل محيط ، توجه نموده و همهء وسايل و نيروهايش را در راه اصلاح آن به كار گرفته و پيش از هر چيز به اين امر نظر داشته است كه ارزشهاى والايى از حق ، عدل و مساوات در آن حاكم باشد و عوامل انحطاط و عقب‌ماندگى از قبيل جور ، ستم و فريبكارى در آن نابود شود و محيط ، جاى امنى باشد به دور از آشوبها و پريشانيها تا بهترين و سرآمدترين انسانها را به امت تقديم كند ، انسانهايى پيشتاز در صحنه‌هاى نيكوكارى و خير و اصلاح .\r\n( 3 ) محيط اسلامى ، بزرگان ، نامداران و شخصيتهاى كم‌نظيرى از مصلحان را\r\n\r\n\r\n","description":"","footnote":"\r\n( 1 ) اثر خانواده و اجتماع بر نوجوانان زير سيزده سال ، سازمان يونسكو ، ص 35 .\r\n( 2 ) شكل‌گيرى شخصيت ، ص 22 .\r\n","page_name":" 62 ","page_number":62},
  {"content":"\r\n\r\nپرورش داده كه از بهترين افرادى بودند كه انسانيت در همهء مراحل تاريخيش به خود ديده است ، همچون مولايمان حضرت امام امير المؤمنين عليه السّلام ، عمار بن ياسر ، ابو ذر و مانند آنها از پايه‌گذاران عدالت اجتماعى در اسلام .\r\n( 1 ) امام حسين عليه السّلام در فضاى آن محيط روشن اسلامى ، نشأت يافت كه نور را پرتوافكن ساخت و تمدن انسان را به پا كرد و ملتهاى جهان را به سوى محقق نمودن مسائل سرنوشت‌سازشان ، رهبرى نمود و نيروهايى را كه براى عقب نگهداشتن و انحطاط انسان مىكوشيدند ، نابود ساخت . آن محيط عظيمى كه به سوى سرچشمه‌هاى عدالت ، روى آورد و از آن سيراب گشت و نسلهاى تشنه را سيراب نمود .\r\n( 2 ) امام حسين عليه السّلام در اوان كودكى مشاهده كرد كه محيط اسلامى چه پيروزيهاى عظيمى را در راه ايجاد دولت اسلام و استحكام بخشيدن به پايه‌ها ، اهداف و نشر اصول آن با هدف گسترش مودت و نيكنامى و امنيت در ميان مردم به دست آورده بود .\r\n( 3 ) اينها بخشى از امكانات تربيتى است كه براى امام حسين عليه السّلام فراهم آمده بود . امكاناتى كه آن حضرت را آمادگى بخشيد تا مثالى و الا براى جدّش حضرت پيامبر صلّى اللّه عليه و آله در دعوت به سوى حق و صلابت در عدل باشد .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n( 1 )\r\n\r\nدر سايهء قرآن و سنّت\r\nاسلام ، در كتاب و سنّت ، به امام حسين عليه السّلام توجه داشت و عنايت و اهتمامى فراوان نسبت به وى مبذول نمود ؛ زيرا آن حضرت ، از مراكز عالى رهبرى در اسلام است كه بر اين جهان هستى ، نظر مىافكند و بر مظاهر آن مىدرخشد و امور انسان را بهبودى مىبخشد و او را به سوى رفتارى نيكو و شيوه‌اى سليم ، پيش مىبرد .\r\n( 2 ) اسلام ، با تكريم و احترام كامل با امام حسين عليه السّلام رو به رو شد و نيز او را به همراه والدين و برادرش ، مورد توجه قرار داد و ياد آنها را بلند آوازه ساخت و به اصرار بر پيروى از رفتار آنان و اقتداى به آنها تأكيد نمود و براى امت ، ضمانت نمود كه از راه هدايت ، منحرف نشود ، هرگاه كه در مجال حكم و تشريع و ديگر زمينه‌ها بر آنها تقدّم نجويد . در اينجا - به اختصار - به آنچه در كتاب و سنّت ، در حق آنان آمده است ، اشاره مىنماييم .\r\n( 3 )\r\n\r\nدر سايهء قرآن\r\nكتاب عظيم خدا - كه باطل از پيش رو و نه از پشت سر ، به سوى آن نمىآيد - فضيلت امام حسين عليه السّلام را در ضمن اهل بيت عليهم السّلام اعلام نموده و آن\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nحضرت با وجود كتاب خدا ، نيازى به مدح مادحان و وصف واصفان ندارد و اينها بعضى از آياتى هستند كه به فضيلت آنان سخن گفته‌اند .\r\n( 1 )\r\n\r\nآيهء تطهير\r\nخداى تعالى فرمود :  . . . إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 » .\r\n« همانا خداوند مىخواهد كه پليدى را از شما اى اهل بيت دور سازد و به حقيقت پاك گرداند » .\r\nو ما ناگزيريم توقفى كوتاه براى بحث در اين آيه داشته باشيم :\r\n( 2 )\r\n\r\nالف - اهل بيت ، چه كسانى هستند ؟\r\nمفسران و راويان موثق « 2 » ، اجماع دارند بر اينكه اهل بيت ، همان پنج تن اصحاب كسا هستند كه عبارتند از : سرور كائنات ، حضرت پيامبر صلّى اللّه عليه و آله و برادر آن حضرت كه چون نفس آن حضرت است ؛ يعنى امير المؤمنين عليه السّلام و پارهء پاك تن\r\n\r\n\r\n","description":"","footnote":"\r\n( 1 ) احزاب / 33 .\r\n( 2 ) فخر رازى ، التفسير الكبير 25 / 209 . نيشابورى در تفسير سورهء احزاب . مسلم ، صحيح 4 / 1883 ، ما نزل من القرآن فى اهل البيت ، ص 71 ، از مخطوطات تصوير شده در كتابخانهء امام حكيم كه از خزانهء مستنصريه در سال 666 ه . نقل گرديد ، تأليف حسين بن الحكم الحبري . الخصائص الكبرى 2 / 464 . الرياض النضره . خصائص نسائى 2 / 152 . نسائى ، ص 34 و 35 ابن جرير ، تفسير 22 / 5 .\r\nاحمد بن حنبل ، مسند 4 / 107 . بيهقى ، سنن 2 / 149 و 152 ، نسائى ، سنن ، 2 / 150 . مشكل الآثار 1 / 334 و جلال الدين سيوطى در « الدر المنثور 5 / 199 » بيست روايت از طرق مختلف در مورد اختصاص اين آيه به اهل بيت آورده و ابن جرير در تفسير خود ، پانزده روايت با اسانيد مختلف در اختصاص آيه به آنان ذكر نموده است .\r\n","page_name":" 66 ","page_number":66},
  {"content":"\r\n\r\nاو همتاى مريم ، دختر عمران ، سرور زنان ، حضرت فاطمهء زهرا كه خداوند به رضايش راضى مىشود و به خشمش خشم مىگيرد و دو ريحانهء حضرت پيامبر از دنيا ، دو سبط شهيد آن حضرت ؛ يعنى حسن و حسين ، سروران جوانان اهل بهشت كه هيچ‌يك از صحابه و ديگران در اين آيه با آنها مشاركت ندارد و بر اين اختصاص ، موارد ذيل دلالت مىنمايد :\r\n( 1 ) اولا : ام سلمه گفته است : اين آيه در خانهء من نازل شد در حالى كه فاطمه ، على ، حسن و حسين در خانه بودند ، پس رسول خدا صلّى اللّه عليه و آله با كسائى كه بر آن حضرت بود ، آنان را پوشاند و سپس فرمود : « خداوندا ! اينها اهل بيت من هستند ، پس پليدى را از آنها دور ساز و آنان را به حقيقت پاك گردان » . و اين گفته را تكرار مىفرمود و ام سلمه مىشنيد و مىديد ، پس گفت : اى رسول خدا ! آيا من همراه شما هستم ؟ و كسا را برداشت تا داخل شود . پس پيامبر آن را از دست او كشيد و به وى فرمود : « تو بر خير هستى » . و در اين مورد ، صحاح ، تواتر دارند « 1 » و اين امر ، حسب روايت ام سلمه ، به وضوح بر اختصاص آيهء تطهير به آنان و امتياز آنها از ميان ديگر افراد به اين كرامت درخشان ، دلالت دارد .\r\n( 2 ) ثانيا : پيامبر صلّى اللّه عليه و آله از هر راهى استفاده نمود تا اختصاص اين آيه را به اهل بيت ، نشان دهد . « ابن عباس » روايت كرده : « رسول خدا صلّى اللّه عليه و آله را ديدم كه به مدت هفت ماه هر روز بر در خانهء على بن ابى طالب هنگام هر نماز مىآمد و مىفرمود : سلام و رحمت خداوند و بركات او بر شما باد اى اهل بيت :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ، نماز ! خداوند\r\n\r\n\r\n","description":"","footnote":"\r\n( 1 ) حاكم ، مستدرك 2 / 416 . اسد الغابة 5 / 521 .\r\n","page_name":" 67 ","page_number":67},
  {"content":"\r\n\r\nشما را رحمت كند ، در هر روز ، پنج مرتبه » « 1 » .\r\n( 1 ) انس بن مالك روايت كرده است كه پيامبر صلّى اللّه عليه و آله به مدّت شش ماه هنگام خارج شدن براى نماز صبح ، به خانهء فاطمه سر مىزد و مىفرمود : نماز ! اى اهل بيت ! : « همانا خداوند مىخواهد تا پليدى را از شما اهل بيت دور سازد و شما را به حقيقت پاك گرداند » « 2 » .\r\n( 2 ) ابو برزه روايت كرده : « هفت ماه با پيامبر صلّى اللّه عليه و آله نماز خواندم ، پس هر وقت از خانه‌اش خارج مىشد به در خانهء فاطمه عليها السّلام مىآمد و مىفرمود : سلام بر شما ! :\r\n . . . إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 3 » .\r\nپيامبر صلّى اللّه عليه و آله اختصاص اين آيه به اهل بيتش را مورد تأكيد قرار داد و آن را از ديگران منتفى دانست تا امت را ارشاد نمايد و آنها را به پيروى از آنها و تسليم رهبرى خود به آنها ملزم سازد .\r\n( 3 ) ثالثا : احتجاج عترت پاك به اختصاص آيه به آنها كه امام حسن مجتبى عليه السّلام در يكى از خطبه‌هاى خود فرمود : « و من از اهل بيتى هستم كه جبرئيل بر ما نازل مىشد و از نزد ما بالا مىرفت و من از اهل بيتى هستم كه خداوند پليدى را از آنان دور ساخته و به حقيقت پاك گردانيده است » « 4 » .\r\n( 4 ) و اخبار از طرق عترت پاك ، متواتر گشته و اختصاص آيه به پنج تن اصحاب كسا و عدم شمول آن بر ديگر افراد خانوادهء پيامبر را اعلام نموده است .\r\n\r\n\r\n","description":"","footnote":"\r\n( 1 ) الدر المنثور 5 / 199 .\r\n( 2 ) مجمع الزوائد 9 / 169 . انساب الاشراف 2 / 104 ، ذخائر العقبى ، ص 24 .\r\n( 3 ) ذخائر العقبى ، ص 24 .\r\n( 4 ) حاكم ، مستدرك 3 / 172 .\r\n","page_name":" 68 ","page_number":68},
  {"content":"\r\n\r\n( 1 )\r\n\r\nب - عدم شمول آيهء مودّت بر زنان پيامبر صلّى اللّه عليه و آله\r\nزنان پيامبر صلّى اللّه عليه و آله را در اين آيه سهمى نيست ؛ زيرا آنان - به گفتهء علماى اصول - موضوعا و حكما از آن خارج شده‌اند و به عنوان دليل بر اين امر ، موارد ذيل را يادآور مىشويم :\r\n1 - « اهل » ، در لغت ، موضوع است براى خاندان مرد و خويشاوندانش « 1 » و شامل زوجه نمىشود . اين معنا را زيد بن ارقم مؤكد ساخت آنگاه كه از وى در مورد اهل بيت پيامبر صلّى اللّه عليه و آله پرسيدند كه آيا همسران آن حضرت را شامل مىشود ؟\r\nاين موضوع را مردود دانست و گفت : « نه ، سوگند به خدا ! زيرا زن مدتى را با مرد مىگذراند و سپس او را طلاق مىدهد و به سوى پدر و قومش بازمىگردد . . . اهل بيت وى ، اصل و خويشاوندان وى هستند كه بعد از او صدقه بر آنان حرام شده است » .\r\n2 - اگر بپذيريم كه « اهل » شامل زوجه مىشود و بر آن اطلاق مىگردد « 2 » ، ناگزير بايد بنا به اخبار پيشين ، آن را مخصّص بدانيم كه بدون شك موجب تخصيص مىشوند ؛ زيرا به حد تواتر لفظى و معنوى رسيده‌اند .\r\n( 2 )\r\n\r\nج - ادعاهاى عكرمه و مقاتل\r\nگروهى از دست ساختگان بنى اميه و داعيان خوارج كوشيدند تا آيه را از عترت پاك دور سازند و آن را به زنان پيامبر صلّى اللّه عليه و آله اختصاص دهند و در اين مورد به سياق آيه تمسك جستند كه از جملهء اين افراد ، « عكرمه و مقاتل بن سليمان » مىباشند .\r\n\r\n\r\n","description":"","footnote":"\r\n( 1 ) قاموس محيط 1 / 331 . اقرب الموارد .\r\n( 2 ) ابن كثير ، تفسير 2 / 302 . مسلم ، صحيح 4 / 1873 .\r\n","page_name":" 69 ","page_number":69},
  {"content":"\r\n\r\n( 1 ) عكرمه از دشمن‌ترين مردم نسبت به اصحاب كسا بوده و اين امر را در بازار فرياد مىزده است « 1 » و اصرار و عناد وى تا بدانجا رسيد كه مىگفت :\r\n« هر كس بخواهد با او مباهله مىكنم كه ( اين آيه ) در مورد همسران پيامبر نازل شده است » « 2 » .\r\n( 2 ) طبيعى است كه فرياد زدنش در بازار و پيشنهاد مباهله دادن ، دليلى بر كينهء شديد وى نسبت به عترت پاك است كه معادل قرآن كريم مىباشند . و در اينجا لازم است به مسائل مربوط به عكرمه و مقاتل بنگريم تا انگيزه آن دو در مورد ادعايشان مشخص گردد .\r\n( 3 )\r\n\r\nعكرمه در ميزان\r\n« عكرمهء بربرى ، ابو عبد اللّه مدنى » است كه اصل وى از بربر و غلامى براى حصين بن ابى الحر عنبرى بوده ، پس او را به ابن عباس بخشيد ، هنگامى كه از سوى حضرت امير المؤمنين عليه السّلام حاكم بصره شد و او تا زمان وفات عبد اللّه بن عباس ، برده ماند ، پس على بن عبد اللّه او را فروخت و سپس بازپس گرفت « 3 » .\r\nوى در عقيده ، جرح گرديده و در رفتارش متهم بوده است ؛ زيرا شرح‌حال‌نويسان در مورد وى مطالب زير را ذكر كرده‌اند :\r\n( 4 ) 1 - وى از خوارج بود « 4 » و بر در مسجد ايستاد و گفت در آن كسى جز كافران نيست « 5 » ؛ زيرا خوارج معتقد به كفر مسلمين شدند . اما موضعگيرى آنان\r\n\r\n\r\n","description":"","footnote":"\r\n( 1 ) واحدى ، اسباب النزول ، ص 240 .\r\n( 2 ) الدر المنثور 5 / 198 .\r\n( 3 ) تهذيب التهذيب 7 / 263 .\r\n( 4 ) ميزان الاعتدال 3 / 95 . طبقات القراء 1 / 15 . ابن سعد ، طبقات 5 / 216 .\r\n( 5 ) ميزان الاعتدال 3 / 95 .\r\n","page_name":" 70 ","page_number":70},
  {"content":"\r\n\r\nنسبت به حضرت امير المؤمنين عليه السّلام در نصب و دشمنى ، معروف است .\r\n( 1 ) 2 - وى به دروغگويى و اهميت ندادن به دروغ ، معروف گرديد و به اين امر اشتهار يافت ؛ زيرا از ابن مسيب روايت شده كه به غلام خود ، برد گفته است :\r\n« بر من دروغ مگوى آن گونه كه عكرمه بر ابن عباس دروغ گفت » « 1 » .\r\n( 2 ) از « عثمان بن مره » روايت شده كه وى به قاسم گفته بود : « عكرمه با ما از ابن عباس چنين حديث گفته است . پس قاسم گفت : اى برادر زاده ! عكرمه دروغگو مىباشد و هنگام صبح ، حديثى مىگويد و شبانگاه با آن مخالفت مىكند » « 2 » .\r\nو با وجود متهم بودنش به دروغگويى ، پس به هيچ يك از روايات وى نمىتوان اعتماد كرد ، زيرا اقدام به دروغگويى از مهمترين عواملى است كه موجب بىاعتبارى راوى مىشود .\r\n( 3 ) 3 - وى فاسق بوده و به غنا گوش فرا مىداد ، نرد بازى مىكرد ، در نماز سستى مىنمود و سبك‌مغز بود « 3 » .\r\n( 4 ) 4 - مسلمين او را رها كرده و از او دور شدند . وى و كثير عزّه در يك روز درگذشتند ، پس مردم به تشييع جنازهء كثير رفتند اما بر جنازهء وى حاضر نشدند « 4 » .\r\n( 5 ) و با اين ايرادهايى كه بر او گرد آمده‌اند ، چگونه مىتوان به روايت وى اعتماد و به آن اطمينان كرد . بخارى به وى اعتماد نموده در حالى كه مسلم از وى\r\n\r\n\r\n","description":"","footnote":"\r\n( 1 ) ميزان الاعتدال 3 / 96 .\r\n( 2 ) معجم الادباء .\r\n( 3 ) تهذيب التهذيب 7 / 263 .\r\n( 4 ) همان 7 / 271 .\r\n","page_name":" 71 ","page_number":71},
  {"content":"\r\n\r\nاجتناب كرده است . « 1 » بخارى گويد : « كسى از اصحاب ما نيست مگر اينكه به عكرمه احتجاج مىكند » « 2 » و عجيب اين است كه بخارى در رواياتش بر عكرمه و امثال وى از كسانى كه در دينشان مورد ايراد هستند ، اعتماد مىكند ولى از روايات عترت پاك كه معادل قرآن كريم مىباشند ، خوددارى مىورزد ! !\r\n( 1 )\r\n\r\nمقاتل بن سليمان\r\n« مقاتل بن سليمان بن بشير ازدى خراسانى » ، همانند دوستش عكرمه ، در دين خود مورد اتهام بود و مترجمان دربارهء وى اين موارد را ذكر كرده‌اند :\r\n1 - وى دروغگو بوده است . نسائى گويد : « مقاتل دروغ مىگفت » « 3 » و « وكيع » نيز چنين گفته : « و اسحاق بن ابراهيم حنظلى گفت : خراسان سه نفر را خارج نموده كه بىنظير هستند - يعنى در بدعت و دروغ - جهم ، مقاتل و عمر بن صبح » .\r\n( 2 ) و « خارجة بن مصعب » گويد : « جهم و مقاتل نزد ما دو فاسق فاجر بودند » « 4 » . پس با وجود اتهام وى به دروغگويى ، اعتماد بر روايتش صحيح نيست و حديث وى از ارزش استدلالى مىافتد .\r\n( 3 ) 2 - وى در دين خود متهم بود و اعتقاد به « تشبيه » داشت . ابن حيان گويد :\r\n« مقاتل ، علم قرآن را از يهود و نصارا مىگرفت ، آنچه را كه با كتابهايشان موافقت مىنمود . و او پروردگار سبحان را به مخلوقين تشبيه مىكرد و در حديث ، دروغ مىگفت » « 5 » .\r\n\r\n\r\n","description":"","footnote":"\r\n( 1 ) ميزان الاعتدال 3 / 93 .\r\n( 2 ) تهذيب التهذيب 7 / 271 .\r\n( 3 ) ميزان الاعتدال 4 / 173 .\r\n( 4 ) تهذيب التهذيب 10 / 281 .\r\n( 5 ) همان ، ص 284 . ميزان الاعتدال 4 / 175 .\r\n","page_name":" 72 ","page_number":72},
  {"content":"\r\n\r\n( 1 ) بعضى از اخيار ، خون وى را حلال دانستند .\r\n« خارجه » گويد : « خون يهودى و ذمى را حلال نمىشمارم اما اگر بر مقاتل بن سليمان در جايى قدرت يابم كه كسى ما را نبيند ، او را مىكشم « 1 » » .\r\n( 2 ) 3 - مقاتل ، به نصب و دشمنى نسبت به امير المؤمنين عليه السّلام معروف بوده و پيوسته فضايل امام عليه السّلام را به ديگران نسبت مىداد . از امام روايت شده است كه فرمود : « سلونى قبل ان تفقدونى ؛ از من بپرسيد پيش از آنكه مرا از دست بدهيد » ، پس مقاتل خواست كه در اين امر با آن حضرت همانند باشد و مىگفت : « از من بپرسيد راجع به آنچه پايين‌تر از عرش باشد ! » . پس مردى به سوى او برخاست و به او گفت : به من خبر ده دربارهء مورچه كه روده‌هاى آن در كجا هستند ؟ و او قادر به پاسخ نشد « 2 » .\r\n( 3 ) بار ديگر گفت : بپرسيد از من دربارهء آنچه پايين‌تر از عرش است ! پس مردى برخاست و به او گفت : به من خبر بده چه كسى موى سر آدم را هنگامى كه به حج رفت ، تراشيد ؟ و او سرگردان شد و قادر به پاسخ نبود « 3 » .\r\nاينها مواردى است كه بر تباهى انديشه‌هايش دلالت دارد و اينكه هيچ‌يك از احاديث وى قابل اعتماد نبوده است .\r\n( 4 )\r\n\r\nضعف استدلال عكرمه و مقاتل\r\n« عكرمه و مقاتل » به سياق آيه استدلال كرده‌اند كه دربارهء زنان پيامبر صلّى اللّه عليه و آله نازل شده و شامل اهل بيت آن حضرت نيست .\r\n( 5 ) امام « شرف الدين » به صورتى موضوعى به ابطال اين امر اقدام نمود .\r\n\r\n\r\n","description":"","footnote":"\r\n( 1 ) همان ، ص 281 .\r\n( 2 ) همان ، ص 283 .\r\n( 3 ) وفيات الاعيان .\r\n","page_name":" 73 ","page_number":73},
  {"content":"\r\n\r\nوى قدّس سرّه گفته : در رد آن ، ما را چند وجه مىباشد :\r\n( 1 ) اوّل اينكه : اين اجتهادى است در مقابل نصوص صريحه و احاديث متواتر صحيح .\r\n( 2 ) دوّم اينكه : اگر آيهء شريفه اختصاص به همسران داشت ، آن گونه كه اينها ادعا نموده‌اند ، خطاب در آيه به نحوى مىبود كه براى اناث مناسبت داشت و خداى تعالى مىفرمود : « عنكن و يطهركن » ، همان‌گونه كه در آيات ديگر ديده مىشود و مذكر آوردن ضمير خطاب در آيه ، بدون اينكه در آيات ديگر زنان ، چنين باشد ، براى ردّ گمراه‌سازى آنان كفايت مىكند .\r\n( 3 ) سوّم اينكه : در كلام بليغ ، استطراد و اعتراض داخل مىشود و آن عبارت از اين است كه جمله‌اى عارضى ميان سخن متناسق وارد مىگردد همچون قول خداى تعالى است در حكايت گفتار عزيز به همسرش ، آنجا كه به وى مىگويد :\r\n  . . . إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ يُوسُفُ أَعْرِضْ عَنْ هذا وَ اسْتَغْفِرِي لِذَنْبِكِ . . .   « 1 » كه جملهء :  ( يُوسُفُ أَعْرِضْ عَنْ هذا )  ميان دو خطاب وى به او ، مستطرد است ، آن گونه كه مىبينى .\r\n( 4 ) و همانند گفتار بارى تعالى است :   . . . إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً وَ كَذلِكَ يَفْعَلُونَ وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ   « 2 » كه گفتهء :  ( وَ كَذلِكَ يَفْعَلُونَ )  جمله‌اى است عارضى از سوى\r\n\r\n\r\n","description":"","footnote":"\r\n( 1 ) يوسف / 28 - 29 « چون شوهر ديد كه پيراهن از پشت دريده است ، گفت : اين ( شكوه و تظاهر به عفت و تهمت بر ديگرى بستن ) از مكر شماست كه مكر و حيلهء شما زنان بسيار بزرگ و حيرت‌انگيز است . شوهر كه حقيقت را دريافت يوسف را گفت اى پسر ! از اين درگذر ( يعنى قضيه را از همه پنهان دار ) و زن را گفت از گناه خود توبه كن » .\r\n( 2 ) نمل / 34 - 35 « ( بلقيس ) گفت : پادشاهان چون به ديارى حمله آرند ، آن كشور را ويران سازند و عزيزترين اشخاص مملكت را ذليل‌ترين افراد مىگيرند و رسم و سياستشان بر اين كار خواهد بود .\r\nحال من هديه‌اى بر آنان بفرستم تا ببينم فرستادگانم از جانب سليمان پاسخ چگونه بازآرند » .\r\n","page_name":" 74 ","page_number":74},
  {"content":"\r\n\r\nخداى تعالى ميان سخن بلقيس .\r\n( 1 ) و مانند گفتار خداوند با عزت است :    فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ إِنَّهُ لَقُرْآنٌ كَرِيمٌ    « 1 » كه تقدير آن اين است كه : « أ فلا اقسم بمواقع النّجوم انّه لقرآن عظيم » و آنچه ميان آنهاست ، استطراد بر استطراد است و اين امر در كتاب ، سنّت ، كلام عرب و غير آنها از مبلّغان ، فراوان ديده مىشود .\r\n( 2 ) آيهء تطهير از اين قبيل است كه به صورت مستطرده ( عارضى ) در ميان آيات زنان آمده كه به سبب استطراد آن مشخص گرديد كه خطاب خداوند به آنان با آن اوامر ، نواهى ، نصايح و آداب نبوده است مگر بخاطر عنايتى كه خداى تعالى نسبت به اهل بيت ( يعنى آن پنج تن ) داشته تا مبادا ( هر چند از جهت همسران پيامبر ) ملامتى به آنها برسد و يا اينكه ( و لو به واسطه ) امرى ناخوشايند به آنان نسبت داده شود و يا اينكه منافقان را بر آنها ( هر چند به سبب آن همسران ) راهى باشد و اگر اين استطراد نمىبود آن نكته با ارزش و گرانمايه حاصل نمىشد كه بلاغت ذكر حكيم به آن عظمت يافت و اعجاز شگفت‌انگيزش كامل گشت ، آن گونه كه پنهان نباشد « 2 » .\r\n( 3 ) نظر « امام شرف الدين » ، نظرى محكم و استوار است كه تأويل متأولان را قطع كرد و خيالات معاندان را نابود ساخت و به وسيلهء آن ، حجت را بر مخالفان تمام نمود .\r\n( 4 )\r\n\r\nدلالت آيهء تطهير بر عصمت\r\nاين آيه به وضوح ، بر عصمت پنج تن اهل بيت عليهم السّلام دلالت دارد ؛ زيرا\r\n\r\n\r\n","description":"","footnote":"\r\n( 1 ) واقعه / 75 - 77 « سوگند به مواقع نزول ستارگان ( يا آيات كريمهء قرآن ) و اين قسم اگر بدانيد بسيار سوگند بزرگى است كه اين قرآن بسيار كتابى بزرگوار و سودمند و گرامى است » .\r\n( 2 ) الكلمة الغراء فى تفضيل الزهراء عليها السّلام ، ص 196 - 197 .\r\n","page_name":" 75 ","page_number":75},
  {"content":"\r\n\r\nخداوند متعال رجس ؛ يعنى گناهان را از آنان دور ساخته و آنان را به حقيقت ، پاك گردانيده است و اين همان واقعيت و حقيقت عصمت است .\r\n( 1 ) آيه ، براى دلالت بر اين امر ، « انّما » را در صدر خود دارد كه از قويترين ادوات حصر مىباشد و دخول « لام » در جملهء خبرى به آن افزوده مىشود . و نيز تكرار لفظ « طهارت » ، كه همهء اينها بر حسب صناعت ، بر حصر و اختصاص دلالت مىنمايد و ارادهء خداوند در اين امر ، اراده‌اى تكوينى است كه تخلف مراد از اراده در آن محال مىگردد :  ( إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ )  « 1 » .\r\n( 2 ) « امام شرف الدين » مىگويد : اين آيه به التزام بر امامت امير المؤمنين عليه السّلام دلالت دارد ؛ زيرا آن حضرت ، خلافت را براى خويشتن ادعا كرد و حسنين و فاطمه نيز آن را براى وى ادعا نمودند و آنها دروغگو نيستند ؛ چون دروغ از رجس است كه خداوند آن را از آنان دور ساخته و آنها را از آن به حقيقت پاك گردانيده است « 2 » .\r\n( 3 )\r\n\r\nآيهء مودّت\r\nخداوند ، مودت اهل بيت عليهم السّلام را بر مسلمين واجب نموده است . خداى متعال مىفرمايد :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  « 3 » .\r\n\r\n\r\n","description":"","footnote":"\r\n( 1 ) يس / 82 : « فرمان نافذ خداوند ( در عالم ) چون ارادهء خلقت چيزى را كند به محض اينكه گويد موجود باش بلا فاصله موجود خواهد شد » .\r\n( 2 ) الكلمة الغراء فى تفضيل الزهراء عليها السّلام ، ص 201 .\r\n( 3 ) شورى / 23 .\r\n","page_name":" 76 ","page_number":76},
  {"content":"\r\n\r\n« بگو كه بر آن از شما مزدى نمىخواهم جز دوست داشتن خويشانم و هر كس نيكى كند ، به او بيشتر پاداش مىدهيم و خداوند بخشندهء سپاسگزار است » .\r\n( 1 ) جمهور مسلمين بر اين عقيده‌اند كه مقصود از « قربى » ، همانا على ، فاطمه و دو فرزندشان حسن و حسين مىباشد و « اقتراف حسنه » عبارت است از كسب ثواب در مودت و محبت آنان بعضى از روايات رسيده در اين مورد ، بدين شرح مىباشد :\r\n( 2 ) 1 - « ابن عباس » روايت كرده : « هنگامى كه اين آيه نازل شد ، گفتند : يا رسول اللّه ! نزديكان شما كه مودتشان را بر ما واجب نموده‌اى چه كسانى هستند ؟ آن حضرت صلّى اللّه عليه و آله فرمود : على ، فاطمه و دو پسرشان » « 1 » .\r\n( 3 ) 2 - « جابر بن عبد اللّه » روايت كرده : « مردى اعرابى نزد پيامبر صلّى اللّه عليه و آله آمد و گفت : اى محمد ! اسلام را بر من عرضه كن . آن حضرت صلّى اللّه عليه و آله فرمود : شهادت مىدهى كه پروردگارى جز خداى يكتا نيست و شريكى ندارد و اينكه محمد بنده و فرستادهء اوست ؟\r\n( 4 ) اعرابى گفت : آيا از من پاداشى بر آن مطالبه مىكنى ؟\r\nحضرت صلّى اللّه عليه و آله فرمود : نه ، جز مودت نسبت به خويشان .\r\nاعرابى : خويشان من يا خويشاوندان تو ؟\r\nپيامبر صلّى اللّه عليه و آله : خويشان من .\r\nاعرابى : بيا تا با تو بيعت كنم بر آنكه تو را دوست ندارد و خويشان تو را\r\n\r\n\r\n","description":"","footnote":"\r\n( 1 ) مجمع الزوائد 7 / 103 . ذخائر العقبى ، ص 25 . نور الابصار ، ص 227 . الدر المنثور .\r\n","page_name":" 77 ","page_number":77},
  {"content":"\r\n\r\nدوست نمىدارد ، لعنت خدا باد .\r\nپيامبر صلّى اللّه عليه و آله فرمود : آمين » « 1 » .\r\n( 1 ) 3 - « ابن عباس » روايت كرده : « هنگامى كه قول خداى تعالى نازل شد :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ، عده‌اى با خود گفتند : او نمىخواهد جز اينكه ما را بعد از خود در مورد خويشاوندانش تشويق نمايد .\r\nپس جبرئيل به پيامبر صلّى اللّه عليه و آله خبر داد كه آنها آن حضرت را متهم نموده‌اند ، پس اين آيه نازل شد :  أَمْ يَقُولُونَ افْتَرى عَلَى اللَّهِ كَذِباً  « 2 » ، « آيا مىگويند كه بر خدا دروغى بسته است ؟ » ، پس آن قوم گفتند : اى پيامبر خدا ! تو راستگو هستى ، آنگاه نازل شد :  وَ هُوَ الَّذِي يَقْبَلُ التَّوْبَةَ عَنْ عِبادِهِ . . .  « 3 » ، « و اوست كه توبه را از بندگانش مىپذيرد » « 4 » .\r\n( 2 ) 4 - احتجاج نمودن عترت طاهره به اينكه اين آيه در مورد آنها نازل شده است ؛ زيرا سبط نخست پيامبر صلّى اللّه عليه و آله حضرت امام حسن عليه السّلام ضمن خطابه‌اش فرمود : « و من از اهل بيت هستم كه خداوند مودت آنان را بر هر مسلمانى فرض نموده و فرموده است : بگو كه از شما بر آن مزدى درخواست نمىكنم جز دوستى در مورد خويشاوندانم و هر كس نيكى كند براى او پاداش بيشترى در نظر مىگيريم كه نيكى كردن مودت ما اهل بيت است » « 5 » .\r\n( 3 ) و در مورد اين آيه ، سيد الساجدين و العابدين ، حضرت امام على بن\r\n\r\n\r\n","description":"","footnote":"\r\n( 1 ) حلية الاولياء 3 / 201 .\r\n( 2 ) شورى / 24 .\r\n( 3 ) شورى / 25 .\r\n( 4 ) الصواعق المحرقة ، ص 202 .\r\n( 5 ) زندگانى امام حسن عليه السّلام 1 / 68 .\r\n","page_name":" 78 ","page_number":78},
  {"content":"\r\n\r\nالحسين عليه السّلام احتجاج نمود هنگامى كه به اسارت نزد يزيد طاغوت برده شد و بر پلكان دمشق نگاهداشته گرديد ، مردى از اهل شام روى به آن حضرت نمود و به او گفت : « سپاس خداى را كه شما را كشت و ريشه‌كن ساخت و دو شاخ فتنه را قطع نمود » .\r\n( 1 ) امام به او نگاه كرد و او را فريب خورده يافت كه تبليغات گمراه‌كننده وى را گمراه نموده و از راه راست به در كرده است ، پس به او فرمود : « آيا قرآن را خوانده‌اى ؟ » .\r\n- آرى .\r\n- « آيا آل حم را خوانده‌اى ؟ » .\r\n- قرآن را خوانده باشم و آل حم را نخوانده‌ام ؟\r\n- « آيا نخوانده‌اى :  لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ؟ » .\r\n- آن مرد حيران شد و لرزه بر اندامش افتاد و با شتاب گفت : آيا شما آنان هستيد ؟\r\n- « آرى » « 1 » .\r\n( 2 ) و حضرت امام امير المؤمنين عليه السّلام فرمود : در مورد ماست آل حم ؛ آيه‌اى كه مودت ما را نگه نمىدارد مگر هر مؤمنى . سپس :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  را تلاوت فرمود « 2 » .\r\n( 3 )\r\n\r\nسخن فخر رازى\r\n« فخر رازى » در مورد اين آيه اظهار نظر كرده و با بزرگداشت خاندان\r\n\r\n\r\n","description":"","footnote":"\r\n( 1 ) طبرى ، تفسير 25 / 16 .\r\n( 2 ) كنز العمال 1 / 218 . الصواعق المحرقة ، ص 170 .\r\n","page_name":" 79 ","page_number":79},
  {"content":"\r\n\r\nپيامبر صلّى اللّه عليه و آله گفته‌اى دارد كه متن آن چنين است : « و اگر اين مطلب ( يعنى اختصاص آيه به اهل بيت عليهم السّلام ) ثابت شود ، واجب مىگردد كه آنها به تعظيم فراوان مخصوص گردند » . وى گفته بر اين امر چند وجه دلالت دارد :\r\n( 1 ) اول : قول خداى تعالى است :  إِلَّا الْمَوَدَّةَ فِي الْقُرْبى  وجه استدلال به آن مطلبى است كه گذشت و آن چيزى است كه قبلا بيان كرده بود كه آل محمد صلّى اللّه عليه و آله همان كسانى هستند كه امرشان به آن حضرت برمىگردد . پس آنها كه امرشان به آن حضرت وابسته‌تر و كاملتر باشد ، همانها « آل » خواهند بود و شك نيست كه فاطمه ، على ، حسن و حسين ، رابطهء ميان آنها و ميان رسول خدا صلّى اللّه عليه و آله قويترين رابطه‌ها بوده است و اين امر همچون چيزى است كه به نقل متواتر معلوم مىباشد ، پس واجب است كه آنها « آل » باشند .\r\n( 2 ) دوّم : شك نيست كه پيامبر صلّى اللّه عليه و آله فاطمه عليها السّلام را دوست مىداشته است . آن حضرت صلّى اللّه عليه و آله فرمود : « فاطمه ، پارهء تن من است ، هر چه وى را بيازارد مرا مىآزارد » . و به نقل متواتر از حضرت محمد صلّى اللّه عليه و آله ثابت شده است كه على ، حسن و حسين عليهم السّلام را دوست مىداشته و اگر اين امر ثابت گردد ، همانند آن بر همهء امت واجب مىشود ، به سبب گفتهء خداى تعالى :  ( . . . وَ اتَّبِعُوهُ لَعَلَّكُمْ تَهْتَدُونَ )  « 1 » ، « از وى پيروى كنيد شايد كه هدايت گرديد » .\r\n( 3 ) و بخاطر گفتهء خداوند متعال :  فَلْيَحْذَرِ الَّذِينَ يُخالِفُونَ عَنْ أَمْرِهِ  « 2 » ، « پس آنان كه با امر وى مخالفت مىورزند ، بر حذر باشند » .\r\n( 4 ) و براى فرمودهء خداوند است كه :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي \r\n\r\n\r\n","description":"","footnote":"\r\n( 1 ) اعراف / 158 .\r\n( 2 ) نور / 63 .\r\n","page_name":" 80 ","page_number":80},
  {"content":"\r\n\r\n يُحْبِبْكُمُ اللَّهُ  « 1 » ، « بگو اگر خداى را دوست مىداريد ، مرا پيروى كنيد ، خداوند شما را دوست خواهد داشت » .\r\n( 1 ) و براى فرمودهء خداى سبحان است كه مىفرمايد :  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ . . .  « 2 » ، « در رسول خدا سرمشق نيكويى براى شما وجود دارد » .\r\n( 2 ) سوّم : دعا كردن براى آل ، منصب عظيمى است و لذا اين دعا كردن ، خاتمهء تشهد در نماز قرار داده شده و آن اين است : « اللهم صل على محمد و آل محمد و ارحم محمدا و آل محمد » كه واجب مىباشد . . . « 3 »\r\n( 3 ) مودت اهل بيت عليهم السّلام از مهمترين واجبات اسلامى و از مقدس‌ترين فرايض دينى مىباشد . « امام محمد بن ادريس شافعى » مىگويد :\r\n يا اهل بيت رسول اللّه حبكم * فرض من اللّه فى القرآن انزله\r\nكفاكم من عظيم القدر انكم * من لم يصل عليكم لا صلاة له « 4 » \r\n« اى اهل بيت پيامبر ! دوستى شما فريضه‌اى است از سوى خداوند كه در قرآن نازل كرده است » .\r\n« براى شما از جايگاه عظيم همين كافى است كه هر كس بر شما درود نفرستد ، نمازى براى او نباشد » .\r\n( 4 ) و « ابن العربى » گفته است .\r\n\r\n\r\n","description":"","footnote":"\r\n( 1 ) آل عمران / 31 .\r\n( 2 ) احزاب / 21 .\r\n( 3 ) رازى ، تفسير ، در ذيل تفسير آيهء مودّت در سورهء شورى .\r\n( 4 ) الصواعق المحرقة ، ص 148 .\r\n","page_name":" 81 ","page_number":81},
  {"content":"\r\n\r\n رايت ولائى آل طه فريضة * على رغم اهل البعد يورثنى القربى\r\nفما طلب المبعوث أجرا على الهدى * بتبليغه إلّا المودة فى القربى \r\n« دوستى خاندان پيامبر را فريضه‌اى يافتم كه على رغم دورىگزينان ، مرا تقرب مىبخشد » .\r\n« زيرا پيامبر بر هدايتش اجرى طلب نكرد در تبليغ خود ، جز مودت نسبت به خويشاوندانش را » .\r\n( 1 ) و « كميت » شاعر اسلام مىگويد :\r\n وجدنا لكم فى آل حم آية * تأولها منّا تقى و معرب \r\n« براى شما در آل حم آيه‌اى يافتيم كه از ميان ما افراد تقيه‌كننده و صراحت گو ، آن را تأويل نموده‌اند » .\r\n( 2 ) در مودت اهل بيت عليهم السّلام اداى مزد رسالت و صلهء پيامبر اعظم صلّى اللّه عليه و آله و سپاسگزارى از آن حضرت وجود دارد بخاطر مشقت و سختى عظيمى كه در راه رهايى مسلمين از شرك و آزاد كردن خردهاى آنان از خرافات تحمل كرده است و خداى تعالى حق پيامبر عظيمش بر اين امت را اين قرار داده است كه با عترتش دوستى كنند و مودت و ولايش را در دل بپرورانند .\r\n( 3 )\r\n\r\nآيهء مباهله\r\nاز جمله آيات آشكار خدا كه فضيلت اهل بيت عليهم السّلام را اعلام نموده ، « آيهء مباهله » مىباشد . خداى تعالى فرموده است :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 1 » .\r\n( 1 ) مفسّران و راويان حديث ، اتفاق دارند بر اينكه اين آيه در حق اهل بيت نازل گرديده « 2 » و اينكه « ابناءنا » به « حسنين » ، « نساءنا » به « فاطمه » و « انفسنا » به « على » اشاره دارد .\r\n( 2 ) اين آيهء كريمه در جريان يك واقعهء بسيار مهم تاريخى كه ميان نيروهاى اسلام و نيروهاى نمايندهء نصارا نازل شد . شرح موجز اين حادثه آن است كه هيأتى از مسيحيان نجران نزد رسول خدا صلّى اللّه عليه و آله آمدند تا با آن حضرت در مورد اسلام مناظره نمايند . پس از گفتگويى كه ميان آنان و پيامبر صلّى اللّه عليه و آله صورت گرفت ، توافق كردند كه در برابر خداوند دعا كنند تا لعنت و عذابش را بر دروغگويان و منحرفان از حق ، قرار دهد و براى اين كار وقت خاصّى را تعيين نمودند .\r\n( 3 ) هيأت مسيحيان با وعدهء بازگشت براى مباهله ، محل را ترك كردند تا امر خدا ظاهر شود و حق آشكار گردد و باطل از بين برود . دلهاى آنان گرفتار امواجى از افكار و انديشه‌ها گرديد . آنها نمىدانستند كه پيامبر صلّى اللّه عليه و آله چه كسانى را براى مباهله در برابر آنان حاضر خواهد كرد .\r\n( 4 ) روز موعد فرا رسيد و پيامبر صلّى اللّه عليه و آله بيرون آمد در حالى كه برترين مردم\r\n\r\n\r\n","description":"","footnote":"\r\n( 1 ) آل عمران / 60 : « پس هر كس با تو در مقام مجادله برآيد دربارهء عيسى بعد از آنكه به وحى خدا به احوال او آگاهى يافتى بگو بياييد ما و شما با فرزندان و زنان خود با هم به مباهله برخيزيم ( يعنى در حق يكديگر نفرين كرده و در دعا و التجا به درگاه خدا اصرار كنيم ) تا دروغگو و كافران را به لعن و عذاب خدا گرفتار سازيم » .\r\n( 2 ) رازى ، تفسير 8 / 85 . بيضاوى ، تفسير ، 2 / 47 . تفسير الكشاف 1 / 368 . تفسير روح البيان 2 / 44 .\r\nتفسير الجلالين 1 / 35 . ترمذى ، صحيح 5 / 225 ، بيهقى ، سنن 7 / 63 . مسلم ، صحيح 4 / 1871 ، كتاب فضائل الصحابة . احمد بن حنبل ، مسند 1 / 185 . بغوى ، مصابيح السنة 4 / 183 سير اعلام النبلاء 3 / 286 .\r\n","page_name":" 83 ","page_number":83},
  {"content":"\r\n\r\nو گرامىترين آنها نزد خدا را براى مباهله برگزيده بود كه عبارت بودند از دروازهء علم و پدر دو سبط آن حضرت ؛ يعنى امام امير المؤمنين عليه السّلام و پارهء تنش فاطمهء زهرا سرور زنان عالميان و حسن و حسين دو سرور جوانان اهل بهشت .\r\n( 1 ) پيامبر صلّى اللّه عليه و آله در حالى پيش آمد كه حسين را در بغل داشت و با دست ديگرش حسن را گرفته بود و پشت سر وى حضرت زهرا با پوششى از نور خدا حركت مىكرد و امام امير المؤمنين عليه السّلام در پى ، با شكوهى نمايان قدم بر مىداشت .\r\n( 2 ) از سوى ديگر ، سيد و عاقب همراه فرزندان خود خارج شدند در حالى كه جامه‌هاى فاخر پوشيده و زيور آلات بر خود داشتند و مسيحيان نجران و سواران بنى الحرث ، سوار بر اسبانشان با بهترين وضع و آمادگى ، همراه آنان بودند .\r\n( 3 ) جمعيت فراوانى از مردم نيز جمع شدند و گردنها فراز كردند و اين حادثهء مهم را نظاره‌گر گشتند . سكوتى سنگين بر آن محل حكمفرما شد و تنها كلماتى نجوا گونه ميان مردم ردّ و بدل مىشد .\r\n( 4 ) هنگامى كه مسيحيان حالت پيامبر و اهل بيتش را ديدند كه چشمها را خيره مىساخت و پيشانيها در برابرشان خاضع مىگشت ، دلهايشان از مشاهدهء هيبت پيامبر و شكوه طلعتش ، پر از بيم و هراس گرديد .\r\n( 5 ) پيامبر صلّى اللّه عليه و آله با خضوع براى مباهله بر زمين زانو زده بود . سيد و عاقب در حالى كه لرزه بر اندامشان افتاده بود ، نزد آن حضرت آمدند و گفتند : « اى ابو القاسم » با چه كسانى به مباهلهء ما اقدام مىنمايى ؟ » .\r\n( 6 ) پيامبر صلّى اللّه عليه و آله با كلماتى كه عظمت ايمان و خشيت از خدا را نمايان مىساخت به آنان پاسخ داد و گفت : « با بهترين مردم زمين و گرامىترين آنان نزد خدا با شما مباهله مىكنم » و به على ، فاطمه و حسنين اشاره فرمود .\r\nآن دو با شگفتى پرسيدند : « چرا با اهل كرامت و بزرگى و صاحبان مقام از\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nآنان كه به تو ايمان آورده و از تو پيروى كرده‌اند ، به مباهلهء ما اقدام نمىنمايى ؟ » .\r\n( 1 ) پيامبر صلّى اللّه عليه و آله در پاسخ براى آنها تأكيد نمود كه اهل بيتش برترين خلايق نزد خداوند هستند . آن حضرت فرمود : « بارى ، با اينها كه بهترين اهل زمين و برترين خلايق هستند ، با شما مباهله مىكنم » .\r\nآنها به وحشت افتادند و دانستند كه پيامبر صلّى اللّه عليه و آله بر حق است . پس نزد اسقف كه پيشواى آنان بود برگشتند تا با او در اين باره مشورت كنند . آنان به وى گفتند : « اى ابا حارثه ! در اين امر چه نظر دارى ؟ » .\r\n« چهره‌هايى را مىبينم كه اگر كسى از خداوند به سبب آنها بخواهد تا كوهى را از جاى بردارد ، آن را بر مىداشت » .\r\n( 2 ) به اين هم اكتفا ننمود بلكه گفتهء خود را با دليل و سوگند مؤكد ساخت و گفت : « آيا محمد را نمىنگريد كه دستهايش را بلند كرده و منتظر است كه شما دو نفر چه مطلبى را به او مىگوييد ، سوگند به مسيح ! اگر دهانش به كلمه‌اى گشوده شود ، نه به خانواده بازمىگرديم و نه به مال و منال ! » .\r\n( 3 ) وى آنها را از مباهله بازمىداشت و در ميان آنها فرياد مىكشيد و مىگفت :\r\n« آيا نمىبينيد آفتاب را كه رنگش دگرگون گشته و افق را كه ابرهاى تيره در آن فراهم نشده و باد را كه سياه و سرخ وزيدن گرفته و اين كوهها را كه دود از آنها به هوا برخاسته است . عذابى بر بالاى سر ما قرار گرفته ، بنگريد به پرندگان كه چينه‌دانهاى خود را خالى مىكنند و درختان را كه برگهاى خود را فرو مىريزند و اين زمين را كه چگونه در زير پاهايمان به لرزه افتاده است ! » .\r\nآن چهره‌هاى عظيم ، آنان را پوشانده بود و به عيان ديدند كه چه فضيلت فراوان و چه كرامتى را نزد خداوند دارند .\r\n( 4 ) مسيحيان فورا به فكر چاره افتادند و با شتاب نزد پيامبر رفتند و گفتند : « اى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nابو القاسم ! از ما بگذر ، خداوند از تو بگذرد » .\r\n( 1 ) آنها شرايط پيامبر صلّى اللّه عليه و آله را پذيرا گشتند . پس از آن ، پيامبر اعلام فرمود كه اگر آنها به مباهله مىپرداختند ، مسيحيان نابود مىگشتند . آن حضرت فرمود :\r\n« سوگند به آنكه جان من در دست اوست ! عذاب بر سر اهل نجران قرار گرفت و اگر آنها مباهله مىكردند ، به صورت ميمونها و خوكها مسخ مىشدند و درّه‌اى پر از آتش بر آنها مستولى مىشد و خداوند ، نجران و مردمش را نابود مىساخت حتى پرندگان بر روى درختان را و سالى نمىگذشت مگر اينكه همهء مسيحيان از بين مىرفتند . . . » « 1 » .\r\n( 2 ) اين حادثهء مهم ، ميزان اهميت اهل بيت عليهم السّلام را آشكار كرد و اينكه در جامعهء اسلامى پر از مجاهدان و مبارزان در راه اسلام در آن دوره ، نظيرى نداشتند و اگر پيامبر صلّى اللّه عليه و آله كسانى را مىيافت كه از آنها در ورع و تقوا بهتر بودند ، براى مباهله آنان را بر مىگزيد ، بلكه اگر كسى در فضيلت با آنان برابر مىبود ، از اينكه اهل بيت خود را بر آنان مقدم شمارد ، امتناع مىورزيد به سبب اينكه ترجيح بلا مرجح قبيح است آن گونه كه علماى اصول مىگويند .\r\n( 3 ) همچنين ، آن حضرت كسى از خاندان نزديكش را براى مباهله به ميان نياورد ؛ نه عمويش عباس بن عبد المطلب و نه كسى از فرزندان بنى هاشم را با دو سبط خويش همراه نساخت . و نيز هيچ‌يك از همسران خود امهات المؤمنين را دعوت نكرد ، در حالى كه آنان در حجره‌هاى خود بودند . و نه عمه‌اش صفيه را تا همراه پارهء تنش سرور زنان عالميان باشد و نه بانوى ديگرى از بانوان شرافتمند و مخدرات عمرو العلى و شيبة الحمد و نه كسى از همسران خلفاى سه‌گانه و ديگر\r\n\r\n\r\n","description":"","footnote":"\r\n( 1 ) نور الابصار ، ص 223 .\r\n","page_name":" 86 ","page_number":86},
  {"content":"\r\n\r\nمهاجرين و انصار ، در حالى كه همهء خاندانش در معرض ديد و شنيد وى بودند .\r\nپس هدف از اين كار اين بود تا دليلى باشد بر فضيلت اهل بيتش و جايگاه بلندشان نزد خداوند :  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ *  « 1 » .\r\n« آن فضل خداوند است كه به هر كس بخواهد مىدهد و خداوند داراى فضل عظيم است » .\r\n( 1 ) « امام شرف الدين قدّس سرّه » مىگويد : « و تو مىدانى كه مباهلهء آن حضرت صلّى اللّه عليه و آله با آنان و درخواست از آنان تا دعايش را آمين گويند ، خود به تنهايى فضل عظيمى است و انتخابشان از سوى آن حضرت براى اين كار مهم و اختصاص دادن آنها به اين مقام بزرگ و برتر دانستن آنان بر ديگر افراد داراى سوابق ، فضل بر فضلى است كه هيچ‌يك پيش از آنان چنين نبوده و بعدا نيز كسى به آنان نخواهد رسيد . و نزول قرآن در امر به مباهله ، به آنان خصوصا فضلى سوم است كه فضل مباهله را ظهورى بيشتر مىبخشد و به شرافت اختصاص آنان شرفى مىافزايد و نورى بر نور آن اضافه مىكند » « 2 » .\r\n( 2 ) همچنين آيه به وضوح ، بر اين دلالت دارد كه حضرت امام امير المؤمنين ، خود ، نفس رسول اللّه صلّى اللّه عليه و آله است و رسول خدا برتر از همهء خلق خداوند است و على نيز به مقتضاى مساوات ميان آنها چنين باشد . و فخر رازى اين مطلب را در تفسير كبير خود بيان كرده و گفته است : « در رى ، مردى بود كه او را محمود بن حسن حمصى مىگفتند و او معلم اثناعشريه بود و ادعا مىكرد كه على از همهء\r\n\r\n\r\n","description":"","footnote":"\r\n( 1 ) حديد / 21 .\r\n( 2 ) الكلمة الغراء ، ص 184 .\r\n","page_name":" 87 ","page_number":87},
  {"content":"\r\n\r\nپيامبران جز محمد صلّى اللّه عليه و آله برتر است ( 1 ) و بر اين مطلب استدلال مىنمود به گفته خداوند متعال :  وَ أَنْفُسَنا وَ أَنْفُسَكُمْ  ؛ زيرا مقصود از  وَ أَنْفُسَنا  ، نفس محمد صلّى اللّه عليه و آله نيست ؛ زيرا كسى خود را فرا نمىخواند بلكه مقصود غير از آن است و اجماع نموده‌اند كه آن ديگرى ، « على بن أبي طالب بود » ، پس آيه دلالت دارد بر اينكه نفس على همان نفس محمد است و ممكن نيست كه اين نفس خود ، عين آن باشد و مقصود اين است كه اين نفس همانند آن نفس است و اين امر ، مساوات بيان آنها در همهء وجوه را مقتضى مىگردد ، ما عمل به اين عموم را در حق نبوت ترك نموديم و در حق فضيلت در برپا داشتن دلايل كه محمد صلّى اللّه عليه و آله پيامبر بود و على چنان نبود و به جهت وجود اجماع بر اينكه محمد صلّى اللّه عليه و آله از على ، افضل بوده و ما سواى آن ، مورد عمل باقى ماند .\r\n( 2 ) و نيز اجماع دلالت دارد بر اينكه محمد صلّى اللّه عليه و آله از ساير پيامبران عليهم السّلام افضل بوده است ، پس لازم مىآيد كه على از ساير پيامبران افضل باشد . . . » « 1 » .\r\n( 3 )\r\n\r\nآيهء ابرار\r\nاز آيات درخشان خداوند كه فضيلت عترت پاك را ارج نهاده ، « آيهء ابرار » مىباشد . خداى تعالى فرمود :    إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً    « 2 » .\r\n« و نيكوكاران عالم در بهشت از شرابى نوشند كه طبعش ( در لطف ، رنگ و بوى ) كافور است . از سرچشمه گوارايى آن بندگان خاص خدا مىنوشند\r\n\r\n\r\n","description":"","footnote":"\r\n( 1 ) رازى ، تفسير 8 / 86 .\r\n( 2 ) دهر / 5 - 7 .\r\n","page_name":" 88 ","page_number":88},
  {"content":"\r\n\r\nكه به اختيارشان هركجا خواهند جارى مىشود كه آن بندگان نيكو به عهد و نذر خود وفا مىكنند و از مهر خدا در روزى كه شرّ و سختيش همهء اهل محشر را فراگيرد ، مىترسند » .\r\n( 1 ) عموم مفسران و محدثان روايت كرده‌اند كه اين آيه ، در حق اهل بيت عليهم السّلام نازل شده « 1 » و سبب آن اين است كه حسن و حسين عليهما السّلام بيمار شدند ، پس جدشان حضرت پيامبر صلّى اللّه عليه و آله به همراه جمعى از اصحابش به عيادت آنان رفت و از على خواستند كه هرگاه آنها از بيمارى شفا يافتند ، براى خدا روزه‌اى را نذر كنند . پس امير المؤمنين نذر كرد كه سه روز ، روزه بگيرد و حضرت صديقه عليها السّلام از وى متابعت نمود و خادمه‌اش فضه نيز در اين مورد از ايشان متابعت كرد و هنگامى كه حسنين از بيمارى شفا يافتند ، همگى روزه گرفتند و در آن هنگام امام ، چيزى از طعام نداشت تا آن را براى آنها افطارى قرار دهد ، پس آن حضرت عليه السّلام صاع جو را قرض گرفت و حضرت صديقه در روز اوّل ، يك صاع از آن را آرد كرد و نان پخت و هنگامى كه وقت افطار فرا رسيد ، ناگهان مسكينى در خانه را زد و از آنان طعامى طلب نمود ، آنان همگى قوتشان را به آن مسكين دادند و روزهء خود را ادامه دادند و جز آب چيزى را تناول نكردند .\r\n( 2 ) روز دوم ، پارهء تن پيامبر صلّى اللّه عليه و آله به آماده كردن طعام پرداخت كه مايهء اصلى آن نان جو بود و هنگام فرا رسيدن وقت غروب ، يتيمى كه گرسنگى وى را رنج داده بود ، از آنان كمك خواست و آنها همگى قوت خود را به وى دادند و به غير از آب ، چيزى نخوردند .\r\n\r\n\r\n","description":"","footnote":"\r\n( 1 ) فخر رازى ، تفسير 30 / 240 . واحدى ، اسباب النزول ، ص 296 . نيشابورى در تفسير سورهء هل اتى » . روح البيان 10 / 268 . الدر المنثور . ينابيع المودة 1 / 279 . الرياض النضرة 2 / 180 و 208 .\r\nمقريزى ، امتاع الاسماع ، ص 502 .\r\n","page_name":" 89 ","page_number":89},
  {"content":"\r\n\r\n( 1 ) روز سوم ، سرور زنان ، باقيماندهء طعام را آرد كرد و نان پخت و هنگام افطار ، غذا را به آنان تقديم داشت ، اما چيزى نگذشت كه اسيرى گرسنه در را زد و آنان دست از طعام كشيدند و آن را به وى بخشيدند .\r\nسبحان اللّه ! چه نيكوكارى از اين بالاتر ! كدام ايثار از اين عظيم‌تر ، آن ايثارى بود كه قصد قربت خداى كريم در آن وجود داشت .\r\n( 2 ) روز چهارم ، رسول خدا صلّى اللّه عليه و آله به ديدنشان آمد و آنها را ديد . اما چه وحشتناك بود آنچه را كه مشاهد فرمود . آن حضرت ديد كه بدنهايشان از شدت ضعف به رعشه افتاده و قوايشان از گرسنگى تحليل رفته بود . پس حالتش دگرگون گشت و فرمود : « خدايا ! كمكى فرما ، اهل بيت محمد از گرسنگى مىميرند ! » .\r\n( 3 ) هنوز سخن پيامبر به پايان نيامده بود كه امين وحى بر آن حضرت فرود آمد و پاداش عظيم اهل بيت و ارزشيابى ايثار جاويدانشان را با خود آورد . آن پاداشى وصف‌ناپذير بود كه ارزيابى كمّى آن ممكن نبود و آن مغفرت ، رحمت و رضوان بىحد از سوى خداوند است كه آنان را بخاطر صبرشان ، بهشت و حرير ، پاداش داد كه در آن بر اريكه‌ها تكيه دهند ، نه آفتاب و سرما ببينند و درختانى كه بر آنها سايه گسترده و ميوه‌هايش آويزان شده است ، ظرفهايى از نقره و فنجانهايى از بلور در اطرافشان به گردش در مىآيد ، بلورهايى از نقره كه آنها را به درستى اندازه داشته‌اند و در آن جامى به آنان مىنوشانند كه از زنجبيل سرشته شده باشد .\r\n( 4 ) همانا آن عطايى پربخشش و فراوان است كه پروردگارشان در آخرت از نعمتهاى عظيم و كرامات به آنان مرحمت كرده و مزيد مغفرت و رضوانش را به فراوانى به آنها داده است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n( 1 ) در اينجا سخن ما دربارهء بعضى از آيات كريمه كه در حق اهل بيت عليهم السّلام نازل شده است ، به پايان مىرسد و بدون شك حضرت امام حسين عليه السّلام از جمله افراد مورد نظر در آن آيات كريمهء فرود آمده از آسمان مىباشد كه مقام عظيم آن حضرت ، نزد خداوند را نشان مىدهد .\r\n( 2 )\r\n\r\nدر سايهء سنّت\r\nدر سنّت نبوى ، تعداد زيادى از احاديث وجود دارد كه پيامبر بزرگ صلّى اللّه عليه و آله آنها را بيان فرموده و جنبه‌هاى شخصيت حضرت امام حسين عليه السّلام را نشان داده و ابعاد برترى آن حضرت نسبت به ديگر مسلمين را مشخص نموده است . . . .\r\nدر اين مورد ، نصوص فراوانى متواتر شده كه بر چند دسته مىباشند ، بعضى از آنها در مورد اهل بيت عليهم السّلام وارد شده كه قطعا شامل امام حسين نيز مىشوند . و بعضى ديگر در مورد آن حضرت و برادرش حضرت حسن عليه السّلام وارد گرديده و دسته سوم ، مخصوصا دربارهء آن حضرت رسيده است بدين ترتيب :\r\n( 3 )\r\n\r\nدستهء اوّل\r\nامّا آنچه از پيامبر صلّى اللّه عليه و آله در فضيلت عترت و لزوم مودت آنان رسيده ، دستهء بزرگى از اخبار را دربرمىگيرد كه بعضى از آنها بدين شرح مىباشد :\r\n( 4 ) 1 - « ابو بكر » روايت كرده رسول خدا صلّى اللّه عليه و آله را ديدم كه خيمه‌اى برافراشته و بر كمانى عربى تكيه زده بود ، در حالى كه على ، فاطمه ، حسن و حسين عليهم السّلام درون خيمه بودند . پس فرمود : « اى گروه مسلمين ! من در صلح هستم با كسى كه با اهل خيمه در صلح باشد و در جنگ هستم با آنكه با آنان بجنگد و دوست هستم با آنكه دوستشان بدارد . كسى جز آنكه جدى سعادتمند دارد ، آنان را دوست\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنمىدارد و دشمنشان نمىشناسد مگر آنكه جدى با شقاوت و تولدى ناشايسته داشته باشد » « 1 » .\r\n( 1 ) 2 - « زيد بن ارقم » روايت كرده كه رسول خدا صلّى اللّه عليه و آله به على ، فاطمه ، حسن و حسين عليهم السّلام فرمود : « من در جنگ هستم با آنكه شما با او بجنگيد و صلح هستم با آنكه وى را صلح نموده باشيد » « 2 » .\r\n( 2 ) 3 - « احمد بن حنبل » به سندش روايت كرده كه پيامبر صلّى اللّه عليه و آله دست حسن و حسين را گرفت و فرمود : « هر كس مرا دوست بدارد و اين دو و پدر و مادرشان را ، روز قيامت همراه من در يك درجه خواهد بود » « 3 » .\r\n( 3 ) 4 - « جابر » روايت كرده كه رسول خدا صلّى اللّه عليه و آله روزى در عرفات ، در حالى كه على رو به رويش بود ، فرمود : « اى على ! به من نزديك شو ، من و تو از يك درخت آفريده شده‌ايم ، من اصل و تو فرع آن هستى و حسن و حسين ، شاخه‌هايش مىباشند ، پس هر كه به شاخه‌اى از آن آويزان شود ، خداوند او را وارد بهشت مىسازد . . . » « 4 » .\r\n( 4 ) 5 - « ابن عباس » روايت كرده : رسول خدا صلّى اللّه عليه و آله فرمود : « ستارگان براى مردم\r\n\r\n\r\n","description":"","footnote":"\r\n( 1 ) الرياض النضرة 2 / 154 .\r\n( 2 ) ترمذى ، صحيح 5 / 699 . و ابن ماجه در سنن خود 1 / 52 روايت كرده كه پيامبر صلّى اللّه عليه و آله فرمود : « من در صلحم با آنكه او را صلح كرده باشيد و در جنگم با هر كه با وى بجنگيد » . و مانند آن را حاكم در مستدرك خود 3 / 149 روايت كرده . و ابن اثير در اسد الغابة 5 / 523 و احمد آن را در مسندش روايت كرده 2 / 442 به سندش از ابو هريره و نيز خطيب بغدادى در تاريخش 7 / 36 .\r\n( 3 ) احمد ، مسند 1 / 77 . ترمذى ، صحيح 5 / 641 . و در تهذيب التهذيب 10 / 430 آمده است كه نصر بن على اين حديث را بيان كرد ، پس متوكل دستور داد وى را هزار تازيانه بزنند . سپس جعفر بن عبد الواحد دربارهء وى با او سخن گفت و به او مىگفت : اين ، از اهل سنت است و همچنان با او بود تا وى را رها كرد .\r\n( 4 ) احمد ، مسند 1 / 77 .\r\n","page_name":" 92 ","page_number":92},
  {"content":"\r\n\r\nزمين ، امانى از غرق نشدن هستند و اهل بيت من براى امتم ، امانى از اختلاف مىباشند ، پس اگر قبيله‌اى از عرب با آن مخالفت كند ، اختلاف مىيابند و حزب شيطان مىشوند . . . » « 1 » .\r\n( 1 ) 6 - « زيد بن ارقم » روايت كرده : رسول خدا صلّى اللّه عليه و آله فرمود : « من در ميان شما دو چيز گرانبها را باقى مىگذارم كه اگر به آنها چنگ بزنيد ، بعد از من گمراه نمىشويد ، يكى از آنها از ديگرى بزرگتر است ، كتاب خدا كه ريسمانى است از آسمان بر زمين كشيده شده و عترتم اهل بيتم كه از هم جدا نشوند تا اينكه بر حوض بر من وارد گردند ، پس بنگريد كه پس از من چگونه با آنها عمل خواهيد كرد . . . » « 2 » .\r\n( 2 ) حديث ثقلين از برجسته‌ترين احاديث نبوى و از معروفترين و مشهورترين آنها در ميان مسلمين مىباشد و اين حديث ، در مواضع فراوانى از پيامبر صلّى اللّه عليه و آله تكرار شده است كه به بعضى از آنها اشاره مىنماييم :\r\n( 3 ) الف - پيامبر صلّى اللّه عليه و آله اين حديث را در حج خود ، در روز عرفه اعلام فرمود ؛ زيرا جابر بن عبد اللّه انصارى روايت نموده : پيامبر خدا را در حج خود ، در روز عرفه ديدم كه بر روى ناقهء قصوايش خطبه ايراد مىكرد و شنيدم او را كه مىگفت :\r\n« اى مردم ! من در ميان شما چيزى را بر جاى مىگذارم كه اگر به آن عمل كنيد ، گمراه نمىشويد : كتاب خدا و عترتم اهل بيتم . . . » « 3 » .\r\n\r\n\r\n","description":"","footnote":"\r\n( 1 ) حاكم ، مستدرك 3 / 149 . و در كنز العمال 12 / 102 و الصواعق المحرقة ، ص 187 آمده است كه آن حضرت صلّى اللّه عليه و آله فرمود : « ستارگان ، امانى براى اهل زمين هستند و اهل بيت من ، امانى براى امتم مىباشند » . و مناوى آن را در فيض القدير 6 / 297 و هيثمى در مجمع خود 9 / 174 ، روايت كرده‌اند .\r\n( 2 ) ترمذى ، صحيح 5 / 663 . اسد الغابة 2 / 12 .\r\n( 3 ) كنز العمال 1 / 172 . ترمذى ، صحيح 5 / 662 .\r\n","page_name":" 93 ","page_number":93},
  {"content":"\r\n\r\n( 1 ) ب - آن حضرت صلّى اللّه عليه و آله آن را در روز غدير بيان كرد ؛ زيرا زيد بن ارقم گويد :\r\nرسول خدا صلّى اللّه عليه و آله در جحفه فرود آمد ، پس روى به مردم كرد و خداوند را حمد و ثنا گفت ، سپس فرمود : « من براى پيامبرى نمىيابم جز نصف عمر پيامبرى كه پيش از او بوده و نزديك است كه فرا خوانده شوم و اجابت نمايم ( و از دنيا بروم ) پس شما چه مىگوييد ؟ » .\r\nگفتند : نصيحت و دلسوزى نمودى .\r\n( 2 ) حضرت فرمود : « آيا گواهى مىدهيد كه پروردگارى جز خداوند نيست و اينكه محمد بنده و فرستاده اوست و اينكه بهشت و جهنم حق است ؟ » گفتند : گواهى مىدهيم .\r\n( 3 ) پس پيامبر صلّى اللّه عليه و آله دست خود را بر سينهء خويش نهاد و سپس فرمود : « و من همراه شما گواهى مىدهم » . و روى به آنان كرد و فرمود : « آيا مىشنويد ؟ » .\r\nگفتند : آرى .\r\n( 4 ) حضرت فرمود : « من پيش از شما كنار حوض خواهم بود و شما بر من كنار حوض وارد مىشويد و اينكه عرض آن ، به فاصلهء صنعا تا بصرا باشد و در آن ، جامهايى است از نقره به شمار ستارگان ، پس بنگريد كه بعد از من با ثقلين چگونه خواهيد بود ؟ » .\r\nشخصى آن حضرت را ندا داد كه يا رسول اللّه ! « ثقلين » چه باشند ؟\r\n( 5 ) پيامبر صلّى اللّه عليه و آله فرمود : « كتاب خدا كه يك طرف در دست خداوند عز و جل است و طرف ديگر آن در دست شماست ، پس به آن چنگ زنيد و ديگرى عشيرهء من است « 1 » . و خداوند لطيف خبير به من خبر داده است كه آنها از\r\n\r\n\r\n","description":"","footnote":"\r\n( 1 ) در كنز العمال 1 / 188 لفظ « عترت من » آمده است .\r\n","page_name":" 94 ","page_number":94},
  {"content":"\r\n\r\nهم جدا نمىشوند تا اينكه كنار حوض بر من وارد شوند و اين را از پروردگارم براى آنها درخواست كرده‌ام پس بر آنها تقدّم نجوييد كه هلاك مىشويد و از آنها كوتاهى نكنيد و آنها را نياموزيد كه آنان از شما داناترند » .\r\n( 1 ) سپس دست على عليه السّلام را گرفت و فرمود : « هر كس را كه من از خود او أولى بودم ، على ولى اوست ، خداوندا ! دوست بدار هر كس را كه با وى دوستى كند و دشمن بدار هر كس را كه دشمن وى باشد » « 1 » .\r\n( 2 ) ج - پيامبر صلّى اللّه عليه و آله اين مطلب را در بستر مرگ اعلام فرمود ، آنگاه كه آن حضرت صلّى اللّه عليه و آله روى به يارانش كرد و به آنان فرمود : « اى مردم ! نزديك است كه به صورتى سريع درگذرم و مرا ببرند و من اين گفته را قبلا به شما گفتم كه عذر نهاده باشم جز اينكه من در ميان شما كتاب پروردگارم عز و جل را بر جاى مىگذارم و عترتم اهل بيتم ، سپس دست على را گرفت و آن را بالا برد و گفت : اين على همراه قرآن است و قرآن همراه على ، از هم جدا نمىشوند تا اينكه در كنار حوض بر من وارد شوند و از آنها خواهم پرسيد كه در مورد آنان پس از من چه بوده است . . . » « 2 » .\r\n( 3 ) حديث ثقلين موثق‌ترين و صحيح‌ترين احاديث نبوى مىباشد و مناوى از سمهودى روايت كرده كه گفته است : « و بر در [ حجره 
  ] بيش از بيست صحابى بودند » « 3 » . و همگى اين حديث را روايت كرده‌اند .\r\n( 4 ) و ابن حجر گفته است : « اين حديث از طرق فراوان ، بيش از بيست صحابى روايت شده است » « 4 » .\r\n\r\n\r\n","description":"","footnote":"\r\n( 1 ) هيثمى ، مجمع 9 / 163 .\r\n( 2 ) الصواعق ، ص 126 .\r\n( 3 ) فيض القدير 3 / 15 .\r\n( 4 ) الصواعق ، ص 228 .\r\n","page_name":" 95 ","page_number":95},
  {"content":"\r\n\r\n( 1 ) اين حديث ، دلالت صريح و واضحى بر حصر امامت در اهل بيت عليهم السّلام و بر عصمت آنان از گناهان و هوسها دارد ؛ زيرا پيامبر صلّى اللّه عليه و آله آنها را قرين كتاب خداوند بزرگ قرار داده كه باطل از پيش رو و از پشت سر به سوى آن نمىآيد و طبيعى است كه هر گونه انحراف آنان از دين ، جدايى از كتاب عزيز شمرده مىشود ، در حالى كه پيامبر صلّى اللّه عليه و آله به عدم جدايى آنان تصريح فرموده تا اينكه كنار حوض بر آن حضرت وارد شوند ، پس دلالت آن عصمت ، امرى آشكار است كه پنهانى در آن نباشد . و نيز پيامبر صلّى اللّه عليه و آله در اين حديث بر امتش تأكيد دارد كه بر آنان تقدم نجويند و رهبرى خود را به آنها بسپارند تا در اين زندگى هلاك نشوند .\r\n( 2 ) بحث دربارهء نتايج اين حديث شريف ، تأليف كتاب خاصى را طلب مىكند كه البته جمعى از علما به صورتى موضوعى و شامل ، به بررسى آن پرداخته‌اند « 1 » .\r\n( 3 ) 7 - « ابو سعيد خدرى » روايت كرده شنيدم پيامبر صلّى اللّه عليه و آله مىفرمود : « همانا مثل اهل بيت من مانند مثل كشتى نوح است كه هر كس بر آن سوار شود ، نجات مىيابد و هر كس از آن بازماند ، غرق مىشود و اينكه مثل اهل بيت در ميان شما همچون باب حطه در بنى اسرائيل است كه هر كس داخل آن شود ، بخشوده مىگردد » « 2 » .\r\n( 4 ) در اين حديث ، دعوتى سازنده و الزام‌آور در مورد تمسك به عترت\r\n\r\n\r\n","description":"","footnote":"\r\n( 1 ) در اين مورد ، مراجعه شود به المراجعات ، ص 71 - 78 . الاصول العامة للفقه المقارن ، ص 164 - 187 .\r\n( 2 ) مجمع الزوائد 9 / 168 و حاكم آن را در مستدرك خود نقل كرده 2 / 43 ، از حنش از ابو ذر . خطيب بغدادى در تاريخش 2 / 19 به سندش از انس بن مالك روايت كرده . ابو نعيم در الحلية 4 / 306 به سندش از سعيد بن جبير از ابن عباس روايت نموده . المتقى در كنز العمال به سندش از ابن زبير و ابن عباس روايت كرده . المحب الطبرى آن را در ذخائر العقبى ، ص 20 به سندش از على روايت نموده .\r\nطبرانى در دو كتاب الاصغر و الاوسط خود از ابو سعيد خدرى روايت كرده است .\r\n","page_name":" 96 ","page_number":96},
  {"content":"\r\n\r\nطاهره وجود دارد كه آن ضمانتى براى نجات امت و سلامتش مىباشد همان گونه كه دور شدن از عترت ، گمراهى و هلاكت را سبب مىشود . « امام شرف الدين » در بيان اين حديث مىگويد :\r\n( 1 ) و تو مىدانى كه مقصود از تشبيه آنان عليهم السّلام به كشتى نوح اين است كه هر كس در دين خود به آنها پناه برد و فروع و اصول آن را از ائمهء آنان دريافت كند ، از عذاب جهنم نجات مىيابد . و هر كس از آنان تخلف جويد ، همچون كسى خواهد بود كه در روز طوفان به كوهى پناه برد تا وى را از امر خدا پناه دهد ، اما آن شخص در آب غرق شد و اين يك در جهنم سوزان - و العياذ باللّه - غرق مىگردد . و وجه تشبيه آنان به باب حطه آن است كه خداى تعالى آن در را مظهرى از مظاهر تواضع در برابر جلال فرمانبردارى از حكم خود قرار داد و بدين گونه وسيله‌اى براى مغفرت مىشد » .\r\n( 2 ) اين وجه شبه را « ابن حجر » نيز مورد توجه قرار داده و پس از اينكه اين احاديث و ديگر موارد همانند آنها را نقل ، كرده ، گفته است :\r\n« وجه تشبيه آنان به كشتى اين است كه هر كس آنها را دوست بدارد و بزرگ شمارد ، به عنوان سپاس نعمت شرف آنان و عمل به هدايت علمايشان ، از ظلمت مخالفات ايمن گردد و هر كس از اين امر تخلف ورزد ، در درياى كفر نعمتها غرق مىشود و در بيابانهاى طغيان هلاكت مىيابد . . . تا اينكه گفت : و باب حطه - يعنى وجه تشبيه آنها به باب حطه - اين است كه خداوند وارد شدن به آن در ، كه دروازهء اريحا يا بيت المقدس است ، همراه با تواضع و استغفار را وسيله‌اى براى مغفرت قرار داد و براى اين امت ، مودت اهل بيت را سببى قرار\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nداده است . . . » « 1 » .\r\n( 1 ) متكلمان شيعه براى حصر امامت در اهل بيت عليهم السّلام به اين حديث استناد جسته‌اند ؛ زيرا پيامبر صلّى اللّه عليه و آله آنها را چون كشتى نوح قرار داد به عنوان ممتاز نمودن آنان از غير آنها ، پس رجوع به آنان سببى براى نجات و تخلف از آنان وسيلهء گمراهى و نابودى است .\r\n( 2 ) 8 - رسول خدا صلّى اللّه عليه و آله فرموده است : « معرفت آل محمد برائت از آتش است و دوستى آل محمد وسيلهء گذر از صراط و ولايت آل محمد ، امان از عذاب مىباشد » « 2 » .\r\n( 3 ) 9 - پيامبر صلّى اللّه عليه و آله فرمود : « هر كس بر دوستى آل محمد بميرد ، شهيد مرده است . همانا هر كس بر دوستى آل محمد بميرد ، آمرزيده شده مىميرد .\r\nهر كس بر دوستى آل محمد بميرد ، توبه‌كننده مىميرد . همانا هر كس بر دوستى آل محمد بميرد ، مؤمن و با ايمان كامل مىميرد . همانا هر كس بر دوستى آل محمد بميرد ، ملك الموت او را مژدهء بهشت مىدهد و پس از او منكر و نكير نيز او را مژده دهند . همانا هر كس بر محبت آل محمد بميرد ، به بهشت زفاف داده مىشود همان گونه كه عروس را به خانهء شوهرش زفاف دهند . همانا هر كس بر دوستى آل محمد بميرد ، در قبر او دو در به سوى بهشت گشوده مىشود . همانا هر كس بر دوستى آل محمد بميرد ، قبرش زيارتگاه فرشتگان رحمت مىشود .\r\nهمانا هر كس بر دوستى آل محمد بميرد ، بر سنّت و جماعت مرده است . همانا هر كس بر دشمنى آل محمد بميرد ، روز قيامت مىآيد در حالى كه ميان دو\r\n\r\n\r\n","description":"","footnote":"\r\n( 1 ) المراجعات ، ص 77 .\r\n( 2 ) همان ، ص 82 .\r\n","page_name":" 98 ","page_number":98},
  {"content":"\r\n\r\nچشمانش نوشته شده : نااميد از رحمت خدا . . . » « 1 » .\r\n( 1 ) پيامبر صلّى اللّه عليه و آله دعوت به موالات عترتش فرمود و اينكه از اعماق جانهايمان ، صادقانه‌ترين نمونه‌هاى دوستى و ولا را داشته باشيم و اينكه اين امر تا آخرين لحظهء زندگيمان استمرار داشته باشد .\r\n( 2 ) 10 - پيامبر صلّى اللّه عليه و آله فرمود : « اهل بيتم را در ميان خود در جايگاه سر نسبت به بدن و جايگاه چشمان از سر قرار دهيد و سر ، بدون دو چشم ، راه را نمىيابد » « 2 » .\r\n( 3 ) 11 - پيامبر صلّى اللّه عليه و آله فرمود : « در روز قيامت ، شخص قدم از قدم بر نمىدارد تا اينكه از او دربارهء چهار چيز پرسيده شود : عمرش را در چه راهى فنا كرده ، بدنش را در چه كارى نابود ساخته ، مالش را از كجا به دست آورده و در چه راهى خرج نموده و دربارهء محبت ما اهل بيت » « 3 » .\r\n( 4 ) 12 - پيامبر صلّى اللّه عليه و آله فرمود : « هر كس شاد شود كه به زندگى من زيست كند و به مرگ من بميرد و در بهشت جاويدانى كه پروردگارم آن را غرس نموده است ، اقامت گزيند ، بعد از من با على موالات نمايد و با دوست او دوستى كند و بعد از من به اهل بيت من پناه برد كه آنان عترت من هستند ، از طينت من آفريده شده‌اند و فهم و علم من به آنان روزى داده شده است ، پس واى بر آن افراد از امت من كه فضل آنان را تكذيب كنند و با آنها صلهء مرا قطع نمايند ، خداوند شفاعتم را نصيبشان نگرداند » « 4 » .\r\n( 5 ) 13 - على عليه السّلام فرمود : « رسول خدا صلّى اللّه عليه و آله مرا خبر داد كه نخستين كسانى كه\r\n\r\n\r\n","description":"","footnote":"\r\n( 1 ) المراجعات ، ص 83 به نقل از ثعلبى در تفسير آيهء مودت در تفسير كبيرش .\r\n( 2 ) المراجعات ، ص 81 به نقل از الشرف المؤبد ، ص 58 .\r\n( 3 ) المراجعات ، ص 82 به نقل از سيوطى در احياء الميت و نبهانى در اربعينش .\r\n( 4 ) كنز العمال ج 12 / 102 .\r\n","page_name":" 99 ","page_number":99},
  {"content":"\r\n\r\nوارد بهشت مىشوند : من ، فاطمه ، حسن و حسين هستند ، گفتم يا رسول اللّه ! پس محبان ما ، فرمود : آنان پشت سر شما هستند » « 1 » .\r\n( 1 ) 14 - « ابو سعيد خدرى » روايت كرده كه پيامبر صلّى اللّه عليه و آله بر حضرت فاطمه عليها السّلام وارد شد و فرمود : « من و تو و اين كه خوابيده است ( يعنى على ) و آن دو ( يعنى حسن و حسين ) روز قيامت در يك مكان خواهيم بود « 2 » » .\r\n( 2 ) اينها بعضى از احاديثى است كه از پيامبر صلّى اللّه عليه و آله در فضل عترتش رسيده است و هر كس در آنها تأمل نمايد به مقصود مورد نظر پيامبر صلّى اللّه عليه و آله منتهى مىشود كه همانا قرار دادن رهبرى اسلامى در دست ائمهء اهل بيت عليهم السّلام مىباشد ، آنان كه طاعت خدا را بر هر چيزى ترجيح داده‌اند تا امت در مسير خود از راه هدايت و صلاح ، دور نشوند و در رفتار خود از آنچه خداوند فرمان داده است ، منحرف نگردند تا در ميان آنان عدالت و حق گسترش يابد و راه قدرتهاى ستمگر بسته شود تا بر منبرهاى حكومت و خلافت اسلامى نجهند .\r\n( 3 )\r\n\r\nدستهء دوّم\r\nمصادر سيرهء نبوى و احاديث ، سرشار است از اخبار فراوانى كه از پيامبر صلّى اللّه عليه و آله در حق سبطين عليهما السّلام و درجهء اهميت و مقام ارجمندشان نزد آن حضرت رسيده كه به بعضى از آنها اشاره مىنماييم :\r\n( 4 ) 1 - « ابو ايوب » روايت كرده : « بر پيامبر خدا صلّى اللّه عليه و آله وارد شدم در حالى كه حسن و حسين عليهما السّلام نزد آن حضرت ( و يا در حجره‌اش ) مشغول بازى بودند .\r\nپس گفتم : يا رسول اللّه ! آيا آنها را دوست مىدارى ؟ فرمود : چگونه آنها را\r\n\r\n\r\n","description":"","footnote":"\r\n( 1 ) حاكم ، مستدرك 3 / 151 .\r\n( 2 ) همان 3 / 137 .\r\n","page_name":" 100 ","page_number":100},
  {"content":"\r\n\r\nدوست نداشته باشم در حالى كه آنها دو گل من از دنيا هستند كه آنها را مىبويم » « 1 » .\r\n( 1 ) پيامبر صلّى اللّه عليه و آله در مواضع عديده‌اى لقب ريحانتين ( دو گل ) به آنها داده كه به بعضى از آنها اشاره مىنماييم :\r\n( 2 ) الف - « سعيد بن راشد » روايت كرده : حسن و حسين عليهما السّلام به سوى پيغمبر خدا صلّى اللّه عليه و آله مىشتافتند . پس پيامبر يكى از آنها را برداشت و زير بغل گرفت . سپس ديگرى آمد و آن حضرت او را زير بغل ديگر خود گرفت و فرمود : « اينها دو گل من از دنيا هستند ، هر كس مرا دوست بدارد ، آنها را دوست داشته باشد « 2 » » .\r\n( 3 ) ب - « سعد بن مالك » گويد : بر پيامبر صلّى اللّه عليه و آله وارد شدم در حالى كه حسن و حسين بر پشت آن حضرت بازى مىكردند ، پس گفتم : يا رسول اللّه ! آيا آنها را دوست مىدارى ؟ فرمود : « چرا آنها را دوست نداشته باشم در حالى كه آنها دو گل من از دنيا هستند « 3 » ؟ » .\r\n( 4 ) ج - « انس بن مالك » روايت كرده : داخل شدم ( يا شايد داخل شدم ) بر رسول خدا صلّى اللّه عليه و آله در حالى كه حسن و حسين بر شكم آن حضرت مىغلتيدند و مىفرمود : « اينان دو گل من از اين امت هستند « 4 » » .\r\n( 5 ) د - « ابو بكره » روايت كرده : حسن و حسين عليهما السّلام بر پشت رسول خدا صلّى اللّه عليه و آله مىايستادند در حالى كه آن حضرت در نماز بود ، پس ايشان آنها را با دست خود\r\n\r\n\r\n","description":"","footnote":"\r\n( 1 ) مجمع الزوائد 9 / 181 . و ذهبى آن را در سير اعلام النبلاء 3 / 282 با اندكى تغيير روايت كرده .\r\nمختصر صفة الصفوة ، ص 62 . ابن عساكر ، ترجمة امام الحسين من تاريخ دمشق ، ص 61 .\r\n( 2 ) ذخائر العقبى ، ص 124 .\r\n( 3 ) كنز العمال 13 / 671 .\r\n( 4 ) نسائى ، خصائص ، ص 125 . و در مسند امام زيد ، ص 469 آمده : « فرزند ، گل است و دو گل من حسن و حسين هستند » .\r\n","page_name":" 101 ","page_number":101},
  {"content":"\r\n\r\nنگه مىداشت تا كمر خود را راست كند و آنها بر روى زمين قرار گيرند و هنگامى كه از نماز فارغ شد ، آنها را در دامن خود نشاند و سپس فرمود : « اين دو فرزند من ، دو گل من از دنيا هستند » « 1 » .\r\n( 1 ) ه - « جابر » روايت كرده است كه رسول خدا صلّى اللّه عليه و آله به على بن أبي طالب عليه السّلام فرمود : « سلام بر تو اى پدر دو گل من ! تو را به نيكى سفارش مىكنم در مورد دو گل من از دنيا كه به زودى دو ركن تو فرو مىريزند و خداوند جانشين من بر تو باشد . پس هنگامى كه حضرت پيامبر صلّى اللّه عليه و آله در گذشت ، على عليه السّلام گفت : اين يكى از دو ركنى است كه پيامبر صلّى اللّه عليه و آله فرمود و وقتى كه حضرت فاطمه عليها السّلام از دنيا رفت ، حضرت على گفت : اين ركن دوّم است كه پيامبر صلّى اللّه عليه و آله فرموده بود » « 2 » .\r\n( 2 ) و - « بخارى » به سندش از « ابى نعيم » روايت كرده : « من شاهدى براى ابن عمر بودم كه مردى از او دربارهء خون پشه سؤال كرد ، پس گفت : تو كيستى ؟\r\nگفت : از اهل عراق هستم . گفت : اين را بنگريد كه دربارهء خون پشه از من مىپرسد ، در حالى كه فرزند پيامبر صلّى اللّه عليه و آله را كشته‌اند و من شنيدم پيامبر صلّى اللّه عليه و آله را كه مىفرمود : آنها دو گل من از دنيا هستند « 3 » » .\r\n( 3 ) 2 - « انس بن مالك » روايت كرده : از رسول خدا صلّى اللّه عليه و آله پرسيده شد كدام يك از اهل بيت نزد تو محبوبترند ؟ آن حضرت صلّى اللّه عليه و آله فرمود : « حسن و حسين » . و آن حضرت به فاطمه مىگفت : « دو پسرم را صدا كن . پس آنها را مىبوييد و به خود مىفشرد « 4 » » .\r\n\r\n\r\n","description":"","footnote":"\r\n( 1 ) كنز العمال 13 / 667 .\r\n( 2 ) حلية الاولياء 3 / 201 .\r\n( 3 ) بخارى ، صحيح ، 8 / 8 و 5 / 33 . فضائل الخمسة من الصحاح الستة 3 / 183 .\r\n( 4 ) ترمذى ، صحيح 5 / 657 . فيض القدير 1 / 148 .\r\n","page_name":" 102 ","page_number":102},
  {"content":"\r\n\r\n( 1 ) 3 - « ابن عباس » روايت كرده : در حالى كه ما يك روز همراه پيامبر صلّى اللّه عليه و آله بوديم ، فاطمه عليها السّلام گريان آمد . پس پيامبر خدا صلّى اللّه عليه و آله به او فرمود : پدرت فدايت باد ! چه چيزى تو را گريانده است ؟ گفت : حسن و حسين خارج شده‌اند و نمىدانم كه شب را در كجا به صبح رسانده‌اند . پيامبر صلّى اللّه عليه و آله به او فرمود : گريه نكن كه آفريدگار آنان از من و تو به آنها مهربانتر است ، سپس دو دستش را بلند كرد و گفت : « خداوندا ! آنها را محافظت فرما و به سلامت بدار » .\r\n( 2 ) پس جبرئيل فرود آمد و گفت : اى محمد ! غمگين مباش كه آن دو در محلهء بنى النجار خفته‌اند و خداوند فرشته‌اى را مأمور آنان كرده كه آنها را محافظت نمايد . پيامبر برخاست و در حالى كه اصحابش به همراه وى بودند ، به سوى آن محل رفتند و حسن و حسين عليهما السّلام را ديدند كه دست در آغوش يكديگر به خواب رفته‌اند و آن فرشتهء مأمور آنها يكى از دو بال خود را در زير آنها قرار داده و بال ديگر را در بالاى آنها سايبان ساخته بود . پيامبر خم شد و آنها را مىبوسيد تا اينكه از خواب بيدار شدند . سپس حسن را بر دوش راست و حسين را بر دوش چپ خود گذاشت . پس ابو بكر با او رو به رو شد و گفت : يا رسول اللّه ! يكى از دو كودك را به من بده تا او را به جاى تو بردارم . پيامبر صلّى اللّه عليه و آله فرمود : « بهترين مركب ، مركب آنان است و آنها بهترين سواران هستند و پدرشان از آنها بهتر است » . تا اينكه به مسجد رسيد . پس رسول خدا صلّى اللّه عليه و آله به پا خاست در حالى كه آن دو بر دوش وى بودند . سپس فرمود : « اى گروه مسلمين ! مىخواهيد شما را به بهترين مردم از نظر جد و جده راهنمايى كنم ؟ » .\r\nگفتند : آرى ، يا رسول اللّه ! ( 3 ) آن حضرت صلّى اللّه عليه و آله فرمود : « حسن و حسين هستند كه جدشان رسول خدا خاتم فرستادگان است و جدهء آنان ، خديجه بنت خويلد سرور زنان اهل بهشت مىباشد » .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n( 1 ) سپس آن حضرت صلّى اللّه عليه و آله فرمود : « مىخواهيد شما را به بهترين مردم از جهت عمو و عمه راهنمايى كنم ؟ » .\r\nگفتند : آرى ، اى پيامبر خدا ! فرمود : « حسن و حسين ، عمويشان جعفر بن أبي طالب و عمهء آنها ام هانى دختر ابو طالب مىباشد » .\r\n( 2 ) سپس فرمود : « مىخواهيد بهترين مردم از نظر دايى و خاله را به شما معرفى كنم ؟ » .\r\nگفتند : آرى ، اى رسول خدا ! آن حضرت صلّى اللّه عليه و آله فرمود : « حسن و حسين ، دائيشان قاسم فرزند رسول خدا و خالهء آنان ، زينب دختر رسول خدا مىباشد » .\r\n( 3 ) پس از آن ، پيامبر صلّى اللّه عليه و آله فرمود : « خداوندا ! تو مىدانى كه حسن و حسين و عمويشان در بهشت هستند و عمهء آنها در بهشت مىباشد و هر كس آنها را دوست بدارد ، در بهشت است و هر كس آنان را دشمن بدارد ، در جهنم مىباشد « 1 » » .\r\nاين حديث شريف ، آشكارا ميزان دوستى آن حضرت صلّى اللّه عليه و آله را نسبت به دو سبط خود نشان مىدهد و اينكه آن دو ، محبوبترين اهل بيت وى نزد او هستند ، همچنانكه آن دو برترين مردم از نظر نسب و حسب مىباشند و هر كس آنها را دوست بدارد همراه آنان در جايگاه بزرگى در فردوس برين جاى مىگيرد .\r\n( 4 ) 4 - « عمر » روايت كرده : حسن و حسين عليهما السّلام را بر شانه‌هاى پيامبر صلّى اللّه عليه و آله ديدم ، پس گفتم : اسب در زير شما مىباشد . پيامبر صلّى اللّه عليه و آله فرمود :\r\n« و بهترين سواران آنها هستند » « 2 » .\r\n\r\n\r\n","description":"","footnote":"\r\n( 1 ) ذخائر العقبى ، ص 130 .\r\n( 2 ) مجمع الزوائد 9 / 182 . كنز العمال 13 / 658 .\r\n","page_name":" 104 ","page_number":104},
  {"content":"\r\n\r\n( 1 ) و به همين مضمون ، جابر روايت كرده : بر پيامبر صلّى اللّه عليه و آله وارد شدم در حالى كه حسن و حسين بر پشت او بودند و آن حضرت مىفرمود : « بهترين شتر ، شتر شماست و بهترين دو لنگهء بار ، شما هستيد « 1 » » .\r\n« سيد حميرى » اين مطلب را با اين گفتهء خود به نظم آورده است :\r\n اتى حسنا و الحسين الرسول * و قد برزا ضحوة يلعبان\r\nفضمها و تفداهما * و كانا لديه بذاك المكان\r\nو مرا و تحتها عاتقاه * فنعم المطية و الراكبان \r\n« پيامبر ، حسن و حسين را ديد كه يك روز بازى مىكردند » .\r\n« پس آنها را در آغوش گرفت و گفت فدايتان شوم ! » .\r\n« و آنها بر دوش او سوار شدند و گذشتند كه بهترين مركوب بود و آنان بهترين سواران بودند » .\r\n( 2 ) 5 - « ابو سعيد خدرى » روايت كرده : رسول خدا صلّى اللّه عليه و آله فرمود : « حسن و حسين دو سرور جوانان اهل بهشت هستند . . . « 2 » » .\r\n\r\n\r\n","description":"","footnote":"\r\n( 1 ) كنز العمال 13 / 663 . مجمع الزوائد 9 / 182 .\r\n( 2 ) ترمذى ، صحيح 5 / 656 . مختصر صفة الصفوة ، ص 62 . احمد بن حنبل ، مسند 3 / 62 . حلية الاولياء 5 / 71 . تاريخ بغداد 9 / 231 و حاكم آن را در مستدرك 3 / 168 به سندش از ابن عمر روايت كرده كه پيامبر صلّى اللّه عليه و آله فرمود : « حسن و حسين دو سرور جوانان اهل بهشت هستند و پدرشان از آنان بهتر است » . و با اين نص در مسند امام زيد وارد شده است . و در الاصابة 1 / 266 جهم روايت كرده :\r\nشنيدم رسول خدا را كه مىفرمود : « حسن و حسين دو سرور جوانان اهل بهشت مىباشند » .\r\nو در كنز العمال 6 / 221 آمده : « حسن و حسين دو سرور جوانان اهل بهشت هستند ، هر كس آن دو را دوست بدارد ، مرا دوست داشته و هر كه آن دو را دشمن بدارد مرا دشمن داشته است » .\r\nو در جامع الكبير سيوطى از ابن عساكر به سندش از حذيفه آمده است كه رسول خدا صلّى اللّه عليه و آله فرمود : « فرشته‌اى به سوى من آمد ، پس به من سلام كرد ، از آسمان فرود آمده بود و پيش از آن فرود نيامده بود و مرا مژده داد كه حسن و حسين دو سرور جوانان اهل بهشت هستند و اينكه فاطمه سرور زنان اهل بهشت مىباشد . . . » .\r\n","page_name":" 105 ","page_number":105},
  {"content":"\r\n\r\n( 1 ) 6 - « سلمان فارسى » روايت كرده : شنيدم رسول خدا صلّى اللّه عليه و آله را كه مىفرمود :\r\n« حسن و حسين دو پسرم هستند ، هر كس آنها را دوست بدارد ، مرا دوست داشته است و هر كس مرا دوست بدارد ، خداوند او را دوست مىدارد و هر كس را خداوند دوست بدارد ، او را به بهشت وارد مىسازد و هر كه آنان را دشمن بدارد ، مرا دشمن داشته و هر كس مرا دشمن بدارد ، خداوند او را دشمن مىداند و هر كه را خداوند دشمن بدارد ، او را به جهنم وارد مىسازد . . . « 1 » » .\r\n( 2 ) 7 - پيامبر صلّى اللّه عليه و آله در حال خطبه بود كه حسن و حسين آمدند در حالى كه دو پيراهن قرمز رنگ پوشيده بودند و راه مىرفتند و پايشان به زمين برخورد مىكرد ، پس پيامبر صلّى اللّه عليه و آله از منبر پايين آمد و آنها را برداشت و نزد خود گذاشت و فرمود : « راست گفت خداوند ، آنجا كه مىفرمايد : همانا اموال و فرزندانتان فتنه هستند ، به اين دو كودك نگاه كردم كه راه مىرفتند و پايشان به زمين برخورد مىكرد ، پس صبر نكردم تا اينكه سخنم را قطع نمودم و آنها را برداشتم . . . « 2 » » .\r\n\r\n\r\n","description":"","footnote":"\r\n( 1 ) حاكم ، مستدرك 3 / 166 . و با اندكى تغيير ، هيثمى آن را در مجمعش آورده 9 / 111 . و نيز متقى آن را در كنز العمال 12 / 120 روايت كرده و در سنن ابن ماجه 1 / 51 از ابو هريره ، گفت : رسول خدا صلّى اللّه عليه و آله فرمود : « هر كس حسن و حسين را دوست بدارد ، مرا دوست داشته و هر كه با آنان دشمن باشد ، مرا دشمن داشته است » .\r\nو در تهذيب التهذيب در شرح حال نصر بن على ازدى ، على بن صواف از عبد اللّه بن احمد روايت كرده كه نصر حديث گفته است كه رسول خدا صلّى اللّه عليه و آله دست حسن و حسين را گرفت و گفت :\r\n« هر كس مرا دوست بدارد و اينها و پدرشان را دوست بدارد ، همراه من در روز قيامت در درجه‌ام خواهد بود » .\r\nهنگامى كه متوكل آن را شنيد ، دستور داد او را هزار تازيانه بزنند . پس جعفر بن عبد الواحد با وى درباره‌اش سخن گفت و به او مىگفت : اين ، از اهل سنّت است و همچنان با وى بود تا او را رها كرد .\r\n( 2 ) ترمذى ، صحيح 5 / 658 . نسائى ، صحيح 3 / 108 . حاكم ، مستدرك 1 / 287 . ابى داوود ، صحيح 1 / 290 . احمد بن حنبل ، مسند 5 / 354 . بيهقى ، سنن 3 / 218 . اسد الغابة 2 / 12 . كنز العمال 12 / 114 ، نسائى ، سنن 3 / 108 و در الصواعق المحرقة ، ص 191 .\r\n","page_name":" 106 ","page_number":106},
  {"content":"\r\n\r\n( 1 ) 8 - « يعلى بن مره » روايت كرده : حسن و حسين در حالى كه براى رسيدن به رسول خدا با يكديگر مسابقه مىدادند ، پيش آمدند . آن حضرت آنها را در آغوش گرفت و فرمود : « همانا فرزند مايهء بخل و جبن است . . . « 1 » » .\r\n( 2 ) 9 - پيامبر صلّى اللّه عليه و آله فرمود : « حسن و حسين دو سبط « 2 » از اسباط هستند » « 3 » .\r\n( 3 ) 10 - « انس » روايت كرده كه پيامبر صلّى اللّه عليه و آله فرمود : « محبوبترين اهل بيت نزد من حسن و حسين هستند . . . « 4 » » .\r\n( 4 ) 11 - « انس » روايت كرده : از پيامبر صلّى اللّه عليه و آله پرسيدند كداميك از اهل بيت شما نزد تو محبوب‌تر هستند ؟ فرمود : « حسن و حسين » . و آن حضرت به فاطمه مىفرمود : « دو پسرم را براى من فرا خوان ، پس آنان را مىبوييد و در آغوش مىگرفت . . . » « 5 » .\r\n( 5 ) 12 - پيامبر صلّى اللّه عليه و آله فرمود : « حسن و حسين دو امام هستند ، چه قيام كنند و چه بنشينند . . . » « 6 » .\r\nپيامبر صلّى اللّه عليه و آله جامهء امامت را بر دو ريحانهء خويش پوشاند و آن را از ذاتيات آنان قرار داد ؛ خواه قيام به امر كنند و امور خلافت را بر عهده گيرند و خواه چنين نباشد .\r\n\r\n\r\n","description":"","footnote":"\r\n( 1 ) حاكم ، مستدرك 3 / 168 . احمد بن حنبل ، مسند 4 / 172 . و معناى حديث اين است كه فرزند ، پدرش را به بخل و جبن وامىدارد .\r\n( 2 ) « سبطان » تثنيهء سبط است و در لسان العرب 9 / 181 آمده است كه « سبط » امتى از امم است در خير .\r\n( 3 ) كنز العمال 12 / 119 . الصواعق المحرقة ، ص 192 . الادب المفرد . و در صبح الاعشى 1 / 430 آمده است كه حسن و حسين عليهما السّلام نخستين كسانى هستند كه در اسلام ، « سبطين » ناميده شدند .\r\n( 4 ) ترمذى ، صحيح ، كنز العمال 12 / 116 .\r\n( 5 ) ابن الديبع ، تيسير الوصول 3 / 320 .\r\n( 6 ) بحار الانوار 10 / 78 . و در نزهة المجالس 2 / 476 آمده است كه رسول خدا صلّى اللّه عليه و آله به حسن و حسين فرمود : « شما دو امام هستيد و شفاعت براى مادر شماست » و اين حديث در صفحهء 129 در الاتحاف بحب الاشراف آمده است .\r\n","page_name":" 107 ","page_number":107},
  {"content":"\r\n\r\n( 1 )\r\n\r\nدوستى عميق\r\nراويان ، نشانه‌هاى فراوانى بر درجهء علاقهء پيامبر صلّى اللّه عليه و آله و شدت دوستى آن حضرت نسبت به دو سبط خويش بيان كرده‌اند كه اينك به بعضى از آنها اشاره مىنماييم :\r\n( 2 ) 1 - هرگاه حسن و حسين از آن حضرت دور مىشدند ، به شدت نسبت به آنان مشتاق مىشد و دستور مىداد تا آنها را نزد وى بياورند ، پس آنان را مىگرفت و مىبوييد و به سينهء خويش مىفشرد .\r\n( 3 ) 2 - « عبد اللّه بن جعفر » گويد : « رسول خدا صلّى اللّه عليه و آله هرگاه از سفرى بازمىگشت ، با من يا با حسن يا حسين ديدار مىكرد « 1 » » .\r\n( 4 ) 3 - دوستى آن حضرت صلّى اللّه عليه و آله نسبت به دو سبط خويش تا بدانجا رسيد كه بيعت آنان را با خود ضمن سه كودك خردسالى كه از اهل بيت با وى بيعت كردند ، پذيرا گشت كه آنها همراه عموزاده‌شان عبد اللّه بن جعفر بودند و جز آنها هرگز با كودكى خردسال بيعت ننمود « 2 » .\r\n( 5 ) 4 - آن حضرت صلّى اللّه عليه و آله آن دو را بر مركب خويش سوار مىكرد ، پس يكى از آنها را جلو خويش و ديگرى را پشت سر خود قرار مىداد . . . « 3 » .\r\n( 6 ) 5 - عطوفت آن حضرت صلّى اللّه عليه و آله و محبتش نسبت به دو سبط خود تا بدانجا بود كه آن حضرت ، نماز عشا را مىخواند ، پس هرگاه سجده مىكرد ، بر پشت او سوار مىشدند ، وقتى كه سر بر مىداشت ، آنان را به آرامى مىگرفت و بر زمين\r\n\r\n\r\n","description":"","footnote":"\r\n( 1 ) دارمى ، سنن 2 / 285 .\r\n( 2 ) العقد الفريد 2 / 243 .\r\n( 3 ) مسلم ، صحيح 4 / 1883 .\r\n","page_name":" 108 ","page_number":108},
  {"content":"\r\n\r\nمىگذاشت و هر وقت دوباره به سجده مىرفت ، آنان باز بر پشت او مىرفتند تا اينكه نمازش را تمام مىكرد و آنها را بر رانهاى خويش مىنشاند . . . « 1 »\r\n( 1 ) پيامبر صلّى اللّه عليه و آله عنايت و محبت خود را به دو سبط خويش ارزانى مىداشت تا مسلمانان ، درجهء اهميت آنها را نزد آن حضرت ببينند و نسبت به آنان مودت خود را ابراز كنند و رهبرى روحى و رمانى خود را به عهدهء آن دو گذارند تا امت را به سوى درجات زندگى شرافتمندانه‌اى كه انسان همهء خواسته‌هايش را در آن مىيابد ، پيش برند .\r\n( 2 )\r\n\r\nدستهء سوّم\r\nاخبارى كه از پيامبر صلّى اللّه عليه و آله در فضيلت ريحانه‌اش حضرت امام حسين عليه السّلام رسيده و نشانه‌هاى شخصيت وى را مشخص مىكند ، متواتر شده‌اند كه بخش بزرگى از اهتمام پيامبر صلّى اللّه عليه و آله به آن حضرت را در بر دارد . بعضى از آن اخبار بدين شرح مىباشد :\r\n( 3 ) 1 - « جابر بن عبد اللّه » روايت كرده : رسول خدا صلّى اللّه عليه و آله فرمود : « هر كس بخواهد به سرور جوانان اهل بهشت بنگرد ، پس به حسين بن على نگاه كند . . . » « 2 » .\r\n( 4 ) 2 - « ابو هريره » روايت كرده : رسول خدا صلّى اللّه عليه و آله را ديدم كه حسين بن على را برداشته بود و مىفرمود : « خداوندا ! من او را دوست دارم ، پس او را دوست\r\n\r\n\r\n","description":"","footnote":"\r\n( 1 ) احمد ، مسند .\r\n( 2 ) ابن عساكر ، ترجمة امام الحسين ، ص 83 . از كتابهاى خطى كتابخانهء حضرت امير المؤمنين عليه السّلام .\r\nو سير اعلام النبلاء 3 / 282 .\r\n","page_name":" 109 ","page_number":109},
  {"content":"\r\n\r\nبدار » « 1 » .\r\n( 1 ) 3 - « يعلى بن مره » روايت كرده : همراه پيامبر صلّى اللّه عليه و آله به سوى يك ميهمانى مىرفتيم كه ما را به آن دعوت كرده بودند ، ناگاه حسين را ديديم كه در كوچه‌اى بازى مىكرد ، پس پيامبر صلّى اللّه عليه و آله پيش رفت و دستهايش را گشود ، آن طفل ، اين طرف و آن طرف فرار مىكرد و پيامبر صلّى اللّه عليه و آله با او مىخنديد تا اينكه او را گرفت و يك دست خود را زير چانه‌اش قرار داد و دست ديگرش را روى سر او گذاشت « 2 » پس او را بوسيد و گفت : « حسين از من است و من از حسين هستم ، خداوند دوست بدارد هر كس را كه حسين را دوست بدارد ، حسين سبطى از اسباط است . . . » « 3 » .\r\n( 2 ) پيامبر صلّى اللّه عليه و آله با اين حديث شريف ، ميزان ارتباط عميق ميان خود و ميان فرزندش را مدلل ساخت و گمان قويتر آنكه آن حضرت صلّى اللّه عليه و آله با گفتهء خود « حسين از من است » ، رابطهء نسبى ميان خود و او را در نظر نداشته بلكه امر ديگرى را كه دقيق‌تر و عميق‌تر مىباشد ، مورد نظر آن حضرت بوده است ؛ زيرا وى در برگيرندهء روح ، هدايت و جهت‌گيريهاى عظيم آن حضرت بود . او اصلاح انسان و بالا بردن وى و پيشرفت عوامل زندگى او بر اساس ايمان به خداوند را مد نظر داشت كه همهء مفاهيم خير و صلح در زمين را در بر دارد .\r\n( 3 ) همچنين آن حضرت صلّى اللّه عليه و آله با گفتهء خويش « و من از حسين هستم » اين\r\n\r\n\r\n","description":"","footnote":"\r\n( 1 ) حاكم ، مستدرك 3 / 177 . و در نور الابصار ، ص 254 لفظ حديث چنين است : « خداوندا ! من او را دوست دارم و دوست دارم هر كس را كه او را دوست داشته باشد » .\r\n( 2 ) و در روايتى « پس يك دست خود را زير كمر او قرار داد و دست ديگر را زير چانه‌اش گذاشت و دهن بر دهانش نهاد در حالى كه مىفرمود : حسين از من است . . . » .\r\n( 3 ) ابن ماجه ، سنن 1 / 51 . احمد بن حنبل ، مسند 4 / 172 اسد الغابة 2 / 19 . تهذيب الكمال ، 6 / 401 .\r\nتيسير الوصول 3 / 320 حاكم ، مستدرك 3 / 177 . انساب الاشراف ، ج 3 / 142 .\r\n","page_name":" 110 ","page_number":110},
  {"content":"\r\n\r\nمطلب را در نظر داشت كه آنچه را سبط عظيم در جانبازى و فداكارى در راه دين مىبخشد و آنچه از فعاليتهاى بزرگ در راه تجديد رسالت اسلام و زنده نگهداشتن آن در طول نسلهاى آينده ، به سبب جانبازيهاى خود موجب مىشود ، به سبب آن ، پيامبر صلّى اللّه عليه و آله به حق از امام حسين مىباشد ، زيرا وى تجديد كنندهء دين او و نجات دهندهء آن از شرّ آن گروه حاكم بود كه براى محو اسلام از روى نقشهء اين جهان كوشيد تا مفاهيم جاهليت و خرافاتش را بر صحنهء زندگى بازگرداند ، در حالى كه امام با نهضتش ، رؤياهاى امويان را درهم ريخت و شادابى و زندگى را به اسلام بازگرداند و پرچم آن را بلند و در اهتزاز براى همهء نسلها بر افراشت .\r\n( 1 ) همچنين پيامبر صلّى اللّه عليه و آله بر عظمت نوهء خويش دلالت نمود كه لفظ « سبط » بر او نهاد و مقصود آن حضرت اين بود كه وى امتى است از امتها ، قائم به ذات خويش و مستقل در نفس خود ، پس او امتى از امتها در خير امت و امتى از شرف در ميان همهء نسلها و براى تمام روزگاران بود .\r\n( 2 ) 5 - صحابى عظيم ، « سلمان فارسى » روايت كرده : بر پيامبر صلّى اللّه عليه و آله وارد شدم و ديدم كه حسين بن على بر ران آن حضرت است و در حالى كه بر دهانش بوسه مىزد ، مىفرمود : « تو سرورى فرزند سرور ، تو امامى فرزند امام و برادر امام و پدر امامان و تو حجت خدا و فرزند حجت او و پدر حجتهاى نهگانه از نسل خود هستى كه نهمين آنها قائم آنهاست » « 1 » .\r\n( 3 ) 6 - پيامبر صلّى اللّه عليه و آله فرمود : « اين ( يعنى حسين ) امام ، فرزند امام ، برادر\r\n\r\n\r\n","description":"","footnote":"\r\n( 1 ) المراجعات ، ص 287 .\r\n","page_name":" 111 ","page_number":111},
  {"content":"\r\n\r\nامام است ، پدر نه امام . . . » « 1 » .\r\n( 1 ) 7 - « ابو العباس » روايت كرده : نزد پيامبر صلّى اللّه عليه و آله بودم در حالى كه فرزندش ابراهيم بر ران چپش بود و حسين بن على بر ران راستش و پيامبر گاهى اين و گاه آن ديگر را مىبوسيد كه ناگهان جبرئيل با پيامى از پروردگار جهانيان فرود آمد و هنگامى كه از نزد آن حضرت رفت ، فرمود : جبرئيل از پروردگارم نزد من آمد و به من گفت : « اى محمد ! پروردگارت به تو سلام مىرساند و به تو مىفرمايد :\r\nهر دو را براى تو نمىگذارم ، پس يكى از آنها را فداى ديگرى كن » .\r\n( 2 ) پس پيامبر به « ابراهيم » نگاه كرد و گريست ، آنگاه گفت : اگر ابراهيم بميرد ، غير از من كسى بر او غمگين نمىشود در حالى كه مادر حسين ، فاطمه و پدرش على ، ابن عم من كه گوشت و خون من است و هرگاه بميرد ، دخترم سوگوار مىشود و عموزاده‌ام به سوگ مىنشيند و من بر او غمناك مىشوم و من سوگ خود را بر سوگ آن دو ترجيح مىدهم ، اى جبرئيل ! ابراهيم گرفته شود ، ابراهيم را فداى حسين كردم . پس سه روز بعد ، ابراهيم در گذشت و پيامبر صلّى اللّه عليه و آله هرگاه حسين را مىديد كه به سويش مىآيد ، او را مىبوسيد و بر سينه‌اش مىفشرد و بر لبانش بوسه مىزد و مىفرمود : « فداى كسى شوم كه پسرم ابراهيم را فدايش ساختم » « 2 » .\r\n( 3 ) 8 - « ابن عباس » روايت كرده : پيامبر صلّى اللّه عليه و آله حسين را بر دوش خود سوار كرده بود ، پس مردى به وى گفت : اى پسر ! بر بهترين مركب سوار گشته‌اى .\r\nپيامبر صلّى اللّه عليه و آله به وى پاسخ داد : « و او بهترين سوار است . . . » « 3 » .\r\n\r\n\r\n","description":"","footnote":"\r\n( 1 ) منهاج السنة 4 / 210 .\r\n( 2 ) تاريخ بغداد 2 / 204 .\r\n( 3 ) التاج الجامع للاصول 3 / 218 . كنز العمال 13 / 650 . بداية النهاية 8 / 36 .\r\n","page_name":" 112 ","page_number":112},
  {"content":"\r\n\r\n( 1 ) 9 - « يزيد بن ابن زياد » روايت كرده : پيامبر صلّى اللّه عليه و آله از خانهء عايشه خارج شد و بر خانهء فاطمه گذشت و شنيد كه حسين گريه مىكند . پس آن حضرت صلّى اللّه عليه و آله از اين امر ناراحت شد و به فاطمه فرمود : « آيا نمىدانى كه گريه‌اش مرا مىآزارد . . . » « 1 » .\r\n( 2 ) 10 - « عبد اللّه بن شداد » از پدرش روايت كرده : رسول خدا صلّى اللّه عليه و آله سجده‌اى طولانى نمود تا آنجا كه گمان كرديم اتفاقى افتاده و يا اينكه وحى بر او نازل شده است ، پس ، از آن حضرت در مورد آن پرسيديم ، فرمود : « هيچ‌كدام از اينها نبود ، بلكه پسرم مرا مركب خود قرار داد و دوست نداشتم كه او را به عجله اندازم تا به خواستهء خود برسد . . . » « 2 » .\r\n( 3 ) اينها بعضى از اخبارى است كه از پيامبر صلّى اللّه عليه و آله در مورد ريحانه‌اش رسيده كه نشانهاى افتخار و شرافتى هستند كه به وى بخشيده و اعلامى از آن حضرت بوده است به اينكه سايه و حقيقتش در اين طفل نمايانده خواهد شد و او تصويرى بىهمتا براى انسانيت و الا و اسرار عظيم آن حضرت خواهد بود .\r\n( 4 )\r\n\r\nخبر دادن پيامبر در مورد شهادت امام حسين عليه السّلام\r\nپيامبر صلّى اللّه عليه و آله ياران خود را از كشته شدن ريحانه و سبط خويش با خبر ساخت و اين امر را ميان مسلمين انتشار داد به طورى كه اين موضوع نزد آنها از امور حتمى گرديد و در مورد آن هيچ‌گونه شكى نداشتند .\r\n\r\n\r\n","description":"","footnote":"\r\n( 1 ) مجمع الزوائد 9 / 201 . سير اعلام النبلاء 3 / 284 طبرانى ، المعجم الكبير 3 / 124 . ذخائر العقبى ، ص 143 .\r\n( 2 ) تهذيب التهذيب 2 / 346 . تيسير الوصول الى جامع الأصول 3 / 321 . نسائى ، سنن 2 / 229 .\r\n","page_name":" 113 ","page_number":113},
  {"content":"\r\n\r\n« ابن عباس » مىگفت : « ما شكى نداشتيم و اهل بيت فراوان بودند كه حسين بن على در طف كشته مىشود » « 1 » .\r\n( 1 ) پيامبر صلّى اللّه عليه و آله در چند موضع بخاطر سختيها و فجايعى كه دلها را آب مىكند و بر ريحانه‌اش خواهد گذشت ، به سختى و با سوز دل گريست . در اينجا مرورى بر آن اخبار مىكنيم :\r\n( 2 ) 1 - « ام فضل دختر حارث » روايت كرده : حسين در بغل من بود كه بر رسول خدا صلّى اللّه عليه و آله وارد شدم در حالى كه حسين را با خود داشتم . پس او را در دامن رسول خدا صلّى اللّه عليه و آله گذاشتم ، سپس متوجه شدم كه چشمان پيامبر خدا صلّى اللّه عليه و آله از اشك لبريز شده‌اند . به آن حضرت گفتم : اى پيامبر خدا ! پدر و مادرم فداى تو باد ! تو را چه مىشود ؟\r\n( 3 ) حضرت فرمود : « جبرئيل نزد من آمد و مرا خبر داد كه امتم اين پسرم را خواهند كشت » .\r\nام فضل پريشان گشت و گفت : اين كشته مىشود ؟ و به حسين اشاره نمود .\r\n( 4 ) حضرت فرمود : آرى . و جبرئيل تربتى سرخ رنگ از تربتش را براى من آورد « 2 » .\r\nام فضل به گريه پرداخت و غم و اندوهى فراوان بر او دست يافت .\r\n\r\n\r\n","description":"","footnote":"\r\n( 1 ) حاكم ، مستدرك 3 / 179 .\r\n( 2 ) حاكم ، مستدرك 3 / 176 . و در روايت ابن عساكر 13 / 62 از ام فضل است كه گفت : روزى پيامبر صلّى اللّه عليه و آله بر من وارد شد در حالى كه حسين نزد من بود . پس او را گرفت و مدتى وى را بازى داد ، سپس چشمانش اشكبار شدند ، به او گفتم : چه چيزى تو را مىگرياند ؟ فرمود : « اين جبرئيل است كه مرا خبر مىدهد امتم اين پسرم را مىكشند » .\r\n","page_name":" 114 ","page_number":114},
  {"content":"\r\n\r\n( 1 ) 2 - « جناب ام سلمه » روايت كرده : شبى رسول خدا به بستر رفت تا بخوابد ، پس پريشان برخاست . باز به خواب رفت و پريشان بيدار شد ، كمتر از آنچه بار اوّل از او ديده بودم ، پس از آن خوابيد و بيدار شد ، در حالى كه خاك سرخ رنگى در دست او بود و آن حضرت آن را مىبوسيد ، به ايشان گفتم : اى رسول خدا ! اين خاك چيست ؟\r\nحضرت فرمود : « جبرئيل مرا خبر كرد كه اين ( يعنى حسين ) در سرزمين عراق كشته مىشود . پس به جبرئيل گفتم : خاك زمينى را كه در آن كشته مىشود به من نشان ده و اين تربت اوست « 1 » » .\r\n( 2 ) 3 - « ام سلمه » روايت كرده : روزى پيامبر صلّى اللّه عليه و آله در خانه‌ام نشسته بود ، پس فرمود : « كسى بر من وارد نشود » . من منتظر ماندم ، پس حسين داخل شد و من صداى گريهء پيامبر را شنيدم و ديدم كه حسين در بغل ( يا در كنار وى ) نشسته بود و آن حضرت دست بر او مىكشيد و مىگريست . به او گفتم : به خدا من متوجه نشدم تا اينكه وارد شد .\r\nحضرت به من فرمود : « جبرئيل همراه ما در خانه بود و گفت : آيا او را دوست دارى ؟ گفتم : آرى . گفت امت تو او را در سرزمينى كه به آن « كربلا » گفته مىشود ، خواهند كشت . پس جبرئيل مقدارى از خاك آن را گرفت و به پيامبر نشان داد « 2 » » .\r\n( 3 ) 4 - عايشه روايت كرده : حسين بن على بر رسول خدا صلّى اللّه عليه و آله وارد شد در حالى كه به آن حضرت وحى مىشد ، پس به روى پيامبر جست در حالتى كه\r\n\r\n\r\n","description":"","footnote":"\r\n( 1 ) حاكم ، مستدرك 4 / 398 كنز العمال 12 / 126 . سير اعلام النبلاء 3 / 289 . ذخائر العقبى ، ص 148 .\r\n( 2 ) كنز العمال 12 / 126 . طبرانى ، المعجم الكبير 3 / 116 .\r\n","page_name":" 115 ","page_number":115},
  {"content":"\r\n\r\nپيامبر به طرف زمين خم شده بود . جبرئيل گفت : اى محمد ! آيا او را دوست دارى ؟ فرمود : « چرا پسرم را دوست نداشته باشم ؟ » گفت : امت تو او را پس از تو خواهند كشت . پس جبرئيل دست خود را دراز كرد و خاك سفيد رنگى را براى آن حضرت آورد و گفت : در اين سرزمين است كه اين پسر تو كشته مىشود و نام آن « طف » است . هنگامى كه جبرئيل نزد رسول خدا صلّى اللّه عليه و آله رفت ، در حالى كه آن خاك در دست آن حضرت بود و مىگريست ، فرمود : « اى عايشه ! جبرئيل به من خبر داد كه پسرم حسين در سرزمين طف كشته مىشود و اينكه امت من پس از من دچار فتنه خواهند شد » .\r\n( 1 ) سپس به سوى اصحاب خود خارج شد كه على ، ابو بكر ، عمر ، حذيفه ، عمار و ابو ذر در ميان آنان بودند ، در حالى كه مىگريست . آنان به سوى آن حضرت شتافتند و گفتند : « يا رسول اللّه ! چه چيزى تو را مىگرياند ؟ » حضرت فرمود : « جبرئيل به من خبر داد كه پسرم حسين پس از من در سرزمين طف كشته مىشود و اين خاك را براى من آورد و به من خبر داد كه قبر وى در آن خواهد بود » « 1 » .\r\n( 2 ) 5 - « زينب دختر جحش » همسر رسول خدا صلّى اللّه عليه و آله روايت كرده : پيامبر نزد من خوابيده بود ، در حالى كه حسين در خانه ، چهار دست و پا مىرفت . پس ، از او غفلت كردم تا اينكه نزد پيامبر رسيد و بر شكم آن حضرت بالا رفت . سپس پيامبر به نماز برخاست و او را بغل كرد و هرگاه به ركوع و سجود مىرفت ، وى را بر زمين مىگذاشت و چون برمىخاست او را بر مىداشت . هنگامى كه نشست به دعا مشغول شد و دستان خود را بلند كرد و گفت . . . پس وقتى كه نماز را به پايان\r\n\r\n\r\n","description":"","footnote":"\r\n( 1 ) مجمع الزوائد 9 / 187 . و در تهذيب الكمال ، 6 / 409 ، آمده است كه پيامبر صلّى اللّه عليه و آله خاكى كه جبرئيل آن را آورده بود ، گرفت و شروع به بوييدن آن كرد و مىگفت « واى بر كرب و بلا ! » .\r\n","page_name":" 116 ","page_number":116},
  {"content":"\r\n\r\nرساند به آن حضرت گفتم : « يا رسول اللّه ! امروز ديدم چيزى را انجام دادى كه قبلا نديده‌ام انجام داده باشى ؟ » .\r\n( 1 ) حضرت فرمود : « جبرئيل نزد من آمد و به من خبر داد كه پسرم كشته مىشود » .\r\nگفتم : « پس در اين صورت به من نشان بده و او خاكى سرخ رنگ برايم آورد » « 1 » .\r\n( 2 ) 6 - « ابن عباس » روايت كرده : حسين در آغوش پيامبر صلّى اللّه عليه و آله بود ، پس جبرئيل گفت : آيا او را دوست دارى ؟ فرمود : « چگونه او را دوست نداشته باشم در حالى كه وى ميوهء دل من است ؟ » . گفت : امت تو او را خواهند كشت ، آيا مىخواهى موضع قبر او را به تو نشان دهم ؟ پس مشتى گرفت و ناگهان خاك سرخ رنگى بود « 2 » .\r\n( 3 ) 7 - « ابو امامه » روايت كرده : رسول خدا صلّى اللّه عليه و آله به همسرانش فرمود : اين كودك را نگريانيد ( يعنى حسين را ) گفت : و آن روز ، روز ام سلمه بود ، پس جبرئيل فرود آمد و رسول خدا صلّى اللّه عليه و آله به درون خانه رفت و به ام سلمه فرمود :\r\n« نگذار كسى بر من وارد شود » . پس حسين آمد و هنگامى كه ديد پيامبر در خانه است ، خواست كه داخل شود ولى ام سلمه او را به آغوش گرفت و او را لالايى مىداد و آرام مىكرد . هنگامى كه گريه‌اش شديد شد ، وى را رها كرد ، پس داخل شد تا اينكه در آغوش پيامبر صلّى اللّه عليه و آله نشست . جبرئيل به پيامبر گفت : امت تو اين پسر تو را خواهند كشت .\r\n( 4 ) حضرت فرمود : « او را مىكشند در حالى كه به من ايمان داشته باشند ؟ ! ! » .\r\n\r\n\r\n","description":"","footnote":"\r\n( 1 ) مجمع الزوائد 9 / 189 .\r\n( 2 ) همان ، ص 191 .\r\n","page_name":" 117 ","page_number":117},
  {"content":"\r\n\r\nجبرئيل گفت : آرى ، او را مىكشند . و جبرئيل خاكى را گرفت و به آن حضرت گفت در فلان مكان كشته مىشود . پس رسول خدا صلّى اللّه عليه و آله خارج شد در حالى كه حسين را به آغوش گرفته ، اندوهگين و افسرده بود . ام سلمه گمان كرد كه آن حضرت از وارد شدن كودك بر او غمگين شده است ، پس گفت : اى پيامبر خدا ! فداى تو گردم ! فرمودى اين كودك را نگريانيد و به من دستور دادى كه نگذارم كسى بر تو وارد شود و او آمد و من او را رها كردم . پيامبر پاسخى به وى نداد و به سوى اصحابش خارج شد در حالى كه غرق در اندوه و غم بود ، پس به آنان فرمود : « امت من اين را مىكشند ( و به حسين اشاره فرمود ) » .\r\nابو بكر و عمر روى به آن حضرت كردند و گفتند : اى پيامبر خدا ! آيا در حالى كه مسلمان باشند ؟ ! ! فرمود : « آرى و اين تربت اوست . . . « 1 » » .\r\n( 1 ) 8 - « انس بن حارث » از پيامبر صلّى اللّه عليه و آله روايت كرد كه فرمود : « اين پسرم ( و به حسين اشاره نمود ) در سرزمينى كه به آن كربلا گفته مىشود ، كشته مىگردد ، پس هر كس آن ( حادثه ) را شاهد باشد ، او را يارى نمايد » .\r\nهنگامى كه حضرت حسين به سوى كربلا خارج شد ، انس همراه آن حضرت رفت و در خدمت ايشان شهيد گشت « 2 » .\r\n( 2 ) 9 - « ام سلمه » روايت كرده : حسن و حسين در حضور پيامبر در خانه‌ام بازى مىكردند ، پس جبرئيل فرود آمد و گفت اى محمد ! امت تو اين پسرت را پس از تو خواهند كشت ( و به حسين اشاره نمود ) .\r\nرسول خدا صلّى اللّه عليه و آله گريست و او را به سينهء خود فشرد در حالى كه تربتى\r\n\r\n\r\n","description":"","footnote":"\r\n( 1 ) مجمع الزوائد 9 / 189 .\r\n( 2 ) ابن الوردى ، تاريخ 1 / 233 .\r\n","page_name":" 118 ","page_number":118},
  {"content":"\r\n\r\nدر دست او بود ، پس آن را مىبوييد و مىگفت : « واى بر كرب و بلا ! » و آن را به ام سلمه داد و به وى فرمود : « هرگاه اين خاك به صورت خون درآمد ، بدان كه پسرم كشته شده است » .\r\n« ام سلمه » آن را در شيشه‌اى گذاشت و هر روز آن را وارسى مىكرد و مىگفت : « آن روز كه به صورت خون در مىآيى ، روزى عظيم خواهد بود . . . » « 1 » .\r\n( 1 ) 10 - پيامبر صلّى اللّه عليه و آله در خواب ديد كه سگى سياه و سفيد ، خونش را مىليسد ، آن را تعبير فرمود كه مردى فرزندش حسين را مىكشد ، پس شمر بن ذى الجوشن ابرص بود كه امام حسين را كشت « 2 » .\r\n( 2 ) 11 - « ام سلمه » روايت كرده رسول خدا صلّى اللّه عليه و آله فرمود : « حسين بن على در پايان شصت ( سال ) از هجرتم كشته مىشود » « 3 » .\r\n( 3 ) 12 - « معاذ بن جبل » روايت كرده رسول خدا صلّى اللّه عليه و آله بر ما خارج شد و فرمود :\r\n« من محمد هستم كه آغازها و پايانهاى سخن به من داده شده است ، پس مرا اطاعت كنيد مادام كه در ميان شما هستم و هرگاه از دنيا برده شوم ، بر شما باد به كتاب خداى عز و جل كه حلال آن را حلال بداريد و حرامش را حرام بشماريد ، مرگ به سوى شما آمده . . . فتنه‌ها همچون پاره‌هاى شب تاريك به طرف شما آمده هر چه فرستادگانى بروند ، فرستادگانى مىآيند ، نبوت تناسخ يافته و به صورت پادشاهى درآمده ، خداوند رحمت كند هر كس را كه آن را به حقّش بگيرد و آن گونه كه وارد آن شده باشد از آن خارج شود . اى معاذ ! نگهدار\r\n\r\n\r\n","description":"","footnote":"\r\n( 1 ) طبرانى ، المعجم الكبير ( در شرح حال امام حسين ) 3 / 114 .\r\n( 2 ) تاريخ الخميس 2 / 299 .\r\n( 3 ) طبرانى ، المعجم الكبير 3 / 110 .\r\n","page_name":" 119 ","page_number":119},
  {"content":"\r\n\r\nو بشمار » .\r\n( 1 ) معاذ گفت : تا پنج شمردم ( يعنى از خلفا ) پس پيامبر صلّى اللّه عليه و آله فرمود : « يزيد ، خداوند يزيد را بركت ندهد . . . » .\r\nسپس چشمان آن حضرت اشكبار گرديد . پس حضرت فرمود : « از قتل حسن به من خبر داده شد و تربتش را براى من آوردند و از قاتلش باخبر گشتم .\r\nدر ميان قومى كشته نشود و آنان از او دفاع ننمايند مگر اينكه خداوند ميان سينه‌ها و قلبهايشان جدايى بيفكند و بدانشان را بر آنان مسلط مىگرداند و آنها را پراكنده سازد . . . » .\r\n( 2 ) سپس آن حضرت فرمود : « آه ! بر فرزندان آل محمد از خليفه‌اى كه او را بگمارند ، نازپرورده‌اى كه جانشين مرا مىكشد و جانشين جانشين را . اى معاذ ! نگهدار » .\r\nپس وقتى كه به ده رسيدم ، يعنى ده نفر از كسانى كه حكومت را پس از او عهده‌دار مىشوند ، فرمود : « وليد « 1 » ، نام فرعون ويرانگر شرايع اسلام است كه فردى از افراد خانواده‌اش ، به خون او دست مىيازد و خداوند شمشيرش را بر مىكشد كه غلاف نگردد و مردم با هم مختلف شوند و چنين گردند » ، پس انگشتان خود را به هم پيچيد .\r\n( 3 ) سپس فرمود : « پس از سال يكصد و بيست ، مرگى سريع و قتلى فراگير\r\n\r\n\r\n","description":"","footnote":"\r\n( 1 ) « وليد بن يزيد بن عبد الملك بن مروان » ، پادشاه فاسق كه همهء حرمتهاى خدا را هتك نمود و به حج رفت تا بر بام كعبه شراب بنوشد و او بر اين امت از فرعون بر امتش شديدتر بود ، آن گونه كه در حديث است . همو بود كه مصحف را با تير زد و مسلمانان به سبب اظهار الحاد و بدعتها و آشكار كردن فسق ، بر او خشم گرفتند و بر ضد وى شوريدند و او را به قتل رساندند . اين مطلب در تاريخ خلفاء ، ص 250 - 252 آمده است .\r\n","page_name":" 120 ","page_number":120},
  {"content":"\r\n\r\nخواهد بود كه هلاكشان در آن باشد و مردى از فرزندان عباس بر آنها حاكم خواهد شد « 1 » » .\r\n( 1 ) پيامبر صلّى اللّه عليه و آله از پشت سراپردهء غيب ، آنچه را كه از فجايع و فتنه‌ها پس از او بر امّتش خواهد گذشت ، به سبب آنچه ميان آنان از جنگ قدرت هولناك پيش مىآيد تا آنجا كه امر مسلمين به فراعنهء شرّ و جباران كفر از بنى اميه مىرسد و آنان به قتل مسلمين مىپردازند و آنان را خوار مىسازند ، آن گونه كه خبر داد از آنچه بر سبطش خواهد گذشت از قتل و آزار از سوى يزيد بن معاويه . و آن حضرت صلّى اللّه عليه و آله زوال حكومت اموى و انتقال آن به بنى عباس را خبر داد و آنچه امت در آن دوره‌هاى سخت از قتل و ظلم و ستم خواهند كشيد و همهء آن امور بر صحنهء زندگى ، محقق گشت آن‌گونه كه صادق امين فرموده بود .\r\n( 2 ) 13 - « ابن عباس » روايت كرده : هنگامى كه دو سال از تولد حضرت حسين گذشت ، پيامبر صلّى اللّه عليه و آله به سفرى رفت . پس وقتى كه در ميانهء راه بود ، ايستاد و استرجاع نمود و چشمانش به اشك نشست . پس در مورد آن پرسيده شد .\r\nفرمود : « اين جبرئيل است كه مرا از سرزمينى در كنار فرات خبر مىدهد كه به آن كربلا گفته مىشود ، فرزندم حسين بن فاطمه در آنجا كشته مىشود » .\r\nجمعى از صحابه به آن حضرت روى كرده گفتند : « يا رسول اللّه ! چه كسى او را خواهد كشت ؟\r\n( 3 ) آن حضرت با كلماتى بريده و اندوهبار به آنان پاسخ داد : « مردى كه او را يزيد نامند . خداوند به وى بركت ندهد و گويى كه به قتلگاه و آرامگاهش مىنگرم در حالى كه سر او را به هديه مىبرند . به خدا هر كس به سر فرزندم حسين بنگرد\r\n\r\n\r\n","description":"","footnote":"\r\n( 1 ) طبرانى ، المعجم الكبير 3 / 129 . ( در شرح حال حضرت امام حسين ) مجمع الزوائد 9 / 190 .\r\n","page_name":" 121 ","page_number":121},
  {"content":"\r\n\r\nو شاد گردد ، خداوند ميان قلب و زبانش جدايى مىافكند » .\r\n( 1 ) وقتى كه پيامبر از سفر بازگشت ، اندوهگين بود ، پس به منبر رفت و مسلمين را اندرز گفت ، در حالى كه دو نوه و دو گل خود را همراه داشت و سر به سوى آسمان برداشت و گفت : « خداوندا ! من محمد بنده و پيامبر تو هستم و اين دو بهترين عترت و نيكوترين ذريّه و ريشهء من و كسانى هستند كه در امتم باقى مىگذارم . . خداوندا ! جبرئيل مرا خبر داده كه اين فرزندم ( و اشاره به حسين نمود ) كشته مىشود و فروگذاشته مىگردد ، خداوندا ! او را در قتلش بركت فرما و وى را از سروران شهدا قرار ده كه تو بر هر چيزى توانا هستى . خداوندا ! آنكه او را بكشد و فرو گذارد ، بركت عطا مفرما . . . » .\r\n( 2 ) صحن مسجد يكپارچه فريادى خروشان از گريه و زارى شد . پس پيامبر به آنها فرمود : « آيا گريه مىكنيد و او را يارى نمىدهيد ؟ خداوندا ! تو ولىّ و ياور او باش ! ! » .\r\n( 3 ) ابن عباس گويد : پيامبر همچنان رنگ برگشته و با چهره‌اى افروخته باقى ماند ، پس بار ديگر به منبر رفت و براى مردم خطبهء شيواى مختصرى ايراد فرمود ، در حالى كه اشك از چشمانش سرازير بود ، سپس فرمود : « اى مردم ! من در ميان شما دو چيز گرانبها بر جاى گذاشته‌ام ، كتاب خدا ، عترت ، اصل ، ريشه ، نهاد و ثمره‌ام را كه از يكديگر جدا نمىشوند تا اينكه كنار حوض بر من وارد شوند .\r\n( 4 ) همانا من در مورد آنها از شما درخواست نمىكنم جز آنچه را كه پروردگارم مرا به آن فرمان داده است ، مودت نسبت به خويشاوندانم ؛ پس بنگريد كه فردا كنار حوض در حالى با من روبه‌رو نشويد كه عترتم را به خشم آورده باشيد .\r\nهمانا روز قيامت سه پرچم از اين امت بر من وارد خواهند شد ؛ پرچمى سياه و تاريك كه فرشتگان از آن در هراس مىشوند ، در برابر من مىايستند و از\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآنها مىپرسم كه كيستيد ؟ آنها مرا از ياد مىبرند و مىگويند : ما اهل توحيد از عرب هستيم . پس مىگويم : من احمد پيامبر عرب و عجم هستم . آنها مىگويند :\r\nما از امّت تو هستيم اى احمد ! به آنها مىگويم پس از من با اهل و عترتم و با كتاب پروردگارم چگونه رفتار نموديد ؟ آنان مىگويند : كتاب را ضايع و پاره پاره نموديم و اما عترت تو را بر آن بوديم تا آنها را از روى زمين برداريم . پس ، از آنان روى خود را مىگردانم و آنان تشنه‌كام و رو سياه بر مىگردند .\r\n( 1 ) سپس پرچم ديگرى بر من وارد مىشود كه از پرچم نخست سياهتر باشد .\r\nبه آنها مىگويم شما كيستيد ؟ آنها مانند گروه قبلى مىگويند : ما از اهل توحيد هستيم ، ما امت تو هستيم . به آنان مىگويم پس از من با ثقلين اصغر و اكبر ، با كتاب خدا و با عترتم چگونه رفتار نموديد ؟ مىگويند : با ثقل اكبر ، مخالفت نموديم و ثقل اصغر را فرو گذاشتيم و آنان را در همه حال تار و مار نموديم . به آنها مىگويم از نزد من دور شويد . آنان تشنه‌كام و رو سياه مىروند .\r\n( 2 ) سپس پرچم ديگرى بر من وارد مىشود كه نور افشانى مىنمايد . به آنان مىگويم ! شما كيستيد ؟ مىگويند : ما كلمهء توحيد هستيم . ما امت محمّديم و ما باقيماندگان اهل حق مىباشيم كه كتاب پروردگارمان را برگرفتيم و حلال آن را حلال و حرامش را حرام دانستيم و ذريّهء پيامبرمان محمد صلّى اللّه عليه و آله را دوست داشتيم و آنها را يارى نموديم به آنچه خودمان را يارى كرديم ، همراه آنان جنگيديم و با مخالفانشان نبرد كرديم . پس من به آنها مىگويم : مژده باد شما را كه من پيامبرتان محمد هستم ! شما در سراى دنيا آن‌گونه بوديد كه خود توصيف نموديد . سپس به آنان از حوض خود مىنوشانم و آنها سيراب مىروند . همانا جبرئيل مرا باخبر ساخته كه امتم فرزندم حسين را در سرزمين كرب و بلا مىكشند كه لعنت خدا بر كشنده و فروگذارندهء او تا پايان روزگار باد . . . » .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nسپس حضرت از منبر فرود آمد و كسى از مهاجرين و انصار باقى نماند مگر اينكه به يقين دانست كه حسين كشته مىشود « 1 » .\r\n( 1 ) اينها بعضى از خبرهايى است كه پيامبر صلّى اللّه عليه و آله در مورد كشته شدن سبط و ريحانه‌اش بيان فرمود و از آنها شدت حزن و اندوه آن حضرت بر او را مىتوان دريافت .\r\nمسلمانان از اين اخبار به كشته شدن امام يقين كرده و در آن هيچ‌گونه شكى نداشته‌اند ، همچنانكه حضرت حسين عليه السّلام نيز به آنها ايمان داشت و اين مطلب را در مواضع بسيارى - كه ضمن اين كتاب به آنها خواهيم پرداخت - بيان فرمود .\r\n( 2 )\r\n\r\nگرامى داشتن امام حسين عليه السّلام توسط صحابه\r\nصحابه ، امام حسين عليه السّلام را بسيار گرامى داشتند و با تكريم و تعظيم فراوان با وى رو به رو شدند و او را در جايگاه جد بزرگوارش صلّى اللّه عليه و آله قرار دادند ؛ زيرا در او آنچه را از علم و تقوا و پارسايى در دين انتظار داشتند ، يافتند .\r\n( 3 ) مورخان مىگويند : آن حضرت بر آنان عطوفت داشت و به ناتوانان آنها رسيدگى مىكرد و در سختى و گرفتارى با آنها مشاركت داشت . از بدكارانشان مىگذشت و به همهء مسائلشان مىپرداخت ، همان‌گونه كه جد اعظمش صلّى اللّه عليه و آله با آنها عمل مىكرد .\r\n( 4 ) بزرگان و نامداران صحابه در خدمت به آن حضرت و برادر پاكش حضرت ابا محمد الحسن عليه السّلام بر يكديگر پيشى مىجستند و معتقد بودند هر خدمتى كه به\r\n\r\n\r\n","description":"","footnote":"\r\n( 1 ) الفتوح 4 / 216 - 219 .\r\n","page_name":" 124 ","page_number":124},
  {"content":"\r\n\r\nآنها بشود ، شرافت و عظمتى براى انجام دهندهء آن است ؛ مثلا عبد اللّه بن عباس ، دانشمند امّت ، با وجود جلالت قدر و جايگاه عظيمى كه نزد مسلمين داشت ، هرگاه حضرت حسن و حسين مىخواستند سوار شوند ، جهت گرفتن ركاب براى آنان مىشتافت و جامه‌ها را براى آنان مرتب مىنمود و به اين كار افتخار مىكرد به طورى كه مدرك بن زياد يا ابن عماره او را به سبب اين كار سرزنش نمود ولى ابن عباس او را نهيب زد و به او گفت : « اى نادان ! آيا مىدانى اينها چه كسانى هستند ؟ اينان دو پسر رسول خدا صلّى اللّه عليه و آله هستند . آيا از نعمتهاى خدا بر من نيست اينكه من براى آنها ركاب را نگاه دارم و جامه‌ها را براى آنان مرتب نمايم ؟ » « 1 » .\r\n( 1 ) تعظيم و تكريم آنان از سوى مسلمين تا بدانجا بود كه آن دو ، هنگامى كه پياده براى زيارت خانهء خدا مىرفتند ، بر هر كاروانى كه مىگذشتند ، افراد آن ، به احترام آنان پياده مىشدند تا آنجا كه راه رفتن بر بسيارى از حاجيان سخت آمد ، پس با يكى از بزرگان صحابه سخن گفتند و از او خواستار شدند تا بر آن بزرگواران ، سوار شدن و يا دور شدن از راه ( عمومى ) را عرضه نمايد . او نيز اين امر را بر آنان عرضه داشت . آنها به وى فرمودند : ما نه سوار مىشويم و نه از جاده جدا مىگرديم ، پس جادهء ديگرى را در پيش گرفتند .\r\n( 2 ) آنان هرگاه خانهء كعبه را طواف مىكردند ، نزديك بود كه مردم آنان را به سبب كثرت سلام كردن بر آنان و تبرك جستن به آنها ، از بين ببرند . « 2 »\r\n( 3 ) از نمونه‌هاى اين بزرگداشت اينكه امام حسين عليه السّلام در مسجد جدش بر جماعتى گذشت كه عبد اللّه پسر عمرو عاص در ميان آنان بود ، پس بر آنان سلام\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين ، ص 210 . ابن شهر آشوب ، مناقب 3 / 400 .\r\n( 2 ) البداية و النهاية 8 / 37 .\r\n","page_name":" 125 ","page_number":125},
  {"content":"\r\n\r\nكرد و آنها سلامش را پاسخ دادند و عبد اللّه با صدايى بلند و با توجه به آن حضرت جواب سلام را داد و روى به آن جمع نمود و گفت : « مىخواهيد محبوبترين اهل زمين نزد اهل آسمان را به شما معرفى كنم ؟ » .\r\nگفتند : « آرى » .\r\n( 1 ) گفت : « همين كسى است كه در حال رفتن است و به حضرت حسين اشاره كرد ، وى از شبهاى صفين تا كنون يك كلمه با من سخن نگفته است و اگر از من راضى شود براى من از اينكه شتران سرخ مو داشته باشم ، محبوبتر است . . . » .\r\n( 2 ) ابو سعيد خدرى روى به دو كرد و گفت : آيا از او عذر خواهى نمىكنى ؟\r\nوى او را اجابت نمود و آنها به سوى خانهء امام شتافتند و از امام اجازهء ورود خواستند . امام به آنان اجازه داد و هنگامى كه در مجلس قرار گرفتند ، امام روى به عبد اللّه كرد و به او گفت : « آيا دانستى كه من محبوبترين اهل زمين نزد اهل آسمان هستم ؟ » .\r\nعبد اللّه به سرعت پاسخ داد : آرى ، سوگند به پروردگار كعبه . . . .\r\n( 3 ) حضرت فرمود : « چه چيزى تو را بر آن داشت تا روز صفين با من و پدرم بجنگى ، سوگند به خدا ! پدرم از من بهتر بود ؟ ! » .\r\nعبد اللّه ، عذرهايش را بيان كرد و گفت : « آرى ، ولى عمرو ( يعنى پدرش ) ، از من نزد رسول خدا صلّى اللّه عليه و آله شكايت كرد و به آن حضرت گفت : عبد اللّه شب را به نماز مىايستد و روز را روزه مىدارد ، پس رسول خدا صلّى اللّه عليه و آله فرمود : « نماز بخوان و بخواب و روزه گير و افطار كن و از عمرو اطاعت نما » ، پس وقتى كه روز صفين فرا رسيد ، مرا سوگند داد و من خارج شدم ولى به خدا نه شمشيرى را افراشتم و نه نيزه‌اى را به كار گرفتم و نه تيرى انداختم و همچنان از امام خواهش مىكرد تا\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاينكه امام از او راضى گشت « 1 » .\r\n( 1 ) البته عذر وى در اطاعت از پدرش براى جنگ با حضرت امام امير المؤمنين عليه السّلام صورتى شرعى نداشته است ؛ زيرا اطاعت از والدين - بنابر آنچه در قرآن آمده است - در معصيت خدا مشروعيتى ندارد .\r\n( 2 ) به هر حال ، حضرت امام حسين عليه السّلام مورد عنايت و تجليل مسلمين بوده است . مورخان مىگويند : آن حضرت در تشييع جنازه‌اى حاضر شد ، پس ابو هريره به سرعت رفت تا با جامه‌هاى خويش گرد و خاك را از پاى آن حضرت بزدايد « 2 » و مقداد بن اسود ، يار رسول خدا صلّى اللّه عليه و آله و يكى از پيشتازان نخستين در اسلام ، وصيت نمود كه پس از وفاتش ، از تركه‌اش 36 هزار به حضرت حسين پرداخت شود « 3 » .\r\n( 3 ) صحابه دانستند كه امام حسين عليه السّلام بقية اللّه در زمين ، مثال والاى جدش بوده است و لذا نسبت به وى دوستى و احترام فراوان قايل شدند و براى تشرف به خدمت و زيارتش ، بر يكديگر پيشى مىجستند .\r\n\r\n\r\n","description":"","footnote":"\r\n( 1 ) اسد الغابة 3 / 234 - 235 . كنز العمال 11 / 343 . مجمع الزوائد 9 / 186 .\r\n( 2 ) سير اعلام النبلاء 3 / 287 . و در كفاية الطالب ، ص 425 از ابى مهرام آمده است كه گفت : در تشييع جنازهء زنى بوديم و ابو هريره همراه ما بود . پس جنازهء مردى را آوردند و او آن را ميان جنازهء آن زن گذاشت و بر آنها نماز خواند . هنگامى كه بازگشتيم حضرت حسين خسته شد و در راه نشست . پس ابو هريره با گوشهء لباسش خاك را از پاهاى آن حضرت پاك مىكرد . حضرت حسين به او فرمود :\r\n« آيا چنين مىكنى ؟ » . ابو هريره گفت : مرا بگذار كه به خدا اگر مردم آنچه را من از تو مىدانستم ، آنها نيز مىدانستند ، تو را بر گردنهاى خود برمىداشتند .\r\n( 3 ) سير اعلام النبلاء 1 / 389 .\r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n( 1 )\r\n\r\nنمونه‌هايى از فضايل امام حسين عليه السّلام\r\nدر شخصيّت سرور آزادگان ، همهء ارزشهاى انسانى و فضايل و الا ، تجسم يافته و عناصر نبوت و امامت در وجود آن حضرت به هم آميخته و او به حكم فضيلت و تهذيبش ، نمونه‌اى كم نظير از نمونه‌هاى برجستهء تكامل انسانى و مثالى نمايان از مثالهاى رسالت اسلامى بوده و به حق ، وى طرح جاويدان اسلام با همهء نيروها و اصولش به حساب مىآمده است .\r\n( 2 ) به حقيقت هر صفتى از صفات پدر شهيدان و هر سرشتى از سرشتهاى كريمانه‌اش ، وى را به مقامى بسيار بالاتر از همهء بزرگان جهان ارتقا مىدهد و بدون مبالغه ، ما را بر آن مىدارد كه بگوييم او نسخه‌اى بىهمتا در كل تاريخ بشريت على الاطلاق جز جد و پدرش بوده است . ما ، به اختصار ، به بعضى از ويژگيها و ذاتياتش اشاره مىنماييم :\r\n( 3 )\r\n\r\nامامت امام حسين عليه السّلام\r\nامام حسين ، يكى از ستارگان درخشان از ائمهء اهل بيت عليهم السّلام است كه صفات انسانيت در آنها تكامل جسته و به قلهء كمال مطلق ، راه يافته و مشعل اين دين را به پاى داشته و شعار حق و عدالت در زمين را ندا داده و مسائل\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسرنوشت‌ساز را در اسلام بنياد نهاده و در راه آن ، از همهء انواع فجايع و محنتها رنج برده و از جباران روزگاران خويش ، هر شدت و سختى را تحمل كرده‌اند ؛ آن ستمگرانى كه مال خدا را ثروت خويش به حساب آورده و بندگان خدا را بندگان خود شمرده بودند .\r\n( 1 ) پيامبر صلّى اللّه عليه و آله در حالى كه به وى وحى مىشد ، از خلال روزگاران ، پياپى به ائمهء طاهرين از اهل بيت خويش نظر كرد و آنان را به نام و صفاتشان شناخت و با نصوص عام و خاص ، مدلل ساخت كه آنان جانشينان و اوصياى اويند و آنها كشتيهاى نجات و ايمنى بندگان هستند و ايشان را قرين كتاب عظيم خدا قرار داد كه باطل از پيش رو و از پشت سر به سوى آن نمىآيد . در بحثهاى گذشته به بسيارى از اين نصوص اشاره نموديم و در اينجا نيازى به ذكر آنها نيست .\r\nهمچنانكه در مورد امامت و ضرورت آن به صورتى موضوعى و شامل ، اشاره كرديم و واجبات امام و صفات او را در كتاب « زندگانى امام حسن عليه السّلام » بيان نموديم و در اينجا حاجتى به بازآوردن آن بحث نيست .\r\n( 2 )\r\n\r\nنشانه‌هاى شخصيّت امام حسين عليه السّلام\r\nنشانه‌هاى بىمانندى كه شخصيت سرور آزادگان به آنها متّصف بود و از عناصر و مسائل بنيادين وجود آن حضرت به حساب مىآيند ، عبارتند از :\r\n( 3 )\r\n\r\n1 - قدرت اراده\r\nاز ويژگيهاى ذاتى پدر شهيدان عليه السّلام قدرت اراده و صلابت عزم و تصميم بود كه اين حالت ارزنده را از جدش حضرت پيامبر صلّى اللّه عليه و آله به ارث برد ، پيامبرى كه جريان تاريخ را تغيير داد و مفاهيم زندگى را دگرگون ساخت و به تنهايى در برابر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنيروهاى عظيمى كه براى منع ايشان از گفتن سخن خدا به پا خاسته بودند ، ايستاد و به آنها اعتنايى ننمود و به عمويش ابو طالب ، مؤمن قريش ، فرمود :\r\n« به خدا اگر خورشيد را در دست راست و ماه را در دست چپ من بگذارند كه از اين امر ، دورى گزينم ، آن را رها نخواهم كرد تا اينكه بميرم و يا اينكه خداوند آن را پيروز گرداند . . . » .\r\n( 1 ) با اين ارادهء نيرومند ، با نيروهاى شرك ، رو به رو شد و توانست بر جريان حوادث ، چيره گردد . و همچنين سبط عظيم آن حضرت در برابر حكومت اموى ، ايستاد و بدون ترديد ، عدم پذيرش خود را در برابر بيعت يزيد اعلام فرمود و با وجود ياران اندك ، به سوى ميدانهاى جهاد روان شد تا كلمهء حق را رفعت بخشد و سخن باطل را نابود گرداند ، در حالى كه دولت اموى ، سپاهيان فراوان خود را بر ضد وى بسيج كرده بود ، اما آن حضرت ، اعتنايى به آنها نكرد و عزم و تصميم خود را با سخن جاويدانش اعلام كرد آنجا كه فرمود :\r\n« مرگ را جز سعادت و زندگى با ستمكاران را جز فريبى نمىبينم . . . » .\r\n( 2 ) و همراه با خانوادهء ارجمندش از اهل بيت و يارانش به سوى ميدان شرف و بزرگوارى حركت كرد تا پرچم اسلام را برافرازد و براى امت اسلامى ، عظيم‌ترين پيروزيها و فتحها را محقق سازد تا اينكه به شهادت رسيد ، سلام خداوند بر او باد كه او قويترين مردم از نظر اراده و پيشتازترين آنان از نظر عزيمت و تصميم بود و اعتنايى به تحمل فجايعى كه عقول و خردها را ناتوان مىساخت ، نداشت .\r\n( 3 )\r\n\r\n2 - خوددارى از قبول ستم\r\nصفت بارز در ميان خصلتهاى امام حسين عليه السّلام « خوددارى از پذيرش ظلم\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبود » تا آنجا كه به « ابىّ الضيم » يعنى خوددار از ستم ملقب شد . اين لقب ، شايعترين و رايجترين القاب آن حضرت در ميان مردم است ؛ زيرا آن حضرت مثال والاى اين پديده بود . و هم او بود كه شعار كرامت انسانى را به پاداشت و راه شرافت و عزت را ترسيم نمود ، پس نه سر فرود آورد و نه در برابر ميمونهاى بنى اميه خضوع كرد و مرگ در زير سايهء نيزه‌ها را ترجيح داد .\r\n( 1 ) « عبد العزيز بن نباتة السعدى » مىگويد :\r\n و الحسين الذي رأى الموت في الع * ز حياة و العيش فى الذل قتلا \r\n« و حسين كه مرگ در عزت را زندگى يافت و زنده ماندن در خوارى را كشته شدن دانست » ( 2 ) و مورخ شهير ، « يعقوبى » ، آن حضرت را « شديد العزّه » توصيف كرده « 1 » .\r\n( 3 ) « ابن ابى الحديد » مىگويد : « سرور غيرتمندان و ظلم‌ستيزان كه حميّت و مرگ در سايهء شمشيرها به جاى قبول پستى را به مردم آموخت ، ابا عبد اللّه حسين بن على بن ابى طالب عليه السّلام بود كه امان براى خود و يارانش بر او عرضه شد ، اما وى خوارى را بزرگ‌منشانه نپذيرفت و از اينكه مبادا ابن زياد با وجود نكشتن ، وى را به نوعى اهانت بخشد ، مرگ را بر آن برتر شمرد و من از نقيب ، ابو زيد يحيى بن زيد علوى شنيدم كه مىگفت : گويى ابيات ابو تمام دربارهء محمد بن حميد طائى ، تنها در مورد حسين گفته شده است :\r\n و قد كان فوت الموت سهلا فرده * اليه الحفاظ المرّ و الخلق الوعر\r\nو نفس تعاف الضيم حتى كانّه * هو الكفر يوم الروع او دونه الكفر\r\nفاثبت فى مستنقع الموت رجله * و قال لها من تحت اخمصك الحشر \r\n\r\n\r\n","description":"","footnote":"\r\n( 1 ) يعقوبى ، تاريخ 2 / 247 .\r\n","page_name":" 132 ","page_number":132},
  {"content":"\r\n\r\n تردّى ثياب الموت حمرا فما أتى * لها الليل الا و هي من سندس خضر « 1 » \r\n« از دست دادن مرگ آسان بود ، اما دفاع وفادارانه و خوى مردانه وى را به سوى آن بازگرداند » .\r\n« و نفسى كه ستم را نمىپذيرد ، گويى در روز نبرد ، آن همانند كفر و يا بالاتر از آن باشد » .\r\n« پس پاى خود را در باتلاق مرگ ، محكم كرد و به آن گفت : قيامت روز حشر در زير تو است » .\r\n« جامه‌هاى سرخ مرگ را به تن كرد و شب فرا نرسيد مگر آنكه آنها سندس سبز شده بودند « 2 » » .\r\n( 1 ) سرور آزادگان ، مناعت نفس را در ظلم‌ستيزى و در فداكارى به مردم آموخت . « مصعب بن زبير » مىگويد : « مرگ شرافتمندانه را بر زندگى رذيلانه ترجيح داد « 3 » » سپس اين بيت را بر زبان آورد :\r\n و إن الألى بالطف من آل هاشم * تآسوا فسنوا للكرام التآسيا \r\n« آنان كه در طف از خاندان هاشم بودند ، همديگر را مواسات نمودند و بزرگان را مواسات آموختند » .\r\n( 2 ) سخنان آن حضرت در روز طف از برجسته‌ترين آثار بر جاى مانده در كلام عرب است آنجا كه عزت ، مناعت و بزرگمنشى به تصوير كشيده مىشود .\r\nمىفرمايد : « همانا اين فرومايه فرزند فرومايه مرا ميان دو كار قرار داده است ؛ يا شمشير بكشم و يا خوارى را بپذيرم و هيهات كه ما خوارى را پذيرا گرديم ؛ زيرا\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغة 1 / 302 .\r\n( 2 ) اشاره به « سندس خضر » مىباشد كه از جامه‌هاى بهشتيان است ( م ) .\r\n( 3 ) طبرى ، تاريخ 6 / 273 .\r\n","page_name":" 133 ","page_number":133},
  {"content":"\r\n\r\nخداوند و پيامبرش و مؤمنان آن را براى ما نمىپذيرند و دامنهاى پاك و طاهر و همتهاى غيرتمند و جانهاى ستم ستيز روا نمىدارند كه ما اطاعت از فرومايگان را بر قتلگاه شرافتمندان ترجيح دهيم . . . » .\r\n( 1 ) و در روز « طف » همچون كوهى استوار ، بدون اعتنا به آن درندگان از سپاهيان ارتداد اموى ، ثابت قدم ايستاد و به آنان و همهء نسلها ، درسهايى از كرامت ، عزت نفس و شرافت ستم‌ستيزى آموخت و فرمود :\r\n« به خدا قسم ! دست خوارى به شما نمىدهم و همچون بردگان نمىگريزم ، من به پروردگارم و پروردگارتان پناه مىبرم كه شما مرا سنگسار كنيد . . . » .\r\n( 2 ) اين سخنان درخشان ، نشان داد امام بزرگوار تا چه حد از كرامتى بىكران برخوردار بود كه برجسته‌ترين نمونه‌هاى قهرمانى جاويدان در همهء روزگاران مىباشد كه تاريخ اسلام در خود ضبط نموده است .\r\n( 3 ) شاعران اهل بيت عليهم السّلام براى تصوير اين پديدهء ارجمند ، با يكديگر به مسابقه پرداختند و آنچه در اين زمينه سروده‌اند ، از ارزشمندترين مواردى است كه منابع ادبيات عرب ، تدوين نموده‌اند ، « سيد حيدر جلى » در بسيارى از سروده‌هاى جاويدانى كه در رثاى جدش حضرت حسين به نظم آورده ، آن را به تصوير كشيده است :\r\n طمعت ان تسومه القوم ضميما * و ابى اللّه و الحسام الصنيع\r\nكيف يلوى على الدنية جيدا * لسوى اللّه ما لواه الخضوع\r\nو لديه جأش أرد من الدرع * لضمأى القنا و هن شروع\r\nو به يرجع الحفاظ لصدر * ضاقت الارض و هى فيه يضيع \r\n\r\n","description":"","footnote":"","page_name":" 134 ","page_number":134},
  {"content":"\r\n\r\n فابى ان يعيش الّا عزيزا * او تجلى الكفاح و هو صريع « 1 » \r\n« آن قوم طمع كردند كه ستم را به او بقبولانند ، اما خداوند و شمشير بران نپذيرفتند » .\r\n« چگونه پستى را گردنى پذيرا گردد كه جز براى خدا خم نشده باشد ؟ » .\r\n« او را قلبى بود محكمتر از زره در برابر نيزه‌هاى تشنه‌كام برافراشته شده » .\r\n« و وفادارى و تصميم او به سينه‌اى بر مىگشت كه زمين تنگ مىگردد اما در بيان آن گم مىشود » .\r\n« پس زندگى را نپذيرفت مگر اينكه عزيز باشد و يا اينكه هنگامى از نبرد دست بكشد كه بر زمين غلتيده باشد » .\r\n( 1 ) مناعت نفس و بزرگ منشى ، اين گونه برجسته به تصوير كشيده نشده است ؛ زيرا « سيد حيدر » ، به تصميم دولت اموى در اجبار حضرت امام حسين عليه السّلام به خوارى و ذلّت و خاضع ساختن وى در برابر ظلم و استبدادشان اشاره مىكند ، در حالى كه خداوند آن را نمىپذيرد و آن روح عظيمى كه عزّت نبوت را به ارث برده ، از قبول ستم ، سربازمىزند ؛ زيرا آن حضرت عليه السّلام هيچ‌گاه در برابر كسى جز خداوند ، سر خم نكرده است ، پس چگونه در برابر فرومايگان بنى اميه سر خم كند و چگونه قدرت آنان او را از ارادهء آهنين بازمىدارند كه از زره در برابر نيزه‌هاى تشنه ، بازدارنده‌تر مىباشد و چه نيكو گفته است :\r\n و به يرجع الحفاظ لصدر * ضاقت الأرض و هى فيه تضيع \r\n( 2 ) و آيا چيزى رساتر و دقيق‌تر از اين گفتار در وصف ستم‌ستيزى امام حسين و عزّت او مىتواند باشد كه همهء قدرتهاى مقاومت و وفادارى را به سينهء امام عليه السّلام\r\n\r\n\r\n","description":"","footnote":"\r\n( 1 ) سيد حيدر ، ديوان ، ص 87 .\r\n","page_name":" 135 ","page_number":135},
  {"content":"\r\n\r\nبر مىگرداند كه جهان براى در برگرفتن صلابت عزم و تصميم آن حضرت تنگ شد ، اما با همهء وسعتش در اين سينه ، گم مىشود .\r\n( 1 ) و الحق ، وى در وصف مناعت طبع امام ، اوج گرفته است كه زيبايى الفاظ نيز به اين امر افزوده مىگردد ، چه در اين شعر ، كلمه‌اى غريب و يا حرفى وجود ندارد كه براى گوش ، نامأنوس باشد .\r\n( 2 ) اينك به اين ابيات از سرودهء عظيم ديگرى از وى بنگريد كه در آنها بزرگمنشى حضرت حسين را توصيف مىكند و مىگويد :\r\n لقد مات لكن ميتة هاشمية * لهم عرفت تحت القنا المتقصّد\r\nكريم ابى شمّ الدنية انفه * فاشممه شوك الوشيج المسدّد\r\nو قال : قضى يا نفس وقفة وارد * حياض الرّدى لا وقفة المتردّد\r\nراى انّ ظهر الذل اخشن مركبا * من الموت حيث الموت منه بمرصد\r\nفآثر أن يسعى على جمرة الوغى * برجل و لا يعطى المقادة عن يد « 1 » \r\n« او مرد ، اما مرگى هاشمى داشت كه در زير نيزه‌ها براى آنان شناخته شده است » .\r\n« بزرگوارى كه بينى او نپذيرفت كه پستى را ببويد ، پس بوى نيزه‌هاى هدف‌گيرى شده را به آن رساند » .\r\n« و گفت : اى جان من ! بايست ، ايستادن كسى كه بر حوضهاى مرگ وارد مىشود نه ايستادن كسى كه مردّد باشد » .\r\n« وى پشت مركب خوارى را ناهموارتر از مرگ ملاحظه كرد ، آنجا كه مرگ در انتظار او بود » .\r\n\r\n\r\n","description":"","footnote":"\r\n( 1 ) همان ، ص 71 .\r\n","page_name":" 136 ","page_number":136},
  {"content":"\r\n\r\n« پس ترجيح داد تا پاى بر آتش كارزار نهد ، ولى دست خوارى به كسى ندهد » .\r\n( 1 ) من شايد نتوانم شعرى دقيق‌تر و يا شيرين‌تر از اين شعر بيابم كه با صادقانه‌ترين تمثيل ، مناعت طبع امام بزرگوار و عزّت نفس او را مىنماياند كه مرگ در زير سايهء نيزه‌ها را بر زندگى مرفه همراه با خوارى و سرافكندگى ترجيح داد و بدين گونه به شيوهء شهيدان خاندانش عمل كرد كه در ميدانهاى مبارزه بر يكديگر پيشى گرفتند و با اشتياق به سوى ميدانهاى جانبازى و فداكارى روان گشتند تا از كرامت و عزّت بهره‌مند شوند .\r\n( 2 ) « سيد حيدر » همچنان ستم‌ستيزى امام شهيد را به تصوير مىكشد و آن حضرت را چنين توصيف مىكند كه از بوييدن پستى و ستم ، خوددارى نمود ، اما به عمد ، نيزه‌ها و شمشيرها را بوييد ؛ زيرا در آنها طعم مناعت ، شرافت و مجد وجود داشت . . و با وصفى اين چنين برجسته و نمايان ، سيد حيدر در مجسم ساختن مناعت طبع امام پيش مىرود ؛ مناعتى كه مشاعر و عواطف وى را در اختيار گرفته ، آن گونه بر عواطف ديگران نيز چيره گشته و قطعا وى در اين مورد تكلفى به خود راه نداده و امرى غير واقعى را بيان ننموده است ، بلكه واقعيت را با توصيفى راستين و بدون تكلف بازگفته است .\r\n( 3 ) « سيد حيدر » در قصيدهء اعجاب‌انگيز ديگرى ستم‌ستيزى و بلنداى همت امام را توصيف مىكند كه شايد از زيباترين سروده‌هايى باشد كه در رثاى امام عليه السّلام گفته شده است ، آنجا كه مىگويد :\r\n و سامته يركب احدى اثنتين * و قد مدت الحرب اسنانها\r\nفاما يرى مذعنا او تموت * نفس ابى العزّ اذعانها\r\nفقال لها : اعتصمى بالإباء * فنفس الابى و ما زانها \r\n\r\n","description":"","footnote":"","page_name":" 137 ","page_number":137},
  {"content":"\r\n\r\n اذا لم تجد غير لبس الهوان * فبالموت تنزع جثمانها\r\nرأى القتل صبرا شعار الكرام * و فخرا يزين لها شأنها\r\nفشمّر للحرب في معرك * به عرك الموت فرسانها « 1 » \r\n« او را بر آن داشتند كه يكى از دو حالت را بپذيرد ، در حالى كه جنگ دندانهايش را به هم مىفشرد » .\r\n« كه يا مطيع گردد و يا بميرد آن نفسى كه عزّت ، مطيع بودنش را نمىپذيرد » .\r\n« پس آن را گفت : مناعت را داشته باش كه نفس انسان بلند همت و آنچه آن را زينت مىدهد » .\r\n« اگر چيزى غير از پوشيدن جامهء خوارى نيابد ، با مرگ از جامهء تن رها مىشود » .\r\n« كشته شدن صبورانه را شعار بزرگان يافت و افتخارى كه آنان را زينت مىبخشد » .\r\n« پس براى جنگ ، آستينها را بالا زد ، در نبردى كه در آن مرگ ، با سواران دست و پنجه نرم مىكرد » .\r\n( 1 ) مرثيه‌هاى « سيد حيدر » براى امام ، به حق طغرايى درخشنده در ميراث امت عربى به حساب مىآيد ؛ زيرا انديشهء خود را در آن به خوبى به كار گرفته و اجزاى آنها را به دقت مرتب نموده بود كه با اين درجه از برجستگى ، پديدار گشت . وى ، بنا به گفتهء معاصرانش ، در هر سال قصيده‌اى خاص براى امام عليه السّلام مىسرود و در طول يك سال ، به اصلاح آن مىپرداخت و به دقت كلمهء آن را\r\n\r\n\r\n","description":"","footnote":"\r\n( 1 ) سيد حيدر ، ديوان .\r\n","page_name":" 138 ","page_number":138},
  {"content":"\r\n\r\nمورد بررسى قرار مىداد كه اين گونه در منتهاى شيوايى و ابداع ، ظاهر شده است .\r\n( 1 )\r\n\r\n3 - شجاعت\r\nمردم در همهء مراحل تاريخى ، شخصى شجاع‌تر ، پايدارتر و دليرتر از حضرت امام حسين عليه السّلام مشاهده ننموده‌اند ؛ زيرا آن حضرت ، در روز طف ، چنان موضعى داشت كه خردها را به تحيّر واداشت و عقول را سرگشته ساخت و نسلها با اعجاب و بزرگداشت ، از شجاعت و صلابت عزم او ياد كردند و مردم ، شجاعتش را بر شجاعت پدرش كه ورد همهء زبانهاى دنياست ، مقدم دانستند .\r\n( 2 ) دشمنان بزدلش از قدرت عزم و اراده‌اش مبهوت شدند ؛ زيرا امام در برابر همهء ضربات هراس‌انگيزى كه پىدرپى بر او وارد مىشد ، از پاى در نيامد و هر چه گرفتاريها و محنتها بيشتر مىشد ، وى اقدامى بيشتر و چهره‌اى گشاده‌تر مىيافت و آنگاه كه همهء ياران و اهل بيت خود را از دست داده بود ، تمام سپاه كه به گفتهء راويان ، سى هزار رزمنده را شامل مىشد ، به سوى وى هجوم آورد و آن حضرت به تنهايى در حالى كه ترس و هراس بر دلهايشان مستولى شده بود ، بر آنها حمله كرد و آنها - به تعبير راويان - همچون بزهايى كه گرگ بر آنها تاخته باشد ، از برابرش به هر سوى مىگريختند و او همچنان چون كوه ثابت ماند و از هر طرف ضربه‌ها را دريافت مىنمود و در حالى كه هيچ سستى بر او دست نيافته بود ، با شجاعت تمام ، مرگ را به چيزى نمىگرفت . ( 3 ) « سيد حيدر » مىگويد :\r\n فتلقى الجموع فردا و لكن * كلّ عضو فى الروع منه جموع\r\nرمحه من بنانه و كأن من * عزمه حد سيفه مطبوع\r\nزوج السيف بالنفوس و لكن * مهرها الموت و الخضاب النجيع \r\n\r\n","description":"","footnote":"","page_name":" 139 ","page_number":139},
  {"content":"\r\n\r\n« يك تنه با آن جماعتها رو به رو شد ، ولى هر عضوى از او همچون جماعتهايى ، هراس‌انگيز بود » .\r\n« نيزهء او سر انگشتش بود و گويى كه شمشيرش را از عزم او ساخته بودند » .\r\n« شمشير را با جانها تزويج كرد كه مهريهء آنها مرگ و خضابشان گرد و خاك ميدان بود » .\r\n( 1 ) و در قصيدهء تحسين برانگيز ديگرى چنين مىگويد :\r\n ركين و للارض تحت الكماة * رجيف يزلزل ثهلانها\r\nأقر على الارض من ظهرها * اذا ململ الرعب اقرانها\r\nتزيد الطلاقة فى وجهه * اذا غير الخوف الوانها \r\n« محكم و استوار بود ، در حالى كه زمين در زير پاى اسبان ، لرزشى داشت كه اركانش را مىلرزاند » .\r\n« بر روى زمين پايدار بود آنگاه كه ترس ، شجاعان را به ستوه آورده بود » .\r\n« چهره‌اش گشاده‌تر مىشد آنگاه كه ترس ، رنگها را دگرگون مىساخت » .\r\nو هنگامى كه آن ستم‌ناپذير ، زخمى بر روى زمين افتاد در حالى كه خونريزى او را ناتوان ساخته بود ، همهء سپاهيان از ترس و هيبت وى ، از اينكه بر او آخرين ضربه را وارد كنند ، بازماندند . ( 2 ) « سيد حيدر » مىگويد :\r\n عفيرا متى عاينته الكماة * يختطف الرعب الوانها\r\nفما اجلت الحرب عن مثله * صريعا يجبّن شجعانها \r\n« بر خاك افتاده‌اى كه هرگاه سواران بر او نظرى مىافكندند ، از ترس ، رنگ از چهره‌ها مىباختند » .\r\n« جنگ ، كسى همانند او را معرفى نكرده است كه بر خاك افتاده باشد اما شجاعان را مىترساند » .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n( 1 ) اهل بيت و يارانش نيز از اين روح عظيم ، همت گرفته بودند و لذا با شوق و اخلاص به سوى مرگ شتافتند و هيچ ترس و رعبى بر دلهايشان راه نيافت ، آنجا كه دشمن آنها به شجاعت و پايداريشان گواهى داد ؛ زيرا به شخصى كه در روز طف همراه عمر بن سعد بود ، گفته شد واى بر تو ! آيا ذريّهء رسول خدا صلّى اللّه عليه و آله را كشتيد ؟ و او پاسخ داد :\r\n« سنگ بر دهان تو باد ! اگر تو آنچه را ما شاهد بوديم مشاهده مىكردى ، آنچه را انجام داديم ، انجام مىدادى . گروهى بر ما يورش آوردند كه شمشيرهايشان را به دست گرفته و همچون شيران درّنده ، سواران را از چپ و راست مىكشتند و جانهاى خود را به كام مرگ مىافكندند ، نه امان مىپذيرفتند و نه به ثروت رغبتى داشتند و چيزى ميان آنها و رسيدن به حوض مرگ و استيلاى بر ملك ، حايل نمىشد و اگر اندكى از آنها دست بر مىداشتيم ، جان همهء افراد لشكر را مىگرفتند ، در آن صورت ما چه مىتوانستيم بكنيم ، تو را مادر مباد . . . « 1 » » .\r\n( 2 ) يكى از شعرا اين شجاعت كم نظير را چنين وصف كرده است :\r\n فلو وقفت صم الجبال مكانهم * لمادت على سهل و دكت على وعر\r\nفمن قائم يستعرض النبل وجهه * و من مقدم يرمى الاسنة بالصدر \r\n« اگر كوههاى استوار به جاى آنان مىبود ، به روى دشتها مىافتادند و درهم كوبيده مىشدند » .\r\n« آنها يا ايستاده با چهره‌ها تيرها را مىپذيرفتند و يا حمله كنان با سينه‌ها بر نيزه‌ها مىتاختند » .\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغه 3 / 263 .\r\n","page_name":" 141 ","page_number":141},
  {"content":"\r\n\r\n( 1 ) و « سيد حيدر » چه عالى سروده است :\r\n دكّوا رباها ثم قالوا لها * و قد جثوا نحن مكان الربا \r\n« تپه‌هايش را درهم كوبيدند و سپس به آنها در حالى كه زانو زده بودند ، گفتند : اينك ما به جاى تپه‌ها هستيم » .\r\n( 2 ) پدر شهيدان ، با شجاعت كم‌نظيرش ، طبيعت بشرى را به مبارزه طلبيد ، پس مرگ را به مسخره گرفت و زندگى را استهزا كرد آنجا كه خطاب به يارانش - هنگامى كه تيرهاى دشمنان بر آنها باريدن گرفت - فرمود :\r\n« برخيزيد ، خداوند شما را رحمت كند ، به سوى مرگى كه چاره‌اى از آن نيست ، اين تيرها ، فرستادگان اين قوم به طرف شما هستند . . . » .\r\nآن حضرت ، يارانش را به سوى مرگ فراخواند ، گويى كه آنان را بر سر سفرهء غذايى لذيذ فرا مىخواند و حقا كه نزد وى گوارا بود ؛ زيرا آن حضرت با باطل مىجنگيد و برهان پروردگارش - كه همان مبدأ وى بود - برايش ترسيم مىگشت « 1 » .\r\n( 3 )\r\n\r\n4 - صراحت\r\nاز صفات پدر شهيدان ، « صراحت در گفتار و كردار بود » كه در همهء دوران زندگيش ، كج‌روى نكرد و دست به خدعه و نيرنگ نزد و هيچ راه غير مستقيمى را نپيمود ، بلكه راه واضح را در پيش گرفت كه با ضمير زنده‌اش همنوا بود و از گذرگاههاى پرپيچ‌وخمى كه دين و اخلاق ، آنها را نمىپذيرد ، دورى گزيد كه از نمونه‌هاى آن رفتار درخشنده اين است كه وليد ، حاكم مدينه در تاريكى شب او را فرا خواند و وى را از مرگ معاويه با خبر ساخت و از او خواست كه با يزيد\r\n\r\n\r\n","description":"","footnote":"\r\n( 1 ) عبد اللّه علائلى ، الامام الحسين ، ص 101 .\r\n","page_name":" 142 ","page_number":142},
  {"content":"\r\n\r\nبيعت كند و بيعت در تاريكى شب را از او كافى مىدانست . ( 1 ) اما امام عليه السّلام از اين كار ، خوددارى نمود و واقعيت را به صراحت براى وى بيان كرد و فرمود :\r\n« اى امير ! ما اهل بيت نبوت و معدن رسالت هستيم . خداوند به ما آغاز نمود و به ما ختم خواهد فرمود ، يزيد ، فاسقى فاجر است كه شراب مىنوشد و نفسى را كه خداوند حرام فرموده ، مىكشد ، فسق و فجور را آشكارا انجام مىدهد و كسى چون من با يزيد بيعت نمىكند . . . » .\r\nاين كلمات ، درجهء صراحت و بلندهمتى و قدرت مقابله در راه حق ، نزد آن حضرت را بيان مىنمايد .\r\n( 2 ) و از انواع آن صراحتى كه عادت آن حضرت بوده و از ذاتيات ايشان شده بود ، اين است كه هنگام خارج شدن به سوى عراق ، خبر دردناك كشته شدن سفيرش يعنى « مسلم بن عقيل » و فروگذاشتن وى از سوى اهل كوفه به او رسيد ، پس به كسانى كه بخاطر منفعت و نه براى حق ، آن حضرت را دنبال كرده بودند ، فرمود : « پيروان ما ، ما را فروگذاشته‌اند ، پس هر كس از شما انصراف را دوست داشته باشد ، منصرف شود ، هيچ تعهدى بر گردن وى نخواهد بود . . . » .\r\nصاحبان طمعها از او جدا شدند و افراد برگزيده از اهل بيتش همراه وى ماندند « 1 » .\r\n( 3 ) در آن ساعتهاى سخت كه امام نيازمند ياوران بود ، از فريب و نيرنگ خوددارى كرد ؛ زيرا معتقد بود آن حالتى نيست كه نفوس عظيم معتقد به پروردگار و مؤمن به عادلانه بودن امر خويش ، به آن متصف باشد .\r\n( 4 ) و از نمونه‌هاى آن صراحت اينكه اهل بيت و يارانش را در شب دهم محرم\r\n\r\n\r\n","description":"","footnote":"\r\n( 1 ) انساب الاشراف ، 3 / 169 .\r\n","page_name":" 143 ","page_number":143},
  {"content":"\r\n\r\nجمع كرد و آنان را با خبر ساخت كه فردا كشته خواهد شد و همهء كسانى كه همراه وى باشند ، به قتل خواهند رسيد . امام اين موضوع را با صراحت براى آنها بيان فرمود تا در كار خويش بصيرت و آگاهى داشته باشند و به آنان دستور داد تا در تاريكى آن شب ، پراكنده گردند . اما آن خانوادهء عظيم ، جدا شدن از او را نپذيرفتند و بر شهادت در حضور وى اصرار ورزيدند .\r\n( 1 ) دولتها تشكيل مىشوند و حكومتها نابود مىگردند و اين اخلاق و الا هستند كه از هر موجود زنده‌اى به ماندن شايسته و به جاودانگى بايسته‌اند ؛ زيرا ارزشهاى بلندى را نمايانگر هستند كه انسان را بدون آنها كرامتى نخواهد بود .\r\n( 2 )\r\n\r\n5 - صلابت در حق\r\n« صلابت در حق » يكى از مبانى زندگى پدر شهيدان و از برجسته‌ترين ذاتيات آن حضرت است ؛ زيرا آن حضرت ، براى اقامهء حق و در هم كوبيدن دژهاى باطل و نابود ساختن مراكز ظلم ، راه خود را با سختى هراس‌انگيزى باز كرد .\r\n( 3 ) امام عليه السّلام حق را با تمام گستردگى و مفاهيم آن ، در نظر داشت و به سوى ميدانهاى مبارزه روان شد تا حق را در سرزمينهاى ميهن اسلامى برپا سازد و امت را از جريانات شديدى كه در جوّ خويش ، پايگاههايى براى باطل و مراكزى براى ستم و آشيانه‌هايى براى طغيان آفريده بود ، رها سازد ، جرياناتى كه امت را در ناآگاهيهاى عميقى در زندگى خويش به دست و پا زدن افكنده بود .\r\n( 4 ) امام عليه السّلام امت را ديد كه غرق اباطيل و گمراهيها شده و ديگر هيچ‌يك از مفاهيم حق در زندگيش نمايان نبوده است ، پس به سوى ميدانهاى جانبازى و فداكارى شتافت تا پرچم حق را برافرازد ، اين هدف درخشان را امام عليه السّلام در\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nسخنانى كه براى اصحابش ايراد كرد ، بيان فرمود و گفت :\r\n« آيا نمىبينيد كه به حق عمل نمىشود و از باطل دورى نمىگردد ، تا مؤمن به لقاى خدا علاقه‌مند گردد . . . » .\r\n( 1 ) حق ، يكى از عناصر بارز در شخصيّت پدر شهيدان بود و پيامبر صلّى اللّه عليه و آله اين پديدهء ارزشمند را در وجود آن حضرت يافت و بنا به آنچه مورخان مىگويند ، پيوسته دهان مباركش را مىبوسيد ، همان دهانى كه سخن خدا را گفت و چشمه‌هاى عدل و حق را در زمين جارى ساخت .\r\n( 2 )\r\n\r\n6 - شكيبايى\r\nاز صفات بىنظيرى كه سيد الشهدا در آنها همتايى نداشته ، « صبر بر نوايب دنيا و محنتهاى روزگار بوده است » . آن حضرت ، تلخى صبر را از اوان كودكى چشيده بود ، آنگاه كه در سوگ جدّ و مادر خويش نشست و حوادث هولناكى را شاهد بود كه بر پدرش جارى شد و محنتها و مصيبتهايى را كه آن حضرت تحمل كرد ، مشاهده نمود و در روزگار برادرش نيز تلخى صبر را تجربه كرد ، در حالى كه مىديد چگونه سپاهيانش او را فروگذاشته و به وى خيانت كرده بودند تا اينكه معاويه آن حضرت را با زهر ، ترور نمود و چگونه مىخواست جنازهء پاكش را در جوار جدش به خاك سپارد ، اما بنى اميه مانع او شدند و اين از سخت‌ترين محنتها بر آن حضرت بود .\r\n( 3 ) و از بزرگترين مصيبتهايى كه آن حضرت در برابر آن صبر كرد ، اين بود كه مىديد اصول اسلامى زير پا گذاشته مىشود و از زبان جدش احاديثى ناروا جعل مىشد كه شريعت خدا را تغيير و تبديل مىنمود . از امور مهمى كه از آنها رنج مىبرد اينكه مىشنيد پدرش را ناسزا مىگفتند و بر روى منبرها از ايشان به بدى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nياد مىكردند و چگونه يزيد طاغوت ، دست در كار نابودى شيعيان و دوستداران آنان بود ، ايشان در برابر همهء اين سختيها و مصيبتها شكيبا بودند .\r\n( 1 ) در روز دهم محرم ، محنتهاى مشقت بارى پىدرپى بر آن حضرت وارد مىشد كه صبر در برابر آنها به لرزه مىافتاد به طورى كه هنوز محنتى تمام نشده مجموعه‌اى از محنتها و دردها بر او يورش مىبردند ، او ستارگان درخشان از فرزندان و اهل بيتش را مىديد كه چگونه شمشيرها و نيزه‌ها بدنهايشان را از هم مىدريدند و ايشان با آرامش و پايدارى ، خطاب به آنان مىفرمودند :\r\n« اى اهل بيت من ! صبر كنيد ، اى عموزادگانم ! شكيبا باشيد كه بعد از امروز ، هيچ خوارى و سختى نخواهيد ديد » .\r\n( 2 ) آن حضرت ، خواهرش ، بانوى بنى هاشم را مىديد كه شدت فاجعه ، وى را سراسيمه كرده و اندوه ، قلبش را شكافته بود . به سوى او مىشتابد و به وى دستور مىدهد كه شكيبايى پيشه كند و به آنچه خداوند قسمت نموده است ، خرسند باشد .\r\n( 3 ) و از جملهء آن فجايع هولناك كه امام بر آنها صبر كرد ، اين بود كه كودكان و خانوادهء خود را مىديد كه از شدت تشنگى مرگ آفرين ، فرياد مىكشيدند و از عطش جانكاه به وى پناه مىبردند و او آنان را به صبر و پايدارى دستور مىداد و از عاقبت درخشانى كه پس از آن محنت سخت ، سرانجام بدان دست خواهند يافت ، آگاهشان مىكرد .\r\n( 4 ) وى در برابر دشمنانى كه امواج جمعيتشان زمين را پر كرده بود ، شكيبا بود ، در حالى كه به تنهايى از هر طرف ضربه‌ها را تحمل مىكرد و جگرش از تشنگى پاره پاره شده بود ، اما وى اعتنايى به همهء آن اوضاع نمىنمود .\r\n( 5 ) صبر و شكيبايى آن حضرت و موضع محكمش در روز طف ، از نادرترين\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nنمونه‌هايى بود كه انسانيت مىشناخت . « اربلى » مىگويد : « به شجاعت حسين مثل زده مىشود و صبر او در جنگ ، پيشينيان و پسينيان را ناتوان ساخته است « 1 » » .\r\n( 1 ) هر يك از مصيبتهاى آن حضرت ، براى از پاى درآوردن قواى هر انسان و وادار كردن وى به ناتوانى نفسانى ، كافى بود ، هر چند كه آن انسان صبر و پايدارى و قوت نفس را دارا بوده باشد ، ولى آن حضرت عليه السّلام در راه هدف شرافتمندانه‌اى كه روح وى را به اوج خوددارى از بىتابى يا زانو زدن در برابر سختيها رسانده بود ، به آنچه گرفتارى داشت ، اهميتى نمىداد .\r\n( 2 ) مورخان مىگويند : آن حضرت تنها اين صفت را داشت كه حوادث هر چه باشد ، عزم او را سست نمىساخت . آن حضرت روزى يكى از فرزندان خود را از دست داده بود ، اما اثرى از اندوه بر او مشاهده نمىشد . در اين مورد از او پرسيده شد و او پاسخ داد : « ما اهل بيتى هستيم كه از خداوند درخواست مىكنيم و به ما مىبخشد ، پس اگر آنچه را نمىپسنديم بخواهد ، در آنچه دوست مىداريم ، ما به آن راضى مىشويم » « 2 » .\r\nآن حضرت ، به قضاى خدا راضى شد و به فرمانش تسليم گشت و جوهر اسلام و منتهاى ايمان همين است .\r\n( 3 )\r\n\r\n7 - حلم\r\n« حلم » يكى از والاترين صفات پدر شهيدان عليه السّلام و از برجسته‌ترين ويژگيهاى حضرتش بود . و بنا به اجماع راويان ، با هيچ بدكارى ، به بدى مقابله نمىنمود و با هيچ گناهكارى برخوردى همانند او نداشت ، بلكه با احسان\r\n\r\n\r\n","description":"","footnote":"\r\n( 1 ) كشف الغمة 2 / 20 .\r\n( 2 ) الاصابة 2 / 222 .\r\n","page_name":" 147 ","page_number":147},
  {"content":"\r\n\r\nو نيكوكارى با آنان رفتار مىكرد و در اين زمينه همچون جدش حضرت رسول صلّى اللّه عليه و آله عمل مىنمود كه با اخلاق و فضايلش ، همهء مردم را در بر گرفت . آن حضرت به اين صفت شناخته شد و شهرتش گسترده گشت به طورى كه بعضى از غلامانش اين حالت را مورد استفاده قرار مىدادند و عمدا نسبت به آن حضرت ، بدى مىكردند تا در مقابل ، صله و احسانى دريافت نمايد .\r\n( 1 ) مورخان مىگويند : بعضى از غلامان آن حضرت ، مرتكب جرمى شد كه مستوجب تأديب بود و آن حضرت عليه السّلام دستور داد تا او را ادب كنند ، اما آن غلام با فرياد گفت : « سرورم ! خداوند تعالى مىفرمايد :  الْكاظِمِينَ الْغَيْظَ  ؛ « آنها كه خشم خود را فرو خورند » .\r\nامام به لبخندى پرفيض با او روبه‌رو شد و به او فرمود : « او را رها كنيد كه من خشم خود را فرو خوردم . . . » .\r\n( 2 ) آن غلام فورا گفت :  وَ الْعافِينَ عَنِ النَّاسِ  ؛ « و آنها كه از مردم در مىگذرند » .\r\nحضرت فرمود : « از او درگذشتم . . . » .\r\n( 3 ) آنگاه آن غلام خواستار احسان بيشترى شد و گفت :  وَ اللَّهُ يُحِبُّ الْمُحْسِنِينَ  ؛ « و خداوند نيكوكاران را دوست مىدارد » .\r\nحضرت فرمود : « تو در راه خدا آزاد هستى . . . » .\r\nسپس آن حضرت دستور داد جايزه‌اى ارزنده به او بدهند تا او را از نياز و درخواست از مردم بىنياز سازد « 1 » .\r\nاين اخلاق عظيم ، يكى از اصول زندگى آن حضرت بود كه در طول حيات از او جدا نشد .\r\n\r\n\r\n","description":"","footnote":"\r\n( 1 ) الحسين عليه السّلام 1 / 137 .\r\n","page_name":" 148 ","page_number":148},
  {"content":"\r\n\r\n( 1 )\r\n\r\n8 - تواضع\r\nامام حسين عليه السّلام بر تواضع و دورى گزيدن از منيّت و تكبر ، سرشته شده و اين صفت را از جدش حضرت پيامبر صلّى اللّه عليه و آله به ارث برده بود كه اصول فضايل و معالى اخلاق را در زمين برپا داشت . راويان ، نمونه‌هاى بسيارى از اخلاق و الا و تواضع آن حضرت ، نقل نموده‌اند كه به بعضى از آنها اشاره مىنماييم :\r\n( 2 ) 1 - روزى آن حضرت بر افراد بينوايى گذشت كه در « صفه » مشغول غذا خوردن بودند و آنها وى را به غذا خوردن دعوت نمودند .\r\nآن حضرت از مركب خود به زير آمد و با آنان غذا خورد ، سپس به آنان فرمود : « شما را اجابت كردم ، پس مرا اجابت كنيد » .\r\nآنها سخنش را پذيرفتند و همراه وى به منزلش شتافتند .\r\nآن حضرت عليه السّلام به همسرش « رباب » فرمود : « آنچه را پس‌انداز مىكردى خارج كن » . وى آنچه را از پول نقد دارا بود ، خارج نمود و حضرت آن مبالغ را به آنان تحويل داد « 1 » .\r\n( 3 ) 2 - آن حضرت ، بر فقيرانى گذشت كه خرده نانى از اموال صدقه را مىخوردند . پس بر آنها سلام كرد و آنها وى را به طعام خويش فرا خواندند . آن حضرت همراه آنان نشست و فرمود : « اگر صدقه نمىبود ، همراه آنان مىخوردم » . پس آنان را به منزل خويش دعوت كرد و به آنها طعام داد و جامه‌ها بخشيد و دستور داد تا پولى به آنها بدهند « 2 » .\r\n( 4 ) امام عليه السّلام در اين حالت به جدّش حضرت رسول صلّى اللّه عليه و آله اقتدا نمود و به راه آن\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين ، ص 218 .\r\n( 2 ) اعيان الشيعة 1 / 580 .\r\n","page_name":" 149 ","page_number":149},
  {"content":"\r\n\r\nحضرت عمل كرد ؛ زيرا بنا به گفتهء مورخان ، آن حضرت با فقرا نشست و برخاست مىنمود و آنان را از نيكى و احسان خويش بهره‌ها مىرساند تا فقير را فقرش نيازارد و توانگر از ثروت خويش ناسپاس نشود .\r\n( 1 ) 3 - ميان حضرت حسين و برادرش محمد بن حنفيه سخنى تند رد و بدل شد . پس محمد به منزل خود رفت و نامه‌اى به آن حضرت نوشت كه در آن آمده بود : « اما بعد : تو را شرافتى است كه من به آن نمىرسم و فضيلتى كه به آن دست نمىيابم . پدر ما على است كه در مورد آن نه تو را افضل مىدانم و نه تو مرا .\r\nو مادرم زنى است از بنى حنيفه در حالى كه مادر تو فاطمه دختر رسول خدا صلّى اللّه عليه و آله مىباشد . و اگر زمين پر از زنانى همچون مادرم باشند ، با مادر تو برابرى نمىكنند ، پس هرگاه اين نامه‌ام را خواندى ، ردا و نعلين خود بپوش و به سوى من بيا و مرا خشنود ساز و مبادا كه من پيش از تو به فضيلتى دست يابم كه تو از من به آن شايسته‌تر هستى . . . » .\r\nهنگامى كه حضرت حسين عليه السّلام نامهء برادرش را خواند ، به سوى وى شتافت و او را خشنود ساخت « 1 » و اين از اخلاق بلند و ذات والايش بوده است .\r\n( 2 )\r\n\r\n9 - رأفت و عطوفت\r\nاز صفات پدر شهيدان اين بوده است كه نسبت به مردم ، بسيار عطوفت داشته و دست خود را براى كمك به هر نيازمندى پيش مىبرده و به هر صاحب حاجتى كمك مىرسانيده و هر كس را كه به وى پناه مىبرده ، پناه مىداده است .\r\n( 3 ) « مروان » پس از شكست واقعهء جمل به آن حضرت و برادرش پناه برد ، در حالى كه وى از سخت‌ترين دشمنان بود و از آنان خواست كه نزد پدرشان از وى\r\n\r\n\r\n","description":"","footnote":"\r\n( 1 ) نهاية الارب 3 / 260 . الف باء 1 / 467 .\r\n","page_name":" 150 ","page_number":150},
  {"content":"\r\n\r\nشفاعت كنند و آن دو نزد پدر شتافتند و دربارهء وى با آن حضرت سخن گفتند و اظهار داشتند : « اى امير المؤمنين ! وى با شما بيعت مىكند » .\r\n( 1 ) آن حضرت عليه السّلام فرمود : « آيا قبل از كشته شدن عثمان با من بيعت نكرده بود ؟ من نيازى به بيعتش ندارم كه آن دستى يهودى است . اگر با دستش با من بيعت كند ، با سبابه‌اش خيانت خواهد كرد ، همانا وى امارتى خواهد داشت همچون ليسيدن سگ بينيش را و او پدر چهار قوچ است و امّت از فرزندانش روز سرخى را خواهند ديد » .\r\n( 2 ) آنها همچنان از پدر خواهش مىكردند تا اينكه او را مورد عفو قرار داد ، امّا آن فرومايه ، اين نيكى را ناديده گرفت و با هر آنچه از وسايل شرّ و بدى در اختيار داشت در مقابل سبطين ايستاد ؛ زيرا او بود كه مانع شد از اينكه جنازهء امام حسن در جوار جدش به خاك سپرده شود . و او بود كه به وليد گفت اگر امام حسين از بيعت يزيد خوددارى كند ، او را به قتل رساند . و نيز از كشته شدن امام حسين عليه السّلام اظهار سرور و شادمانى كرد و مروان را اين بس باشد كه او از درختى است كه جز پليد ناپاك و جز آنچه را كه به مردم زيان مىرساند ، به بار نمىآورد .\r\n( 3 ) از نمونه‌هاى جاويدان ديگر از عطوفت امام و رأفتش نسبت به مردم اين است كه هنگام روبه‌رو شدن با حرّ و سپاهيانش كه بالغ بر يك هزار سوار بود و براى نبرد و جنگ با وى فرستاده شده بودند و امام آنها را ديد كه از شدت تشنگى نزديك است كه هلاك شوند ، مردانگى و علوّ ذات آن حضرت اجازه نداد كه به نجات آنان اقدام نكند و دستور داد تا غلامان و اهل بيتش عليهم السّلام همهء آن قوم و نيز اسبانشان را آب دهند كه در ميان آنها « على بن طعان محاربى » بود . او از شدت عطش نمىدانست چگونه آب بنوشد و امام عليه السّلام شخصا به وى آب نوشاند و اين اقدام از برجسته‌ترين نمونه‌هايى است كه در فرهنگ انسانيت ، در شرافت و بزرگوارى به ثبت رسيده است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 1 )\r\n\r\n10 - بخشش و سخاوتمندى\r\nاز مزاياى پدر شهيدان عليه السّلام بخشش و سخاوتمندى بود ؛ زيرا آن حضرت پناهگاه فقرا و محرومان و ملجأ هر كسى بود كه دست روزگار بر او ستم كرده باشد و آن حضرت ، قلب روىآورندگان به سويش را با بخششها و عطاياى خود ، شاد مىكرد .\r\n( 2 ) « كمال الدين بن طلحه » مىگويد : « شهرت يافته بود كه آن حضرت ، ميهمان را گرامى مىدارد ، به جوينده مىبخشد ، صلهء رحم مىكند ، به سائل كمك مىرساند ، برهنه را مىپوشاند ، گرسنه را سير مىنمايد ، به بدهكار مىبخشد ، ناتوان را حمايت مىكند ، بر يتيم ، دل مىسوزاند ، نيازمند را بىنياز مىسازد و كم بوده است كه مالى به او برسد مگر اينكه آن را تقسيم كند و اين خوى سخاوتمندان و سرشت كريمان و نشان بخشندگان و صفت كسانى است كه مكارم اخلاق را دارا باشند ؛ زيرا كارهاى درخشانش گواه كرم اوست و گوياى اينكه صفات نيكو را داراست . . . » « 1 » .\r\n( 3 ) مورخان مىگويند : آن حضرت در تاريكى شب ، انبانى پر از طعام به همراه مبالغى از مال ، به دوش مىكشيد و به خانه‌هاى بيوه‌زنان ، يتيمان و مسكينان مىبرد تا آنجا كه اين كار اثرى بر پشت آن حضرت نهاد « 2 » .\r\n( 4 ) متاعهاى فراوانى نزد آن حضرت مىآوردند و آن حضرت از جاى بر نمىخاست تا اينكه به همهء خويشان و اطرافيانش ببخشد . معاويه ، اين مطلب را در مورد آن حضرت دانست و هدايا و ارمغانهايى برايش فرستاد و براى\r\n\r\n\r\n","description":"","footnote":"\r\n( 1 ) مطالب السئول ، ص 28 .\r\n( 2 ) ريحانة الرسول ، ص 71 .\r\n","page_name":" 152 ","page_number":152},
  {"content":"\r\n\r\nشخصيتهاى ديگر يثرب نيز همانند آنها را ارسال نمود و با همنشينان خود دربارهء اينكه هر كدام از آن اشخاص با آن هدايا چه مىكند ، سخن مىگفت و دربارهء حضرت حسين ، اظهار داشت :\r\n( 1 ) « اما حسين ، از يتيمان كسانى شروع مىكند كه همراه پدرش در صفين كشته شده‌اند ، پس اگر چيزى باقى بماند با آن شترى را سر مىبرد و با آن شير ( به مردم ) مىنوشاند . . . » .\r\nوى ، ناظرى را فرستاد تا ببيند كه آن قوم چه خواهند كرد و گزارش او به همان گونه بود كه معاويه اظهار مىداشت ، پس معاويه گفت : « من فرزند هند هستم ، من قريش را بهتر از قريش مىشناسم « 1 » » .\r\n( 2 ) به هر حال ، مورخان نمونه‌هاى فراوانى از بخشش امام و سخاوتمندى آن حضرت نقل كرده‌اند كه به بعضى از آنها اشاره‌اى مىنماييم :\r\n( 3 ) 1 - با اسامة بن زيد : « اسامة بن زيد » بيمار شد ، همان بيمارى كه در آن درگذشت ، پس امام به عيادت وى رفت و هنگامى كه در جاى خود قرار گرفت ، اسامه گفت : آه چه غمگينم ! - « غم چه چيزى را دارى ؟ » .\r\n- بدهكاريم كه شصت هزار است .\r\n- « آن به عهدهء من است » .\r\n- مىترسم پيش از آنكه پرداخت شود ، بميرم .\r\n- « قبل از اينكه من آن را به جاى تو پرداخت كنم ، نخواهى مرد » .\r\n\r\n\r\n","description":"","footnote":"\r\n( 1 ) عيون الاخبار 3 / 47 .\r\n","page_name":" 153 ","page_number":153},
  {"content":"\r\n\r\nپس امام عليه السّلام به اداى دين وى ، پيش از فوتش شتافت « 1 » در حالى كه از اسامه چشم‌پوشى كرده بود ؛ زيرا وى از كسانى بود كه از بيعت با پدرش خوددارى نمودند ، ولى امام با وى معامله به مثل ننمود ، بلكه نسبت به وى نيكى روا داشت .\r\n( 1 ) 2 - با يكى از كنيزانش : « انس » روايت كرده : نزد حسين بودم كه كنيزى بر او وارد شد در حالى كه بستهء ريحانى در دست داشت و آن را به حضرت تقديم كرد .\r\nحضرت به وى فرمود : « تو در راه خداى تعالى آزاد هستى » .\r\nانس ، دچار شگفتى شد و گفت : كنيزى بستهء ريحانى براى تو مىآورد و تو او را آزاد مىكنى ؟ ! ! حضرت فرمود : خداوند ما را اين گونه مؤدب كرده ، خداى تعالى فرموده است : « و هرگاه درودى به شما فرستاده شود ، به بهتر از آن پاسخ دهيد يا اينكه آن را بازگوييد . و بهتر از آن ، آزاديش بوده است » « 2 » .\r\nو با اين سخاوتمندى و اخلاق و الا ، دلهاى مسلمين را به دست آورد و آنان شيفتهء دوستى و ولايش گشتند .\r\n( 2 ) 3 - با يك وامدار : امام حسين عليه السّلام در مسجد جدش رسول خدا صلّى اللّه عليه و آله در روزگار پس از وفات برادرش حضرت حسن عليه السّلام نشسته بود . عبد اللّه بن زبير و نيز عتبة بن ابى سفيان ، هر كدام در گوشه‌اى از مسجد نشسته بودند . مردى اعرابى سوار بر شترى آمد ، آن را بست و وارد مسجد شد و بالاى سر عتبة بن ابى سفيان ايستاد و بر او سلام كرد . وى سلامش را پاسخ داد ، آنگاه اعرابى گفت :\r\n\r\n\r\n","description":"","footnote":"\r\n( 1 ) اعيان الشيعة 1 / 579 .\r\n( 2 ) ابن صباغ ، الفصول المهمة ، ص 177 .\r\n","page_name":" 154 ","page_number":154},
  {"content":"\r\n\r\n« من عموزاده‌ام را كشته‌ام و از من ديه خواسته‌اند ، آيا چيزى به من مىدهى ؟ » .\r\nعتبه ، سر خود را به طرف وى بالا برد و به غلام خود گفت : صد درهم به وى بده .\r\nاعرابى به او گفت : من چيزى جز ديهء كامل نمىخواهم .\r\n( 1 ) عتبه ، اعتنايى به وى نكرد و اعرابى نااميد از پيش وى دور شد و با ابن زبير روبه‌رو گشت و داستان خود را بر او عرضه داشت و او دويست درهم برايش دستور داد ، اما اعرابى آنها را به وى بازگردانيد و به سوى حضرت حسين عليه السّلام رفت و نياز خود را به آن حضرت عرض كرد .\r\nحضرت دستور داد تا ده هزار درهم به وى بدهند و به او فرمود : « اينها براى اين است كه قرضهايت را بدهى » . و دستور داد تا ده هزار درهم ديگر به او بدهند و فرمود : « اينها براى اين است كه به وضع خود سر و سامان دهى و احوال خود را نيكو گردانى و از آنها بر خانواده‌ات انفاق نمايى » .\r\n( 2 ) اعرابى به شدت شادمان گشت و لب به سخن گشود و گفت :\r\n طربت و ما هاج لى معبق * و لا لى مقام و لا معشق\r\nو لكن طربت لآل الرسو * ل فلذّ لى الشعر و المنطق\r\nهم الأكرمون الانجبون * نجوم السماء بهم تشرق\r\nسبقت الانام الى المكرمات * و انت الجواد فلا تلحق\r\nابوك الذي ساد بالمكرمات * فقصر عن سبقه السبق\r\nبه فتح اللّه باب الرشاد * و باب الفساد بكم مغلق « 1 » \r\n« طرب يافتم در حالى كه بوى خوشى به مشامش نرسيده و نه اينكه داراى\r\n\r\n\r\n","description":"","footnote":"\r\n( 1 ) بحرانى ، عقد اللئال فى مناقب الآل .\r\n","page_name":" 155 ","page_number":155},
  {"content":"\r\n\r\nمقامى و يا دچار عشقى شده باشم » .\r\n« اما براى آل پيامبر آمدم و شعر و گفتار برايم زيبا گشت » .\r\n« آنان كريمان و نجيبانند كه ستارگان آسمان به آنها مىدرخشند » .\r\n« تو از همهء مردم به سوى بزرگواريها پيش افتاده و تو بخشنده‌اى هستى كه هيچ كس به تو نمىرسد » .\r\n« پدر تو با بزرگواريها سرورى يافت و پيشتازان از رسيدن به وى بازماندند » .\r\n« به وسيلهء او خداوند در هدايت را گشود و در تباهى به وسيلهء شما بسته شده است » .\r\n( 1 ) 4 - با يك اعرابى : مردى اعرابى به سوى آن حضرت آمد و بر او سلام كرد و از او حاجت خود را خواست و گفت : از جدت شنيدم كه مىفرمود : « هرگاه حاجتى خواستيد ، آن را از چهار تن بخواهيد : يا عربى شريف ، يا سرورى بخشنده ، يا حامل قرآن و يا دارندهء چهره‌اى خوش منظر . امّا عرب ، به جدّت شرافت يافت و اما كرم ، راه و رسم شماست و اما قرآن در خانه‌هايتان نازل شد و اما چهرهء نيكو ، من رسول خدا صلّى اللّه عليه و آله را شنيدم كه مىفرمود : هرگاه خواستيد به من نگاه كنيد ، پس به حسن و حسين بنگريد » .\r\n( 2 ) حضرت حسين عليه السّلام به وى گفت : « حاجت تو چيست ؟ » .\r\nاعرابى آن را بر روى زمين نوشت . حضرت حسين عليه السّلام به او فرمود : « از پدرم حضرت على شنيدم كه مىفرمود : نيكى به قدر معرفت باشد ، پس من سه مسأله از تو مىپرسم ، اگر يكى از آنها را جواب دادى ، يك سوم آنچه نزد من است ، براى تو خواهد بود و اگر دو سؤال را پاسخ گفتى ، دو سوم آنچه نزد من است از آن تو باشد و اگر هر سه را پاسخ دادى ، همهء آنچه پيش من است براى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nتو خواهد بود ، در حالى كه هميانى از عراق به من رسيده است » .\r\nاعرابى گفت : بپرس و لا حول و لا قوة الا باللّه .\r\n( 1 ) امام حسين عليه السّلام : « برترين اعمال كدام است ؟ » .\r\n- ايمان به خدا .\r\n- « نجات بنده از هلاكت در چيست ؟ » .\r\n- اعتماد به خدا .\r\n- « چه چيزى انسان را زيور مىدهد ؟ » .\r\n- علم همراه با حلم .\r\n- « اگر آن را نداشته باشد ؟ » .\r\n- مال همراه با كرم .\r\n- « اگر آن را نداشته باشد ؟ » .\r\n- فقر همراه با صبر .\r\n- « اگر آن را نداشته باشد ؟ » .\r\n- صاعقه‌اى كه از آسمان فرود آيد و او را بسوزاند .\r\nامام خنديد و آن هميان را به سوى وى انداخت « 1 » .\r\n( 2 ) 5 - با يك سائل : سائلى به سوى آن حضرت آمد و در خانه را زد و چنين سرود و گفت :\r\n لم يخب اليوم من رجاك و من * حرّك من خلف بابك الحلقة\r\nانت ذو الجود انت معدنه * ابوك قد كان قاتل الفسقة \r\n« هر كس امروز به تو اميد بست ، نااميد نگشت و هر كس حلقه بر\r\n\r\n\r\n","description":"","footnote":"\r\n( 1 ) فضائل الخمسة من الصحاح الستّة 3 / 332 .\r\n","page_name":" 157 ","page_number":157},
  {"content":"\r\n\r\nدر خانه‌ات بنوازد » .\r\n« تو سخاوت دارى و معدن آن تو باشى ، پدر تو قاتل فاسقان بود » .\r\n( 1 ) امام ، به نماز ايستاده بود ، پس نمازش را سبك نمود و به سوى آن اعرابى خارج شد و آثار فقر را بر او مشاهده كرد . بازگشت و قنبر را صدا زد . هنگامى كه قنبر نزد آن حضرت آمد ، به او فرمود : « چه مقدار از نفقهء ما باقيمانده است ؟ » .\r\nگفت : دويست درهم كه به من دستور داده‌اى تا آنها را بر اهل بيت تو تقسيم كنم .\r\nفرمود : « آنها را بياور ؛ زيرا كسى آمده است كه از آنان مستحق‌تر است » .\r\n( 2 ) پس آنها را گرفت و به آن اعرابى داد و از او پوزش طلبيد و اين ابيات را سرود :\r\n خذها فانى اليك معتذر * و اعلم بانى عليك ذو شفقة\r\nلو كان فى سيرنا عصا تمد اذن * كانت سمانا عليك مندفقه\r\nلكن ريب المنون ذو نكد * و الكف منا قليلة النفقة \r\n« اينها را بگير و من از تو عذر خواهى مىكنم و بدان كه من نسبت به تو دلسوز هستم » .\r\n« اگر امكان بيشترى داشتم ، آسمان ما بر تو فراوان مىباريد » .\r\n« ولى گرفتارى زمانه سخت است و دست ما نفقه‌اى اندك دارد » .\r\n( 3 ) پس اعرابى آنها را گرفت و در حالى كه شاكر بود و دعاى خير براى حضرت مىكرد ، شروع كرد به مدح و ستايش از آن حضرت و چنين گفت :\r\n مطهرون نقيات جيوبهم * تجرى الصلاة عليهم أينما ذكروا\r\nو أنتم الأعلون عندكم * علم الكتاب و ما جاءت به السور \r\n\r\n","description":"","footnote":"","page_name":" 158 ","page_number":158},
  {"content":"\r\n\r\n من لم يكن علويا حين تنسبه * فما له فى جميع الناس مفتخر « 1 » \r\n« پاكند و داراى اصالت ، هرگاه ياد شوند ، بر آنان درود فرستاده مىشود » .\r\n« شما هستيد ، شما هستيد بلندپايگان ، شماييد عالم به قرآن و معانى سوره‌ها » .\r\n« هر كس به هنگام بررسى نسب ، علوى نباشد ، در ميان مردم از افتخارى برخوردار نيست » .\r\n( 1 ) اينها بعضى نمونه‌ها از كرامت و سخاوتمندى آن حضرت است كه بيانگر عطوفت و دلسوزى وى نسبت به فقرا مىباشد و او چيزى جز رضاى خدا و پاداش آخرت را نمىجست .\r\nدر اينجا سخن ما در مورد بعضى از حالات و صفات آن حضرت به پايان مىرسد كه به آنها قلّهء كمال مطلق را درنورديد و در دلهاى مسلمين جاى گرفت و آنان شيفتهء محبت و دوستيش گشتند .\r\n( 2 )\r\n\r\nعبادت و تقواى امام حسين عليه السّلام\r\nامام حسين عليه السّلام با عواطف و احساساتش به سوى خدا روى آورد و همهء اركان وجودش با دوستى خدا و ترس از او آميخته گشت . مورخان مىگويند : آن حضرت هر آنچه را كه به خدا نزديكش مىساخت ، عمل كرد ، پس او بسيار نماز مىخواند و روزه مىداشت و به حج مىرفت و صدقه مىداد و اعمال خير به جاى مىآورد « 2 » ، در اينجا به مواردى كه دربارهء عبادت و توجه آن حضرت به سوى\r\n\r\n\r\n","description":"","footnote":"\r\n( 1 ) اعيان الشيعة 1 / 579 .\r\n( 2 ) تهذيب الاسماء 1 / 163 .\r\n","page_name":" 159 ","page_number":159},
  {"content":"\r\n\r\nخدا ، روايت شده اشاره‌اى مىنماييم :\r\n( 1 )\r\n\r\nالف - خوف امام حسين عليه السّلام از خداوند\r\nامام عليه السّلام در طليعهء عارفان خدا بود ، از او بسيار مىترسيد و از اينكه با خدا مخالفت كند ، شديدا حذر داشت تا آنجا كه بعضى از يارانش به آن حضرت گفت : ترس تو از پروردگارت چقدر عظيم است ؟\r\nآن حضرت عليه السّلام فرمود : « در روز قيامت كسى ايمن نخواهد بود جز آنكه در دنيا از خدا ترسيده باشد . . . « 1 » » .\r\nو اين سيرهء متقيان بود كه راه را روشنى بخشيدند و آفاق معرفت را گشودند و بر آفرينندهء جهان و بخشندهء حيات ، رهنمون گشتند .\r\n( 2 )\r\n\r\nب - كثرت نماز و روزهء امام حسين عليه السّلام\r\nآن حضرت عليه السّلام بيشتر اوقات ، به نماز و روزه اشتغال داشت « 2 » و در هر شب و روز ، هزار ركعت نماز مىخواند آن گونه كه فرزندش زين العابدين بيان كرده است « 3 » . و در ماه رمضان قرآن كريم را ختم مىنمود . « 4 »\r\nابن زبير دربارهء عبادت امام سخن گفته و اظهار داشته : « به خدا او را كشتند ، او كه در شبها بسيار به نماز مىايستاد و روزها بسيار به روزه‌دارى مىپرداخت » « 5 » .\r\n\r\n\r\n","description":"","footnote":"\r\n( 1 ) اعيان الشيعة 4 / 104 . ريحانة الرسول ، ص 58 .\r\n( 2 ) تهذيب الاسماء 1 / 163 . مقريزى ، خطط 2 / 285 .\r\n( 3 ) يعقوبى ، تاريخ 2 / 219 . ابن الوردى ، تاريخ 1 / 233 .\r\n( 4 ) سير اعلام النبلاء 3 / 291 .\r\n( 5 ) طبرى ، تاريخ 6 / 273 .\r\n","page_name":" 160 ","page_number":160},
  {"content":"\r\n\r\n( 1 )\r\n\r\nج - حج امام حسين عليه السّلام\r\nامام عليه السّلام بسيار به حج مىرفت . آن حضرت 25 بار پياده به حج رفت « 1 » در حالى كه مركبهايش همراه او برده مىشدند « 2 » . ايشان ركن اسود را به دست مىگرفتند و با خدا به راز و نياز پرداخته و چنين مىفرمودند : « پروردگارا ! به من نعمت دادى و مرا سپاسگزار نيافتى و مرا آزمودى و مرا شكيبا نديدى ، پس نه تو نعمتت را به ترك شكر ، سلب نمودى و نه به ترك صبر ، سختى را ادامه دادى .\r\nپروردگارا ! از كريم جز كرم نخواهد بود . . . » « 3 » .\r\n( 2 ) آن حضرت عليه السّلام براى عمرهء بيت اللّه خارج شد و در راه بيمار گشت . اين خبر به پدرش امير المؤمنين عليه السّلام رسيد كه در يثرب بود . پس به دنبال او رفت و در « السقيا » به وى رسيد در حالى كه بيمار بود ، پس به او فرمود : « پسرم ! از چه چيزى رنج مىبرى ؟ » .\r\n« سرم ، درد مىكند » .\r\nامير المؤمنين شترى خواست و آن را سر بريد و موى سرش را تراشيد و او را به مدينه بازگرداند . هنگامى كه بيماريش بهبودى يافت ، به سوى مكه بازگشت و عمره را به جاى آورد « 4 » .\r\nاينها بعضى از مواردى است كه دربارهء طاعت و عبادت آن حضرت روايت كرده‌اند .\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين عليه السّلام ، ص 215 . سير اعلام النبلاء 3 / 287 . مجمع الزوائد 9 / 201 .\r\nتهذيب الاسماء 1 / 163 . ابن مغازلى ، مناقب ، حديث شمارهء 64 . مختصر صفوة الصفوة 1 / 763 ، طبرانى ، تاريخ 3 / 123 .\r\n( 2 ) صفوة الصفوة 1 / 763 . شعرانى ، طبقات 1 / 26 . ابن عساكر ، ترجمة امام الحسين ، ص 217 .\r\n( 3 ) الكواكب الدرية 1 / 58 .\r\n( 4 ) دعائم الاسلام 1 / 344 .\r\n","page_name":" 161 ","page_number":161},
  {"content":"\r\n\r\n( 1 )\r\n\r\nد - صدقات امام حسين عليه السّلام\r\nامام عليه السّلام بسيار نيكى مىكرد و صدقه فراوان مىداد . آن حضرت ، زمين و اشيائى را به ارث برد . پس قبل از اينكه در اختيار بگيرد ، آنها را صدقه داد « 1 » . وى در تاريكى شب ، طعام را به مسكينان مدينه مىرساند « 2 » و جز پاداش از خدا و تقرب به او چيزى را در نظر نداشت و پيش از اين ، به نمونه‌هايى فراوان از نيكى و احسان آن حضرت ، اشاره داشتيم .\r\n( 2 )\r\n\r\nموهبتهاى علمى امام حسين عليه السّلام\r\nهيچ كس در فضل و علم به پاى حضرت امام حسين عليه السّلام نرسيد ؛ زيرا آن حضرت با ملكات و مواهب علميش ، از ديگران برتر بود ؛ چون در سنين خردسالى از سرچشمهء علوم جدّش نوشيد كه آن علوم ، آفاق جهان هستى را روشنى بخشيد ، همچنين در حضور پدرش حضرت امير المؤمنين ، باب مدينهء علم پيامبر صلّى اللّه عليه و آله و اعلم امت و داناترين آنان به امور دين ، شاگردى نمود و در حديث آمده است : « علم به حسن و حسين نوشانيده شد » « 3 » .\r\n( 3 ) و دانشمند امت ، عبد اللّه بن عباس گويد : « حسين از خاندان نبوت است و آنان وارثان علم هستند » « 4 » .\r\nيكى از نويسندگان شرح حال آن حضرت ، گفته است : « حسين برترين اهل زمانه در علم و معرفت به كتاب و سنّت بود » « 5 » .\r\nو ما در اينجا به اختصار به بعضى از امور علمى آن حضرت اشاره\r\n\r\n\r\n","description":"","footnote":"\r\n( 1 ) دعائم الاسلام 2 / 339 .\r\n( 2 ) تذكرة الخواص ، ص 264 .\r\n( 3 ) ابن اثير ، النهاية ( مادّهء غرّ ) 3 / 357 .\r\n( 4 ) الثائر الاول فى الاسلام ، ص 10 .\r\n( 5 ) الكواكب الدرية 1 / 58 .\r\n","page_name":" 162 ","page_number":162},
  {"content":"\r\n\r\nمىنماييم .\r\n( 1 )\r\n\r\nرجوع به امام حسين عليه السّلام در فتوا\r\nامام حسين عليه السّلام از مراجع فتوا در جهان اسلام بود و بزرگان صحابه در مسائل دين به آن حضرت رجوع مىكردند ، از جمله كسانى كه از آن حضرت استفتا نمودند ، عبد اللّه بن زبير بود كه از ايشان استفتا نمود و گفت : « يا ابا عبد اللّه ! چه مىگويى در مورد رهايى اسير ، به عهده چه كسى است ؟ » .\r\nامام عليه السّلام به وى پاسخ داد : « بر عهدهء كسانى است كه به آنها كمك كرده و يا در كنار آنان جنگيده باشد . . . » .\r\nبار دوّم از او پرسيد : « يا ابا عبد اللّه ! چه وقت بخشيدن به كودك واجب مىشود ؟ » .\r\nحضرت عليه السّلام به وى پاسخ داد : « هر وقت ( پس از تولد ) گريه كرد ، بخشيدن و روزى دادن به وى واجب مىشود » .\r\nبار سوّم از آن حضرت در مورد ايستاده نوشيدن پرسيد و امام دستور داد تا ماده شترى از آن او را بياورند و بدوشند ، پس آن حضرت ، ايستاده از آن نوشيد و به وى داد « 1 » .\r\n( 2 ) « ابن القيم جوزى » گفته است : « ديگر باقيماندگان از صحابه از اهل فتوا عبارت بودند از ابو الدرداء ، ابو عبيدهء جراح ، حسن و حسين « 2 » » .\r\nمسلمين در مسائل حلال و حرام به آن حضرت مراجعه مىكردند و احكام اسلام و آداب شريعت را از او مىگرفتند ، همچنانكه به پدرش مراجعه\r\n\r\n\r\n","description":"","footnote":"\r\n( 1 ) الاستيعاب 1 / 398 .\r\n( 2 ) الاعلام 1 / 12 .\r\n","page_name":" 163 ","page_number":163},
  {"content":"\r\n\r\nمىنمودند .\r\n( 1 )\r\n\r\nمجلس امام حسين عليه السّلام\r\nمجلس آن حضرت ، مجلس علم و وقار بود و به اهل علم از صحابه زينت مىيافت ، آنچه را از ادب و حكمت به آنها مىآموخت ، فرا مىگرفتند و آنچه را از احاديث جدش صلّى اللّه عليه و آله از او روايت مىكردند ، مىنوشتند .\r\n( 2 ) مورخان مىگويند : مردم نزد وى جمع مىشدند و گرد او چنان فراهم مىآمدند كه گويى پرندگان بر سر آنها قرار داشت و از آن حضرت علم گسترده و حديث راستين را مىشنيدند « 1 » .\r\n( 3 ) مجلس آن حضرت ، در مسجد جدش رسول خدا صلّى اللّه عليه و آله بود و حلقه‌اى خاص خود داشت . مردى از قريش از معاويه پرسيد حسين را كجا مىيابد ؟ به او گفت : « هرگاه وارد مسجد رسول خدا صلّى اللّه عليه و آله شدى و جمعى را ديدى كه گويى پرندگان بر سر آنها نشسته است ، آنجا حلقهء ( درس ) ابى عبد اللّه است « 2 » » .\r\n( 4 ) « علايلى » مىگويد : « . . . مجلس وى جايگاه فرود دلها و محل رفت و آمد فرشتگان بود و آنكه در خدمتش مىنشست احساس مىكرد كه در حضور انسانى از نوع دنيايى و از ساخت دنيا ننشسته است كه با ترس از مقام ، شكوه و عظمتش وسايل آن امتداد مىيابد ، بلكه در حضورى مالامال از آرامش كه گويى فرشتگان در آن ، در حال رفت و آمد هستند نشسته است . . . « 3 » » .\r\n( 5 ) شخصيت امام و بلندى جايگاه روحانيش ، دلهاى مسلمين و مشاعر آنان را\r\n\r\n\r\n","description":"","footnote":"\r\n( 1 ) الحقائق فى الجوامع و الفوارق ، ص 105 .\r\n( 2 ) ابن عساكر ، ترجمة امام الحسين ، ص 212 .\r\n( 3 ) اشعة من حياة الحسين ، ص 93 .\r\n","page_name":" 164 ","page_number":164},
  {"content":"\r\n\r\nجذب نمود و آنان به سوى مجلس آن حضرت مىشتافتند و به احاديثش گوش فرا مىدادند در حالى كه نهايت اقدام و خضوع را ادا مىكردند .\r\n( 1 )\r\n\r\nراويان از امام حسين عليه السّلام\r\nامام عليه السّلام از بزرگان نهضت فكرى و علمى در روزگار خويش بود و در نشر علوم اسلامى و گسترش معارف و آداب ، در بين مردم مشاركتى مثبت داشت به طورى كه گروه بزرگى از صحابه و فرزندانشان از سرچشمهء علوم آن حضرت نوشيدند و آنها عبارتند از : فرزندشان امام زين العابدين و دخترانشان فاطمه « 1 » ، سكينه و نوهء آن حضرت ، امام ابو جعفر باقر عليه السّلام ، شعبى ، عكرمه ، كرز تميمى ، سنان بن ابى سنان دؤلى ، عبد اللّه بن عمر ، ابن عثمان ، فرزدق « 2 » ، برادرزاده‌اش زيد بن الحسن « 3 » ، طلحه عقيلى ، عبيد بن حنين « 4 » ، ابو هريره ، عبيد اللّه بن ابى يزيد ، مطلب بن عبيد اللّه بن حنطب ، ابو حازم اشجعى ، شعيب بن خالد ، يوسف صباغ ، ابو هشام « 5 » و ديگران . و احمد بن محمد بن سعيد همدانى در نامهاى كسانى كه از حسن و حسين روايت كرده‌اند كتابى نوشت « 6 » .\r\n( 2 ) امام ، مسجد پيامبر را به عنوان مدرسه‌اى براى خود انتخاب كرد و در آنجا سخنان خود را در علم فقه ، تفسير ، روايت حديث ، قواعد اخلاق و آداب رفتار بيان مىكرد و مسلمين از هر سويى به جانب آن حضرت روى مىآوردند تا از\r\n\r\n\r\n","description":"","footnote":"\r\n( 1 ) الجرح و التعديل ، بخش دوم از مجلد اوّل ، ص 55 .\r\n( 2 ) تهذيب التهذيب 2 / 345 .\r\n( 3 ) ابن عساكر ، ترجمة امام الحسين ، ص 7 .\r\n( 4 ) سير اعلام النبلاء 3 / 280 .\r\n( 5 ) ابن عساكر ، ترجمة امام الحسين ، ص 8 .\r\n( 6 ) النجاشى ، ص 94 .\r\n","page_name":" 165 ","page_number":165},
  {"content":"\r\n\r\nفيض علومش كه از علوم پيامبر صلّى اللّه عليه و آله و معارف آن حضرت ، مدد مىگرفت ، بهره‌ها گيرند .\r\n( 1 )\r\n\r\nروايات امام حسين عليه السّلام از جدّش\r\nامام حسين عليه السّلام مجموعهء بزرگى از احاديث را از جدش حضرت رسول صلّى اللّه عليه و آله روايت كرد . « زهرى » در كتاب « المغازى » گفته است بخارى احاديث بسيارى از حسين روايت كرده است از آن جمله باب تشويق پيامبر صلّى اللّه عليه و آله بر اداى نماز شب . و نيز « ترمذى » در كتاب « الشمائل النبوية » احاديث فراوانى از آن حضرت روايت كرده كه سفيان بن وكيع آنها را از وى نقل نموده است « 1 » .\r\nو ما در اينجا بعضى از روايات آن حضرت از جدش را نقل مىكنيم :\r\n( 2 ) 1 - آن حضرت عليه السّلام گفت : رسول خدا صلّى اللّه عليه و آله فرمود : « از خوبى اسلام يك شخص ، كم سخن گفتن او در چيزى است كه به وى مربوط نباشد » « 2 » .\r\n( 3 ) 2 - حضرت فرمود : رسول خدا صلّى اللّه عليه و آله فرمود : « از خوبى اسلام شخص اين است كه ترك كند آنچه را كه به وى مربوط نباشد » « 3 » .\r\n( 4 ) 3 - آن حضرت عليه السّلام گفت : شنيدم رسول خدا صلّى اللّه عليه و آله را كه مىفرمود : « هيچ مرد و زن مسلمانى نيست كه به مصيبتى گرفتار شود ( و يا اينكه فرمود مصيبتى بر او وارد گردد ) ، هر چند مربوط به گذشته باشد و براى آن استرجاع نمايد ، مگر اينكه خداوند ثواب جديدى براى آن به وى بدهد و ثوابى را به او عطا كند كه روز\r\n\r\n\r\n","description":"","footnote":"\r\n( 1 ) الثائر الاول فى الاسلام ، ص 10 .\r\n( 2 - 3 ) احمد بن حنبل ، مسند 1 / 201 .\r\n","page_name":" 166 ","page_number":166},
  {"content":"\r\n\r\nگرفتار شدن به آن مصيبت ، وى را وعده داده است » « 1 » .\r\n( 1 ) 4 - حضرت فرمود : شنيدم پيامبر صلّى اللّه عليه و آله را كه مىفرمود : « خداوند كارهاى برجسته را دوست دارد و كارهاى پست را نمىپسندد » « 2 » .\r\n( 2 ) 5 - حضرت فرمود : شنيدم پيامبر صلّى اللّه عليه و آله مىفرمود : « هر كس خدا را اطاعت كند ، او را بلند مرتبه مىگرداند و هر كس خدا را معصيت كند ، او را پست مىنمايد و هر كه نيتش را براى خدا خالص سازد ، او را زينت مىبخشد و هر كه به آنچه نزد خداوند است ، اعتماد كند ، او را بىنياز مىسازد و هر كس خود را بر خداوند عزيز كند ، وى را ذليل مىگرداند » « 3 » .\r\n( 3 ) 6 - حضرت فرمود : رسول خدا صلّى اللّه عليه و آله هنگام طلب باران مىفرمود :\r\n« خداوندا ! بارانى به ما عنايت كن گسترده و مطلوب ، عمومى و سودمند بدون ضرر كه آن را به شهرها و روستاهايمان عموميت دهى و روزى ما را به آن بيفزايى و سپاس ما را بيشتر نمايى . خداوندا ! آن را روزى ايمان و بخشش ايمان قرار ده كه عطاى تو ممنوع نخواهد بود . خداوندا ! آرامش آن را بر ما در سرزمين ما فرود آور و به وسيلهء آن ، زينت و چراگاه ما را برويان » « 4 » .\r\n( 4 ) 7 - حضرت فرمود : پدرم مرا از پيامبر صلّى اللّه عليه و آله حديث كرد كه آن حضرت فرمود : « آن كس كه فريب خورد ، ستوده و پاداش گرفته نخواهد بود » « 5 » .\r\n( 5 ) 8 - آن حضرت از پدرش روايت كرده : رسول خدا صلّى اللّه عليه و آله فرمود : « سر عقل ، بعد از ايمان به خداى عز و جل ، دوستى كردن نسبت به مردم است » « 6 » .\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين ، ص 8 . اسد الغابة 2 / 19 . الاصابة 1 / 332 .\r\n( 2 - 3 ) يعقوبى ، تاريخ 2 / 219 .\r\n( 4 ) عيون الاخبار 2 / 303 .\r\n( 5 ) ابن عساكر ، ترجمة امام الحسين ، ص 9 .\r\n( 6 ) الخصال ، ص 15 .\r\n","page_name":" 167 ","page_number":167},
  {"content":"\r\n\r\n( 1 ) 9 - از پدرش روايت كرده رسول خدا صلّى اللّه عليه و آله فرمود : « دو پاى يك بنده در روز قيامت از جاى نمىجنبد مگر اينكه در مورد چهار چيز از او پرسيده شود :\r\nدر مورد عمرش كه به چه چيزى آن را فنا ساخته ، جوانيش را در چه چيزى از بين برده ، مالش را از كجا به دست آورده و در چه راهى صرف نموده و در مورد محبت ما اهل بيت » « 1 » .\r\n( 2 )\r\n\r\nمسند امام حسين عليه السّلام\r\nاين « مسند » را ابو بشير محمد بن احمد دولابى ( متوفى 320 ه . ) تأليف كرد و آن را ضمن كتاب خود « الذرية الطاهرة » « 2 » درج نمود كه بعضى از موارد آن بدين شرح مىباشد :\r\n( 3 ) 1 - على بن الحسين از پدرش روايت كرده كه پيامبر خدا صلّى اللّه عليه و آله فرموده است : « از خوبى اسلام يك شخص اين است كه ترك كند آنچه را كه به وى ربطى ندارد . . » .\r\n( 4 ) 2 - امام حسين عليه السّلام مىفرمايد : در دستهء شمشير رسول خدا صلّى اللّه عليه و آله صفحه‌اى را بسته يافتم كه عبارت بود از : « معذّب‌ترين شخص نزد خداوند ، كسى است كه غير قاتل خود را بكشد و غير ضاربش را مضروب سازد و هر كس نعمت سرورانش را ناديده انگارد ، از آنچه خداوند عزّ و جلّ نازل گرديده ، دور گردانيده شود » .\r\n( 5 ) 3 - حضرت حسين عليه السّلام روايت كرده رسول خدا صلّى اللّه عليه و آله فرمود : « بخيل ،\r\n\r\n\r\n","description":"","footnote":"\r\n( 1 ) همان ، ص 253 .\r\n( 2 ) از نسخه‌هاى خطى كتابخانهء احمديه در جامع الزيتونة در تونس كه نسخهء تصويرشده‌اى از آن در كتابخانهء حضرت امير المؤمنين يافت مىشود كه آن را علّامه سيد عزيز طباطبائى يزدى استنساخ نموده است .\r\n","page_name":" 168 ","page_number":168},
  {"content":"\r\n\r\nكسى است كه من نزد وى ياد شوم و بر من صلوات نفرستد » .\r\n( 1 ) 4 - حضرت حسين از پدرش از جدش صلّى اللّه عليه و آله روايت كرده : « بعد از من سه فرقه خواهند بود : مرجئه ، حروريه و قدريه ، پس اگر بيمار شوند به عيادتشان نرويد و اگر بميرند در تشييع آنان شركت نكنيد و اگر دعوت كنند ، اجابتشان ننماييد » .\r\n( 2 ) 5 - آن حضرت عليه السّلام از جدش صلّى اللّه عليه و آله روايت كرده كه فرمود : « هيچ بنده‌اى مرد يا زن نيست كه در آنچه در راه رضاى خدا مىبخشد بخل ورزد مگر اينكه چند برابر آن را در راه ناخشنودى خدا بدهد . و هيچ بنده‌اى نيست كه كمك به برادر مسلمانش را فروگذارد و در حاجتش نكوشد ، خواه آن حاجت روا گردد و يا انجام نشود مگر اينكه به يارى كسى گرفتار شود كه به سبب وى دچار گناه گردد و بخاطر او پاداش نبيند . و هيچ بنده‌اى نيست كه حج را ترك كند در حالى كه توانايى آن را داشته باشد ، بخاطر حاجتى از حوايج دنيا مگر اينكه كسانى را كه ( در حج ) موى خود را تراشيده‌اند ، ببيند پيش از آنكه آن حاجت برآورده شده باشد » .\r\n( 3 ) 6 - « يحيى بن سعيد » روايت كرده : نزد على بن الحسين بودم كه عده‌اى از اهل كوفه به خدمت آن حضرت رسيدند ، پس على بن الحسين فرمود : « اى مردم عراق ! ما را به دوستى اسلام ، دوست بداريد كه من شنيدم پدرم را كه مىگفت :\r\nرسول خدا صلّى اللّه عليه و آله فرمود : اى مردم ! مرا از حقم بالاتر مبريد كه خداى عز و جل پيش از آنكه مرا به پيامبرى برگزيند ، مرا به بندگى برگزيده است » .\r\n( 4 ) 7 - فاطمه دختر حضرت حسين از پدرش و عبد اللّه بن عباس روايت كرده كه رسول خدا صلّى اللّه عليه و آله مىفرمود : « به جذاميان پيوسته نگاه نكنيد و هر كس از شما با آنان سخن بگويد ، ميان وى و آنان به اندازهء يك نيزه باشد . . . »\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n( 1 ) 8 - فاطمه دختر حسين عليه السّلام از پدرش روايت كرده رسول خدا صلّى اللّه عليه و آله فرمود :\r\n« همانا خداوند اخلاقى عالى و برجسته را دوست دارد و اخلاق پست را دوست ندارد » .\r\n( 2 ) 9 - فاطمه دختر حضرت حسين عليه السّلام از پدرش روايت كرده كه رسول خدا صلّى اللّه عليه و آله فرمود : « نگاه كردن به جذاميان را ادامه ندهيد » .\r\n( 3 ) 10 - فاطمه دختر حضرت حسين عليه السّلام از پدرش روايت كرده : سر رسول خدا صلّى اللّه عليه و آله در دامن حضرت على بود در حالى كه به پيامبر وحى مىشد ، پس هنگامى كه از او وحى جدا شد ، فرمود : « اى على ! آيا نماز عصر را خوانده‌اى ؟\r\nگفت : نه . گفت : خداوندا ! تو مىدانى كه او در كار تو و كار پيامبرت بوده ، پس خورشيد را به وى بازگردان . پس خداوند آن را به وى بازگرداند و او نماز خواند و خورشيد غروب كرد » .\r\n( 4 ) 11 - فاطمه از پدرش روايت كرده كه پيامبر صلّى اللّه عليه و آله فرمود : « سائل را حقّى باشد ، اگر چه سوار بر اسب بيايد » .\r\n( 5 ) 12 - فاطمه دختر حسين عليه السّلام از پدرش روايت كرده رسول خدا صلّى اللّه عليه و آله فرمود : « هر كس به مصيبتى گرفتار شود و آن را به ياد آورد هر چند كه زمان آن گذشته باشد ، پس براى آن استرجاعى تازه كند ، خداوند براى وى تازه مىگرداند ثوابى را كه به وى هنگام رسيدن آن مصيبت وعده داده است . . . » .\r\n( 6 ) 13 - فاطمه دختر حسين عليه السّلام از پدرش روايت كرده است كه گفت : رسول خدا صلّى اللّه عليه و آله فرمود : « هنگامى كه خداوند ميثاق بندگان را گرفت ، در حجر ، گذاشته شد ، پس از جملهء وفادارى به بيعت است دست رساندن به حجر » .\r\n( 7 ) 14 - عبد اللّه بن سليمان بن نافع غلام بنى هاشم از حضرت حسين بن على روايت كرده است كه گفت : رسول خدا صلّى اللّه عليه و آله فرمود : « اى بنى هاشم ! سخن نيكو\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبگوييد و اطعام كنيد » .\r\n( 1 ) 15 - ابو سعيد ميثمى روايت كرده شنيدم حسين بن على را كه مىگفت :\r\nرسول خدا صلّى اللّه عليه و آله فرمود : « هر كس جامهء شهرت بر تن كند ، خداوند جامه‌اى از آتش بر تن او بپوشاند » .\r\nاينها بعضى قسمتها از مسند امام حسين عليه السّلام است كه از آداب رفتار و تهذيب اخلاق سرشار مىباشد و مردم از آنها بىنياز نمىباشند « 1 » .\r\n( 2 )\r\n\r\nروايات امام حسين عليه السّلام از مادرش حضرت فاطمه عليها السّلام\r\nآن حضرت عليه السّلام از مادرش ، سرور زنان عالميان حضرت فاطمهء زهرا عليها السّلام اين احاديث را روايت كرده است :\r\n( 3 ) 1 - محمد بن على بن الحسين روايت كرده : همراه جدّم حسين بن على پياده به سوى زمين آن حضرت خارج شدم . پس در ميان راه نعمان بن بشير را سوار بر قاطرى ديدم . وى پياده شد و به حضرت حسين گفت : سوار شو يا ابا عبد اللّه ! آن حضرت نپذيرفت و او همچنان وى را سوگند مىداد تا اينكه آن حضرت فرمود : همانا تو مرا به چيزى كه دوست ندارم مكلف ساختى ولى من براى تو حديثى را مىگويم كه مادرم فاطمه براى من گفته است ، رسول خدا صلّى اللّه عليه و آله فرمود : « شخص به صدر مركب و فراش خود و نماز در منزلش شايسته‌تر است ، مگر اينكه امام جمعى از مردم باشد . پس تو بر صدر مركبت سوار شو . پس ، آرام به راه افتاد . نعمان گفت : راست گفت حضرت فاطمه . . . » « 2 » .\r\n\r\n\r\n","description":"","footnote":"\r\n( 1 ) الذرية الطاهرة ، ص 128 - 132 .\r\n( 2 ) همان ، ص 137 - 138 .\r\n","page_name":" 171 ","page_number":171},
  {"content":"\r\n\r\n( 1 ) 2 - فاطمه دختر حضرت حسين از پدرش از حضرت فاطمه دختر رسول اللّه صلّى اللّه عليه و آله روايت كرده رسول خدا صلّى اللّه عليه و آله گفت : « جز خود را نكوهش نكند ، آن كس كه شب را به صبح رساند در حالى كه در دستش چربى گوشت باشد . . . » « 1 » .\r\n( 2 )\r\n\r\nروايات امام حسين عليه السّلام از پدرش على عليه السّلام\r\nامام حسين از پدرش امام امير المؤمنين عليه السّلام موارد فراوانى را روايت كرده است ، خواه آنچه متعلق به سيرهء نبوى باشد يا آنچه را كه به احكام شرعى ارتباط دارد ، از آن جمله :\r\n( 3 ) 1 - آن حضرت عليه السّلام از پدرش عليه السّلام روايت كرده كه رسول خدا صلّى اللّه عليه و آله سريه‌اى را فرستاد و آنان مردى از بنى سليم به نام « اصيد بن سلمه » را اسير كردند . هنگامى كه رسول خدا صلّى اللّه عليه و آله او را ديد ، دلش به حال وى سوخت و اسلام را بر او عرضه داشت و مسلمان شد . پس اين مطلب به پدرش رسيد كه مردى سالخورده بود و او نامه‌اى به وى نوشت كه اين ابيات در آن بود :\r\n من راكب نحو المدينة سالما * حتى يبلغ ما اقول الا صيدا\r\nان البنين شرارهم امثالهم * من عق والده و برّ الا بعدا\r\nأ تركت دين ابيك و الشم العلى * اودوا و تابعت الغداة محمّدا \r\n« كيست آنكه سوار شود و به سلامت به مدينه برسد تا آنچه را مىگويم به اصيد برساند » .\r\n« كه بدترين فرزندان آن كسانى هستند كه عاق پدر شوند و با بيگانگان نيكى نمايند » .\r\n\r\n\r\n","description":"","footnote":"\r\n( 1 ) الذرية الطاهرة ، ص 138 . مسند الفردوس ، ج 41 .\r\n","page_name":" 172 ","page_number":172},
  {"content":"\r\n\r\n« آيا دنيا پدرت و آنان را كه در گذشته‌اند ، ترك نموده و امروز از محمد پيروى كرده‌اى ؟ » .\r\n( 1 ) « اصيد » نامهء پدرش را بر حضرت پيامبر صلّى اللّه عليه و آله عرضه نمود و از آن حضرت اجازه خواست تا به وى پاسخ دهد . پيامبر به او اجازه داد و او در جواب پدرش نوشت :\r\n ان الذي سمك السماء بقدرة * حتى علا فى ملكه فتوحدا\r\nبعث الذي لا مثله فيما مضى * يدعو لرحمته النبى محمدا\r\nفدعا العباد لدينه فتتابعوا * طوعا و كرها مقبلين على الهدى\r\nو تخوفوا النار التى من اجلها * كان الشقي الخاسر المتلددا\r\nو اعلم بانك ميت و محاسب * فالى من هذى الضلالة و الردى \r\n« آن كه آسمان را به قدرت آفريد و از ملك خود بلندى يافت و يگانه گشت » .\r\n« آن كس را فرستاد كه در گذشته چون او نبوده تا مردم را به رحمتش فرا خواند و او محمد پيامبر است » .\r\n« پس بندگان را به دين خود فرا خواند و آنان خواسته و ناخواسته پىدرپى به سوى هدايت ، روى آوردند » .\r\n« و از آتشى ترسيدند كه شقى زيانكار گمراه براى آن بوده است » .\r\n« و بدان كه خواهى مرد و به حساب تو رسيدگى خواهد شد ، پس اين گمراهى و هلاكت براى چيست ؟ » .\r\n( 2 ) هنگامى كه « سلمه » نامهء پسرش را خواند به سوى پيامبر صلّى اللّه عليه و آله آمد و اسلام آورد « 1 » .\r\n\r\n\r\n","description":"","footnote":"\r\n( 1 ) اسد الغابة 1 / 100 .\r\n","page_name":" 173 ","page_number":173},
  {"content":"\r\n\r\n( 1 ) 2 - آن حضرت فرمود : از پدرم دربارهء سيرهء رسول خدا صلّى اللّه عليه و آله در ميان همنشينانش پرسيدم و آن حضرت فرمود : « رسول خدا پيوسته خوش‌رو بود و اخلاقى سهل داشت . نرمخو بود نه تندخو و نه سنگدل و نه پرخشم يا فحاش و يا عيب‌جو و ترش رو . از آنچه دوست نمىداشت ، تغافل مىنمود ، هيچ كس از او نوميد نمىگشت و كسى از او بىنصيب نمىشد . ( 2 ) سه چيز را از خود دور كرده بود : جدال نمودن و چيزى را بزرگ دانستن و آنچه را كه به وى ربطى نداشت . و سه چيز را در مورد مردم از خود دور ساخته بود : كسى را مذمت نمىكرد و از كسى عيب نمىجست و به دنبال زشتيهاى مردم نبود . در چيزى سخن نمىگفت مگر در آنچه به ثواب آن اميد بود و هرگاه سخن مىگفت ، همنشينانش سر به زير مىافكندند گويى كه پرندگان بر سر آنان بود و وقتى كه خاموش مىشد ، آنان سخن مىگفتند . ( 3 ) نزد وى سخن را به جدل نمىگفتند و هر كس نزد وى سخن مىگفت ، به وى گوش فرا مىدادند تا اينكه سخنش تمام شود ، آنگاه سخن اولشان را مىگفتند . از آنچه مىخنديدند ، مىخنديد و از آنچه تعجب مىكردند ، تعجب مىكرد ( 4 ) و براى شخص غريب ، صبر مىكرد با وجود درشتى در گفتار و در خواسته‌اش تا آنجا كه يارانش آنان را نزد وى فرا مىخواندند و مىفرمود : اگر صاحب حاجتى را يافتيد كه آن را درخواست كند ، او را نزد من بياوريد و ستايش را از هيچ كس نمىپذيرفت مگر از كسى كه در برابر كارى پاداش دهد . سخن كسى را قطع نمىكرد مگر اينكه آن شخص از حق دورى گزيند كه در اين صورت سخنش را با نهى كردن يا برخاستن ، قطع مىنمود . . . » « 1 » .\r\n\r\n\r\n","description":"","footnote":"\r\n( 1 ) الحسين عليه السّلام 1 / 86 .\r\n","page_name":" 174 ","page_number":174},
  {"content":"\r\n\r\n( 1 ) پيامبر صلّى اللّه عليه و آله با اين اخلاق و الا ممتاز گشت و دلهاى مسلمين را به هم پيوند داد و مشاعر و عواطف آنان را وحدت بخشيد و آنها را در زمانهاى نخستينشان سروران امتها و راهنمايان به سوى رضاى خدا و طاعت وى ساخت .\r\n( 2 ) 3 - آن حضرت عليه السّلام از پدرش روايت كرده رسول خدا صلّى اللّه عليه و آله فرمود : « هر كس در دفاع از مال خود كشته شود ، شهيد مىباشد « 1 » » .\r\n( 3 ) 4 - آن حضرت عليه السّلام از پدرش روايت كرده رسول خدا صلّى اللّه عليه و آله فرمود : « در شگفتم از كسى كه از ترس بيمارى از غذا پرهيز مىكند ، چگونه از ترس آتش ، از گناهان دورى نمىكند » « 2 » .\r\n( 4 ) 5 - آن حضرت عليه السّلام گفت : شنيدم پدرم را كه مىفرمود : « ايمان ، معرفتى در دل و اقرارى بر زبان و عمل به اركان است . . . » « 3 » .\r\n( 5 ) 6 - آن حضرت عليه السّلام از پدرش روايت كرد كه گفت : « امر به معروف و نهى از منكر كنيد و يا اينكه خداوند اشرارتان را بر شما مسلط مىسازد ، سپس نيكانتان دعا خواهند كرد اما مستجاب نخواهد شد . . . » « 4 » .\r\n( 6 ) 7 - از پدرش روايت كرده كه گفت : « خداوند تبارك و تعالى چهار چيز را در چهار چيز پنهان كرد : رضاى خود را در طاعتش قرار داده ، پس چيزى از طاعت خداى را كوچك مشمار كه شايد رضايش را موافق باشد و تو ندانى .\r\nو ناخشنوديش را در معصيت پنهان نمود ، پس چيزى از معصيت پروردگار را كوچك مدان كه شايد با خشم وى موافق باشد ، در حالى كه تو نمىدانى .\r\n\r\n\r\n","description":"","footnote":"\r\n( 1 ) احمد بن حنبل ، مسند .\r\n( 2 ) بهاء الدين عاملى ، اربعين ، ص 111 .\r\n( 3 ) الحسين عليه السّلام 1 / 140 .\r\n( 4 ) مسند امام زيد ، ص 374 .\r\n","page_name":" 175 ","page_number":175},
  {"content":"\r\n\r\nو اجابتش را در دعوتش مخفى ساخت ، پس چيزى از دعا را كوچك مدان كه شايد با اجابت او قرين شود و تو ندانى و ولى خود را در ميان بندگانش مخفى نمود ، پس بنده‌اى از بندگان خداى را حقير مشمار كه شايد او ولىّ خدا باشد و تو ندانى « 1 » » .\r\n( 1 ) 8 - آن حضرت عليه السّلام از پدرش روايت نموده كه فرمود : رسول خدا صلّى اللّه عليه و آله فرمود : « بهترين خانه‌هاى انصار ، بنى النجار هستند و سپس بنى عبد الاشهل و بعد بنى الحرث و پس از آن بنى ساعده و در همهء خانه‌هاى انصار ، خير باشد . . . » « 2 » .\r\n( 2 ) 9 - آن حضرت عليه السّلام از پدرش روايت كرده كه گفت : رسول خدا صلّى اللّه عليه و آله فرمود : « بهترين دعا ، استغفار است و بهترين عبادت گفتن لا إله الا اللّه مىباشد . . . » « 3 » .\r\nدر اينجا سخن ما در مورد بعضى از روايات آن حضرت از جد و پدرش پايان مىيابد .\r\n( 3 )\r\n\r\nاز ميراث شگفت‌انگيز امام حسين عليه السّلام\r\nبراى امام حسين عليه السّلام ميراث شگفت‌انگيزى است . در بخشى از آن ، مجموعه‌اى از مباحث فلسفى و مسائل كلامى مىباشد كه داراى پيچيدگى و ابهام است ، پس حضرت ، نظر اسلام را در آنها بيان و شرح كرده همچنانكه بسيارى از كلمات امام حسين عليه السّلام برخوردار از اصول اخلاقى ، قواعد آداب\r\n\r\n\r\n","description":"","footnote":"\r\n( 1 ) الخصال ، ص 209 .\r\n( 2 ) مسند الفردوس از كتابهاى تصويرشدهء كتابخانهء امام حكيم از تأليفات شهردار بن شيرويهء شافعى ( متوفى 558 ه . ) .\r\n( 3 ) مسند الفردوس 2 / 179 .\r\n","page_name":" 176 ","page_number":176},
  {"content":"\r\n\r\nو اساس اصلاحات اجتماعى و فردى مىباشد . و ما ذيلا به برخى از آنها كه ظفر يافتيم ، نقل مىنماييم .\r\n( 1 )\r\n\r\nقدر\r\nاز مهمترين و عميق‌ترين مسائل كلامى ، « مسأله قدر » مىباشد كه از فجر تاريخ اسلامى در مورد آن سخن به ميان آمده و ائمهء اهل بيت عليهم السّلام به بيان آن پرداخته و شبهات را بر طرف ساخته‌اند . حسن بن حسن بصرى در مورد آن از حضرت حسين سؤال كرد و آن حضرت عليه السّلام با نامه پاسخ وى را داده كه متن آن بدين شرح است :\r\n« آنچه را در مورد قدر براى تو شرح داده‌ام ، پيروى كن ، از آنچه به ما اهل بيت افاضه شده كه هر كس به خير و شرّ قدر ، ايمان نياورد ، كافر گشته ( 2 ) و هر كس گناهان را بر خداوند عز و جل حمل كند ، افتراى عظيمى بر خداوند بسته است و به درستى كه خداوند به اكراه اطاعت نمىشود و به غلبه ، معصيت نمىگردد و بندگان در هلاكت رها نمىشوند ، ولى او مالك است به آنچه آنها را تمليك نموده و قادر است بر آنچه آنان را به آن توانا ساخته ، ( 3 ) پس اگر به طاعت اقدام كنند ، خداوند تأخير كننده‌اى براى آن به وجود نمىآورد و اگر به معصيتى روى آورند و بخواهد كه بر آنان منت نهد و ميان آنها و آنچه قصد كرده‌اند ، حايل شود ، انجام مىدهد كه او آنان را به زور به آن وادار نكرده و به اجبار مكلفشان نساخته ، بلكه با تمكين آنان بعد از اعلام و اخطار به آنها و احتجاج بر آنان ، مقيدشان كرده و توانايشان ساخته و براى آنان راهى به سوى گرفتن آنچه دعوتشان نموده و يا ترك آنچه از آن بازداشته است ، گشوده . آنان را توانا ساخته تا آنچه را دستورشان داده است عمل كنند كه آن را انجام نداده و ترك آنچه از آن بازداشته و آنها آن را\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nترك ننموده باشند . و سپاس خداى را كه بندگان خود را توانا ساخت براى آنچه آنها را به آن دستور داده كه به آن نيرو به دست آورند و آنچه آنان را از آن نهى فرموده و عذر را ستايشى مقبول قرار داد براى كسى كه براى او راهى را قرار نداده باشد و من بر اين عقيده هستم و آن را معتقدم و يارانم نيز بر اين باورند و حمد ، او را باشد . . . » « 1 » .\r\n( 1 ) و اين كلام شريف به مباحث كلامى مهمى اشاره دارد كه پرداختن به آنها مستلزم اطالهء كلام و خارج شدن از موضوع مىباشد .\r\n( 2 )\r\n\r\nصمد\r\nگروهى به آن حضرت نامه نوشته و دربارهء معناى « صمد » در قول خداى تعالى :  اللَّهُ الصَّمَدُ  پرسيدند و آن حضرت عليه السّلام براى آنان بعد از بسمله نوشت :\r\n« اما بعد : در قرآن فرو نرويد و در آن مجادله ننماييد و بدون علم دربارهء آن سخن نگوييد كه از جدم رسول خدا صلّى اللّه عليه و آله شنيدم كه مىفرمود : هر كس بدون علم در مورد قرآن سخن بگويد ، جايگاه خود را در آتش در نظر گيرد و خداوند سبحان ، صمد را تفسير نمود و فرمود : اللّه أحد ، اللّه الصمد ، سپس آن را تفسير كرد و فرمود : لم يلد و لم يولد و لم يكن له كفوا أحد ، لم يلد ، چيزى غليظ از او خارج نشده همچون فرزند و ديگر چيزهاى غليظى كه از مخلوقين خارج مىشود و نه چيزى لطيف همچون نفس و از او آرا و افكار و حالتهاى مختلف همچون خواب آلودگى و خواب و چيزى به ياد آوردن ، اندوه ، سوگ ، شادى ، خنده ، گريه ، بيم ، اميد ، ميل ، ناپسندى ، گرسنگى و سيرى ، منشعب نمىشود ،\r\n\r\n\r\n","description":"","footnote":"\r\n( 1 ) فقه الرضا ، ص 408 . بحار الانوار 5 / 123 .\r\n","page_name":" 178 ","page_number":178},
  {"content":"\r\n\r\nبلندتر از آن است كه چيزى از او خارج شود و چيزى از او متولد شود ، غليظ يا لطيف .\r\n( 1 ) لم يولد : از او چيزى متولد نشده و از او چيزى خارج نگشته است آن گونه كه اشياى غليظ از عناصرشان خارج مىشوند جنبنده از جنبنده ، نبات از زمين ، آب از سرچشمه‌ها ، ميوه‌ها از درختان و نه همچون خارج شدن اشياى لطيف از مراكزشان همچون بينايى از چشم ، شنوايى از گوش ، بويايى از بينى ، چشايى از دهان ، سخن از زبان ، شناخت و تميز از دل و همچون آتش از سنگ ، نه ، بلكه او خداى صمد است كه نه چيزى است و نه در چيزى و نه بر چيزى ، آفرينندهء اشيا و خالق آنهاست و ايجاد كنندهء اشيا با قدرت خود ، آنچه آفريده به خواست وى براى فنا متلاشى مىشود و آنچه آفريده با علمش براى ساختن باقى مىماند و آن است خداوند بىنيازى كه نزاده و نه زاييده شده ، داناى پنهان و آشكار ، بزرگ متعال كه او را همتايى نيست . . . » « 1 » .\r\n( 2 )\r\n\r\nتوحيد\r\nامام حسين عليه السّلام در بسيارى از سخنانش به « توحيد خدا » اشاره نموده و حقيقت و جوهر آن را بيان كرده و شبهات ملحدين و اوهام آنان را افشا نموده است كه در ذيل به بعضى از روايات رسيده از آن حضرت مىپردازيم :\r\n( 3 ) 1 - آن حضرت عليه السّلام فرموده است : « اى مردم ! از اين مارقين حذر كنيد ، آنان كه خداوند را به خودشان تشبيه مىكنند و همچون گفتار كافران از اهل كتاب مىگويند در حالى كه او خدايى است كه چيزى همانند او نيست و او شنواى بيناست كه ديدگان ، او را درنمىيابند و او ديده‌ها را در مىيابد و او لطيف\r\n\r\n\r\n","description":"","footnote":"\r\n( 1 ) معادن الحكمة فى مكاتيب الائمة 2 / 48 - 49 .\r\n","page_name":" 179 ","page_number":179},
  {"content":"\r\n\r\nآگاه است ، يكتايى و قدرت را خاص خود ساخته و خواست ، اراده ، قدرت و علم را به آنچه هست ، پيش برده ، ( 1 ) نه معارضى در چيزى از امر خود دارد و نه همتايى با او برابرى مىكند و نه مخالفى كه با او بستيزد و نه همنامى كه شبيه او باشد و نه همانندى كه انبازش گردد . نه كارها بر او احاطه مىكنند و نه حالتها بر او جارى مىگردند و نه حوادث بر او واقع مىشوند و نه توصيف كنندگان قادرند كه حقيقت عظمتش را بيان كنند و نه مقدار جبروتش بر دلها خطور مىكند ، زيرا او را در اشيا چيزى برابر نيست و نه علما با خردهايشان ادراكش مىكنند و نه اهل تفكر با تفكرشان ، مگر با تحقيق و اعتقاد به غيب كه او به چيزى از صفات مخلوقين وصف نمىشود و او يكتاى بىنياز است . آنچه در اوهام تصور شود ، خلاف آن است . ( 2 ) پروردگار نيست آنكه در تحت هدفى مطرح شود و معبود نيست آنكه در هوا يا در غير هوا يافت شود ، او در اشيا موجود است نه وجودى كه ممنوعيتى در آن بر او باشد و از اشيا دور است نه آن دورى كه از آنها غايب باشد . توانا نيست آنكه به ضد او مقارن و يا به همانندى برابرش گردد . قديمى بودنش در قياس به روزگار نيست و حضورش ناحيه‌اى را در بر نمىگيرد . از خردها به آن گونه پوشيده است كه از ديده‌ها و پوشيده بودنش از آنكه در آسمان است به همان گونه باشد كه از اهل زمين ، قرب وى كرامت بخشيدن اوست و دوريش اين است كه كسى را بىارزش سازد ، ( 3 ) نه در مورد او « در » جايى دارد و نه « هرگاه » زمانش را مشخص مىكند و نه « اگر » درباره‌اش اثر مىگذارد ، بالا بودن وى بدون بالا رفتن و آمدنش بدون نقل مكان كردن است .\r\nمفقود را موجود مىسازد و موجود را مفقود مىنمايد و براى غير از او در يك زمان اين دو صفت فراهم نمىآيند . ايمان به موجود بودنش ، از او به فكر مىرسد و وجود ايمان ، وجود وصف نيست . صفتها به او وصف مىشوند نه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاينكه او به آنها توصيف شود و معارف به او شناخته مىگردند نه اينكه وى به آنها شناخته شود و آن است خداوند كه همنامى ندارد ، منزّه است و چيزى همانندش نيست و او شنواى بيناست . . . » « 1 » .\r\n( 1 ) امام عليه السّلام زينهار داده است كه آفريدگار بزرگ به بندگانش يا به ديگر موجوداتى كه نيستى در پى آنهاست و نابودى به دنبالشان مىباشد ، تشبيه گردد .\r\nبه انسان هر چه از نيروها برسد ، از نظر كميت و كيفيت محدود خواهند بود و محال است كه به درك حقيقت آفريدگار عظيم برسد كه اين جانها و اين كهكشانها را آفريده كه تصور آنها خردها را سرگشته مىسازد و آن نظامهاى دقيق و گيج‌كننده‌اى كه بر آنها استوار گشته . . . انسان از شناخت خود ناتوان مانده كه اين دستگاههاى عميق همچون دستگاه بينايى ، شنوايى و احساس و غيره را در بردارد ، پس چگونه مىتواند به ادراك خالقش راه يابد ؟ ! ( 2 ) و به هر حال ، اين لوح دل‌انگيز ، بسيارى از مسائل توحيد را واضح ساخت و بر چگونگى آن دلالت نمود و آن يكى از گرانبهاترين مواردى مىباشد كه در اين زمينه از ائمهء اهل بيت عليهم السّلام رسيده است .\r\n( 3 ) 2 - مورخان مىگويند دانشمند امّت ، « عبد اللّه بن عباس » در مسجد رسول خدا صلّى اللّه عليه و آله براى مردم سخن مىگفت ، پس نافع ازرق به سوى او برخاست و به او گفت : مردم را در مورد مورچه و شپش فتوا مىدهى ، پروردگارت را كه مىپرستى براى من توصيف كن .\r\n( 4 ) ابن عباس در بزرگداشت گفتارش ، سر به زير افكند . امام حسين عليه السّلام در آنجا نشسته بود ، پس او را صدا زد و گفت : اى فرزند ازرق ! به سوى من بيا .\r\n\r\n\r\n","description":"","footnote":"\r\n( 1 ) تحف العقول ، ص 244 .\r\n","page_name":" 181 ","page_number":181},
  {"content":"\r\n\r\nاو گفت : با شما نيستم .\r\n( 1 ) ابن عباس برخاست و به او گفت : « او از خاندان نبوت است و آنها وارثان علم هستند . . . » .\r\nپس به سوى حضرت حسين رفت و آن حضرت عليه السّلام به او فرمود : « اى نافع ! هر كس دين خود را بر قياس نهد ، پيوسته روزگار را با پيچيدگى و ابهام به سر خواهد برد ، دست به دريوزگى و او از راه و روش و همراه با كژى و گمراه از مسير و گويندهء سخن نازيبا خواهد بود . پروردگارم را براى تو وصف مىكنم به آنچه خود را به آن توصيف نمود و او را معرفى مىكنم به آنچه خود را به آن معرفى كرد ، با حواس ادراك نمىشود و با مردم قياس نمىگردد ، نزديك است ولى چسبيده نيست ، دور است ولى كمبودى ندارد ، يكتا شمرده مىشود ولى تجزيه نمىگردد ، به نشانه‌ها شناخته مىشود و به علامتها توصيف مىگردد ، پروردگارى جز او نيست ، بزرگ و بلند مرتبه است . . . » « 1 » .\r\n( 2 ) ازرق ، متحير گشت و قادر به جواب نبود ؛ زيرا حيرت بر او دست يافته و امام هر روزنه‌اى را بر او بسته بود . همهء حاضران كه سخن امام را شنيدند ، در شگفت گشتند و سخن ابن عباس را تكرار مىنمودند كه حسين از خاندان نبوت است و آنان وارثان علم مىباشند .\r\n( 3 )\r\n\r\nامر به معروف\r\nامام عليه السّلام اين سخن درخشان را خطاب به انصار و مهاجرين ايراد فرمود و از تسامح آنان در امر به معروف و نهى از منكر كه جامعهء اسلامى بر آنها بنا\r\n\r\n\r\n","description":"","footnote":"\r\n( 1 ) الكواكب الدرية 1 / 58 . ابن عساكر ، ترجمة امام الحسين ، ص 225 . ابن العديم ، بغية الطالب ، ص 144 .\r\n","page_name":" 182 ","page_number":182},
  {"content":"\r\n\r\nشده است ، بر آنان خرده گرفت ، همچنانكه بىعدالتيهاى اجتماعى را كه امت دچار آنها شده بود ، مورد توجه قرار داد كه از كوتاهى در انجام اين وظيفهء خطير ناشى شده بود . متن آن گفتار چنين است :\r\n« اى مردم ! عبرت گيريد به آنچه خداوند پند داده است اوليايش را از ستايش بد احبار ، آنجا كه مىفرمايد : « چرا روحانيان و احبار آنها را از گفتار گناه بازنمىدارند » « 1 » .\r\nو فرمود : « لعنت شدند آنها كه از بنى اسرائيل كافر كشتند - تا آنجا كه فرمود - چه زشت است آنچه انجام مىدادند » « 2 » .\r\n( 1 ) و اينكه خداوند بر آنها خرده گرفته است ؛ زيرا از ستمكارانى كه در ميانشان بوده‌اند ، منكر و فساد را مىديدند ولى آنها را از آن نهى نمىكردند به طمع آنچه از آنان به دست مىآوردند و به ترس از آنچه بيمناك بودند و خداوند مىفرمايد : « از مردم نهراسيد و از من بترسيد » « 3 » .\r\n( 2 ) و فرمود : « مردان و زنان با ايمان بعضى اولياى بعضى ديگرند كه امر به معروف و نهى از منكر مىكنند » « 4 » كه خداوند از امر به معروف و نهى از منكر به عنوان واجبى از سوى خود آغاز نمود ؛ زيرا علم دارد به اينكه اگر انجام شوند و به پاى داشته گردند ، همهء فرايض از آسان و مشكل برپا مىكردند ؛ چون امر به معروف و نهى از منكر ، دعوتى به سوى اسلام است همراه با رد مظالم و مخالفت با ظالم و تقسيم درآمد و غنايم و اخذ صدقات از مواضعشان و هزينه كردن آنها در\r\n\r\n\r\n","description":"","footnote":"\r\n( 1 ) مائده / 63 .\r\n( 2 ) مائده / 78 .\r\n( 3 ) مائده / 44 .\r\n( 4 ) توبه / 71 .\r\n","page_name":" 183 ","page_number":183},
  {"content":"\r\n\r\nمحل استحقاقشان . . . ( 1 ) و از اين گذشته شما اى گروه ! گروهى هستيد مشهور به علم و ياد شده به خير و معروف به نصيحت و براى خدا ، در دل مردم با هيبت هستيد كه شريف شما را هيبت مىدارد و ضعيف شما را گرامى مىشمارد و به شما ايثار مىكند آن كه شما را بر وى فضلى نباشد و احسانى به او ننموده باشيد . در كارها هرگاه بر طالبان آنها سخت شود ، شفاعت مىكنيد و در راه ، با هيبت ملوك و كرامت بزرگان حركت مىكنيد ، آيا همهء اينها را فقط به اين جهت به دست نياورده‌ايد كه از شما انتظار قيام به حق اللّه مىرود هر چند كه شما از بيشتر حقش كوتاهى مىكنيد ؛ زيرا حق ائمه را ناچيز شمرده و حق ضعفا را از بين برده‌ايد و اما حق خودتان را به زعمتان مطالبه نموده‌ايد ، پس نه مالى را بذل كرده و نه جان خود را بخاطر آفريدگارش به خطر انداخته و نه خاندانى را براى خدا دشمن شده‌ايد .\r\n( 2 ) شما از خداوند بهشتش و مجاورت پيامبرانش و ايمنى از عذابش را آرزو مىكنيد ، من بر شما بيم دارم اى آرزو كنندگان از خدا كه بلايى از بلاهايش بر شما وارد شود ؛ زيرا از كرامت خداوند به منزلتى دست يافته‌ايد كه به آن برتر شده‌ايد در حالى كه شما گرامى نمىداريد كسى را كه به خدا شناخته شده است و شما به سبب خدا در ميان بندگانش گرامى داشته مىشويد و شما مىبينيد كه پيمانهاى خدا شكسته مىشود ولى به پا نمىخيزيد اما براى بعضى از تعهدات پدرانتان برمىخيزيد ، در حالى كه عهد رسول اللّه صلّى اللّه عليه و آله حقير شمرده شده و نابينايان و دلالان در شهرها به حال خود رها شده‌اند و به آنها ترحمى نمىكنيد ، نه خود در جايگاه خويش عمل مىنماييد و نه به آنكه در اين زمينه عمل مىكند يارى مىرسانيد و با مداهنه و سازشكارى نزد ستمگران ايمن مىشويد . همهء اينها از مواردى است كه خداوند شما را به آن دستور داده است از نهى و تناهى و شما از\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nآن غافليد در حالى كه شما بيشتر از همهء مردم گرفتار مصيبت شده‌ايد به سبب آنچه از جايگاه علما از دست داده‌ايد اگر در اين راه مىكوشيديد ؛ ( 1 ) زيرا جريان كارها و احكام به دست خداشناسان و امناى وى بر حلال و حرامش مىباشد ، پس شما آن منزلت را از دست داده‌ايد و آن از دست شما به در نرفته است مگر با پراكندگى شما از حق و اختلاف شما در سنّت بعد از بيّنهء آشكار و اگر بر رنج ، صبر مىكرديد و سختى را در راه خدا تحمل مىكرديد ، كارهاى خدا بر شما وارد و از نزد شما صادر مىشد و به شما ارجاع مىگرديد ، ولى شما ستمگران را در جايگاه خود تمكين نموديد و امور خدا را به دستشان سپرديد كه به شبهات عمل كنند و در شهوات سير نمايند .\r\n( 2 ) فرار شما از مرگ و اهميت دادنتان به زندگى كه از شما جدا مىشود ، آنها را بر شما مسلط گردانيد ، پس ناتوانان را به دست آنان سپرديد و آنان ، يا مظلومى به بردگى كشيده شده‌اند و يا مستضعفى در زندگى ، شكست خورده ، در مملكت با عقايد خود جولان دارند و رسوايى را با هواهاى خويش در مىيابند و از اشرار ، پيروى مىكنند و بر خداى جبار ، گستاخى مىورزند .\r\n( 3 ) در هر شهرى از آنان ، خطيبى بر منبر خويش سخن مىراند كه زمين براى آنها خالى مانده و دستشان در آن بازگشته و مردم ، بردگان آنان گشته‌اند ، دست هيچ لمس كننده‌اى را بر نمىگردانند چرا كه يا جبارى ستمگرند و يا قدرتمندى سختگير بر ضعيفان ، اطاعت‌شده‌اى كه خداى آورنده و بازگيرنده را نمىشناسد ، پس شگفتا ! و چرا در شگفت نباشم در حالى كه زمين پر است از فريبكارانى ستمكار و صدقه‌دهندگانى ظالم و حاكمى بر مؤمنين كه به آنان رحم نمىكند و خدا حاكم است در آنچه ميان ما محل منازعه است كه با حكم خود در آنچه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nميان ما مشاجره افتاده است ، قضاوت مىكند . . . » « 1 » .\r\n( 1 ) اين مدرك سياسى ، سرشار است از عواملى كه به انحطاط اخلاق و شيوع منكرات در شهرها كه ناشى از عدم اقدام مهاجرين و انصار در عمل به مسئوليتها و واجبات دينى و اجتماعى آنهاست ؛ زيرا جايگاهى برجسته در جهان اسلام داشتند ؛ آنان ياران پيامبر صلّى اللّه عليه و آله و حافظان اسلام بودند و مىتوانستند سخن حق را بگويند و با باطل در ستيز باشند ، ولى آنان از اداى واجبات خوددارى كردند ، امرى كه سبب شد تا گروه طاغوتى حاكم از بنى اميه بر گردن مسلمين مسلط شدند و بندگان خدا را به بردگى كشيدند و مال خدا را به يغما بردند .\r\n( 2 )\r\n\r\nانواع جهاد\r\nاز حضرت امام ابا عبد اللّه عليه السّلام دربارهء جهاد پرسيده شد كه آيا آن سنّت است يا فريضه ؟ و آن حضرت عليه السّلام پاسخ داد :\r\n« جهاد بر چهار وجه است : دو جهاد واجبند و يك جهاد سنت است كه جز همراه واجب انجام نمىشود و يك جهاد سنّت مىباشد . اما يكى از دو جهاد واجب ، جهاد شخص با نفس خود است در معصيت خداوند كه از عظيم‌ترين جهادهاست . و جهاد با كسانى كه وابستهء به شما هستند از كافران ، فرض است .\r\nو اما جهادى كه سنّت است و جز همراه واجب برپا نمىگردد ، جهاد با دشمن است كه بر همهء امت واجب مىباشد و اگر جهاد را ترك كنند ، عذاب به سراغشان مىآيد و اين از عذاب است و آن بر امام به تنهايى سنّت است كه همراه امّت به سوى دشمن برود و با آن جهاد كند . و اما جهادى كه سنّت است ، هر سنتى\r\n\r\n\r\n","description":"","footnote":"\r\n( 1 ) تحف العقول ، ص 237 - 239 .\r\n","page_name":" 186 ","page_number":186},
  {"content":"\r\n\r\nكه شخص به پاى دارد و در اقامهء آن در رسيدن به آن و زنده نگاهداشتن آن تلاش كند ، عمل و سعى در آن از برترين اعمال مىباشد ؛ زيرا احياى سنّت است و رسول خدا صلّى اللّه عليه و آله فرموده است : هر كس سنت نيكويى را بنا نهد ، اجر آن را خواهد داشت و اجر هر كس كه به آن عمل كند تا روز قيامت بدون اينكه از اجر آنان چيزى كاسته شود . . . » « 1 » .\r\n( 1 )\r\n\r\nتشريع روزه\r\nاز امام حسين عليه السّلام دربارهء حكمت تشريع روزه براى بندگان پرسيده شد و آن حضرت عليه السّلام فرمود : « تا توانگر اثر گرسنگى را بيابد و به بخشش بر مساكين روى آورد » « 2 » .\r\n( 2 )\r\n\r\nانواع عبادت\r\nامام عليه السّلام دربارهء انواع عبادت سخن به ميان آورد و فرمود : « گروهى خداوند را از روى طمع پرستيدند كه آن پرستش تاجران است . و گروهى خداوند را از روى ترس عبادت كردند كه آن پرستش بردگان باشد . و گروهى خداوند را سپاسگزارانه عبادت نمودند كه آن عبادت آزادگان است و برترين عبادت مىباشد » « 3 » .\r\n( 3 ) آن حضرت عليه السّلام دربارهء كسى كه خداوند را به شايستگى عبادت\r\n\r\n\r\n","description":"","footnote":"\r\n( 1 ) تحف العقول ، ص 243 .\r\n( 2 ) ابن عساكر ، تاريخ 13 / 56 .\r\n( 3 ) بحار الانوار 78 / 116 . تحف العقول ، ص 246 .\r\n","page_name":" 187 ","page_number":187},
  {"content":"\r\n\r\nكرده است ، سخن راند و فرمود : « هر كس خداوند را به آنچه شايسته اوست ، عبادت كند ، خداوند بالاتر از آرزوها و كفايتش به او مىبخشد » « 1 » .\r\n( 1 )\r\n\r\nمودّت اهل بيت عليهم السّلام\r\nامام حسين بر مودت اهل بيت عليهم السّلام تشويق فرمود . ابو سعيد مىگويد :\r\nشنيدم حضرت حسين را كه مىفرمود : « هر كس ما را دوست بدارد ، خداوند به سبب دوستى ما به وى سود مىرساند ، هر چند كه اسيرى در ديلم باشد و دوستى ما گناهان را مىريزد آن گونه كه باد برگها را . . . » « 2 » .\r\n( 2 ) و فرمود : « مودت ما اهل بيت را داشته باشيد كه هر كس با خدا ديدار كند در حالى كه ما را دوست داشته باشد ، در شفاعت ما وارد مىشود » .\r\n( 3 ) « بشير بن غالب » روايت كرده كه امام حسين عليه السّلام فرمود : « هر كس ما را براى خدا دوست بدارد ، ما و او بر پيامبرمان صلّى اللّه عليه و آله وارد مىشويم به اين صورت - و دو انگشت خود را كنار هم قرار داد - و هر كس ما را براى دنيا دوست بدارد ، دنيا نيكوكار و بدكار را در خود جاى مىدهد « 3 » » .\r\n( 4 ) امام عليه السّلام دربارهء فوايدى كه روىآورنده به سوى آنها به دست مىآورد سخن راند و فرمود : « هر كس به سوى ما بيايد ، يكى از چهار خصلت را از دست نمىدهد : آيتى محكم ، مطلبى عادلانه ، برادرى سودبخش و همنشينى با علما . . . » « 4 » .\r\n\r\n\r\n","description":"","footnote":"\r\n( 1 ) عسكرى ، تفسير ، ص 327 .\r\n( 2 ) ابن مغازلى ، مناقب ، ص 400 ، حديث 454 . شمارهء حديث 388 ، از كتابهاى خطى كتابخانهء امير المؤمنين عليه السّلام .\r\n( 3 ) ابن عساكر ، ترجمة امام الحسين ، ص 227 .\r\n( 4 ) كشف الغمة ، 2 / 32 .\r\n","page_name":" 188 ","page_number":188},
  {"content":"\r\n\r\n( 1 )\r\n\r\nمكارم اخلاق\r\nامام عليه السّلام مكارم اخلاق و محاسن صفات را براى اهل بيت و يارانش ترسيم فرمود و آنان را دستور داد تا به آنها زيور يابند تا سرمشقى براى ديگران شوند .\r\nبعضى از آنها بدين شرح هستند :\r\n( 2 ) 1 - حضرت فرمود : « حلم ، زينت است ، وفادارى ، مروّت ، صله ، نعمت و زياده‌طلبى ، بىشرمى ، شتاب ، كم خردى ، ناتوانى است ، غلوّ كردن ، به ورطه افتادن و همنشينى با فرومايگان شرّ است و مجالست فاسقان شك آفرين مىباشد . . . » « 1 » .\r\n( 3 ) 2 - حضرت فرمود : « راستگويى ، عزّت است ، دروغگويى ، ناتوانى ، راز ، امانت است ، همسايگى ، خويشاوندى ، يارى ، صدقه است و كار ، تجربه ، اخلاق نيكو ، عبادت ، خاموشى ، زينت ، بخل ، فقر ، سخاوتمندى ، ثروت و نرمخويى ، خرد است . . . » « 2 » .\r\n( 4 ) 3 - حضرت فرمود : « اى مردم ! هر كس بخشش كند ، سرورى مىيابد و هر كس بخل ورزد ، فرومايه گردد و بخشنده‌ترين مردم كسى است كه ببخشد به آنكه از او انتظارى نداشته باشد . . . » « 3 » .\r\n( 5 ) 4 - حضرت فرمود : « هر كس بخشش كند ، سرورى مىيابد ، هر كه بخل ورزد ، فرومايه گردد ، هر كس در رساندن خير به برادرش تعجيل كند ، فردا كه بر او وارد مىشود ، آن را مىيابد . . . » « 4 » .\r\n\r\n\r\n","description":"","footnote":"\r\n( 1 ) نور الابصار ، ص 277 .\r\n( 2 ) يعقوبى ، تاريخ 1 / 219 .\r\n( 3 ) نهاية الارب 3 / 205 .\r\n( 4 ) همان . 3 / 205 .\r\n","page_name":" 189 ","page_number":189},
  {"content":"\r\n\r\n( 1 ) 5 - حضرت فرمود : « بدانيد كه نيازهاى مردم نزد شما از نعمتهاى خداوند عز و جل بر شماست پس از نعمتها بيزار نشويد كه به بلاها تبديل مىگردد . . . » « 1 » .\r\n( 2 ) 6 - امام عليه السّلام مردى را ديد كه به طعامى دعوت شد و از اجابت خوددارى نمود ، پس به او فرمود : « برخيز كه در دعوت ، معذرتى نباشد و اگر روزه‌دار نباشى ، بخور و اگر روزه‌دار باشى ، تبريك‌گو . . . » « 2 » .\r\n( 3 ) 7 - حضرت فرمود : « نيازمند ، روى خودش را از درخواست تو گرامى نداشت ، پس تو روى خودت را از رد كردن وى گرامى بدار . . . » « 3 » .\r\n( 4 ) 8 - آن حضرت عليه السّلام پيوسته اين ابيات را بر زبان مىراند كه به حسن خلق و عدم سخت‌كوشى در طلب دنيا دعوت مىكنند و بعضى از راويان ادعا مىكنند كه ابيات ذيل از سروده‌هاى آن حضرت است :\r\n لئن كانت الافعال يوما لأهلها * كمالا فحسن الخلق ابهى و اكمل\r\nو ان كانت الارزاق رزقا مقدّرا * فقلة جهد المرء فى الكسب اجمل\r\nو ان كانت الدنيا تعدّ نفيسة * فدار ثواب اللّه اعلى و انبل\r\nو ان كانت الابدان للموت انشأت * فقتل امرئ بالسيف فى اللّه افضل\r\nو ان كانت الاموال للترك جمعها * فما بال متروك به المرء يبخل « 4 » \r\n« اگر كارها روزى براى صاحبانشان كمال به حساب آيد ، در آن صورت ، حسن خلق بالاتر و كاملتر است » .\r\n« و اگر روزيها مقدر باشند ، پس تلاش كمتر شخص در راه به دست آوردن ،\r\n\r\n\r\n","description":"","footnote":"\r\n( 1 ) شعرانى ، طبقات 1 / 26 . مختصر صفوة الصفوة ، ص 62 .\r\n( 2 ) دعائم الاسلام 2 / 107 .\r\n( 3 ) نور الابصار ، ص 277 . كشف الغمة 2 / 29 .\r\n( 4 ) مختصر صفوة الصفوة ، ص 62 . الانوار البهية ، ص 46 .\r\n","page_name":" 190 ","page_number":190},
  {"content":"\r\n\r\nزيباتر است » .\r\n« و اگر دنيا چيزى با ارزش شمرده شود ، جهان ثواب پروردگار ، بالاتر و برجسته‌تر است » .\r\n« و اگر بدنها براى مرگ آفريده شده باشند ، پس كشته شدن انسان با شمشير در راه خدا برتر است » .\r\n« و اگر اموال براى گذاشتن و رفتن فراهم مىآيند ، پس چرا انسان به چيزى كه فرو مىگذارد ، بخل مىورزد ؟ » .\r\nاين ابيات ، علاقهء امام به شهادت در راه خدا را مىرساند همان گونه كه از طبيعت كرم و سخاوتمندى آن حضرت ، حكايت دارد .\r\n( 1 ) 9 - حضرت فرمود : « چيزى را كه توانايى ندارى ، بر عهده مگير و در پى چيزى مباش كه به دست نمىآورى و چيزى را كه قادر نيستى ، وعده مده و جز به مقدارى كه سود مىجويى ، انفاق مكن و از پاداش طلب مكن مگر به مقدارى كه انجام داده باشى و شاد مباش جز به آنچه از طاعت خداوند به دست آورده‌اى و دريافت مكن جز آنچه خود را شايستهء آن مىبينى . . . » « 1 » .\r\n( 2 ) 10 - آن حضرت به ابن عباس فرمود : « به آنچه مربوط به تو نيست ، سخن مگوى كه من از گناه بر تو مىترسم و در آنچه مربوط به تو نيست سخن مگو تا اينكه جايى براى سخن بيابى ، چه بسيار سخن‌گويانى كه به حق سخن گفتند و مورد انتقاد قرار گرفتند و نه با اشخاصى بردبار و نه با بىخردان جدال مكن كه بردبار ، تو را منقلب مىسازد و بىخرد ، تو را به رنج مىافكند و دربارهء برادر مؤمنت هرگاه از نزد تو برود ، مگوى جز آنچه دوست دارى كه دربارهء تو بگويد\r\n\r\n\r\n","description":"","footnote":"\r\n( 1 ) اسرار الحكماء ، ص 90 از ياقوت مستعصمى .\r\n","page_name":" 191 ","page_number":191},
  {"content":"\r\n\r\nهرگاه از نزد وى به روى و عمل كن عمل شخصى كه مىداند در برابر گناهان ، مجازات مىشود و در برابر نيكى ، پاداش مىبيند . . . » « 1 » .\r\nاين كلمات طلايى ، بعضى از مطالبى است كه از آن حضرت در مكارم اخلاق و محاسن صفات روايت شده است كه انسان به وسيلهء آنها روش سليم و رفتار نيكو و سلامت دنيا و آخرت را به دست مىآورد .\r\n( 1 )\r\n\r\nتشريع اذان\r\nبعضى از معاصران امام ادعا كردند عبد اللّه بن زيد ، اذان را تشريع نمود بخاطر خوابى كه ديده بود و آن را به پيامبر صلّى اللّه عليه و آله گفت و پيامبر صلّى اللّه عليه و آله او را به آن امر كرد . امام عليه السّلام اين موضوع را رد كرد و فرمود : « بر پيامبرتان وحى نازل مىشود و شما ادعا مىكنيد كه اذان را از عبد اللّه بن زيد گرفت ، در حالى كه اذان ، چهرهء دينتان مىباشد . . . » « 2 » .\r\n( 2 )\r\n\r\nبرادران\r\nحضرت فرمود : « برادران چهارند : برادرى براى تو است و براى خودش و برادرى براى تو و برادرى بر عليه تو و برادرى كه نه براى تو است و نه براى خويش . . . » .\r\nو امام ، اين مطلب را با اين گفته‌اش توضيح داد : « برادرى كه براى تو و براى خودش مىباشد ، برادرى است كه با برادرى خود ، بقاى برادرى را جويا\r\n\r\n\r\n","description":"","footnote":"\r\n( 1 ) بحار ، 78 / 127 .\r\n( 2 ) دعائم الاسلام 1 / 143 .\r\n","page_name":" 192 ","page_number":192},
  {"content":"\r\n\r\nباشد و با برادرى خويش ، مرگ برادرى را نخواهد پس اين براى تو و براى خود او خواهد بود ؛ زيرا اگر برادرى صورت پذيرد ، زندگى هر دوى آنها نيكو گردد و اگر برادرى به حال تناقض داخل شود ، هر دو باطل مىشوند . ( 1 ) و برادرى كه براى تو است برادرى است كه خود را از حال طمع به حال رغبت خارج نموده ، پس اگر به برادرى علاقه‌مند باشد در دنيا طمع نمىكند و او به طور كامل براى تو مهيّا مىباشد . و برادرى كه بر عليه تو است ؛ برادرى است كه در مورد تو منتظر فرصتها باشد و رازها را از تو پنهان مىدارد و ميان مردم بر تو دروغ مىگويد و با نگاه حسودان به چهره‌ات مىنگرد كه لعنت خداى يكتا بر او باد ! و برادرى كه نه براى تو است و نه براى خودش ، آن كسى است كه خداوند او را پر از حماقت ساخته و از رحمتش دور ساخته ، پس او را مىبينى كه خود را بر تو برتر مىداند و نيستى آنچه را در نزد تو مىبيند ، خواستار مىشود . . . » « 1 » .\r\n( 2 )\r\n\r\nعلم و تجربه‌ها\r\nحضرت فرمود : « مطالعهء علم ، بارور شدن معرفت است و فراوانى تجربه‌ها زيادتى در عقل مىباشد و شرف ، تقوا و قناعت ، آسايش بدنهاست و هر كه تو را دوست بدارد ، بازت مىدارد و هر كه دشمنت بدارد ، فريبت مىدهد . . . » « 2 » .\r\n( 3 )\r\n\r\nحقيقت صدقه\r\nمردى از بنى اميه اموال فراوانى را صدقه داد در حالى كه آن اموال از حلال نبود ، بلكه از مال حرام بود ، پس امام عليه السّلام فرمود : « مثل او مانند كسى است كه از\r\n\r\n\r\n","description":"","footnote":"\r\n( 1 ) بحار 78 / 119 .\r\n( 2 ) همان 78 / 128 .\r\n","page_name":" 193 ","page_number":193},
  {"content":"\r\n\r\nحاجيان سرقت نمايد و آنچه را دزديده است به صدقه بدهد . همانا صدقه ، صدقه كسى است كه در به دست آوردن آن پيشانيش عرق كرده و گرد و غبار بر چهره‌اش نشسته باشد » « 1 » .\r\n( 1 )\r\n\r\nوعظ و ارشاد\r\nحضرت امام حسين عليه السّلام به موعظه كردن مردم و راهنمايى آنان اهميت مىداد همان‌گونه كه قبل از او ، پدرش براى اين امر اهميت قايل بود و هر دوى آنان تقويت نيروهاى خير در نفوس و جهت دادن مردم به سوى حق و خير و دور كردن آنان از خصلتهاى شرّ از قبيل تعدى ، غرور ، خودسرى و غيره را در نظر داشتند كه در اينجا به بعضى از موارد روايت شده از آن حضرت ، اشاره مىشود :\r\n( 2 ) 1 - حضرت فرمود : « شما را به تقواى الهى سفارش مىكنم و از روزهاى خدا بر حذر مىدارم و پرچمهايش را براى شما بر مىافرازم كه گويى آن امر مخوف با ورود ترسناكش و رسيدن ناخواسته‌اش و طعم ناگوارش ناپديد گشته و جانهايتان را در خود فرو برده و ميان عمل و شما حايل شده است ، پس با تندرستى بدنها و مدت عمرها بشتابيد كه گويى شما سر بر آورده‌هاى پيشامدهايش هستيد كه شما را از روى زمين به درون آن و از بالاى آن به زير و از انس آن به وحشتش و از آسايش و روشنى به تاريكيش و از فراخى آن به تنگيش منتقل مىسازد آنجا كه نه خويشاوندى ديدار مىگردد و نه بيمارى عيادت مىشود و نه فريادرسى ، پاسخ مىشنود . خداوند ، ما و شما را بر سختيهاى هولناك آن روز ، يارى دهد و ما و شما را از كيفر آن برهاند و براى ما و شما ثواب فراوانش را نصيب گرداند .\r\n\r\n\r\n","description":"","footnote":"\r\n( 1 ) دعائم الاسلام 1 / 249 .\r\n","page_name":" 194 ","page_number":194},
  {"content":"\r\n\r\n( 1 ) اى بندگان خدا ! پس اگر آن نزديكترين هدف و فاصلهء سفر شما باشد ، براى هر عمل‌كننده كافى مىبود كه غمهايش را بر آن قرار دهد و او را از دنيايش بازدارد و زحمتش را براى رها شدن از آن فراوان سازد ، پس چگونه است در حالى كه وى پس از آن در گرو اعمال خويش است و براى حساب آن نگهداشته مىشود ، نه همكارى دارد كه او را از آن نگهدارد و نه پشتيبانى كه آن را از او دور سازد و در آن روز « كسى را ايمانش سود نبخشد اگر قبلا ايمان نياورده و يا با ايمان خود ، خيرى حاصل نكرده باشد ، بگو منتظر باشيد كه ما منتظريم » « 1 » .\r\n( 2 ) شما را به تقواى خدا سفارش مىكنم ، خداوند براى كسى كه تقواى او را داشته باشد ، ضمانت نموده وى را از آنچه نمىپسندد ، به آنچه مىپسندد ، محول سازد و از جايى كه انتظار نداشته ، روزى مىدهد ، پس بپرهيز كسى باشى كه بر بندگان از گناهانشان بترسد ولى از كيفر گناه خويش بيمناك نباشد ، خداوند تبارك و تعالى در مورد بهشتش فريب داده نمىشود و آنچه نزد اوست جز به طاعتش به دست نمىآيد ، ان شاء اللّه » « 2 » .\r\nو اين سخن ، سرشار است از آنچه مردم را به خدا نزديك گرداند و آنچه آنان را از نافرمانيهايش دور مىسازد و آنها را از عوامل و خصلتهاى شرّ ، بازمىدارد .\r\n( 3 ) 2 - مردى به او نامه نوشت و از آن حضرت خواست تا او را با دو حرف ، پند دهد و يا سخن را مختصر سازد . پس آن حضرت عليه السّلام به او نوشت : « هر كس كارى را با معصيت خداى تعالى طلب كند ، آنچه را مىخواهد سريعتر از بين\r\n\r\n\r\n","description":"","footnote":"\r\n( 1 ) انعام / 158 .\r\n( 2 ) الانوار البهية ، ص 45 . بحار 78 / 120 .\r\n","page_name":" 195 ","page_number":195},
  {"content":"\r\n\r\nمىبرد و براى آمدن آنچه بيم دارد ، زودتر باشد . . . » « 1 » .\r\n( 1 ) 3 - حضرت فرمود : « اى بندگان خدا ! تقواى خدا را داشته باشيد و از دنيا حذر كنيد كه دنيا اگر براى كسى مىماند و يا كسى بر آن ماندگار مىشد ، پيامبران به ماندن شايسته‌تر و به رضا اولى و به قضا راضىتر مىبودند جز اينكه خداوند دنيا را براى آزمودن و اهل آن را براى فنا شدن آفريده ، پس جديد آن از بين رونده و نعمت آن نابود شونده و شادى آن ، تيره شونده است و منزل قناعت و خانهء عاريه باشد ، پس توشه برگيريد كه بهترين توشه تقوا مىباشد . . . » « 2 » .\r\n( 2 ) 4 - مردى به آن حضرت نامه نوشت و دربارهء خير دنيا و آخرت از او پرسيد ، پس آن حضرت عليه السّلام به وى پاسخ داد : « اما بعد : هر كس رضاى خدا را با خشم مردم بجويد ، خداوند او را از امور مردم كفايت كند و هر كس رضايت مردم را با خشم خدا بجويد ، خداوند او را به مردم وامىگذارد ، و السلام » « 3 » .\r\n( 3 ) 5 - حضرت فرمود : « هر آنچه آفتاب بر آن بتابد در مشارق زمين و مغارب آن ، دريا و خشكى ، دشت و كوه ، آن نزد وليى از اولياى خدا و اهل معرفت به حق خدا ، همچون اثر سايه باشد . . . » « 4 » .\r\nو در پى بىآن فرمود : « كجاست آن آزاده‌اى كه اين زن پرگو ( يعنى دنيا ) را براى اهل آن رها كند . براى جانهاى شما بهايى جز بهشت نباشد ، پس آنها را به غير آن مفروشيد ؛ زيرا هر كس از خدا به دنيا راضى شود ، به چيزى بىارزش خرسند شده است . . . » .\r\n\r\n\r\n","description":"","footnote":"\r\n( 1 ) اصول كافى 2 / 373 .\r\n( 2 ) ابن عساكر ، ترجمة امام الحسين ، ص 316 .\r\n( 3 ) صدوق ، مجالس ، ص 268 . بحار 78 / 126 .\r\n( 4 ) بحار 78 / 306 .\r\n","page_name":" 196 ","page_number":196},
  {"content":"\r\n\r\n( 1 ) 6 - مردى به آن حضرت گفت : اى فرزند رسول خدا صلّى اللّه عليه و آله چگونه صبح كردى ؟ آن حضرت عليه السّلام فرمود : « صبح كردم در حالى كه پروردگارى بالاى ( سر ) خود دارم و آتش را پيش رو دارم و مرگ ، مرا مىطلبد و حساب ، مرا در بر گرفته و من در گرو عمل خود هستم . آنچه را دوست دارم ، نمىيابم و آنچه را نمىپسندم ، از خود دور نمىسازم و كارها در دست كسى غير از من است كه اگر بخواهد مرا عذاب مىكند و اگر بخواهد از من مىگذرد ، پس كدام فقير از من فقيرتر است ؟ » « 1 » .\r\n( 2 ) 7 - حضرت فرمود : « اى فرزند آدم ! بينديش و بگو : پادشاهان دنيا و صاحبان آن كجايند ، آنها كه خراب آن را آباد كردند و نهرهايش را كندند و درختانش را كاشتند و شهرهايش را بنا نهادند . از آن در حالى كه نمىخواستند ، جدا شدند قومى ديگر وارث آن گشتند و ما به زودى به آنان خواهيم پيوست .\r\n( 3 ) اى فرزند آدم ! مرگت و خوابيدن در قبرت را در پيشگاه خدا به يادآور كه اعضاى تو بر تو گواهى دهند روزى كه قدمها در آن از جاى مىلغزند و دلها به حنجره‌ها رسند و چهره‌هايى سفيد مىشوند و رازها آشكار مىگردند و ميزان دادگرى نهاده شود .\r\n( 4 ) اى فرزند آدم ! مرگ پدران و فرزندانت را به يادآور ، چگونه بودند و در كجا جاى گرفتند و گويى كه تو به زودى در جاى آنها قرار مىگيرى و عبرتى براى پندآموزان مىشوى . . . آنگاه اين ابيات را سرود :\r\n اين الملوك التى عن حفظها غفلت * حتى سقاها بكأس الموت ساقيها\r\nتلك المدائن فى الآفاق خالية * عادت خرابا و ذاق الموت بانيها \r\n\r\n\r\n","description":"","footnote":"\r\n( 1 ) همان .\r\n","page_name":" 197 ","page_number":197},
  {"content":"\r\n\r\n اموالنا لذوى الوراث نجمعها * و دورنا لخراب الدهر نبنيها « 1 » \r\n« كجايند پادشاهانى كه از حفظ خود غافل شدند تا اينكه ساقى مرگ ، جام آن را به آنان نوشاند » .\r\n« آن شهرها در سرزمينها خالى هستند كه باز خراب گشته و سازندگان آنها مرگ را چشيده‌اند » .\r\n« اموال خود را براى وارثان جمع مىكنيم و خانه‌هايمان را براى خرابى روزگار مىسازيم » .\r\nاينها بعضى از مواعظى است كه از آن حضرت روايت شده و هدف آنها اصلاح نفوس و تهذيب آنها و دور ساختنشان از خصلتهاى هوا و شرّ مىباشد .\r\n( 1 )\r\n\r\nخطبه‌هاى امام حسين عليه السّلام\r\nامام عليه السّلام مجموعهء بزرگى از خطبه‌هاى برجسته داشته كه صلابت حق و قدرت اراده و عظمت تصميم بر جهاد در راه خدا در آنها نمايان گشته است .\r\n( 2 ) امام آنها را در زمانى ايراد فرمود كه آسمان از ابرهاى مشكلات سياسى ، تيره و تار بود . امام در اين خطبه‌ها سياست حكومت اموى را محكوم كرد و مسلمين را براى قيام بر ضد آن فرا خواند . و ما بعضى از آنها را در جاهاى مخصوصشان بيان خواهيم كرد و در اينجا يكى از آن خطبه‌ها را ذكر مىكنيم :\r\nآن حضرت عليه السّلام از منبر بالا رفت و خدا را ستايش نمود و ثنا گفت و پس از آن بر حضرت پيامبر صلّى اللّه عليه و آله درود فرستاد . پس شنيد مردى را كه مىگفت : اين كيست كه خطبه مىخواند ؟ امام عليه السّلام به وى پاسخ داد :\r\n\r\n\r\n","description":"","footnote":"\r\n( 1 ) ديلمى ، ارشاد ، ص 30 .\r\n","page_name":" 198 ","page_number":198},
  {"content":"\r\n\r\n( 1 ) « ما حزب پيروز خدا و عترت نزديك رسول اللّه صلّى اللّه عليه و آله و اهل بيت پاك او و يكى از ثقلين هستيم كه رسول خدا صلّى اللّه عليه و آله ما را دوّم بعد از كتاب خداى تبارك و تعالى قرار داد كه تفصيل هر چيزى در آن است و باطل از پيش رو و پشت سر به سوى آن نمىآيد و در تفسير آن به ما اعتماد مىشود و تأويل آن ما را كند نمىسازد بلكه حقايقش را پيروى مىكنيم . پس ، ما را اطاعت كنيد كه اطاعت ما واجب شده ؛ زيرا به اطاعت خدا و پيامبرش قرين گشته است . خداى عز و جل فرمود : اطاعت كنيد خدا را و اطاعت كنيد پيامبر و اولى الامر خودتان را پس اگر در چيزى نزاع كرديد ، آن را به خدا و رسول بازگردانيد » .\r\n( 2 ) و فرمود : « و اگر آن را به پيامبر و اولى الامر بازمىگرداندند ، آنان كه آن را در مىيافتند از ميان آنان ، آن را متوجه مىشدند و اگر فضل خدا و رحمتش بر شما نمىبود ، جز اندكى ، شيطان را پيروى مىكرديد » . و من شما را بر حذر مىسازم كه به فرياد شيطان گوش دهيد ؛ چون آن دشمن آشكار شماست ، آنگاه همچون يارانش مىشويد كه به آنها گفت : « امروز كسى از مردم شما را شكست نمىدهد و من پناه دهندهء شما هستم . پس آن وقت كه دو گروه روبه‌روى هم گشتند ، پاى به فرار گذاشت و گفت : من از شما بيزارم » آنگاه از شمشيرها ضربه‌ها و از نيزه‌ها زدنها و از گرزها نابوديها و از تيرها هدفها خواهيد يافت و سپس از كسى ايمانش پذيرفته نمىشود هرگاه قبلا ايمان نياورده و با ايمان خود نيكى انجام نداده باشد . . . » « 1 » .\r\n( 3 ) اين خطاب ، مالامال از دعوت به تمسك به عترت رسول خدا صلّى اللّه عليه و آله و لزوم اطاعت و پيروى از آنان است و مردم را از تبليغات گمراه كننده‌اى كه دستگاههاى\r\n\r\n\r\n","description":"","footnote":"\r\n( 1 ) بحار 43 / 359 و ج 44 / 205 .\r\n","page_name":" 199 ","page_number":199},
  {"content":"\r\n\r\nتبليغاتى اموى پراكنده مىساخت ، بر حذر نمود ؛ زيرا مردم را به دور شدن از اهل بيت عليهم السّلام - كه سرچشمهء آگاهى و نور در زمين بودند - فرا مىخواندند .\r\n( 1 )\r\n\r\nدعاهاى امام حسين عليه السّلام\r\nدعاهاى رسيده از حضرت حسين عليه السّلام سرشارند از درسهاى تربيتى با هدف برپايى بناى بلند عقيده و ايمان به خدا و تقويت خوف و خشيت از خداوند در اعماق جان مردم تا آنان را از تعدى بازدارد و از ظلم و ستم مانع شود و اهل بيت عليهم السّلام به اين جنبه اهميتى فراوان مىدادند . . . و از هيچ‌يك از پيشوايان و نيكان مسلمين دعاهايى همانند آنچه از آنان رسيده است ، روايت نشده و اين دعاها از برجسته‌ترين ميراثهاى فكرى و ادبى در اسلام به شمار مىروند ؛ زيرا شامل اصول اخلاق ، قواعد رفتار و آداب مىشوند و نيز فلسفهء توحيد و نشانه‌هاى سياست عادلانه و ديگر امور را در بر مىگيرند و ما به بعضى از ادعيهء آن حضرت عليه السّلام اشاره‌اى مىنماييم :\r\n( 2 )\r\n\r\n1 - دعاى امام حسين عليه السّلام در دفع دشمنان\r\nامام عليه السّلام اين دعا را مىخواند و در آن ، از شرّ دشمنانش به خدا پناه مىبرد .\r\nآن دعا چنين است : « پروردگارا ! اى توان من در هنگام سختى ! و اى فريادرس من هنگام گرفتارى ! مرا با چشم خودت كه به خواب نمىرود ، حفظ فرما و مرا در پناه خودت كه دستى به آن نمىرسد ، نگاه دار و مرا با تواناييت بر من رحم كن كه هلاك نمىشوم در حالى كه اميد من تويى . خداوندا ! تو بزرگتر ، والاتر و تواناتر از آنچه بيم دارم و حذر مىكنم ، هستى . خداوندا ! به ( قدرت ) تو گلوگاه دشمن را\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nدور مىسازم و از شرّش پناه مىگيرم كه تو بر هر چيزى توانايى . . . » .\r\nامام صادق عليه السّلام به اين دعا ، نيايش كرد هنگامى كه منصور ستمگر ، دستور داد تا آن حضرت را تحت الحفظ حاضر كنند تا وى را مورد ستم قرار دهد و خداوند او را از شرّش رها ساخت و گشايش مرحمت فرمود و در مورد علت آن از او پرسيده شد ، فرمود به دعاى جدش حسين عليه السّلام ، نيايش كرده است .\r\n( 1 )\r\n\r\n2 - دعاى امام حسين عليه السّلام در طلب باران\r\nامام حسين عليه السّلام وقتى كه براى استسقا خارج مىشد ، به اين دعا نيايش مىكرد : « خداوندا ! ما را بارانى مرحمت فرما گسترده و نيكو ، عام و سودمند و بدون زيان كه اهل شهرها و بيابانهاى ما را به آن مرحمت فرمايى و در روزى و سپاس ما به وسيلهء آن بيفزايى . خداوندا ! آن را روزى ايمان و عطاى ايمان قرار ده كه بخشش تو بازداشته نيست . خداوندا ! آرامش آن را در سرزمين ما بر ما فرود آور و به وسيلهء آن زيتون و چراگاه آن را برويان . . . » « 1 » .\r\n( 2 )\r\n\r\n3 - دعاى امام حسين عليه السّلام در روز عرفه\r\nدعاى امام حسين عليه السّلام در روز عرفه ، از ارزشمندترين ادعيهء ائمهء اهل بيت عليهم السّلام و شاملترين آنها به الطاف خداوند و نعمتهايش بر بندگان مىباشد . اين دعاى شريف را بشر و بشير اسدى روايت كرده و گفته‌اند : همراه حضرت\r\n\r\n\r\n","description":"","footnote":"\r\n( 1 ) عيون الاخبار ، ج 2 / 303 .\r\n","page_name":" 201 ","page_number":201},
  {"content":"\r\n\r\nحسين عليه السّلام شامگاه عرفه بوديم . پس آن حضرت عليه السّلام از چادر خود با تذلّل و خشوع خارج شد و آرام ، آرام راه مىرفت تا اينكه همراه با جمعى از اهل بيت ، فرزندان و غلامانش در سمت چپ كوه ، رو به سوى خانهء خدا ايستاد ، سپس دو دست خود را تا مقابل صورتش بالا برد همچون غذا خواستن مسكين و فرمود :\r\n« سپاس خداى را كه قضاى او را دفع كننده‌اى نيست و عطايش را مانعى نباشد و مانند ساختش ، سازنده‌اى وجود ندارد ، اوست بخشندهء گسترنده كه انواع آفريده‌ها را آفريد و با حكمت خويش ، ساخته‌ها را نيكو ساخت و هيچ پديده‌اى بر او پنهان نيست و هيچ امانتى نزد وى از بين نرود . اوست توشه دهندهء هر قانع و رحم كنندهء هر ناتوان ، فرودآورندهء منافع و كتاب جامع ، با نور درخشان . اوست شنوندهء خواسته‌ها و دور كنندهء گرفتاريها و بلند گردانندهء درجات و كوبندهء ستمگران ، پس پروردگارى جز او نيست و نه چيزى برابر او و چيزى همانندش نباشد و اوست شنواى بينا ، لطيف آگاه و او بر هر چيزى تواناست .\r\n( 1 ) خداوندا ! من به سوى تو مشتاقم و به پروردگارى تو گواهى مىدهم و اعتراف مىكنم كه تو پروردگار من هستى و بازگشت من به سوى تو است . تو با نعمتهايت بر من آغاز كردى پيش از آنكه چيزى گفته باشم و مرا از خاك آفريدى و سپس مرا در صلبها جاى دادى ، ايمن از سختيهاى زمانه و دگرگونى روزگار و سالها . همچنين از صلبى به رحمى نقل مكان مىنمودم همراه با گذشت روزگاران گذشته و قرون سپرى شده ، مرا به رأفتت و لطفت و احسانت در زمان حكومت پيشوايان كفر ، خارج نساختى ، آنها كه عهد تو را شكستند و پيامبرانت را تكذيب كردند ، بلكه به لطف و محبتت نسبت به من ، مرا خارج ساختى به سوى آنچه پيش از من از هدايت بوده است ، آنچه مرا آسان به سوى آن آوردى و مرا در آن پروراندى و پيش از آن ، با نيكى احسانت و نعمتهاى فراوانت بر من رأفت\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nنموده بودى كه آفرينش مرا ابداع فرمودى از آبى كه جريان مىيابد و مرا در تاريكيهاى سه‌گانه ميان گوشت ، خون و پوست جاى دادى ، مرا بر خلقتم گواه نساختى « 1 » و از امرم چيزى را به من محوّل نساختى .\r\n( 1 ) پروردگارا ! نعمتى را جدا از ديگر نعمتها براى من قرار ندادى و انواع معيشتها و اقسام روزيها با منّت عظيم بزرگت بر من ، روزيم دادى و به احسان پيشين خود به من تا آنگاه كه همهء نعمتهايت را بر من تمام كردى و همهء بلاها را از من دور ساختى ، جهل و گستاخيم بر تو مانعت نگشت كه مرا رهنمون سازى به سوى آنچه مرا به تو نزديك كند و مرا به آنچه به تو نزديكم سازد ، موفق ساختى ، پس هرگاه تو را فراخواندم ، مرا پاسخ گفتى و هرگاه فرمان تو را بردم ، سپاسم گفتى و اگر تو را سپاس گفتم ، مرا افزون دادى « 2 » .\r\n( 2 ) همهء آن براى اين است كه نعمت و احسانت را نسبت به من كامل گردانى ، پس منزّه هستى ، منزّهى ، اى آغازگر بازآفرين ! اى ستودهء با شكوه ! نامهايت پاك و نشانه‌هايت عظيم است ، پس كدام نعمتهايت را به شمار آورم ، پس از آن ، مرا كامل و درست به سوى دنيا خارج ساختى براى آنچه از هدايت پيش از من بوده و مرا كودكى خردسال در گهواره حفظ كردى و از غذا ، شيرى گوارا به من روزى دادى و دلهاى مادران گيرنده در بغل را بر من مهربان ساختى و مادران مهربان را سرپرست من قرار دادى و مرا از پيشامدهاى جنّيان نگهداشتى و از زيادى و كمى ، سلامت بخشيدى ، پس بلند مرتبه‌اى اى رحيم ! اى رحمان ! تا اينكه سخن گفتن آغاز نمودم و نعمتهاى فراوان را بر من كامل گردانيدى و مرا پرورشى افزون در هر\r\n\r\n\r\n","description":"","footnote":"\r\n( 1 ) يا به خلقتم مرا رسوا نساختى ( خ ل ) .\r\n( 2 ) آن حضرت عليه السّلام به فرمودهء خداى تعالى در سورهء ابراهيم آيهء هفتم اشاره مىنمايد كه مىفرمايد :\r\n لَئِنْ شَكَرْتُمْ لَأَزِيدَنَّكُمْ  ، « اگر سپاس گوييد ، شما را افزون مىبخشم » .\r\n","page_name":" 203 ","page_number":203},
  {"content":"\r\n\r\nسال دادى تا اينكه فطرتم كامل گشت و نيروى خلقتم معتدل شد ، ( 1 ) حجت خود را بر من واجب ساختى به اينكه معرفتت را به من الهام نمودى و با شگفتيهاى حكمتت مرا هراسان كردى و مرا نسبت به آنچه در آسمان و زمينت از بدايع آفريده‌هايت آفريده‌اى ، بيدار و براى سپاسگزارى و ياد كردن تو ، هشيار نمودى و طاعت و عبادت را بر من واجب ساختى و آنچه را فرستادگانت آورده‌اند ، به من تفهيم كردى و قبول مايه خرسنديت را برايم آسان نمودى و در همهء آن با يارى و لطفت بر من منّت نهادى .\r\n( 2 ) نيز اينكه مرا از بهترين خاك آفريدى ، اى پروردگارم ! پس كدام نعمتهايت به شمار و به ياد آورم و يا اينكه كدام بخششهايت را به سپاس ايستم كه آنها اى پروردگارم ! بيش از آنند كه شمارندگان ، بشمارند و يا حافظان به علم آنها دست يابند .\r\n( 3 ) نيز آنچه اى پروردگارم ! از زيان و سختى از من دور ساختى و كنار زدى ، بيشتر است از آنچه براى من از عافيت و خوشى آشكار شده است . و من اى پروردگارم ! به حقيقت ايمان و تصميم ثابت و توحيد خالص صريح خود و درون ضمير پنهانم و رابطه‌هاى مجارى نور ديدگانم و خطوط پيشانيم و گذرگاههاى نفسم و قطعات نرم پاره‌هاى بينيم و پيچ و خمهاى گوشم و آنچه لبانم در بر گيرد و بر آن جمع شود و حركات الفاظ زبانم و محل اتّصال آرواره و دهانم و جاى رويش دندانهايم و گواراهاى خوردنى و نوشيدنيم و محل ارتباط سر و قرارگاه گردنم و آنچه قفسهء سينه‌ام در بر مىگيرد و نگهدارندگان بزرگ رگ قلبم و رگ بزرگ حجاب دلم و پاره‌هاى اطراف جگرم و آنچه اطراف دنده‌هايم در بر دارد و مفاصل استخوانهايم و گيرايى عوامل و اطراف انگشتان ، گوشت ، خون ، موى ، پوست ، عصب ، نىگونه‌ها ، استخوانها ، مغز ، رگها و همهء جوارحم و هر آنچه در\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nايام شيرخوارگيم بر آن بافته شده و آنچه زمين از من برداشته و خواب و بيدارى و آرامشم و حركات ركوع و سجودم ، گواهى مىدهم كه اگر در طول روزگاران و قرون بكوشم و تلاش نمايم ، اگر تمام آن روزگاران را زنده بمانم كه سپاس يكى از آن نعمتها را ادا كنم ، قادر بر آن نخواهم بود مگر به منّت تو كه خود بر من واجب مىسازد تا براى تو سپاسى تازه و جاويد گويم و ستايشى جديد و عظيم كنم .\r\n( 1 ) بارى و اگر من و شمارندگان از بندگانت حريص باشيم كه ميزان نعمتهاى پيشين و پسين تو را بشماريم ، آنها را به شمار نمىآوريم و نه ميزان آن را مشخص مىسازيم ، هيهات ! آن چگونه باشد در حالى كه تو در كتاب گويا و خبر راستين خود فرموده‌اى : و اگر نعمت خداى را بشماريد ، آن را نخواهيد ( و نمىتوانيد ) شمرد « 1 » .\r\n( 2 ) خداوندا ! كتاب تو و خبرهايت راست گفتند . و پيامبران و فرستادگانت آنچه را به سوى آنان از وحى تو فرود آمده و آنچه براى آنان و به وسيلهء آنها از دين خود ، تشريع نموده‌اى ، ابلاغ نمودند ، جز اينكه من اى پروردگارا ! با جهد و جدم و به اندازهء طاعت و قدرتم گواهى مىدهم و با ايمان و يقين مىگويم :\r\nسپاس خداوند را كه فرزندى اختيار نكرده تا موروث باشد و شريكى در ملك خود ندارد تا مخالف وى در آنچه آفريده است ، باشد و نه سرپرستى از خوارى ، تا در آنچه ساخته است ، عطايى به وى بخشد ، پس پاك است پاك : اگر در آنها خدايانى جز اللّه مىبودند ، تباه مىگشتند و از هم گسيخته مىشدند ، پاك است خداوند يكتاى يگانهء بىنياز كه نه زاده و نه زاييده شده و نه كسى همتاى اوست .\r\n\r\n\r\n","description":"","footnote":"\r\n( 1 ) ابراهيم / 34 .\r\n","page_name":" 205 ","page_number":205},
  {"content":"\r\n\r\n( 1 ) سپاس خداى را سپاسى كه با سپاس فرشتگان مقرّب و پيامبران مرسلش برابر باشد و صلوات و سلام خداوند بر برگزيدگانش ، محمد ؛ خاتم پيامبران و خاندان پاك طاهر خالصش باد ! » .\r\n( 2 ) سپس حضرت حسين عليه السّلام شروع كرد به درخواست از خداوند ، در حالى كه اشكهايش بر چهرهء مباركش جارى بود و مىگفت :\r\n« خداوندا ! بگذار آن گونه از تو بترسم كه گويى تو را مىبينم و مرا با تقواى خودت خوشبخت ساز و با معصيت خود ، بدبخت مكن و مرا در قضاى خودت بهترين را عنايت كن . خداوندا ! بىنيازيم را در نفسم ، يقين را در قلبم ، اخلاص را در عملم ، نور را در ديدگانم ، بصيرت را در دينم قرار ده و مرا از جوارحم بهره‌مند ساز و گوش و ديده‌ام را وارثان از من ساز و مرا بر آنكه به من ستم نموده ، يارى فرما و انتقام و خواسته‌هايم در مورد او را برايم آشكار ساز و چشم مرا بدان روشن نما .\r\n( 3 ) خداوندا ! اندوهم را بر طرف كن ، زشتيم را بپوشان ، گناهم را ببخشاى ، شيطانم را طرد كن ، گرو گذاريم را بگشاى و براى من اى پروردگارم ! درجهء بلند را در آخرت و دنيا قرار ده .\r\n( 4 ) خداوندا ! سپاس تو راست آن گونه كه مرا آفريدى و مرا شنواى بينا قرار دادى و سپاس تو راست آن گونه كه مرا آفريدى و مرا موجودى سالم و درست ساختى به رحمت خود نسبت به من ، در حالى كه از آفريدنم بىنياز بوده‌اى .\r\n( 5 ) خداوندا ! به آنچه مرا آفريدى و سرشتم را نيكو بنيان نهادى . پروردگارا ! به آنچه مرا به وجود آوردى و صورتم را زيبا ساختى . پروردگارا ! به آنچه به من نيكى كردى و در جانم عافيت بخشيدى . پروردگارا ! به آنچه مرا نگهداشتى و توفيق دادى . پروردگارا ! به آنچه به من نعمت دادى و هدايت فرمودى .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nپروردگارا ! به آنچه به من عنايت داشتى و از هر چيزى عطا كردى . پروردگارا ! به آنچه مرا غذا دادى و نوشانيدى . پروردگارا ! به آنچه به من بىنيازى و ثروت دادى . پروردگارا ! به آنچه مرا يارى كردى و عزّت دادى . پروردگارا ! به آنچه مرا از پوشش با صفايت پوشانيدى و از نيكيهاى كفايت‌كننده‌ات بر من آسان گرفتى ، بر محمد و آل محمد درود فرست و مرا بر گرفتاريهاى روزگاران يارى ده و از آنچه ظالمان در زمين انجام مىدهند كفايت فرما .\r\n( 1 ) خداوندا ! از آنچه مىترسم ، نگهدار و از آنچه بيم دارم ، حفظ فرما و در نفس و دينم محافظت فرما و در مسافرت ، نگهدارم باش و در ميان اهل و مالم ، عوض بخش و در آنچه روزيم داده‌اى ، بركتم ده و در نفس خودم ، خوار ساز و در چشم مردم ، بزرگ گردان و از شرّ جن و انس ، سلامت عنايت كن و مرا به گناهانم رسوا مساز و به اندرون ناآشكارم ، رسوايى نده و مرا در عملم ، ميازماى و نعمتهايت را از من مگير و مرا به غير از خودت وامگذار .\r\n( 2 ) پروردگارا ! مرا به چه كسى واگذار مىكنى ؟ به خويشاوندى كه از من ببرّد يا به غريبه‌اى كه چهره‌اش را به رويم عبوس گرداند يا به آنها كه مرا به استضعاف مىكشند ، در حالى كه تو پروردگار و مالك امور من هستى ، نزد تو شكايت مىبرم غريبيم را و دورى خانه و خواريم را نزد آنكه وى را متصدى كارهايم ساختى .\r\n( 3 ) پروردگارا ! پس خشمت را بر من روا مساز كه اگر تو بر من خشم نگيرى ، به كسى جز تو اهميت نخواهم داد . خداوندا ! بىنياز هستى ، جز اينكه عافيت‌بخشى تو براى من ، گسترده‌تر باشد ، پس پروردگارا ! تو را به نور چهره‌ات كه زمين و آسمانها بدان درخشان گشتند و تاريكيها را به آن زدودى و امر اولين و آخرين را به آن نيكو گردانيدى ، مرا بر خشم خودت نميران و ناخشنوديت را بر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمن فرود مياور ، خشنودى از آن تو است تا آنجا كه پيش از آن خشنود گردى ، ( 1 ) جز تو پروردگارى نيست اى آفريدگار شهر حرام و مشعر حرام و بيت عتيقى كه بركت بر آن جاى دادى و آن را جاى امنى براى مردم قرار دادى ! اى آنكه با حلمش گناهان عظيم را بخشيده و به فضلش نعمتها را فراوان و كامل ساخته ! اى آنكه به كرمش عطاياى فراوان داده ! اى ساز و برگ من هنگام سختى ! اى همراه من هنگام تنهايى ! اى فرياد رسم وقت گرفتارى ! اى ولىّ من هنگام نعمت ! اى پروردگارا ! و اى پروردگار پدرانم : ابراهيم ، اسماعيل ، اسحاق و يعقوب ! و اى پروردگار جبرئيل ، ميكائيل و اسرافيل ! و اى پروردگار محمد خاتم پيامبران و خاندان برگزيده‌اش ! اى فرودآورندهء تورات ، انجيل ، زبور و فرقان ! اى فرودآورندهء كهيعص ، طه ، يس و قرآن حكيم ! ( 2 ) تو پناهگاه من هستى هرگاه كه انديشه‌ها با وسعتشان مرا ناتوان سازند و زمين با گشادگيش بر من تنگ شود و اگر رحمت تو نمىبود ، از هلاك‌شدگان مىبودم و تو بخشندهء خطايم هستى . و اگر پوشش تو نمىبود ، از رسواشدگان مىبودم و تو مرا به يارى بر دشمنانم تأييد نمودى كه اگر ياريت بر من نمىبود ، از شكست‌خوردگان مىبودم . اى آنكه خود را مخصوص نموده است به بلندى و برترى كه دوستانش به عزتش ، عزيز مىگردند ! اى آنكه پادشاهان در برابر او يوغ خوارى بر گردن نهاده‌اند و آنها از قدرتهايش بيمناكند ، چشمهاى خيانتكار را مىشناسد و از راز دلها و پنهانى حوادث آيندهء زمانها و روزگاران با خبر است ! اى آنكه هيچ كس جز او نمىداند كه وى چگونه است ! اى آنكه جز وى نمىداند كه وى چيست ! اى آنكه جز او كسى او را نمىداند « 1 » ! اى آنكه زمين را بر آب نهاد و هوا را با آسمان بست ! اى\r\n\r\n\r\n","description":"","footnote":"\r\n( 1 ) اى آنكه جز او آنچه را وى مىداند ، نمىداند ( خ ل ) .\r\n","page_name":" 208 ","page_number":208},
  {"content":"\r\n\r\nآنكه گرامىترين نامها از آن اوست ! اى دارندهء نيكى كه هيچ‌گاه قطع نشود ! ( 1 ) اى آورندهء كاروان براى يوسف در آن سرزمين دور افتاده ! و اى بيرون‌آورندهء او از چاه ! و اى آنكه او را پس از بردگى ، پادشاه ساختى ! اى آنكه او را به سوى يعقوب بازگرداندى پس از آنكه چشمانش از اندوه ، نابينا گشته و او غمگين بود ! اى بر طرف كنندهء زيان و گرفتارى از ايّوب ! و اى بازدارندهء دو دست ابراهيم از ذبح فرزندش پس از آنكه سالخورده گشته و عمرش فنا گرديده بود ! اى آنكه دعاى زكريا را اجابت نمود و يحيى را به او بخشيد و وى را يگانه و تنها رها نكرد ! ( 2 ) اى آنكه يونس را از شكم ماهى به در آورد ! اى آنكه دريا را براى بنى اسرائيل شكافت و آنها را نجات داد و فرعون و سپاهيانش را از جملهء غرق‌شدگان قرار داد ! اى آنكه بادها را پيشاپيش رحمتش ، مژده دهنده فرستاد ! اى آنكه بر معصيت كنندگان از خلقش ، شتاب نمىكند ! اى آنكه جادوگران را پس از مدتها بىاعتقادى ، رهايى بخشيد در حالى كه از نعمتش مىخوردند و جز او را مىپرستيدند و او را به خشم آورده و غير از او را مىپرستيده‌اند ! اى اللّه ! اى اللّه ! اى آغازگر ! اى آفرينندهء بىانباز ! اى هميشه بىپايان ! ( 3 ) اى زنده آنگاه كه زنده‌اى نبوده ! اى زنده كنندهء مردگان ! اى آنكه بر هر كسى به آنچه انجام داده پايدار است ! اى آنكه سپاس من نسبت به وى اندك شد ولى مرا محروم نساخت و گناه من بزرگ شد امّا مرا رسوا ننمود و مرا بر نافرمانيها يافت اما مرا رسوا نساخت ! اى آنكه مرا در خردسالى حفظ كرد ! اى آنكه مرا در بزرگسالى روزى داد ! اى آنكه نيكيهايش نسبت به من به شمار نمىآيد و نعمتهايش پاداش داده نمىشود ! اى آنكه به احسان با من روبه‌رو شده و من به بدى و نافرمانى با وى روبه‌رو گشته‌ام ! اى آنكه مرا به ايمان هدايت كرد پيش از آنكه سپاس امتنان را بشناسم ! اى آنكه در بيمارى ، او را فرا خواندم ، مرا شفا بخشيد ، در برهنگى مرا پوشانيد ، در\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nگرسنگى ، مرا سير نمود ، ( 1 ) در تشنگى ، مرا سيراب ساخت ، در خوارى ، عزّتم بخشيد ، در نادانى ، آگاهيم داد ، در تنهايى ، فراوانيم داد ، در دورى ، مرا بازگردانيد ، در كم نوايى ، ثروتم عطا كرد ، از او يارى خواستم پس مرا يارى داد و در ثروت او را فرا خواندم پس ثروتم را از من دور نساخت و از همهء آنها دست بازداشتم پس او به نعمتم آغاز نمود ، پس حمد و سپاس تو را باشد اى آنكه خطايم را بخشيدى و اندوهم را بر طرف كردى ، دعايم را اجابت نمودى ، عورتم را پوشاندى ، گناهانم را عفو فرمودى ، مرا به خواسته‌ام رساندى و بر دشمنم يارى كردى ، ( 2 ) اگر بشمارم نعمتها ، منّتها و بخششهاى نيكويش را ، آنها را به شماره نمىآورم ! اى مولاى من ! تو منّت نهادى ، تو نعمت بخشيدى ، تو نيكى كردى ، تو بخشش نمودى ، تو برترى دادى ، تو كمال عنايت فرمودى ، تو روزى دادى ، تو توفيق مرحمت داشتى ، تو بخشيدى ، تو بىنياز ساختى ، تو به قدر كافيت مرحمت كردى ، تو پناه دادى ، تو كفايت نمودى ، تو رهنمون گشتى ، تو عصمت عطا كردى ، تو پوشاندى ، تو مغفرت نمودى ، تو از لغزش ، چشم پوشيدى ، تو توانگرى بخشيدى ، تو عزّت دادى ، تو يارى بخشيدى . تو پشتيبان شدى ، تو تأييد نمودى ، تو نصرت بخشيدى ، تو شفا دادى ، تو عافيت عنايت داشتى ، تو كرامت فرمودى ، تو را بركت و بلندى باد ، ستايش پيوسته تو را باشد و پيوسته سپاس تو را باد ! ( 3 ) آنگاه ، من اى پروردگارم ! به گناهانم اعتراف دارم پس آنها را بر من ببخشاى ، من بدى كرده‌ام ، من خطا نموده‌ام ، من قصد كرده‌ام ، من نادانى داشته‌ام ، من غفلت نموده‌ام ، من سهو كرده‌ام ، من اعتماد كرده‌ام ، من تعهّد نموده‌ام ، من وعده داده‌ام ، من خلف وعده داشته‌ام ، من پيمان‌شكنى كرده‌ام ، من اقرار كرده‌ام ، من به نعمتهايت بر خود و نزد خود اعتراف كرده‌ام ، من به گناه اقرار كرده و آن را بيان داشته‌ام ، پس آن را بر من ببخشاى ، اى آنكه گناهان\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبندگانش به وى زيانى نمىرساند و او از طاعت آنان بىنياز است . موفق كسى باشد كه به كمك و رحمتش عمل صالح انجام دهد . ( 1 ) اى پروردگار ! و اى سرورم ! ستايش تو را باشد ، اى پروردگارم ! مرا فرمان دادى و تو را نافرمانى كردم و مرا نهى كردى و من نهى تو را توجه ننمودم ، پس چنان شدم كه نه برائتى دارم كه عذر خواهم و نه قدرتى دارم كه يارى جويم ، پس به چه چيزى با تو روبه‌رو شوم « 1 » .\r\nاى مولاى من ! آيا به گوشم يا به ديده‌ام يا به زبانم و يا به پايم ؟ آيا همهء آنها نعمتهاى تو نزد من نيستند كه من با همهء آنها تو را معصيت كرده‌ام ؟ اى مولاى من ! تو را بر من حجت و راه باشد ، اى آنكه مرا از پدران و مادران پوشاندى تا مرا سخن درشت نگويند و از خاندان و برادران تا بر من طعنه نزنند و از پادشاهان تا مرا مجازات ننمايند ! و اگر آنان اى مولاى من ! بر آنچه درباره‌ام مىدانى ، مطلع مىشدند ، مرا مهلت نمىدادند و مرا دور مىساختند و از من مىبريدند ( 2 ) و اينك اين من هستم اى پروردگارم در پيشگاه تو اى سرورم ! خاضع ، ذليل ، اندك و ناچيزم ، نه بىگناهم كه عذر خواهى كنم و نه قدرتمندم كه يارى جويم و نه حجتى دارم كه به آن تمسك نمايم و نه مىگويم كه مرتكب نشده و بدى نكرده‌ام . و اى مولاى من ! اگر انكار كنم ، سودى برايم نخواهد داشت آن هم چگونه باشد در حالى كه همهء جوارحم در آنچه عمل كرده‌ام بر من گواه باشند و به يقين و بدون شك مىدانم كه تو دربارهء امور عظيم از من خواهى پرسيد كه تو آن داور دادگرى هستى كه ستم نمىكنى و عدل تو مرا نابود مىسازد و فرار من از همه دادگرى تو است ، پس اى پروردگارم ! اگر عذابم دهى به سبب گناهانم خواهد بود بعد از حجتت بر من و اگر بر من ببخشى ، به حلم ، جود و كرمت\r\n\r\n\r\n","description":"","footnote":"\r\n( 1 ) از تو پوزش طلبم ( خ ل ) .\r\n","page_name":" 211 ","page_number":211},
  {"content":"\r\n\r\nخواهد بود ، ( 1 ) خدايى جز تو نيست ، تو پاك هستى و همانا كه من از مغفرت‌جويانم ، خدايى جز تو نيست ، پاك هستى كه من از يكتاپرستانم ، خدايى جز تو نيست ، پاك هستى كه من از بيمناكانم ، خدايى جز تو نيست ، پاك هستى كه من از پريشانانم ، خدايى جز تو نيست ، پاك هستى كه من از اميدوارانم ، خدايى جز تو نيست ، پاك هستى كه من از مشتاقانم ، خدايى جز تو نيست ، پاك هستى كه من از لا إله الا الله‌گويانم ، خدايى جز تو نيست ، پاك هستى كه من از درخواست‌كنندگانم ، خدايى جز تو نيست ، پاك هستى كه من از سبحان اللّه گويان هستم ، خدايى جز تو نيست ، پاك هستى كه من از تكبيرگويانم ، خدايى جز تو نيست ، پاك هستى ، پروردگار من و پدران پيشين من هستى .\r\n( 2 ) خداوندا ! اين ستايش من بر تو است كه تو را به عظمت و اخلاص يكتاپرستانه ياد مىكنم و به نعمتهاى تو اقرار دارم و آنها را باز مىشمارم هر چند معترف هستم كه آنها را به سبب فراوانيشان و كمال و تمام و پىدرپى بودن و گذشته به فعلى متصل بودنشان به شماره نمىآورم ، پيوسته به آنها بر من عنايت داشتى آنگاه كه مرا آفريدى و به وجود آوردى از آغاز عمرم از بىنياز ساختن بعد از فقر و دور ساختن زيان و مهيّا كردن وسايل آسانى و دور كردن سختى و گشايش گرفتارى و سلامت تن و سالم بودن در دين و اگر همهء جهانيان از پيشينيان و پسينيان مرا به ذكر نعمتهايت يارى مىدادند ، توانا نمىشدم و آنها نيز توانا نمىگرديدند . پاك هستى و بلند مرتبه‌اى ، پروردگار كريم عظيم رحيم ، نعمتهايت به شمار نمىآيند و به ستايش تو دسترسى نباشد و نعمتهاى تو پاداش داده نمىشود ، بر محمد و آل محمد درود فرست و نعمتهايت را بر ما تمام گردان و ما را به طاعتت خوشبخت ساز ، پاك هستى تو ، خدايى جز تو نيست .\r\n( 3 ) خداوندا ! تو دعاى ناچاران را مىپذيرى ، بدى را دور مىسازى ، گرفتار را\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفريادرس هستى ، بيمار را شفا مىبخشى ، فقير را بىنياز مىكنى ، شكسته را جبران مىكنى ، به كوچك ، رحم مىنمايى ، به بزرگ ، كمك مىدهى ، بدون تو ، هيچ پشتيبانى نباشد و نه توانايى برتر از تو است و تو بلند مرتبهء بزرگوار هستى ، اى رها بخش اسير دربند ! اى روزى دهندهء طفل خردسال ! اى پناه بيمناك پناه جوى ! اى آنكه او را شريك و وزيرى نيست ! بر محمد و آل محمد درود فرست و در اين شبانگاه به من لطف كن آنچه را عطا كرده و به يكى از بندگانت بخشيده‌اى و از هر نعمتى كه عطا مىكنى ، نعمتهايى كه بازمىدهى ، گرفتاريهايى كه دور مىسازى ، گرفتاريهايى كه بر طرف مىكنى ، دعايى كه اجابت مىنمايى ، كار نيكى كه مىپذيرى و گناهى كه مىپوشانى كه تو دارندهء لطف هستى و به آنچه خواهى ، آگاه و بر هر چيزى ، توانايى .\r\n( 1 ) خداوندا ! تو نزديكترين كسى هستى كه فرا خوانده شود ، سريعترين كسى كه اجابت نمايد ، گرامىترين كسى كه عفو كند ، گسترده‌ترين كسى كه بخشش دهد و شنواترين كسى كه از او درخواست گردد ، اى رحمان دنيا و آخرت ! و اى رحيم آنها ! همچون تو كسى نيست كه از او درخواست شود و كسى جز تو مورد اميد نباشد ، از تو درخواست نمودم و تو مرا اجابت كردى و از تو طلب كردم و به من عطا نمودى و به سوى تو رغبت نمودم ، پس مرا رحمت كردى و بر تو اعتماد كردم ، پس مرا نجات دادى و به سوى تو پناه آوردم ، پس مرا كفايت داشتى .\r\n( 2 ) خداوندا ! بر محمد و آل محمد درود فرست آن گونه كه محمد شايستهء آن باشد اى عظيم ! بر او و خاندان برگزيدهء پاك طاهرش ، همگى درود بفرست و ما را با عفوت نسبت به ما بپوشان كه صداها با زبانهاى گوناگون به سوى تو فرياد گشته است ، پس خداوندا ! براى ما در اين شامگاه سهمى قرار ده از هر چيزى كه ميان بندگانت تقسيم مىكنى ، از هر نورى كه به آن هدايت مىدهى از هر رحمتى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكه گسترده مىسازى ، هر بركتى كه فرود مىآورى ، هر عافيتى كه بر بندگان ارزانى مىدارى و هر رزقى كه مىگسترانى اى بخشنده‌ترين بخشندگان ! ( 1 ) خداوندا ! ما را در اين وقت ، رستگار ، كامياب ، طاعت نموده و غنيمت گرفته ، پذيرا باش و ما را از نوميدان قرار مده و از رحمت خود ، بىنصيب نساز و از آنچه از فضل تو اميدواريم ، محروم مفرما . ما را از رحمتت محروم و از فضيلت آنچه از عطاى تو اميد داريم ، نااميد مفرما . ما را ناكام بازمگردان و نه طرد شده از درگاهت ، اى بخشنده‌ترين بخشندگان ! و اى كريمترين كريمان ! با يقين به سوى تو روى آورديم و به سوى بيت حرامت ، قصد كرده و متوجه شده‌ايم ، پس ما را بر مناسكمان يارى ده و حج ما را برايمان كامل كن و از ما بگذر و به ما عافيت عنايت فرما كه دستهايمان را به سوى تو دراز كرديم و آنها به خوارى اعتراف ، مشخص شده‌اند ( 2 ) خداوندا ! در اين شامگاه آنچه را از تو خواسته‌ايم به ما مرحمت كن و از آنچه كفايتش را از تو خواسته‌ايم ، كفايت ده كه جز تو كفايت كننده‌اى نداريم و جز تو ما را پروردگارى نيست . حكم تو در ما نافذ است و علم تو ما را در برگرفته ، قضاى تو در ميان ما دادگرانه است . براى ما خير را قضا فرما و مرا از اهل خير قرار ده .\r\n( 3 ) خداوندا ! به لطف خود پاداش عظيم را براى ما واجب ساز و ذخيرهء ارزشمند و آسانى هميشگى را نصيب ما كن و گناهان ما را همگى ببخشاى و ما را همراه هلاك‌شوندگان نابود مفرما و رأفت و رحمتت را از ما دور مساز ، اى مهربانترين مهربانان ! ( 4 ) خداوندا ! در اين وقت ، ما را از جمله كسانى قرار ده كه از تو درخواست نموده و به آنها عطا كرده‌اى و تو را سپاس گفته و افزون داده‌اى و به سوى تو توبه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكرده و پذيرفته‌اى و از همهء گناهان به سوى تو بيزار گشته و آنها را بخشيده‌اى ، اى دارندهء شكوه و كرامت ! ( 1 ) خداوندا ! و ما را پاك گردان « 1 » و پشتيبان ما باش « 2 » و تضرّع ما را بپذير اى بهترين كسى كه از او درخواست مىشود ! و اى مهربانترين كسى كه از او مهربانى خواسته شود ! اى آنكه به هم آمدن چشمها و يا نگرش ديده‌ها و يا آنچه در دلها جاى گرفته بر او پنهان نمىماند و نه آنچه در قلبها مخفى نموده باشند كه علم تو و گسترهء حلمت ، همه را به شمار آورده ، تو پاك و بسيار بلند مرتبه‌اى از آنچه ستمگاران مىگويند . آسمانهاى هفتگانه و زمينها و هر كه در آنهاست تو را تسبيح مىگويد و نيست چيزى مگر اينكه تو را به پاكى مىستايد ، ستايش ، عظمت و بلندى جايگاه از آن تو است اى دارندهء جلال و كرامت ، فضيلت و بخشش و نعمتهاى عظيم . و تو بخشندهء كريمى ، تو رءوف و مهربان هستى .\r\n( 2 ) خداوندا ! از رزق حلالت بر من بگستران و مرا در بدن و در دينم عافيت عنايت فرما و هراس مرا ايمنى بخش و گردنم را از آتش برهان .\r\n( 3 ) خداوندا ! بر من مكر مفرما و مرا به تدريج مگير و مرا به خدعه دچار نساز و شرّ بدان از جنّ و انس را از من دور فرما ( سپس حضرت چشم بر آسمان دوخت و با صداى بلند گفت : ) اى شنواترين شنوايان ! اى بيناترين بينايان ! و اى سريعترين شمارندگان ! و اى مهربانترين مهربانان ! بر محمد و آل محمد ؛ سروران با يمن و بركت ، درود فرست .\r\n( 4 ) خداوندا ! و آن حاجتم را از تو درخواست مىكنم كه اگر آن را به من بخشى ، مرا زيان نمىرساند آنچه از من بازداشته‌اى و اگر از من بازدارى ، برايم\r\n\r\n\r\n","description":"","footnote":"\r\n( 1 ) و ما را توفيق ده ( خ ل ) .\r\n( 2 ) و ما را عصمت ده ( خ ل ) .\r\n","page_name":" 215 ","page_number":215},
  {"content":"\r\n\r\nسودمند نباشد آنچه را به من داده باشى . از تو درخواست مىكنم رهايى گردنم را از آتش ، جز تو پروردگارى نيست ، تنهايى بدون شريك ، ملك از آن تو است و ستايش تو را باشد و تو بر هر چيزى توانايى اى پروردگارم ! اى پروردگارم ! » .\r\n( 1 ) اين دعا ، تأثير عظيمى بر جان همراهان امام داشت . آنها با دلها و عواطفشان به سوى او توجه كرده و به دعايش گوش فرا داده و صداى گريهء آنها بلند گشته و از دعا براى خود بازمانده بودند ، در مكانى كه دعا در آن اجابت مىگردد .\r\nراويان مىگويند : امام تا غروب آفتاب به دعاى خود ادامه داد و سپس به سوى « مزدلفه » حركت كرد و مردم نيز به همراه ايشان حركت كردند « 1 » .\r\n( 2 )\r\n\r\nمجموعه‌اى از كلمات امام حسين عليه السّلام\r\nخداوند ، زمامهاى حكمت و فصل خطاب را به امام حسين بخشيد كه همچون سيلابهايى از موعظه ، آداب و امثال ، بر زبان آن حضرت جارى و روان بود ، بعضى از كلمات قصار آن حضرت در پى مىآيد :\r\n( 3 ) 1 - آن حضرت عليه السّلام فرموده است : « عاقل با كسى سخن نمىگويد بيم دارد او را تكذيب كند و از كسى كه مىترسد به او ندهد ، چيزى را كه در خواست نمىكند و به كسى اميد نمىبندد كه اميد به او مورد اعتماد نباشد . . . » « 2 » .\r\n( 4 ) 2 - آن حضرت عليه السّلام به فرزندش على بن الحسين فرمود : « اى فرزند ! بر\r\n\r\n\r\n","description":"","footnote":"\r\n( 1 ) مجلسى ، زاد المعاد 248 - 268 . كفعمى 339 - 350 ، بلد الامين . بلاغت امام حسين . ابن طاووس ، اقبال كه زيادتى بر اين دعا دارد .\r\n( 2 ) ريحانة الرسول ، ص 55 .\r\n","page_name":" 216 ","page_number":216},
  {"content":"\r\n\r\nحذر باش از ستم كردن به كسى كه جز خداى عز و جل ، ياورى در برابر تو نداشته باشد . . . » « 1 » .\r\n( 1 ) 3 - حضرت فرمود : « خداوند توانايى كسى را نمىگيرد مگر اينكه طاعتش را از او بردارد و قدرت كسى را نمىگيرد مگر اينكه تكليف را از او بردارد . . . » « 2 » .\r\n( 2 ) 4 - حضرت فرمود : « بر حذر باش از چيزى كه از آن عذرخواهى كنى ؛ زيرا مؤمن نه بدى مىكند و نه عذر خواهى مىنمايد و منافق ، هر روز بدى مىكند و عذر خواهى مىنمايد . . . » « 3 » .\r\n( 3 ) 5 - حضرت فرمود : « از آنچه تو را به شك مىاندازد ، به سوى آنچه تو را به شك نمىاندازد بگذر ؛ زيرا دروغگويى ، شك‌انداز و راستگويى ، اطمينان‌بخش است . . . » « 4 » .\r\n( 4 ) 6 - حضرت فرمود : « خداوندا ! مرا به احسان استدراج مكن و با گرفتارى ، تأديب منما . . . » « 5 » .\r\n( 5 ) 7 - حضرت فرمود : « پنج چيز است كه در هر كسى نباشد ، چيز قابل استفادهء فراوانى در او نباشد : عقل ، دين ، ادب ، حيا و حسن خلق . . . » « 6 » .\r\n( 6 ) 8 - حضرت فرمود : « بخيل كسى است كه در سلام كردن ، بخل ورزد . . . » « 7 » .\r\n( 7 ) 9 - حضرت فرمود : « هر كس در معصيت خداوند در كارى تلاش كند ،\r\n\r\n\r\n","description":"","footnote":"\r\n( 1 - 2 ) تحف العقول ، ص 46 .\r\n( 3 ) تحف العقول ، 46 .\r\n( 4 ) انساب الاشراف ، ج 3 / 143 .\r\n( 5 ) كشف الغمّة 2 / 31 .\r\n( 6 - 7 ) ريحانة الرسول ، ص 55 .\r\n","page_name":" 217 ","page_number":217},
  {"content":"\r\n\r\nبراى آنچه اميد داشته باشد ، از بين‌رفتنىتر و براى آنچه بيم دارد ، سريعتر باشد . . . » « 1 » .\r\n( 1 ) 10 - حضرت فرمود : « از نشانه‌هاى علامتهاى قبول ، نشستن نزد اهل خرد است و از نشانه‌هاى عوامل جهل ، جدال با غير اهل كفر و از دلايل عالم ، انتقاد وى از سخن خويش و علم او به حقايق فنون بينش است . . . » « 2 » .\r\n( 2 ) 11 - حضرت فرمود : « مؤمن ، خداوند را پناه خويش قرار مىدهد و گفتار او را آيينهء خود مىسازد ، پس گاهى به صفت مؤمنان مىنگرد و گاه وصف متجبران را مورد توجه قرار مىدهد ، بنابراين ، وى از او در لطايف و از نفس خويش ، در تعارف و از هوش خود ، در يقين و از پاكى خويش ، در تمكين باشد . . . » « 3 » .\r\n( 3 ) 12 - حضرت فرمود : « هرگاه شنيدى كه شخصى متعرض نواميس مردم مىشود ، پس تلاش كن كه تو را نشناسد . . . » « 4 » .\r\n( 4 ) 13 - آن حضرت عليه السّلام به مردى كه ديگرى را نزد وى غيبت كرده بود ، فرمود : « اى شخص ! از غيبت ، خوددارى كن كه آن خوراك سگهاى جهنّم است . . . » « 5 » .\r\n( 5 ) 14 - مردى در حضور آن حضرت ، سخن راند و گفت : كار نيك اگر براى غير اهل آن انجام شود ، از بين مىرود . آن حضرت عليه السّلام فرمود : « چنين نيست ،\r\n\r\n\r\n","description":"","footnote":"\r\n( 1 ) تحف العقول ، ص 246 - 248 .\r\n( 2 ) همان .\r\n( 3 ) تحف العقول ، 246 - 248 .\r\n( 4 ) ريحانة الرسول ، ص 55 .\r\n( 5 ) بحار ، 78 / 117 . تحف العقول . ص 245 .\r\n","page_name":" 218 ","page_number":218},
  {"content":"\r\n\r\nولى كار نيك مانند رگبار باران است كه به نيكوكار و بدكار ، مىرسد . . . » « 1 » .\r\n( 1 ) 15 - مردى از آن حضرت دربارهء تفسير قول خداى تعالى پرسيد كه مىفرمايد :  وَ أَمَّا بِنِعْمَةِ رَبِّكَ فَحَدِّثْ  « 2 » ، « و اما به نعمت پروردگارت ، سخن گوى » ، فرمود : « او را امر كرد تا سخن بگويد از آنچه خداوند در دينش به وى نعمت داده است » « 3 » .\r\n( 2 ) 16 - حضرت فرمود : « مرگ با عزّت ، از زندگى در ذلّت بهتر است » « 4 » .\r\n( 3 ) 17 - حضرت فرمود : « گريه در ترس از خدا ، نجات از آتش است » « 5 » .\r\n( 4 ) 18 - حضرت فرمود : « هر كس از انديشه بازماند و حيله‌ها بر او دشوار شود ، مدارا كليد وى باشد » « 6 » .\r\n( 5 ) 19 - حضرت فرمود : « هر كس عطاى تو را بپذيرد ، تو را بر كرم يارى نموده باشد » « 7 » .\r\n( 6 ) 20 - حضرت فرمود : « در روز قيامت ، منادى ندا مىدهد : اى مردم ! هر كس مزدى بر خدا داشته باشد ، برخيزد ، پس جز نيكوكاران كسى بر نمىخيزد . . » « 8 » .\r\n( 7 ) 21 - حضرت فرمود : « از اعمال اين امّت چيزى نيست مگر اينكه هر\r\n\r\n\r\n","description":"","footnote":"\r\n( 1 ) تحف العقول ، ص 245 .\r\n( 2 ) ضحى / 11 .\r\n( 3 ) تحف العقول ، ص 246 .\r\n( 4 ) بحار 44 / 192 .\r\n( 5 ) نزهة الناظر فى تنبيه الخاطر ، جامع الاخبار ، ص 97 ، مستدرك الوسائل 11 / 245 .\r\n( 6 ) ابن عساكر ، تاريخ 4 / 323 . اعلام الدين ، ص 298 ، بحار الانوار 78 / 128 .\r\n( 7 ) بحار 78 / 127 .\r\n( 8 ) بحار 93 / 347 .\r\n","page_name":" 219 ","page_number":219},
  {"content":"\r\n\r\nبامداد بر خداى عزّ و جل عرضه مىگردد » « 1 » .\r\nدر اينجا سخن دربارهء بعضى كلمات برجستهء حكمت‌آميز ، مواعظ و آداب روايت شده از آن حضرت ، به پايان مىرسد كه به جهت اختصار و خوددارى از اطالهء سخن ، مضامين آنها را مورد تجزيه و تحليل قرار نداديم .\r\n( 1 )\r\n\r\nدر ميان سروده‌ها\r\nمنابع تاريخ و ادبيات عرب ، به بعضى از سروده‌هاى امام حسين عليه السّلام در شعر ، اشاره دارند و آنچه آن حضرت در بعضى از مناسبات به عنوان شاهد مثال بر زبان آورده است ، هر چند به نظر ما بعضى از آنها خالى از جعل نيست . برخى از اين موارد ، بدين شرح است :\r\n( 2 ) 1 - مردى اعرابى به مسجد پيامبر اكرم صلّى اللّه عليه و آله وارد شد ، پس در كنار حضرت حسن بن على عليه السّلام ايستاد در حالى كه جمعى از مردم دور آن حضرت حلقه زده بودند . پس دربارهء او پرسيد . به او گفته شد كه وى « حسن بن على » است . گفت :\r\nمقصود من هم او مىباشد كه آنان سخن مىگويند و در سخن خويش فصاحت دارند و من از صحراها ، دشتها ، درّه‌ها و كوهها گذشتم و آمدم تا با وى سخن بگويم و از او دربارهء سخنان مشكل در زبان عربى بپرسم . يكى از همنشينان امام به وى گفت : اگر براى اين كار آمده‌اى ، پس از آن جوان شروع كن و به حضرت حسين اشاره نمود .\r\nوى به سوى آن حضرت رفت و ايستاد و بر او سلام كرد . امام عليه السّلام سلامش را پاسخ داد و به او فرمود : حاجت تو چيست ؟\r\nگفت : من از هرقل ، جعلل ، اينم و همهم به سوى تو آمده‌ام .\r\n\r\n\r\n","description":"","footnote":"\r\n( 1 ) بحار 93 / 347 .\r\n","page_name":" 220 ","page_number":220},
  {"content":"\r\n\r\n( 1 ) امام حسين عليه السّلام تبسم نمود و به او فرمود : اى اعرابى ! كلامى را بر زبان آوردى كه جز عالمان آن را در نيابند .\r\nاعرابى به او گفت : از اين بيشتر نيز مىگويم ، آيا تو به قدر سخنم مرا پاسخ مىگويى ؟\r\nحضرت حسين عليه السّلام به او فرمود : هر چه مىخواهى بگو ، من تو را پاسخگو هستم .\r\nگفت : من بدوى هستم و بيشتر گفته‌هايم شعر است كه ديوان عرب باشد .\r\nحضرت فرمود : هر چه مىخواهى بگو ، من تو را پاسخ مىگويم .\r\n( 2 ) آن اعرابى به سرودن شعر آغاز نمود و گفت :\r\n هفا قلبى الى اللهو * و قد ودع شرخيه\r\nو قد كان انيقا * عصر تجرارى ذيليه\r\nعيالات و لذات * فيا سفيا لعصريه\r\nفلما عمم الشيب * من الرأس نطاقيه\r\nو أمسى قد عنانى * منه تجديد خضابيه\r\nتسليت عن اللهو * و ألقيت قناعيه\r\nو فى الدهر أعاجيب * لمن يلبس حاليه\r\nفلو يعمل ذو رأى * أصيل فيه رأييه\r\nلالفى عبرة منه * له فى كر عصريه \r\n« دل من به سوى لهو مىشتابد در حالى كه دوران جوانى را وداع گفته است » .\r\n« در حالى كه در روزگار جوانيش ، بسيار شاداب بوده است » .\r\n« عيالها بود و لذتها كه چه روزگارى بود » .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n« و هنگامى كه پيرى ، اطراف سرم را سفيد كرد » .\r\n« و مرا ناگزير ساخت تا خضاب به كار برم » .\r\n« از لهو بازماندم و آن را به حال خودش گذاشتم » .\r\n« در زمانه شگفتيهايى است براى كسى كه دو حالتش را تجربه كند ! » .\r\n« و اگر انسان خردمند اصيلى ، انديشه‌اش را در مورد آن به كار گيرد » .\r\n« از آن عبرتى مىيابد كه در دوران زندگى به كارش مىآيد » .\r\n( 1 ) امام حسين عليه السّلام بالبداهه به وى چنين پاسخ داد :\r\n فما رسم شجانى قد * محت آيات رسميه\r\nسفور درجت ذيلين * فى بوغاء قاعيه\r\nهتوف حرجف تترى * على تلبيد ثوبيه\r\nو ولاج من المزن * دنا نوء سماكيه\r\nاتى مثغنجر الورق * بجود من خلاليه\r\nو قد احمد برقاه * فلا ذم لبرقيه\r\nو قد جلل رعداه * فلا ذم لرعديه\r\nثجيج الرعد ثجاج * اذا أرخى نطاقيه\r\nفاضحى دارسا قفرا * لبينونة أهليه \r\n« هيچ نشانه‌اى كه آثارش نابود شده باشد ، مرا اندوهگين نسازد » .\r\n« آنچه همچون گرد و خاكى كه همراه باد به هر طرف پراكنده شده باشد » .\r\n« بادهايى كه زوزه كشد و هواى سردى كه جامه‌ها را بر هم انباشته مىكند » .\r\n« و ابرى كه در آسمان پيش مىآيد و نزديك مىشود » .\r\n« ابرى تيره كه پيش مىآيد و از ميان آن بخشش نثار مىشود » .\r\n« ابرى كه برقى ستوده دارد و هيچ نكوهشى بر برق آن نباشد » .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n« صداى رعدش مىغرّد و هيچ نكوهشى بر رعد آن نيست » .\r\n« باران آن رعد ، سيل‌آساست هرگاه فرو بارد » .\r\n« پس از آن از بين مىرود و آثارى از آن براى صاحبانش نمىماند » .\r\n( 1 ) وقتى كه آن اعرابى اين سخن را شنيد ، متحير ماند و گفت : من تا به امروز از اين جوان ، خوش‌سخن‌تر ، قوىزبانتر و شيواتر در بيان ، نديده‌ام .\r\nامام حسن عليه السّلام به او فرمود : اى اعرابى !\r\n غلام كرم الرحمن * بالتطهير جديه\r\nكساه القمر القمقام * من نور سنائيه\r\nو قد أرصنت من شعري و قومت عروضيه \r\n« جوانى كه خداوند با تطهير ، دو جدّش را گرامى داشته » .\r\n« و ماه درخشان از نور تابانش بر او جامه پوشانيده است » .\r\n« و من شعرم را محكم نموده و عروض آن را استوار ساخته‌ام » .\r\n( 2 ) هنگامى كه اعرابى سخن امام حسن عليه السّلام را شنيد ، با فرياد گفت : خداوند شما را بركت دهد ! مردان همچون شما را قدر نشناسند . خداوند شما را جزاى خير دهد ! و سپس از آنجا رفت « 1 » .\r\n( 3 ) اين اقدام ، نشانگر ميزان بهره‌مندى امام عليه السّلام از قدرت شاعرى و توانايى آن حضرت در ارتجال و ابداع است ، جز اينكه بعضى از فصول اين قصه ( به نظر ما ) خالى از جعل نيست و آن آمدن يك اعرابى از سرزمينى دور كه سختيهاى سفر و زحمت آن را متحمل شده باشد براى اينكه امام را بيازمايد و تواناييهاى ادبى آن حضرت را بشناسد .\r\n\r\n\r\n","description":"","footnote":"\r\n( 1 ) مطالب السئول فى مناقب آل الرسول ، ص 28 - 29 .\r\n","page_name":" 223 ","page_number":223},
  {"content":"\r\n\r\n( 1 ) 2 - اين ابيات حكيمانه به آن حضرت نسبت داده شده است :\r\n اذا ما عضك الدهر * فلا تجنح الى الخلق\r\nو لا تسأل سوى اللّه * تعالى قاسم الرزق\r\nفلو عشت و طوفت * من الغرب الى الشرق\r\nلما صادفت من يقد * ر أن يسعد أو يشقى « 1 » \r\n« هرگاه روزگار تو را نيش زند ، به سوى مردم روى نياور » .\r\n« و جز از خداى تعالى كه تقسيم كنندهء روزى است ، چيزى طلب مكن » .\r\n« كه اگر زنده بمانى و از غرب تا شرق را بگردى » .\r\n« كسى را نمىيابى كه بتواند سعادتمند سازد و يا بدبخت نمايد » .\r\nاين شعر ، بر قناعت ، بزرگمنشى و عدم خضوع در برابر ديگران تشويق مىنمايد و انسان را وامىدارد كه از كسى چيزى درخواست نكند ، جز پروردگارش كه جريان امور به دست اوست .\r\n( 2 ) 3 - آن حضرت عليه السّلام فرمود :\r\n اغن عن المخلوق بالخالق * تغن عن الكاذب و الصادق\r\nو استرزق الرحمن من فضله * فليس غير اللّه من رازق\r\nمن ظن أن الناس يغنونه * فليس بالرحمن بالواثق\r\nأو ظن أن المال من كسبه * زلت به النعلان من حالق « 2 » . \r\n« به آفريدگار از آفريده ، بىنياز شو كه از دروغگو و راستگو بىنياز مىشوى » .\r\n« و از خداوند رحمان به فضلش روزى طلب كن كه جز خداوند كسى روزى دهنده نباشد » .\r\n\r\n\r\n","description":"","footnote":"\r\n( 1 ) كشف الغمة 2 / 34 - 35 . الفصول المهمّة ، ص 180 .\r\n( 2 ) ابن عساكر ، ترجمة امام الحسين ، ص 231 .\r\n","page_name":" 224 ","page_number":224},
  {"content":"\r\n\r\n« هر كس گمان كند كه مردم بىنيازش مىسازند ، او به خداوند اعتمادى ندارد » .\r\n« يا اينكه گمان كند كه مال از كسب اوست ، از بلندى پايش فرو مىلغزد » .\r\nدر اين ابيات ، دعوتى است به سوى پناه بردن به خداوند كه آفريدگار جهان و بخشندهء زندگى مىباشد و بىنيازى خواستن از غير خداوند ؛ زيرا هر كس به غير او پناه برد ، تلاشش ناكام مىشود و از درستى ، دور مىگردد .\r\n( 1 ) 4 - امام حسين عليه السّلام به زيارت قبور شهدا در بقيع رفت و چنين فرمود :\r\n ناديت سكان القبور فاسكتوا * فأجابني عن صمتهم ترب الحشا\r\nقالت : أ تدري ما صنعت بساكنى * مزقت لحمهم و خرقت الكسا\r\nو حشوت أعينهم ترابا بعد ما * كانت تأذى باليسير من القذى\r\nأما العظام فاننى مزقتها * حتى تباينت المفاصل و الشوى\r\nقطعت ذا من ذا و من هذا كذا * فتركتها مما يطول بها البلى « 1 » \r\n« ساكنان قبرها را صدا زدم و آنها خاموش ماندند . پس خاك گور در برابر سكوتشان مرا پاسخ داد » .\r\n« گفت : آيا مىدانى كه با ساكنانم چه كرده‌ام ؟ گوشت آنها را سوراخ كرده و پوششها را دريده‌ام » .\r\n« و چشمانشان را از خاك پر كردم ، بعد از آنكه آنها از اندكى خاشاك ، ناراحت مىشدند » .\r\n« اما استخوانها را من سوراخ نمودم تا اينكه مفصلها و بندها از هم جدا گشتند » .\r\n\r\n\r\n","description":"","footnote":"\r\n( 1 ) البداية و النهاية 8 / 208 . ترجمة امام الحسين ، ص 233 .\r\n","page_name":" 225 ","page_number":225},
  {"content":"\r\n\r\n« اين را از آن و آن را نيز از هم جدا كردم و آنها را به حال خود گذاشتم تا مدتها پوسيده بمانند » .\r\n( 1 ) اين ابيات ، سرشار است از دعوت به عبرت گرفتن و پند آموختن از سرنوشت انسان و اينكه او وقتى در دل خاك قرار داده شود ، به زودى متلاشى مىگردد و زيباييش از بين مىرود و پس از اندك مدتى ، به صورت مقدارى خاك ناچيز در مىآيد .\r\n( 2 ) 5 - « اعشى » اين ابيات را به امام حسين عليه السّلام نسبت داده است :\r\n كلّما زيد صاحب المال مالا * زيد فى همّه و فى الاشتغال\r\nقد عرفناك يا منغصة العيش * و يا دار كل فان و بال\r\nليس يصفو لزاهد طلب الزهد * اذا كان مثقلا بالعيال « 1 » \r\n« هر قدر كه ثروتمند بر ثروتش افزوده شود ، به اندوه و گرفتاريش افزوده مىگردد » .\r\n« تو را اى تيره كنندهء زندگى ! و اى جايگاه هر نابود شونده و از بين رونده ! شناخته‌ايم » .\r\n« براى هيچ زاهدى طلب زهد ميسّر نمىشود هرگاه بار خانواده‌اش سنگين باشد » .\r\n( 3 ) در اين ابيات ، امام دربارهء پديدهء خاصى از پديده‌هاى زندگى سخن گفته كه عبارت است از اينكه انسان هر قدر زمينهء ماديش گسترده‌تر شود ، دردها و غمهايش فراوانتر مىگردد و تلاش و زحمتش در راه جريان بخشيدن امور ثروتها و زياد كردن منافع آنها ، بيشتر مىشود .\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين ، ص 232 .\r\n","page_name":" 226 ","page_number":226},
  {"content":"\r\n\r\nهمچنين امام در مورد كسى سخن گفته است كه در زندگى به زهد علاقه دارد ؛ زيرا وى راهى به سوى آن نمىيابد مادام كه بار خانواده بر او سنگينى كند ؛ چون مشغول شدن وى به آن ، او را از زهد نسبت به دنيا بازمىدارد .\r\n( 1 ) 6 - « اربلى » روايت كرده كه امام ، اين ابيات را در نكوهش ستم سروده است :\r\n ذهب الذين أحبهم * و بقيت فيمن لا أحبه\r\nفى من أراه يسبني * ظهر المغيب و لا أسبه\r\nيبغى فسادى ما استطا * ع و أمره مما أرّبه\r\nحنقا يدب لى الضرا * ء و ذاك مما لا أدبه\r\nو يرى ذباب الشر من * حولى يطن و لا يذبه\r\nو اذا خبا وغر الصدر * ر فلا يزال به يشبه\r\nأ فلا يعيج بعقله * أ فلا يثوب إليه لبّه\r\nافلا يرى من فعله * ما قد يسور اليه غبه\r\nحسبى بربى كافيا * ما أختشى و البغى حسبه\r\nو لقل من يبغى عليه * فما كفاه اللّه ربّه « 1 » \r\n« آنانى را كه دوست دارم ، رفتند و در ميان كسانى كه دوست نمىدارم ، مانده‌ام » .\r\n« نزد كسى كه مىبينم پشت سرم مرا ناسزا مىگويد در حالى كه من او را ناسزا نمىگويم » .\r\n« هر چه مىتواند در تباهيم مىكوشد در حالى كه من براى بهتر شدنش\r\n\r\n\r\n","description":"","footnote":"\r\n( 1 ) كشف الغمة 2 / 34 . ريحانة الرسول ، ص 48 .\r\n","page_name":" 227 ","page_number":227},
  {"content":"\r\n\r\nمىكوشم » .\r\n« بد كينه ، در پى زيان رساندن به من است و آن چيزى است كه من در پى بىآن نيستم » .\r\n« او مگسهاى شرّ را در اطرافم مىبيند كه صدا مىكنند ، آنها را دور نمىسازد » .\r\n« هرگاه كينهء دلها آرام شود ، وى همچنان دست به كار آتش افروزى آن است » .\r\n« آيا از عقل خود سود نمىبرد و آيا از خردش يارى نمىجويد ؟ » .\r\n« آيا نمىبيند كه از كارهايش چگونه بدى به او بازمىگردد ؟ » .\r\n« پروردگارم در برابر آنچه از آن بيمناكم براى من كافى باشد و ستم براى او بس است » .\r\n« و كم است آنكه به او ستم شود و خداوند پروردگارش به داد او نرسد » .\r\n( 1 ) امام عليه السّلام در اين ابيات ، دربارهء يكى از سرشتهاى شرورانهء انسان سخن گفته كه عبارت از « ستم » مىباشد كه هر كس به آن آلوده شود ، پيوسته اقدام به ناسزاگويى برادر خود و تعدى بر وى و تباه ساختن كار وى مىكند و اينكه هرگاه كينهء دلها آرام گيرد ، مىكوشد آنها را بر افروزاند تا به ستم و تعدى خود برسد .\r\nامام عليه السّلام چنين كسى را پند مىدهد كه اگر به عقل خود مراجعه كند و در وضع خود بينديشد ، در مىيابد كه ستم نمودن وى نسبت به برادرش ، به خود او بازمىگردد و زيانها و گناهانش به او مىرسد و طبيعى است كه اگر انديشه در آن را ادامه دهد ، بنا به آنچه علماى اخلاق بدان نظر داده‌اند . اين صفت بد را از نفس خود ريشه كن مىسازد .\r\n( 2 ) 7 - « ابو الفرج اصفهانى » ادعا كرده است كه امام حسين عليه السّلام اين دو بيت را\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر مورد دخترش « سكينه » و مادر او « رباب » گفته است :\r\n لعمرك اننى لاحب دارا * تكون بها سكينة و الرباب\r\nاحبهما و أبذل جل مالى * و ليس لعاتب عندي عتاب « 1 » \r\n« به جان تو سوگند كه من خانه‌اى را دوست دارم كه سكينه و رباب در آن باشد » .\r\n« آنها را دوست دارم و بيشتر ثروتم را مىبخشم و هيچ سرزنش كننده‌اى نزد من سرزنشى ندارد » .\r\nو غير از او [ يعنى ابو الفرج 
  ] اين بيت را افزوده است :\r\n فلست لهم و ان غابوا مضيعا * حياتى او يغيبنى التراب « 2 » \r\n« پس من آنان را هر چند غايب شوند ، از بين نمىبرم چه زنده باشم و چه در زير خاك پنهان شوم » .\r\n( 1 ) اين ابيات ، به نظر ما از جمله اشعار جعل شده مىباشند ؛ زيرا امام حسين عليه السّلام بزرگوارتر و والاتر از آن است كه دوستيش نسبت به همسر و دخترش را ميان مردم منتشر سازد كه اين از اخلاق او نيست و نه او را شايسته مىباشد . اين مطلب ، بدون شك ، از جمله افترائاتى است كه عمدا جعل شده است تا از ارزش اهل بيت عليهم السّلام بكاهد .\r\n( 2 ) 8 - و از آنچه آن حضرت سروده است اين ابيات مىباشد :\r\n و اللّه يعلم ان ما * بيدى يزيد لغيره\r\nو بانه لم يكتسب * ه بخيره و بميره \r\n\r\n\r\n","description":"","footnote":"\r\n( 1 ) الاغانى 16 / 139 .\r\n( 2 ) ذكرى الحسين عليه السّلام 1 / 139 . البداية و النهاية 8 / 209 .\r\n","page_name":" 229 ","page_number":229},
  {"content":"\r\n\r\n لو انصف النفس الخئو * ن لقصرت من سيره\r\nو لكان ذلك منه اد * نى شرّه من خيره « 1 » \r\n« و خدا مىداند آنچه در دست يزيد است از آن ديگران مىباشد » .\r\n« و اينكه وى آن را با خير و ثروت خود به دست نياورده است » .\r\n« اگر با نفس خيانتكار ، انصاف مىورزيد ، از اين روش ، كوتاه مىآمد » .\r\n« و آن شرّش از خيرش به وى نزديكتر مىبود » .\r\n( 1 ) در اينجا سخن از بعضى الگوها و سرشتهاى امام حسين عليه السّلام به پايان مىرسد كه آن حضرت نمونه‌اى بىمانند از نمونه‌هاى نادر عقل انسانى و مثالى برجسته از مثالهاى رسالت اسلامى با همهء ارزشها و پايه‌هاى اساسى آن بوده است .\r\n\r\n\r\n","description":"","footnote":"\r\n( 1 ) ريحانة الرسول ، ص 49 .\r\n","page_name":" 230 ","page_number":230},
  {"content":"\r\n\r\n( 1 )\r\n\r\nفاجعهء بزرگ اسلام\r\nامام حسين عليه السّلام در اوان كودكى و دوران خردسالى ، در كنف جدّش پيامبر اكرم صلّى اللّه عليه و آله زندگى كرد . آن حضرت ، باران عطوفتش را بر او فرود مىآورد و او را با مهربانى سرشارش به فيض مىرساند و در قرار دادن وى در جهت صحيح و استوار ساختن او مىكوشيد تا اينكه ادراكات وى گسترش يافت و سرشتهايش رشد كرد ، در حالى كه او همچنان در اوان خردسالى بود .\r\n( 2 ) اين دورهء كوتاهى كه همراه جدّش زندگى كرد ، از مهمترين و برجسته‌ترين دورانها در همهء تاريخ اسلامى بود ؛ زيرا پيامبر صلّى اللّه عليه و آله در اين دوره اركان دولتش را محكم ساخت و آن را بر اساس علم و ايمان بنا كرد و سپاهيان شرك را هزيمت داد و پايه‌هاى الحاد را در هم كوبيد و اسلام با ساعدى قوى و بازويى نيرومند ، بر پاى خود ايستاد و پيروزيهاى درخشان پيامبر صلّى اللّه عليه و آله و يارانش ، پىدرپى صورت گرفت و مردم دسته دسته به دين خدا وارد شدند و حكم اسلامى در بيشتر مناطق جزيرة العرب امتداد يافت .\r\n( 3 ) در گرماگرم اين پيروزيهاى درخشان ، پيامبر صلّى اللّه عليه و آله احساس كرد كه زندگيش پايان يافته و روزهاى حياتش به سر آمده است ؛ زيرا آن حضرت آنچه را بر عهده داشت ، ادا نمود و دين عظيمش را برپا نمود كه اقداماتش را در هدايت انسان\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو تنظيم رفتارش انجام مىدهد ، بنابراين ، ناگزير بايد از اين زندگى رخت بر بست . . . و ما دربارهء بخشهاى اين فاجعهء بزرگى كه مسلمين بدان دچار گشتند ، سخن خواهيم گفت و به حوادث خطرناكى كه با آن همزمان گشتند ، نظرى خواهيم افكند ؛ زيرا آن حوادث ، ارتباطى موضوعى با آنچه مورد بحث ماست دارند و بسيارى از علل را مشخص مىسازند و به رنجهايى كه امام حسين عليه السّلام همراه اهل بيت تحمل كرده و مصيبتها و گرفتاريهايى كه بر ايشان اتفاق افتاد ، مربوط مىشوند .\r\n( 1 )\r\n\r\nنشانه‌هاى رحلت\r\nمقدمات وفات و جدا شدن از زندگى براى رهبر ، نجات دهنده و معلّم ؛ يعنى حضرت پيامبر صلّى اللّه عليه و آله آشكار شد ؛ زيرا اخطارهايى پىدرپى وجود داشت كه بر آن امر دلالت مىكرد و آنها بدين شرح مىباشند :\r\n( 2 ) 1 - قرآن ، دو بار بر پيامبر صلّى اللّه عليه و آله نازل شد و پيامبر صلّى اللّه عليه و آله بدين وسيله احساس كرد كه اجل حتمى فرا رسيده است « 1 » و لذا آن حضرت ، سخن گفتن در مورد مرگ خود را آغاز نمود و دور شدن خويش از اين زندگى را ميان مسلمين منتشر كرد و به پارهء تن خود سرور زنان عالميان حضرت فاطمه عليها السّلام فرمود : « جبرئيل ، سالى يك بار قرآن را بر من عرضه مىنمود و امسال دو بار آن را بر من عرضه داشت و من آن را جز نزديك شدن اجل خود نمىدانم . . . » « 2 » .\r\n\r\n\r\n","description":"","footnote":"\r\n( 1 ) الخصائص الكبرى 2 / 368 .\r\n( 2 ) ابن كثير ، تاريخ 5 / 223 .\r\n","page_name":" 232 ","page_number":232},
  {"content":"\r\n\r\n( 1 ) 2 - اينكه وحى بر آن حضرت با اين آيه نازل شد :   إِنَّكَ مَيِّتٌ وَ إِنَّهُمْ مَيِّتُونَ ثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ   « 1 » .\r\n« تو خواهى مرد و آنان خواهند مرد ، آنگاه روز قيامت در پيشگاه پروردگارتان به خصومت خواهيد پرداخت » .\r\nاين آيه ، اخطارى براى آن حضرت در مورد وداع با زندگى بود كه افكار درونيش را برانگيخت و مسلمين شنيدند كه آن حضرت مىفرمود : « كاش ! مىدانستم كه آن چه وقت اتفاق مىافتد ؟ » .\r\nو سورهء « نصر » بر او نازل شد و آن حضرت ميان تكبير و قرائت ، سكوت مىكرد و مىفرمود : « سبحان اللّه و بحمده . استغفر اللّه و أتوب اليه » .\r\nمسلمين ، مضطرب و پريشان گشته به سوى او رفتند و در مورد اين حالت ، هراسناك از آن حضرت پرسيدند كه وى صلّى اللّه عليه و آله به آنان پاسخ داد : « از مرگم به من خبرى رسيده است . . . » « 2 » .\r\nمسلمانان پريشان گشتند و در امواجى پرهراس از دل‌شوره‌ها و افكار ، فرو رفتند ، زيرا اين امر همچون صاعقه بر سر آنها افتاده بود و نمىدانستند كه اگر پيامبر صلّى اللّه عليه و آله از اين دنيا برود ، بر سر آنان چه پيش خواهد آمد .\r\n( 2 )\r\n\r\nحجّة الوداع\r\nهنگامى كه پيامبر صلّى اللّه عليه و آله از نزديك شدن اجل محتومش آگاه شد ، تصميم گرفت به زيارت بيت اللّه الحرام برود تا با عموم مسلمين ديدار كند و در آنجا\r\n\r\n\r\n","description":"","footnote":"\r\n( 1 ) زمر / 30 - 31 .\r\n( 2 ) ابن شهر آشوب ، مناقب 1 / 234 .\r\n","page_name":" 233 ","page_number":233},
  {"content":"\r\n\r\nكنگره‌اى عمومى برپا سازد و خطوط مطمئن براى نجات امتش را مشخص سازد تا آنان را از كج‌روى و انحراف ، بازدارد .\r\n( 1 ) پيامبر صلّى اللّه عليه و آله در سال دهم هجرت به آخرين حج خود رفت كه به « حجّة الوداع » معروف است و در آن حج ، ميان زايران بيت اللّه الحرام منتشر ساخت كه ديدار وى با آنها در آن سال ، آخرين ملاقات با آنان خواهد بود و فرمود :\r\n« نمىدانم ، شايد بعد از امسال ديگر هرگز شما را در اين موضع ديدار ننمايم . . . » .\r\n( 2 ) آن حضرت در ميان گروههاى فراوان مردم حركت مىكرد و آنها را با آنچه رستگارى و سعادتشان را تضمين مىنمود ، آشنا مىكرد و مىفرمود : « اى مردم ! من دو چيز گرانقدر را در ميان شما باقى مىگذارم ، كتاب خدا و عترتم اهل بيتم . . . » « 1 » .\r\n( 3 ) نخستين تكيه‌گاه براى سلامت امّت و حفظ آن در برابر هرگونه انحراف عقيدتى ، همانا تمسك جستن به كتاب خدا و تمسك جستن به عترت پاك است كه اين دو ، اساس سعادت و رستگارى امّت در دنيا و آخرت هستند .\r\n( 4 ) هنگامى كه پيامبر صلّى اللّه عليه و آله مراسم حج را به پايان رساند ، در كنار چاه زمزم ايستاد و به « ربيعة بن اميّة بن خلف » كه نوجوانى بود ، دستور داد تا زير سينهء مركبش بايستد ، پس فرمود : اى ربيعه ! بگو : « اى مردم ! پيامبر خدا به شما مىگويد : شايد مرا بر حالتى همانند اين حالت و حالت خودتان نبينيد ، آيا مىدانيد اين كدام شهر است ؟ و آيا مىدانيد اين كدام ماه است ؟ و آيا مىدانيد اين كدام روز است ؟ » .\r\n( 5 ) مردم گفتند : آرى ، اين شهر حرام ، ماه حرام و روز حرام است . پس از آنكه\r\n\r\n\r\n","description":"","footnote":"\r\n( 1 ) ترمذى ، صحيح 5 / 662 .\r\n","page_name":" 234 ","page_number":234},
  {"content":"\r\n\r\nمردم به اين موارد اقرار نمودند ، پيامبر صلّى اللّه عليه و آله فرمود : « خداوند ، خونها و اموالتان را بر شما حرام كرده است همچون حرمت اين شهرتان ، حرمت اين ماهتان و حرمت اين روزتان ، آيا ابلاغ نمودم ؟ » گفتند : آرى .\r\n( 1 ) حضرت فرمود : « خداوندا ! گواه باش و از خدا بترسيد ، اموال مردم را بىارزش نسازيد و در زمين تباهكارى ننماييد ، پس هر كس امانتى نزد او باشد آن را ادا نمايد » .\r\nسپس آن حضرت صلّى اللّه عليه و آله فرمود : « مردم در اسلام برابرند و هم پيمانه از آدم و حوّا هستند ، هيچ برترى براى عرب بر عجم و براى عجم بر عرب نيست مگر به تقواى خدا ، آيا ابلاغ نمودم ؟ » .\r\nگفتند : آرى .\r\n( 2 ) حضرت فرمود : « خداوندا ! گواه باش » . سپس فرمود : « اصل و نسبهايتان را براى من نياوريد ، بلكه اعمالتان را بياوريد تا بگويم براى مردم چنين است و براى شما چنين ، آيا ابلاغ نمودم ؟ » .\r\nگفتند : آرى .\r\n( 3 ) حضرت فرمود : « خداوندا ! گواه باش » ، سپس فرمود : « هر خونى كه در جاهليّت بود ، آن را به زير پاى خود قرار دادم و اولين خونى كه به زير پا مىگذارم خون آدم بن ربيعة بن حارث بن عبد المطلب « 1 » است ، آيا ابلاغ نمودم ؟ » .\r\nگفتند : آرى .\r\n( 4 ) حضرت فرمود : « خداوندا ! گواه باش . و هر رباخوارى كه در جاهليّت بود\r\n\r\n\r\n","description":"","footnote":"\r\n( 1 ) « آدم بن ربيعه در قبيلهء هذيل » به دنبال دايه‌اى بود كه بنى سعد بن بكر او را كشتند .\r\n","page_name":" 235 ","page_number":235},
  {"content":"\r\n\r\nآن را به زير پاى خود مىگذارم و نخستين ربا كه به زير پا مىگذارم ، رباى عباس بن عبد المطلب است ، آيا ابلاغ نمودم ؟ » .\r\nگفتند : آرى .\r\n( 1 ) حضرت فرمود : « خداوندا ! گواه باش . اى مردم ! همانا تغيير دادن ماه‌هاى حرام ، زيادتى در كفر است كه به آن گمراه مىشوند آنان كه كافر شده‌اند ؛ يك سال آن را حلال و يك سال آن را حرام مىدانند تا با آن برابرى كنند تعداد ماههايى كه خداوند حرام گردانيده است » .\r\n( 2 ) سپس فرمود : « شما را در مورد زنان به نيكى سفارش مىكنم ، آنها نزد شما ناتوانند و براى خود ، چيزى را مالك نيستند ، بلكه آنها را به امانت خدا گرفته‌ايد و به كتاب خدا فرجهايشان را حلال دانستيد و شما را بر آنها حقى است و آنان بر شما حق پوشاك و روزيشان را به نيكى دارند و شما را بر آنهاست كه پاى كسى را بر فراشتان راه ندهند و جز با اطلاع و اجازهء شما به كسى در خانه‌هايتان اجازه ندهند ، پس اگر چيزى از اين را انجام دادند ، از آنها در بسترها كناره‌گيرى كنيد و آنها را بزنيد زدنى كه شديد نباشد ، آيا ابلاغ نمودم ؟ » .\r\nگفتند : آرى .\r\n( 3 ) حضرت فرمود : « خداوندا ! گواه باش » . سپس فرمود : « شما را به نيكى سفارش مىكنم در مورد كسانى كه بردهء شما هستند ، آنها را غذا دهيد از آنچه مىخوريد و بپوشانيد از آنچه مىپوشيد و اگر گناهى مرتكب شدند ، با مجازات بدكارانتان برابر بدانيد ، آيا ابلاغ نمودم ؟ » .\r\nگفتند : آرى .\r\n( 4 ) حضرت فرمود : « خداوندا ! گواه باش » . سپس فرمود : « مسلمان ، برادر مسلمان است ، او را فريب نمىدهد ، نسبت به او خيانت نمىكند ، او را غيبت\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nنمىنمايد ، خونش و نه چيزى از مالش را حلال نمىشمارد مگر به رضايت وى ، آيا ابلاغ نمودم ؟ » .\r\nگفتند : آرى .\r\n( 1 ) حضرت فرمود : « خداوندا ! گواه باش » .\r\nپيامبر صلّى اللّه عليه و آله همچنان به سخنرانى خود ادامه داد كه سرشار بود از آنچه رسالت اسلامى در برداشت از موارد درخشانى در عالم تشريع .\r\nسپس سخنانش را چنين پايان داد : « پس از من به كفر بازنگرديد كه گمراه و بعضى از شما مالك الرقاب بعضى ديگر باشيد . من در ميان شما بر جاى مىگذارم چيزى را كه اگر به آن تمسك جوييد هرگز گمراه نشويد : كتاب خدا و عترتم اهل بيتم . آيا ابلاغ نمودم ؟ » .\r\nگفتند : آرى .\r\n( 2 ) حضرت فرمود : « خداوندا ! گواه باش » . سپس روى به آنان كرد و از آنها خواست تا به آنچه اعلام نمود و ميان آنها منتشر ساخت ، متعهد و ملتزم باشند و فرمود : « همانا شما مسئول هستيد پس حاضر از شما به غايب اطلاع دهد » « 1 » .\r\nو بدين گونه خطابهء مهمّ آن حضرت به پايان رسيد كه حاوى مطالب مورد نياز امّت در زمينه‌هاى اجتماعى و سياسى بود . و نيز براى آنان رهبرانى از اهل بيت خود معين فرمود كه به اصلاح عام و رسيدن به اهداف امّت در زمينه‌هاى اقتصادى و اجتماعى ، اهتمام مىورزند .\r\n( 3 )\r\n\r\nكنگرهء غدير خم\r\nهنگامى كه پيامبر صلّى اللّه عليه و آله حج خود را به پايان رساند ، به سوى يثرب حركت\r\n\r\n\r\n","description":"","footnote":"\r\n( 1 ) يعقوبى ، تاريخ 2 / 90 - 92 .\r\n","page_name":" 237 ","page_number":237},
  {"content":"\r\n\r\nكرد ، وقتى كه كاروانش به « غدير خم » رسيد ، امين وحى بر او فرود آمد و پيام بسيار مهمى از آسمان به او ابلاغ كرد پيامى كه آن حضرت را ناگزير مىساخت در آن محل فرود آيد تا اين مأموريت مهم را كه همانا منصوب نمودن حضرت امام امير المؤمنين عليه السّلام به عنوان خليفه و مرجع امّت بعد از او بود ، انجام دهد .\r\n( 1 ) دستور آسمان در آن مورد ، داراى لحنى شديد بود كه سرعت در اقدام و انتشار آن در ميان مسلمين را در برداشت ، وحى ، با اين آيه بر آن حضرت نازل شد :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  « 1 » .\r\n« اى پيامبر ! آنچه از سوى پروردگارت بر تو نازل شده ، ابلاغ كن و اگر اين كار را انجام ندهى ، رسالتش را ابلاغ ننموده‌اى و خداوند تو را از مردم ( نادان و مغرض ) نگه مىدارد » .\r\n( 2 ) به پيامبر صلّى اللّه عليه و آله اخطار شد كه اگر دستور آسمان را اجرا ننمايد ، زحماتش از بين مىروند و تلاشهايش نابود مىشوند و آنچه را در راه دين ، تحمل كرده بر باد مىرود .\r\n( 3 ) پيامبر صلّى اللّه عليه و آله با عزمى ثابت و اراده‌اى محكم به اجراى خواست خداوند پرداخت ، پس سختى راه را ناديده گرفت و در آن گرماى طاقت‌فرساى تابستان ، در آن محل فرود آمد و دستور داد تا كاروانها همانند او عمل كنند . هوا به شدت گرم بود به طورى كه هر شخص ، گوشهء ردايش را در زير پاهايش مىگذاشت تا\r\n\r\n\r\n","description":"","footnote":"\r\n( 1 ) مائده / 67 . واحدى در اسباب النزول و رازى در تفسير خود و ديگران ، نزول اين آيه در روز غدير را به صراحت بيان كرده‌اند .\r\n","page_name":" 238 ","page_number":238},
  {"content":"\r\n\r\nخود را به وسيلهء آن از گرما حفظ كند .\r\n( 1 ) پيامبر صلّى اللّه عليه و آله دستور داد مردم جمع شوند و با آنها نماز خواند و پس از آنكه نماز به پايان رسيد ، فرمان داد تا با كجاوه‌هاى شتران ، منبرى براى آن حضرت برقرار نمايند . آنان چنين كردند و پيامبر بالاى آن منبر رفت و تعداد حاضران - بنا به گفتهء مورخان ، يكصد هزار يا بيشتر بودند - آنها با دلهايشان به سوى پيامبر متوجه شدند تا خطابه‌اش را بشنوند .\r\n( 2 ) پيامبر صلّى اللّه عليه و آله از سختيها و رنجهايى كه در راه هدايت و نجات دادن آنها از زندگى جاهلى به سوى زندگى شرافتمندانه‌اى كه اسلام آورده ، تحمل كرده بود ، سخن راند و برخى از احكام دينى را بيان كرد و آنان را به مراعات آنها در زندگيشان ملزم ساخت .\r\nسپس به آنها فرمود : « بنگريد كه پس از من چگونه با ثقلين رفتار خواهيد كرد ؟ » .\r\nشخصى از ميان مردم فرياد زد : اى رسول خدا ! ثقلين چيستند ؟\r\n( 3 ) حضرت فرمود : « ثقل بزرگتر ، كتاب خداست كه يك طرف آن در دست خداى عز و جل و طرف ديگرش در دست شماست ، پس به آن چنگ زنيد و گمراه نشويد . و ثقل كوچكتر ، عترت من هستند . لطيف خبير به من اطلاع داده است كه آنها از هم جدا نمىشوند تا اينكه كنار حوض بر من وارد شوند و من اين را براى آن دو از پروردگارم خواسته‌ام ، پس بر آنها پيشى نگيريد كه هلاك مىشويد و نسبت به آنها كوتاهى مكنيد كه هلاك مىگرديد . . . »\r\n( 4 ) سپس دست وصى و دروازهء شهر علمش ، امام امير المؤمنين عليه السّلام را گرفت تا ولايتش را بر همهء مردم واجب گرداند . تا آنجا كه سفيدى زير بغلهايشان پيدا شد و مردم به آن دو نگاه مىكردند ، پس آن حضرت صلّى اللّه عليه و آله صداى خود را بلند كرد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nو فرمود : « اى مردم ! چه كسى به مؤمنين از خودشان اولى است ؟ » .\r\nهمگى به او پاسخ دادند : خداوند و پيامبر داناترند .\r\n( 1 ) پس حضرت صلّى اللّه عليه و آله فرمود : « خداوند مولاى من است و من مولاى مؤمنان هستم و من به آنها از خودشان اولى مىباشم ، پس هر كس را من مولا بودم ، على مولاى اوست » ، اين مطلب را سه يا چهار بار فرمود .\r\n( 2 ) سپس فرمود : « خداوندا ! دوستى كن با هر كه او را دوستى نمايد و دشمنى كن با هر كه دشمنش گردد و دوست بدار هر كه او را دوست بدارد و دشمن بدار هر كه او را دشمن باشد و يارى كن هر كه او را نصرت دهد و واگذار هر كس را كه او را واگذارد و حق را همراه او بگردان هر جا كه بگردد ، بايد كه حاضر به غايب اطلاع دهد . . . » .\r\n( 3 ) خطابهء ارزشمند آن حضرت كه در آن پيام خدا را رسانده بود ، در اينجا به پايان رسيد . وى امير مؤمنان عليه السّلام را به عنوان خليفه منصوب كرد و او را پرچمى براى امّت قرار داد و منصب امامت را به او سپرد و مسلمانان شتافتند و با امام به خلافت بيعت كردند و او را به امارت بر مسلمين تبريك گفتند و پيامبر صلّى اللّه عليه و آله به امهات مؤمنين ( همسران پيامبر ) دستور داد تا به سوى آن حضرت بروند و او را شادباش گويند و آنان چنين كردند « 1 » .\r\n( 4 ) عمر بن خطاب پيش آمد و به امام تبريك گفت و با وى مصافحه نمود و به او گفت : « بر تو گوارا باد اى فرزند ابو طالب ! تو در بامداد و شامگاه مولاى من و مولاى هر مؤمن و مؤمنه هستى » « 2 » .\r\n\r\n\r\n","description":"","footnote":"\r\n( 1 ) الغدير 1 / 214 - 223 ، 225 ، 228 ، 276 ، 378 .\r\n( 2 ) احمد ، مسند 1 / 281 .\r\n","page_name":" 240 ","page_number":240},
  {"content":"\r\n\r\n( 1 ) « حسان بن ثابت » به پا خاست و از پيامبر صلّى اللّه عليه و آله اجازه خواست تا سرودهء خود را بخواند . پيامبر صلّى اللّه عليه و آله به وى اجازه داد و او گفت :\r\n يناديهم يوم الغدير نبيهم * بخم و اسمع بالرسول مناديا\r\nفقال فمن مولاكم و نبيّكم ؟ * فقالوا : و لم يبدوا هناك التعاميا\r\nالهك مولانا و أنت نبيّنا * و لم تلق منا فى الولاية عاصيا\r\nفقال له : قم يا على فاننى * رضيتك من بعدى اماما و هاديا\r\nفمن كنت مولاه فهذا وليه * فكونوا له اتباع صدق مواليا\r\nهناك دعا اللهم وال وليه * و كن للذى عادى عليا معاديا « 1 » \r\n« روز غدير ، پيامبرشان آنان را در خم ندا داد كه پيامبر را هنگام ندا بايد شنونده بود » .\r\n« پس گفت چه كسى مولا و پيامبر شماست ؟ گفتند در حالى كه آگاه بودند » .\r\n« پروردگارت مولاى ماست و تو پيامبر ما هستى و در ولايت ، كسى از ما نافرمان تو نباشد » .\r\n« پس به او گفت : اى على ! برخيز كه من تو را پس از خود امام و راهنما پذيرفته‌ام » .\r\n« پس هر كس من مولايش بودم اين ولى اوست پس براى او پيروان راستينى باشيد » .\r\n« آنگاه دعا كرد ، خداوندا ! دوستش را دوست بدار و با هر كس كه دشمن على باشد ، دشمن باش » .\r\n\r\n\r\n","description":"","footnote":"\r\n( 1 ) الغدير 2 / 34 .\r\n","page_name":" 241 ","page_number":241},
  {"content":"\r\n\r\n( 1 ) در آن روز جاويد ، در تاريخ اسلام ، اين آيهء كريمه نازل شد :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . . .  « 1 » .\r\n« امروز ، دينتان را براى شما كامل كردم و نعمت را بر شما تمام نمودم و اسلام را به عنوان دين ، براى شما پذيرفتم » .\r\n( 2 ) با ولايت امير مؤمنان ، دين كامل شد و نعمت خداوند بر مسلمين با بلندى جايگاه احكام دينيشان و بلندى مقام رهبريشان تمام گشت كه آرزوهايشان را در رسيدن به زندگى شرافتمندانه محقق مىسازد . و پيامبر صلّى اللّه عليه و آله بدين ترتيب ، آخرين قدم را در صيانت امّتش از فتنه‌ها و انحراف برداشت ؛ زيرا امر امّت را آن گونه كه ادعا مىكنند ، به هرج و مرج رها نكرد بلكه براى آن رهبر و راهنمايى تعيين فرمود كه امور اجتماعى و سياسى امّت را مورد توجه قرار مىداد .\r\n( 3 ) اين بيعت بزرگى كه پيامبر عظيم الشأن صلّى اللّه عليه و آله براى باب مدينهء علمش يعنى حضرت امام امير المؤمنين عليه السّلام منعقد فرمود ، از محكمترين دلايل بر اختصاص خلافت و امامت به آن حضرت است . امام حسين عليه السّلام در كنگره‌اى كه در مكه براى مخالفت با حكومت معاويه و محكوم كردن سياستش برپا نمود ، به اين امر احتجاج كرد و فرمود : « اما بعد : اين طاغوت ( يعنى معاويه ) با ما و شيعيان ما انجام داد آنچه را دانستيد ، ديديد ، مشاهده كرديد و به اطلاع شما رسيد و من مىخواهم دربارهء يك مطلب از شما سؤال كنم ، پس اگر راست گفته باشم ، مرا تصديق كنيد و اگر دروغ بگويم ، مرا تكذيب نماييد ، سخن مرا بشنويد و گفته‌ام را بنويسيد ، سپس به شهرهاى خودتان و به قبايلتان و به هر كه از مردم مورد اعتماد شماست\r\n\r\n\r\n","description":"","footnote":"\r\n( 1 ) مائده / 3 . نزول اين آيه در روز غدير را خطيب بغدادى در تاريخش 8 / 290 و سيوطى در الدر المنثور 3 / 117 و ديگران بيان داشته‌اند .\r\n","page_name":" 242 ","page_number":242},
  {"content":"\r\n\r\nو به او اطمينان داريد ، مراجعه كنيد و او را به آنچه از حق ما مىدانيد فراخوانيد ؛ زيرا ما از آن بيم داريم كه اين حق ، مندرس شود ، از بين برود و مغلوب گردد ، در حالى كه خداوند ، نورش را تمام مىگرداند هر چند كه كافران نپسندند » .\r\n( 1 ) آنگاه آن حضرت ، چيزى از آنچه خداوند در قرآن در مورد آنها نازل فرموده است باقى نگذاشت مگر اينكه آن را تلاوت كرد و تفسير نمود و نه چيزى از آنچه رسول خدا صلّى اللّه عليه و آله دربارهء پدر و مادرش و خود او و اهل بيتش فرموده بود ، مگر اينكه آن را روايت كرد و در همهء آنها ، حاضران مىگفتند : آرى ، خداوندا ! به درستى كه شنيديم و گواه بوديم و تابعين مىگفتند : آرى ، خداوندا ! مرا حديث كرد كسى كه او را تصديق مىكنم و به او ايمان دارم از صحابه .\r\n( 2 ) آن حضرت عليه السّلام در معرض استدلالش فرمود ! « شما را به خدا سوگند ! آيا مىدانيد كه رسول خدا او را ( يعنى حضرت على را ) در روز غدير خم منصوب نمود و به ولايت وى ندا داد و فرمود : بايد كه حاضر به غايب اطلاع دهد ؟ » .\r\nگفتند : « آرى ، خداوندا ! . . . » « 1 » .\r\nبيعت با امام در روز عيد غدير ، جزئى از رسالت اسلام و ركنى از اركان دين مىباشد كه هدف آن نگهداشتن امّت در برابر امواج عقيدتى و حفظ آن از انحراف بوده است .\r\n( 3 )\r\n\r\nبيمارى پيامبر صلّى اللّه عليه و آله\r\nهنگامى كه پيامبر به سوى يثرب بازگشت ، وضع تندرستيش روز به روز رو به وخامت مىنهاد ، زيرا بيمارى بر او عارض شد و به تب شديدى دچار\r\n\r\n\r\n","description":"","footnote":"\r\n( 1 ) الغدير 1 / 198 - 199 .\r\n","page_name":" 243 ","page_number":243},
  {"content":"\r\n\r\nگرديد و گويى كه از آن تب ، شعله‌هايى در بدن آن حضرت بود . حوله‌اى بر آن حضرت بود كه هرگاه همسران يا عيادت كنندگان دست خود را بر آن مىنهادند ، گرمى آن را احساس مىنمودند « 1 » . در كنار آن حضرت ، ظرفى پر از آب سرد گذاشته بودند كه پيامبر دست خود را در آن ظرف مىگذاشت و بر صورت مباركش مىكشيد . آن حضرت صلّى اللّه عليه و آله مىفرمود : « همچنان احساس مىكنم درد غذايى را كه در خيبر خوردم همين است . و يا اينكه من قطع شدن بزرگ رگم را از آن سم مىيابم » .\r\n( 1 ) مسلمين در حالى كه اندوه و سرگشتگى بر آنها غالب شده بود ، به عيادتش شتافتند و حجرهء آن حضرت از جمع آنان پرازدحام گشت . حضرت از نزديك شدن زمان رحلتش با آنها سخن گفت و آنان را به آنچه سعادت و رستگارى آنها را ضمانت مىكرد ، وصيت فرمود و گفت : « اى مردم ! نزديك است كه به سرعت درگذرم و برده شوم و من قبلا به شما گفته‌ام تا عذرى بر شما داشته باشم جز اينكه من در ميان شما كتاب خداى عز و جل و عترتم اهل بيتم را باقى مىگذارم » .\r\nسپس دست وصى و خليفهء بعد از او ؛ يعنى امام امير المؤمنين عليه السّلام را گرفت و به آنان فرمود : « اين على ، همراه قرآن است و قرآن همراه على كه از هم جدا نمىشوند تا اينكه كنار حوض بر من وارد شوند » « 2 » .\r\n( 2 ) آن حضرت صلّى اللّه عليه و آله بدين وسيله ، مهمترين مسائل سرنوشت‌ساز را براى امتش مقرر فرمود و براى آن ، رهبر عظيمى را تعيين فرمود كه به وسيلهء او به همهء اهداف و آرزوهايش دست يابد .\r\n\r\n\r\n","description":"","footnote":"\r\n( 1 ) البداية و النهاية 5 / 226 .\r\n( 2 ) الصواعق المحرقة 123 - 124 .\r\n","page_name":" 244 ","page_number":244},
  {"content":"\r\n\r\n( 1 )\r\n\r\nاستغفار پيامبر صلّى اللّه عليه و آله براى اهل بقيع\r\nهنگامى كه بيمارى بر پيامبر صلّى اللّه عليه و آله دست يافت ، از مفارقت اين زندگى مطمئن شد و علاقه‌مند گرديد كه براى وداع با مقابر مسلمين برود و براى آنها طلب مغفرت نمايد ، پس در تاريكى شب ، « ابو مويهبه » را احضار كرد و هنگامى كه نزد آن حضرت حاضر شد ، به او دستور داد تا همراه وى به بقيع برود و به او فرمود : « دستور داده شدم تا براى اهل بقيع استغفار كنم و لذا تو را خواستم تا همراه من بيايى » .\r\n( 2 ) پيامبر صلّى اللّه عليه و آله به راه افتاد تا اينكه به بقيع غرقد رسيد ، پس بر اموات سلام كرد و به آنان فرمود : « سلام بر شما اى اهل قبور ! گوارايتان باد آنچه در آن قرار گرفته‌ايد از آنچه مردم در آن واقع شده‌اند ، فتنه‌ها همچون پاره‌هاى شب تاريك آمده‌اند كه آخر آنها به دنبال اولشان مىباشد و آخرى از اوّلى بدتر است . . . » .\r\n( 3 ) پيامبر صلّى اللّه عليه و آله از ما وراى غيب دريافت كه امتش به چه حالتى از دگرگونى و عقبگرد دچار مىشود و به چگونه انحرافى در دين و عقيده گرفتار مىشود و با چه امواج هراسناكى از فتنه‌ها و گمراهى مواجه خواهد شد كه او را به نادانيهاى عميقى در اين زندگى سوق مىدهد .\r\n( 4 ) آنگاه پيامبر صلّى اللّه عليه و آله به « ابو مويهبه » روى كرد و به او فرمود : « اى ابو مويهبه ! كليدهاى خزانه‌هاى دنيا و جاويد ماندن در آنها و سپس بهشت به من داده شده است و ميان آنها و ميان ديدار پروردگارم و بهشت ، مخيّر گشتم » .\r\n« ابو مويهبه » در شگفت شد و گفت : پدر و مادرم فداى تو باد ! كليدهاى خزانه‌هاى دنيا و جاويدانى در آن و سپس بهشت را بردار .\r\nحضرت صلّى اللّه عليه و آله فرمود : « نه ، به خدا ! ديدار پروردگارم و بهشت را انتخاب\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nنموده‌ام » .\r\n( 1 ) پيامبر صلّى اللّه عليه و آله براى اهل بقيع ، استغفار نمود و سپس به خانهء خود مراجعت نمود « 1 » . پس عايشه به استقبالش آمد در حالى كه از سردرد مىناليد و مىگفت :\r\nآه ! سرم .\r\nپيامبر فرمود : « بلكه من به خدا اى عايشه ! مىگويم : آه ! سرم ، چه زيانى به تو مىرسد كه پيش از من بميرى و من به تجهيز تو بپردازم و تو را كفن كنم و بر تو نماز بخوانم و به خاكت سپارم » .\r\n( 2 ) عايشه از اين سخن برآشفت و گفت : « به خدا گويى تو را مىبينم اگر چنين كنى به خانه‌ام برمىگردى يا با يكى از همسرانت همبستر مىشوى » .\r\nپيامبر صلّى اللّه عليه و آله تبسم فرمود « 2 » و با همسران خود ديدار نمود در حالى كه خود را نيازمند پرستارى مىديد ، پس از همسرانش اجازه خواست تا در خانهء عايشه پرستارى شود . آنها به وى اجازه دادند و آن حضرت در حالى كه سر خود را بسته و به على بن أبي طالب و عمويش عباس تكيه داده و از شدت بيمارى قادر نبود به روى پاهاى خود بايستد ، خارج شد و به خانهء عايشه وارد گرديد .\r\n( 3 )\r\n\r\nسريهء اسامه\r\nجريانات حزبى براى پيامبر صلّى اللّه عليه و آله روشن گرديد و مطمئن شد كه آنها با نقشه‌هاى خود در تلاشند تا خلافت را از اهل بيت عليهم السّلام دور سازند و دريافت كه\r\n\r\n\r\n","description":"","footnote":"\r\n( 1 ) البداية و النهاية 5 / 224 . ابن هشام ، سيره 4 / 642 . طبرى ، تاريخ ، ص 188 . و منابع شيعه ذكر كرده‌اند كه پيامبر صلّى اللّه عليه و آله هنگامى كه بيمارى را احساس نمود ، دست على را گرفت و مردم به دنبالش رفتند پس به سوى بقيع رفت و براى اهل آن ، استغفار نمود .\r\n( 2 ) البداية و النهاية 5 / 224 - 225 .\r\n","page_name":" 246 ","page_number":246},
  {"content":"\r\n\r\nبهترين وسيله براى حفظ موقعيت اين است كه همهء اصحاب خود را براى نبرد با روميان بفرستد تا پايتختش از آنها خالى شود و امر خلافت ، به سهولت و آسودگى براى ولىّ عهدش حضرت امير المؤمنين عليه السّلام صورت گيرد . پس به بزرگان مهاجرين و انصار در اين مورد دستور داد كه بنا به گفتهء مورخان ، ابو بكر و عمر ، ابو عبيدهء جراح و بشير بن سعد « 1 » از جمله آنان بودند و « اسامة بن زيد » را كه جوانى كم سن و سال بود ، بر آنها فرماندهى داد و اين اعزام در سال يازدهم هجرت ، چهار شب از صفر مانده بود .\r\n( 1 ) پيامبر صلّى اللّه عليه و آله به اسامه فرمود : « به سوى محل كشته شدن پدرت حركت كن و اسبان را بر آن سرزمين بران كه من تو را بر اين سپاه فرمانده ساخته‌ام ، پس هنگام صبح بر اهل أبنى « 2 » بتاز و بر آنها خشم بگير و به سرعت حركت كن تا پيش از خبرها برسى ، پس اگر خداوند تو را بر آنها پيروزى داد ، ماندن در ميان آنها را اندك ساز و همراه خود ، راهنمايانى بردار و جاسوسان پيشقراولان را پيش از خود بفرست . . . » .\r\n( 2 ) روز بيست و نهم صفر ، سپاه خود را ديد كه دچار تمرّد گشته است ؛ زيرا بزرگان صحابه به يگانهاى نظاميشان نپيوسته بودند . پس وى از اين امر ناراحت شد و با وجود بيمارى شديدى كه داشت ، خارج شد و آنان را به حركت تشويق نمود و شخصا پرچمى را براى اسامه بست و به او فرمود : « با نام خدا و در راه خدا نبرد كن و با آنها كه به خدا كافر شده‌اند ، كارزار نما . . . » .\r\n\r\n\r\n","description":"","footnote":"\r\n( 1 ) كنز العمال ج 10 / 570 . ابن سعد ، طبقات 4 / 66 . تاريخ الخميس 2 / 154 .\r\n( 2 ) « أبنى » به ضم همزه و سكون باء سپس نون مفتوح كه بعد از آن الف مقصوره باشد ، منطقه‌اى است در بلقا از سرزمين سوريه ميان عسقلان و رمله در نزديكى موته واقع است كه زيد بن حارثه و جعفر بن أبي طالب در آنجا به شهادت رسيدند .\r\n","page_name":" 247 ","page_number":247},
  {"content":"\r\n\r\n( 1 ) اسامه ، با پرچم بسته‌شده‌اش خارج شد و آن را به بريده داد و در « الجرف » اردو زد .\r\nگروهى از صحابه از پيوستن به سپاه ، تعلل ورزيدند و طعنه زدن و ناچيز شمردن فرمانده كل سپاه را آشكار نمودند .\r\n( 2 ) عمر مىگويد : رسول خدا صلّى اللّه عليه و آله در گذشت و تو بر من فرمانده هستى ؟ ! ! سخنان وى به پيامبر صلّى اللّه عليه و آله رسيد در حالى كه تب وى سخت شده و سردرد شديد او را بسيار آزرده بود ، پس آن حضرت صلّى اللّه عليه و آله خشمگين شد و در حالى كه سر خود را بسته بود و حوله‌اى بر او انداخته بودند و غم و اندوه ، او را ناراحت كرده بود ، خارج شد و بالاى منبر رفت و خشم خود را از عدم اجراى دستورهايش آشكار ساخت و فرمود : « اى مردم ! اين چه سخنى است كه از بعضى از شما در مورد فرماندهى دادن من به اسامه ، به من رسيده ؟ شما قبلا بر فرماندهى دادن من به پدرش ايراد داشتيد در حالى كه به خدا سوگند ! او شايستهء فرماندهى بود و فرزندش بعد از او نيز شايسته آن است . . . » .\r\n( 3 ) سپس از منبر پايين آمد و به خانهء خود داخل شد « 1 » و به سفارش كردن اصحابش در مورد پيوستن به سپاه اسامه مشغول شد و به آنان مىفرمود : « سپاه اسامه را مجهّز سازيد » .\r\n- « سپاه اسامه را راه بيندازيد » .\r\n- « خداوند لعنت كند هر كس را كه از سپاه اسامه تخلّف نمايد » .\r\n( 4 ) ولى متأسفانه اين دستورهاى شديد ، حميّت آنها را نجنبانيد و اين اهتمام بالغ از سوى پيامبر صلّى اللّه عليه و آله عزم آنان را به حركت نياورد ، بلكه آنان از پيوستن به\r\n\r\n\r\n","description":"","footnote":"\r\n( 1 ) حلبى ، سيره 3 / 227 .\r\n","page_name":" 248 ","page_number":248},
  {"content":"\r\n\r\nسپاه ، خوددارى نمودند و براى پيامبر صلّى اللّه عليه و آله عذرها آوردند در حالى كه آن حضرت هيچ عذرى از آنان را نپذيرفت و فقط خشم و عدم رضايت خود را آشكار كرد و ما اين حادثهء دردناك را در جزء اول از كتاب « زندگانى امام حسن بن على عليه السّلام » مورد تجزيه و تحليل قرار داديم و مقاصد آن عده را بيان كرديم .\r\n( 1 )\r\n\r\nپيامبر از خود قصاص مىدهد\r\nبيمارى پيامبر صلّى اللّه عليه و آله شدت گرفت و آن حضرت به سختى رنج مىكشيد ، پس « فضل بن عباس » را فرا خواند و به او فرمود : « اى فضل ! دست مرا بگير » .\r\nفضل ، دست او را گرفت تا اينكه او را بر منبر نشاند . پيامبر صلّى اللّه عليه و آله به فضل دستور داد تا مردم را براى نماز جماعت فرا خواند . فضل ، اين مطلب را ندا داد و مردم جمع شدند . ( 2 ) سپس آن حضرت صلّى اللّه عليه و آله فرمود : « اى مردم ! رفتن من از ميان شما نزديك شده و ديگر مرا در اين جايگاه در ميان خود نخواهيد ديد و مىديدم كه غير از اين چيزى به جاى من براى شما نباشد ، پس اگر كسى باشد كه بر پشت وى ضربه‌اى زده باشم ، اين پشت من است ، بيايد و تلافى كند و از هر كس مالى برده باشم ، اين مال من است ، بيايد و از آن بردارد و هر كس را كه به ناموس وى ناسزايى گفته باشم ، اين عرض من است ، تلافى كند و كسى نگويد مىترسم رسول خدا از من كينه به دل گيرد كه كينه به دل گرفتن شأن من نيست و نه از اخلاق من باشد و محبوبترين شما نزد من كسى است كه اگر حقى بر من دارد آن را بگيرد و يا اينكه مرا حلال كند تا خداى عزّ و جل را ملاقات كنم در حالى كه ستمى بر كسى نزد من نباشد . . . » .\r\n( 3 ) پيامبر صلّى اللّه عليه و آله با اين امر ، پايه‌هاى عدل و نشانه‌هاى حق را چنان پىريزى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنمود كه هيچ مصلحى در جهان بدين گونه پىريزى ننموده است ، زيرا از خود قصاص داده تا از اين دنيا طورى خارج شود كه هيچ كس حق يا مال يا كيفرى بر او نداشته باشد .\r\n( 1 ) پس مردى روى به آن حضرت نمود و گفت : اى رسول خدا ! من سه درهم نزد تو دارم .\r\nآن حضرت فرمود : « با اينكه من گوينده‌اى را تكذيب نمىنمايم و سوگندى از او نمىخواهم ، ولى به چه علت براى تو نزد من مالى بوده است ؟ » .\r\nآن مرد گفت : آيا به ياد نمىآورى كه سائلى بر تو گذشت و مرا دستور دادى تا سه درهم به وى بدهم و من سه درهم به او دادم ؟\r\n( 2 ) پيامبر صلّى اللّه عليه و آله به فضل دستور داد تا آنها را به وى بدهد و پس از آن حضرت صلّى اللّه عليه و آله سخن خود را ادامه داد و فرمود ! « اى مردم ! هر كس چيزى از اموال پنهان شده نزدش باشد ، آن را بازگرداند » .\r\n( 3 ) پس مردى به سوى آن حضرت برخاست و گفت : اى پيامبر ! سه درهم نزد من وجود دارد كه آنها را در راه خدا نزد خود پنهان نموده‌ام .\r\nپيامبر صلّى اللّه عليه و آله فرمود : « چرا آنها را پنهان نمودى ؟ » .\r\nگفت : به آنها احتياج داشتم .\r\n( 4 ) پيامبر صلّى اللّه عليه و آله فضل را دستور داد تا آنها را از او بگيرد و او آنها را از وى گرفت و پيامبر صلّى اللّه عليه و آله سخن خود را ادامه داد و فرمود : « اى مردم ! هر كس در خود چيزى را احساس مىنمايد ، برخيزد تا او را نزد خداوند دعا كنم » .\r\n( 5 ) مردى برخاست و به آن حضرت گفت : اى رسول خدا ! من منافق هستم و دروغگو و من شوم پندارم . عمر او را پرخاش نمود و گفت : واى بر تو اى مرد ! خداوند بر تو پوشانده است ، چرا تو خود را نمىپوشانى ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nپيامبر صلّى اللّه عليه و آله بر او فرياد زد : « اى فرزند خطاب ! خاموش باش كه رسوايى دنيا از رسوايى آخرت آسانتر است » . پس براى آن مرد دعا كرد و فرمود :\r\n« خداوندا ! راستگويى و ايمان را روزيش فرما و شوم پندارى را از او دور كن » « 1 » .\r\n( 1 ) مردى كه او را « سوادة بن قيس » مىناميدند ، از انتهاى مجلس به سوى آن حضرت روى كرد و گفت : اى رسول خدا ! شما با تازيانه بر شكم من ضربه زديد و من مىخواهم از شما قصاص كنم ! پيامبر صلّى اللّه عليه و آله دستور داد « بلال » تازيانه را حاضر كند تا سواده از وى قصاص كند .\r\n( 2 ) بلال ، در حالى كه به حيرت افتاده بود ، روان شد و در كوچه‌هاى يثرب به راه افتاد و با فرياد مىگفت : « اى مردم ! در دنيا از خود قصاص دهيد كه اين رسول خداست كه از خود قصاص مىدهد » .\r\nبلال ، به خانهء پيامبر رفت و تازيانه را گرفت و آن را نزد پيامبر آورد . آن حضرت دستور داد آن را به سواده بدهد تا از او قصاص نمايد .\r\n( 3 ) سواده ، تازيانه را گرفت و به سوى رسول خدا صلّى اللّه عليه و آله آمد در حالى كه مسلمانان با دلهاى خويش به اين حادثهء هولناك توجه نموده بودند ؛ زيرا پيامبر صلّى اللّه عليه و آله از بيمارى سخت در رنج بود و درد بر او عارض شده و در همان حال از خود قصاص مىداد . سواده در كنار رسول خدا ايستاد و به آن حضرت گفت :\r\nاى رسول خدا ! شكم خود را براى من آشكار ساز .\r\n( 4 ) رسول خدا صلّى اللّه عليه و آله شكم خود را آشكار ساخت ، پس سواده با صدايى آهسته و با لحنى اندوهگين به آن حضرت گفت : اى پيامبر خدا ! آيا به من اجازه مىدهى\r\n\r\n\r\n","description":"","footnote":"\r\n( 1 ) البداية و النهاية 5 / 231 .\r\n","page_name":" 251 ","page_number":251},
  {"content":"\r\n\r\nتا دهان خود را بر شكمت قرار دهم ؟\r\nرسول خدا به وى اجازه داد و او دهانش را بر شكم پيامبر خدا گذاشت و از آن بوسه‌ها گرفت و در حالى كه اشكهايش بر گونه‌هايش مىغلطيد گفت : به موضع قصاص از رسول اللّه پناه مىبرم از آتش در روز آتش .\r\n( 1 ) پيامبر خدا به او فرمود : « اى سواده ! آيا عفو مىكنى يا قصاص مىنمايى ؟ » .\r\nسواده گفت : اى رسول خدا ! البته كه من عفو مىكنم .\r\nپيامبر صلّى اللّه عليه و آله دو دست خود را به دعا برداشت و گفت : « خداوندا ! سواده را عفو كن آن‌گونه كه وى پيامبرت را عفو كرد » « 1 » .\r\n( 2 ) مسلمانان سرگشته شدند و در امواجى از انديشه و فكر فرو رفتند و يقين كردند كه قضا از آسمان نازل خواهد شد ؛ زيرا روزگار پيامبرشان به پايان آمده و جز لحظاتى كه نزد آنان از زندگى عزيزتر بود ، چيزى باقى نمانده است .\r\n( 3 )\r\n\r\nپيامبر صلّى اللّه عليه و آله اموال خود را صدقه داد\r\nپيش از بيمارى پيامبر صلّى اللّه عليه و آله هفت و يا شش دينار نزد آن حضرت بود و حضرتش صلّى اللّه عليه و آله از آن بيم داشت كه از دنيا برود و آنها نزد وى باشند ، پس به خانوادهء خود دستور داد تا آنها را صدقه دهند ، ولى مشغول شدن آنها به پرستارى از آن حضرت ، سبب شد تا اين موضوع را فراموش كنند و آن حضرت صلّى اللّه عليه و آله به آنها مىانديشيد ، پس در اين باره از خانواده‌اش پرسيد و به او پاسخ دادند كه آن پول همچنان نزد آنان باقى مانده است . پس ، از آنان خواست تا آن پول را بياورند\r\n\r\n\r\n","description":"","footnote":"\r\n( 1 ) بحار الانوار ج 22 / 508 - 509 .\r\n","page_name":" 252 ","page_number":252},
  {"content":"\r\n\r\nو هنگامى كه آن را آوردند ، دينارها را در كف دست خود قرار داد و فرمود : « محمد چه گمانى در مورد پروردگارش دارد اگر به لقاى او برود و اينها نزد وى باشند ؟ » .\r\n( 1 ) سپس آن دينارها را صدقه و از حطام دنيا چيزى نزد وى باقى نماند « 1 » ، در حالى كه آن حضرت صلّى اللّه عليه و آله در حيات خود از لذتهاى اين زندگى بر خود سخت مىگرفت و بنا به گفتهء راويان ، از دنيا رفت در حالى كه از نان جو سير نگشت « 2 » .\r\nو هنگامى كه از دنيا رفت ، زره او نزد مردى يهودى به سى صاع جو در گرو بود « 3 » . و بالش آن حضرت از چرم بود كه آن را از ليف پر كرده بودند « 4 » و او بر حصير مىنشست تا آنجا كه بر بدن آن حضرت اثر كرد ، پس اصحاب به او گفتند : اى رسول خدا ! اگر اجازه دهى براى تو فرشى را تهيّه كنيم .\r\n( 2 ) آن حضرت به آنها فرمود : « مرا به دنيا چه كار ، من در دنيا نيستم جز همچون سوارى كه در سايهء درختى نشسته و سپس از آنجا رفته و آن را رها كرده باشد » « 5 » .\r\n( 3 ) روزى فاطمه قطعه نانى را نزد آن حضرت آورد ، پس پيامبر به او فرمود :\r\n« اى فاطمه ! اين قطعه نان چيست ؟ » گفت : قرص نانى است كه دلم نياسود تا اينكه آن را براى تو آوردم .\r\nحضرت فرمود صلّى اللّه عليه و آله : « همانا اين نخستين طعامى است كه بعد از سه روز به شكم پدرت وارد مىشود « 6 » » .\r\n\r\n\r\n","description":"","footnote":"\r\n( 1 ) احمد ، مسند 6 / 104 .\r\n( 2 ) بخارى 7 / 97 ، صحيح ، كتاب اطعمه .\r\n( 3 ) احمد ، مسند 4 / 105 .\r\n( 4 ) مسلم ، صحيح 3 / 1650 ، كتاب لباس و زينت .\r\n( 5 ) ترمذى 4 / 588 ، صحيح 6 / 60 .\r\n( 6 ) ابن سعد ، طبقات 1 / 400 ، .\r\n","page_name":" 253 ","page_number":253},
  {"content":"\r\n\r\n( 1 ) آن حضرت ، گاه ، شبهاى پىدرپى گرسنه مىماند و خانواده‌اش شام نداشتند « 1 » . و عايشه در زهد آن حضرت روايت كرده : پيامبر خدا صلّى اللّه عليه و آله روزه ماند و سپس گرسنگى را ادامه داد و روزه ماند و باز ادامه داد و روزه‌دار ماند ، پس فرمود : « دنيا براى محمد و آل محمد شايسته نباشد . اى عايشه ! خداوند از پيامبران اولو العزم جز به صبر بر ناخوشايندها و صبر از خوشايندها راضى نگرديد و از من راضى نگرديد مگر اينكه مرا تكليف فرمود به آنچه آنان را بدان مكلّف ساخت » .\r\nپس فرمود :  « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ »  .\r\n« پس صبر كن آن گونه كه پيامبران اولو العزم صبر كردند » و من به خدا صبر مىكنم آن گونه كه صبر كردند ، مىكوشم و نيرويى جز به خداوند نيست « 2 » .\r\nپيامبر خدا صلّى اللّه عليه و آله همچنان در اين حالت ، زاهد به دنيا و بىتوجه به هر آنچه از متاعها و نعمتها در آن است ، باقى ماند تا وقتى كه خداوند آن حضرت را برگرفت و اختيار كرد .\r\n( 2 )\r\n\r\nمصيبت روز پنجشنبه\r\nپيامبر صلّى اللّه عليه و آله از تحركات سياسى كه بعضى از بزرگان صحابه انجام داده بودند ، دريافت كه آنان براى اهل بيتش بلاها در نظر دارند و منتظر فرصتى در مورد آنها هستند و اينكه همگى بر آنند كه خلافت را از آنها دور سازند . پس آن\r\n\r\n\r\n","description":"","footnote":"\r\n( 1 ) ترمذى ، صحيح 4 / 580 .\r\n( 2 ) سيوطى در الدر المنثور 7 / 454 آن را در تفسير قول خداى تعالى : « فاصبر كما صبر اولو العزم » آورده است .\r\n","page_name":" 254 ","page_number":254},
  {"content":"\r\n\r\nحضرت صلّى اللّه عليه و آله بر آن شد تا امتش را از انحراف نگهدارد و از فتنه‌ها حمايت كند و لذا فرمود : « براى من ( استخوان ) شانه و دواتى بياوريد تا براى شما نامه‌اى بنويسم كه پس از آن هرگز گمراه نشويد » « 1 » .\r\n( 1 ) آيا براى مسلمين نعمتى از اين عظيم‌تر باشد ؟ اين ضمانتى است از سرور فرستادگان ، آنكه از روى هوا سخن نمىگويد ، تا امتش در مسير خود گمراه نشود و حق را همراهى كند و راه راست را دريابد .\r\n( 2 ) اين ، حفاظتى براى توازن امّت و پايدارى آن بود و ضمانتى براى آسايش و امنيتش و توسعه‌اى براى زندگيش .\r\n( 3 ) اين تعهدى از سرور كاينات بود تا امّت ، دچار سرخوردگى يا بحران در صحنه‌هاى سياسى و اقتصادى خود نگردد .\r\n( 4 ) به حقيقت ، اين يكى از گرانبهاترين و نادرترين فرصتها در تاريخ اين امّت بود ، ولى آن قوم آن را مورد استفاده قرار ندادند ؛ زيرا قصد رسول خدا صلّى اللّه عليه و آله را دانستند كه آن حضرت به نص ، باب مدينهء علم و پدر سبطينش را تعيين خواهد فرمود و بدين گونه طمعها و منافعشان از بين خواهد رفت ، پس يكى از آنها به آن حضرت پاسخ داد : كتاب خدا براى ما كافى است . . .\r\n( 5 ) و اگر اين گوينده احتمال مىداد كه پيامبر صلّى اللّه عليه و آله به حمايت مرزها يا محافظت بر امور دينى سفارش مىكرد ، با اين گستاخى بر او پاسخ نمىگفت ولى وى مقصود حضرت را در نص بر خلافت امير المؤمنين دريافت .\r\n( 6 ) اختلاف ميان قوم بالا گرفت ، جمعى كوشيدند تا دستور پيامبر را اجرا كنند و جمعى ديگر بر مخالفت با آن اصرار ورزيدند تا مبادا منافعشان از دست برود .\r\n\r\n\r\n","description":"","footnote":"\r\n( 1 ) اين روايت را طبرانى در اوسط و نيز 6 / 11 بخارى و مسلم 3 / 1259 و ديگران ، نقل كرده‌اند .\r\n","page_name":" 255 ","page_number":255},
  {"content":"\r\n\r\nزنان از پشت پرده به سخن آمدند و اين موضعگيرى گستاخانهء آنها را در برابر پيامبر صلّى اللّه عليه و آله مورد اعتراض قرار دادند در حالى كه آن حضرت در ساعتهاى آخر زندگانيش بود ، پس گفتند : « آيا آنچه را رسول خدا مىگويد ، نمىشنويد ؟ ! ! » .\r\n( 1 ) پس عمر برخاست و از ترس اينكه مطلب از دستشان به در رود ، بر زنان فرياد كشيد و به آنها گفت : « شما آن رفيقه‌هاى يوسف هستيد ، هرگاه بيمار شود چشمانتان را مىفشريد و هر وقت سلامت يابد ، بر گردنش سوار مىشويد . . . » .\r\nپيامبر چشم بر او دوخت و بر وى فرياد كشيد : « آنها را بگذاريد كه آنان بهتر از شما هستند . . . » .\r\n( 2 ) آنگاه مبارزه‌اى هولناك ميان قوم آغاز شد و مىرفت تا گروهى كه مىخواستند دستور رسول صلّى اللّه عليه و آله را اجرا كنند ، به پيروزى دست يابند ، سپس يكى از آنها به سخن آمد و تيرى به سوى مقصود مورد نظر پيامبر صلّى اللّه عليه و آله رها نمود و آنچه را مىخواست تباه كرد و گفت : « پيامبر هذيان مىگويد . . . ! ! « 1 » » .\r\n( 3 ) طمعكاريهاى سياسيشان مقام پيامبر صلّى اللّه عليه و آله را از ياد آنان برد كه خداوند آن حضرت را تزكيه نموده و از هذيان و ديگر مواردى كه موجب نقص مردم مىشود ، معصوم داشته است .\r\n( 4 ) آيا آنان كلام خدا را كه در شب و روز بر آنها تلاوت مىشد ، نشنيده بودند كه تكامل پيامبر صلّى اللّه عليه و آله و توازن شخصيت آن حضرت را اعلام مىدارد تا آنجا كه خداى تعالى فرمود :    ما ضَلَّ صاحِبُكُمْ وَ ما غَوى وَ ما يَنْطِقُ عَنِ الْهَوى إِنْ هُوَ إِلَّا   \r\n\r\n\r\n","description":"","footnote":"\r\n( 1 ) همهء مورخان در اسلام ، اين حادثهء دردناك راى ذكر نموده‌اند و بخارى آن راى چندين بار در صحيح خود در 4 / 68 و 69 و 6 / 8 ذكر نموده اما وى نام گوينده راى كتمان نموده . همچنين در پايان غريب الحديث آن راى آورده و در شرح نهج البلاغه ، 2 / 296 و تذكرة الخواص ص 62 به نقل از سرّ العالمين نام گوينده راى به وضوح آورده است .\r\n","page_name":" 256 ","page_number":256},
  {"content":"\r\n\r\n  وَحْيٌ يُوحى عَلَّمَهُ شَدِيدُ الْقُوى   « 1 » .\r\n« اين يار شما گمراه نگشته و فريفته نشده و از روى هوا سخن نمىگويد بلكه آن وحيى است مىرسد كه دارندهء قدرتهاى عظيم به وى آموخته است » .\r\nو خداى تعالى فرمود :     إِنَّهُ لَقَوْلُ رَسُولٍ كَرِيمٍ ذِي قُوَّةٍ عِنْدَ ذِي الْعَرْشِ مَكِينٍ مُطاعٍ ثَمَّ أَمِينٍ وَ ما صاحِبُكُمْ بِمَجْنُونٍ     « 2 » .\r\n« همانا گفتار پيامبرى بزرگوار امّت كه نزد صاحب عرش ، قدرت و جايگاهى دارد ، اطاعت مىشود و سپس امين است و اين دوست شما ديوانه نيست » .\r\n( 1 ) آن قوم ، آيات كتاب خدا در مورد پيامبرشان را فهميدند و هيچ شكى در عصمت و تكامل شخصيت آن حضرت نداشتند ، ولى طمعكاريهاى سياسى ، آنان را به سوى اين موضعگيرى سوق داد كه در دل هر مسلمان ، اثرى نامطلوب مىگذارد . و ابن عباس هرگاه اين حادثهء هولناك را ياد مىكرد ، مىگريست تا آنجا كه اشكهايش بر گونه‌هايش همچون دانه‌هاى مرواريد مىريخت و در حالى كه آهها مىكشيد ، مىگفت : « روز پنجشنبه و چه روز پنجشنبه‌اى ؟ ! رسول خدا صلّى اللّه عليه و آله گفت : ( استخوان ) شانه و دواتى براى من بياوريد تا براى شما نامه‌اى بنويسم كه بعد از آن هرگز گمراه نشويد ، اما گفتند : رسول خدا هذيان مىگويد . . ! ! » « 3 » .\r\n( 2 ) حقا اين مصيبت بزرگ اسلام است كه ميان مسلمانان و ميان سعادت و پيشرفت آنان در صحنه‌هاى حق و عدالت ، جدايى افكنده شد .\r\n\r\n\r\n","description":"","footnote":"\r\n( 1 ) نجم / 2 - 5 .\r\n( 2 ) تكوير / 19 - 22 .\r\n( 3 ) احمد ، مسند 1 / 355 و غيره .\r\n","page_name":" 257 ","page_number":257},
  {"content":"\r\n\r\n( 1 )\r\n\r\nاندوه عظيم حضرت زهرا عليها السّلام\r\nاندوهى عظيم بر قلب پارهء تن پيامبر صلّى اللّه عليه و آله و ريحانه‌اش نشست و درد ، او را رنجاند و غم بر او دست يافت ، آنگاه كه دانست پدرش اين زندگى را بدرود خواهد گفت . وى به سوى آن حضرت آمد در حالى كه قدمهايش را با سراسيمگى برمىداشت ، گويى كه از درد احتضار رنج مىبرد . در كنار پدر نشست و چشم بر چهره‌اش دوخت و او را شنيد كه مىفرمود : « چه غمگينم ! » .\r\n( 2 ) دل پاك زهرا پر از درد ، اندوه و حسرت گشت و فورا به آن حضرت گفت :\r\n« پدر ! براى اندوه تو من نيز چه غمگينم » .\r\nپيامبر صلّى اللّه عليه و آله هنگامى كه دختر محبوبش را ديد كه گويى تصوير كالبدى بىجان است ، دل بر او سوزاند و براى دلداريش گفت : « از اين پس ، اندوهى بر پدرت نخواهد بود » « 1 » .\r\n( 3 ) اين كلمات ، اثرى سخت‌تر از يك صاعقه بر قلب او داشت ؛ زيرا دانست كه پدرش او را وداع خواهد گفت . پيامبر صلّى اللّه عليه و آله ديد كه زهرا هراسان و سرگردان است و اندوه ، رنگ از چهره‌اش گرفته و او در دست امواجى هولناك از درد گرفتار آمده ، پس خواست تا وى را تسليت دهد ، به او فرمود تا به آن حضرت نزديك شود و گفتارى را پنهان به وى فرمود كه چشمانش را پر از اشك ساخت ، آنگاه رازى را با وى در ميان نهاد كه تبسمى را به نويد و شادمانى بر لبانش نشاند . عايشه از اين امر تعجب كرد و گفت : « من همانند امروز شادمانىاى نزديك به اندوه نديده‌ام » .\r\n( 4 ) عايشه در مورد رازى كه پيامبر به حضرت زهرا گفته بود ، از وى پرسيد اما\r\n\r\n\r\n","description":"","footnote":"\r\n( 1 ) همان .\r\n","page_name":" 258 ","page_number":258},
  {"content":"\r\n\r\nحضرت زهرا ، روى از او برگرداند و از آگاه كردن وى خوددارى نمود . هنگامى كه روزها گذشت ، آن حضرت عليها السّلام در مورد آن راز سخن گفت و فرمود پيامبر به من خبر داد كه : « جبرئيل هر سال ، قرآن را يك بار بر من مىخواند و امسال وى آن را دو بار بر من آورد و من اين را نمىبينم جز اينكه اجل من فرا رسيده است . . . » .\r\n( 1 ) و اين سبب اندوه و گريهء وى بود و اما علت شادمانى و انبساط خاطرش اين بود كه پيامبر به وى خبر داده بود كه : « تو نخستين فرد از اهل بيت من هستى كه به من مىپيوندى و من براى تو بهترين در گذشته باشم . . . آيا نمىپسندى كه سرور زنان اين امّت باشى . . . » « 1 » .\r\n( 2 ) علّت خاموش شدن شعلهء اندوهش اين بود كه به او خبر داد وى نخستين فرد از اهل بيتش خواهد بود كه به وى مىپيوندند . سپس ، پيامبر صلّى اللّه عليه و آله از بار مصيبت وى كاست و به او فرمود : « اى دخترم ! گريه مكن و هرگاه درگذشتم بگو انّا للّه و انّا اليه راجعون كه در اين گفتار عوضى در برابر هر ميّت باشد » .\r\nآن حضرت ، با صدايى اندوهگين و حسرت بار به پدر گفت : « و حتى از تو اى رسول خدا ؟ » .\r\nپيامبر فرمود : « آرى و از من نيز » « 2 » .\r\n( 3 ) آنگاه درد بر پيامبر خدا صلّى اللّه عليه و آله شدت گرفت و زهرا گريستن آغاز كرد و به پدر مىگفت : به خدا تو همان گونه‌اى كه گفته‌اند :\r\n و ابيض يستسقى الغمام بوجهه * ثمال اليتامى عصمة للارامل \r\n« آن سفيد روى كه با چهره‌اش از ابر ، باران طلبيده مىشود ؛ آن سرپرست يتيمان و پناهگاه بيوه‌زنان » .\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 134 .\r\n( 2 ) انساب الاشراف 1 / 552 .\r\n","page_name":" 259 ","page_number":259},
  {"content":"\r\n\r\n( 1 ) رسول خدا صلّى اللّه عليه و آله بيدار شد و به او فرمود : « اين گفتهء عموى تو ابو طالب است » . آنگاه آن حضرت اين گفتار خداى تعالى را تلاوت فرمود :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 » « 2 » .\r\n« و محمد صلّى اللّه عليه و آله جز پيامبرى نيست كه پيش از او رسولان بوده‌اند ، پس اگر بميرد و يا كشته شود ، به گذشتهء خود بازمىگرديد ؟ و هر كس به گذشته‌اش بازگردد چيزى به خداوند زيان نمىرساند و خداوند سپاسگزاران را پاداش خواهد داد » .\r\n( 2 ) « انس بن مالك » روايت كرده : فاطمه كه حسن و حسين با او بودند ، نزد پيامبر صلّى اللّه عليه و آله هنگام بيمارى وفاتش آمد و خود را بر او انداخت و سينه بر سينه‌اش نهاد و سخت مىگريست . پيامبر وى را از اين كار نهى فرمود و او به خانه‌اش برگشت در حالى كه اشك بر چشمان پيامبر نشسته بود و مىفرمود : « خداوندا ! اهل بيتم را نگهدار و من آنها را نزد هر مؤمنى به امانت مىگذارم . . . » .\r\nو اين كلمات را سه بار تكرار كرد در حالى كه سخت اندوهناك بود به سبب آنچه مىدانست چه محنتها و مصيبتهايى بر آنها خواهد گذشت .\r\n( 3 )\r\n\r\nميراث پيامبر صلّى اللّه عليه و آله براى دو سبطش\r\nهنگامى كه سرور زنان دانست كه ديدار پدرش با پروردگار نزديك گشته ، به خانهء خود شتافت و دو فرزند خود حسن و حسين را با خود آورد و در\r\n\r\n\r\n","description":"","footnote":"\r\n( 1 ) انساب الاشراف ، ج 1 ، ق 1 ، ص 552 - 553 .\r\n( 2 ) آل عمران / 144 .\r\n","page_name":" 260 ","page_number":260},
  {"content":"\r\n\r\nحالى كه اشك مىريخت از آن حضرت درخواست نمود تا از مكارم خود - كه جهان را سراسر معطر نموده بود - چيزى به ارث ، نصيبشان ، فرمايد ، پس گفت :\r\n« پدر جان ! اينها دو فرزند تو هستند ، پس چيزى از خود به آنها ميراث عنايت فرما . . . » .\r\n( 1 ) پيامبر ، بعضى از ويژگيها و ذاتيات خود را كه به آنها بر ديگر پيامبران ممتاز شده بود ، به آن دو عنايت فرمود و گفت : « براى حسن ، هيبت و سيادت من باشد و براى حسين ، جرئت و بخشش من خواهد بود » « 1 » .\r\n( 2 ) حسنين از نزد جدشان برخاستند در حالى كه از آن حضرت ، هيبت ، سيادت ، جرئت و بخشندگى را به ارث برده بودند و آيا از آنچه اين زمين در بر مىگيرد ، چيزى گرانبهاتر و گران‌مايه‌تر از اين ميراث وجود دارد كه ارتباطى به جهان ماده و امور آن ندارد ، بلكه كمالات نبوت و ويژگيهاى آن را در بر مىگيرد .\r\n( 3 )\r\n\r\nسفارش پيامبر صلّى اللّه عليه و آله در مورد سبطين\r\nپيامبر صلّى اللّه عليه و آله امام على را در مورد نگهدارى از سبطين ، سفارش فرمود و اين\r\n\r\n\r\n","description":"","footnote":"\r\n( 1 ) ابن شهر آشوب ، مناقب 3 / 396 . و در نظم درر السمطين ، ص 212 آمده است كه حضرت فاطمه عليها السّلام گفت « اى رسول خدا ! به دو فرزندم حسن و حسين ، چيزى بخشش فرما ، پس فرمود :\r\n« به حسن ، هيبت و حلم و به حسين ، گذشت و رحمت را عطا مىنمايم » .\r\nو در روايتى ديگر : « اين بزرگ را هيبت و حلم مىبخشم و اين كوچك را محبت و رضا مىدهم » .\r\nو در ربيع الابرار ، ص 315 آمده فاطمه دو فرزندش را نزد رسول خدا صلّى اللّه عليه و آله آورد و گفت : يا رسول اللّه ! به آنها بخششى فرما ، فرمود : « پدرت فداى تو باد ! پدر تو مالى ندارد كه به آنها ببخشد سپس حسن را گرفت و او را بوسيد و بر ران راست خود نشاند و فرمود : « اين پسرم ، عطيه‌اش خلق و هيبت من است و حسين را گرفت و بوسيد و بر ران چپ خود نهاد و فرمود : عطيهء او شجاعت و بخشندگى من است » .\r\n","page_name":" 261 ","page_number":261},
  {"content":"\r\n\r\nامر ، سه روز پيش از وفات آن حضرت بود ، آنجا كه به وى فرمود : « اى پدر دو ريحانهء من ! تو را از دنيا در مورد دو ريحانه‌ام سفارش مىكنم كه به زودى دو ركن تو فرو مىريزد و خداوند خليفهء من بر تو باشد . . . » .\r\n( 1 ) هنگامى كه پيامبر صلّى اللّه عليه و آله در گذشت ، على عليه السّلام گفت : « اين يكى از دو ركنى است كه رسول خدا به من فرمود » .\r\nهنگامى كه حضرت فاطمه درگذشت ، على عليه السّلام گفت : « اين ركن دوم است كه رسول خدا صلّى اللّه عليه و آله به من فرمود » « 1 » .\r\n( 2 )\r\n\r\nسوز و گداز پيامبر صلّى اللّه عليه و آله براى حسين عليه السّلام\r\nزمانى كه پيامبر صلّى اللّه عليه و آله از سختى درد و شدت احتضار رنج مىبرد ، حضرت حسين عليه السّلام به سوى جدش شتافت و هنگامى كه پيامبر او را ديد ، بر سينه‌اش فشرد و دردهاى بيمارى را فراموش كرد و فرمود : « مرا با يزيد چه باشد ، خداوند او را بركت ندهد ، خداوندا ! يزيد را . . . » .\r\n( 3 ) سپس براى مدتى طولانى بيهوش شد و وقتى كه به هوش آمد ، حسين را فراوان مىبوسيد و در حالى كه اشك از چشمانش سرازير بود ، مىفرمود : « مرا با قاتل تو جايى در برابر خداى عز و جل باشد » « 2 » .\r\nفاجعهء حسين عليه السّلام در برابر جدش رسول خدا در ساعات آخر زندگيش ، مجسم گرديد و بر دردها و غمهايش افزود .\r\n\r\n\r\n","description":"","footnote":"\r\n( 1 ) صدوق ، امالى ، ص 119 .\r\n( 2 ) شيخ عباس قمى ، نفس المهموم ، ص 29 - 30 به نقل از ابن نما حلى ، مثير الاحزان ، ص 22 .\r\n","page_name":" 262 ","page_number":262},
  {"content":"\r\n\r\n( 1 )\r\n\r\nبه سوى بهشت برين\r\nبراى آن روح عظيمى كه خداوند در گذشته و آيندهء روزگار ، همانندش را نيافريده است ، آن لحظه‌اى فرا رسيد كه از اين زندگى جدا شود تا در جوار خدا و لطف او از نعمتها بهره‌مند گردد و ملك الموت آمد و اجازهء ورود بر پيامبر صلّى اللّه عليه و آله خواست و حضرت زهرا به وى خبر داد كه پيامبر صلّى اللّه عليه و آله به خويشتن مشغول است و او رفت و اندكى بعد آمد و اجازه خواست . پس ، رسول خدا صلّى اللّه عليه و آله از اغماى خود ، به خود آمد و به دخترش فرمود : « آيا او را مىشناسى ؟ » .\r\nحضرت فاطمه گفت : « خير يا رسول اللّه ! » .\r\nپيامبر صلّى اللّه عليه و آله فرمود : « او همان است كه قبرها را آباد مىسازد و خانه‌ها را خراب مىكند و جماعتها را از هم جدا مىنمايد » .\r\n( 2 ) دل زهرا عليها السّلام فرو ريخت و سرگشته گشت و مصيبت ، زبانش را بند آورد ، آنگاه گفت : « واى بر من از درگذشت خاتم پيامبران ! چه مصيبتى است وفات بهترين اتقيا و جدا شدن سيد اصفيا ، افسوس بر انقطاع وحى از آسمان ، من امروز از كلام تو محروم گشتم . . . » .\r\nدل پيامبر صلّى اللّه عليه و آله شكست و بر پارهء تن خويش مهربانى نمود و فرمود : « گريه مكن كه تو نخستين فرد ، از اهل بيتم هستى كه به من ملحق مىشوى » « 1 » .\r\n( 3 ) پيامبر صلّى اللّه عليه و آله اجازهء ورود به ملك الموت داد و هنگامى كه نزد آن حضرت حاضر شد ، به او گفت : « يا رسول اللّه ! خداوند مرا نزد تو فرستاد و مرا فرمان داد تا از تو اطاعت كنم در هر چيزى مرا به آن دستور دهى ، اگر مرا بفرمايى كه جانت را بگيرم ، آن را مىگيرم و اگر مرا دستور دهى كه آن را رها كنم ، رها\r\n\r\n\r\n","description":"","footnote":"\r\n( 1 ) درة الناصحين ، ص 66 .\r\n","page_name":" 263 ","page_number":263},
  {"content":"\r\n\r\nمىنمايم . . . »\r\nپيامبر صلّى اللّه عليه و آله در شگفت شد و به او فرمود : « اى ملك الموت ! آيا اين را انجام مىدهى ؟ » .\r\nملك الموت گفت : « به آن دستور داده شده‌ام كه در هر چيزى مرا فرمان دهى ، از تو اطاعت كنم » .\r\nپس جبرئيل بر پيامبر صلّى اللّه عليه و آله فرود آمد و به آن حضرت گفت : « اى احمد ! خداوند مشتاق تو شده است » « 1 » .\r\n( 1 ) پيامبر صلّى اللّه عليه و آله جوار پروردگارش را انتخاب كرد و به ملك الموت اجازه داد تا روح عظيمش را قبض نمايد و هنگامى كه اهل بيت عليهم السّلام دانستند كه پيامبر صلّى اللّه عليه و آله در اين لحظات از آنها جدا مىشود ، براى وداع وى شتافتند و سبطين آمدند و خود را بر آن حضرت افكندند در حالى كه اشك مىريختند و پيامبر صلّى اللّه عليه و آله آنها را فراوان مىبوسيد ، پس امير المؤمنين عليه السّلام خواست آنها را از پيامبر دور سازد ، اما پيامبر صلّى اللّه عليه و آله مانع شد و به او فرمود : « آنها را بگذار تا از من بهره گيرند و من از آنها بهره‌مند شوم كه پس از من اثرى به آنها خواهد رسيد . . . » .\r\n( 2 ) سپس روى به عيادت كنندگان خود كرد و به آنها فرمود : « در ميان شما كتاب خدا و عترتم اهل بيتم را بر جاى گذاشتم ، پس از بين برندهء كتاب خدا همانند از بين برندهء سنّت من است و نابود كنندهء سنتم همچون نابود كنندهء عترتم مىباشد كه آنها از هم جدا نمىشوند تا اينكه كنار حوض بر من وارد گردند . . . » « 2 » .\r\n( 3 ) و به وصى و باب مدينهء علمش ، امام امير المؤمنين عليه السّلام فرمود : « سرم را در\r\n\r\n\r\n","description":"","footnote":"\r\n( 1 ) ابن سعد ، طبقات 2 / 259 ، طبرانى ، المعجم الكبير 3 / 139 - 140 .\r\n( 2 ) خوارزمى ، مقتل الحسين 1 / 114 .\r\n","page_name":" 264 ","page_number":264},
  {"content":"\r\n\r\nدامنت بگذار كه امر خدا آمده است ، پس هرگاه جان از تنم خارج شد ، آن را دريافت كن و بر چهرهء خويش بمال ، آنگاه مرا رو به قبله قرار ده و به امر من پرداز و نخستين كس از مردم باش كه بر من نماز گزارى و از من جدا مشو تا اينكه مرا به خاك سپارى و از خداى عز و جل استعانت بجوى » .\r\n( 1 ) امير مؤمنان عليه السّلام سر پيامبر صلّى اللّه عليه و آله را گرفت و آن را در دامن خويش گذاشت و دست خود را به زير چانهء آن حضرت قرار داد و ملك الموت ، قبض روح پاكش را آغاز نمود و پيامبر صلّى اللّه عليه و آله از دردهاى مرگ و سختى فزع ، رنج مىبرد تا اينكه جان پاكش پرواز كرد و امام آن را بر چهرهء خويش كشيد « 1 » .\r\n( 2 ) زمين ، لرزيد و نور عدل و حق ، خاموش شد و رفت آنكه زندگيش براى همهء مردم نور و رحمت بود و انسانيت به مصيبتى عظيم‌تر از اين فاجعه گرفتار نيامد ؛ زيرا پيشوا ، رهايىبخش و معلم ، درگذشته و آن نورى كه راه را براى انسان روشن كرده و او را به راه راست هدايت نموده ، خاموش گشته بود .\r\nمسلمانان در اندوه و سوگ فرو رفتند و از خود بىخود شدند و پريشانى ، بىتابى و اضطراب آنان بالا گرفته بود .\r\n( 3 ) زنان مسلمان به سوى خانهء پيامبر شتافتند آنجا كه همسران پيامبر چادر از سر نهاده و بر سينه‌هاى خود مىزدند و زنان انصار كه غم و اندوه ، جانشان را مىسوزاند ، بر چهرهء خود مىزدند تا آنجا كه از شدّت فرياد و فغان ، حنجره‌هايشان زخم گشته بود « 2 » .\r\n\r\n\r\n","description":"","footnote":"\r\n( 1 ) المناقب 237 . و اخبار فراوان آمده است مبنى بر اينكه رسول خدا صلّى اللّه عليه و آله در گذشت در حالى كه سر آن حضرت در دامن على بود عليه السّلام ر . ك : كنز العمال 4 / 55 . ابن سعد ، طبقات 2 / 262 - 263 ، و غيره .\r\n( 2 ) انساب الاشراف ، ق 1 / ج 1 / 574 .\r\n","page_name":" 265 ","page_number":265},
  {"content":"\r\n\r\n( 1 ) از ميان اهل بيت آن حضرت ، پارهء تن پاكش ، حضرت فاطمهء زهرا عليها السّلام بيش از هر كسى درد مىكشيد و از همه اندوهگين‌تر بود و با شدت و سختى فراوان مىگريست و مىگفت : « آه پدر جان ! آه اى رسول خدا ! اى پيامبر رحمت ! اينك ديگر وحى نمىآيد و آن جبرئيل از ما قطع مىشود . خداوندا ! جانم را به جان او ملحق ساز و مرا شفاعت كن تا به چهره‌اش بنگرم و در روز قيامت مرا از اجر و شفاعتش ، محروم مفرما » « 1 » .\r\n( 2 ) وى در اطراف آن جنازهء پاك ، حركت مىكرد و مىگفت : « آه پدر جان ! سوگش را به جبرئيل خواهم گفت . . . آه پدر جان ! بهشت فردوس جايگاه اوست . . . آه پدر جان ! پروردگارى را كه او را فراخواند ، اجابت گفت . . . » « 2 » .\r\n( 3 ) مسلمانان ، هراسان آمدند در حالى كه اندوهگين و نوحه‌گويان بودند و زمين در زير پايشان مىلرزيد و چنان سراسيمه گشته بودند كه حتى از خود بىخبر شده و حيرت و سرگردانى بر آنان دست يافته بود .\r\n( 4 )\r\n\r\nتجهيز جنازهء پاك پيامبر صلّى اللّه عليه و آله\r\nحضرت امير المؤمنين عليه السّلام به تجهيز پيامبر صلّى اللّه عليه و آله پرداخت و هيچ كس در اين امر با وى مشاركت نداشت . پس به غسل دادن آن حضرت پرداخت در حالى كه مىگفت : « پدر و مادرم فداى تو باد ! با مرگ تو قطع شد آنچه با مرگ غير از تو از نبوت ، خبرها و اخبار آسمان ، قطع نمىشد ، تو مخصوص گشتى تا آنجا كه\r\n\r\n\r\n","description":"","footnote":"\r\n( 1 ) تاريخ الخميس 2 / 173 .\r\n( 2 ) سير اعلام النبلاء 2 / 120 ابن ماجه ، سنن 1 / 522 ، و در آن آمده است كه « حماد بن زيد » گفت ثابت ، روايت كنندهء حديث را ديدم كه وقتى اين حديث را مىگفت ، مىگريست به طورى كه دنده‌هايش تكان مىخورد .\r\n","page_name":" 266 ","page_number":266},
  {"content":"\r\n\r\nتسليت‌دهنده‌اى در برابر ديگران گشتى و عموميت دادى تا اينكه مردم نزد تو يكسان شدند و اگر تو امر به صبر نمىكردى و از جزع ، نهى نمىفرمودى ، اشك چشمها را بر تو به آخر مىرسانديم ، اما درد ، ماندگار و اندوه ، هم پيمان ما خواهد ماند . . . » « 1 » .\r\n( 1 ) عباس عموى پيامبر صلّى اللّه عليه و آله و اسامه از پشت پرده به آن حضرت آب مىدادند « 2 » و بوى خوش از بدن رسول خدا صلّى اللّه عليه و آله پخش مىشد و امام مىگفت :\r\n« پدر و مادرم فداى تو باد يا رسول اللّه ! زنده و مردهء تو خوشبو است » « 3 » . و آبى كه آن حضرت به آن غسل داده شد ، از چاهى بود كه آن را « غرس » مىناميدند و آن حضرت صلّى اللّه عليه و آله از آب آن مىنوشيد « 4 » . پس از پايان يافتن غسل ، آن حضرت را كفن نمود و او را بر تخت نهاد .\r\n( 2 )\r\n\r\nخواندن نماز بر پيامبر صلّى اللّه عليه و آله\r\nنخستين كسى كه بر آن تن پاك ، نماز گزارد ، خداى تعالى از بالاى عرش بود ، پس از آن ، جبرئيل و بعد ، ميكائيل و سپس ، دسته دسته فرشتگان بودند « 5 » .\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 2 / 255 .\r\n( 2 ) وفاء الوفاء 1 / 319 . البداية و النهاية 5 / 263 . و در كنز العمال 7 / 250 آمده است كه على ، رسول خدا صلّى اللّه عليه و آله را غسل داد و فضل بن عباس و اسامه آب را به او مىدادند . و در البداية و النهاية 5 / 260 آمده است كه : اوس بن خولى انصارى كه از بدريون بود ، ندا داد كه اى على ! تو را به خدا سوگند مىدهيم و به بهرهء ما از رسول خدا صلّى اللّه عليه و آله پس على به او گفت : داخل شو و او داخل شد و هنگام غسل دادن رسول خدا صلّى اللّه عليه و آله حاضر بود ، اما در چيزى از غسل دادن آن حضرت ، مشاركت نداشت .\r\n( 3 ) ابن سعد ، طبقات ، بخش دوّم ، ص 281 .\r\n( 4 ) البداية و النهاية 5 / 261 .\r\n( 5 ) حلية الاولياء 4 / 78 .\r\n","page_name":" 267 ","page_number":267},
  {"content":"\r\n\r\n( 1 ) و بعد ، حضرت امام امير المؤمنين عليه السّلام بر آن حضرت نماز گزارد . آنگاه مسلمين براى نماز بر جنازهء پيامبرشان آمدند . امام امير المؤمنين عليه السّلام به آنها فرمود : « از ميان شما كسى به عنوان امام بر او نماز نخواند كه او زنده و مرده ، امام شماست » .\r\n( 2 ) پس از آن ، مسلمين دسته دسته بر او وارد مىشدند و صف اندر صف بدون امام بر آن حضرت نماز مىگزاردند در حالى كه امير المؤمنين در كنار جنازه ايستاده بود و مىگفت : « سلام بر تو اى پيامبر و رحمت خدا و بركات او ! خداوندا ! ما گواهى مىدهيم كه وى آنچه را بر او نازل شد ، ابلاغ نمود و براى امتش خير خواهى و دلسوزى نمود و در راه خدا جهاد كرد تا اينكه خداوند دينش را عزّت بخشيد و كلمه‌اش را تمام گردانيد . خداوندا ! ما را از كسانى قرار ده كه پيروى مىكنند آنچه را كه بر او نازل گرديده و بعد از او ما را ثابت گردان و ما را با او همراه ساز » و مردم آمين مىگفتند « 1 » .\r\n( 3 ) مردم از برابر آن جنازهء پاك ، مىگذشتند در حالى كه شكسته بال و چشم فروهشته بودند و اندوه ، دلهايشان را شكافته بود ؛ زيرا مرده بود كسى كه آنان را به هدايت و حق فراخواند و براى آنها دولتى تأسيس كرده بود كه دعوت به انصاف مظلوم و حق‌ستانى از هر تجاوزگر گناهكار فرا مىخواند ، آنكه نور هدايت را روشن ساخت و زندگى فكرى را در همهء نقاط زمين ، روشنى بخشيد .\r\n( 4 )\r\n\r\nخاكسپارى پيامبر صلّى اللّه عليه و آله\r\nپس از آنكه مسلمانان نماز بر آن جنازهء عظيم را به پايان رسانده و با ايشان\r\n\r\n\r\n","description":"","footnote":"\r\n( 1 ) كنز العمال 7 / 254 .\r\n","page_name":" 268 ","page_number":268},
  {"content":"\r\n\r\nبراى آخرين بار وداع كردند ، حضرت امام امير المؤمنين عليه السّلام در تاريكى شب به خاكسپارى آن بدن مقدس در آرامگاه اخيرش پرداخت و در كنار قبر ايستاد و در حالى كه خاك آن را با اشك ديده سيراب مىنمود ، با صدايى آهسته و غم‌آلود گفت : « شكيبايى جز دربارهء تو زيباست و جزع جز براى تو ، زشت است .\r\nمصيبت تو عظيم است و پيش از تو و بعد از تو بزرگ باشد . . . » « 1 » .\r\n( 1 ) پرچمهاى عدالت درهم پيچيده شده و اركان حق به لرزه درآمد و آن لطف الهى از ميان برداشته شد كه جريان حيات را به واقعيتى درخشان تبديل كرده بود و ناله‌هاى ستمديدگان و شكنجه‌شدگان در آن متلاشى گرديد كه ديگر نيازى به فقر و حرمان نباشد و انسان همهء خواسته‌هايش را از نيكنامى و امنيّت و استقرار در آن بيابد .\r\n( 2 )\r\n\r\nپريشانى عترت پاك عليهم السّلام\r\nعترت پاك از درگذشت پيامبر صلّى اللّه عليه و آله به سخت‌ترين و دردناكترين صورت ، پريشان خاطر شدند و از اين بيم داشتند مردم عرب كه از اسلام ، خونخواهى داشتند ، بر آنها يورش برند ؛ زيرا خصلت انتقامجويى نزد عرب و غير عرب ، ريشه‌دار و ذاتى مىباشد و دلهاى آنان از حقد و دشمنى نسبت به خانوادهء پيامبر صلّى اللّه عليه و آله پر بود و منتظر فرصت و چشم به راه حوادث بودند تا از آنان انتقام گيرند و آنها معتقد بودند كه « على » همان كسى است كه خون آنها را ريخته و سر از تن فرزندانشان جدا كرده بود و آنها در انديشهء انتقام گرفتن از او و ديگر افراد خانواده‌اش بودند .\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 3 / 224 .\r\n","page_name":" 269 ","page_number":269},
  {"content":"\r\n\r\n( 1 ) خانوادهء پيامبر صلّى اللّه عليه و آله در شب وفات آن حضرت ، چشمى بىخواب داشتند و دردها و پريشان خاطريها آنان را در بر گرفته بود .\r\n( 2 ) امام صادق عليه السّلام ميزان پريشانى و تأثر آنان را چنين بيان فرموده : « هنگامى كه پيامبر صلّى اللّه عليه و آله وفات يافت ، اهل بيتش شب را در حالى به صبح رساندند كه گويى نه آسمانى بر آنها قرار داشت و نه زمينى در زير پاى آنان بود ، زيرا آنها هدف انتقامجويى نزديكان و دورتران بودند . . . » « 1 » .\r\n( 3 ) امام حسين عليه السّلام در سن و سال خردسالى از اين محنت بزرگ ، رنج برد و ابعاد آن را دريافت و اينكه چه مصيبتهايى را در بر داشت كه خانواده‌اش از آنها رنج مىبرد . و نيز آن حضرت با فوت جدّش ، آن عطوفتى را از دست داده بود كه آن حضرت ، فراوان در حق وى به كار مىبرد . همچنين اندوه و سوگ عظيمى كه با مرگ پيامبر خدا صلّى اللّه عليه و آله بر پدر و مادرش وارد شده بود ، او را به سختى مىآزرد و اندوهى جانكاه بر قلبش وارد ساخت و احساسات و عواطفش را در بر گرفت .\r\n( 4 ) پيامبر صلّى اللّه عليه و آله به سوى بهشت موعودش رفت در حالى كه عمر امام حسين عليه السّلام بنا به گفتهء مورخان ، شش سال و هفت ماه بوده است « 2 » و در آن مرحله ، همهء مظاهر شخصيتى وى تكامل يافته و حقيقت حوادث را شناخته بود و اينكه آن قوم چه برنامه‌هاى هولناكى براى دور ساختن خلافت از اهل بيت عليهم السّلام ترتيب داده بودند آنجا كه جنازهء پيامبرشان را بىاعتنا رها كرده به اختلاف بر سر حكومت و جنگ بر سر قدرت پرداختند . آن حوادث ، طبيعت حال جامعه و ديگر مشخصات و جهت‌گيريهاى آن را به وى شناساند تا آنجا كه آن\r\n\r\n\r\n","description":"","footnote":"\r\n( 1 ) بحار الانوار ، 59 / 194 باب وفات پيامبر .\r\n( 2 ) منهاج السنّة ، 5 / 45 و در آن آمده است كه پيامبر صلّى اللّه عليه و آله درگذشت در حالى كه حسين ، هفت سال تمام نداشت .\r\n","page_name":" 270 ","page_number":270},
  {"content":"\r\n\r\nحضرت صلّى اللّه عليه و آله نظر خود را دربارهء آن چنين بيان فرمود : « مردم ، بردگان دنيا هستند و دين ، ته‌ماندهء غذايى بر زبانهاى آنهاست ، آن را تا آنجا نگاه مىدارند كه معيشتهاى آنان حاصل شده باشد ، پس هرگاه در فشار گرفتارى قرار گيرند ، دينداران كم مىشوند » .\r\n( 1 ) و اين پديدهء ذاتى در همهء مواضع جامعه حاكم است و در همهء ادوار تاريخى ، دگرگون نمىشود .\r\n( 2 ) وفات پيامبر صلّى اللّه عليه و آله با حوادث هولناك بسيار خطرناكى همراه بود كه از مهمترين و دردناكترين آنها دور ساختن عترت پاك از امور سياسى در كشور و قرار دادن آنان در انزوايى از واقعيت حيات اجتماعى بود در زمانى كه امّت به هيچ روى بىنياز از ثروتهاى فكرى و علمى عترت نبود چرا كه آنها را از پيامبر اكرم صلّى اللّه عليه و آله گرفته بودند .\r\n( 3 ) همچنين تكانهاى سختى كه امّت دچار آنها گرديد ، نتيجهء حتمى جداسازى خلافت از اهل بيت بود ؛ زيرا طمعكاريهاى سياسى به صورتى آشكار ، نزد بسيارى از صحابه منتشر گرديد ، چيزى كه به تشكيل احزاب سودجو انجاميد و در برنامه‌ريزيهاى سياسى خود ، هدفى جز رسيدن به قدرت و بهره‌مند شدن از خيرات سرزمينها نداشتند .\r\n( 4 ) به هر حال ، رحلت پيامبر صلّى اللّه عليه و آله از دردناكترين فجايع اجتماعى بود كه بر مسلمين وارد شد و قرآن كريم به اهميت خطر آن اشاره نموده آنجا كه فرموده است : « و محمد صلّى اللّه عليه و آله نيست جز رسولى كه پيش از او رسولان بودند ، پس آيا اگر بميرد و يا كشته شود ، به گذشته‌هايتان برمىگرديد ؟ و هر كس به\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nگذشته‌اش برگردد ، چيزى به خداوند زيان نمىرساند » « 1 » .\r\n( 1 ) و اين برگشت خطرناك كه خداوند از آن ياد كرده ، در صحنهء زندگى عامه واقع شد كه دردناكترين نمونه‌هاى آن ، نابودى عترت پاك در صحراى كربلا و برداشتن سرهاى فرزندان پيامبر بر روى نيزه‌ها و به اسارت بردن بانوان بزرگوار رسالت و گرداندن آنها در مناطق و سرزمينها بود .\r\n\r\n\r\n","description":"","footnote":"\r\n( 1 ) آل عمران / 144 .\r\n","page_name":" 272 ","page_number":272},
  {"content":"\r\n\r\n( 1 )\r\n\r\nحكومت شيخين ( ابو بكر و عمر )\r\nامر محققى كه پيامبر صلّى اللّه عليه و آله نسبت به آن اهتمامى بالغ داشت ، استقرار وضع مسلمين و تعيين سرنوشت آنان و ادامهء زندگيشان در مسير پيشرفت در زمينه‌هاى اجتماعى و سياسى بود كه براى امّت ، راهى را بر اساس روشى تجربى ترسيم فرمود كه به هيچ روى تحت تأثير عوامل عاطفى يا تأثيرگذاريهاى خارجى قرار نمىگرفت و امام امير المؤمنين عليه السّلام را براى رهبرى روحى و زمانى امّت ، تعيين فرمود و آن به سبب شايستگيهايى بىمانند بود كه به اجماع مسلمين در شخصى غير از او فراهم نيامده است و شايد مهمترين آنها به شرح زير مىباشد :\r\n( 2 ) 1 - احاطهء آن حضرت بر امر قضاوت كه بالاترين مرجع جهان اسلام در اين بخش بوده و گفتار عمر در مورد آن حضرت مشهور است كه : « لو لا على لهلك عمر ؛ اگر على نمىبود ، عمر هلاك مىشد » . و هيچ‌يك از صحابه در اين موهبت ، با وى همتايى نداشتند و همگى متفق شدند بر اينكه وى بعد از رسول خدا صلّى اللّه عليه و آله عالمترين و آگاهترين مردم به امور دين و شئون شريعت است و اينكه آن حضرت در امور سياسى و ادارى ، آگاهترين آنان بوده و فرمان آن حضرت به « مالك اشتر » از محكمترين ادلّه در اين مورد است ؛ زيرا اين فرمان ، مواردى را در بر دارد كه هيچ قانون سياسى در اسلام و غير آن در بر نگرفته است به اين جهت كه وظايف حكومت در برابر شهروندان و مسئوليتش در فراهم آوردن عدالت\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nسياسى و اجتماعى براى آنان را مورد توجه قرار داده . و نيز اختيارات حكام و مسئوليتهاى آنان را مشخص ساخته و شرايطى را كه يك كارمند دستگاه حكومت بايد داشته باشد از شايستگى و آگاهى كامل به مسائل شغلى كه به وى واگذار مىگردد و لزوم آراستگى وى به اخلاق ، ايمان و تعهد دينى را مشخصا بيان نموده است و ديگر موارد درخشانى كه اين فرمان در بر دارد و امّت به عنوان دولت يا ملت نمىتواند از آنها بىنياز باشد .\r\n( 1 ) بسيارى از نامه‌هاى آن حضرت به ولات و كارگزارانش نيز سرشار از نقطه نظرهاى سياسى است و دلالت بر اين دارد كه آن حضرت برجسته‌ترين سياستمدار در اسلام و غير آن مىباشد همان گونه كه حضرتش آگاهترين فرد از مسلمين در اين امور بوده .\r\n( 2 ) در ساير علوم همچون علم كلام ، فلسفه ، علم حساب و غيره نيز داناترين آنان بود و ابواب فراوانى از علوم را گشوده كه بيش از سى علم مىباشد بنا به آنچه نويسندگان شرح حال آن حضرت ، نوشته‌اند و با وجود اين ثروتهاى علمى فراوان كه از آنها بهره‌مند بوده ، چگونه حضرت پيامبر صلّى اللّه عليه و آله ايشان را براى منصب خلافت - كه محور گردش سيادت و امنيت امّت مىباشد - انتخاب و يا نامزد ننموده است ؟\r\n( 3 ) تواناييهاى علمى عظيمى كه امام دارا بوده به حكم منطق اسلامى كه مصلحت عامه را بر هر چيزى ترجيح مىدهد ، مقتضى اين است كه آن حضرت براى رهبرى عامه نامزد گردد و نه شخصى غير از او كه خداى تعالى مىفرمايد :\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 1 » .\r\n\r\n\r\n","description":"","footnote":"\r\n( 1 ) زمر / 9 .\r\n","page_name":" 274 ","page_number":274},
  {"content":"\r\n\r\n« آيا آنها كه مىدانند با آنها كه نمىدانند ، برابر مىشوند ؟ » .\r\n( 1 ) و هيچ چيز بيش از اين مايهء تمسخر نيست كه تقديم مفضول بر فاضل جايز شمرده شود ، اين منطق ، موجب غبن در علم و بىتوجهى به فضيلت و عقب‌ماندگى امّت و انحطاط ارزشها و نمونه‌هاى برجستهء آن مىشود .\r\n( 2 ) 2 - حضرت امام امير المؤمنين عليه السّلام از شجاعترين مردم و دليرترين آنان بود و شجاعت نادر آن حضرت ، همهء زبانهاى روى زمين را در بر گرفته است و هم آن حضرت بود كه مىفرمايد : « اگر تمام عرب در نبرد با من متحد گردند ، از آنها روى بر نخواهم تافت » .\r\n( 3 ) و اين دين با شمشير آن حضرت برپا گشت و با جهاد و تلاشهايش بنا گرديد . او صاحب مواضع مشهور در روز بدر ، حنين و احزاب است كه سرهاى مشركين را درو كرد و بنيادشان را برانداخت و بسيارى از آنان را كشت و هيچ شكافى در اسلام گشوده نگشت مگر اينكه آن حضرت براى خاموش كردن آن پيش مىرفت و رسول خدا صلّى اللّه عليه و آله او را به عنوان فرمانده در همهء مواضع و همهء صحنه‌ها مقدم مىداشت و فرماندهى كل سپاههايش را به او واگذار فرمود و در هيچ جنگى وارد نشد مگر اينكه خداوند به دست او پيروزى را نصيب كرده باشد و او بود كه يهوديان را مقهور نمود و دژهاى خيبر را گشود و شوكت آنان را در هم شكست و آتش آنان را خاموش گردانيد .\r\n( 4 ) و « شجاعت » يكى از عناصر اساسى است كه رهبرى عامه بر آن متوقف است ؛ زيرا اگر امّت ، گرفتار بحرانها و شكستها شود و رهبر آن اراده‌اى ناتوان و عنصرى سست و دلى جبان داشته باشد ، آن امّت حتما دچار فاجعه‌ها و بلاها مىگردد و ضربه‌ها و شكستها بر آن متوالى مىشود .\r\n( 5 ) با فراهم آمدن اين صفت در بالاترين معانى آن در حضرت امام\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nامير المؤمنين عليه السّلام چگونه ممكن است پيامبر صلّى اللّه عليه و آله وى را براى خلافت اسلامى نامزد نكند ؟ زيرا وى به حكم شجاعت بىمانندش كه همهء صفات فاضله و كمالات كريمه آن را همراهى مىنمودند ، براى رهبر امّت و ادارهء امور آن ، متعيّن بود ، حتى اگر نصّى از پيامبر صلّى اللّه عليه و آله در مورد آن حضرت نبوده باشد .\r\n( 1 ) 3 - مهمترين صفتى كه بايد در شخص عهده‌دار رهبرى امّت فراهم آيد ، نكران ذات است و ايثار مصلحت امّت بر هر چيز ديگر و عدم اختصاص غنايم و ديگر اموال مسلمين به خويشتن . اين امر از بارزترين مواردى است كه امام در ايام حكومتش بدان شهرت يافت و مسلمين و ديگر مردم هيچ حاكمى را نمىشناسند كه مانند حضرت امير المؤمنين عليه السّلام همهء منافع خاصهء خود را ناديده گرفته باشد و چيزى از اموال دولت را براى خود يا براى اهل بيتش مصرف نموده باشد و در مورد آنها به سختى خود را به رنج انداخته و كوشش نموده باشد كه ميان مسلمين به روشى اقدام كند كه پايهء آن ، حق محض و عدل خالص باشد و اين موضوع را هنگام بحث دربارهء حكومت آن حضرت ، با تفصيل بيشترى بيان خواهيم كرد .\r\n( 2 ) 4 - « عدالت » از بارزترين صفات مشخص در شخصيّت امام است ؛ زيرا نفس شريف آن حضرت از تقواى الهى و اجتناب از معاصى پروردگار لبريز گشته بود و هيچ چيزى را بر طاعت خداوند ترجيح نمىداد و به شدت از آنچه مخالف دين بود و شريعت خدا آن را نمىپذيرفت ، پرهيز مىنمود . و هم آن حضرت است كه مىفرمايد : « به خدا اگر اقاليم هفتگانه با آنچه در زير افلاك آنهاست به من داده شود كه خداى را نافرمانى كنم به اينكه يك دانه جو را به دست آورم و آن را از دهان ملخى خارج سازم ، اين كار را انجام نمىدادم » .\r\nو از نشانه‌هاى عدالت نادرهء آن حضرت است كه از موافقت با\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n« عبد الرحمن بن عوف » خوددارى نمود كه بر او اصرار كرد تا خلافت را به وى واگذار كند به شرطى كه به شيوهء شيخين متعهد شود و آن حضرت جز اين را نپذيرفت كه بر وفق رأى و اجتهاد خاص خويش عمل كند و اگر حضرتش از طالبان دنيا و عاشقان قدرت بود ، به وى پاسخ مثبت مىداد و پس از آن مطابق آنچه مناسب مىديد عمل مىكرد ولى آن حضرت چيزى را كه به آن معتقد نبود ، متعهد نمىگشت و هيچ راهى را كه در آن كجى يا انحراف از الگوها و هدايت اسلام باشد ، در پيش نمىگرفت .\r\n( 1 ) « عدالت » با گسترده‌ترين مفاهيمش در شخصيت امام عليه السّلام فراهم آمده بود و آن از عناصر اصلى است كه لازم است هر زمامدارى كه عهده‌دار امور مسلمين گردد ، به آن زيور يابد .\r\n( 2 ) اينها بعضى از ويژگيهاى امام عليه السّلام مىباشد ، پس چگونه ممكن است كه پيامبر صلّى اللّه عليه و آله او را نامزد ننمايد و براى منصب خلافت انتخاب نكند ؟ ! ! و اگر ما به اصل وراثت متعهد شويم كه مهاجرين آن را در برابر انصار حجت قرار دادند ، امام از ديگران به مقام پيامبر صلّى اللّه عليه و آله شايسته‌تر بود ؛ زيرا وى ابن عم پيامبر و داماد و پدر دو سبطش بوده است .\r\n( 3 ) « سيديو » مىگويد : « اگر به اصل وراثت كه از آغاز به نفع على بوده ، معترف مىشدند ، اين اصل مىتوانست منازعات نكبت‌بارى كه اسلام را غرق در خون نمود ، متوقف سازد . همسر فاطمه در شخص خود ، حق وراثت را به عنوان وارث شرعى پيامبر دارا بود همان گونه كه حق انتخاب شدن را نيز در اختيار داشت » « 1 » .\r\n\r\n\r\n","description":"","footnote":"\r\n( 1 ) روح الاسلام ، ص 292 .\r\n","page_name":" 277 ","page_number":277},
  {"content":"\r\n\r\n( 1 ) نگرش دقيقى كه از عوامل عاطفه و تقليد متأثر نشود ، حكم مىكند پيامبر صلّى اللّه عليه و آله كسى را كه در امور خلافت جانشين وى باشد ، تعيين نموده و بر امام امير المؤمنين به نصّ ، تصريح فرموده است نه بخاطر قاعدهء وراثت و ديگر اعتبارات عاطفى ، بلكه بخاطر فراهم بودن صفات رهبرى در شخصيت وى . . .\r\nو از ضعيف‌ترين اقوال و دورترين آنها از منطق دليل است ، اينكه گفته شود پيامبر صلّى اللّه عليه و آله امر خلافت را مهمل گذاشت و چيزى در مورد آن نفرمود ! بلكه امر آن را به مسلمين واگذاشت و براى آنان آزادى انتخاب هر كس را كه مىخواستند ، قرار داد ؛ زيرا اين امر - بنا به آنچه علماى شيعه مىگويند - نابود ساختن بناى اجتماعى است كه اسلام بر پاى داشته و افكندن امّت در فتنه‌ها و بحرانهاست و در عمل نيز اين امر در صحنهء حيات اسلامى محقق گشت آنگاه كه امّت ، به الغاى نصوص وارده از پيامبر در مورد امام عليه السّلام پرداخت ؛ زيرا امّت به تكانهايى سخت دچار شد و طوفانى از فتنه‌ها و هواها بر آن وزيدن گرفت ، چون طمعكاريهاى سياسى نزد بسيارى از رهبران مسلمين استحكام يافت و در راه حكومت و قدرت ، خود را هلاك كردند و گروههاى بزرگى از مردم را به جنگهايى نابودكننده كشاندند تا هدفها و مطامع خود را محقق سازند تا آنجا كه از دست دادن فرزندان و سوگ و اندوه در همهء انحاى جهان اسلام منتشر شد .\r\n( 2 ) « استاد محمد سيد گيلانى » مىگويد : « آن قوم در مورد خلافت ، چنان درگير شدند كه همانند آن را در ميان امتهاى ديگر كمتر مىبينيم و در راه آن مرتكب اعمالى شدند كه امروزه ما از آن دورى مىگزينيم و نتيجه اين شد كه جانها از بين رفت ، شهرها نابود شد ، روستاها ويران گشت ، خانه‌ها به آتش كشيده شد ، زنان ، بيوه ، كودكان ، يتيم گشتند و خلق كثيرى از مسلمين به هلاكت\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nرسيدند . . . » « 1 » .\r\n( 1 ) طبيعى است آن ويرانى كه بر مسلمين وارد شد ، نتيجه‌اى حتمى براى انحراف خلافت از مجراى اصيلى بود كه خداوند براى آن خواسته بود آن را در عترت پاك قرار دهد كه خود همتاى قرآن كريم بوده است .\r\nبه هر حال ، من مىكوشم كه با تلاشى هر چه تمامتر در اين مباحث به سوى حق ، حركت كنم و حوادثى را كه همزمان با بيعت شيخين بود ، به تصوير بكشانم و آنها را با دقت و جداى از هر چيز ديگر ، بنمايانم و در اين زمينه همچون جوينده‌اى باشم كه از هر راه ممكن براى رسيدن به واقعيت ، تلاش مىنمايد .\r\n( 2 )\r\n\r\nكنگرهء سقيفه\r\nهيچ حادثه‌اى را براى امّت ، خطرناكتر از « كنگرهء سقيفه » نديده‌ام كه انصار آن را براى دستيابى به حكومت و استبداد در امر دولت ، تشكيل دادند ؛ زيرا آن ، سنگ اساسى براى وخامت اوضاع امّت و دچار شدن آن به فجايع و بلاها بود و در اين كنگره بود كه طمعكاريها گسترش يافت و هواها در آن حاكم گشت .\r\n« بولس سلامه » مىگويد :\r\n و توالت تحت السقيفة احدا * ث اثارت كوامنا و ميولا\r\nنزعات تفرقت كغصونا ل * عوسج الغض شائكا مدخولا \r\n« در زير سقف سقيفه حوادثى در پى هم آمد كه كينه‌هاى خفته و اميال را بر انگيخت » .\r\n\r\n\r\n","description":"","footnote":"\r\n( 1 ) اثر تشيّع در ادبيات عرب ، ص 15 .\r\n","page_name":" 279 ","page_number":279},
  {"content":"\r\n\r\n« عصبيتهايى كه پراكنده شد همچون شاخه‌هاى درخت خارى كه پرتيغ و درهم پيچيده باشد » .\r\n( 1 ) اين كنگرهء سياسى ، زنجيره‌اى دراز از حوادث سهمگين را به دنبال داشت كه بنا به گفتهء محققان ، فاجعهء كربلا ، يكى از آنها بود .\r\n« امام كاشف الغطاء رحمه اللّه » مىگويد :\r\n تاللّه ما كربلا لو لا « سقيفتهم » * و مثل ذا الفرع ذاك الاصل ينتجه \r\n« به خدا قسم اگر « سقيفهء شما » نمىبود ، كربلا به وجود نمىآمد و همانند اين فرع از آن اصل ، حاصل مىگردد » .\r\nو ما ناگزير ، بايد توقفى كوتاه براى بحث دربارهء اين كنگرهء مهم داشته باشيم و اينكه چگونه بود كه ابو بكر پيروز شد ؟\r\n( 2 )\r\n\r\nانگيزه‌هاى كنگرهء سقيفه\r\nانگيزه‌هايى كه سبب شد تا انصار با آن سرعت زياد و بدون تأمل در تأخير موضوع تا بعد از دفن پيامبر صلّى اللّه عليه و آله در آرامگاه ابديش ، به تشكيل كنگرهء خود اقدام نمودند ، عبارتند از :\r\n( 3 ) 1 - آنان تحرك سياسى از سوى مهاجرينى كه جبههء قريشى مخالف امام را تشكيل مىدادند ، مشاهده نمودند ؛ زيرا آنان به اتفاق به دور ساختن خلافت از حضرت على عليه السّلام مصمم شدند و از آنها نشانه‌هاى تمرّد ، به وضوح آشكار شد از اين جهت كه از پيوستن به سپاه اسامه خوددارى نمودند و مانع شدند پيامبر صلّى اللّه عليه و آله مطلبى را بنويسد كه آن را ضامن سعادت و اصالت امّت قرار دهد .\r\nو گمان غالب اين است كه انصار از كينه و دشمنى مهاجرين نسبت به امام ، مدت زيادى پيش از وفات پيامبر صلّى اللّه عليه و آله آگاه شده بودند و مىدانستند كه آنان\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nدر برابر حكم آن حضرت ، مطيع نخواهند بود و به تسلط وى ، رضايت نخواهند داد ؛ زيرا وى افراد آنان را كشته و سرهاى بزرگانشان را درو كرده بود .\r\n( 1 ) « عثمان بن عفان » به امام مىگويد : « چه كنم اگر قريش شما را دوست نداشته باشند در حالى كه شما در روز بدر ، هفتاد مرد از آنها را كشته بوديد كه چهره‌هايشان چون گوشواره‌هاى طلا بودند ، بينىهايشان پيش از لبهايشان بر خاك ماليده مىشد » « 1 » .\r\n( 2 ) عثمان ، ميزان رنج و اندوه قريش را بر كسانى كه از آنها در واقعهء بدر كشته شده بودند ، بيان مىكند ، از مردانى كه چهره‌هايشان به سبب شادابى و زيباييشان شبيه گوشواره‌هاى طلا بودند كه بينىهايشان به خوارى پيش از لبهايشان بر زمين افتاد و بدون شك آنها معتقد بودند كه امام عليه السّلام همان كسى است كه مردانشان را كشت و آنها خواهان انتقام خونهايى بودند كه آن حضرت ريخته بود .\r\n( 3 ) « كنانى » در تشويق قريش به انتقام گرفتن از امام و خونخواهى از وى مىگويد :\r\n فى كل مجمع غاية اخزاكم * جذع ابر على المذاكى القرح\r\nللّه دركم أ لمّا تذكروا * قد يذكر الحر الكريم و يستحى\r\nهذا ابن فاطمة الذي افناكم * ذبحا بقتلة بعضه لم يذبح\r\nاين الكهول و اين كل دعامة * فى المعضلات و اين زمن الابطح « 2 » \r\n\r\n\r\n","description":"","footnote":"\r\n( 1 ) شرح نهج البلاغه 9 / 22 - 23 .\r\n( 2 ) شرح نهج البلاغة .\r\n","page_name":" 281 ","page_number":281},
  {"content":"\r\n\r\nچشمها را مجروح نمود » .\r\n« خداوند شما را باد آيا به ياد نمىآوريد در حالى كه آزادهء بزرگوار به ياد مىآورد و شرم مىكند » .\r\n« اين فرزند فاطمه « 1 » است كه شما را سر بريد و نابود ساخت و در برابر بعضى سر بريدنهايش سر او بريده نشده است » .\r\n« كجايند آن بزرگان و آن نامدارانى كه در سختيها بودند و زينت سرزمين مكه كجا شد ؟ » .\r\n( 1 ) « ابن طاووس » از پدرش روايت كرده : به على بن الحسين عليه السّلام گفتم : چرا قريش ، على را دوست نمىدارد ؟\r\nآن حضرت عليه السّلام پاسخ داد : « زيرا وى اوّلشان را به آتش فرستاد و آخرشان را به ننگ دچار ساخت . . . » « 2 » .\r\n( 2 ) به هر حال ، انصار دانستند كه مهاجرين از قريش ، توطئه‌هايى را مىچيدند و براى امام ، نقشه‌هاى شومى در سر مىپروراندند و آنان به حكومتش راضى نخواهند شد و اين امر را در روز « غدير خم » اعلام نمودند ؛ زيرا گفتند :\r\n« محمّد گمان كرده كه اين امر براى عموزاده‌اش انجام شده است و هيهات كه انجام شود ! » و انصار ، يقين كردند كه اگر مهاجرين زمام حكومت را به دست گيرند ، آنان به سبب دوستيشان نسبت به امام ، دچار شدّت و سختى خواهند شد و لذا آنان به انعقاد كنگره و اقدام به نامزدى فردى از ميان خود براى خلافت ، پرداختند .\r\n\r\n\r\n","description":"","footnote":"\r\n( 1 ) مقصود « فاطمهء بنت اسد » ، مادر امام امير المؤمنين عليه السّلام است .\r\n( 2 ) ابن الاعرابى ، معجم ، 3 / 504 .\r\n","page_name":" 282 ","page_number":282},
  {"content":"\r\n\r\n( 1 ) 2 - از آنچه پيامبر صلّى اللّه عليه و آله خبر داده بود ، براى انصار مشخص گشت كه اهل بيت ، خلافت را به دست نمىآورند و آنان پس از آن حضرت ، مستضعف خواهند بود . شيخ اماميه ، « شيخ مفيد » روايت كرده هنگام بيمارى پيامبر صلّى اللّه عليه و آله عمويش عباس ، فرزند وى فضل ، على بن أبي طالب و افراد خاص خانواده‌اش نزد آن حضرت باقى مىماندند . پس عباس به آن حضرت گفت : اگر اين امر پس از تو در ميان ما مستقر خواهد گشت ، ما را بشارت ده و اگر مىدانى كه ما در مورد آن مغلوب مىشويم ، در مورد ما سفارش كن .\r\nآن حضرت صلّى اللّه عليه و آله فرمود : « شما بعد از من مستضعف خواهيد بود » « 1 » و پيش از آن نيز پيامبر صلّى اللّه عليه و آله اين امر را ميان مسلمين منتشر ساخته بود ، بنابراين ، انصار در مورد خود احتياط نمودند و به تشكيل آن كنگرهء خويش اقدام كردند تا بر حكومت دست يابند و مهاجران قريش پيش از آنها به آن نرسند .\r\n( 2 ) 3 - انصار ، ستون فقرات نيروهاى مسلّح اسلامى بودند و ضربات خرد كننده‌اى بر قريشيان وارد ساخته و بزرگان آنان را هلاك كرده و در راه اسلام ، غم و سوگ را در خانه‌هاى آنان پراكنده نموده بودند و مىدانستند اگر آن امر براى قريشيان پاى گيرد ، در سركوبى و خوارى آنان خواهند كوشيد تا از آنها انتقام بگيرند .\r\n( 3 ) اين مطلب را « حباب بن منذر » در گفتار خويش چنين بيان كرده : « ولى ما مىترسيم كه پس از شما كسانى عهده‌دار خلافت شوند كه ما فرزندان ، پدران و برادرانشان را كشته‌ايم » . و اين پيش‌بينى به حقيقت پيوست ؛ زيرا هنوز مدت زمان كوتاه حكومت خلفا به پايان نرسيده بود كه قدرت به امويها رسيد و آنها در خوار ساختن انصار و مقهور نمودن آنان و اشاعهء فقر و نياز در ميان آنها كوشيدند\r\n\r\n\r\n","description":"","footnote":"\r\n( 1 ) ارشاد ، ص 99 .\r\n","page_name":" 283 ","page_number":283},
  {"content":"\r\n\r\nو معاويه در انتقام گرفتن از آنان ، فراوان كوشيد و هنگامى كه پس از او يزيد به قدرت دست يافت ، در ضربه زدن به آنها كوشيد و مال ، خون و نواميس آنان را براى سپاهيان خويش در جريان « واقعهء حرّه » مباح ساخت ، واقعه‌اى كه تاريخ براى آن نظيرى در شقاوت و قساوت نديده بود .\r\nاينها بعضى از عواملى هستند كه سبب شدند تا انصار ، كنگرهء خويش را منعقد سازند و سعى داشتند آن را مخفيانه و محرمانه نگهدارند .\r\n( 1 )\r\n\r\nسخنرانى سياسى سعد\r\nهنگامى كه اوس و خزرج در سقيفهء بنى ساعده فراهم آمدند ، « سعد بن عباده » رهبر خزرج به افتتاح كنگره پرداخت و چون بيمار بود ، نمىتوانست با صداى بلند سخن بگويد ، او مىگفت و يكى از خويشاوندانش گفتار او را به ديگران مىرساند . سخنرانى وى بدين شرح بود :\r\n( 2 ) « اى گروه انصار ! شما سابقه‌اى در دين و فضيلتى در اسلام داريد كه هيچ كس از عرب آن را ندارد ؛ زيرا محمد صلّى اللّه عليه و آله بيش از ده سال در ميان قوم خود ماند و آنان را به پرستش خداى رحمان و ترك پرستش بتها فرا مىخواند ولى جز عدهء كمى نمىتوانستند از او حمايت كنند و يا اينكه دين او را عزّت بخشند و سختى را دور نمايند ، كسى به وى ايمان نياورد تا اينكه خداوند فضيلت را براى شما اراده فرمود و كرامت را به سوى شما سوق داد و شما را به نعمت خويش مخصوص گردانيد و ايمان به او و به پيامبرش و دفاع از وى و يارانش و عزت بخشيدن به وى و دينش و جهاد با دشمنانش را به شما روزى عنايت كرد و شما سخت‌ترين مردم بر عليه دشمنانش بوديد تا اينكه مردم عرب ، خواسته يا ناخواسته در برابر امر\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nخدا تسليم شدند و دورترين آنان با خوارى ، اطاعت را گردن نهادند ، پس عرب با شمشيرهايتان به رسول خدا ايمان آوردند و خداوند آن حضرت را در حالى كه از شما راضى و چشمش به شما روشن بود ، از ميان برداشت ، پس اين امر ( خلافت ) را به تنهايى خود از ميان مردم بر عهده گيريد كه از ميان ديگران ، آن متعلق به شماست . . . » « 1 » .\r\n( 1 ) سخنرانى وى متضمن نكات ذيل بود :\r\n1 - گرامى داشت مبارزهء انصار و شجاعت بىمانند آنان در راه اسلام و عزّت بخشيدن به آن و سركوب نيروى دشمنان آن تا آنجا كه پايه‌هايش مستحكم و بازوانش قدرتمند گشت و آنان در راه نشر و شكوفايى آن ، سهم وافر داشتند ؛ زيرا آنان همانها بودند كه پيامبر صلّى اللّه عليه و آله را در روزگار محنت و غربتش حمايت نمودند ، بنابراين ، آنان به پيامبر صلّى اللّه عليه و آله اولى و از ديگران به منصبش شايسته‌تر هستند ، چون « من كان عليه الغرم فهو اولى بالغنم ؛ هر كس كه هزينه و زحمت بر عهده‌اش باشد ، به غنيمت ، شايسته‌تر است » .\r\n( 2 ) 2 - محكوم كردن خاندانهاى قريشى كه به پيامبر صلّى اللّه عليه و آله ايمان نياوردند و با رسالتش ستيز كرده با وى جنگيدند تا آنجا كه به مهاجرت به يثرب مجبور گشت و اينكه آنها كه از آنان به وى ايمان آوردند ، قادر به حمايت وى و دفاع از آن حضرت نبودند ، بنابراين ، حقى در حكومت و سهمى در ادارهء امور دولت اسلامى كه پيامبر صلّى اللّه عليه و آله برپا داشته بود ، نداشتند ؛ حكومتى كه جز به وسيلهء بازوان انصار و جهاد آنان ، پايدار نگشته بود .\r\n\r\n\r\n","description":"","footnote":"\r\n( 1 ) الكامل 2 / 328 . طبرى 3 / 218 .\r\n","page_name":" 285 ","page_number":285},
  {"content":"\r\n\r\n( 1 )\r\n\r\nانتقاد وارد بر سعد\r\nاز انتقادات وارد بر سعد اين است كه وى عترت پاك را كه هموزن قرآن كريم است ، مورد فراموشى قرار داد و به سرور آن عترت ، حضرت امام امير المؤمنين عليه السّلام اشاره‌اى ننمود ، آنكه باب مدينهء علم پيامبر و نسبت به آن حضرت به منزلهء هارون از موسى بود و سعد ، نسبت به آن حضرت ، تجاهل نمود و براى خود و قوم خويش دعوت كرد و نخستين تيرى كه به سوى اهل بيت عليهم السّلام نشانه گرفته شد از آن روز بود كه انصار و مهاجرين بر چشم‌پوشى از كرامت عترت پيامبرشان تعمّد ورزيدند تا به تختهاى حكومت برسند و از مواهب دولت و مناصب آن ، بهره‌مند شوند .\r\n( 2 ) به هر حال ، سعد تا حد زيادى در تجاهل حق امام عليه السّلام به خطا رفت و ما هيچ توجيهى براى اين كار وى نمىبينيم و او با اين عمل خود ، امّت را به فتنه‌ها و مصيبتهاى عظيمى مبتلا ساخت و به شرّى بزرگ گرفتار نمود ؛ زيرا خلافت از آنچه خداوند و رسولش براى آن خواسته و در عترت پاك قرار داده بودند ، منحرف گشت ، در حالى كه عترت ، حريص‌ترين افراد بر اين بودند كه اسلام را حرف به حرف عمل كنند و امور و احكامش را به اجرا درآورند .\r\n( 3 ) سعد ، به سزاى عمل خويش رسيد و همين‌كه حكومت براى « ابو بكر » مستقر گشت ، به تعقيب وى پرداخت و او ناچار شد تا از يثرب به سرزمين شام هجرت كند و « خالد بن وليد » به همراه يكى از دوستانش به دنبال وى رفته ، در تاريكى شب ، براى وى در كمين نشستند و او را ضربه زدند و در چاه افكندند و گفتند جنها او را كشته‌اند و از زبان آنها شعرى سرودند كه در آن به قتل او افتخار مىكردند :\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n نحن قتلنا سيد الخزرج سعد بن عباده * و رميناه بسهمين فلم نخطئ فؤاده \r\n« ما سرور خزرج ، سعد بن عباده را كشتيم و او را با دو تير زديم و قلب وى را به خوبى نشانه گرفتيم » .\r\n( 1 ) و عجيب آنكه سياست حكومت در آن دوره‌ها جن را به خدمت گرفته ، آن را از وسايل كار خويش ساختند ! و عده‌اى از كم‌خردان و ساده‌لوحان ، اين مطلب را بدون دقت و توجه به اهداف سياسى ، باور نمودند .\r\n( 2 )\r\n\r\nناتوانى انصار\r\n« انصار » اراده‌اى محكم و عزمى ثابت نداشتند و از امور سياسى بىاطلاع بودند و با وجود عدهء زيادشان ، دچار ناتوانى ، ضعف و سستى شدند . و بنا به گفته مورخان ، پس از سخنرانى سعد ، ميان خود به جرّ و بحث پرداخته گفتند : اگر مهاجرين از قريش نپذيرفتند و گفتند ما مهاجران و ياران نخستين و عشيره و اولياى او هستيم پس چرا شما بعد از او در اين امر به منازعه پرداخته‌ايد ؟\r\nگروهى از آنان گفتند : در آن صورت مىگوييم : از ما اميرى باشد و از شما اميرى و كمتر از اين را هرگز نمىپذيريم .\r\n( 3 ) هنگامى كه « سعد » اين روحيهء هزيمت جوى را ملاحظه كرد كه در دلهاى قومش جريان يافته ، برخاست و گفت : « اين آغاز ضعف است » « 1 » .\r\nآرى ، اول و آخر ضعف بود ؛ زيرا ضعف روحيه و پراكندگى صفوف و ناپختگى آنان را در صحنه‌هاى سياسى ، آشكار ساخت ؛ چون آنان كنگرهء خود را تشكيل داده و آن را بسيار مخفى نگهداشته بودند تا از حوادث ، پيشى\r\n\r\n\r\n","description":"","footnote":"\r\n( 1 ) ابن اثير ، كامل 2 / 328 ، و طبرى 3 / 218 .\r\n","page_name":" 287 ","page_number":287},
  {"content":"\r\n\r\nگيرند قبل از آنكه مهاجرين از قريش بدانند ، به حكومت دست يابند ، ولى آنان در اين مبارزهء بىحاصل در زير سرپوش ماندند تا اينكه فرصت را از دست دادند ؛ چون مهاجران ، بىخبر بر آنها وارد شده ، اختلاف و تفرقه را در ميان آنان پراكنده ساختند تا آنجا كه بر اوضاع مسلط شده و زمام امور را به دست گرفتند .\r\n( 1 )\r\n\r\nكينه‌ها و دشمنيها\r\nامر ديگرى كه سبب شكست انصار گرديد ، شيوع كينه و دشمنى در ميان آنان بود . در ميان اوس و خزرج از زمانهاى دور ، قيامها و كينه‌ها بود كه به ريخته شدن خونها ، تشديد اختلاف و دشمنى در ميان آنها منجر گشته بود . و بنا به گفتهء مورخان ، آخرين روزهاى جنگ ميان آنان ، روز « بغاث » ، شش سال پيش از هجرت پيامبر صلّى اللّه عليه و آله به يثرب بود . هنگامى كه پيامبر صلّى اللّه عليه و آله به آنجا روى نهاد ، بسيار كوشيد تا ميان آنان محبت و دوستى برقرار سازد و كينه‌ها و دشمنيها را از ميان بردارد ، ولى آثار آنها همچنان در دلهاى آنان بر جاى مانده بود و هرگاه عوامل چشم و همچشمى پيش مىآمد - به گفته مورخان - بسيار اتفاق مىافتاد كه آن كينه‌ها آشكار مىگشت ، اين كينه‌ها در روز سقيفه به صورتى آشكار ظاهر شد آنجا كه « خضير بن اسيد » رهبر اوس بر سعد كينه گرفت آنگاه كه قوم وى او را براى منصب خلافت نامزد نمودند . او به قوم خود گفت : « اگر خلافت را براى يك بار به سعد بسپاريد ، پيوسته به سبب آن ، آنان را فضيلتى خواهد بود و هرگز براى شما سهمى در آن قرار نخواهند داد ، پس برخيزيد و با ابو بكر بيعت كنيد . . . » « 1 » .\r\n( 2 ) اين امر ، ميزان كينهء پنهان مانده در دلهاى اوس نسبت به خزرج را نشان\r\n\r\n\r\n","description":"","footnote":"\r\n( 1 ) ابن اثير ، تاريخ 2 / 331 .\r\n","page_name":" 288 ","page_number":288},
  {"content":"\r\n\r\nمىدهد كه اگر سعد يك بار به حكومت برسد به سبب آن خزرج بر اوس برترى خواهند يافت و اين چيزى است كه بر رهبر اوس گران مىآمد و براى همين بود كه فورا همراه قوم خود با ابو بكر بيعت نمود و اگر اين نمىبود ، امر ( خلافت ) براى وى پايدار نمىگشت .\r\n( 1 ) علاوه بر آن ، بعضى از اوسيان بر سعد كينه به دل داشتند و اين منصب را براى وى بزرگ مىدانستند ؛ زيرا بشير بن سعد خزرجى يكى از مهمترى رقباى وى بود و همراه خزرجيان شد و با ابو بكر بيعت نمود و كار سعد را تباه ساخت .\r\nبه هر حال ، اين اختلاف و كينه‌توزى سبب شد كه امر ( خلافت ) از دست انصار خارج شود و مهاجرين بر آن دست يابند .\r\n( 2 )\r\n\r\nحسابگرى عمر\r\n« عمر » ، كار خطير بسيار مهمى انجام داد تا اوضاع را در اختيار بگيرد و از هر عملى كه به انتخاب جانشينى براى پيامبر صلّى اللّه عليه و آله بينجامد ، جلوگيرى نمايد ؛ زيرا همكارش ابو بكر ، هنگام وفات پيامبر صلّى اللّه عليه و آله در مدينه نبود بلكه در « سنح » اقامت داشت « 1 » ، پس كسى را به دنبال وى فرستاد تا او را بياورد ، ولى ترسيد كه پيش از آمدن وى ، شخص ديگرى به صحنه وارد شود ، بنابراين ، با حالتى ترسناك به راه افتاد و در حالى كه خيابانها و كوچه‌هاى مدينه را درمىنورديد و در كنار هر جمعى از مردم مىايستاد و شمشير خود را كه در دست داشت تكان مىداد و با صداى بلند مىگفت :\r\n\r\n\r\n","description":"","footnote":"\r\n( 1 ) « سنح » ، محلى است كه يك ميل با مدينه فاصله دارد و گفته شده كه يكى از بلنديهاى آن است به فاصلهء چهار ميل .\r\n","page_name":" 289 ","page_number":289},
  {"content":"\r\n\r\n( 1 ) « عده‌اى از منافقين ادعا كرده‌اند كه رسول خدا صلّى اللّه عليه و آله مرده است در حالى كه به خدا سوگند وى نمرده است ، ولى به سوى خدايش رفته ، آن گونه كه موسى بن عمران رفته بود . . . به خدا ! رسول خدا بازمىگردد و دست و پاى كسانى را كه در مرگ او ياوه‌گويى كرده‌اند ، قطع خواهد كرد » .\r\nو بر هر كسى كه مىگفت رسول خدا مرده است ، مىگذشت ، با شمشير خود ضربه مىزد و او را تهديدها مىنمود « 1 » .\r\n( 2 ) مردم ترسيدند و دچار توهم و شك شده ، گرفتار امواجى هولناك از سرگردانى شدند و نمىدانستند كه آيا ادعاهاى عمر در مورد زنده بودن پيامبر صلّى اللّه عليه و آله را باور كنند كه از بهترين آرزوهاى آنان و از زيباترين رؤياهايشان بود و يا اينكه آنچه را از پيامبر صلّى اللّه عليه و آله مشاهده كرده بودند باور نمايند كه او را بىحركت در ميان خانواده‌اش بر بستر ، آرميده ديده بودند ؟ ! ! ( 3 ) عمر ، همچنان رعد و برق داشت تا آنجا كه گوشهء لبهايش كف بر آورده بود و افرادى را كه در مورد مرگ پيامبر صلّى اللّه عليه و آله ياوه‌سرايى كنند ، به كشتن و قطع دستها و پاها تهديد مىكرد ، ولى مدتى نگذشت كه يار و همراهش ابو بكر از « سنح » آمد و همراه وى به خانهء پيامبر صلّى اللّه عليه و آله رفت و ابو بكر جامه از صورت پيامبر صلّى اللّه عليه و آله برداشت تا از مرگ وى مطمئن شود و پس از اينكه از وفات وى مطمئن شد ، به سوى مردم خارج شد و ادعاهاى عمر را نادرست خواند . و به گروههاى سرگردانى كه فاجعهء درگذشت نجات دهندهء عظيمشان آنها را از سخن بازداشته بود ، روى كرد و گفت :\r\n( 4 ) « هر كس محمد را مىپرستيد ، محمد مرده است و هر كس خدا را\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغه 1 / 178 .\r\n","page_name":" 290 ","page_number":290},
  {"content":"\r\n\r\nمىپرستيد ، خداى زنده است و نمىميرد . و قول خداى تعالى را تلاوت كرد كه مىفرمايد :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 » .\r\n« و محمد جز پيامبرى نيست كه پيش از وى رسولان بوده‌اند ، آيا اگر بميرد و يا كشته شود ، شما به گذشتهء خود بازمىگرديد ؟ و هر كس به گذشته‌اش بازگردد ، هيچ زيانى به خداوند نمىرساند و خداوند به سپاسگزاران پاداش خواهد داد » .\r\n( 1 ) عمر ، درنگ نكرد و اعتراف و تصديق نمود و چنين گفت : به خدا جز اين نيست كه وقتى خبر درگذشت رسول خدا را شنيدم ، پايم شكسته شد و بر زمين افتادم و پاهايم قدرت حركتم را نداشتند » « 2 » .\r\n( 2 )\r\n\r\nچند نكتهء مهم\r\nاگر با دقت و تأمّل به اين اقدام شگفت‌انگيزى كه از شيخين صادر شد توجه كنيم ، چندين نكتهء مهم را در آن مىبينيم كه شايستهء توجه و بررسى هستند و آنها عبارتند از :\r\n( 3 ) 1 - عمر ، به شكلى قاطع و با اصرار تمام ، مرگ پيامبر صلّى اللّه عليه و آله را منكر شد و ادعا نمود كه آن حضرت به سوى پروردگارش رفته است همان‌گونه كه موسى بن عمران رفت و اينكه ناگزير به زمين بازمىگردد و ياوه‌سرايان در مورد مرگش را مجازات مىكند و بدون شك ، اين عمل ناشى از ايمان وى به زنده بودن\r\n\r\n\r\n","description":"","footnote":"\r\n( 1 ) آل عمران / 144 .\r\n( 2 ) كامل 2 / 324 .\r\n","page_name":" 291 ","page_number":291},
  {"content":"\r\n\r\nپيامبر صلّى اللّه عليه و آله نبوده ، بلكه ناشى از فرصت طلبى و در مسير رسيدن به هدفهاى سياسى بر حسب نقشه‌هايى بود كه نامداران حزب وى همچون ابو بكر و ابو عبيده آنها را برنامه‌ريزى كرده بودند . و از دلايل اين امر موارد زير است :\r\n( 1 ) الف - عمر ، شخصا از كسانى بوده كه مرگ پيامبر صلّى اللّه عليه و آله را انتظار مىكشيد و به اسامه مىگفت : « رسول خدا صلّى اللّه عليه و آله مىميرد و تو بر من امير باشى ؟ » ، اين در حالى بود كه رسول خدا صلّى اللّه عليه و آله زنده بود و وى از مرگ پيامبر مطمئن شد هنگامى كه آن حضرت صلّى اللّه عليه و آله از مرگ خويش با مسلمين سخن گفت و نشانه‌هاى نزديك شدن مرگش را - بنا به آنچه در مباحث پيشين گذشت - براى آنان بيان فرمود .\r\n( 2 ) ب - اينكه وى هنگام بيمارى پيامبر صلّى اللّه عليه و آله در برابر آن حضرت ايستاد و مانع شد آن حضرت چيزى را بنگارد كه امتش را از فتنه‌ها و گمراهى بازدارد و به آن حضرت گفت : « كتاب خداى براى ما كافى است » و طبيعى است كه وى اين حرف را موقعى بيان كرد كه از مرگ پيامبر صلّى اللّه عليه و آله مطمئن شده بود .\r\n( 3 ) ج - كتاب عظيم خدا اعلام نموده است كه هر انسانى ناگزير بايد جام مرگ را سر كشد . خداى تعالى فرموده :  كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ  « 1 » .\r\n« هر كسى مرگ را مىچشد و آنگاه به سوى ما بازمىگرديد » .\r\nو خداى تعالى در خصوص پيامبرش فرموده است :  إِنَّكَ مَيِّتٌ وَ إِنَّهُمْ مَيِّتُونَ  « 2 » .\r\n« همانا تو مىميرى و آنان هم مىميرند » .\r\n\r\n\r\n","description":"","footnote":"\r\n( 1 ) عنكبوت / 57 .\r\n( 2 ) زمر / 30 .\r\n","page_name":" 292 ","page_number":292},
  {"content":"\r\n\r\nو خداى تعالى فرمود : « و محمد نيست جز پيامبرى كه پيش از وى پيامبران بوده‌اند ، پس اگر بميرد و يا كشته شود به گذشتهء خود بازمىگرديد . . . » « 1 » .\r\nاين آيه‌ها در روز روشن و در تاريكى شب تلاوت مىشوند ، پس آيا عمر از آنها بىخبر بوده در حالى كه وى كتاب خدا را مىشنيد و هر بامداد و هر شامگاه با رسول خدا صلّى اللّه عليه و آله روبه‌رو مىشد ؟\r\n( 1 ) د - آرام شدن عمر و فرونشستن خيزش خروشانش هنگام آمدن يارش ابو بكر و تصديق بدون جرّ و بحث وى نسبت به گفتار ابو بكر هنگامى كه درگذشت پيامبر صلّى اللّه عليه و آله را اعلام كرد ، همه بدون شك ، اقتضا دارد كه وى تنها براى رسيدن به مقاصد و اهدافش دست به آن كار زده بود .\r\n( 2 ) 2 - اعلام عمر مبنى بر اينكه رسول خدا صلّى اللّه عليه و آله به زمين بازخواهد گشت و دست و پاى كسانى را كه در مورد مرگش ياوه‌سرايى كرده‌اند ، قطع خواهد كرد ، خالى از ضعف نبوده ؛ زيرا بريدن دست و پا و حكم اعدام ، تنها در مورد كسانى است كه از دين خدا خارج شوند و يا مفسد فى الارض باشند و گفتن اينكه پيامبر صلّى اللّه عليه و آله در گذشته است ، قطعا از مواردى نيست كه آن مجازات را مستوجب باشد .\r\n( 3 ) 3 - ابو بكر در سخنرانى خود كه وفات پيامبر صلّى اللّه عليه و آله را در آن اعلام كرد ، گفت : « هر كس محمد را مىپرستيد ، همانا محمد مرده است و هر كس خدا را مىپرستيد ، همانا خداوند زنده است و نمىميرد » و آنچه مسلّم است ، نقل نشده كه شخصى از مسلمين رسول خدا صلّى اللّه عليه و آله را مىپرستيده و يا اينكه او را به جاى خداوند به عنوان پروردگار انتخاب كرده باشد ، بلكه همهء مسلمين اجماع دارند\r\n\r\n\r\n","description":"","footnote":"\r\n( 1 ) آل عمران / 144 .\r\n","page_name":" 293 ","page_number":293},
  {"content":"\r\n\r\nكه آن حضرت ، بندهء خدا و فرستادهء اوست كه خداوند وى را براى وحى خويش انتخاب نموده و براى رسالتش برگزيده است .\r\n( 1 )\r\n\r\nغافلگير نمودن انصار\r\nهنگامى كه انصار در سقيفهء خويش در كار چاره‌جويى و رايزنى در امور خلافت و بيعت بودند ، « عويم بن ساعدهء اوسى و معن بن عدى » هم پيمان انصار كه از ياران ابو بكر و از اعضاى حزب وى در زمان رسول خدا صلّى اللّه عليه و آله بودند ، بدون اطلاع ، از كنگرهء آنان خارج شدند در حالى كه دلهايشان از كينه و دشمنى نسبت به سعد پر بود . آنها شتابان روانه شدند و ابو بكر و عمر را از آن باخبر ساختند . آنها به شدت نگران گشتند و همراه با ابو عبيدة بن جراح « 1 » و سالم غلام ابو حذيفه به سرعت حركت كردند و جمعى ديگر از مهاجرين به دنبال آنها رفته ، انصار را در محل تجمع خود ، گير آوردند .\r\n( 2 ) انصار ، سراسيمه و آشفته گشتند و رنگ از چهرهء سعد رفت و از اين ترسيد كه امر ( خلافت ) از دست آنها خارج شود ؛ زيرا از ناتوانى انصار و پراكندگى نيروها و شكنندگى وحدتشان آگاه بود ، چون وى كنگرهء آنان را از ترس مهاجرين ، مخفى و پنهان نگهداشته بود كه با ورود غير منتظرهء آنان ، همهء نقشه‌هايش بر باد رفته و همهء كوششهايش در گرفتن بيعت براى خود ، با شكست مواجه شد .\r\n\r\n\r\n","description":"","footnote":"\r\n( 1 ) طبرى ، تاريخ 3 / 62 .\r\n","page_name":" 294 ","page_number":294},
  {"content":"\r\n\r\n( 1 )\r\n\r\nسخنرانى ابو بكر\r\nپس از اينكه مهاجرين به كنگرهء انصار وارد شدند ، عمر خواست تا سخن آغاز نمايد ، ولى ابو بكر مانع او شد ؛ زيرا از تندى او با خبر بود و اين امر در چنين وضعيت تيره ، انباشته از دشمنيها و كينه‌ها به نتيجه نمىرسيد و بايد با شيوه‌هايى سياسى كاركشتگى و سخنان نرم براى كسب موقعيت استفاده شود ، پس ابو بكر لب به سخن گشود و آن قوم را مخاطب قرار داد و با لبخندهايى سرشار از ملاطفت و خوش‌رويى گفت :\r\n( 2 ) « ما مهاجرين نخستين مردم مسلمان هستيم و از نظر اصل و نسب ، گرامىترين آنها ، از نظر خانه‌ها در حد وسط مىباشيم و از نظر چهره‌ها زيباترين آنانيم و به رسول خدا صلّى اللّه عليه و آله از همهء آنان نزديكتريم و شما برادران ما در اسلام و شركاى ما در دين مىباشيد ، نصرت داديد و مواسات نموديد ، خداوند شما را پاداش نيك دهد ، پس ما اميران هستيم و شما وزيران مىباشيد . مردم عرب جز اين شاخه از قريش را پيرو نخواهند شد پس بر برادران مهاجرتان بخاطر آنچه خداوند آنان را به آن بر شما برترى داده است ، بد دل نشويد و من يكى از اين دو مرد ( يعنى عمر بن خطاب و ابو عبيدة بن جراح ) را براى شما پسنديده‌ام . . . » « 1 » .\r\n( 3 )\r\n\r\nبررسى و تحليل\r\nلازم است توقفى كوتاه براى دقت در اين سخنرانى داشته باشيم :\r\n1 - ابو بكر ، هيچ اهميتى به وفات پيامبر صلّى اللّه عليه و آله نداده است و اين بزرگترين\r\n\r\n\r\n","description":"","footnote":"\r\n( 1 ) طبرى ، تاريخ 3 / 62 .\r\n","page_name":" 295 ","page_number":295},
  {"content":"\r\n\r\nمصيبتى است كه مسلمين بدان دچار شده و فجيع‌ترين فاجعه‌اى كه دلها از پريشانى آن صدمه ديده است . و براى وى بهتر اين بود كه آنها را در وفات نجات دهندهء آنان تسليت گويد و احسان وى را يادآور شود و نيكوكارى او را در دين و دنيايشان به خاطر آورد و آنان را براى شركت در تشييع جنازهء مطهّر آن حضرت ، دعوت كند تا او را در آرامگاه ابديش به خاك سپارند و پس از آن به انعقاد كنگرهء عمومى كه همهء طبقات مردم مسلمان را در بر مىگرفت ، دعوت نمايد تا به ارادهء خويش آزادانه هر كه را بخواهند به عنوان خليفه براى خود برگزينند آن هم به فرض اينكه پيامبر صلّى اللّه عليه و آله كسى را به عنوان جانشين پس از خود تعيين نكرده باشد .\r\n( 1 ) 2 - منطق اين سخنرانى ، قدرت طلبى و منصب‌جويى است و به هيچ چيزى به غير از آن اهميتى نمىدهد و به انصار پيشنهاد مىدهد كه به نفع برادران مهاجرشان از خلافت دست بردارند و در امور مملكت با آنها رقابت ننمايند و آنها را نويد داده كه در برابر آنان ، وزرايشان باشند ، اما پس از اينكه امر ( خلافت ) براى وى مستقر گشت ، در حق آنان اجحاف نمود و هيچ منصبى از امور دولت خود را به آنان نسپرد و آنها را از همهء پستهاى حكومتى بر كنار ساخت .\r\n( 2 ) 3 - اين سخنرانى يكباره حق عترت پاك را ناديده گرفت كه آن معادل قرآن است و يا همچون كشتى نوح ، هر كس بر آن سوار شود ، نجات مىيابد و هر كس از آن بازماند ، غرق مىشود و فرو مىافتد ، بنا به آنچه پيامبر صلّى اللّه عليه و آله فرموده است .\r\n( 3 ) براى وى شايسته‌تر آن بود كه قدرى درنگ كند تا تجهيز پيامبر صلّى اللّه عليه و آله پايان يابد و نظر اهل بيت آن حضرت پرسيده شود تا خلافت ، صورتى شرعى پيدا كند و از آن به عنوان يك لغزش ياد نشود آن گونه كه عمر آن را توصيف نمود و گفت :\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n« همانا بيعت ابو بكر لغزشى بود كه خداوند مسلمين را از شرّ آن بازداشت » .\r\n( 1 ) « امام شرف الدين » مىگويد : « اگر فرض شود نصّى در مورد خلافت در خصوص شخصى از خاندان محمد صلّى اللّه عليه و آله وجود نداشته باشد و فرض شود آنان از نظر اصل و نسب يا اخلاق و جهاد و يا علم و عمل و يا ايمان و اخلاص برجسته نيستند و در هر فضيلتى پيشتاز نبوده بلكه همچون ديگر صحابه بوده‌اند ، آيا مانعى شرعى يا عقلى و يا عرفى وجود داشته كه انجام بيعت به بعد از فراغت آنان از تجهيز رسول خدا صلّى اللّه عليه و آله موكول شود و يا اينكه حفظ امنيت تا هنگام استقرار امر خلافت به يك فرماندهى نظامى موقت سپرده شود ؟ آيا اين تعداد از درنگ و تأمّل در مورد آن داغديدگان ، مناسب‌تر نبوده است ؟ در حالى كه آنان امانت پيامبر صلّى اللّه عليه و آله و بازماندهء آن حضرت نزد آنها بوده‌اند و خداى تعالى فرموده است :\r\n لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  « 1 » .\r\n« به حقيقت پيامبرى از خودتان براى شما آمده است كه آنچه شما را به زحمت اندازد بر او گران باشد ، بر شما دلسوز است و نسبت به مؤمنين ، رءوف و مهربان مىباشد .\r\n( 2 ) آيا از حق اين پيامبر كه رنج امّت بر او گران است و بر سعادت آن ، حريص و نسبت به آن ، رأفت و رحمت دارد ، نيست كه عترت وى رنجانيده نشود و اين گونه كه غافلگير شد ، غافلگير نشود ، در حالى كه زخم آن هنوز بهبودى نيافته و پيامبر به خاك سپرده نشده بود ؟ . . . » « 2 » .\r\n\r\n\r\n","description":"","footnote":"\r\n( 1 ) توبه / 128 .\r\n( 2 ) النص و الاجتهاد ، ص 79 - 80 .\r\n","page_name":" 297 ","page_number":297},
  {"content":"\r\n\r\n( 1 ) 4 - منطقى كه ابو بكر در مورد حقانيت مهاجرين از قريش در خلافت به آن استناد جست ، اين بود كه آنها از نظر خويشاوندى به رسول خدا صلّى اللّه عليه و آله نزديكتر و از ديگران به وى خويشاوندتر بودند و اين معيار در كاملترين وجه و تمامترين جنبه‌هايش در اهل بيت صلّى اللّه عليه و آله فراهم مىباشد ؛ زيرا آنان از همهء مردم به آن حضرت ، نزديكتر و خويشاوندتر بودند و چه گويا و شايسته است فرمودهء حضرت امام امير المؤمنين عليه السّلام كه فرمود : « احتجوا بالشجرة و اضاعوا الثمرة » .\r\n« آنها درخت را حجت قرار دادند و ثمره را ضايع نمودند » .\r\n( 2 ) و آن حضرت عليه السّلام ابو بكر را با اين گفتهء خود مورد خطاب قرار داد و فرمود :\r\n فان كنت بالقربى حججت خصيمهم * فغيرك اولى بالنبى و اقرب\r\nو ان كنت بالشورى ملكت امورهم * فكيف بها و المشيرون غيّب \r\n« اگر تو خويشاوندى را در برابر معارضان حجت قرار داده‌اى ، غير از تو ، به پيامبر شايسته‌تر و نزديكتر باشد » .\r\n« و اگر با شورا بر امور آنان مسلط شدى ، اين چگونه باشد در حالى كه افراد مورد مشورت ، غايب بوده‌اند ؟ » .\r\n( 3 ) و « كميت » مىگويد :\r\n بحقكم أمست قريش تقودنا * و بالفذ منها و الرديفين نركب\r\nو قالوا ورثناها أبانا و امنا * و ما ورثتهم ذاك أم و لا أب \r\n\r\n","description":"","footnote":"","page_name":" 298 ","page_number":298},
  {"content":"\r\n\r\n يرون لهم فضلا على الناس واجبا * سفاها و حق الهاشميين اوجب « 1 » \r\n« با حق شماست كه قريش رهبر ما شدند و با هر كلمه‌اى از آنان دو پشته سوار مىشويم » .\r\n« و گفتند ما آن را به پدر و مادرمان ارث داده‌ايم در حالى كه نه مادر و نه پدر آن را از آنها ارث نبرده‌اند » .\r\n« براى خود بر مردم حقى را بىخردانه واجب مىبينند در حالى كه حق هاشميان ، واجب‌تر است » .\r\n( 1 ) امام عليه السّلام در حديثى ، از شدت نزديكى خود نسبت به پيامبر صلّى اللّه عليه و آله و بعضى از موهبتهايش سخن گفته و فرموده است : « به خدا قسم من برادر ( يعنى برادر پيامبر صلّى اللّه عليه و آله ) ، ولى ، عموزاده و وارث علم او هستم ، پس چه كسى از من نسبت به او شايسته‌تر باشد ؟ . . . » .\r\nآن قوم ، در پى طمعها و هواهاى خود رفتند و براى رسيدن به قدرت و دستيابى به امتيازات آن ، يكديگر را هلاك نمودند و از آنچه پيامبر صلّى اللّه عليه و آله آنها را بدان ملزم ساخت از تمسك به عترتش و عدم تقدم بر آنها و وجوب مراعات آن در هر چيزى ، روى گردانيدند .\r\n( 2 )\r\n\r\nبيعت با ابو بكر\r\nابو بكر ، در سخنرانى گذشته‌اش موفق شد و به وسيلهء آن ، وضعيت موجود را در اختيار گرفت ؛ زيرا در آن سخنرانى ، انصار را ستود و جهاد\r\n\r\n\r\n","description":"","footnote":"\r\n( 1 ) الهاشميات ، ص 31 - 33 .\r\n","page_name":" 299 ","page_number":299},
  {"content":"\r\n\r\nو كوشش‌هايشان در راه اسلام را بزرگ شمرد و بدين وسيله آتش قيام را در دل آنان فرونشاند همچنانكه آنان را به حكومت اميدوار ساخت و آنها را وزير قرار داد و آنچه را در دل آنها از استبداد مهاجرين در امر خلافت و كسب قدرت فردى بود ، از بين برد و به آنان فهماند كه وى از اين جهت مهاجرين را بر آنان مقدم داشت كه مردم عرب غير از آنان را پيروى نمىكنند و مانند اين بود كه اين مسألهء بزرگ اسلامى تنها از مسائل مردم عرب مىباشد و بقيهء مسلمين ، حقى در آن ندارند ! ! ( 1 ) و اين نكتهء برجسته‌اى است كه ابو بكر به آن توجه نمود و آن اينكه وى خود را در اين امر حاكم قرار داد و خود را از همهء طمعهاى سياسى بر كنار نشان داد و بدين وسيله بر نفوس انصار مسلط شد و دلها و عواطفشان را به دست آورد . . .\r\nسپس عمر به سخن آمد و گفتار دوستش را تأييد نمود و گفت : « هيهات كه دو نفر در يك موضع فراهم آيند . به خدا قسم مردم عرب راضى نخواهند شد كه شما را امارت دهند در حالى كه پيامبرشان از غير شما باشد ، ولى مردم عرب امتناع نخواهند كرد كه امر خود را به كسانى بسپارند كه نبوت در آنها بود و ولى امرشان نيز از آنها باشد و ما در اين مورد بر هر كسى كه خوددارى كند ، حجتى آشكار و قدرتى بارز داريم ، چه كسى با ما در سلطهء محمد و امارت وى با ما به نزاع بر مىخيزد ؟ در حالى كه ما اولياى او و عشيرهء وى هستيم مگر كسى كه باطل را بخواهد يا به گناه دست يازد و خود را به هلاكت افكند ! . . . » .\r\n( 2 ) در اين سخن ، چيز جديدى نيست جز تأكيدى بر آنچه ابو بكر گفته بود در اينكه مهاجرين در خلافت پيامبر صلّى اللّه عليه و آله شايسته‌ترند و آنان اولياى و عشيرهء وى هستند .\r\n( 3 ) « استاد محمد گيلانى » مىگويد : « وى به خويشاوندى مهاجرين نسبت به\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nپيامبر با آنان محاجّه نمود و با وجود اين واجب ، عدالت اقتضا مىكرد كه خلافت براى على بن أبي طالب باشد مادام كه خويشاوندى به عنوان مدركى براى به دست گرفتن ميراث پيامبر به كار گرفته شده بود ؛ زيرا عباس ، نزديكترين مردم به پيامبر و مستحق‌ترين مردم در خلافت بود ، ولى وى اين حق خود را به على واگذاشت و از اينجا بود كه در اين منصب ، حق تنها براى على بود » « 1 » .\r\n( 1 ) « حباب » به سخن آمد و به عمر پاسخ داد و گفت : « اى گروه انصار ! اختيار خود را به دست گيريد و به گفتار اين شخص و يارانش گوش ندهيد تا سهم شما را از اين امر نابود كنند ، پس اگر آنان خواستهء شما را نپذيرفتند ، آنان را از اين سرزمين بيرون برانيد و در اين امور بر آنها مسلط شويد كه سوگند به خدا ! شما به اين امر از آنها شايسته‌تريد ؛ زيرا با شمشيرهاى شما بود كه مردم به اين دين وارد شدند از آنها كه ايمان آوردند و قبلا عقيده‌اى نداشتند ، من پناهگاه شايسته و انديشمند تواناى آنم ، من شير بچه‌اى در كنام شيرم ، به خدا اگر بخواهيد آن را همچون گذشته ، تنه‌اى بدون برگ خواهم ساخت ، به خدا قسم هر كس بر آنچه مىگويم پاسخى مخالف دهد ، بينيش را با شمشير درهم مىكوبم . . . » .\r\n( 2 ) اين سخن ، سرشار از خشونت ، تهديد ، دعوت به جنگ و تبعيد مهاجرين از يثرب است ، همچنانكه به خودستايى و افتخار به شجاعت خود ، توجه داشت .\r\nعمر او را پاسخ گفت و بر وى فرياد كشيد : « در آن صورت خداوند تو را مىكشد » .\r\nحباب به وى گفت : « بلكه تو را مىكشد » .\r\n\r\n\r\n","description":"","footnote":"\r\n( 1 ) اثر تشيّع در ادبيات عرب ، ص 5 .\r\n","page_name":" 301 ","page_number":301},
  {"content":"\r\n\r\n( 1 ) ابو بكر از دگرگون شدن اوضاع ترسيد ، پس روى به انصار كرد و دو دوست خود « عمر و ابو عبيده » را براى خلافت نامزد كرد ، ولى عمر به سوى وى شتافت و با چرب‌زبانى به وى گفت : « آيا اين شدنى است در حالى كه تو زنده باشى ؟ هيچ كس تو را از جايگاهى كه رسول خدا صلّى اللّه عليه و آله تو را در آن قرار داده است ، عقب نمىبرد » .\r\n( 2 ) بعضى از محققين مىگويند : نمىدانيم كه رسول خدا صلّى اللّه عليه و آله چه وقت او را مقام داده و يا در مورد وى اشاره‌اى نموده باشد ، بلكه وى همراه بقيهء برادران مهاجرش به عنوان سرباز در سپاه اسامه بوده است و اگر پيامبر وى را براى منصب خلافت نامزد كرده و او را علم و مرجعى براى امّت قرار داده بود ، وى را همراه خود در يثرب باقى مىگذاشت و او را به سوى ميدانهاى جهاد گسيل نمىداشت ، آن هم در زمانى كه آن حضرت صلّى اللّه عليه و آله در ساعتهاى پايانى زندگانى خود بود .\r\n( 3 ) به هر حال ، اعضاى حزب وى از ترس اينكه مبادا حوادث ، دگرگون شوند با سرعتى برق‌آسا به بيعت با وى پرداختند . پس عمر ، بشير ، اسيد بن حضير ، عويم بن ساعده ، معن بن عدى ، ابو عبيدة بن جراح ، سالم غلام ابو حذيفه و خالد بن وليد با وى بيعت نمودند و اين عدّه براى واداشتن مردم و اجبار آنان به بيعت با او سخت كوشيدند و عمر بن خطاب از همهء آنان در اين راه كوشاتر بود و با هيجان‌زدگى ، دست به كار شد و با آب و تاب ، به شدت فعال بود و مردم را براى بيعت ، به پيش مىراند در حالى كه چوب‌دستيش نقش فعّالى در صحنه داشت . او شنيد كه انصار مىگفتند : « سعد را كشتيد » .\r\n( 4 ) عمر به شدت و با خشونت گفت : « او را بكشيد ، خداى او را بكشد كه او\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nفتنه‌انگيز است » « 1 » .\r\n( 1 ) نزديك بود سعد را بكشند در حالى كه وى بسترى و دردآلود بود . او را به منزلش بردند در حالى كه دست تهى بود و آرزوهايش بر باد رفته و رؤياهايش نابود گشته بود .\r\n( 2 ) هنگامى كه بيعت ابو بكر انجام شد ، افراد حزب وى ، او را به سوى مسجد رسول خدا صلّى اللّه عليه و آله بردند همچنانكه عروسان را به زفاف مىبرند « 2 » در حالى كه پيامبر صلّى اللّه عليه و آله همچنان در بستر مرگ آرميده و هنوز در خاك نيارميده بود تا از چشم آنان پنهان شود و حضرت امام امير المؤمنين عليه السّلام به تجهيز آن حضرت پرداخته بود .\r\n( 3 ) هنگامى كه حضرت امير عليه السّلام از بيعت ابو بكر آگاه شد ، اين قول شاعر را بر زبان آورد :\r\n و اصبح اقوام يقولون ما اشتهوا * و يطغون لما غال زيدا غوائل « 3 » \r\n« اقوامى به گفتن آنچه دوست مىداشتند مشغول شده و سر به طغيان برداشتند آنگاه كه زيد را حوادثى سهمگين دربرگرفته بود » .\r\n( 4 ) بيعت با ابو بكر با اين سرعت برق‌آسا انجام شد و در اين بيعت ، عترت پاك ناديده گرفته شد و توجهى به آن صورت نگرفت و از آن روز با همهء انواع مصيبتها و نكبتها رو به رو گرديد و فاجعهء كربلا و ديگر فجايعى كه بر اهل بيت عليهم السّلام وارد شد ، چيزى جز شاخه‌هايى جدا شده از روز سقيفه نبود بر حسب آنچه محققان بر آن تأكيد نموده‌اند .\r\n\r\n\r\n","description":"","footnote":"\r\n( 1 ) العقد الفريد 5 / 12 .\r\n( 2 ) ابن ابى الحديد ، شرح نهج البلاغة 2 / 8 .\r\n( 3 ) همان ، ص 8 .\r\n","page_name":" 303 ","page_number":303},
  {"content":"\r\n\r\n( 1 )\r\n\r\nشادى قريشيان\r\nهنگامى كه حكومت به ابو بكر رسيد ، قريش شادمان گشته اين امر را براى خود يك پيروزى به حساب آوردند ؛ زيرا آمال و رؤياهاى آنان محقق گشته بود .\r\n« ابو عبرهء قرشى » شادى قريش را با اين گفتهء خود ، چنين بيان مىكند :\r\n شكرا لمن هو بالثناء حقيق * ذهب اللجاج و بويع الصديق\r\nمن بعد ما زلّت بسعد نعله * و رجا رجاء دونه العيوق\r\nان الخلافة فى قريش ما لكم * فيها و رب محمد معروق « 1 » \r\n« سپاس آن را كه شايستهء ستايش است ، لجاجت رفت و با صدّيق ، بيعت شد ! » .\r\n« پس از آنكه پاى سعد لغزيد و اميدى داشت كه ستارهء عيوق از آن پايين‌تر است ! » .\r\n« خلافت در قريش است ، شما را در آن ، سوگند به خداى محمد ! سهمى نيست » .\r\nدر اين شعر ، از انصار بدگويى شده و از محروم شدن آنان از خلافت ، بسيار اظهار شادمانى گشته است . . .\r\n( 2 ) و از جمله كسانى كه از بيعت ابو بكر اظهار شادمانى نموده‌اند ، « عمرو عاص » بوده كه در آن وقت در مدينه حضور نداشت و در سفر بود ، هنگامى كه از سفر بازگشت و شنيد كه با ابو بكر بيعت شده است ، گفت :\r\n قل لأوس اذا جئتها * و قل اذا ما جئت للخزرج \r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغة 2 / 8 . الموفقيات ، ص 579 - 580 .\r\n","page_name":" 304 ","page_number":304},
  {"content":"\r\n\r\n تمنيتم الملك فى يثرب * فانزلت القدر لم تنضج « 1 » \r\n« به اوس بگوييد هرگاه به نزد آنها رفتى و به خزرج بگو هر وقت بر آنها وارد شدى » .\r\n« در يثرب آرزوى حكومت كرديد ولى ديگ پيش از پخته شدن ، پايين آورده شد » .\r\n( 1 ) سرور و شادى ، همهء قبايل قريش را در برگرفت و آنان در حمايت از حكومت ابو بكر ، موضع گرفتند و هنگامى كه خبر رحلت پيامبر صلّى اللّه عليه و آله به مكه رسيد ، خواستند اعلام ارتداد نموده از اسلام خارج شوند ، ولى هنگامى كه از خلافت ابو بكر آگاه شدند ، اطاعت نموده و خرسندى و شادمانى خود را ابراز نمودند .\r\n( 2 )\r\n\r\nموضعگيرى ابو سفيان\r\n« ابو سفيان » به مخالفت با حكومت ابو بكر برخاست و به سوى حضرت امير المؤمنين عليه السّلام رفت و آن حضرت را به نبرد با ابو بكر تشويق نمود و به او وعدهء يارى داد و گفت : « من گرد و خاكى را مىبينم كه چيزى جز خون آن را فرو نمىنشاند ، اى خاندان عبد مناف ! ابو بكر را چه به كارهايتان ؟ كجايند آن دو مستضعف ؟ كجايند آن دو ذليل ؟ على و عباس را مىگويم ! چرا اين امر در كمترين خاندان قريش باشد ؟\r\n( 3 ) سپس به حضرت على عليه السّلام گفت : دست خود را باز كن تا با تو بيعت كنم كه سوگند به خداوند ! اگر بخواهى ، زمين را بر عليه وى پر از سواره و پياده مىسازم .\r\n\r\n\r\n","description":"","footnote":"\r\n( 1 ) همان .\r\n","page_name":" 305 ","page_number":305},
  {"content":"\r\n\r\nآنگاه شعر متلمس را خواند :\r\n و لن يقيم على خسف يراد به * الا الاذلان عير الحى و الوتد\r\nهذا على الخسف مربوط برمته * و ذا يشج فلا يبكى له احد \r\n« هيچ كس بر آنچه از نابودى برايش خواسته شده است پايدار نمىماند جز آن دو ذليل كه الاغ محله و ميخ باشند » .\r\n« اين يك با تمام وجود در زمين فرو مىرود و آن يك زخمى مىشود و كسى بر او نمىگريد » .\r\n( 1 ) ابو سفيان ، عامل قبيله‌اى را براى ايجاد شورش و آشوب بر ضد حكومت ابو بكر به كار گرفت ، ولى امام انگيزه‌هايش را مىدانست و خصلتهايش را مىشناخت ، پس به وى پاسخ مثبت نداد بلكه به وى پاسخ رد داد و با گفتارى خشن به وى فرمود :\r\n« به خدا تو با اين سخن ، جز فتنه چيزى را نخواسته‌اى و تو ، به خدا سوگند ! مدتها براى اسلام شرّ مىخواسته‌اى و ما به نصيحت تو نيازى نداريم . . . » « 1 » .\r\n( 2 ) ابو سفيان ، همچنان به فتنه‌جويى خود ادامه داد و امام را براى اعلام قيام بر ضد ابو بكر ، فرا مىخواند و چنين مىسرود :\r\n بنى هاشم لا تطمعوا الناس فيكم * و لا سيما تيم بن مرة او عدى\r\nفما الامر الّا فيكم و اليكم * و ليس لها الا ابو حسن على\r\nابا حسن فاشدد بها كف حازم * فإنك بالامر الذي يرتجى على « 2 » \r\n\r\n\r\n","description":"","footnote":"\r\n( 1 ) ابن اثير ، تاريخ 2 / 326 .\r\n( 2 ) ابن ابى الحديد ، شرح نهج البلاغه 2 / 7 .\r\n","page_name":" 306 ","page_number":306},
  {"content":"\r\n\r\n« اى بنى هاشم ! مردم را در خود طمع ندهيد ، خصوصا خاندان تيم بن مره يا خاندان عدى را » .\r\n« امر ( خلافت ) جز در ميان شما و براى شما نيست و براى آن ، كسى جز ابو الحسن على ، شايسته نيست » .\r\n« اى ابو الحسن ! براى آن همّت گمار كه تو براى كارى كه مورد انتظار است بلند مرتبه هستى » .\r\n( 1 ) آنچه مسلم است ، اين است كه مخالفت ابو سفيان از روى ايمان وى به حق امام عليه السّلام نبوده بلكه امرى ظاهرى بوده كه توطئه بر ضد اسلام و ستم بر آن را مدّ نظر داشته است و امام از او روى برگرداند و به عواطف دروغينش اهميتى نداد ؛ زيرا رابطهء ابو بكر با ابو سفيان بسيار محكم بوده و بخارى روايت كرده است كه ابو سفيان بر جمعى از مسلمين گذشت كه ابو بكر ، سلمان ، صهيب و بلال از جملهء آنان بودند . بعضى از آنان گفتند : « آيا شمشيرهاى خدا از گردن ( اين ) دشمن خدا ، بهرهء خود را نگرفته‌اند ؟ » .\r\n( 2 ) ابو بكر ، آنان را با سخنانى درشت منع نمود و به آنها گفت : « آيا اين را به شيخ قريش و سرور آنها مىگوييد ؟ ! » .\r\nو شتابان به سوى پيامبر صلّى اللّه عليه و آله رفت و آن حضرت را از گفتار آن قوم باخبر ساخت ، پس پيامبر صلّى اللّه عليه و آله به وى پاسخ داد و فرمود : « اى ابو بكر ! شايد آنان را خشمگين ساخته باشى ؟ اگر آنها را خشمگين نموده باشى ، خداوند را خشمگين كرده‌اى » « 1 » .\r\n( 3 ) اين مطلب ، ارتباط محكم ميان آن دو را نشان مىدهد ، در حالى كه ابو بكر\r\n\r\n\r\n","description":"","footnote":"\r\n( 1 ) بخارى ، صحيح 2 / 362 مسلم ، صحيح 4 / 1947 . احمد ، مسند 5 / 64 .\r\n","page_name":" 307 ","page_number":307},
  {"content":"\r\n\r\nدر زمان خلافتش در دلجويى از ابو سفيان ، و جلب دوستيش كوشش نمود و او را حكمران منطقهء فاصل ميان آخرين حد حجاز و نجران نمود « 1 » همچنانكه پسرش يزيد را به عنوان حاكم شام تعيين نمود و از همان روز ، ستارهء امويان بالا گرفت و آنان قدرت يافتند .\r\n( 1 )\r\n\r\nشكست انصار\r\nستارهء انصار ، رو به افول نهاد و آرزوهايشان برباد رفت و ذلّت و خوارى بر آنها دست يافت . « حسان بن ثابت » نوميدى آنها را با اين گفتهء خويش بيان كرده است :\r\n نصرنا و آوينا النبى و لم نخف * صروف الليالى و البلاء على و جل\r\nبذلنا لهم انصاف مال اكفنا * كقسمة ايسار الجزور من الفضل\r\nفكان جزاء الفضل منا عليهم * جهالتهم حمقا و ما ذاك بالعدل « 2 » \r\n« پيامبر را يارى و پناه داديم و از حوادث سهمگين و بلاها نترسيدم » .\r\n« براى آنها نيمى از اموال خود را بخشيديم آن گونه كه گوشت اضافه ماندهء شتر را مىبخشند » .\r\n« پس پاداش نيكى ما بر آنها اين بود كه به نادانى ، ما را ناديده گرفتند و اين عادلانه نبوده است » .\r\n( 2 ) انصار ، در بيشتر روزگار خلفا ، با خوارى فراوان روبه‌رو شدند و براى آنان خطاى بزرگشان در كوتاهى در مورد حق امير المؤمنين عليه السّلام مشخص گرديد و اينكه آنان خود را در گمراهيهاى هولناكى از اين زندگى افكنده بودند .\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغة 6 / 10 - 11 .\r\n( 2 ) همان 2 / 10 .\r\n","page_name":" 308 ","page_number":308},
  {"content":"\r\n\r\n( 1 )\r\n\r\nموضع اهل بيت عليهم السّلام\r\nمورخان اتفاق دارند كه موضعگيرى اهل بيت عليهم السّلام در برابر خلافت ابو بكر همراه با ناخشنودى بوده است ؛ زيرا آنان هيچ شكى نداشتند كه آنها به امر خلافت از ديگران شايسته‌تر و اولى هستند ، چون آنان نزديكترين و خويشاوندترين مردم نسبت به پيامبر خدا صلّى اللّه عليه و آله بودند ، علاوه بر اينكه شايستگيهايى بىنظير و قدرت تحمل مسئوليت و رهبرى امّت به فراوانى در وجود آنان بوده است ، ولى آن قوم به آنها توجهى نكردند و عمدا جايگاه آنها نسبت به رسول خدا صلّى اللّه عليه و آله را ناديده گرفتند و با خشونت زياد با آنان روبه‌رو شدند ، امرى كه موجب گرديد تا امّت ، دچار تفرقه شود و در همهء مراحل تاريخ ، گرفتار مصيبتها و بلاها گردد .\r\n( 2 )\r\n\r\nخوددارى امام عليه السّلام از بيعت\r\nامام امير مؤمنان عليه السّلام با بيعت ابو بكر به شدت مخالفت نمود و آن را تجاوزى آشكار بر ضد خود دانست ؛ زيرا آن حضرت مىدانست كه جايگاهش در امر خلافت همچون جايگاه قطب محور آسياب است ؛ آن جايگاه بلندى كه سيل از آن سرازير گردد و پرندگان به بلنداى آن نرسند ، آن گونه كه خود تعبير فرموده‌اند .\r\n( 3 ) آن حضرت ، گمان نمىكرد كه آن قوم ، اين امر را دچار تشويش سازند و از اهل بيت پيامبرشان دور نمايند و آنجا كه عمويش عباس به سوى آن حضرت شتافت و گفت : « اى برادر زاده ! دستت را پيش بياور با تو بيعت كنم تا مردم\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبگويند : عموى رسول خدا صلّى اللّه عليه و آله با عموزادهء رسول خدا بيعت نمود ، در آن صورت حتى دو نفر هم در مورد تو اختلاف نخواهند كرد » .\r\nامام عليه السّلام به وى فرمود : « و چه كسى غير از ما اين امر را طلب مىكند ؟ » « 1 » .\r\n( 1 ) « دكتر طه حسين » در اين مورد چنين اظهار نظر كرده ، مىگويد : « عباس به بررسى اين امر پرداخت و برادرزاده‌اش را براى وراثت قدرت ، شايسته‌تر از خويش يافت ، زيرا وى تربيت‌شدهء پيامبر و داراى سابقه در اسلام و صاحب امتيازات برجسته در همهء حوادث بود و چون پيامبر ، وى را برادر خويش مىخواند تا اينكه ام ايمن روزى به شوخى به وى گفت : او را برادر خود مىخوانى و دخترت را به ازدواج وى در مىآورى ؟ ! و از اين جهت كه پيامبر به وى فرمود : « تو نسبت به من در منزلت هارون نسبت به موسى هستى جز اينكه پس از من پيامبرى نخواهد بود » .\r\nو روزى به مسلمين فرمود : « هر كه من مولاى اويم ، على مولاى اوست » .\r\nبدين جهت بود كه عباس بعد از وفات پيامبر ، به سوى برادرزادهء خويش آمد و به او گفت : « دست خود را بگشاى تا با تو بيعت كنم » « 2 » .\r\n( 2 ) امام عليه السّلام خشمگينانه از بيعت با ابو بكر خوددارى ورزيد و تأسف و اندوه خود را از نابود شدن حقش و از استبداد آن قوم در امر خلافت ، اعلام فرمود و اينكه آنان به وى اعتنايى ننمودند . در نهج البلاغه ، از كلام شيواى آن حضرت ، اشاراتى گويا وجود دارد كه اين مطلب را مورد توجه قرار داده است .\r\n\r\n\r\n","description":"","footnote":"\r\n( 1 ) الامامة و السياسة 1 / 12 .\r\n( 2 ) على و فرزندانش ، ص 19 .\r\n","page_name":" 310 ","page_number":310},
  {"content":"\r\n\r\n( 1 )\r\n\r\nاجبار نمودن على عليه السّلام براى بيعت\r\nنظر قوم بر اين قرار گرفت كه امام عليه السّلام را به بيعت با ابو بكر مجبور و وادار سازند ! پس گروهى از مأموران را فرستادند و خانهء آن حضرت را محاصره نموده و او را از آن با بىاحترامى خارج ساختند و نزد ابو بكر بردند . آن قوم به شدّت بر او فرياد كشيدند : « با ابو بكر بيعت كن ! » .\r\n( 2 ) امام با منطق سرشارش در حالى كه از جبروت و قدرت آنان بيمناك نبود ، به آنان پاسخ داد : « من به اين امر از شما شايسته‌تر هستم . با شما بيعت نمىكنم در حالى كه شما به بيعت با من سزاوارتر هستيد . اين امر را از انصار گرفتيد و براى آنان نزديكى به پيامبر صلّى اللّه عليه و آله را حجت قرار داديد و اينك آن را از ما اهل بيت ، غاصبانه مىگيريد ! ! مگر شما در برابر انصار مدّعى نشديد كه از آنها نسبت به اين امر اولى هستيد ، زيرا محمد صلّى اللّه عليه و آله از شما بوده است و آنان رهبرى را به شما دادند و فرماندهى را به شما سپردند ؟ و من شما را حجتى مىآورم به همان گونه كه شما براى انصار حجت آورديد . ما به رسول خدا زنده و مرده ، اولى هستيم ، پس به ما انصاف دهيد اگر ايمان داشته باشيد و در غير اين صورت ، ستم را پيشه كنيد در حالى كه خود مىدانيد . . . » .\r\n( 3 ) امام عليه السّلام با اين القاى حجت برجسته ، مسائل را روشن ساخت و بر اينكه آن حضرت به امر خلافت شايسته‌تر و اولى از آنان مىباشد ، دليل آورد ؛ زيرا وى به پيامبر صلّى اللّه عليه و آله نزديكتر و مقربتر از ديگران است و نزديكى به پيامبر صلّى اللّه عليه و آله همان چيزى است كه آن قوم براى غلبه بر انصار به آن دست يازيدند در حالى كه اين امر در امام بيش از ديگران فراهم بوده است از اين جهت كه وى عموزادهء پيامبر صلّى اللّه عليه و آله و داماد آن حضرت مىباشد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n( 1 ) فرزند خطاب ، پس از اينكه حجتى براى پاسخ به امام در اختيار نداشت ، از جاى خود برخاست و راه خشونت در پيش گرفت و گفت : « تو رها نمىشوى تا اينكه بيعت نمايى ! » .\r\n( 2 ) امام ، پاسخى محكم به وى داد و فرمود : « شيرى را بدوش كه بهره‌اى از آن ، تو را باشد و امروز ، وضع او را محكم ساز كه فردا آن را به تو بازگرداند » .\r\nامام ، راز هيجان و انگيزهء فرزند خطاب را آشكار ساخت ، زيرا وى اين موضعگيرى سخت در برابر امام را اتخاذ نكرد مگر براى اينكه خلافت و امور مملكت بعد از ابو بكر به وى برسد . آنگاه امام ، خروشيد و چنين غرّيد : « به خدا قسم اى عمر ! گفتهء تو را نمىپذيرم و با وى بيعت نمىكنم » .\r\n( 3 ) ابو بكر ، ترسيد كه اوضاع دگرگون شود و از خشم امام بيمناك گشت ، پس روى به آن حضرت كرد و با گفتارى نرم ، وى را مخاطب قرار داد و گفت : « اگر بيعت نكنى ، تو را مجبور نمىسازم » .\r\n( 4 ) « ابو عبيده » نيز روى به آن حضرت كرد و كوشيد تا شعلهء انقلابش را خاموش كند و دوستيش را جلب نمايد ، پس گفت : « اى عموزاده ! تو جوان هستى و اينان پيران قوم تو هستند . تو تجربه و آشنايى آنان به امور را دارا نيستى و من نمىبينم ابو بكر را مگر اينكه بر اين امر از تو قوىتر باشد و بيش از تو قدرت تحمل و انجام آن را داشته باشد . پس اين امر را به ابو بكر بسپار ؛ زيرا اگر تو زنده بمانى و زندگيت ادامه يابد ، براى اين امر ، شايسته و برازنده باشى به جهت فضل ، دين ، علم ، فهم ، سابقه ، نسب و داماديت . . . » .\r\n( 5 ) اين خدعه و نيرنگ ، دردها و ناخشنوديها را در دل امام برانگيخت و روى به مهاجرين كرد و آنان را به ياد فداكاريها و فضايل اهل بيت عليهم السّلام انداخت و فرمود : « خداى را ! خداى را ! اى گروه مهاجرين ! . . . قدرت محمد در ميان\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nعرب را از خانه و كاشانه‌اش به سوى خانه‌ها و كاشانه‌هايتان بيرون نبريد و اهل بيتش را از جايگاه و حقشان در ميان مردم ، دور نسازيد . . . به خدا سوگند ! اى گروه مهاجرين ! ما شايسته‌ترين مردم هستيم ؛ زيرا ما اهل بيت هستيم و به اين امر از شما شايسته‌تريم . آيا قارى كتاب خدا و فقيه در دين خدا ، عالم به سنتهاى رسول خدا ، بر عهده‌گيرندهء امور مردم ، دور كنندهء بدى از آنها ، قسمت كنندهء ميان آنها به تساوى ، در ميان ما نبوده است ؟ به خدا در ميان ما بوده ، پس از هوا پيروى نكنيد كه از راه خدا گمراه مىشويد و از حق ، هر چه بيشتر دور مىگرديد . . . » « 1 » .\r\n( 1 ) اگر آنها به نداى امام پاسخ مثبت مىدادند كه ضامن حتمى صلاح امّت و نگهدارندهء آن از لغزش و انحراف در زمينه‌هاى عقيدتى و ديگر زمينه‌ها بود ، امّت را از عواقب شوم بسيارى ، بر كنار مىساختند ، ولى هيهات كه انسان از گذشته‌هاى دور در پى شهوتها و طمعكاريهايش روان گشت و همه چيز را در راه آن ، قربانى ساخت .\r\nبه هر حال ، آن قوم ، منطق امام را نشنيدند و آن را ناديده گرفتند و منافع خاص خود را بر هر چيزى مقدم داشتند .\r\n( 2 )\r\n\r\nاقدامات سهمگين\r\nسياست ابو بكر بر اين قرار گرفت كه اقدامات سهمگينى را بر ضد امام عليه السّلام به كار گيرد و از همهء وسايلى كه موجب تضعيف جبههء آن حضرت و غلبهء بر او را سبب مىشد ، استفاده كند ؛ زيرا آن حضرت ، سمبل مخالفت با حكومت وى بود و اكثريت قاطع انصار به سوى آن حضرت متمايل بودند و دوست داشتند كه وى ،\r\n\r\n\r\n","description":"","footnote":"\r\n( 1 ) الامامة و السياسة 1 / 18 - 19 .\r\n","page_name":" 313 ","page_number":313},
  {"content":"\r\n\r\nزمام حكومت را به دست گيرد . در اينجا به بعضى از وسايلى كه حكومت ابو بكر به كار گرفت ، اشاره مىشود :\r\n( 1 )\r\n\r\nمحاصرهء اقتصادى\r\n« محاصرهء اقتصادى » يكى از مطمئن‌ترين ، دقيق‌ترين و موفق‌ترين راهها براى خنثى نمودن حركت مخالف و نابود كردن آن است ؛ زيرا مال و ثروت در همهء دوره‌هاى تاريخى ، وسيلهء فعّالى بوده كه جبههء مخالف براى واژگونى نظام حاكم بر آن ، تكيه نموده است و دولتها در همهء نقاط جهان ، اين راه را در پيش مىگيرند و اموال دشمنان خود را مصادره مىنمايند و يا اينكه آنها را از تصرف در اموالشان ممنوع مىسازند تا مبادا آن داراييها را براى براندازى حكومت ، به كار گيرند .\r\n( 2 ) ابو بكر ، در اين امر ، كوشش نمود و محاصرهء اقتصادى را در مورد امام ، اعمال كرد تا قدرت قيام در برابر او را نداشته باشد . وى ، اين اقدامات را به عمل آورد :\r\n( 3 )\r\n\r\nالف - ساقط نمودن خمس\r\n« خمس » ، حق واجبى براى خاندان رسول خدا صلّى اللّه عليه و آله مىباشد كه نصّ قرآن كريم بر آن آمده و خداى متعال فرموده است :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ  « 1 » .\r\n\r\n\r\n","description":"","footnote":"\r\n( 1 ) انفال / 41 .\r\n","page_name":" 314 ","page_number":314},
  {"content":"\r\n\r\n« . . . و بدانيد كه هر چه را به غنيمت گيرند ، خمس آن براى خداست و براى پيامبر و خويشان و يتيمان و مسكينان و ابن السبيل ، اگر به خدا ايمان آورده باشيد و به آنچه بر بندهء خود نازل نموديم ، روز فرقان ، روزى كه دو گروه در برابر هم مصاف نمايند و خداوند بر هر چيزى تواناست » .\r\n( 1 ) مسلمين ، اجماع دارند كه پيامبر صلّى اللّه عليه و آله سهمى از خمس را به خود اختصاص مىداد و سهم ديگرى از آن را به خويشان خود مخصوص مىساخت و اين سيرهء آن حضرت بود تا هنگامى كه خداوند آن حضرت را به رفيق اعلى اختيار فرمود .\r\nو هنگامى كه ابو بكر به قدرت رسيد ، سهم پيامبر صلّى اللّه عليه و آله و سهم خويشاوندانش را ساقط نمود و بنى هاشم را از آن بازداشت و آنها را همانند ديگران قرار داد « 1 » .\r\nبضعهء رسول و گل آن حضرت ، يعنى حضرت فاطمهء زهرا عليها السّلام به وى پيغام داد تا آنچه را از خمس خيبر باقى مانده است به وى بپردازد ، ولى وى از اينكه چيزى به آن حضرت بپردازد ، خوددارى نمود « 2 » و شبح فقر را بر خاندان پيامبر صلّى اللّه عليه و آله سايه‌افكن ساخت و مهمترين منابع اقتصادى را كه خداوند براى آنان فرض نموده بود ، از آنها بازداشت .\r\n( 2 )\r\n\r\nب - استيلا بر تركهء پيامبر صلّى اللّه عليه و آله\r\nابو بكر ، تمام ما ترك پيامبر صلّى اللّه عليه و آله را كه مىتوانست وسيلهء امرار معاش باشد ، در اختيار گرفت و چيزى از آن را باقى نگذاشت بلكه همهء آن را به بيت المال ملحق نمود و بدين ترتيب ، هر روزنه‌اى از منابع معيشتى را بر عترت پاك پيامبر بست و محاصره‌اى اقتصادى بر اهل بيت برقرار ساخت تا از انجام هر حركتى بر ضد وى ، ناتوان بمانند .\r\n\r\n\r\n","description":"","footnote":"\r\n( 1 ) الكشاف ، در تفسير آيهء خمس .\r\n( 2 ) بخارى ، صحيح 5 / 177 . مسلم ، صحيح 3 / 1380 .\r\n","page_name":" 315 ","page_number":315},
  {"content":"\r\n\r\n( 1 )\r\n\r\nحجت و برهان ابو بكر\r\nدليل ابو بكر در مصادرهء تركهء پيامبر صلّى اللّه عليه و آله و محروم ساختن ورثهء آن حضرت از آن ، مطلبى بوده است كه وى از پيامبر خدا صلّى اللّه عليه و آله روايت مىنمود كه آن حضرت فرموده است : « چيزى به ارث نمىگذاريم و ما ترك ما صدقه است ! » « 1 » . و به استناد اين حديث بود كه ابو بكر ، سرور زنان حضرت فاطمه عليها السّلام را از ارث پدريش محروم نمود . بر اين حديث به سستى و ضعف ، ايراد وارد است ؛ زيرا :\r\n( 2 ) 1 - اگر حديث صحيح و معتبرى مىبود ، سرور زنان حضرت فاطمه عليها السّلام آن را مىشناخت و به ميدان مخاصمه و محاجهء با وى وارد نمىشد ؛ زيرا چگونه ممكن است آن حضرت كه سلالهء نبوت بود ، چيزى را مطالبه كند كه حق مشروع وى نباشد ؟\r\n( 3 ) 2 - چگونه ممكن است پيامبر صلّى اللّه عليه و آله پارهء تن خود را از امرى بازدارد كه به تكليف شرعيش بازمىگردد ؟ زيرا اين امر ، امّت را در معرض هلاكت قرار مىدهد و آن را به صحنهء خصومتها مىكشاند .\r\n( 4 ) 3 - غير ممكن است كه پيامبر صلّى اللّه عليه و آله اين حديث را از امام على عليه السّلام پنهان سازد ، در حالى كه امام ، نگهدارندهء راز ، باب مدينهء علم ، باب دار حكمت و قاضىترين فرد است و پدر دو سبط آن حضرت بوده است و قطعا اگر اين حديث ، بهره‌اى از صحت داشت ، امام آن را مىدانست و پيامبر صلّى اللّه عليه و آله آن را از وى پنهان نمىساخت .\r\n( 5 ) 4 - اگر اين حديث ، صحيح مىبود ، بنى هاشم كه رازداران و خاندان پيامبر صلّى اللّه عليه و آله بودند ، آن را مىدانستند پس به چه جهتى پيامبر اين حديث را به آنان\r\n\r\n\r\n","description":"","footnote":"\r\n( 1 ) بلاغات النساء ، ص 19 . اعلام النساء 4 / 116 . ابن ابى الحديد ، شرح نهج البلاغة 6 / 46 .\r\n","page_name":" 316 ","page_number":316},
  {"content":"\r\n\r\nابلاغ نفرموده بود .\r\n( 1 ) 5 - اگر اين حديث به هر مقدارى صحت مىداشت ، بر امّهات مؤمنين پنهان نمىماند در حالى كه آنها به « عثمان بن عفان » پيغام داده بودند تا ارثشان از رسول خدا صلّى اللّه عليه و آله را براى آنان درخواست كند . . .\r\nاينها ايراداتى است كه در برابر اين حديث قرار دارند و آن را از نظر ضعف ، در پايين‌ترين جايگاه قرار داده‌اند .\r\n( 2 )\r\n\r\nگفتگوى حضرت زهرا عليها السّلام با ابو بكر\r\nدنيا بر پارهء تن پيامبر صلّى اللّه عليه و آله تنگ شد و از اقدامات سهمگينى كه ابو بكر بر ضد وى به كار گرفته بود ، به شدّت ناتوان گرديد . راويان مىگويند آن حضرت ، به خشم آمد و مقنعه بر سر كرد و چادر به خود پيچيد و همراه با جمعى از زنان خويشاوند و اطرافيان خويش در حالى كه پاى بر جامه‌هاى بلند خود مىنهاد و در راه رفتن همچون پيامبر خدا صلّى اللّه عليه و آله گام برمىداشت ، پيش آمد تا اينكه بر ابو بكر وارد شد در حالى كه عدّهء زيادى از مهاجرين ، انصار و ديگران نزد او بودند .\r\nپرده‌اى در برابرش كشيده شد و آن حضرت آهى كشيد كه آن قوم از آن ناله ، سخت گريستند و مجلس ، متلاطم گشت . به آنان مهلت داد تا گريه‌هايشان آرام گيرد و آشوب اشكشان به پايان آيد . آنگاه سخن خويش را با حمد و ستايش پروردگار آغاز نمود و همچون سيل روان ، خطابهء خود را ادامه داد آن‌گونه كه كسى شيواتر و رساتر از سخن وى نشنيده بود .\r\n( 3 ) حضرت زهرا عليها السّلام در سخنرانى بىنظيرش دربارهء معارف و فلسفهء اسلام سخن گفت و به بيان علل احكام و حكمت تشريعات اسلامى پرداخت و اوضاع\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nامتها را پيش از طلوع و درخشش نور اسلام ، مورد شرح قرار داد كه در چه وضعى از ستيز با يكديگر ، انحطاط ، سستى خردها و فرومايگى انديشه‌ها بودند ، خصوصا در جزيرة العرب دچار ذلّت و خوارى بودند و بر لبهء گودالى از آتش قرار داشتند كه هر نوشنده‌اى آن را مزه مىكرد و هر طمعكارى بدان چشم داشت ، هر شتابنده‌اى از آن بهره مىگرفت و در زير پاى هر رونده‌اى لگدمال مىشد و در زندگى اقتصاديش تا بدان حد از انحطاط رسيد كه اكثريت غالب ، پوست جانور و مردار مىخورد و گنداب مىنوشيد و با اين حالت دردناك ، در بندهاى فقر همچنان به خود مىپيچيد تا اينكه خداوند آنان را به وسيلهء پيامبر و رسولش صلّى اللّه عليه و آله نجات بخشيد و آنها را به سوى واحدهاى تمدن ، پيش راند و ايشان را سروران امتها و ملتها قرار داد و چه عظيم است فضل آن حضرت بر عرب و بر همهء مردم . . .\r\n( 1 ) سرور زنان عليها السّلام به فضيلت عموزاده‌اش حضرت امام امير المؤمنين عليه السّلام و جهاد درخشانش در يارى اسلام و دفاع از كيان آن اشاره فرمود در زمانى كه مهاجرين از قريش در رفاه زندگى ، مطمئن و در امان بودند و هيچ نقشى در يارى رساندن به دعوت اسلامى نداشتند بلكه به تعبير آن حضرت ، هنگام مصاف ، پاى به فرار مىنهادند و از نبرد مىگريختند . و نيز در مورد اهل بيت ، منتظر فرصتى بودند و پيش آمدن حوادث براى آنها را توقع داشتند .\r\n( 2 ) آن حضرت عليها السّلام در خطابه‌اش تأسف فراوان خود را از دگرگونى و انحراف مسلمين و پاسخگويى به انگيزه‌هاى هوا و غرور ، اظهار داشت و پيشگويى نمود كه آنان با چه حوادث سهمگين و فجايع دردناكى روبه‌رو خواهند شد ، در نتيجه خطاها و انحراف آنان در برابر آنچه خداوند برايشان خواسته بود كه به عترت ، تمسك جويند . و پس از آنكه اين مطالب درخشان را بيان فرمود ، به محروم شدن\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nخويش از ارث پدرش رسول اللّه صلّى اللّه عليه و آله اشاره نمود و فرمود : « و شما اينك ادعا مىكنيد كه مرا از پدرم ارثى نباشد ، آيا حكم جاهليت را مىخواهيد ، در حالى كه چه حكمى از حكم خدا بهتر است براى قومى كه يقين مىورزند » .\r\n( 1 ) آيا شما نمىدانيد . . . - آرى براى شما چون آفتاب روشن است - كه من دختر او هستم ، واى بر شما اى مسلمانان ! آيا در ارث پدرم مغلوب واقع شوم ؟\r\nاى فرزند ابى قحافه ! آيا اين در كتاب خداست كه تو از پدرت ارث مىبرى و من از پدرم ارث نبرم ؟ به راستى كه امرى شگفت آورده‌ايد ، آيا عمدا كتاب خدا را ترك نموده و آن را پشت سر خود رها كرده‌ايد آنجا كه مىفرمايد : « و سليمان وارث داوود شد » ؟\r\n( 2 ) و آنجا كه داستان يحيى بن زكريا را بيان مىكند و مىگويد : « پروردگارا ! از نزد خود به من فرزندى عنايت كن كه وارث من شود و از خاندان يعقوب ارث برد و او را اى پروردگارم ! مورد رضايت خويش قرار ده » .\r\nو فرموده است : « و خويشاوندان در كتاب خدا به يكديگر اولى هستند » .\r\nو فرمود : « خداوند در مورد فرزندانتان شما را سفارش مىكند كه براى پسر مانند سهم دو دختر باشد » .\r\nو فرمود : « اگر كسى مالى را باقى گذارد ، وصيت كند براى والدين و خويشان به نيكى كه اين حقى است بر اهل تقوا » .\r\n( 3 ) و ادّعا كرديد كه نه بهره‌اى و نه ارثى از پدرم براى من باشد و نه خويشاوندى ميان ما ! آيا خداوند شما را به آيه‌اى مخصوص گردانيد و پدرم را از آن خارج ساخت ؟\r\nيا اينكه مىگوييد : اهل دو ملّت ( و مذهب ) هستند كه از يكديگر ارث نمىبرند ؟ مگر من و پدرم اهل يك ملّت نيستيم ؟ يا اينكه شما به خصوص\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو عموم قرآن از پدرم و عموزاده‌ام داناتر هستيد ؟\r\n( 1 ) سپس ابو بكر را مخاطب قرار داد و به وى فرمود : « آن را افسار شده و آماده ، تحويل بگيريد تا روز حشر با تو روبه‌رو شود كه بهترين داور ، خداوند باشد و ضامن ، محمد است و جاى وعده ، قيامت مىباشد و در آن هنگام ، تباهكاران زيان مىبينند و شما را سودى نخواهد بود پشيمان شويد : « و هر خبرى ، جاى قرارى دارد و خواهيد دانست چه كسى را عذابى خواهد رسيد كه او را رسوا سازد و عذابى پايدار بر او دست يابد » .\r\n( 2 ) آنگاه روى به گروه مسلمين نمود تا همتهاى آنان را به يارى طلبد و عزيمتهايشان را بيدار سازد تا حق او را طلب كنند و انتقامش را بگيرند ، پس فرمود : « اى گروه جوانمردان ! و اى بازوان امّت ! و اى نگهدارندگان اسلام ! اين چه بىتفاوتى است كه در حق من روا مىداريد ؟ و اين چه خواب غفلتى است كه در برابر مظلوميّت من بدان دچار شده‌ايد ؟ مگر پدرم رسول خدا نمىفرمود :\r\n« شخص در رفتار با فرزندانش ، محترم مىشود » ، چه زود است كه چنين برگشته‌ايد و چه شتابان اين چنين روى گردانيده‌ايد در حالى كه شما بر آنچه در تلاش آن هستم ، نيرويى داريد و بر آنچه مىخواهم و در پى آنم ، قدرتى در اختيار شماست .\r\n( 3 ) آيا مىگوييد : محمد در گذشته ؟ و اين فاجعه‌اى عظيم است كه اندوهش گسترده شده و شكافش بزرگ گشته و آنچه را او رشته بود ، پنبه شده و زمين بخاطر رحلتش ، تاريك گرديده و خورشيد و ماه دچار كسوف شده و ستارگان بخاطر اين مصيبت ، پراكنده گشته‌اند و آرزوها بر باد رفته و كوهها زير و زبر شده‌اند ، حرمتها تباه گشته و حريمها با رحلتش ، شكسته شده‌اند كه به خدا سوگند آن بلايى عظيم و مصيبتى بزرگ است كه مانند آن ، مصيبتى نباشد و فاجعه‌اى پيش\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nنيايد كه كتاب خداوند - جلّ شانه - آن را در بامداد و شامگاه به فرياد و فغان و به تلاوت و بيان ، به گوش شما رسانده و پيش از او بر پيامبران و فرستادگان خداوند ، گذشته و اين حكمى قطعى و قضائى حتمى است كه : « محمد جز پيامبرى نيست كه پيش از او رسولانى بوده‌اند پس اگر بميرد و يا كشته شود به گذشتهء خويش بازمىگرديد و هر كس به گذشته خويش بازگردد ، زيانى به خدا نمىرساند و خداوند سپاسگزاران را پاداش خواهد داد » .\r\n( 1 ) آنگاه به تشويق انصار پرداخت و آنان را به ياد جهاد درخشان و تلاش روشنگرشان در يارى رساندن به اسلام و حمايت از اهداف و اصول آن انداخت و از آنان خواست تا به پا خيزند و در برابر نظام حاكم بشورند ، پس فرمود : « آه اى فرزندان بزرگان ! آيا ميراث پدرم را به ناحق از من بستانند و شما مىبينيد و مىشنويد و در جلسات و مجالس خود مىنشينيد در حالى كه دعوت ، شما را در بر مىگيرد و اطلاع از موضوع ، شاملتان مىشود و شما عده‌اى زياد و با ساز و برگى فراوان و وسايل و قدرت داريد و سلاح و ابزار كارزار در اختيارتان مىباشد ، فراخوانده مىشويد اما پاسخى نمىدهيد ؟ فرياد را مىشنويد اما به كمك برنمىخيزيد در حالى كه شما به كارزار ، موصوف و به خير و صلاح ، معروف شده‌ايد .\r\n( 2 ) شما آن گروه برگزيده و ويژگان خاص ما اهل بيت هستيد ، با عربها نبرد كرده و سختى و رنج را تحمل كرده‌ايد . با امتها كارزار نموديد و با ظلمتها به ستيز برخاستيد و ما پيوسته به شما امر مىكرديم و شما فرمان مىبرديد تا اينكه كار اسلام بالا گرفت و روزگار ، به مراد گشت و فرياد شرك ، خاموش و غرّش تباهى ، آرام شد و شعله‌هاى كفر ، فرو نشست و دعوت باطل از بين رفت و نظام دين محكم شد ، پس اينك بعد از آن اظهار ، سكوت اختيار كرده و بعد از آن\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nآشكارى ، پنهان شده و در پى بىآن اقدام ، پاى پس نهاده و بعد از ايمان ، شرك ورزيده‌ايد ؟ بدا به حال قومى كه : سوگندهاى خود را شكستند و به اخراج پيامبر همت كردند و آنان ، خود ستيز با شما را آغاز نمودند . آيا از آنان بيمناك هستيد ؟ در حالى كه خداوند شايسته است كه از او بيمناك گرديد اگر ايمان آورده باشيد .\r\n( 1 ) و هنگامى كه سستى انصار و فروپاشى آنان و عدم پاسخگويى آنها به نداى حق را مشاهده فرمود ، شديدترين سرزنشها و سخت‌ترين گله‌ها و گلايه‌ها را متوجه آنان ساخت و فرمود : « همانا من گفتم آنچه را گفتم در حالى كه آگاهم كه چه خوارى بر شما دست يافته و چه بىوفايى بر دلهايتان چيره گشته است ، اما اين جوشش نفس ، خروش سينه ، غرّش خشم و اتمام حجت بود ، پس آن را داشته باشيد ، با پشتى فكار و پاىپوشى تباه و ننگى پايدار با نشانى از خشم خدا و عارى ابدى و پيوسته به آتش فروزان خداوند كه بر درونها دست مىيابد و بر آنان گمارده شده است ، آنچه را انجام مىدهيد ، خداوند مىبيند : و آنان كه ستم كرده‌اند ، خواهند دانست به چه وضعى گرفتار خواهند گشت .\r\n( 2 ) و من دختر آن كسى هستم كه شما را از عذابى سخت بيم داد : پس عمل كنيد كه ما عمل‌كنندگانيم و منتظر باشيد كه ما نيز در انتظار هستيم « 1 » .\r\n( 3 ) دلها به طپش افتاد و ديده‌ها درهم شد و جانها به تنگ آمد و مىرفت تا هواهاى رفته بازگردد و حق به جايگاه و معدنش بازآيد ، ولى ابو بكر با زبان‌بازى معروف خود و با قدرت ديپلماسيش توانست بر اوضاع مسلّط شود و حكومتش را از انقلاب نگهدارد ؛ زيرا وى با احترام و تكريم در برابر پارهء تن\r\n\r\n\r\n","description":"","footnote":"\r\n( 1 ) اعلام النساء 4 / 116 - 119 . بلاغات النساء ، ص 12 - 19 .\r\n","page_name":" 322 ","page_number":322},
  {"content":"\r\n\r\nپيامبر صلّى اللّه عليه و آله اظهار نمود كه وى نسبت به آن حضرت ، بيش از دخترش عايشه اخلاص دارد و در اعماق وجودش براى وى احترام و تقدير قايل است . و نيز اندوه عميق خود را بخاطر وفات پدرش رسول خدا صلّى اللّه عليه و آله آشكار نمود و اينكه وى دوست مىداشت كه پيش از فوت پيامبر بميرد و به آن حضرت گفت كه وى اين اقدامات شديد در برابر او را به نظر خاص خود انجام نداده و به خواست خود بر مسند حكومت تكيه نزده بلكه اين رأى مسلمين و اجماع آنها بوده است ! ! ! و بدين گونه بود كه دلها را پس از آنكه از وى رميده بودند ، به سوى خود بازگرداند و آتش انقلاب را خاموش نمود و همهء نشانه‌هايش را نابود ساخت .\r\n( 1 )\r\n\r\nدلايل حضرت زهرا عليها السّلام\r\nدلايل حضرت زهرا عليها السّلام در مورد ميراث پدرش ، بسيار محكم بود ؛ زيرا استدلال آن حضرت به آيات محكمات ، قابل رد و انكار نبوده است . آن حضرت ، اولا : در مورد اينكه پيامبران ، مورث بوده‌اند و اين امر ، پدرش را نيز شامل مىباشد ، به دو آيهء داوود و زكريا استناد جست كه اين دو آيه در مورد ارث دادن آنان ، صريح مىباشند .\r\n( 2 ) ثانيا : ايشان به عموم آيات مربوط به ارث و عموم آيهء وصيّت استناد نمودند كه بايد به عمومات آنها عمل كرد كه طبعا اين امر شامل پدرش نيز مىباشد و خروج وى از آنها فقط از باب تخصيص بلا مخصّص است . سپس براى آنان بيان كرد كه آنچه موجب تخصيص و خروج از اين عمومات مىگردد ، فقط در موردى است كه وارث و مورث در دين مختلف باشند و به آنان فرمود :\r\n« آيا اينكه مرا از ارث پدرم محروم نموده‌ايد بدين جهت است كه من و او اهل دو\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nدين هستيم كه از هم ارث نمىبرند ؟ مگر من و او اهل يك دين نيستيم ؟ » .\r\nآن حضرت ، با اين منطق ، به بالاترين مرحله رسيد و برجسته‌ترين دلايل را در دفاع از حق خود ارائه فرمود .\r\n( 1 )\r\n\r\nمصادرهء فدك\r\nدر اينجا مطلب بسيار مهم ديگرى در زمينهء اقتصادى باقى ماند و آن درآمدهاى « فدك » مىباشد كه همهء نيازهاى عترت پاك را از نظر مخارج اقتصادى ، برآورده مىساخت و وسايل زندگى آسوده را براى آنان فراهم مىنمود ، ولى اين نيز مصادره گرديد و درآمد آن به بيت المال افزوده گشت تا مبادا على عليه السّلام در مخالفت با نظام برپا شده ، قدرتى پيدا نمايد .\r\n( 2 ) در اين بخش ، مباحث بسيار مهمى وجود دارند كه در تحقيق آنها وقت فراوان صرف نموديم ، اما آنها حذف شده‌اند و ما از اشاره به آنها خوددارى نموديم ؛ زيرا خدا مىداند ما هيچ‌گونه علاقه‌اى به پرداختن به اين بحثهاى دردناك نداريم جز اينكه مطالعهء زندگى حضرت امام حسين عليه السّلام به صورتى منهجى ، سالم و شامل ، متوقف بر مطالعهء اين حوادث است كه نقش مهم خود را در صحنهء سياست اسلامى ادا نموده‌اند ؛ زيرا همهء آنها در يك فصل به هم پيوسته جريان داشتند و محنتها و مصيبتهاى فراوانى را به دنبال آوردند .\r\n( 3 )\r\n\r\nمصيبتهاى حضرت زهرا عليها السّلام\r\nامواجى دردناك از غم و اندوه بر پارهء تن پيامبر صلّى اللّه عليه و آله و يادگار آن حضرت گذشت و اندوه بر دل دردمند رنج كشيده‌اش مستولى شد و ابرهاى تيره‌اى از\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nافسوس و درد از فقدان پدر كه نزد وى از زندگى عزيزتر بود ، بر او سايه افكند .\r\n( 1 ) آن حضرت ، تربت پاك پدر را زيارت مىكرد و برگرد آن مىگشت در حالى كه سراسيمه و رنجور شده بود . خود را بر آن مىافكند و مشتى خاك از آن تربت طاهر بر مىگرفت و آن را بر ديدگان و بر چهرهء خود مىفشرد و بسيار مىبوييد و مىبوسيد و در خود ، احساس آرامش مىكرد ، آنگاه با سوز و گداز بسيار ، مىگريست و با صدايى اندوهبار مىسرود :\r\n ما ذا على من شمّ تربة احمد * ان لا يشمّ مدى الزمان غواليا\r\nصبّت علىّ مصائب لو انّها * صبّت على الأيّام صرن لياليا\r\nقل للمغيّب تحت اطباق الثرى * ان كنت تسمع صرختى و ندائيا\r\nقد كنت ذات حمى بظلّ محمّد * لا اختشى ضيما و كان جماليا\r\nفاليوم اخضع للذليل و اتّقى * ضيمى و ادفع ظالمى بردائيا\r\nفاذا بكت قمريّة فى ليلها * شجنا على غصن بكيت صباحيا\r\nفلأجعلنّ الحزن بعدك مؤنسى * و لأجعلن الدمع فيك وشاحيا « 1 » \r\n« بر آنكه تربت احمد را ببويد ، باكى نيست كه در همهء روزگار ، عطرها را نبويد » .\r\n« بر من مصيبتهايى وارد گشته كه اگر بر روزها فرود مىآمدند ، به شبها تبديل مىشدند » .\r\n« به آنكه در زير خاك پنهان شده بگو اگر فرياد و صداى مرا مىشنوى » .\r\n« من در سايهء محمد ، پناهى داشتم كه از سختى ، بيمى به خود راه نمىدادم و او زيور من بود » .\r\n\r\n\r\n","description":"","footnote":"\r\n( 1 ) ابن شهر آشوب ، مناقب 1 / 242 .\r\n","page_name":" 325 ","page_number":325},
  {"content":"\r\n\r\n« و امروز در برابر ذليلان ، ستم مىكشم و از رنج خود نمىتوانم سخن بگويم و با جامه‌هايم ستمگرم را دور مىسازم » .\r\n« پس هرگاه كبوتر قمرى ، شب هنگام به اندوه بر شاخه‌اى بگريد ، من به هنگام صبح مىگريم » .\r\n« پس از تو ، اندوه را مؤنس خود قرار مىدهم و از فراق تو اشك را شمايل خود مىسازم » .\r\n( 1 ) اين ابيات ، به روشن‌ترين و صادقانه‌ترين تصوير ، دردها و اندوههاى زهرا عليها السّلام را نمايان مىسازد ؛ زيرا نمايانگر غمهاى جانكاه آن حضرت در فراق پدرش مىباشد ، پدرى كه او را به اخلاص دوست مىداشت و پدر نيز مخلصانه وى را دوست مىداشت و اگر دردهاى جانكاهش بر روزها فرو ريخته مىشد ، زيور از خود ، دور مىنمودند . . .\r\n( 2 ) اين ابيات اندوهگين ، همچنين درجه و جايگاهش را در روزگار پدرش مشخص مىسازند كه آن حضرت از عزيزترين و بلندمرتبه‌ترين زنان مسلمين بود . اما پس از آنكه پدرش را از دست داد ، آن قوم ، جايگاهش را ناديده گرفتند و بر بىتوجهى به منزلتش ، همدست شدند تا آنجا كه آن حضرت در برابر ذليلان ، ستم كشيد و در اظهار مظلوميت خويش با جامه‌هايش از خود دفاع مىكرد ؛ زيرا كسى نبود تا از او حمايت كند و براى آن حضرت ، مدافعى مطمئن وجود نداشت .\r\n( 3 ) آن حضرت ، به گريه و اندوه ، پناه برد تا آنجا كه از بكّايين خمس ( گريندگان پنج‌گانه ) « 1 » به شمار آمد كه اندوه و رنج را در اين زندگى به نمايش\r\n\r\n\r\n","description":"","footnote":"\r\n( 1 ) « بكاءون خمس » عبارتند از : آدم ، يعقوب ، يوسف ، على بن الحسين و فاطمه عليهم السّلام ، اين مطلب در بحار آمده است : 12 / 264 . 12 / 311 . 82 / 86 .\r\n","page_name":" 326 ","page_number":326},
  {"content":"\r\n\r\nگذاشتند . درد و اندوه آن حضرت ، در فقدان پدر ، چنان بود كه وقتى « انس بن مالك » اجازه گرفت تا در مصيبت عظيمش او را تسليت دهد و او از كسانى بود كه در خاكسپارى رسول خدا صلّى اللّه عليه و آله شركت داشت ، آن حضرت به وى فرمود : « انس بن مالك هستى ؟ » گفت : آرى اى دختر پيامبر خدا ! پس آن حضرت در حالى كه با سوز دل سخن مىگفت ، به وى فرمود :\r\n« چگونه دلتان آمد كه بر رسول خدا صلّى اللّه عليه و آله خاك بريزيد ؟ » « 1 » .\r\n( 1 ) انس ، سخن خود را ناتمام گذاشت و سراسيمه در حالى كه اشك مىريخت و در عالمى از درد و رنجها غرق گشته بود ، خارج شد .\r\nپارهء تن رسول خدا صلّى اللّه عليه و آله بر ابن عمش حضرت امير المؤمنين عليه السّلام اصرار ورزيد تا پيراهنى را كه پدرش رسول اللّه صلّى اللّه عليه و آله را در آن غسل داده بود ، به وى نشان دهد .\r\n( 2 ) آن حضرت ، پيراهن را نزد وى آورد . آن را مشتاقانه گرفت و فراوان بوسيد و بوييد ؛ زيرا عطر پدرش را كه از وى دور شده و در آرامگاه ابديش آرميده بود ، در آن مىيافت . پيراهن را بر دو چشم خويش نهاد و دل پاكش ، از درد غم و اندوه ، پاره پاره مىگشت و همچنان بود تا از هوش برفت . . .\r\n( 3 ) يادگار پيامبر صلّى اللّه عليه و آله در روشنايى روز و تاريكى شب ، مىگريست و شبح پدرش در هر زمانى از زندگى كوتاهش به همراه وى بود تا آنجا كه بنا به گفتهء مورخان ، گريه‌هايش بر آن قوم گران آمد و از او به نزد حضرت امام امير المؤمنين عليه السّلام شكايت بردند و از او خواستند تا حضرت زهرا براى\r\n\r\n\r\n","description":"","footnote":"\r\n( 1 ) ابن ماجه ، سنن ، 1 / 522 ، عسقلانى ، المواهب اللدنيّة 4 / 563 .\r\n","page_name":" 327 ","page_number":327},
  {"content":"\r\n\r\nگريه‌هايش وقت خاصى را قرار دهد ؛ زيرا آنها آرام و قرار ندارند .\r\n( 1 ) امير مؤمنان عليه السّلام با آن حضرت سخن گفت و وى ، او را اجابت نمود و هنگام روز به خارج مدينه مىرفت و دو فرزندش حسن و حسين عليهما السّلام را با خود مىبرد و زير درختى از درختان مىنشست و در سايهء آن ، بر پدر خويش در طول روز مىگريست و هرگاه غروب آفتاب نزديك مىشد ، حسنين به همراه پدرشان در پيشاپيش وى حركت مىكردند و او به خانهء خود بازمىگشت آنجا كه اندوه و رنج سايه افكنده بود . آن قوم ، به سوى آن درخت شتافتند و آن را قطع كردند و آن حضرت در گرماى آفتاب مىنشست و بر پدر مىگريست تا اينكه امير المؤمنين عليه السّلام براى آن خانه‌اى ساخت و آن را « بيت الاحزان » ناميد تا نشانى از رنج آن حضرت در طول زمان باقى بماند . به حضرت قائم آل محمد صلّى اللّه عليه و آله منسوب است كه در مورد آن فرمود :\r\n ام ترانى اتخذت لا و علاها * بعد بيت الاحزان بيت سرور \r\n« آيا مرا مىبينى ، نه ، سوگند به عظمتش كه بعد از بيت الاحزان ، خانهء شادى گزيده باشم ؟ » ( 2 ) محبوب دل رسول خدا ، روز را در آن خانهء اندوهناك به سر مىبرد و با پدر ، راز و نياز مىگفت و با تلخى و رنج بسيار بر او مىگريست و چون شب فرا مىرسيد ، على عليه السّلام مىرفت و او را همراه با دو فرزندش حسن و حسين به خانه بازمىگرداند .\r\n( 3 ) اندوه جانكاه بر پارهء تن پيامبر و گل او اثر كرد تا آنجا كه بيماريها وى را رنجور ساختند و وى را بسترى كردند . آن حضرت ، ديگر نمىتوانست از جاى برخيزد و بر پاى خود بايستد پس جمعى از بانوان از زنان مسلمين به عيادتش رفتند و به آن حضرت گفتند : اى دخت پيامبر خدا ! امروز از بيمارى خود چگونه هستى ؟\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n( 1 ) آن حضرت ، نگاهى به آنان افكند و با صدايى آهسته و اندوهگين به آنها فرمود : « از دنياى شما بيزار و از فراق شما شادم ، با اندوهى از شما به ديدار خدا و رسولش مىروم كه نه حقى براى من حفظ و نه اقدامى براى من مراعات گشت ، نه وصيت ، پذيرفته آمد و نه حرمتى در نظر گرفته شد . . . « 1 » » .\r\n( 2 ) سكوتى سهمگين بر آن زنان چيره گشت و اندوهى سخت بر چهره‌هايشان نشست و چشمهايشان به اشك غرقه گرديد و با قدمهايى سنگين به سوى خانه‌هايشان رفتند و سخنان زهراى پيامبر را به شوهرانشان گفتند كه اثر آن كلمات از ضربه‌هاى شمشير سخت‌تر بود ؛ زيرا آنان مقدار تقصير خود را در برابر يادگار پيامبرشان دانستند .\r\n( 3 ) بعضى از همسران پيامبر به عيادتش رفتند و به او گفتند : اى دختر رسول خدا ! . . . براى ما در غسل خود بهره‌اى قرار ده آن حضرت ، خواستهء آنان را نپذيرفت و فرمود : « آيا مىخواهيد در مورد من همانند آنچه دربارهء مادرم گفتيد ، بگوييد ؟ من حاجتى به حضور شما ندارم » .\r\n( 4 )\r\n\r\nبه سوى بهشت برين\r\nبيماريها بر يادگار پيامبر صلّى اللّه عليه و آله پياپى گشت و اندوه ، تن نحيف رنج كشيده‌اش را ناتوان ساخت تا آنجا كه تواناييش را از دست داد و ديگر نمىتوانست از بستر خود برخيزد و همچون گلهاى تشنه به پژمردگى مىگراييد ؛ زيرا مرگ ، شتابان به سوى او مىآمد در حالى كه وى در عنفوان جوانى بود ،\r\n\r\n\r\n","description":"","footnote":"\r\n( 1 ) يعقوبى ، تاريخ 2 / 95 .\r\n","page_name":" 329 ","page_number":329},
  {"content":"\r\n\r\nهنگام ديدار نزديك ميان وى و پدرش فرا مىرسيد ، پدرى كه از او دور شده و همراه وى ، عواطف سرشارش نيز دور گشته بود .\r\n( 1 ) زمانى كه طلايع رحلتش از اين زندگى برايش آشكار گشت ، عموزاده‌اش امام امير المؤمنين عليه السّلام را خواست و وصيت خود را به آن حضرت گفت كه ضمن آن آمده بود : بدن مقدسش را در تاريكى شب به خاك سپارد و اينكه هيچ‌يك از آنان كه بر وى ستم كرده بودند در تشييع او شركت نكنند ؛ زيرا آنها دشمنان وى و دشمنان پدرش بودند ، آن گونه كه آن حضرت تعبير فرمود . و نيز به آن حضرت گفت كه بعد از وى با خواهرزاده‌اش « امامه » ازدواج كند ؛ زيرا وى به سرپرستى حسن و حسين كه نزد وى از زندگى ، عزيزترند ، خواهد پرداخت و از آن حضرت خواست تا جاى قبرش را پنهان كند تا نشانى غير قابل تأويل از خشم آن حضرت ، در طول روزگاران براى نسلهاى آينده باقى بماند .\r\nامام انجام همهء خواسته‌هايش را ضامن گرديد و غرق در اندوه و غمها از نزد آن حضرت دور شد .\r\n( 2 ) پاره تن رسول صلّى اللّه عليه و آله به « اسماء بنت عميس » راز گفت و به وى فرمود : « من آنچه را براى زنان پس از مرگشان انجام مىدهند ، نمىپسندم ؛ زيرا رسم اين بود كه جامه‌اى بر روى زن مىانداختند و وضع او را براى هر كه مىديد ، مشخص مىساخت و حضرت ، اين امر را دوست نمىداشت و مىخواست براى وى تابوتى ساخته شود كه بدن وى در آن نمايان نباشد ، پس اسما براى وى تختى ساخت كه هر كس در آن باشد ، پوشيده مىگردد ، وى آن را هنگام اقامت در حبشه ، مشاهده كرده بود .\r\n( 3 ) هنگامى كه آن حضرت به آن نگاه كرد ، از آن شاد شد و تبسمى فرمود و اين\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nنخستين لبخندى بود كه از آن حضرت پس از رحلت پدرش مشاهده مىشد « 1 » .\r\nدر آخرين روز از زندگى آن حضرت ، اندكى بهبودى در او مشاهده مىشد و آن حضرت ، شادى و سرور خود را آشكار مىكرد ؛ زيرا دانسته بود كه در آن روز به پدرش ملحق مىشود . پس ، دو فرزندش را شستشو داد و براى آنها غذايى تهيه كرد كه براى آن روزشان كافى بود و به آنها گفت تا براى زيارت قبر جدشان خارج شوند ، در حالى كه آخرين نگاه را بر آنها مىانداخت و قلبش از درد و وجد ، در رنج بود .\r\n( 1 ) حسنين ، خارج شدند و در دل ، احساسى مبهم داشتند . آنان نشانه‌هاى هولناكى را دريافتند كه آنها را غرق در غم و اندوه ساخت . پارهء تن پيامبر روى به سلمى بنت عميس [ اسماء بنت عميس 
  ] كه پرستارى و خدمتش را بر عهده داشت ، كرد و به او گفت : « اى مادر ! » .\r\nاو گفت : بله ، اى محبوب پيامبر خدا ! فاطمه فرمود : « جهت غسل ، آبى برايم آماده ساز » .\r\nاو برخاست و براى وى آب آورد و آن حضرت ، غسل نمود و باز به وى فرمود : « جامه‌هاى جديدم را برايم بياور » .\r\nجامه‌هايش را به وى داد و آن حضرت بار ديگر به او گفت : « بستر مرا در وسط منزل قرار ده » .\r\n( 2 ) سلمى [ اسما 
  ] سخت مضطرب شد و لرزه بر اندامش افتاد ؛ زيرا دانست كه مرگ يادگار پيامبر فرا رسيده است .\r\nسلمى [ اسما 
  ] آنچه را از وى خواسته بود ، برايش فراهم ساخت پس ؛ آن\r\n\r\n\r\n","description":"","footnote":"\r\n( 1 ) حاكم ، مستدرك 3 / 162 .\r\n","page_name":" 331 ","page_number":331},
  {"content":"\r\n\r\nحضرت در بستر خود آرميد و روى به قبله نهاد با صدايى آرام به سلمى گفت :\r\n« اى مادر ! من اينك در خواهم گذشت . من خود طهارت يافته‌ام پس كسى جامه از من برنگيرد » .\r\n( 1 ) آنگاه به تلاوت آيات خداوند حكيم پرداخت تا اينكه جان به جان آفرين تسليم كرد و آن روح عظيم به سوى پروردگارش عروج كرد تا با پدر خويش ديدار كند ، پدرى كه پس از او زندگى را دوست نمىداشت .\r\nآن روح ، به بهشت و رضوان خداوند شتافت ، روحى كه در زير آسمان اين دنيا در هيچ‌يك از دورانهاى زندگى همانند او كسى در قداست ، فضيلت ، شرف و عظمت يافت نشده است و با وفات وى ، آخرين كسى كه از نسل رسول خدا در جهان هستى بود ، از زندگى رخت بر بست .\r\n( 2 ) حسنين به خانه بازگشتند ولى مادر خود را نيافتند . آنان به سوى سلمى شتافتند و از وى دربارهء مادرشان پرسيدند و او غرق در گريه و زارى بود ، ناگهان به آنها گفت : « اى سروران من ! مادرتان درگذشته است ، پدرتان را با خبر سازيد » .\r\n( 3 ) اين خبر ، همچون صاعقه‌اى براى آن دو بود . آنان به سرعت به سوى بدن پاك او شتافتند و حسن خود را بر او افكند در حالى كه مىگفت : « اى مادرم ! با من سخن بگو پيش از آن كه جانم از بدن خارج شود » .\r\nو حسين خويشتن را بر او انداخت و در حالى كه گريان بود مىگفت : « اى مادرم ! من فرزند تو حسين هستم ، با من سخن بگو پيش از آنكه قلبم شكافته شود » .\r\n( 4 ) اسما بر آنان بوسه مىزد و آنان را تسليت مىگفت و از آنها مىخواست كه فورا به سوى پدرشان بروند و او را با خبر سازند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nآن دو به سوى مسجد جدشان رسول اللّه روان شدند و هنگامى كه به مسجد نزديك شدند صداى گريهء خود را بلند كردند .\r\n( 1 ) مسلمين به استقبالشان آمدند و گمان كردند كه آن دو جدشان را به ياد آورده‌اند ، پس به آنها گفتند : « اى فرزندان رسول خدا ! چه چيزى شما را مىگرياند ؟ شايد به جايگاه جدتان نظر كرده و به اشتياق وى گريسته‌ايد ؟ » .\r\nآنها پاسخ دادند : « مگر نه اين است كه مادرمان فاطمه درگذشته است ؟ » .\r\n( 2 ) امام امير المؤمنين عليه السّلام مضطرب گشت و اين خبر دردناك ، وجودش را لرزاند و فرمود : « اى دخت محمد ! به چه كسى دلدارى جويم ؟ من به وجود تو تسلّى مىيافتم و اينك بعد از تو ، به چه كسى تسليت جويم ؟ » .\r\nآنگاه به سرعت ، در حالى كه اشك مىريخت به سوى خانه شتافت و هنگامى كه نگاهى بر بدن پاك دخت محبوب رسول خدا افكند ، چنين سرود :\r\n لكل اجتماع من خليلين فرقة * و كلّ الذي دون الفراق قليل\r\nو ان افتقادى فاطما بعد احمد * دليل على ان لا يدوم خليل \r\n« براى جمع شدن هر دو دوستى ، جدا شدنى باشد و هر آنچه كمتر از جدائى باشد ، اندك است » .\r\n« و اينكه من فاطمه را بعد از پيامبر از دست داده‌ام ، دليلى است بر اينكه هيچ دوستى ، پايدار نمىماند » .\r\n( 3 ) مردم از هر سوى به طرف خانهء امام شتافتند در حالى كه بر يادگار پيامبر اشك مىريختند ؛ زيرا با مرگ آن حضرت ، آخرين صفحه از صفحه‌هاى نبوت درهم پيچيده شده بود . آنان با درگذشت حضرت زهرا ، عطوفت و مهربانى پيامبر نسبت به خودشان را به ياد آوردند . يثرب از فرياد و ناله به لرزه افتاده بود .\r\n( 4 ) امام به سلمان فارسى فرمود تا به اطلاع مردم برساند كه خاكسپارى پارهء\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nتن پيامبر صلّى اللّه عليه و آله امشب به تأخير افتاده است . مردم پراكنده شدند .\r\n( 1 ) عايشه پيش آمد تا به خانهء امام وارد شود و آخرين نگاه را بر بدن پارهء تن پيامبر بيندازد ، اما اسما او را بازداشت و به وى گفت : « به من گفته است كه هيچ كس بر او وارد نشود . . . » « 1 » .\r\n( 2 ) هنگامى كه پاسى از شب گذشت ، امام برخاست و آن بدن طاهر را غسل داد ، اسما و حسنين همراه وى بودند در حالى كه دلهايشان به سوز اندوه گداخته بود و پس از آنكه آن حضرت را در كفن قرار داد ، فرزندان خردسالش را كه هنوز از محبت مادر سيراب نگشته بودند ، فرا خواند تا آخرين نگاه را بر او افكنند آنگاه كه زمين از شدت فرياد و ناله‌هايشان مىلرزيد . . .\r\n( 3 ) پس از پايان وداع ، امام ، كفن را گره زد و هنگامى كه آخرين بخش شب فرا رسيد ، برخاست و بر آن حضرت نماز گزارد و سپس به افراد بنى هاشم و ياران خالص خود فرمود تا آن بدن مقدس را به آرامگاه ابديش حمل كنند و هيچ كس را بجز آن عدهء برگزيده از ياران و اهل بيتش را با خبر نساخت . آنگاه آن حضرت را در قبر نهاد و بر او خاك ريخت و در كنار قبر ايستاد در حالى كه زمين را با اشك چشمانش سيراب مىساخت و اين كلمات را كه بيانگر غم و اندوه آن حضرت بر اين سوگ لخراش بود ، بر زبان آورد :\r\n( 4 ) « سلام بر تو اى رسول خدا ! از سوى من و از سوى دخترت كه به جوار تو آمده و آنكه با شتاب ، به تو پيوسته . . . اى رسول خدا ! شكيبايى من در برابر فقدان دخت برگزيده‌ات اندك شده و پايداريم ناچيز گشته است جز اينكه من به فراق عظيم و مصيبت سنگينت جاى تسلّى دارم ؛ زيرا به دست خود تو را در قبر نهادم\r\n\r\n\r\n","description":"","footnote":"\r\n( 1 ) ابن شهر آشوب ، مناقب 3 / 365 .\r\n","page_name":" 334 ","page_number":334},
  {"content":"\r\n\r\nو جان تو ميان سينه و گردنم ، به ملكوت پيوست . انا للّه و انّا اليه راجعون ، يادگار بازگرفته و گروى بازپس داده شده است ، اما اندوه من جاويدان و شبهاى من به دور از خواب باشد تا اينكه خداوند براى من سرايى را كه تو در آن اقامت دارى ، برگزيند . دختر تو از همدستى امّت در ستم به وى ، باخبرت خواهد ساخت پس ، از او بسيار پرس و حال را از او جويا شو . . . و اين در حالى است كه هنوز مدتى نگذشته و ياد تو از بين نرفته است و سلام بر هر دوى شما سلام وداع گوينده‌اى كه جفاكننده و بيزار شونده نيست ، پس اگر دور شوم نه از روى ملامت باشد و اگر اقامت نمايم نه از روى سوء ظن است به آنچه خداوند شكيبايان را وعده فرموده . . . » « 1 » .\r\n( 1 ) اين سخنان ، سرشارند از دردى جانكاه و اندوهى عميق كه آن حضرت در آنها به پيامبر شكايت برده است از آنچه بر دخت گرانقدرش از مصيبتها و دردها وارد شد و از آن حضرت مىخواهد تا از او بسيار جويا شود تا وى را از ظلم و ستمى كه بر او در آن مدت كوتاهى كه زنده بوده است ، روا داشتند ، با خبر سازد .\r\n( 2 ) همچنين آن حضرت - سلام اللّه عليه - اندوه جانفرسايش را از فقدان پارهء تن پيامبر صلّى اللّه عليه و آله اعلام فرمود ؛ زيرا در اندوهى دائم بود كه آتش درد آن ، خاموش نمىگشت تا اينكه به جوار خدا ملحق شود .\r\n( 3 ) امام ، از كنار قبر صديقه دور شد ، اما نه از روى بىميلى و يا كراهت ، بلكه بخاطر پاسخ مثبت دادن به تعاليم اسلامى است كه شكيبايى را فرمان مىدهد .\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 2 / 182 .\r\n","page_name":" 335 ","page_number":335},
  {"content":"\r\n\r\n( 1 ) امام ، اندوه و غمگين به خانهء خويش بازگشت در حالى كه كودكان خود را مىديد كه به سختى بر مادرشان زار زار مىگريستند و اين امر ، غمهايش را تازه مىكرد . آن حضرت عليه السّلام ترجيح داد كه از مردم ، دورى گزيند و در هيچ امرى از امور آنان شركت ننمايد ؛ زيرا از آن قوم روى برگردانده و آنان نيز از وى روى برتافته بودند و در هيچ كارى از كارهايشان او را شركت نمىدادند مگر موقعى كه دچار مشكلى مىشدند و از حل آن بازمىماندند ، ناچار به سوى آن حضرت مىشتافتند تا از سرچشمه دانشش ، جرعه‌اى برگيرند .\r\n( 2 ) طبيعى است كه براى كودك ، چيزى غم‌افزاتر و هيچ امرى سخت‌تر از فقدان مادر مهربانش نيست چرا كه با از دست دادن وى ، همهء آروزهاى زندگيش را از دست رفته مىبيند .\r\n( 3 ) امام حسين عليه السّلام در اوان خردسالى ، شاهد مصيبتهاى عظيمى بود كه بر مادرش وارد گرديد و اين دردها آثارى عميق و دردناك بر جان وى نهاد . اين حوادث ، براى وى روشن ساخت كه مردم چه خواسته‌ها و مقاصدى دارند و اينكه آنها به سوى حق نمىشتابند بلكه در پى مطامع و شهوات خويش هستند .\r\n( 4 )\r\n\r\nواليان و حاكمان ابو بكر\r\nدستگاه ادارى در زمان ابو بكر ، تحت نفوذ خواستهاى عمر بن خطاب بود ؛ زيرا وى برنامه‌ريز سياست دولت و تعيين كنندهء برنامه‌هاى داخلى و خارجى آن بود و ابو بكر به وى اعتماد نمود و همهء مهام حكومت را به او سپرده بود به طورى كه هيچ تصميمى نمىگرفت و هيچ اقدامى نمىنمود مگر با نظر و مشورت عمر و نيز هيچ حاكمى را بدون اطلاع وى منصوب نمىكرد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 1 ) تعيين حاكمان براى مناطق و سرزمينهاى اسلامى يا سپردن هر منصب حسّاس نظامى به هر كسى ، تنها پس از اطمينان به وى و احراز اخلاص او نسبت به نظام حاكم و برنامه‌هاى سياسيش صورت مىگرفت و هر كس كمترين نظر مخالف خواسته‌هاى دولت داشت ، براى هيچ كارى از كارها نامزد نمىگرديد .\r\n( 2 ) مورخان مىگويند : ابو بكر ، « خالد بن سعيد بن عاص » را از فرماندهى سپاهى كه براى فتح شام فرستاده بود ، معزول ساخت و هيچ موجبى براى عزل وى وجود نداشت جز اينكه عمر او را از تمايلش نسبت به على آگاه ساخت و مواضع وى را در روز سقيفه كه مخالف ابو بكر بود ، برايش بيان كرد « 1 » .\r\n( 3 ) ابو بكر ، هيچ سمت يا منصبى را براى كسى از هاشميان در نظر نگرفت و عمر در گفتگويش با ابن عباس از علت اين محروميت ، پرده برداشت از اينكه او مىترسيد اگر بميرد و كسى از هاشميان بر سرزمينى از سرزمينهاى اسلامى حاكم باشد ، در امر خلافت ، وضعى نامطلوب پيش آيد « 2 » .\r\nهمچنين انصار را از مقامات دولتى محروم ساخت و آن به سبب تمايلات شديد آنان نسبت به على عليه السّلام بوده است . ( 4 ) اما عمّال و حاكمان وى غالبا از خاندان اموى بودند و آنها عبارتند از :\r\n1 - ابو سفيان : او را به حكومت منطقه‌اى گماشت كه در آخرين حد از حجاز و آخرين بخش از نجران بود « 3 » .\r\n2 - يزيد بن ابى سفيان : او را به عنوان حاكم شام تعيين نمود « 4 » مورخان\r\n\r\n\r\n","description":"","footnote":"\r\n( 1 ) شرح نهج البلاغه 2 / 58 - 59 .\r\n( 2 ) مروج الذهب ( چاپ شده در حاشيهء ابن اثير ) 5 / 135 .\r\n( 3 ) بلاذرى ، فتوح البلدان ، ص 103 .\r\n( 4 ) ابن اثير ، تاريخ 2 / 403 .\r\n","page_name":" 337 ","page_number":337},
  {"content":"\r\n\r\nگفته‌اند : او را تا خارج مدينه بدرقه كرد .\r\n3 - عتاب بن اسيد : ابو بكر او را به عنوان حاكم مكه تعيين نمود « 1 » .\r\n4 - عثمان بن ابى العاص : او را حاكم طائف قرار داد « 2 » و از آن روز ، ستارهء امويان بالا گرفت و وجود خود را - كه در سايهء اسلام از دست داده بودند - بازيافتند .\r\n( 1 ) ناظران ، از سياست ابو بكر در محروم ساختن بنى هاشم از تصدى پستهاى دولتى و سپردن آنها به عناصر اموى كه با پيامبر صلّى اللّه عليه و آله مخالفت و در همهء مواضع با آن حضرت مبارزه كرده بودند ، اظهار شگفتى نمودند .\r\n( 2 ) « علائلى » مىگويد : « خاندان تيم با پيروزى ابو بكر ، پيروز نگشتند بلكه تنها امويان پيروز شدند و دولت را با شيوهء خود شكل دادند و در سياست خود ، تبعيض روا داشتند در حالى كه آنها - همان گونه كه مقريزى در رسالهء خويش النزاع و التخاصم سخن گفته است - از حكومت دور بودند » « 3 » .\r\n( 3 ) شايستگيهاى ديپلماتيك و احاطه به امور اداره و حكومت و آشنايى به مسائل دين ، نزد بسيارى از مهاجرين و انصار از ياران پيامبر صلّى اللّه عليه و آله فراوان موجود بود و مناسب‌تر اين بود كه آنان در مناصب دولتى تعيين مىگرديدند و خاندان اموى از حكومت دور نگهداشته مىشدند تا جامعهء اسلامى از حيله‌ها و شرهاى آنان در امان بماند .\r\n\r\n\r\n","description":"","footnote":"\r\n( 1 ) الاصابة 2 / 444 .\r\n( 2 ) ابن اثير ، تاريخ 2 / 421 .\r\n( 3 ) الامام الحسين ، ص 191 .\r\n","page_name":" 338 ","page_number":338},
  {"content":"\r\n\r\n( 1 )\r\n\r\nسياستهاى مالى ابو بكر\r\nپيش از آنكه به سياست مالى ابو بكر بپردازيم ، دوست داريم به سياست مالى برنامه‌ريزى شده در اسلام اشاره‌اى داشته باشيم كه هدف از آن ، از بين بردن فقر و مبارزه با محروميّت و ايجاد پيشرفت اقتصادى مىباشد به نحوى كه فرصتهاى همسان براى همهء شهروندان به وجود آيد به طورى كه هيچ سايه‌اى از بينوايى و نياز ، باقى نماند و همگان در محيطى سرشار از آسايش و رفاه ، زندگى نمايند .\r\n( 2 ) مهمترين چيزى كه اسلام بدان اهتمام مىورزيد ، ملزم ساختن حاكمان به احتياط در اموال دولت بود و به هيچ روى براى آنان جايز نبود كه براى خود چيزى از آن اموال را برگزينند . و نيز آنان اجازه نداشتند چيزى از اموال را براى استحكام بخشيدن به حكومت و قدرت خويش ، مصرف نمايند .\r\n( 3 ) نشانهء عمومى اين سياست ، مساوات در بخشش به مسلمين بود و رئيس دولت ، حق نداشت قومى را بر ديگران ممتاز سازد چرا كه اين امر ، تفاوت طبقاتى را به وجود مىآورد و بحرانهاى حادّى را در اقتصاد عمومى مىآفريد و اجتماع را در معرض بسيارى از مصيبتها و گرفتاريها قرار مىداد .\r\n( 4 ) مورخان مىگويند : ابو بكر در بخشش ميان مسلمين ، مساوات را معمول داشت و از سنّت پيامبر صلّى اللّه عليه و آله در اين زمينه منحرف نگشت ، امّا بعضى از موارد ذكر شده با اين امر ، منافات دارد ، زيرا وى آنچه را از اموال صدقه در اختيار داشت براى كسب عواطف ابو سفيان كه با پول ، خريدوفروش مىشدند ، به وى بخشيد « 1 » . و نيز بخشى از اموال را ميان مهاجران و انصار تقسيم كرد و بخشى از\r\n\r\n\r\n","description":"","footnote":"\r\n( 1 ) طبرى ، تاريخ 3 / 318 .\r\n","page_name":" 339 ","page_number":339},
  {"content":"\r\n\r\nاموال را به وسيلهء زيد بن ثابت براى زنى از بنى عدى فرستاد و آن زن از آن امر در شگفت شد و گفت : اين چيست ؟\r\nگفتند : قسمتى است كه ابو بكر براى زنان تقسيم نموده است .\r\nاو گفت : آيا براى دين به من رشوه مىدهيد ؟ به خدا قسم ! چيزى از آن را نمىپذيرم و آن مال را به وى بازگرداند « 1 » .\r\nاينها بعضى از ايراداتى است كه برخى منتقدان سياستهاى مالى ابو بكر ذكر نموده‌اند .\r\n( 1 )\r\n\r\nسپردن خلافت به عمر\r\nحكومت ابو بكر چندان طول نكشيد و پس از گذشت بيش از دو سال بر حكومتش ، بيماريها بر وى عارض گرديد و تصميم گرفت امور خلافت را به همكار خود ، « عمر بن خطاب » بسپارد ، ولى در اين امر ، با مخالفت بسيارى از صحابه روبه‌رو شد ، از جمله طلحه به سوى او روى آورد و گفت : « به پروردگارت چه چيزى خواهى گفت ، در حالى كه تندخوى سنگدلى را بر ما حاكم بسازى كه جانها از او متنفر و دلها از وى بيزار است ؟ » « 2 » .\r\n( 2 ) ابو بكر ساكت شد و طلحه به اعتراض خود ادامه داد و گفت : « اى خليفهء رسول اللّه ! ما تندخويى او را در زمان حيات تو تحمل نمىكرديم و تو مانعش مىشدى ، پس حال ما با وى چگونه است در حالى كه تو مرده باشى و او خليفه باشد . . . » « 3 » .\r\n\r\n\r\n","description":"","footnote":"\r\n( 1 ) شرح نهج البلاغه 2 / 53 .\r\n( 2 ) شرح نهج البلاغه 1 / 164 .\r\n( 3 ) شرح نهج البلاغه 6 / 343 ( چاپ دار احياء الكتب العربيه ) .\r\n","page_name":" 340 ","page_number":340},
  {"content":"\r\n\r\n( 1 ) بسيارى از مهاجرين و انصار به سوى ابو بكر شتافتند و مخالفت خود را با خلافت عمر ، اعلام نموده گفتند : « مىبينيم عمر را بر ما خليفه قرار داده‌اى در حالى كه تو او را شناخته و زشتيهايش را در ميان ما دانسته‌اى ، آن هم در زمانى كه تو در ميان ما بوده‌اى ، پس چگونه است اگر از ميان ما به روى ؟ تو به لقاى خداوند عز و جل مىروى و از تو خواهد پرسيد ، تو چه خواهى گفت ؟ » .\r\nابو بكر به آنان پاسخ داد : « اگر خداوند از من بپرسد ، خواهم گفت بر آنها خليفه قرار داده‌ام آن را كه به نظر من بهترينشان بوده است . . . » « 1 » .\r\n( 2 ) بنا به گفتهء محققان ، براى ابو بكر صحيح‌تر اين بود كه به احساسات اكثريت قاطع مسلمين توجه مىكرد و تنها پس از كسب رضايت و وحدت كلمهء آنان و يا پس از مشورت با صاحبان حلّ و عقد و در عمل به قاعدهء شورا ، نسبت به تعيين كسى به عنوان خليفه ، اقدام مىنمود ، ولى وى به احساسات شخصى خود كه سرشار از دوستى نسبت به عمر بود ، عنايت داشت و براى آگاه شدن از نظر مسلمين از « معقيب دوسى » پرسيد : « مردم در مورد تعيين عمر به عنوان خليفه چه مىگويند ؟ » او گفت : « عده‌اى مخالف و عده‌اى موافق هستند » .\r\nابو بكر گفت : « مخالفان بيشترند يا موافقان ؟ » .\r\nوى گفت : « البته كه مخالفان بيشتر هستند » « 2 » .\r\n( 3 ) و با وجود اطلاع وى از اينكه اكثريت مردم در اين امر بر او اعتراض داشتند ، چگونه است كه او را بر آنان تحميل نمود و به آنها آزادى انتخاب شخصى براى رياست حكومت را واگذار ننمود ؟\r\n\r\n\r\n","description":"","footnote":"\r\n( 1 ) الامامة و السياسة 1 / 25 . طبرى 3 / 433 .\r\n( 2 ) الآداب الشرعية و المنح المرعية 1 / 42 .\r\n","page_name":" 341 ","page_number":341},
  {"content":"\r\n\r\n( 1 ) به هر حال ، هنگام بيمارى ابو بكر ، عمر همراه او بود و هيچ‌گاه از او دور نمىشد تا مبادا كسى بر او تأثير بگذارد .\r\nوى گفتار و نظر ابو بكر را در انتخاب خود تقويت مىنمود و مىگفت :\r\n« اى مردم ! بشنويد و گفتهء خليفهء رسول خدا صلّى اللّه عليه و آله را اطاعت نماييد » « 1 » .\r\n( 2 ) ابو بكر از « عثمان بن عفان » خواست تا فرمانش را در مورد عمر براى مردم بنويسد . عثمان ، آنچه را وى املا نمود ، نوشت كه متن آن بدين شرح بود :\r\n« اين است آنچه ابو بكر بن ابى قحافه وصيت نمود كه آخرين وصيت وى در دنيا هنگام ترك آن و نخستين وصيت او در آخرت هنگام ورود به آن بوده است .\r\nهمانا من ، عمر بن خطاب را به عنوان خليفه بر شما قرار دادم ، پس اگر او را عادل ببينيد ، اين گمان من به او و اميد من به وى مىباشد و اگر دگرگون سازد و تغيير دهد ، پس من خير را خواسته و از غيب آگاه نبوده‌ام :  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 2 » ؛ « و آنان كه ستم كنند خواهند دانست كه به چه سرنوشتى خواهند رسيد . . . » « 3 » .\r\n( 3 ) ابو بكر ، نامه را امضا كرد و آن را به عمر سپرد . عمر آن را گرفت و شتابان به مسجد شتافت تا آن را براى مردم بخواند . مردى كه از حالت وى در شگفت شده بود ، به وى گفت : « اى ابا حفص ! چه چيزى در اين نامه وجود دارد ؟ » .\r\n( 4 ) عمر از مضمون آن اظهار بىاطلاعى نمود ولى تأكيد كرد كه خود وى به مفاد آن ملتزم است و گفت : « نمىدانم ، ولى من نخستين كسى هستم كه شنيد و اطاعت كرد . . . » .\r\n\r\n\r\n","description":"","footnote":"\r\n( 1 ) طبرى ، تاريخ 3 / 429 .\r\n( 2 ) شعرا / 227 .\r\n( 3 ) الامامة و السياسة 1 / 24 . ابن سعد ، طبقات 3 / 429 . طبرى ، تاريخ 3 / 429 .\r\n","page_name":" 342 ","page_number":342},
  {"content":"\r\n\r\n( 1 ) آن مرد نگاهى به وى انداخت و در حالى كه از واقعيت امر آگاه شده بود ، گفت : « ولى به خدا قسم من مىدانم كه چه مطلبى در آن وجود دارد ، تو در سال اوّل او را امير ساختى و او امسال تو را امارت مىدهد » « 1 » .\r\nعمر به مسجد شتافت و فرمان را براى مردم خواند و بدين گونه امر خلافت ، به آسانى و بدون معارضى ، براى وى مسلّم گشت جز اينكه اين وضع ، اندوهى عميق بر دل حضرت امام امير المؤمنين عليه السّلام نشاند و آن حضرت عليه السّلام سالها بعد ، رنجهاى خود را در خطبهء شقشقيهء خويش چنين بيان فرمود :\r\n« پس صبر كردم در حالى كه خارى در چشم و استخوانى در گلو داشتم و مىديدم كه ميراث من غارت مىشد تا اينكه آن اولى پى كار خود رفت و امر ( خلافت ) بعد از خود را به فلان كس ( يعنى عمر ) ، سپرد . ( و آنگاه قول اعشى را شاهد مثال آورد و فرمود : )\r\n شتان ما يومى على كورها * و يوم حيان اخى جابر \r\n« برابر نيستند آن روز كه من سوار بر شتر ، راههاى سخت را طى مىكنم و آن روزى كه در كنار حيان برادر جابر ( آسوده ) به سر مىبرم » .\r\nو شگفتا ! در حالى كه خود در هنگام حيات ، خود را از آن معاف مىطلبد ، پس از مرگ خود ، آن را به عهدهء ديگرى قرار مىدهد و چه محكم اين دو دو پستانش را با هم گرفته‌اند . . . » « 2 » .\r\n( 2 ) اين كلمات ، ميزان غمها و دردهاى آن حضرت را در مورد از بين رفتن حقش نشان مىدهد كه آنها غارت نموده و آن را گاهى در طايفهء « تيم بن مرّه » و زمانى در طايفهء « عدى » قرار داده و جهاد درخشان آن حضرت را در راه نصرت\r\n\r\n\r\n","description":"","footnote":"\r\n( 1 ) الامامة و السياسة 1 / 25 .\r\n( 2 ) نهج البلاغه 1 / 26 - 27 .\r\n","page_name":" 343 ","page_number":343},
  {"content":"\r\n\r\nاسلام و نيز جايگاه نزديك او را نسبت به رسول خدا صلّى اللّه عليه و آله به فراموشى سپرده بودند .\r\n( 1 ) بارى ، بيماريهاى ابو بكر شدت يافت و او را به پايان محتوم زندگيش سوق داد ، سرانجامى كه هر انسان به آن مىرسد . وى پشيمانى و رنج خود را از آنچه در برابر دخت محبوب پيامبر خدا و پارهء تن آن حضرت ، روا داشته بود ، بر زبان آورد و گفت : « دوست داشتم كه خانهء فاطمه را نمىگشودم هر چند آن را براى جنگ بسته بودند » .\r\n( 2 ) وى همچنين دوست مىداشت كه در مورد ميراث عمه و دختر برادر ، از پيامبر خدا سؤال كرده باشد .\r\nحال وى وخيم شد و دخترش عايشه بر او وارد گرديد و چون او را در جريان سكرات موت مشاهده كرد ، گفتهء شاعر را بر زبان آورد و گفت :\r\n لعمرك ما يغنى الثراء عن الفتى * اذا حشرجت يوما و ضاق بها الصدر \r\n« به جان تو سوگند كه ثروت ، فايده‌اى براى شخص ندارد آن روز كه سكرات موت بيايد و سينه بدانها تنگ شود » .\r\nابو بكر خشمگين شد و به او گفت ، بگو :  وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ  « 1 » .\r\n« و سكرات موت ، به حق ، فرا رسيد . اين همان است كه از آن گريزان بودى « 2 » » .\r\n( 3 ) طولى نكشيد كه اجل محتوم وى فرا رسيد و دوستش عمر به انجام امور جنازه‌اش پرداخت و او را غسل داد و بر او نماز گزارد و در خانهء پيامبر صلّى اللّه عليه و آله به خاك\r\n\r\n\r\n","description":"","footnote":"\r\n( 1 ) ق / 19 .\r\n( 2 ) ابن اثير ، تاريخ 2 / 422 .\r\n","page_name":" 344 ","page_number":344},
  {"content":"\r\n\r\nسپرد و گور وى را به تربت پيامبر صلّى اللّه عليه و آله چسباند .\r\n( 1 ) منتقدان شيعه مىگويند : اگر اين خانه از تركهء پيامبر صلّى اللّه عليه و آله باشد ؛ زيرا هيچ روايتى از آن حضرت در مورد بخشيدن آن به عايشه وارد نشده است ، بايد به قواعد مربوط به ارث برگردد آن گونه كه عترت پاك در مورد تركهء پيامبر صلّى اللّه عليه و آله نظر داده‌اند ، بنابراين ، دفن وى در آن خانه ، جايز نبود مگر پس از كسب اجازه از عترت پيامبر و اجازه دادن عايشه موضوعيت ندارد ؛ چون وى تنها از ساختمان ارث مىبرد نه از زمين بر حسب آنچه فقها در ميراث زوجه بيان كرده‌اند و چنانچه خانهء پيامبر مشمول برنامهء ملّى شدن بوده ، بر حسب آنچه ابو بكر از پيامبر صلّى اللّه عليه و آله روايت كرده كه پيامبران چيزى از متاعهاى دنيا به ارث نمىگذارند بلكه كتاب و حكمت را به ارث مىدهند و آنچه را بر جاى مىگذارند ، صدقه‌اى براى عموم مسلمين است ، در اين صورت ، راضى ساختن عموم مسلمين براى دفن وى در آن خانه لازم بوده كه اين امر مؤكدا صورت نگرفته است .\r\n( 2 ) به هر حال ، خلافت كوتاه مدت ابو بكر ، سپرى شد كه در آن حوادثى سهمگين وجود داشت و از مهمترين آنها به گفتهء محققان ، برخورد با عترت پاك همچون افرادى عادى بود ، آنان را از قالب تقديس و تعظيم كه پيامبر صلّى اللّه عليه و آله بر آنها نهاده بود ، دور گردانيده شدند و ستم و سختى فراوانى بر آنان روا داشته شد در حالى كه آنها خود را به مقام پيامبر صلّى اللّه عليه و آله از ديگران شايسته‌تر و به جايگاهش اولى مىدانستند و منازعهء ابو بكر با آنها به گسترش اختلاف و پراكندگى فتنه و تفرقهء ميان مسلمين انجاميد و سبب گرديد كه حكومتهاى بعدى كه در پى حكومت خلفا ظاهر شدند ، به ستم آنان پرداختند و نسبت به آنها بىرحمى و سنگدلى نمودند و شايد سخت‌ترين فاجعه‌اى كه تحمل نمودند ، « فاجعهء كربلا » بود كه در آن براى رسول خدا صلّى اللّه عليه و آله هيچ حقى در مورد عترت و فرزندانش مراعات نگرديد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n( 1 )\r\n\r\nحكومت عمر\r\nابو بكر ، خلافت بعد از خود را براى عمر آماده نمود و او آن را به سهولت و آسانى بدون اينكه با هيچ زحمت و مشكلى روبه‌رو گردد ، عهده‌دار شد و با مشتى آهنين حكومت را قبضه نمود و كشور را با خشونت و سختگيرى شديد اداره نمود تا آنجا كه اكابر صحابه از ديدار با وى بيمناك شدند ؛ زيرا چوب‌دستيش - آن گونه كه مىگويند - از شمشير حجّاج ، ترسناكتر بود به طورى كه ابن عباس با وجود جايگاه بلند و روابط محكمى كه با وى داشت ، نتوانست نظر خود را در مورد جايز بودن متعه تا قبل از وفات عمر ، چيزى بيان كند و تا آنجا كه حتى خانواده و فرزندانش از وى مىترسيدند و هيچ‌يك از آنان نتوانست اراده‌اش را بر او تحميل كند . در اينجا به اختصار به بعضى از شيوه‌هاى سياسى عمر اشاره مىكنيم :\r\n( 2 )\r\n\r\nسياستهاى مالى عمر\r\nمنابع تاريخ اسلامى متفقند كه عمر در سياستش از شيوهء ابو بكر عدول نمود و در بخشش ميان مسلمين ، مساوات را رعايت نكرد ، بلكه بعضى از آنان را بر بعضى ديگر ترجيح داد و در زمان خلافت ابو بكر نيز به وى پيشنهاد كرده بود كه از سياستش عدول نمايد ، ولى او نپذيرفت و گفت : « خداوند كسى را بر ديگرى برترى نداده ولى فرموده است : صدقات براى فقرا و مساكين است و قومى را بر قوم ديگر مخصوص ندانسته است « 1 » » .\r\n\r\n\r\n","description":"","footnote":"\r\n( 1 ) شرح نهج البلاغه 8 / 111 .\r\n","page_name":" 346 ","page_number":346},
  {"content":"\r\n\r\n( 1 ) هنگامى كه خلافت به وى سپرده شد ، خود ، آنچه را به ابو بكر پيشنهاد كرده بود ، مورد عمل قرار داد و گفت : « ابو بكر در اين امر ، نظرى داشت و من در آن نظر ديگرى دارم و آن كس را كه با پيامبر خدا صلّى اللّه عليه و آله جنگيد با آن كه در كنار او جنگيد ، همسان قرار نمىدهم » .\r\n( 2 ) براى مهاجرين و انصار كه در بدر حضور داشتند ، پنج هزار ، پنج هزار مقرر داشت و براى كسانى كه مسلمان شدنشان همانند اهل بدر بوده ولى در بدر حضور نداشته‌اند ، چهار هزار چهار هزار مقرر نمود و براى همسران پيامبر صلّى اللّه عليه و آله دوازده هزار قرار داد بجز صفيه و جويريه كه براى آنها شش هزار مقرر كرد و آن دو نپذيرفتند . و براى عباس عموى پيامبر خدا صلّى اللّه عليه و آله دوازده هزار تعيين نمود و براى اسامة بن زيد ، چهار هزار و براى پسرش عبد اللّه ، سه هزار در نظر گرفت كه وى در اين مورد عدم رضايت خود را اعلام كرد و گفت : « اى پدر ! چرا براى وى يك هزار بيش از من تعيين نمودى ؟ براى پدرش فضيلتى نبوده كه پدرم آن را فاقد بوده و براى او چيزى نبوده كه براى من وجود نداشته است . . . » .\r\n( 3 ) عمر به وى گفت : « پدر اسامه نزد رسول خدا صلّى اللّه عليه و آله از پدر تو محبوبتر بود و اسامه نزد رسول خدا محبوبتر از تو بوده است . . . « 1 » » .\r\n( 4 ) عمر ، عرب را بر عجم و ارباب را بر غلام ترجيح داد « 2 » و اين سياست به ايجاد نظام طبقاتى ميان مسلمين منجر شد و سبب گرديد كه مردم بر حسب قبايل و اصل و نسبشان ، صنف‌بندى شوند و در نتيجه ، نسب‌شناسان براى تدوين\r\n\r\n\r\n","description":"","footnote":"\r\n( 1 ) الخراج ، ص 148 - 149 .\r\n( 2 ) شرح نهج البلاغه 8 / 111 .\r\n","page_name":" 347 ","page_number":347},
  {"content":"\r\n\r\nانساب و صنف‌بندى قبايل بر حسب اصل و نسب ، فعال گشتند « 1 » كه اين امر باعث كينه‌توزى موالى بر ضد عربها و دشمنى نسبت به آنها و جستجوى زشتكاريهاى آنان شد و ادعاهاى ملّىگرايى و قوم‌پرستى پديدار گشت در حالى كه اسلام اين پديده را نابود كرد و رابطهء دين را از رابطهء نسب قوىتر دانسته و حاكمان را به مساوات و عدالت ميان مردم با وجود اختلاف آنان در ملّيتها و ديانتها ملزم ساخته است تا شكافى در صفوف جامعه به وجود نيايد .\r\n( 1 )\r\n\r\nانتقاد كنندگان\r\nاين سياست ، موجى از خشم و انتقاد نزد بسيارى از محققان را پديد آورد كه بعضى از آنان عبارتند از :\r\n( 2 ) 1 - دكتر عبد اللّه سلام : « دكتر عبد اللّه سلام » مىگويد : « نمىدانم كه عمر چگونه اين اقدام را در پيش گرفت و چرا آن را انتخاب كرد ؟ زيرا آن ، اختلافى اجتماعى و اقتصادى را موجب شد . اقدامى است كه رقابت و فخرفروشى را ميان مسلمين به وجود آورد » « 2 » .\r\n( 3 ) 2 . دكتر محمد مصطفى : از جمله كسانى كه اين سياست را انتقاد نمودند ، « دكتر محمد مصطفى هداره » مىباشد كه مىگويد : « تعيين عطايا به اين صورت ، تأثير خطرناكى در زندگى اقتصادى گروه مسلمين گذاشت ، زيرا اندك اندك طبقهء اشرافىها را به وجود آورد كه روزيش فراوان به آن مىرسيد بدون اينكه در برابر اموالى كه دريافت مىداشت ، دست به عملى زده باشد از\r\n\r\n\r\n","description":"","footnote":"\r\n( 1 ) العصبية القبلية ، ص 190 .\r\n( 2 ) الغلو و التفرق الغالية فى الحضارة الاسلامية ، ص 251 .\r\n","page_name":" 348 ","page_number":348},
  {"content":"\r\n\r\nاين جهت كه تعيين عطايا بر دو جنبه تكيه داشت : قرابت به رسول خدا و سابقه در اسلام و براى اين قرابت و آن سابقه ، درجات و درجاتى بود و بدين ترتيب ، عمر عطايا را در برابر آنچه دولت به صورت كار و جهاد دريافت مىنمود ، معيّن نكرده بود » « 1 » .\r\n( 1 ) 3 - علايلى : « شيخ علايلى » موضوع را با اين گفتهء خود مورد انتقاد قرار داده : « اين تنظيم مالى ، تفاوت بزرگى را به وجود آورد و اجتماع عربى را بر پايهء طبقاتى قرار داد ، پس از آنكه مردم در نظر قانون ( شريعت ) برابر بودند و او اريستوكراسى و ملت و عامه را به وجود آورد » « 2 » .\r\n( 2 ) اينان برخى از انتقاد كنندگان آن سياست مالى بودند كه عمر در پيش گرفته بود ، آن سياست بنا به مقررات اقتصاد اسلامى ، هيچ نشانى از توازن اقتصادى در بر نداشته و سرمايه‌دارى را در نزد گروهى از صحابه ايجاد نمود كه ثروت فراوانى نزد آنان انباشته شد و موجب دگرگونى در زندگى اسلامى و تسلط سرمايه‌داران بر سياست دولت و به كارگيرى دستگاههاى آن به نفع خودشان گرديد و آنان نقش مخالفت در برابر هر جنبش اصلاحى يا سياسى عادلانه در كشور شدند و آن گروه در مخالفت با حكومت حضرت على عليه السّلام به شدت عمل نموده ، همهء توان خود را از عوامل اقتصادى و غيره وارد عمل كردند تا حكومت آن حضرت را ساقط نمايند ؛ زيرا سياست عادلانه‌اش مانع مىگرديد كه آنان امتيازات و منابع ثروت‌اندوزى خود را كه به ناحق تصاحب نموده بودند ، مورد بهره‌بردارى قرار دهند » .\r\n\r\n\r\n","description":"","footnote":"\r\n( 1 ) اتجاهات الشعر العربى ، ص 108 .\r\n( 2 ) امام حسين ، ص 232 .\r\n","page_name":" 349 ","page_number":349},
  {"content":"\r\n\r\n( 1 )\r\n\r\nدلايل عمر\r\nعمر ، در مورد لغو مساوات از سوى خود و ايجاد اين نظام طبقاتى در اسلام ، عذرتراشى نمود كه بعضى از صحابه به اعتبار سابقهء آنان در اسلام و شركت در عمليات جنگى و جنبشهاى جهادى ، بر بعضى ديگر برترى داشتند .\r\nو اين عذرتراشى - به نظر مىرسد كه - موضوعيتى ندارد ؛ زيرا پيامبر صلّى اللّه عليه و آله هيچ چيزى از اموال دولت را به طور استثنايى براى كسى از صحابه ، از آنان كه پيشتاز در اسلام بودند و بسيارى از محنتها و رنجها را تحمل نمودند ، در نظر نگرفت ، كسانى همچون عمار بن ياسر ، بلال حبشى و ابو ذر و نيز هيچ چيزى را جداگانه براى عموزاده‌اش حضرت على در نظر نگرفت كه قهرمان اسلام و مدافع آن در همهء مواضع و اوقات بوده است ، بلكه آن حضرت ، اجر مجاهدان و ثواب آنان را نزد خداوند در جهان آخرت ، قرار داد كه خداوند پاداش و ثواب آنان را در اين خصوص بر عهده مىگيرد .\r\n( 2 ) سياست مالى در پيش گرفته شده توسط پيامبر صلّى اللّه عليه و آله مقرر مىداشت كه عطايا به همگان برسد و ميان آنان برابرى رعايت گردد تا اجتماع ، به هم پيوسته و متحد بماند و همهء انواع نظام طبقاتى و كينه‌توزيها نابود گردد .\r\n( 3 )\r\n\r\nپشيمانى عمر\r\nهنگامى كه عمر ، گسترش بسيار چشمگير ثروت را نزد بعضى از صحابه مشاهده كرد ، به شدت پشيمان و دلتنگ شد و مىگفت : « اگر از كار خود در آغاز بودم آنچه را به پايان رساندم ، مازاد اموال توانگران را از آنان مىگرفتم و به فقرا بازمىگرداندم » .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n( 1 ) اين اقدامى كه وى در نظر داشت ، به نظر مىرسد خالى از تأمّل نباشد ؛ زيرا مازاد اموال اغنيا ، اگر به سبب بخششهايى بوده كه فراوان به آنها مىداده ، بدون شك ، از اموال دولت بوده و ضرورت داشت كه به ملى كردن آنها حكم مىنمود تا توازن اقتصادى به وجود آيد و اگر از اموال تجارت بوده - كه گمان نمىكنم چنين باشد - گرفتن ماليات از آنها لازم بوده بدون اينكه آرزوى مصادرهء آنها را بنمايد .\r\n( 2 ) به هر حال ، اموالى كه از فىء و از دريافت جزيه و خراج فراهم مىآيد ، ملكى براى مسلمين است و جايز نبود كه گروهى از مردم را بر گروه ديگرى برترى دهد و بايد به طور مساوى ميان همگان توزيع مىگرديد آن گونه كه پيامبر صلّى اللّه عليه و آله عمل مىفرمود .\r\n( 3 )\r\n\r\nسياستهاى داخلى عمر\r\nعمر ، كوشيد تا تسلط خود را با زور و خشونت برقرار سازد و به همين جهت ، دور و نزديك از او ترسيدند و شدّت ترسشان تا بدانجا رسيد كه زنى نزد او آمد تا دربارهء مطلبى چيزى از او بپرسد ، آن زن ، باردار بود و از شدت ترس از وى ، دچار سقط جنين شد « 1 » .\r\n( 4 ) عمر ، بسيار سختگير و خشن بود ، خصوصا با هر كسى كه براى خود اهميتى قايل بود . راويان مىگويند : روزى عمر ، مالى را ميان مسلمين تقسيم مىكرد و مردم بر او فراهم آمده بودند ، پس سعد بن ابى وقاص آمد كه سابقهء وى در فتوحات فارس معروف است . سعد ، با فشار بر جمعيت ، توانست خود را به\r\n\r\n\r\n","description":"","footnote":"\r\n( 1 ) شرح نهج البلاغه 1 / 74 .\r\n","page_name":" 351 ","page_number":351},
  {"content":"\r\n\r\nعمر برساند . هنگامى عمر او را ديد كه چگونه خود را پيش آورده است ، با چوب دستى بر او حمله كرد و گفت : « تو از قدرت خدا در زمين نترسيدى ، مىخواستم به تو نشان دهم كه قدرت خدا از تو نمىترسد » . و داستان وى با « جبله » نشانگر ميزان خشونت و سختگيرى او بود .\r\n( 1 ) جبله ، مسلمان شده و همراهانش نيز مسلمان شده بودند و مسلمين از اين امر ، شاد گشتند . جبله در موسم حج حاضر شد و هنگامى كه برگرد خانهء كعبه طواف مىنمود ، مردى از فزاره پاى بر ازار وى نهاد و آن را باز كرد . جبله از اين امر خشمگين شد و به سوى آن مرد فزارى رفت و او را سيلى زد .\r\n( 2 ) اين خبر به گوش عمر رسيد و آن فزارى را احضار كرد و به جبله دستور داد تا اجازه دهد كه آن مرد از او قصاص بگيرد و يا اينكه وى را راضى نمايد و در اين زمينه بر او بسيار سخت گرفت . جبله ، مرتد شد و از دين اسلام خارج گرديد و به سوى « هرقل » فرار كرد و هرقل او را خوشامد گفت و به وى بخششها روا داشت ، ولى جبله بر آنچه از شرف اسلام از دست داده بود ، به سختى مىگريست و حزن و اندوه خود را با اين گفتار خويش بيان مىداشت :\r\n تنصرت الاشراف من اجل لطمة * و ما كان فيها لو صبرت لها ضرر\r\nتكنفنى منها لجاج و نخوة * و بعت لها العين الصحيحة بالعور\r\nفيا ليت امى لم تلدنى و ليتنى * رجعت الى القول الذي قال لى عمر\r\nو يا ليتنى ارعى المخاض بقفرة * و كنت اسيرا في ربيعة او مضر \r\n« بزرگان بخاطر يك سيلى ، مسيحى گشتند كه اگر بر آن صبر مىكردم ، زيانى در آن نبود » « لجاجت و غرورى از آن بر من مستولى شد و بخاطر آن ، چشم سالم را ، به چشمى نابينا فروختم »\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n« اى كاش ! مادرم مرا نمىزاييد و كاش بر مىگشتم به قولى كه عمر به من گفته بود » .\r\n« و اى كاش ! در بيابان دورى ، چوپان مىبودم و اسيرى نزد قبيلهء ربيعه يا مضر مىشدم » .\r\nعمر مىخواست او را با حلقه‌اى از مس كه در بينى شتر گريزان مىنهادند ، كشان‌كشان بياورد تا او را ذليل سازد .\r\n( 1 ) « ابن ابى الحديد » از سختگيرى عمر با خانواده‌اش براى ما روايت كرده ، مىگويد : « هرگاه وى بر كسى از آنها خشم مىگرفت ، خشمش فرو نمىنشست تا اينكه دست خود را به سختى به دندان مىگرفت و آن را خونين مىساخت » « 1 » .\r\n( 2 ) عثمان نيز هنگامى كه مسلمين از او انتقاد كردند و با او به مخالفت برخاستند ، به سختگيرى عمر اشاره كرد و آنان را به ياد تندخويى و سنگدليش انداخت تا شايد آنان از وى دست بردارند ، او گفت : « ابن خطاب شما را به زير پاى خود انداخت و با دست خود بر شما ضربه زد و با زبانش سركوبتان نمود و شما از او ترسيديد و به او راضى شديد . . . » « 2 » .\r\n( 3 ) امام امير المؤمنين عليه السّلام چند سال بعد ، سياست عمر و گرفتارى مردم در زمان او را بيان كرده ، فرمود : « پس وى ( يعنى ابو بكر هنگام سپردن خلافت به عمر ) آن را در وضعيتى خشن قرار داد كه سخن در آن تند بود و لمس كردن آن زبر و لغزش در آن فراوان و عذر خواهى بسيار گشت و صاحب آن وضع ، همچون سوار بر مركبى چموش بود كه اگر افسارش را مىكشيد ، آن را دهن مىشكافت\r\n\r\n\r\n","description":"","footnote":"\r\n( 1 ) شرح نهج البلاغه 6 / 342 .\r\n( 2 ) حياة الامام الحسن بن على عليه السّلام 1 / 197 .\r\n","page_name":" 353 ","page_number":353},
  {"content":"\r\n\r\nو اگر رهايش مىكرد ، او را به سختى مىانداخت و سوگند به خدا ! مردم گرفتار اشتباه ، سختى ، دورويى و اعتراض گشتند . . . » « 1 » .\r\n( 1 ) اين سياست ، با سيرت پيامبر صلّى اللّه عليه و آله و سياست آن حضرت ، منافات داشت ؛ زيرا آن حضرت ميان مردم به رفق و مدارا رفتار نمود و با آن به رأفت و رحمت برخورد كرد و براى آنان همچون پدرى مهربان بود و با همهء نشانه‌هاى ترس كه از بعضى مردم در برابر آن حضرت ظاهر مىشد ، مخالفت مىكرد به طورى كه مردى نزد آن حضرت آمد در حالى كه از ايشان ترسيده بود .\r\nحضرت صلّى اللّه عليه و آله بر او اعتراض كرد و به وى فرمود : « همانا من فرزند زنى از قريش هستم كه گوشت خشك كرده را مىخورد » .\r\n( 2 ) رفتار آن حضرت صلّى اللّه عليه و آله با يارانش همچون رفتار دوست با دوست و برادر با برادرش بود بدون اينكه آنها را متوجه سازد كه خود مزيّتى يا تفوقى بر آنها دارد و خداى تعالى اخلاق عاليهء آن حضرت را با اين گفتار ستود :  إِنَّكَ لَعَلى خُلُقٍ عَظِيمٍ  « 2 » ؛ « به راستى كه تو اخلاقى عظيم دارى » .\r\n( 3 )\r\n\r\nدر حصار قرار دادن صحابه\r\nمورخان مىگويند : عمر صحابهء رسول خدا را در محاصره قرار داد و به آنها اجازهء خارج شدن از مدينه را نمىداد و آنان جز با اجازهء مخصوصى از وى ، مدينه را ترك نمىكردند . اين اقدام عمر با مقررات اسلامى مخالف بود ؛ زيرا در اسلام ، آزاديهاى عام به همهء مردم داده شده است . مردم در اسلام ، آزادى فكر و بيان و آزادى عقيده و آزادى كار دارند كه اسلام اينها را از حقوق ذاتى انسان\r\n\r\n\r\n","description":"","footnote":"\r\n( 1 ) شرح نهج البلاغه 1 / 162 .\r\n( 2 ) قلم / 4 .\r\n","page_name":" 354 ","page_number":354},
  {"content":"\r\n\r\nقرار داده و دولت را به حمايت ، رعايت و فراهم كردن آنها ملزم نموده است و قدرت حاكم ، حق ندارد كه موضعى مخالف يا منافى آنها داشته باشد ، به شرطى كه انسان اين آزاديها را در راه زيان رساندن به ديگران يا ايجاد فساد در ارض ، به كار نگيرد .\r\n( 1 )\r\n\r\nدفاع طه حسين\r\n« دكتر طه حسين » از اقدام عمر در قرار دادن صحابه در حصار ، دفاع كرده مىگويد : « ولى وى بر آنها از فتنه ترسيد و از فتنهء آنها بيم داشت ، پس آنان را در مدينه نگهداشت كه جز با اجازهء وى از آن خارج نشوند و آنان را از رفتن به سرزمينهاى فتح نشده مانع گشت كه جز با امر وى به آنجا نروند و ترسيد كه مردم به آنها فريفته شوند و ترسيد كه فريفته شدن مردم به آنها ، آنان را مغرور سازد و از عواقب اين فريفته شدنها بر دولت نگران بود ! ! . . . » « 1 »\r\n( 2 ) اين توجيه ، هيچ‌گونه نشانى از تعمق و تحقيق ندارد ؛ زيرا صحابه‌اى كه قصد سفر از مدينه به سرزمينهاى فتح شده را داشتند ، اگر از اخيار و دينداران بودند ، به طور مؤكد سرچشمهء هدايت و خير براى ملتهاى علاقه‌مند به اسلام مىشدند از اين جهت كه آنان ، بدون شك ، احكام دين و آداب اسلام را در ميان آن ملتها منتشر مىكردند و براى آگاه نمودن آنها مىكوشيدند . و اگر از كسانى بودند كه دنيا آنان را فريفته و مظاهر فتوحات اسلامى ، آنها را فريب داده باشد ، وى حق داشت كه مانع از سفر آنان به طور رسمى شود و نه شرعى . آن هم بخاطر حفظ منافع دولت و نگهداشتن مردم كه فريفته آنها نشوند ، ولى در اين مورد ،\r\n\r\n\r\n","description":"","footnote":"\r\n( 1 ) الفتنة الكبرى / 1 / 17 .\r\n","page_name":" 355 ","page_number":355},
  {"content":"\r\n\r\nروايتى وجود ندارد كه وى عده‌اى را منع كرده و گروهى را مانع نشده باشد ، بلكه همگى آنان را از سفر منع كرد و طبيعى بود كه اين امر بر بسيارى از ياران پيامبر صلّى اللّه عليه و آله گران آمد و ميان آنها و آزاديهايشان جدايى انداخته شد .\r\n( 1 )\r\n\r\nواليان و حاكمان از سوى عمر\r\nعمر ، به شيوهء ابو بكر در جهت دور نگهداشتن خاندان هاشمى از دستگاه حكومتى ، عمل كرد و هيچ سهمى را براى آنان در نظر نگرفت بلكه به كسانى كه ابو بكر آنها را حاكم ساخته بود ، فرمان حكومت داد و آنان را در پستهايشان باقى گذاشت . و عجيب آنكه وى هيچ‌يك از افراد سرشناس صحابه همچون طلحه و زبير را فرمان حكومت نداد و به او گفته شد : تو يزيد بن ابى سفيان ، سعيد بن عاص ، فلان و فلان را از افراد مؤلّفة قلوبهم از طلقا و فرزندان طلقا حكومت دادى ولى على ، عباس ، زبير و طلحه را ناديده گرفتى ؟ ! ! وى گفت : « اما على كه از اين چيزها بالاتر است و اما اين چند نفر از قريش ، من مىترسم كه در شهرها منتشر شوند و در آنها فساد را فراوان سازند ! » .\r\n( 2 ) « ابن ابى الحديد » ، در مورد اين گفتهء عمر ، چنين اظهار نظر كرده و گفته است : « كسى كه از امير قرار دادن آنها مىترسد تا مبادا در حكومت طمع كنند و هر كدام ، آن را براى خويشتن بخواهد ، چگونه نمىترسد كه آنها را شش نفر همتراز در شورا و نامزد براى خلافت قرار داد ! و آيا چيزى نزديكتر از اين امر به فساد وجود دارد ؟ . . . » « 1 » .\r\n\r\n\r\n","description":"","footnote":"\r\n( 1 ) شرح نهج البلاغه 9 / 29 - 30 .\r\n","page_name":" 356 ","page_number":356},
  {"content":"\r\n\r\n( 1 )\r\n\r\nنظارت بر واليان\r\nعمر ، به شدت بر واليان و حاكمانش نظارت داشت و هيچ كسى را به عنوان عامل تعيين نمىكرد مگر اينكه اموالش را شمارش مىنمود و هر وقت او را عزل مىكرد ، بازهم چنين مىكرد و اگر تفاوتى مىديد ، آن را تقسيم مىكرد و نيمى را براى وى مىگذاشت و نصف ديگر را به بيت المال مىسپرد « 1 » .\r\n( 2 ) وى « ابو هريرهء دوسى » را به عنوان حاكم « بحرين » تعيين نمود و به او خبر دادند كه ابو هريره اموال مسلمين را تصرف نموده است . پس ، او را احضار نمود و هنگامى كه نزد وى حاضر شد بر او پرخاش نمود و گفت : « مىدانى كه من تو را حاكم بحرين قرار دادم در حالى كه تو بدون نعلين بودى و اينك شنيده‌ام كه تو اسبانى را به هزار و ششصد دينار فروخته‌اى . . . » .\r\nابو هريره ، عذر خواهى كرد و گفت : « اسبانى داشتيم كه زاد و ولد نمودند و بخششهايى كه پىدرپى شدند » .\r\n( 3 ) عمر ، توجهى به اين حرف وى ننموده بلكه بر او پرخاش نمود و فرياد كشيد : « روزى و مخارجت را برايت معين نمودم و اين اضافه‌اى است كه بايد آن را تحويل دهى » .\r\nابو هريره امتناع نمود و به او گفت : « اين حق تو نيست » .\r\nعمر گفت : « بلى ، به خدا سوگند و پشت تو را به درد مىآورم » .\r\n( 4 ) عمر خشمگين شد و به سوى وى برخاست و با چوب‌دستيش وى را مضروب ساخت تا اينكه خونين شد . ابو هريره چاره‌اى جز حاضر كردن اموالى كه به ناحق غارت كرده بود ، نداشت . پس به وى گفت : « آنها را بياورم و نزد خدا محسوب دارم » .\r\n\r\n\r\n","description":"","footnote":"\r\n( 1 ) الفتنة الكبرى 1 / 20 .\r\n","page_name":" 357 ","page_number":357},
  {"content":"\r\n\r\n( 1 ) عمر با همان منطق ضعيفش به وى پاسخ داد و گفت : « اين در صورتى است كه آنها را از راه حلال به دست آورده و با ميل خود تقديم نموده باشى . آيا آنها را از دورترين مناطق بحرين آورده‌اى ؟ مردم براى تو مىآوردند نه براى خدا و نه براى مسلمين ، اميمه « 1 » تو را تنها براى چراندن خران آورده بود » « 2 » .\r\nسپس همهء اموالش را با وى نصف كرد . ( 2 ) وى از ميان عاملانش اموال اين افراد را با آنها نصف كرد :\r\n1 - سمرة بن جندب .\r\n2 - عاصم بن قيس .\r\n3 - مجاشع بن مسعود .\r\n4 - جزء بن معاويه .\r\n5 - حجاج بن عتيك .\r\n6 - بشير بن محتفز .\r\n7 - ابو مريم بن محرش .\r\n8 - نافع بن حرث .\r\nاينها بعضى از عاملان و واليان وى بودند كه اموالشان را با آنها نصف كرد .\r\n( 3 ) و مورخان مىگويند : علت اقدام وى به اين عمل ، « يزيد بن قيس » بود كه او را به اين كار تشويق نموده و با اين ابيات وى را به آن فراخوانده بود :\r\n ابلغ امير المؤمنين رسالة * فانت امين اللّه فى النهى و الأمر \r\n\r\n\r\n","description":"","footnote":"\r\n( 1 ) « اميمه » ، مادر ابو هريره بود .\r\n( 2 ) ابن ابى الحديد ، شرح نهج البلاغه 3 / 163 .\r\n","page_name":" 358 ","page_number":358},
  {"content":"\r\n\r\n و أنت امين اللّه فينا و من يكن * امينا لربّ العرش يسلم له صدرى\r\nفلا تدعن اهل الرساتيق و القرى * يسيغون مال اللّه فى الأدم و الوفر\r\nفارسل الى الحجاج فاعرف حسابه * و ارسل الى جزء و ارسل الى بشر\r\n( 1 ) و لا تنسين النافعين كليهما * و ابن غلاب من سراة بنى نصر\r\nو ما عاصم منها بصفر عيابه * و ذاك الذي فى السوق مولى بنى بدر\r\nو أرسل الى النعمان و اعرف حسابه * و صهر بنى غزوان انى لذو خبر\r\nو شبلا فسله المال و ابن محرش * فقد كان فى اهل الرساتيق ذا ذكر\r\nفقاسمهم اهلى فداؤك انهم * سيرضون ان قاسمتهم منك بالشطر\r\nو لا تدعونى للشهادة انى اغيب * و لكنى ارى عجب الدهر\r\nنئوب اذا آبوا و نغزوا اذا غزوا * فانى لهم وفر و لسنا اولى وفر\r\nاذا التاجر الدارى جاء بفارة * من المسك راحت فى مفارقهم تجرى \r\n\r\n","description":"","footnote":"","page_name":" 359 ","page_number":359},
  {"content":"\r\n\r\n« پيامى به امير المؤمنين برسان كه تو امين خدا در امر و نهى هستى » .\r\n« و تو امين خدا در ميان ما هستى و كسى كه امين پروردگار عرش باشد ، دلم تسليم او مىشود » .\r\n« اهل روستاها و شهرها را مگذار كه مال خود را در راه رفاه و ثروت ، جايز شمارند » .\r\n« پس بفرست به سوى حجاج و به حسابش رسيدگى كن و بفرست به سوى جزء و به سوى بشر » .\r\n( 2 ) « و دو نافع را فراموش مكن ، هر دويشان را و ابن غلاب از سران بنى نصر را » .\r\n« و عاصم از ميان آنها دست خالى نيست و آن يك كه در بازار است ، غلام بنى بدر » .\r\n« و بفرست به سوى نعمان و حسابش را بدان و داماد بنى غزوان كه من آگاه هستم » .\r\n« و از شبل در مورد مال جويا شو و ابن محرش كه در ميان روستائيان صاحب نام بوده است » .\r\n( 2 ) « مالشان را قسمت كن ، خاندانم فدايت باد كه اگر با آنها قسمت كنى ، به نصف راضى مىشوند » .\r\n« و مرا براى گواهى دادن دعوت مكن كه من غايب مىشوم ولى شگفتيهاى روزگار را مىبينم » .\r\n« بازمىگرديم اگر بيايند و به جنگ مىرويم اگر بروند ، پس چگونه براى آنها فراوانى باشد ولى ما داراى وفور نعمت نيستيم ؟ » .\r\n« اگر بازرگانى يك موش مشك بياورد ، آن موش در ميان فرق سرهايشان خواهد دويد » .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبه دنبال آن ، عمر به پا خاست و با عاملانش نعل بالنعل ، مناصفه نمود « 1 » .\r\n( 1 ) و معناى اين شعر اين است كه اين حاكمان ، جرم دزدى را مرتكب شده و در بيت المال مسلمين خيانت نموده‌اند ولى حكم به نصف كردن اموالشان با سنت ، هماهنگى ندارد بلكه وظيفه حكم مىكند كه آنها به دستگاه قضايى سپرده شوند كه اگر خيانتشان ثابت شود ، چاره‌اى جز اقامهء حدّ بر آنها و مصادرهء اموالى كه اختلاس نموده‌اند ، نخواهند بود و مناصفه با آنان وجهى ندارد .\r\nهمچنين عزل آنان از سمتها و سلب اعتماد از آنان واجب مىشود .\r\n( 2 ) به هر حال ، با وجود سختگيرى عمر و نظارتش بر واليان ، شكايتهاى مستمرى از آنان مىرسيد و بعضى افراد شكايتهايى از واليان نزد وى مىفرستادند و خصوصا از آنها كه مسئول خراج بودند و شكايت خود را با دو بيت از شعر برايش فرستادند كه عبارتند از :\r\n نئوب اذا آبوا و نغزوا اذا غزوا * فانى لهم و فر و لسنا اولى وفر\r\nاذا التاجر الدارى جاء بفارة * من المسك راحت فى مفارقهم تجرى « 2 » \r\n« مىرويم هرگاه بروند و مىجنگيم هرگاه بجنگند ، پس چگونه است كه آنان را فراوانى باشد و ما را فراوانى نباشد ؟ » .\r\n« اگر بازرگان ، موشى از مشك بياورد ، آن موش در ميان فرق موهايشان خواهد دويد » .\r\n\r\n\r\n","description":"","footnote":"\r\n( 1 ) الغدير 6 / 275 - 276 .\r\n( 2 ) فتوح البلدان ، ص 377 .\r\n","page_name":" 361 ","page_number":361},
  {"content":"\r\n\r\n( 1 ) وى ثروتى تازه و رفاهى فراوان را بر آنها مشاهده كرد كه نزد ديگران از عامهء مردم ديده نمىشد و طبيعى بود كه اين امر ، ناشى از اختلاس اموال بود كه در آن روزگار ، حساب و رسيدگى دقيقى در مورد آنها اعمال نمىشد .\r\n( 2 ) در اينجا مطلبى سؤال برانگيز باقى مىماند و آن اينكه عمر شدت و سختگيرى را با واليان و عاملانش به كار گرفت بجز معاوية بن ابى سفيان كه وى ، گراميش مىداشت و هيچ‌گونه حسابرسى و تحقيقى در مورد او به كار نمىبرد ، خبرهاى پىدرپى از اينكه معاويه نسبت به بيت المال خيانت روا داشته و در اسراف و ولخرجى ، زياده‌روى نموده است ، به او مىرسيد ، ولى عمر به جاى معاويه عذرخواهى مىكرده و از او تعريف مىنموده و مىگفته است : « از كسرى و قيصر و هوش آنها سخن مىگوييد در حالى كه معاويه نزد شماست » « 1 » .\r\n( 3 ) و خداى را شكر كه در اسلام ، كسرى و قيصرى وجود ندارد ، در حديث است كه : « كسرى هلاك شد و بعد از او كسرايى نخواهد بود و قيصر هلاك مىشود و قيصرى بعد از او نباشد و سوگند به آنكه جانم در دست اوست ، خزانه‌هاى آنها را در راه خدا انفاق خواهيد كرد » .\r\n( 4 ) عمر در دفاع از معاويه ، مبالغه مىنمود ! و راويان مىگويند : جمعى از صحابه به او گفتند كه معاويه با سيره مخالفت نموده است ؛ زيرا وى حرير و ديبا مىپوشد و ظرفهاى طلا و نقره به كار مىبرد و در رفتار خلاف شرع خود ، هيچ امتناعى ندارد . عمر بر آنها اعتراض كرد و آنان را سرزنش نمود و گفت : « بگذاريد ما را از نكوهش جوانى از قريش ، آنكه در خشم مىخندد و از خشنودى ، آنچه را دارد ، به دست نمىآيد و از بالاى سرش چيزى گرفته نمىشود مگر از زير\r\n\r\n\r\n","description":"","footnote":"\r\n( 1 ) طبرى ، تاريخ 55 / 330 .\r\n","page_name":" 362 ","page_number":362},
  {"content":"\r\n\r\nپاهايش باشد . . . « 1 » » .\r\n( 1 ) مورخان مىگويند كه وى براى بالا بردن مقام و دفاع از وى ، از اين هم تماما دور تر رفت و روح بلند پروازى در او دميد و اعضاى شورا را كه خود براى تعيين خليفهء بعد از خود برگزيده بود ، به وجود معاويه تهديد نمود و به آنها گفت : « شما اگر بر هم حسد بورزيد و به هم پشت كنيد و با هم دشمنى نماييد ، معاوية بن ابى سفيان در اين امر بر شما غلبه خواهد كرد . . . « 2 » » .\r\nو هنگامى كه معاويه از كيفر ، ايمنى يافت و دانست كه خليفه از او حمايت مىكند ، در شام اقدام به كارهايى نمود كه طالبان پادشاهى و قدرت انجام مىدهند .\r\n( 2 )\r\n\r\nگوشه‌گيرى امام عليه السّلام\r\nمورخان اختلافى ندارند كه امام عليه السّلام بخاطر از بين رفتن حق و غصب ميراثش عميقا محزون و به شدت اندوهگين گشت ؛ زيرا آن قوم براى ناديده گرفتن مقامش كوشيدند و با وى همانند فردى عادى و بدون توجه به مواهب ، مواضع و جايگاهش نسبت به پيامبر صلّى اللّه عليه و آله برخورد نمودند و آن حضرت در انزواى از آنان بود و در هيچ امرى از امور حكومت و قدرت با آنان مشاركت نداشته و آنان نيز وى را شركت نمىداده‌اند ، از آنها روى گرداند و آنان نيز از او روى گرداندند تا آنجا كه گونهء خويش را بر خاك چسباند ، آن گونه كه مورخان گفته‌اند : محمد بن سليمان در پاسخهايش به جعفر بن مكى دربارهء آنچه ميان على و عثمان\r\n\r\n\r\n","description":"","footnote":"\r\n( 1 ) استيعاب ( چاپ شده در حاشيهء الاصابة ) 3 / 1418 .\r\n( 2 ) شرح نهج البلاغه ( چاپ اول ) 1 / 187 .\r\n","page_name":" 363 ","page_number":363},
  {"content":"\r\n\r\nگذشت ، مىگويد :\r\n« على را آن دوتاى اوّل ( يعنى شيخين ) از محلش دور ساختند و او را ساقط نمودند و حرمتش را ميان مردم شكستند ، پس چيزى فراموش شده گشت » « 1 » .\r\nامام عليه السّلام در سخنى با عبد اللّه بن عمر ، همهء گرفتاريهايى را كه به وى رسيده بود ، به پدرش نسبت داد و از جمله تقدم جستن عثمان بر او را « 2 » .\r\n( 1 ) به هر حال ، امام عليه السّلام در روزگار از مردم كناره گرفت همان گونه كه در زمان ابو بكر نيز از آنها دورى جسته بود . امام خانه‌نشين و با غمها دمساز و با ستارگان ، همراز گشت ، سر بر بالين غم مىنهاد و با اندوه ، به سر مىبرد و جام غصه‌ها را سر مىكشيد و خشم خود را فرو مىنشاند ، با كسى تماسى نمىگرفت جز با ياران خالصش ، آنان كه واقعيت و جايگاهش را شناخته بودند ، همچون عمّار بن ياسر ، ابو ذر و مقداد و در اين حال به جمع‌آورى قرآن و نگارش و دقت در آياتش ، همّت گماشته بود .\r\n( 2 ) مورخان اتّفاق دارند كه عمر در مسائل مهمى كه از او پرسيده مىشد ، به آن حضرت رجوع مىكرد و امام پاسخ را از وى دريغ نمىداشت تا احكام خدا را بيان كند كه انتشار آنها در ميان مردم بر علما واجب است . . . و عمر از فضيلت امام سخن مىراند و مىگفت : « لو لا على لهلك عمر ؛ اگر على نمىبود ، عمر هلاك مىشد » .\r\n( 3 ) و محقق آن است كه عمر در بيشتر مسائل فقهى كه از وى سؤال مىشد ، راهى به پاسخ آنها نمىيافت و به سوى امام عليه السّلام و ساير صحابه مىشتافت و اين\r\n\r\n\r\n","description":"","footnote":"\r\n( 1 ) شرح نهج البلاغه 9 / 28 ( چاپ دار احياء الكتب العربية ) .\r\n( 2 ) همان ، ص 54 .\r\n","page_name":" 364 ","page_number":364},
  {"content":"\r\n\r\nسخن وى شهرت يافته است كه : « همه مردم از عمر آگاهترند حتى زنان » .\r\nو گفته است : « همهء مردم از عمر آگاهترند حتى مخدّرات در خانه‌ها » .\r\nو محقق امينى ، اين امر را به نحوى كه افزونى بر آن نباشد ، مدلّل ساخته است « 1 » .\r\n( 1 )\r\n\r\nعمر و حضرت حسين عليه السّلام\r\nامام حسين عليه السّلام در دل ، اندوهى فراوان و غمى جانكاه داشت از آن كه جايگاه پدرش را غصب نموده بود و اين امر ، عنصرى از عناصر ناخرسندى و دل آزردگى براى آن حضرت به وجود آورد و با آگاهى تمام ، احساس تلخكامى مىنمود در حالى كه در سن و سال آغازين خود بود .\r\n( 2 ) مورخان مىگويند : روزى عمر بالاى منبر به خطبه مشغول بود كه ناگهان حسين را ديد كه به سوى او از منبر بالا مىرفت و فرياد بر مىآورد : « پايين بيا ، از منبر پدرم پايين بيا و به سوى منبر پدرت برو » .\r\nعمر مبهوت شد و حيرت بر او مستولى گشت و گفته‌اش را تصديق كرد و گفت : « راست گفتى ، پدرم منبرى نداشته است » .\r\nپس او را گرفت و در كنار خويش نشاند و شروع كرد به تحقيق دربارهء اينكه چه كسى اين مطلب را به او دستور داده و به او گفت : « چه كسى تو را ياد داده است ؟ » .\r\nامام فرمود : « به خدا قسم ! هيچ كس به من ياد نداده است » « 2 » .\r\n\r\n\r\n","description":"","footnote":"\r\n( 1 ) الغدير 6 / 83 - 333 .\r\n( 2 ) الاصابة 1 / 333 .\r\n","page_name":" 365 ","page_number":365},
  {"content":"\r\n\r\n( 1 ) احساسى پر از رنج از هوشى سرشار و ادراكى گسترده سر بر آورده بود . آن حضرت به منبر جدش نگريست ، منبرى كه سرچشمهء نور و آگاهى بود و ديد كه شايسته نيست پس از آن حضرت ، كسى جز پدرش ، پرچمدار علم و حكمت در زمين ، از آن منبر بالا رود .\r\n( 2 ) مورخان مىگويند : عمر به حضرت امام حسين عليه السّلام بسيار توجه داشت و از او خواسته بود كه هرگاه مطلبى براى او پيش آيد به نزد وى برود . روزى به سوى وى رفت و او را در جلسه‌اى محرمانه با معاويه يافت و پسرش عبد اللّه را ديد و از وى اجازه خواست ، ولى به او اجازه‌اى داده نشد ، پس همراه وى بازگشت . روز بعد ، عمر آن حضرت را ديد و به او گفت : « اى حسين ! چه چيزى مانع شد كه نزد من نيايى » .\r\nامام فرمود : « من آمدم در حالى كه تو با معاويه به جلسهء محرمانه نشسته بودى ، پس همراه ابن عمر بازگشتم » .\r\nعمر گفت : « تو از ابن عمر شايسته‌تر بودى ؛ زيرا آنچه را بر سر ما مىبينى ، خداوند و پس از او شما بر سر ما قرار داده‌ايد « 1 » » .\r\n( 3 ) سياست وى اقتضا داشت كه با حسن و حسين عليهما السّلام دو سبط پيامبر صلّى اللّه عليه و آله با تكريم فراوان برخورد نمايد ، پس براى آنها سهمى از غنايم مسلمين قرار داد .\r\nروزى جامه‌هايى از بافت رنگ‌آميزىشدهء يمن به وى رسيد و آنها را تقسيم كرد و آن دو را فراموش نمود . پس به عامل خود در يمن نوشت كه دو جامه برايش بفرستد و او برايش فرستاد و آنها را بر آن دو پوشانيد .\r\nعمر ، عطاى آنها را مانند پدرشان قرار داده و آنها را به قسمت اهل بدر كه\r\n\r\n\r\n","description":"","footnote":"\r\n( 1 ) همان . ابن عساكر ، ترجمة امام الحسين ، ص 200 - 201 .\r\n","page_name":" 366 ","page_number":366},
  {"content":"\r\n\r\nپنج هزار بود ، ملحق كرده بود . « 1 »\r\n( 1 ) از امام حسين عليه السّلام مطلبى در خصوص روزگار عمر به ما نرسيده است جز آنچه بيان نموديم و علت آن به گوشه‌گيرى حضرت امام امير المؤمنين و فرزندانش از دستگاه حكومتى بر مىگردد كه كناره‌گيرى از آن قوم و عدم شركت در هيچ امرى از امور آنان را ترجيح داده بودند ؛ زيرا دلهايشان مالامال از حزن و اندوهى عميق بود و امام حزن و اندوه خود را در بسيارى از مواضع اعلام كرده بود .\r\n( 2 ) مورخان مىگويند : براى عمر مشكلى پيش آمد كه در رهايى از آن سرگردان ماند . آن را بر يارانش عرضه داشت و به آنها گفت : در اين امر ، چه مىگوييد ؟\r\nگفتند : تو مرجع و جايگاه رفع مشكلات هستى .\r\nاين امر او را خشنود نساخت و گفتهء خداى تعالى را تلاوت كرد كه مىفرمايد :  يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً  « 2 » .\r\n« اى كسانى كه ايمان آورده‌ايد ! از خدا بترسيد و گفته‌اى شايسته بگوييد » .\r\n( 3 ) سپس به آنها گفت : « به خدا سوگند من و شما مىدانيم كه مرجع آن و آگاه در مورد آن كجاست » .\r\nگفتند : گويى كه فرزند ابو طالب را در نظر دارى .\r\nعمر گفت : « من جز او به كجا روم و آيا آزادهء زنى چون او را آورده است ؟ » .\r\nگفتند : اى امير المؤمنين ! چرا او را فرا نمىخوانى ؟\r\nعمر گفت : آنجا كه بزرگ منشى از بنى هاشم و برترى از علم\r\n\r\n\r\n","description":"","footnote":"\r\n( 1 ) ابن عساكر ، ترجمة امام الحسين ، ص 202 - 203 .\r\n( 2 ) احزاب / 70 .\r\n","page_name":" 367 ","page_number":367},
  {"content":"\r\n\r\nو خويشاوندى از رسول خدا صلّى اللّه عليه و آله است ، به سوى او مىروند نه اينكه او بيايد ، برخيزيد تا نزد او برويم .\r\n( 1 ) آنان همگى به سوى آن حضرت شتافتند و او را در زمين ديوار كشيده شده‌اى متعلق به وى يافتند كه شلوارى بر تن داشت و بر بيل خود تكيه داده بود و آيهء :  أَ يَحْسَبُ الْإِنْسانُ أَنْ يُتْرَكَ سُدىً  « 1 » .\r\n« آيا انسان گمان مىكند كه بيهوده رها مىشود » . تا آخر سوره را مىخواند و قطرات اشكش بر گونه‌هايش مىغلطيد . آن قوم همگى به گريه افتادند . پس خاموش شدند و عمر دربارهء مشكلى كه برايش پيش آمده بود از آن حضرت سؤال كرد و حضرت به وى پاسخ داد .\r\n( 2 ) پس عمر به او گفت : به خدا قسم ! حق ، تو را خواست ولى قوم تو نخواستند .\r\nحضرت فرمود : اى ابو حفص ! از اينجا و آنجا چيزى نگو ، آنگاه قول خداى تعالى را تلاوت كرد كه مىفرمايد :  إِنَّ يَوْمَ الْفَصْلِ كانَ مِيقاتاً  « 2 » .\r\n« روز جدايى وعده‌گاه باشد » .\r\nعمر ، متحير ماند و مبهوت شد و دست خود را بر دست ديگر نهاد و از آنجا خارج شد در حالى كه گويى به خاكستر مىنگريست . « 3 »\r\n( 3 )\r\n\r\nحضرت حسين عليه السّلام و خاندان عمر\r\nبعضى از مورخان مىگويند : رابطهء بين امام حسين و خاندان عمر غير\r\n\r\n\r\n","description":"","footnote":"\r\n( 1 ) قيامت / 36 .\r\n( 2 ) نبأ / 17 .\r\n( 3 ) شرح نهج البلاغه 12 / 79 - 80 .\r\n","page_name":" 368 ","page_number":368},
  {"content":"\r\n\r\nدوستانه بوده و سبب آن به اين بر مىگشت كه « عاصم بن عمر » شراب خورد و حضرت حسين در اين مورد بر عليه او در مجلس قضاوت در روزگار عثمان ، شهادت داد و حد بر او جارى شد و اين امر ، دشمنى متقابل ميان دو خاندان را باعث گرديد « 1 » .\r\n( 1 )\r\n\r\nكشته شدن عمر\r\nسخن در مورد خلافت عمر را به درازا نمىكشيم و سيرت وى را به طور گسترده بازنمىگوييم و سخنى از آنچه از وى بر جاى مانده است نمىگوييم خصوصا از فتواهايى كه از وى صادر شده و بعضى از آنها اجتهاد در برابر نص بوده است ، همچون تحريم متعه و غير آن ، از همهء آنها به چيزى اشاره نمىنماييم ؛ زيرا در چنين مباحثى بنا را بر ايجاز نهاده‌ايم و اينكه به بعضى از حوادث گذشته اشاره‌اى نموديم ، بدين سبب بوده كه اين حوادث ، تصويرى از زندگى اجتماعى و فكرى است كه امام حسين عليه السّلام در آن روزگار در آن به سر برده و نيز بر زندگى آن حضرت پرتوافكنى مىنمايد .\r\n( 2 ) به هر صورت ، آنچه براى ما مهم است اينكه به كشته شدن عمر و حوادث مهم همزمان آن اشاره‌اى داشته باشيم ؛ زيرا بعضى از راويان ، كشته شدن وى را نتيجهء توطئه‌اى مىدانند كه امويان براى رها شدن از حكومتش ترتيب داده بودند تا خود بر مسلمين مسلط شوند « 2 » .\r\n\r\n\r\n","description":"","footnote":"\r\n( 1 ) المنمق فى اخبار قريش ، ص 397 .\r\n( 2 ) از طرفداران اين نظريه ، استاد علائلى مىباشد كه در كتاب سمو المعنى فى سمو الذات ، ص 34 ( چاپ دوّم ) به آن اشاره نموده است .\r\n","page_name":" 369 ","page_number":369},
  {"content":"\r\n\r\n( 1 ) و اين مطلب را چنين مؤكد ساختند كه ابو لؤلؤ ، قاتل وى ، غلام مغيرة بن شعبه بوده و رابطهء مغيره با امويان بسيار محكم بوده است و من فكر مىكنم كه اين نظريه هيچ نشانى از تحقيق در بر ندارد ؛ زيرا رابطهء عمر با امويان ، طبيعى و محكم بوده و ميان آنان هيچ‌گونه رقابت و ناخوشايندى روى نداده و عمر نسبت به آنان تمايل فراوان داشته و بزرگان آنها را به عنوان حاكمان سرزمينها و اقاليم اسلامى تعيين نموده بود ، همچون يزيد بن ابى سفيان ، سعيد بن ابى العاص و معاويه و اموال هيچ‌يك از آنان را بالمناصفه نگرفت آنگونه كه اموال ديگر عمّال خود را با آنان نصف كرد ، بلكه حتى به مسائل زنان آنان نيز توجه داشت به طورى كه به هند دختر عتبه ، مادر معاويه ، از بيت المال ، چهار هزار تحويل داد تا با آنها تجارت كند « 1 » .\r\n( 2 ) بنابراين ، عمر ، هيچ عملى انجام نداده بود كه با منافع و اطماع آنان منافات داشته باشد ، پس چگونه ممكن است كه آنها توطئه‌اى براى ترور وى ترتيب داده باشند ؟\r\n( 3 ) به هر حال ، آنچه مسلّم است اينكه ابو لؤلؤ خود اقدام به اين عمل نمود و نه با انگيزه‌اى اموى و علل اين امر ، به اعتقاد ما اين است كه وى جوانى بوده كه براى ملت و ميهنش در سوز و گداز بود ؛ زيرا سرزمين خود را مىديد كه چگونه گشوده شد و عظمت قومش بر باد رفت و عزتشان درهم پيچيده شد و عمر را مىديد كه چگونه در تحقير فارسيان و ناچيز شمردن آنها مبالغه مىكرد به طورى كه آرزوى مىنمود كه ميان وى و فارسيان ، كوهى آهنين باشد . و بر آنها ممنوع كرده بود كه وارد مدينه شوند مگر آنها كه به سن بلوغ نرسيده باشند « 2 » و فتواى\r\n\r\n\r\n","description":"","footnote":"\r\n( 1 ) ابن اثير ، تاريخ 3 / 62 .\r\n( 2 ) شرح نهج البلاغه 12 / 185 .\r\n","page_name":" 370 ","page_number":370},
  {"content":"\r\n\r\nخود را صادر كرده بود در مورد اينكه آنها ارث نبرند مگر آن كه در سرزمين عرب به دنيا آمده باشند ! « 1 » ( 1 ) و نيز از آنها با نام « العلوج » « 2 » ياد مىكرد . و نيز خود او نزد عمر رفته و از سختى و بد روزگارى خويش كه از خراج سنگين مغيره به وى رسيده بود ، شكايت كرد و عمر او را پرخاش نمود و به او گفته بود : « خراج تو بخاطر حرفه‌هايى كه مىدانى زياد نيست . . . » .\r\n( 2 ) و اين امور ، در دل وى نسبت به عمر كينه و دشمنى به وجود آورد و براى وى تصميم ناخوشايندى گرفته بود . و نيز عمر بر او گذشته و به مسخره او را گفته بود : « شنيدم كه گفته‌اى : اگر بخواهم مىتوانم آسيابى بسازم كه با باد كار كند » .\r\nاين طعنه زدن او را رنجاند و فورا پاسخ داد : « براى تو آسيابى خواهم ساخت كه مردم از آن سخن بگويند . . . »\r\n( 3 ) و در روز دوّم به كشتن عمر اقدام كرد « 3 » و سه ضربه به وى زد كه يكى از آنها در زير ناف بوده كه پوست زيرين بدن را شكافت و همان ضربه كار او را ساخت ، سپس به سوى اهل مسجد رفت و هر كس را كه به طرفش مىآمد ، ضربه مىزد تا آنجا كه غير از عمر ، يازده نفر را مجروح ساخت ، سپس دست به خودكشى زد « 4 » .\r\nعمر را به خانه‌اش بردند در حالى كه از زخمهايش خون جارى بود . وى به اطرافيانش گفت : چه كسى به من ضربه زد ؟\r\n\r\n\r\n","description":"","footnote":"\r\n( 1 ) الموطأ 2 / 520 .\r\n( 2 ) خران ، گورخران تنومند ، كافران گردن كلفت غير عرب ( ترجمهء المنجد ، نوشتهء : محمد بندرريگى . م ) .\r\n( 3 ) مروج الذهب 2 / 320 .\r\n( 4 ) شرح نهج البلاغه 12 / 185 .\r\n","page_name":" 371 ","page_number":371},
  {"content":"\r\n\r\nگفتند : غلام مغيره .\r\nگفت : مگر به شما نگفتم كسى از اين علوج را نزد ما نياورد ولى شما مرا مغلوب ساختيد « 1 » .\r\n( 1 ) خانواده‌اش پزشكى را براى وى حاضر نمودند ، پس به وى گفت : كدام نوشيدنى نزد تو دوست‌داشتنىتر است ؟\r\nگفت : نبيذ « 2 » .\r\nپس به وى « نبيذ » خوراندند ولى از بعضى زخمهايش خارج شد . مردم گفتند : چرك آلوده به خون است . سپس به وى شير نوشاندند و از بعضى زخمهايش خارج شد ، پس پزشك از او نااميد شد و به او گفت : « گمان نمىكنم كه تا عصر بمانى » « 3 » . و هنگامى كه به نزديك شدن اجل خود مطمئن گشت به پسرش عبد اللّه سپرد كه : ببين چقدر بدهى دارم . آن را شمردند و معلوم شد كه 86 هزار مىباشد . پس گفت : « اگر مال خاندان عمر كافى باشد ، آن را از اموالشان ادا كن و گرنه از خاندان عدى بن كعب بخواه و اگر اموال آنها كفايت نكرد ، از قريش طلب كن و به غير از آنها مراجعه ننما « 4 » » .\r\n( 2 ) اگر در اين وصيّت دقت كنيم ، در آن امورى را مىبينيم كه پرسشهايى را موجب مىشوند :\r\n1 - اين اموال فراوانى كه آنها را از بيت المال وام گرفته بود ، تنها در امور مخصوص به خود آنها را مصرف نموده و اگر آنها را در امور مسلمين به مصرف رسانده بود ، به هيچ روى موجبى براى پس گرفتن آنها از خاندان خطاب نبوده\r\n\r\n\r\n","description":"","footnote":"\r\n( 1 ) شرح نهج البلاغه 12 / 187 .\r\n( 2 ) « نبيذ » : شراب ، مشروب الكلى ( ترجمهء المنجد نوشته محمد بندرريگى . م ) .\r\n( 3 ) الامامة و السياسة 1 / 26 . الاستيعاب 3 / 1153 - 1154 ( چاپ شده در حاشيهء الاصابة ) .\r\n( 4 ) شرح نهج البلاغة 12 / 188 .\r\n","page_name":" 372 ","page_number":372},
  {"content":"\r\n\r\nو اين ، بدون شك با آنچه راويان از سيرت او روايت كرده‌اند ، هماهنگى ندارد از اينكه گفته‌اند وى در اموال دولت بسيار سختگير و دقيق بوده و چيزى از آنها را در امور مخصوص به خود ، مصرف نمىكرده است .\r\n( 1 ) 2 - اينكه وى به پسرش « عبد اللّه » وصيت كرد كه آن بدهيها را از خانوادهء خود ادا كند و اگر اموالشان كفاف نكرد از خاندانش بخواهد كه آنها را ادا كنند و اين نشان دهندهء آن است كه آن اموال را به آنان بخشيده بود و گرنه چه توجيهى براى دريافت آنها از آنان بوده ؛ زيرا وى تسلطى بر مال غير نداشته هر چند خويشاوند وى بوده باشند . و نظر ما اين است كه اين اموال را به آنها بخشيده بود و اين امر با آنچه از وى نقل شده است كه وى با خانوادهء خود سختگير بوده است تا آنجا كه به عسر و سختى گرفتارشان مىكرد ، منافات دارد و اينكه وى با آنان به انواع شدتها و سختيها رفتار مىكرده و آنها را با ديگر مسلمين در بخشش برابر دانسته بود .\r\n( 2 ) 3 - وصيت وى به پسرش « عبد اللّه » كه مخصوصا از قريش بخواهد تا بدهيهايش را بپردازند ، اگر اموال خاندانش براى اداى آنها كافى نباشد ، نشان دهندهء ميزان رابطهء عميق و ارتباط محكم وى به آنهاست و او به گفته مورخان :\r\nتنها نمايندهء گروههاى قريشى بوده و در اقدامات خود ، خواسته‌ها و تمايلات آنان را جلوه‌گر مىساخته است .\r\nاينها بعضى از ملاحظاتى است كه نسبت به اين وصيتنامه وجود دارد .\r\nمورخان بيان نكرده‌اند كه عبد اللّه نسبت به اداى بدهيهاى پدرش در برابر بيت المال اقدام نموده باشد و اين مطلب را ناديده گرفته و به آن اشاره‌اى ننموده‌اند .\r\n( 3 ) به هر جهت ، هنگامى كه عبد اللّه مطمئن شد كه پدرش خواهد مرد ، از او خواست تا كسى را براى مركز خلافت تعيين كند و امور امّت را مهمل نگذارد\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو به او گفت : « اى پدر ! كسى را بر امّت محمد صلّى اللّه عليه و آله خليفه قرار ده ؛ زيرا اگر چوپان شترها يا گوسفندانت بيايد و شترها و يا گوسفندانش را بدون چوپان رها كند ، به او مىگويى امانتت را رها ساخته‌اى ، پس چگونه باشد امّت محمد صلّى اللّه عليه و آله ؟ بنابراين كسى را بر آنها خليفه قرار ده » .\r\n( 1 ) وى نگاهى از روى شك و ترديد به او كرد و به وى پاسخ داد : « اگر كسى را بر آنها خليفه قرار دهم ، ابو بكر چنين كرده و اگر آنها را رها كنم ، رسول خدا صلّى اللّه عليه و آله آنان را رها نموده بود ! ! « 1 » » .\r\n( 2 ) سخن « عبد اللّه » سرشار از آگاهى و منطق بود ؛ زيرا از حكمت نيست كه رئيس امور ، رعيت را مهمل گذارد بدون اينكه براى آن بعد از خود رهبرى را تعيين كند كه به امور سياسى و اجتماعى آن توجه نمايد و اگر اين امر مهم را مهمل گذارد ، رعيّت را در معرض بحرانها قرار داده و شرّ عظيمى متوجه آن خواهد شد و عمر ادعا كرده است كه رسول خدا صلّى اللّه عليه و آله توجهى به رهبرى روحانى و زمانى پس از خود نداشته و كسى را به عنوان جانشين خود تعيين نفرموده است و شايد « درد » بر او غالب گشته و او را از خود بىخود ساخته و فراموش كرده بود كه پيامبر صلّى اللّه عليه و آله در روز « غدير خم » حضرت امام امير المؤمنين عليه السّلام را به عنوان جانشين بعد از خود تعيين نمود و مسلمين را ملزم به بيعت با آن حضرت ساخت و خود عمر شخصا از جمله كسانى بود كه با او بيعت نمود و به آن حضرت گفت :\r\n« خوشا به حال تو اى على ! اينك مولاى من و مولاى هر مؤمن و مؤمنه‌اى گشته‌اى » .\r\n( 3 ) به هر روى ، زخمهاى عمر او را رنجاندند و درد شديد ، وى را به شدّت آزرد به طورى كه سخت بىتاب گشته بود و مىگفت : « اگر آنچه در زمين دارم\r\n\r\n\r\n","description":"","footnote":"\r\n( 1 ) مروج الذهب 2 / 321 .\r\n","page_name":" 374 ","page_number":374},
  {"content":"\r\n\r\nطلا بود آن را براى رهايى از عذاب خدا تاوان مىدادم پيش از آنكه آن را ببينم « 1 » » .\r\n( 1 ) و به پسرش « عبد اللّه » گفت : گونه‌ام را بر زمين بگذار ، ولى وى توجهى به او نكرد و گمان كرد كه عقلش مختل شده است ، پس بار ديگر به وى دستور داد و او پاسخى نگفت و در بار سوم بر او فرياد كشيد : « گونه‌ام را بر زمين بگذار ، تو را مادر نباشد » .\r\n« عبد اللّه » پيش رفت و گونهء پدرش را بر زمين نهاد و او سخت به گريه افتاد و با كلماتى از هم گسيخته مىگفت : « واى بر عمر ! واى بر عمر ! اگر خداوند او را نبخشد « 2 » » .\r\n( 2 ) عمر از پسرش خواست از عايشه اجازه بگيرد تا او را كنار پيامبر خدا صلّى اللّه عليه و آله و ابو بكر به خاك بسپارد و عايشه به وى اجازه داد « 3 » . شيعه در اين مورد نيز همانند مورد دفن ابو بكر اظهار نظر نموده و گفته‌اند : آنچه پيامبر صلّى اللّه عليه و آله بعد از خود بر جاى نهاد ، اگر بنا به روايت ابو بكر ، به خانواده‌اش به ارث نرسد و متعلق به ولى امر بعد از او باشد ، اجازه دادن عايشه موضوعيتى ندارد و اگر به ورثهء آن حضرت به ارث برسد ، آن گونه كه اهل بيت به آن معتقدند ، در اين صورت هيچ سهمى در آن براى عايشه نخواهد بود ؛ زيرا بنابر آنچه فقهاى مسلمين مقرر نموده‌اند ، زوجه از زمين ارث نمىبرد و در اين حالت لازم بوده كه از ورثهء پيامبر صلّى اللّه عليه و آله اجازه گرفته مىشد كه اين امر محقق نگرديد .\r\n\r\n\r\n","description":"","footnote":"\r\n( 1 ) شرح نهج البلاغه 12 / 192 .\r\n( 2 ) همان ، ص 193 .\r\n( 3 ) همان ، ص 190 .\r\n","page_name":" 375 ","page_number":375},
  {"content":"\r\n\r\n( 1 )\r\n\r\nشورا\r\nما ، در برابر فاجعه‌اى سهمگين و وحشتناك قرار داريم كه مسلمين در آن امتحان مشكلى داشتند و براى آنان فتنه‌ها و مشكلاتى را براى هميشه بر جاى گذاشت و مصيبتها و گرفتاريهاى عظيمى را نصيبشان ساخت و آنان را در شرّى عظيم وارد ساخت و آن همان داستان شورا مىباشد كه توطئه‌اى آشكار در كنار گذاشتن حضرت امام امير المؤمنين عليه السّلام از صحنهء حكومت و سپردن كار خلافت به بنى اميه بوده تا عواطف قريشى آنان را كه سرشار از كينه و دشمنى نسبت به امام بود ، ارضا نمايد .\r\n( 2 ) و خداوند مىداند كه ما در اين مباحث ، منظورى جز مطالعهء حوادثى كه امام حسين عليه السّلام در آن به سر برده بود ، نداريم ، حوادثى كه به عقيدهء ما مصدر فتنهء بزرگى بوده كه به كشتار فجيع كربلا و ديگر حوادثى انجاميد كه شيوهء زندگى كريمانه در اسلام را دگرگون ساخت .\r\n( 3 ) به هر حال ، هنگامى كه عمر از زندگى نوميد شد و اجل محتوم خود را نزديك ديد ، به انديشه و تأمّل در مورد كسى كه زمام امور بعد از وى را در دست مىگرفت پرداخت و سران حزب خود را كه همراه وى در زمينه‌سازى براى ابو بكر شركت داشتند ، به ياد آورد و ديد كه اجل ، آنان را از ميان برداشته بود و در اينجا آه و ناله سرداد و بر آنها افسوس خورد و گفت : « اگر ابو عبيده زنده بود او را خليفه قرار مىدادم ؛ زيرا وى امين اين امّت بود و اگر سالم غلام ابو حذيفه زنده بود ، وى را خليفه تعيين مىنمودم كه وى خداى تعالى را بسيار دوست مىداشت . . . » .\r\n( 4 ) چرا عمر به اشخاص زنده‌اى كه در بناى اسلام مشاركت داشتند ، اشاره‌اى ننمود ؟ همچون سرور عترت پاك حضرت امام امير المؤمنين عليه السّلام و برگزيدهء پاك\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاز صحابهء پيامبر صلّى اللّه عليه و آله همانند عمار بن ياسر ، ابو ذر و ديگران از انصار تا آنان را براى اين منصب مهم نامزد نمايد ! ( 1 ) وى به جستجو در ميان ليست مردگان پرداخت و آرزو كرد كه اى كاش ! ابو عبيده و سالم زنده مىبودند تا رياست دولت را به آنان بسپارد ، با وجود اينكه آن دو هيچ سابقه‌اى در جهاد و خدمت در راه اسلام نداشته‌اند . . .\r\nآن قوم از او خواستند تا بعد از خود كسى را تعيين كند تا امور مسلمين را بر عهده گيرد ، اما وى خوددارى نمود و گفت : « دوست ندارم كه زنده و مردهء آن را بر گردن گيرم ! » .\r\n( 2 ) اما طولى نكشيد كه وى تصميم خود را شكست و اعضاى ششگانهء شورا را برگزيد و امر امّت را به آنها سپرد و نظر آنان را بر همهء مسلمين تحميل كرد و بدين گونه امر خلافت را زنده و مرده ، بر گردن گرفت .\r\n( 3 ) « ابن ابى الحديد » مىگويد : « چه چيزى در قبول مسئوليت بيش از اين تواند بود و چه فرقى است ميان اينكه مسئوليت آن را اين گونه بر گردن گيرد كه شخصى را عينا تعيين كند و يا اينكه آنچه را انجام داد ، به انجام رساند از منحصر ساختن و ترتيب قايل شدن . . . « 1 » » .\r\n( 4 )\r\n\r\nعمر در كنار اعضاى شورا\r\nعمر ، اعضاى شورايى را كه خود انتخاب نموده و پاك دانسته و ادعا نموده بود كه پيامبر صلّى اللّه عليه و آله در مورد آنها فرموده است : آنها اهل بهشت هستند ، فرا خواند « 2 » جز اينكه هنگام فراهم آمدن آنان ، شديدترين و سخت‌ترين انتقادات را متوجه\r\n\r\n\r\n","description":"","footnote":"\r\n( 1 ) شرح نهج البلاغه 12 / 260 .\r\n( 2 ) ابن اثير ، الكامل 3 / 66 .\r\n","page_name":" 377 ","page_number":377},
  {"content":"\r\n\r\nآنان ساخت و بر هر كدام از آنان ايرادى آشكار وارد ساخت و به صفتهاى نامطلوبى متهمشان ساخت كه موجب وارد شدن اشكال در نامزدى آنان براى منصب پيشوايى و خلافت بود . مورخان سخن وى را به صورتهاى گوناگون روايت كرده‌اند كه بعضى از آنها بدين گونه است :\r\n( 1 ) 1 - هنگامى كه به آنان نگاه كرد ، گفت : هر كدام از شما به سوى من آمده‌ايد در حالى كه عفريت خود را به جنبش آورده و مىخواهد كه خليفه شود . . . اما تو اى طلحه ! آيا تو نگفته‌اى كه « اگر پيامبر صلّى اللّه عليه و آله وفات يابد بعد از او با همسرانش ازدواج مىكنم ؟ كه خداوند محمد را به دختران عموهايمان شايسته‌تر از ما قرار نداده است و خداوند در مورد تو نازل فرمود :  . . . وَ ما كانَ لَكُمْ أَنْ تُؤْذُوا رَسُولَ اللَّهِ وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً  « 1 » .\r\n« شما را هرگز نباشد كه پيامبر را بيازاريد و يا اينكه پس از او با همسرانش ازدواج نماييد » .\r\n( 2 ) و اما تو اى زبير ! به خدا قسم كه دل تو هيچ روز و شبى نرم نگرديد و تو همچنان سختگير تندخويى بوده‌اى .\r\nو اما تو اى عثمان ! به خدا كه پارهء سرگينى از تو بهتر باشد .\r\nو اما تو اى عبد الرحمن ! تو مردى ناتوان هستى كه همهء قومت را دوست دارى .\r\nو اما تو اى سعد ! تو صاحب عصبيت و فتنه‌انگيزى هستى .\r\n( 3 ) و اما تو اى على ! به خدا قسم اگر ايمان تو با ايمان مردم زمين وزن گردد ، از آنها برتر مىشود .\r\n\r\n\r\n","description":"","footnote":"\r\n( 1 ) احزاب / 53 .\r\n","page_name":" 378 ","page_number":378},
  {"content":"\r\n\r\nعلى برخاست و از آنجا رفت ، پس عمر روى به حاضران در مجلس خود كرد و گفت : « من جايگاه مردى را مىشناسم كه اگر امور خود را به او بسپاريد شما را به راه روشن مىآورد . . . » .\r\nگفتند : او كيست ؟\r\nگفت : همين است كه از پيش شما مىرود .\r\nگفتند : چه چيزى تو را از اين كار بازمىدارد ؟\r\nگفت : راهى به اين كار نيست « 1 » .\r\n( 1 ) وى به هر كدام از آنان ايرادى وارد ساخت ، جز امام امير المؤمنين عليه السّلام كه او را بزرگ شمرد و به شايستگيها و صلاحيت وى براى خلافت اعتراف كرد و اينكه اگر وى امور مسلمين را بر عهده مىگرفت ، آنان را به راه روشن و شيوهء آشكار مىآورد ولى او راهى به سوى اين كار نمىيابد .\r\n( 2 ) 2 - مورخان مىگويند : هنگامى كه با اعضاى شورا روبه‌رو شد ، به او گفتند : اى امير مؤمنان ! دربارهء ما چيزى بگو تا به رأى تو استدلال نماييم و از آن پيروى كنيم ، پس گفت : به خدا اى سعد ! از اينكه تو را خليفة قرار دهم ، چيزى مانع من نمىشود جز سختگيرى و سنگدليت با اينكه تو مرد جنگ هستى .\r\nو چيزى مرا مانع نمىشود از تو اى عبد الرحمن ! جز اينكه تو فرعون اين امّت هستى .\r\nو چيزى مرا مانع نمىشود از تو اى زبير ! جز اينكه تو مؤمن در وقت رضايت و كافر در هنگام خشم هستى .\r\n( 3 ) و از طلحه چيزى مرا مانع نمىشود ، جز نخوت و تكبرش و اگر خلافت را\r\n\r\n\r\n","description":"","footnote":"\r\n( 1 ) شرح نهج البلاغه 12 / 159 .\r\n","page_name":" 379 ","page_number":379},
  {"content":"\r\n\r\nعهده‌دار شود ، انگشتر مهر خود را در انگشت زنش مىگذارد .\r\nو چيزى مرا مانع نمىشود از تو اى عثمان ! جز تعصب تو و دوستيت نسبت به قوم و خاندانت .\r\nو چيزى مرا مانع نمىشود از تو اى على ! جز حرص تو بر آن و به حقيقت كه تو از قوم شايسته‌تر هستى كه اگر آن را بر عهده گيرى به حق آشكار و راه راست عمل مىكنى « 1 » .\r\n( 1 ) وى اعضاى شورا را به صفتهاى ناپسندى موصوف ساخت ، عبد الرحمن بن عوف را به فرعون اين امّت موصوف نمود و حقيقتا شگفت‌آور است كه اندكى بعد ، امر انتخاب را به دو سپرد و قول او را منطق قاطع و حرف آخر قرار داد .\r\n( 2 ) همچنين وى امام را به حرص بر خلافت متهم نمود ، جز اينكه سيرهء درخشان امام ، عكس اين مطلب را گواهى مىدهد ؛ زيرا آن حضرت عليه السّلام نه از عشاق قدرت و نه از طالبان حكومت بود و اينكه وى با خلفا به نزاع پرداخته و بر آنان اقامهء حجت نمود كه از آنها به امر خلافت شايسته‌تر است ، نه براى اين بوده كه از حكومت ، وسيله‌اى براى بهره‌بردارى از خيرات سرزمينها بسازد آن گونه كه بعضى از آنان چنين كرده بودند و نه بخاطر اينكه از تمايلات نفسانى كه جويندهء قدرت و خود نابودكننده در راه آن هستند ، بهره‌جويى كند ، تا نفوذ و برترى خود را بر مردم گسترش دهند .\r\n( 3 ) امام على عليه السّلام به هيچ روى چنين اهداف كم ارزشى را جويا نبوده است بلكه حكومت را براى نشر عدالت و برپا داشتن حق و اجراى شريعت\r\n\r\n\r\n","description":"","footnote":"\r\n( 1 ) الامامة و السياسة 1 / 28 - 29 .\r\n","page_name":" 380 ","page_number":380},
  {"content":"\r\n\r\nخدا در واقعيت زندگى مىخواسته و بخاطر اين اهداف پرارج بوده كه آن حضرت عليه السّلام بر خلافت حريص بوده و اين مطلب را با اين گفتهء خود بيان كرده است : « خداوندا ! تو مىدانى كه آنچه از ما بوده رقابتى بر سر قدرت نبوده و نه درخواست چيزى از ته‌ماندهء مال و منال ، بلكه براى اين بوده كه نشانه‌هاى دينت را بازداريم و حدود فروگذاشته شده‌ات به پاى داشته شود و بندگان مظلومت ايمنى يابند » .\r\n( 1 ) آن حضرت عليه السّلام در سخنى با ابن عباس در ذى قار از ميزان بىاعتناييش به قدرت و ناچيز دانستن حكومت ، سخن گفته است ، آنجا كه آن حضرت عليه السّلام نعلين خود را با دست خويش وصله مىزد ، پس روى به ابن عباس كرد و فرمود :\r\n« اى ابن عباس ! اين نعلين چه قيمتى دارد ؟ » .\r\n( 2 ) ابن عباس گفت : اى امير المؤمنين ! قيمتى ندارد .\r\nحضرت فرمود : « آن از اين خلافت شما بهتر است ، مگر اينكه حقى را به پاى دارم و باطلى را دور سازم » .\r\n( 3 ) آن حضرت براى اين بر خلافت حريص بود ، تا ارزشهاى و الا را به پاى دارد و عدالت اجتماعى و گسترش آگاهى اجتماعى و رونق بخشيدن به زندگى عمومى را باعث شود .\r\n( 4 ) 3 - در روايت سوم آمده است كه عمر ، اعضاى شورا را فرا خواند و هنگامى كه نزد وى حاضر شدند به آنها گفت : « آيا همهء شما به خلافت بعد از من طمع كرده‌ايد ؟ » آنان از سخن ، بازماندند . و او بار ديگر سخنش را تكرار كرد ، پس زبير روى به دو كرده به وى پاسخ داد : و چه چيزى ما را از آن دور مىسازد ؟ تو آن را بر عهده گرفتى و به آن عمل كردى و ما در قريش از تو كمتر نيستيم و نه در سابقه\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو نه در قرابت » .\r\nاو نتوانست به وى پاسخى بدهد و به آنها گفت : آيا شما را از خودتان باخبر سازم ؟\r\nگفتند : بگو كه اگر ما از تو بخواهيم ما را رها كنى ، تو رهايمان نخواهى كرد ! ( 1 ) وى خواسته‌ها و تمايلاتشان را براى آنان بازگو مىكرد و آنها را از نفسياتشان باخبر مىساخت ، پس روى به « زبير » كرد و به او گفت : اما تو اى زبير ! تو زود رنج ناپايدار هستى ، وقت رضايت ، مؤمن و هنگام خشم ، كافرى ، روزى انسان و روزى شيطان هستى و اگر خلافت به تو برسد ، روز خود را در بطحا ( مكه ) بر سر يك مد جو ! به دعوا مىگذرانى ، پس اگر حكومت به تو برسد ، نمىدانم چه كسى براى مردم باشد آن روز كه شيطان مىشوى و چه كسى باشد آن روز كه خشمگين مىگردى و خداوند امر اين امّت را براى تو فراهم نخواهد كرد ، در حالى كه تو همراه چنين صفتى باشى .\r\n( 2 ) زبير ، بنابراين تحليل نفسانى از شخصيتش ، گرفتار بيماريهاى خطرناكى بوده كه عبارتند از :\r\n1 - زودرنجى و دلتنگى .\r\n2 - ناپايدارى در رفتار .\r\n3 - خشم فراوانى كه شعور و توازنش را از وى مىگرفته .\r\n4 - حرص و بخل كه اين دو وى را بر آن مىدارند كه با مردم بر سر يك مد از جو ، به زد و خورد بپردازد .\r\n( 3 ) اين خويها از صفات ناشايسته هستند و هر كس بدانها متصف باشد ، صلاحيت عهده‌دار شدن هيچ منصب حساسى در دستگاه دولتى ندارد چه رسد به اينكه خليفه و پيشواى مسلمين گردد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n( 1 ) سپس روى به « طلحه » كرد و به وى گفت : بگويم يا ساكت شوم ؟\r\nطلحه بر او پرخاش كرد و به او گفت . تو چيزى از خير نمىگويى .\r\nعمر گفت : همانا من تو را مىشناسم ، از روزى كه انگشت تو در روز احد مضروب گشت ، خشمگين بوده‌اى از آنچه به تو رسيده بود و پيامبر صلّى اللّه عليه و آله خشمگين بر تو از دنيا رفت بخاطر سخنى كه روز نازل شدن آيهء حجاب بر زبان راندى .\r\n( 2 ) اگر رسول خدا صلّى اللّه عليه و آله بر طلحه خشمگين بوده ، پس چگونه است كه عمر او را نامزد خلافت و پيشوايى مسلمين مىكند ؟ اين امر خلاف آن چيزى است كه وى گفته بود : رسول خدا صلّى اللّه عليه و آله وفات يافت در حالى كه از اعضاى شورا راضى بوده است .\r\n( 3 ) « جاحظ » بر اين مطلب اظهار نظر كرده و گفته است : « اگر كسى به عمر مىگفت : تو گفتى كه پيامبر خدا صلّى اللّه عليه و آله درگذشت در حالى كه از اين شش نفر راضى بوده پس چگونه اينك به طلحه مىگويى كه آن حضرت عليه السّلام خشمگين بر تو ، درگذشت بخاطر سخنى كه گفته بودى ، در آن صورت مثل اين مىبود كه وى را با تير زده باشى ، ولى چه كسى جرأت داشت كه كمتر از اين را به عمر بگويد ، چه رسد به اين ؟ » .\r\n( 4 ) پس به « سعد بن ابى وقاص » روى كرد و گفت : « همانا تو صاحب گلّهء اسبان هستى ، از اين اسبان كه با آنها مىجنگى و تو صاحب شكار ، تير و كمان هستى و ( قبيلهء ) زهره كجا و خلافت و كارهاى مردم كجا ! ! » .\r\n( 5 ) سعد ، مردى نظامى بود كه جز عمليات جنگى چيزى نمىدانست و در امور ادارى و اجتماعى امّت ، اطلاعى نداشت ، پس چگونه وى را براى خلافت نامزد مىكند ؟ همچنين وى صلاحيت قبيلهء سعد را براى تصدى امور حكومت ،\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمورد انتقاد قرار داده بود .\r\n( 1 ) آنگاه روى به « عبد الرحمن بن عوف » كرد و به او گفت : « اما تو اى عبد الرحمن ! اگر نصف ايمان مسلمين را با ايمان تو بسنجند ، ايمان تو بر آنها برترى مىيابد ، اما براى اين امر شايسته نيست كسى كه ضعفى چون ضعف تو را داشته باشد و زهره كجا و اين امر كجا ! ! » .\r\n( 2 ) و عبد الرحمن - بنا به نظر عمر - مرد ايمان و تقوا بود و نمىدانيم كه ايمان وى كجا بود هنگامى كه از انتخاب سرور عترت پاك ، امام امير المؤمنين عليه السّلام خوددارى نمود و امور مسلمين را به دست امويان سپرد و آنان مال خدا را به يغما بردند و بندگان خدا را به بردگى كشاندند . و نيز وى شخصيتى قوى و عزمى ثابت و اراده‌اى محكم ، بنا به اعتراف عمر ، نداشته است ، پس چگونه وى را نامزد خلافت مىسازد ؟ ! ! چگونه قول او را منطق قاطع در تعيين فرد مورد نظرش براى امور امّت ، قرار مىدهد ؟ ! ! ( 3 ) سپس روى به امام « امير المؤمنين عليه السّلام » نمود و به آن حضرت گفت :\r\n« خداى را ( كه حاكم ) تو باشى ، اگر شوخ طبعى در تو نبود ! به خدا قسم ! اگر تو بر آنها حكومت كنى ، آنان را به حق آشكار و راه روشن مىبرى » .\r\n( 4 ) چه وقت امام را شوخ طبعى بوده در حالى كه آن حضرت در زندگى ، جز جديت و دورانديشى در قول و عمل نداشته است . وانگهى ، آن كس كه به اين خوى موصوف باشد ، چگونه مىتواند مسلمين را به حق واضح و راه روشن برد ، آن گونه كه عمر مىگويد : اين سياست با شوخ طبعى ناشى از ضعف و سستى شخصيت ، سازگار نيست .\r\n( 5 ) عمر ، تأكيد مىكند كه اگر امام ، امور مسلمين را بر عهده گيرد ، ميان آنان\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبه حق رفتار مىكند و آنها را به راه راست مىبرد ، پس چرا او را از اعضاى شورا قرار مىدهد و مشخصا او را تعيين نمىنمايد ؟ و آيا اين توجه و عنايت به حال امّت است كه اين فرصت را از آن بگيرد و امور آن را به دست كسى نسپارد تا با سيره‌اى كه پايهء آن بر عدل خالص و حق محض است ، آن را اداره نمايد ؟ ! ( 1 ) پس روى به « عثمان » بزرگ خاندان اموى ؛ خاندانى كه با اسلام مبارزه كرده بود ، كرد و به او گفت : « هان ! ( حكومت ) به سوى تو مىآيد ! ! گويى تو را مىبينم كه قريش اين امر را بخاطر دوستيش نسبت به تو ، به عهده‌ات گذاشته و تو بنى اميه و بنى ابى معيط را بر گردن مردم سوار كرده و آنان را در دادن بخششها برترى داده باشى ، پس گروهى از گرگان عرب به سوى تو روان مىشوند و تو را بر بسترت سر مىبرند . به خدا قسم ! اگر چنان كنند تو چنين مىكنى و اگر چنين كردى آنان نيز چنان خواهند كرد ، سپس دست بر پيشانى برد و گفت : پس اگر چنين پيش آمد ، گفته‌ام را به يادآور . . . « 1 » » .\r\n( 2 ) اگر اندكى در گفتار وى به عثمان تأمل كنيم كه مىگويد : « گويى تو را مىبينم كه قريش اين امر را بخاطر دوستيش نسبت به تو بر عهده‌ات گذاشته است » ، مىبينيم كه وى خلافت را بر عهدهء عثمان گذاشته است ؛ زيرا نظام شورايى كه وى آن را قرار داده بود ، حتما به پيروزى وى در رسيدن به قدرت منجر مىشد ؛ چون او را يكى از اعضاى شورا قرار داده و بيشتر آنان كسانى بودند كه رابطهء محكم با خاندان عثمان داشتند و آنان از انتخاب وى خوددارى نمىنمودند و ديگرى را بر او مقدم نمىداشتند و در حقيقت اين خود اوست كه وى را به خلافت رسانده و امور مسلمين را به دو سپرده بود . و نيز با اطلاع از\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغه 1 / 185 - 186 ( چاپ اوّل ) .\r\n","page_name":" 385 ","page_number":385},
  {"content":"\r\n\r\nحالتهاى نفسانى و آگاهى از دوستى شديد او نسبت به خاندانش ، چگونه او را براى خلافت نامزد كرده بود در حالى كه وى شخصا خطر بنى اميه بر اسلام را مىدانسته و اين امر را در سخنش با مغيره بن شعبه اعلام نموده آنگاه كه به وى گفته بود : « اى مغيره ! آيا با چشم نابينايت چيزى را ديده‌اى ؟ » .\r\nگفت : خير .\r\n( 1 ) عمر گفت : « به خدا قسم ! بنى اميه چشم اسلام را كور خواهند ساخت همان گونه كه اين چشم تو كور گشته و سپس هر دو چشمش را كور خواهند كرد كه نداند به كجا مىرود و از كجا مىآيد « 1 » » .\r\nپس براى وى در آستانهء مرگ لازم بوده كه امّت را از خطر امويان دور سازد و براى آنان هيچ سهمى در حكومت قرار ندهد .\r\nاينها بعضى از رواياتى است كه در مورد سخنان وى با اعضاى شورا نقل گرديده است .\r\n( 2 )\r\n\r\nنظام شورا\r\nشايد نتوانم نظامى بىپايه‌تر از نظام شورايى كه عمر قرار داده بود ، بشناسم كه در آن هيچ‌گونه توازن و يا اصالتى وجود نداشته و از حقيقت شورايى كه بايد نمايندهء رأى امّت باشد و بخشهاى مختلف ملت را در انتخاب ، شركت دهد ، به دور بوده است ، زيرا وى در اين شورا ، رأى را به جماعتى سپرد كه تنها نمايندهء آراى خود بودند .\r\nعمر ، كسانى را كه نامزد كرده بود فراخواند و به آنان گفت : « همراه خودتان\r\n\r\n\r\n","description":"","footnote":"\r\n( 1 ) شرح نهج البلاغه 12 / 82 .\r\n","page_name":" 386 ","page_number":386},
  {"content":"\r\n\r\nاز پير مردان انصار كسانى را حاضر كنيد ، ولى چيزى از امر شما به دست آنها نخواهد بود و همراه خودتان حسن بن على و عبد اللّه بن عباس را حاضر كنيد كه آن دو قرابتى دارند و براى شما در حضورشان بركت را اميد دارم و براى آنها چيزى از امرتان نخواهد بود » « 1 » .\r\n( 1 ) عمر ، انصار را دور كرده و براى آنان هيچ سهمى در انتخاب و اختيار قرار نداده ، بلكه تنها براى آنان نظارت را در نظر گرفت كه به معناى محروم كردن و كم ارزش شمردن آنها بود ، زيرا امر ، امر اعضاى شورا بود و ديگران هيچ كاره بودند . . . و نيز ما نمىدانيم كه چه بركتى براى اعضاى شورا با حضور امام حسن عليه السّلام و عبد اللّه بن عباس حاصل مىشد ، در حالى كه چيزى از امر شورا در اختيار آنان نبوده است ؟\r\n( 2 ) آنگاه روى به « ابو طلحهء انصارى » كرد و به وى فرمانى داد كه امر شورا بدان محكم شود ، به او گفت : « اى ابو طلحه ! خداوند اسلام را به شما عزت داد ، پس پنجاه نفر از انصار انتخاب كن و اين عده را به انجام اين امر و شتاب در آن ملزم ساز . . » .\r\n( 3 ) سپس روى به « مقداد بن اسود » كرد و فرمانى مشابه به وى داد و به او گفت :\r\n« اگر پنج نفر متفق شوند و يك نفر از آنها خوددارى نمايد ، گردن او را بزنيد و اگر چهار نفر متفق شوند و دو نفر مخالفت ورزند ، گردنشان را بزنيد و اگر سه نفر از آنها در مورد شخصى متفق شوند و سه نفر ديگر ، فردى را قبول كنند ، شما با كسانى باشيد كه عبد الرحمن بن عوف در ميان آنان باشد و بقيه را بكشيد اگر از آنچه مردم بر آن فراهم آمده‌اند ، روى گردان باشند . . . » .\r\n\r\n\r\n","description":"","footnote":"\r\n( 1 ) الامامة و السياسة 1 / 28 .\r\n","page_name":" 387 ","page_number":387},
  {"content":"\r\n\r\n( 1 )\r\n\r\nاخطار به صحابه\r\nعمر ، به صحابه اخطار داد و آنان را به معاويه و عمرو بن عاص تهديد نمود ، هرگاه در عقيده متفق نشوند و در مورد حكومت و قدرت به نزاع برخيزند ، پس به آنها گفت : « اى ياران محمد ! با يكديگر همدل شويد كه اگر چنين نكنيد ، عمرو بن عاص و معاوية بن ابى سفيان در امر خلافت بر شما چيره خواهند شد . . . » .\r\n( 2 ) شيخ اماميه ، شيخ مفيد بر اين گفته چنين اظهار نظر كرده است : « عمر با اين گفته ، مىخواست معاويه و عمرو بن عاص را به طلب خلافت تشويق كند و طمع آنها را در آن برانگيزاند ، زيرا معاويه عامل و امير وى در شام و عمرو بن عاص ، عامل و امير او در مصر بودند و او ترسيد كه اگر عثمان ضعيف شود ، امر خلافت به على بر گردد ، پس اين سخن را بر زبان راند تا مردم آن را به آن دو كه در مصر و شام بودند ، برسانند و آنها در صورتى كه امر خلافت به على برسد ، بر آن دو سرزمين ، مستولى شوند . . . » .\r\n( 3 )\r\n\r\nموضعگيرى امام عليه السّلام\r\nامام امير المؤمنين عليه السّلام به رنج آمد و بسيار اندوهگين گشت و دانست كه شورا توطئه و حيله‌اى بيش نيست كه براى دور كردن امر خلافت از وى طرح طرح‌ريزى شده است . آن حضرت با عمويش عباس روبه‌رو شد و بىمقدمه به وى فرمود : « اى عمو ! امر خلافت از ما دور شده است » .\r\nاو گفت : « چه كسى تو را با خبر ساخته است ؟ » .\r\nحضرت فرمود : « وى مرا با عثمان مقارن ساخته و گفته است كه با اكثريت\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nباشيد و سپس گفت : با عبد الرحمن باشيد ، سعد هم با عموزاده‌اش عبد الرحمن مخالفت نمىكند و عبد الرحمن داماد عثمان است كه با هم مختلف نمىشوند .\r\nپس ، يا عبد الرحمن آن را به عثمان مىسپارد و يا عثمان به عبد الرحمن . . . « 1 » » .\r\n( 1 ) فراست امام ، صادق گشت ، زيرا عبد الرحمن بنا به مصلحت خويش و به اميد اينكه خلافت بعدا به وى بازگردد ، امر خلافت را به عثمان سپرد .\r\nشورا با شيوهء منحطش ، توطئه‌اى آشكار و بىپرده بود كه بر ضد جانشين رسول خدا صلّى اللّه عليه و آله و باب مدينهء علم آن حضرت ، طرّاحى گرديد .\r\n( 2 ) امام كاشف الغطاء رحمه اللّه مىگويد : « شورا با جوهر و حقيقت آن ، توطئه‌اى واقعى و شورايى صورى بود كه مهارتى برجسته براى تحميل عثمان به عنوان خليفه بر مسلمين و به رغم آنان بود كه با تدبيرى جالب توجه براى اسلام و مسلمين مصيبت بدون بازگشتى به بار آورد . . . » .\r\n( 3 ) اين توطئه ، قلب امام عليه السّلام را سوزاند و كينه‌هاى قريشى ، غمهايش را بر انگيخت تا آنجا كه سالهاى بعد در مورد آن سخن گفت و فرمود : « آنگاه كه وى ( يعنى عمر ) درگذشت ، آن را به عهدهء جمعى قرار داد كه ادعا كرد من يكى از آنها هستم ، پس خداوند داد مرا از شورا بگيرد ، چه وقت دربارهء من مشكلى در برابر نخستين آنها بود كه اينك با چنين نمونه‌هايى ، همرديف قرار داده شوم . . . » .\r\n( 4 ) آرى به خدا اى امير المؤمنين ! چه كسى شك داشته است كه تو برترين مسلمين و عظيم‌ترين آنان در جهاد و پيشتازترين آنها در اسلام هستى ، اما آه بر زمانه ! و بدا به حال روزگار كه تو را با چنين كسانى مقارن ساخته است ، كسانى كه امّت را از عدالت و مواهبت ، محروم نمودند .\r\n\r\n\r\n","description":"","footnote":"\r\n( 1 ) طبرى ، تاريخ 4 / 229 - 230 .\r\n","page_name":" 389 ","page_number":389},
  {"content":"\r\n\r\n( 1 )\r\n\r\nپذيرش امام عليه السّلام\r\nدر اينجا موردى براى سؤال باقى مىماند و آن اينكه چرا امام پذيرفت تا يكى از اعضاى شورا باشد آن هم با وجود تفاوتهاى آشكارى كه ميان آن حضرت و ميان آنها بوده است ؟\r\nخود آن حضرت به اين پرسش ، پاسخ داده كه وى مىخواسته تناقض گويى عمر را آشكار سازد ، زيرا عمر بارها گفته بود كه نبوت و خلافت در يك خاندان جمع نمىشوند پس در اين صورت چرا وى را يكى از اعضاى شورا كه نامزد خلافت بودند ، قرار داده است ؟ ! !\r\n( 2 )\r\n\r\nمصيبتهاى شورا\r\nمحققان پيشين و متأخر بر انتقاد از شورا و ساختگى بودن نظام آن متفقند و پيامدهاى ناگوار آن بر مسلمين به صورت فتنه‌ها و اختلافات و ايجاد گرفتاريها و مشكلات براى آنان را بر شمرده‌اند كه اين موارد را در كتاب خودمان ، « حياة الامام الحسن عليه السّلام » بيان كرده‌ايم ولى ضرورت بحث اشاره به آنها را لازم مىسازد كه آنها عبارتند از :\r\n( 3 ) اولا : اين نظام از واقعيت شورا دور بوده و فاقد همهء عناصرى مىباشد كه شورا بدانها ممتاز مىگردد ، زيرا بايد اين موارد در آن فراهم باشند :\r\nالف - اينكه امّت با همهء بخشهايش در انتخاب ، شركت جويند .\r\nب - اينكه حكومت به طور مستقيم يا غير مستقيم در امور انتخاب مداخله نكند .\r\nج - اينكه آزاديهاى عمومى براى همهء انتخاب كنندگان فراهم باشد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n( 1 ) اما شوراى عمرى فاقد همهء اين عناصر بود و هيچ‌كدام از آنها در آن شورا وجود نداشته‌اند ، زيرا امّت را از شركت در انتخاب مانع گرديد و هيچ‌گونه آزادى انتخاب كسى كه او را براى حكومت مىخواهد ، به آن داده نشد ، بلكه امر آن به شش نفر سپرده شد و رأى آنان را برابر با آراى بقيهء ملتهاى اسلامى قرار داد و اين نوعى از انواع تزكيه است كه بعضى حكومتهاى بىتوجه به ارادهء ملتهاى خود ، آن را تحميل مىكنند . و نيز او به پليس دستور داد تا در موضوع ، دخالت نمايد و به آنها گفت : هر كس از اعضاى شورا كه با انتخاب بقيهء اعضا موافقت نكند ، به قتل برسانند .\r\n( 2 ) همچنين به آنها دستور داده بود تا مدت انتخاب را در سه روز محدود كنند و وقت را بر انتخاب كنندگان تنگ گرفت تا مبادا ديگر گروههاى مردم در اين امر دخالت كنند و هدف وى از بين برود .\r\n( 3 ) ثانيا : اين شورا عناصر مخالف امام و كينه‌توز نسبت به آن حضرت را شامل مىشد ، زيرا در ميان آن ، طلحهء تميمى بود كه از خاندان ابو بكر بود و با امام در امر خلافت رقابت داشته و آن حضرت را از آن دور نموده بود . و در ميان شورا ، عبد الرحمن بن عوف بود كه داماد عثمان و از كينه‌توزترين مهاجرين نسبت به امام بود و آن‌گونه كه مورخان مىگويند ، وى از جمله كسانى بود كه ابو بكر براى مجبور ساختن امام به بيعت ، از آنها كمك گرفته بود . شورا ، سعد بن ابى وقاص را نيز شامل مىشد كه جانش مالامال از حقد و دشمنى نسبت به امام بود و اين بخاطر دائيان اموى او بود ، زيرا مادرش حمنه دختر سفيان بن اميه بود و امام ، بزرگان و قهرمانان آنان را در راه دعوت اسلامى به هلاكت رسانده بود و هنگامى كه مسلمين با امام بيعت نمودند ، سعد از بيعت كردن خوددارى نموده بود و از اعضاى شورا ، عثمان بن عفان ، بزرگ خاندان اموى بود كه عمر ، بنا به\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nگفته مورخان ، اين عناصر مخالف امام و كينه‌توزان نسبت به آن حضرت را انتخاب كرده بود تا امر خلافت به حضرتش نرسد .\r\n( 1 ) امام عليه السّلام دربارهء عوامل مؤثر در ميدان انتخاب ، سخن گفته و فرموده است :\r\n« اما من هنگامى كه بال گشودند ، بال گشودم و هرگاه پرواز كردند ، من نيز به پرواز آمدم ، پس مردى از آنان به كينهء خويش گوش فرا داد و ديگر به دامادش روى آورد همراه با مسائلى ديگر ! » .\r\nبه هر حال ، اين شورا - بنا به گفتهء محققان - هدفى جز دور نگهداشتن امام از حكومت و سپردن خلافت به امويان نداشته است .\r\n( 2 ) « علائلى » مىگويد : « تعيين نامزدى در ميان شش نفر ، راه را براى امويان هموار كرد تا از موقعيت بهره گيرند و كاخ عظمت خويش را بر دوش مسلمين به پا سازند » .\r\n( 3 ) « سيد مير على هندى » نيز به اين نتيجه رسيده و گفته است : « حرص عمر بر مصلحت مسلمين ، وى را به انتخاب اين شش نفر از بهترين مردم مدينه واداشت بدون اينكه سياست سلفش را دنبال كند و امويان در مدينه حزبى قوى داشتند و از همين جا بود كه انتخاب وى ، راه را براى توطئه‌هاى امويان و دسيسه‌هاى آنان آماده ساخت ، آنها كه با اسلام دشمنى كردند و سپس وارد آن شدند تا وسيله‌اى براى تأمين مطامع و بناى كاخ عظمت خويش بر دوش مسلمين داشته باشند « 1 » » .\r\n( 4 ) ثالثا : عمر در اين شورا عمدا انصار را دور ساخت و براى آنان هيچ سهمى را در نظر نگرفت در حالى كه آنان پيامبر را پناه داده و اسلام را در روزگار\r\n\r\n\r\n","description":"","footnote":"\r\n( 1 ) الامام الحسين عليه السّلام 1 / 267 .\r\n","page_name":" 392 ","page_number":392},
  {"content":"\r\n\r\nمحنت و غربتش يارى داده بودند و پيامبر صلّى اللّه عليه و آله در مورد آنان سفارش به خير كرده بود .\r\n( 1 ) همچنين ، وى در شورا سهمى براى عمار ، ابو ذر و امثال آنان از بزرگان اسلام ، در نظر نگرفته بود و گمان غالب اين است كه آنها را بخاطر تمايل و دوستيشان نسبت به امام عليه السّلام دور كرده بود ، زيرا آنها كسى جز او را انتخاب نمىكردند و به كسى جز او رضايت نمىدادند و به همين جهت آنان را دور ساخت و اعضاى شورا را تنها از دشمنان امام انتخاب نمود .\r\n( 2 ) رابعا : از عجايب مربوط به اين شورا اين است كه عمر در حق اعضاى آن گواهى داد كه پيامبر صلّى اللّه عليه و آله از دنيا رفت ، در حالى كه از آنها راضى بوده يا اينكه براى آنها به بهشت ، شهادت داده است ، در حالى كه وى به افراد پليس دستور داده بود كه اگر آنها در انتخاب فردى از ميان خود تأخير نمودند ، گردن آنها را بزند ، بنا به آنچه بيان نموديم و انتقاد كنندگان اين شورا مىگويند كه تأخير در انتخاب ، خارج شدن از دين و يا ترك كردن اسلام نبوده كه خون آنان را مباح سازد ! ! و اين حكم با مقررات اسلامى در مورد حرمت خون انسانها و لزوم خويشتن‌دارى در مورد آن ، جز در مواضع مخصوصى كه فقها بيان كرده‌اند ، منافات دارد و اين امر از جملهء آن موارد نبوده است .\r\n( 3 ) در اينجا چيز ديگرى باقى مانده كه غرابت آن از آن تناقض كمتر نيست و آن اينكه عمر ، شورا را منحصر در شش نفر نمود به اين دليل كه رسول خدا صلّى اللّه عليه و آله در حالى كه از آنان راضى بود ، درگذشت ! ولى اين حجت ، به عنوان دليل براى تعيين شايسته نيست ، زيرا پيامبر خدا صلّى اللّه عليه و آله درگذشت در حالى كه از بسيارى از صحابهء خويش راضى بود و مقدم داشتن اين شش نفر بر آنان از باب ترجيح بلا مرجّح است كه بنا به گفتهء علماى اصول ، امرى قبيح دانسته شده است .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n( 1 ) خامسا : از انتقادات وارد بر اين شورا اين است كه عمر ، گروه دربرگيرندهء عبد الرحمن بن عوف را ترجيح داد و بر گروه شامل امام امير المؤمنين عليه السّلام مقدم دانسته بود كه اين جانبدارى آشكارى از نيروهاى قريشى كينه‌توز و ستمكار نسبت به امام مىباشد . و نيز ما هيچ‌گونه شايستگى خاصّى را سراغ نداريم كه ابن عوف بدان ممتاز گردد و صلاحيت اين جايگاه و اين تكريم را دارا شود . آيا او و برادرانش از مهاجرين همچون طلحه و زبير و ديگران نبوده‌اند كه اموال مسلمين و منابع مالى آنان را به خود اختصاص دادند تا آنجا كه ثروت بىكران غير قابل شمارشى را صاحب گشتند كه در نحوهء هزينه كردن و مصرف نمودن آن متحير ماندند ؟ و بنا به گفته مورخان ، ابن عوف آن قدر از طلا بر جاى نهاد كه بخاطر فراوانيش ، آن را با تيشه‌ها مىشكستند ! آيا چنين كسى بر امام عليه السّلام برترى داده مىشود ؟ ! ! در حالى كه آن حضرت ، صاحب مواهب و كمالات بوده و در علم و تقوا و دين مدارى همانندى نداشته است و خداى تعالى در كتاب خود مىفرمايد :  . . . هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 1 » .\r\n« آيا آنان كه مىدانند با آنان كه نمىدانند ، برابر هستند ؟ » .\r\n( 2 ) سادسا : اين شورا باعث رقابت و همچشمى ميان اعضاى آن گرديد به طورى كه هر كدام از آنان خود را رقيب و همتاى ديگرى مىديد و قبل از آن چنين نبوده‌اند به طورى كه سعد فرمان‌پذير عبد الرحمن و عبد الرحمن تابع عثمان و از ياران مخلص و ياوران وى بوده و پس از شورا ، ميان آنان شكاف عجيبى پيدا شد تا آنجا كه عبد الرحمن بر ضد عثمان تحريك مىكرد و از على دعوت مىنمود كه هر كدام شمشير خود را بردارند تا با عثمان بجنگند و به خويشاوندان خود\r\n\r\n\r\n","description":"","footnote":"\r\n( 1 ) زمر / 91 .\r\n","page_name":" 394 ","page_number":394},
  {"content":"\r\n\r\nوصيت كرد كه پس از مرگش ، عثمان بر او نماز نخواند . . . ( 1 ) و نيز زبير ، پيرو امام بوده و در روز سقيفه در كنار آن حضرت ايستاد و در راه وى انواع مشقتها و سختيها را تحمل كرد و در روزگار عمر گفته بود : « به خدا قسم ! اگر عمر بميرد ، با على بيعت مىكنم » ، ولى شورا ، روح خود بزرگ بينى را در او دميد و خود را همتاى امام تصور كرد و از آن حضرت جدا شد و در روز جمل بر عليه آن حضرت دست به كار گرديد و بدين گونه بود كه شورا روح خصومت و دشمنى را ميان اعضايش باعث شد ، ( 2 ) زيرا هر كدام خود را شايستهء امر خلافت مىديد و خويشتن را از ديگرى شايسته‌تر مىدانست و اين خصومت و نزاعى كه ميان آنها پيش آمد به وحدت كلمهء مسلمين آسيب رساند و جمع آنها را متفرق ساخت و اين مطلب را معاوية بن ابى سفيان در سخنش با ابى الحصين كه زياد وى را براى ديدار با معاويه فرستاده بود ، بيان كرد آنجا كه معاويه به وى گفت : به من خبر رسيده است كه تو داراى هوش و خرد هستى ، پس دربارهء چيزى كه از تو مىپرسم به من پاسخ ده .\r\n- هر چه به نظر تو مىرسد ، از من سؤال كن .\r\n( 3 ) - به من خبر ده كه چه چيزى جمع مسلمين و اجتماع آنان را پراكنده ساخت و ميان آنها اختلاف را به وجود آورد ؟\r\n- كشتن مردم عثمان را .\r\n- كارى نكرده‌اى .\r\n- حركت على به سوى تو و جنگيدن وى با تو .\r\n- كارى نكرده‌اى .\r\n- حركت طلحه ، زبير و عايشه و جنگ على عليه السّلام با آنان .\r\n- كارى نكرده‌اى .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n- من چيزى غير از اين ندارم .\r\n( 1 ) « من به تو خبر مىدهم كه هيچ چيزى جمع مسلمين را پراكنده و افكارشان را متفرق نساخت ، جز شورايى كه عمر آن را از شش نفر تشكيل داد ، زيرا خداوند ، محمّد را با هدايت و دين حق فرستاد تا او را بر همهء دين ، توانايى دهد هر چند مشركان نپسندند . پس به آنچه خداوند به وى دستور داده بود عمل كرد ، سپس خداوند او را به سوى خود برد و ابو بكر را براى نماز پيش فرستاد و او را براى امر دنيايشان پذيرفتند آنجا كه رسول خدا صلّى اللّه عليه و آله وى را براى امر دينشان پذيرفته بود ، پس به سنّت رسول خدا صلّى اللّه عليه و آله عمل كرد و بر سيرهء وى حركت نمود تا اينكه خداوند او را برداشت و عمر را به جاى خويش قرار داد و او همانند سيرهء وى عمل كرد و سپس آن را شورايى ميان شش نفر قرار داد كه هيچ كس از آنها نبود مگر اينكه آن را براى خود مىخواست و براى قومش انتظارش را داشت و نفسش بدان مايل بود و اگر عمر مانند ابو بكر كسى را تعيين مىكرد ، در آن مورد خلافى نمىبود « 1 » » .\r\n( 2 ) از مظاهر نخستين اين شورا ، اشاعهء طمعكاريها و تمايلات سياسى به صورتى آشكار نزد بعضى از اعضاى آن بود و آنها به ايجاد حزبها و فرقه‌گراييها در جامعهء اسلامى پرداختند تا به مسند حكومت برسند و اين امر ، عواقب وخيمى را به وجود آورد كه مسلمين به شدت گرفتار آنها شدند .\r\n( 3 ) اينها بعضى از آفات شورا بود كه مسلمين فجايع و مصيبتهاى فراوانى را از آن تحمّل نمودند ، زيرا راه را در برابر طلقا و فرزندانشان مهيّا ساخت تا به قدرت برسند و زمام حكومت را به دست گيرند و برنامه‌اى را بريزند كه مسلمين با آن\r\n\r\n\r\n","description":"","footnote":"\r\n( 1 ) العقد الفريد 5 / 33 - 34 .\r\n","page_name":" 396 ","page_number":396},
  {"content":"\r\n\r\nآشنايى نداشتند كه از شاخص‌ترين اين برنامه بهره برى انحصارى از منابع در آمد عمومى و غارت ثروتها و خيرات امّت و كوشش براى ستمكارى بر نيكان و ظلم و شقاوت نسبت به عترت پيامبر صلّى اللّه عليه و آله بود .\r\n( 1 )\r\n\r\nنحوهء انتخاب\r\nهنگامى كه عمر به سوى پروردگارش رفت و در آرامگاه ابديش دفن شد ، افراد پليس ، اعضاى شورا را در بر گرفتند و آنان را به تشكيل جلسه و انتخاب حاكمى براى مسلمين از بين خودشان ، واداشتند تا وصيت عمر را اجرا نموده باشند .\r\n( 2 ) آنها در بيت المال و به گفته‌اى ، در منزل مسرور بن مخرمه ، تشكيل جلسه دادند و امام حسن عليه السّلام و عبد اللّه بن عباس بر انتخاب ، نظارت داشتند . مغيرة بن شعبه و عمرو بن عاص به سوى آستانهء در شتافتند ولى سعد بر آنها نهيب زد و به آنان گفت : « مىخواهيد بگوييد كه ما حاضر شديم و در ميان اهل شورا بوديم ؟ » « 1 » .\r\n( 3 ) اين مطلب ، درجهء رقابت و كينه‌توزى ميان آن قوم را مشخص مىسازد ، زيرا سعد ، حيفش آمد كه مغيره و پسر عاص حاضر شوند تا مبادا به مردم بگويند : ما در ميان اهل شورا بوديم .\r\nاعضا ، با يكديگر در مورد اينكه چه كسى به امر خلافت اولى و شايسته‌تر است ، به سخن پرداختند و خشم و جدل بالا گرفت .\r\nامام امير المؤمنين عليه السّلام روى به آنان كرد و آنان را از پيش آمدن فتنه‌ها\r\n\r\n\r\n","description":"","footnote":"\r\n( 1 ) ابن اثير ، تاريخ 3 / 68 .\r\n","page_name":" 397 ","page_number":397},
  {"content":"\r\n\r\nو تباهى ، بر حذر داشت هرگاه به عواطف خود پاسخ دهند و مصلحت امّت را مقدم نشمارند ، پس فرمود : « هيچ كس پيش از من كسى را به دعوت براى حق و صلهء رحم و بذل كرم نشناخته است ، پس سخنم را گوش فرا دهيد و گفتارم را دقت كنيد تا مبادا اين امر را پس از امروز چنان ببينيد كه شمشيرها در آن كشيده شود و پيمانها در آن شكسته گردد تا آنجا كه بعضى از شما پيشوايان اهل گمراهى و پيروان اهل جهالت گرديد . . . » « 1 » .\r\n( 1 ) اگر آنها سخنش را مىشنيدند و به گفتارش توجه مىكردند ، امّت را از امواج بنيان برانداز حفظ مىكردند و خير فراگير را نصيبش مىساختند ولى آنها به دنبال شهوت ملك و قدرت‌پرستى روان شدند و پيشگويى امام ، محقق گرديد به طورى كه جز اندكى وقت نگذشته بود كه شمشيرها كشيده شد و جنگها پراكنده گرديد و فتنه‌ها و هوسها حاكم شد و بعضى از آنان پيشوايانى براى اهل گمراهى و پيروان اهل جهالت گشتند .\r\n( 2 ) بحث و جدل ميان آن عده درگرفت و به نتيجهء مطلوبى نرسيدند و جلسه بدون دستيابى به هدف ، پايان يافت در حالى كه گروههاى مردم با بىصبرى منتظر نتيجهء قطعى بودند . جلسه بار ديگر تشكيل شد ولى باز هم به شكست منجر گرديد ، پس ابو طلحهء انصارى روى به آنها نمود و با تهديد و وعد وعيد به آنها گفت : « نه ، قسم به آنكه جان عمر در دست اوست ! بيش از سه روزى كه برايتان تعيين شده است ، مهلت بيشترى به شما نمىدهم . . . »\r\n( 3 ) روز سوم كه آخرين مهلت آنان بود فرا رسيد و جلسه تشكيل شد و به يكباره انگيزه‌هاى قبيله‌اى دور از مصلحت امّت ، پديدار گشت ، زيرا طلحه حق\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 25 / 31 .\r\n","page_name":" 398 ","page_number":398},
  {"content":"\r\n\r\nخود را به عثمان بخشيد و اين كار را بخاطر تمايلات سرشار از دشمنى نسبت به امام انجام داد ، چون آن حضرت با عموزادهء طلحه يعنى ابو بكر در امر خلافت به رقابت برخاسته بود . زبير نيز پيش آمد و حق خود را به امام بخشيد ؛ زيرا خويشاوندى نزديكى با آن حضرت داشت . سعد هم برخاست و حق خود را به عموزاده‌اش عبد الرحمن بن عوف داد تا جانب او را بگيرد و موقعيتش را تقويت نمايد .\r\n( 1 ) رأى عبد الرحمن ، حرف آخر بود و وى در وضعى محكم قرار داشت ، زيرا عمر نسبت به وى اطمينان نموده و امر شورا را به وى مربوط ساخته بود ، ولى وى داراى شخصيتى ضعيف و اراده‌اى ناچيز بوده و قدرت تحمل مسئوليت حكومت را نداشته ، پس تصميم گرفت كه غير از خودش را براى خلافت نامزد نمايد . وى تمايلى به عثمان داشت ، زيرا عبد الرحمن داماد او بود . ضمنا مشورتى با عموم قريشيان در اين مورد داشته كه وى را از على منع نموده و به انتخاب عثمان تشويق كرده بودند از اين جهت كه وى طمعكاريها و تمايلات آنان را محقق مىنموده است .\r\n( 2 ) سرانجام ، آن لحظهء هراسناكى كه جريان تاريخ را دگرگون ساخت ، فرا رسيد و عبد الرحمن بن عوف به خواهرزاده‌اش گفت : برو و على و عثمان را دعوت كن .\r\nاو گفت : از كداميك شروع كنم ؟\r\n( 3 ) عبد الرحمن گفت : هر كدام را كه خواسته باشى .\r\n« مسور » به راه افتاد و آن دو را فرا خواند و مهاجرين و انصار در مسجد فراهم آمدند ، پس عبد الرحمن پيش آمد و امر خلافت را بر آنان عرضه داشت\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nو گفت : « اى مردم ! مردم جمع شده‌اند تا مردم مناطق مختلف به محلهاى خودشان برگردند ، پس نظرتان را به من بگوييد » .\r\n( 1 ) در اين هنگام ، آن پاك ، فرزند پاك ، « عمار بن ياسر » پيش آمد و به او پيشنهادى داد كه سلامت امّت را متضمن بود و آن را از تفرقه و اختلاف ، مصون مىداشت ، او گفت : « اگر مىخواهى كه مسلمانان با هم مختلف نشوند ، با على بيعت كن » .\r\n( 2 ) « مقداد » نيز پيش آمد و گفتار عمار را تأييد نمود و گفت : « عمار راست گفت . اگر با على بيعت كنى ، مىپذيريم و اطاعت مىكنيم » .\r\n( 3 ) در اين وقت بود كه نيروهاى ستمگر كينه‌توز نسبت به اسلام به حركت آمده ، گفتار عمار و مقداد را مورد انتقاد قرار داده و نامزدى عثمان ، بزرگ امويان را خواستار شدند ، در حالى كه عبد اللّه بن ابى سرح خطاب به ابن عوف فرياد كشيد و گفت : « اگر مىخواهى كه قريش مختلف نشوند ، با عثمان بيعت كن » .\r\nعبد اللّه بن ابى ربيعه نيز به سخن آمد و گفتار همكارش را تصديق نمود و گفت : « اگر با عثمان بيعت كنى ، ما مىپذيريم و فرمان مىبريم » .\r\n( 4 ) صحابى عظيم « عمار بن ياسر » به ابن ابى سرح پاسخ داد و گفت : « چه وقت تو خيرخواه مسلمين بوده‌اى ؟ » .\r\n« عمار » راست مىگفت ، زيرا ابن سرح هيچ‌گاه خير خواه مسلمين و خواهان عظمت اسلام نبود و او يكى از دشمن‌ترين مردم نسبت به رسول خدا صلّى اللّه عليه و آله بود و آن حضرت پس از فتح مكه دستور داده بود تا او را بكشند هر چند كه خود را به پوششهاى كعبه آويزان نموده باشد « 1 » ، و اگر منطق و حسابى در بين\r\n\r\n\r\n","description":"","footnote":"\r\n( 1 ) الاستيعاب 3 / 918 .\r\n","page_name":" 400 ","page_number":400},
  {"content":"\r\n\r\nبود ، اين ناپاك و امثال او از دخالت در امور مسلمين دور نگهداشته مىشد ، زيرا بنى اميه و ديگر قبايل قريش بايد در انتهاى قافله مىبودند و به آنها اهميتى نمىدادند ، زيرا آنها با پيامبر صلّى اللّه عليه و آله مبارزه كرده و قبايل را بر ضد او برانگيخته بودند و تنها پس از ترس از لبهء شمشيرها به اسلام وارد شدند ، پس چگونه به آنها اجازه داده شد تا نظر خود را تحميل كنند و امر مسلمين به آنها برگردد ؟\r\n( 1 ) بحث و جدال ميان هاشميان و امويان بالا گرفت و عمار بن ياسر پيش آمد تا به نفع مسلمين دعوت كند و بگويد : « اى مردم ! خداوند ما را با پيامبرش كرامت بخشيد و با دينش عزيز گردانيد بس تا كى بايد اين امر را از اهل بيت پيامبرتان دور نگهداريد ؟ ! ! » .\r\n( 2 ) منطق عمار ، سرشار از روح اسلام و هدايت آن بود ، زيرا خداوند ، قريش و ديگر عربها را به دين خود عزت بخشيد و با پيامبرش سعادتمند ساخت و آن حضرت ، عزت عربها و شرافت آنان مىباشد و بر آنها واجب بوده است تا با نيكى و احسان با وى مقابله كنند و اين امر ( خلافت ) را از اهل وى خارج نسازد كه آنان نگهداران علم و خزانه داران وحى آن حضرت بوده‌اند و دور از عدالت است كه در سركوب و خوار ساختن آنان بكوشند .\r\nپس ، مردى از بنى مخزوم سخن عمار را قطع كرد و به او گفت : « اى پسر سميّه ! تو به كار تعيين امير براى قريش چه ارتباطى دارى ؟ » ( 3 ) هيچ كورسويى از نور اسلام و هدايت آن به قلب اين مخزومى نتابيده بود كه اين گونه عمار را مورد بىاحترامى قرار داده و او را به مادرش منسوب كرد ، آن بانويى كه اسلام به وى افتخار مىكند و به مبارزهء درخشان و فداكاريهاى بىنظيرش مىنازد ، زيرا وى و شوهرش ياسر و فرزند برومندشان در پيشاپيش نيروهاى خيّر بنيانگذار اسلام بوده و در راه آن ، انواع محنتها و گرفتاريها را متحمل\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nشده بودند .\r\n( 1 ) امر خلافت ، متعلق به همهء مسلمين است كه فرزند سميه و ديگران ، از بينوايانى كه خداوند آنان را با دين خود عزت بخشيده بود ، در آن شركت مىجويند و طاغوتهاى قريش ، هيچ حقى براى دخالت در امور مسلمين ندارند ، البته اگر منطق و حسابى وجود داشت .\r\n( 2 ) بگو بگو و جدال ميان نيروهاى اسلامى و قريشيان بالا گرفت و سعد ترسيد كه امر از دست آنها برود ، پس روى به عموزاده‌اش عبد الرحمن كرد و به او گفت : « اى عبد الرحمن ! قبل از اينكه مردم دچار فتنه شوند ، كارت را تمام كن » .\r\nعبد الرحمن روى به امام كرد و گفت : آيا با من بيعت مىكنى بر طبق كتاب خدا و سنت پيامبرش و شيوهء عمل ابو بكر و عمر ؟\r\nامام ، نگاهى به وى انداخت و منظورش را متوجه شد و با منطق اسلام و شيوهء آزادگان به وى پاسخ داد : « بلكه مطابق كتاب خدا و سنت پيامبرش و اجتهاد خودم . . . » .\r\n( 3 ) منبع قانون‌گذارى در اسلام ، همانا كتاب خدا و سنت پيامبرش مىباشد و در پرتو آنها مشكلات مردم ، حل و فصل مىشود و نظام دولت به حركت مىآيد و كارهاى ابو بكر و عمر از منابع قانون‌گذارى اسلامى نيستند ، زيرا آن دو در نظامهاى سياسى با يكديگر به شدت اختلاف داشتند و ابو بكر در سياست مالى ، شيوه‌اى داشت كه از سياست عمر به مساوات نزديكتر بود ، وى مساوات در بخشش را ملغا نمود و نظام طبقاتى را به وجود آورد و بعضى از مسلمين را بر بعضى ديگر مقدم نمود و حرمت دو متعه را ، يعنى متعهء حج و متعهء ازدواج را پايه‌گذارى نمود ، در حالى كه اين دو متعه در روزگار رسول خدا صلّى اللّه عليه و آله و ابو بكر ، مشروع بوده‌اند . و نيز نظريات خاص خود را در بسيارى از زمينه‌هاى تشريعى\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nداشت . پس فرزند ابو طالب اين پروش‌يافتهء وحى و اين قهرمان عدالت اجتماعى در اسلام ، طبق كداميك از آن دو شيوه عمل كند ؟\r\n( 1 ) « ابن عوف » به طور حتم و بدون شك مىدانست كه امام ، زمام حكومت را طبق شريعت خداوند در زمين بر عهده مىگرفت و مسلمين را با سياستى كه پايهء آن بر عدل خالص و حق محض بود ، اداره مىكرد و به خاندانهاى قريشى هيچ وجه امتيازى نمىداد و آنان را با ديگران در همهء حقوق و تكاليف ، برابر قرار مىداد ، منافع اين طبقه كه بر ضد اسلام ، جنايتها كرده و براى مسلمين عظيم‌ترين بدبختيها و مصيبتها را به بار آورده بود ، از ميان مىرفت .\r\n( 2 ) اگر امام با شرايط ابن عوف موافقت مىكرد ، ديگر برايش ممكن نبود كه هيچ شيوه‌اى از شيوه‌هاى سياست خود را كه هدفى جز گسترش عدالت در زمين نداشت ، اجرا نمايد و به طور قطع حتى اگر امام به صورت ظاهرى به اين شرايط ملتزم مىشد ، قريش وى را از انجام مقاصدش بازمىداشت و براى وى هيچ راهى جهت تحقق عدالت اجتماعى باقى نمىگذاشت و در آن صورت قيام آنان بر عليه وى مشروع مىنمود ؛ زيرا وى به تعهدات خود عمل نكرده بود .\r\n( 3 ) به هر حال ، هنگامى كه عبد الرحمن از تغيير جهت امام نااميد شد ، روى به عثمان كرد و شرط خود را با وى در ميان گذاشت و وى به سرعت پاسخ مثبت داد و آمادگى كامل خود را براى انجام شرايط او اعلام كرد و من فكر مىكنم كه ميان آنها توافقى پنهانى بود كه كاملا مخفى نگهداشته بودند و به هر صورت وى ، امام را انتخاب نمىكرد حتى اگر شرايطش را مىپذيرفت بلكه از وى درخواست بيعت كرد تا بدين ترتيب پوششى براى برنامه‌هايش داشته باشد و لذا اين مانور سياسى را اجرا كرد .\r\n( 4 ) بعضى از مورخان غربى عقيده دارند كه عبد الرحمن ، شيوهء نيرنگ\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nو فرصت طلبى را به كار گرفت و نگذاشت كه انتخاب به صورتى آزاد انجام شود .\r\n( 1 ) مورخان مىگويند كه عبد الرحمن به سرعت به سوى عثمان شتافته ، دست در دست وى نهاد و به او گفت : « خداوندا ! من آنچه را از آن بر گردن داشتم ، به گردن عثمان قرار دادم . . . » .\r\nاين اقدام ، همچون صاعقه‌اى بر سر نيروهاى مثبت افتاد كه مىكوشيدند تا حكم خدا ميان مسلمين حاكم شود .\r\n( 2 ) امام به ابن عوف روى نمود و به او فرمود : « به خدا قسم ! اين كار را انجام ندادى مگر به آنچه از وى اميد داشتى همان را كه دوست شما دو نفر ، از دوستش اميد داشت . خداوند ميان شما عطر منشم را بكوبد . . . » « 1 » .\r\n( 3 ) امام ، علت انتخاب كردن عبد الرحمن ، عثمان را روشن ساخت كه براى مصلحت امّت نبوده بلكه نتيجهء طمعكاريها و تمايلات سياسى بوده ، زيرا ابن عوف اميدوار بود كه بعد از عثمان به خلافت برسد ، امام روى به قريشيان نمود و به آنها فرمود : « اين نخستين روزى نيست كه شما بر عليه ما پشتيبان هم مىشويد ، صبرى نيكو خواهم داشت و از خداوند بر آنچه مىگوييد ، يارى مىجويم » .\r\n( 4 ) منطق امام براى ابن عوف گزنده بود و لذا وى به تهديد پرداخت و گفت :\r\n« اى على ! راهى به سوى خودت باز مگذار » .\r\n\r\n\r\n","description":"","footnote":"\r\n( 1 ) « منشم » ، ( به كسر شين ) نام زنى عطرفروش در مكه بود و قبيلهء خزاعه و جرهم هرگاه مىخواستند بجنگند ، از عطر وى به خودشان مىزدند و هرگاه چنين مىكردند ، كشتگان آنها بسيار مىشدند .\r\nو گفته مىشد « شومتر از عطر منشم » . اين مطلب در صحاح جوهرى 5 / 2041 آمده است . و خداوند دعاى امام را اجابت فرمود و ميان عثمان و عبد الرحمن شديدترين دشمنى و خصومت پيش آمد به طورى كه ابن عوف وصيت نمود كه بعد از مرگش ، عثمان بر او نماز نخواند .\r\n","page_name":" 404 ","page_number":404},
  {"content":"\r\n\r\nامام مظلوم ستم كشيده ، از محل اجتماع خارج شد در حالى كه مىفرمود :\r\n« اين نيز به سرانجام خود ، خواهد رسيد » .\r\nفرزند برومند اسلام ، عمار بن ياسر ، پيش آمد و خطاب به ابن عوف گفت : « اى عبد الرحمن ! به خدا قسم ! تو او را واگذاشتى ، در حالى كه وى از كسانى است كه به حق حكم مىكنند و عدالت را به آن اجرا مىنمايند » .\r\n( 1 ) مقداد از جمله كسانى بود كه جانش از غم و اندوه به درد آمد و گفت :\r\n« به خدا قسم ! هرگز نديدم همانند آنچه بر اهل اين بيت پس از پيامبرشان رسيده است ، شگفتا از قريش ! آنها مردى را واگذاشتند كه نمىگويم و نمىشناسم كسى را كه از او به عدالت قاضىتر ، داناتر و باتقواتر باشد ، اگر يارانى داشته باشد » .\r\nعبد الرحمن سخنش را قطع كرد و او را از فتنه برحذر داشت و گفت : « اى مقداد ! از خدا بترس كه من از فتنه بر تو مىترسم » .\r\n( 2 ) بدين ترتيب ، فاجعهء شورا كه براى مسلمين فتنه‌ها را جاويدان ساخت و آنان را در شرى عظيم افكند ، به پايان رسيد . شورايى كه در تأسيس و اجراى آن به اين شكل ، هيچ حقى براى خاندان پيامبر رعايت نگرديد بلكه آن قوم عمدا و به صورتى آشكار براى كم كردن ارزش آنان كوشيدند و با آنها برخوردى عادى آميخته با كينه و دشمنى داشتند و بدين گونه بود كه سفارشهاى پيامبر در حق آنان از بين رفت و به آنچه در موردشان فرموده بود ، توجهى نشد از اينكه عترت معادل كتاب عظيم خداوند يا همانند كشتى نوح مىباشد كه هر كه بر آن سوار شود ، نجات مىيابد و هر كه از آن بازماند ، غرق مىشود و فرو مىافتد .\r\n( 3 ) امام حسين عليه السّلام در آغاز عمر ، فصلهاى اين شورا و آنچه در پى بىآن از گسترش طمعكاريهاى سياسى و جنگ وحشتناك بر سر قدرت بود را مشاهده\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nنمود ، امرى كه به تشكيل احزاب و مسلح شدن به قدرت براى رسيدن به حكومت و سوء استفاده از خيرات آن انجاميد . شاعر مىگويد :\r\nانى ارى فتنة هاجت مراجلها و الملك بعد ابى ليلى لمن غلبا « من فتنه‌اى را مىبينم كه برپا گشته و حكومت بعد از ابو ليلى براى كسى است كه پيروز شود » .\r\nرسيدن به حكومت آرزوى مطلوب و رؤياى خاطر همهء گروهها گرديد .\r\n( 1 ) « الجهشيارى » مىگويد : « هنگامى كه يزيد بن عبد الملك مرد و امر حكومت به هشام رسيد ، خبر هنگامى به وى رسيد كه او همراه عده‌اى در يكى از روستاهاى متعلق به خودش بود ، پس سجده كرد و دوستان همراهش نيز به سجده افتادند ، بجز سعيد كه به سجده نيفتاد . هشام از اين كار بر او اعتراض نمود و به وى گفت : چرا سجده نكردى ؟\r\nاو گفت : براى چه سجده كنم ؟ براى اينكه همراه ما بودى و بعد به آسمان پرواز كردى ؟\r\n( 2 ) هشام گفت : ما تو را همراه خودمان به پرواز برده‌ايم .\r\nاو گفت : اينك سجده كردن گوارا باشد و همراه آنان سجده كرد « 1 » .\r\nاين مورد و موارد همانندش كه مورّخان در خصوص جنگ قدرت در آن اجتماع نوشته‌اند ، نه به خاطر اين بوده است تا وسيله‌اى براى اصلاحات اجتماعى و پيشرفت زندگى امّت بر حسب خواستهء اسلام بوده باشد ، بلكه براى رسيدن به خواستهء و تسلط بر مردم صورت مىگرفته است .\r\n\r\n\r\n","description":"","footnote":"\r\n( 1 ) الوزراء و الكتاب ، ص 43 .\r\n","page_name":" 406 ","page_number":406},
  {"content":"\r\n\r\n( 1 ) بارى ، آن حوادث دردناك ، ميان آن قوم و دينشان فاصله ايجاد نمود و در ستم نسبت به عترت پاك و پىدرپى شدن مصيبتهاى دردناك بر آنها مؤثر افتاد كه از جملهء آنها فاجعهء كربلا مىباشد كه در جهان غمها جاويدان مانده است .\r\nدر اينجا سخن ما در مورد حكومت شيخين به پايان مىرسد .\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n( 1 )\r\n\r\nحكومت عثمان\r\nمسلمين ، با اضطراب ، نگرانى و پريشانى بسيار به استقبال خلافت عثمان رفتند و نيروهاى خيّر ، آشفته شده و بر دين خود ترسيدند و پيروزى امويان در حكومت را پيروزى نيروهاى مخالف اسلام دانستند .\r\n« دوزى » عقيده دارد كه پيروزى امويان ، پيروزى گروهى بود كه دشمنى با اسلام را در دل خود پنهان مىداشتند « 1 » .\r\n( 2 ) آنچه مسلمين از آن نگران بودند و از آن بيم داشتند ، محقق گرديد ، زيرا پس از اندك زمانى ، حكومت عثمان كوشيد تا قريشيان را ثروتمند سازد و با سران و بزرگان ، سازش نمايد و به آنها امتيازات ويژه بدهد و آنان را بر منابع درآمد مسلمين و خراج آنان مسلّط سازد و اقتصاد دولت را بازيچه قرار دهد و پستهاى عالى را به بنى اميه و خاندان ابى معيط و ديگران بدهد ، از آنها كه ارزشى براى خداوند قايل نيستند تا آنجا كه آشوب ، حاكم شد و فتنه‌ها در همهء سرزمينها گسترش يافت .\r\n( 3 ) بارى ، هنگامى كه ابن عوف ، عثمان را به عنوان خليفه بر مسلمين تحميل نمود ، بنى اميه و ديگر قبايل قريشى دور او را گرفتند و طرفدارى كامل خود را از\r\n\r\n\r\n","description":"","footnote":"\r\n( 1 ) اتجاهات الشعر العربى ، ص 26 .\r\n","page_name":" 409 ","page_number":409},
  {"content":"\r\n\r\nحكومت وى اعلام نمودند و به نفع وى شعار دادند و او را با شعار و فرياد ، به مسجد رسول خدا صلّى اللّه عليه و آله آوردند تا سياست دولت خود و موضعگيرى آن را در مورد مسائل داخلى و خارجى اعلام نمايد . وى از منبر بالا رفت و در جايى كه رسول خدا صلّى اللّه عليه و آله مىنشست ، قرار گرفت ، جايى كه ابو بكر و عمر در آن نمىنشستند بلكه ابو بكر يك پله پايين‌تر مىنشست و عمر هم پله‌اى پايين‌تر از وى . مردم در اين مورد سخن گفتند و بعضى از آنان گفت : « امروز شرّ متولد شده است » « 1 » .\r\n( 1 ) مردم با دلها و حواسشان سراپا گوش بودند تا سخنرانى سياسى عثمان را بشنوند ، ولى وى هنگامى كه آن جمع انبوه را مشاهده كرد ، مضطرب گشت و نمىدانست چه بگويد و به خود فشار آورد تا اين كلمات آشفته را بر زبان آورد كه هيچ‌گونه روشنگرى در خصوص سياست وى نداشته‌اند ، پس گفت : « اما بعد ، همانا نخستين مركب دشوار است و ما سخنران نبوده‌ايم و خداوند خواهد دانست و شخصى كه ميان وى و آدم تنها يك پدر مرده باشد ، به درستى كه پند داده شده است . . . « 2 » » .\r\n( 2 ) سپس با دلى مضطرب و چهره‌اى زرد رنگ از منبر پايين آمد . مردم به يكديگر نگاه مىكردند و استهزا و مسخره مىنمودند . . . و ما لازم است كه نشانه‌هاى شخصيت او را بررسى نماييم و بر جهت‌گيريهاى سياسيش وقوف يابيم . و نيز لازم است كه به حوادث همزمان با حكومت وى كه تأثيرى مستقيم بر بسيارى از فتنه‌ها و مصيبتهايى كه جهان اسلام بدانها دچار گشت ، نظرى بيفكنيم\r\n\r\n\r\n","description":"","footnote":"\r\n( 1 ) ابن كثير ، 7 / 148 . يعقوبى ، تاريخ 2 / 140 .\r\n( 2 ) الموفقيات ، ص 202 .\r\n","page_name":" 410 ","page_number":410},
  {"content":"\r\n\r\nو ما چاره‌اى جز پرداختن بدان مطلب نداريم ، زيرا اين حوادث بر زندگى حضرت امام حسين عليه السّلام پرتوافكنى مىكند و بسيارى از جوانب فاجعهء كربلا براى ما روشن مىگردد كه خود نتيجهء حتمى آن حوادثى بود كه نقش مهم خودشان را در تغيير جايگاههاى عقيدهء اسلامى ايفا نموده‌اند .\r\n( 1 )\r\n\r\nنشانه‌هاى شخصيت عثمان\r\nنشانه‌هاى روشنگر ابعاد شخصيت عثمان كه ذاتيات وى را مشخص مىسازند ، مهمترينشان عبارتند از :\r\n( 2 ) 1 - وى ارادهء ضعيف و عزمى سست داشت و هيچ‌گونه شخصيت قوى و پايدار نداشته كه به وسيله آن بتواند نظريات و ارادهء خود را حاكم سازد . و نيز هيچ قدرتى براى روبه‌رو شدن با حوادث و چيره شدن بر آنها دارا نبوده است به نحوى كه امويان زمام امور وى را در اختيار گرفتند و بر همهء مقدرات حكومتش مستولى گشتند و او قادر نبود كه موضعى مثبت و قدرتمندى بر ضد اميال و هوسهاى آنان بگيرد . و بنابه گفتهء بعضى از مورخان ، وى نسبت به آنان همچون مرده‌اى در دست مرده‌شوى بوده و مدير امور دولتش ، مروان بن حكم بود كه هر چه مىخواست مىبخشيد و هر چه را نمىخواست مانع مىشد و بر حسب تمايلاتش در مقدرات امّت تصرف مىكرد بدون اينكه توجهى به احكام اسلام داشته باشد و عثمان هيچ نظر و اختيارى در همهء حوادثى كه با حكومت مواجه مىگشتند ، نداشته ، زيرا به مروان اعتماد نمود و همهء امور دولت را به وى سپرده بود .\r\n( 3 ) « ابن ابى الحديد » به نقل از بعضى مشايخ خود مىگويد : « در حقيقت\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nو واقع امر ، اين مروان است كه خليفه بود و عثمان تنها نام خلافت را داشته است » .\r\n( 1 ) قدرت اراده ، تأثيرى كامل در ساخت شخصيت و پايدارى آن دارد و به شخص ، قدرتى ذاتى مىبخشد كه بتواند در برابر امواج و طوفانهايى كه در اين زندگى به سويش مىآيند ، بايستد و محال است كه شخصى بتواند هيچ هدفى را براى امت و وطنش محقق سازد ، بدون اينكه اين صفت در او موجود باشد و اسلام به كلى ممنوع ساخته است كه شخصى با ارادهء ضعيف ، رهبرى امت را عهده‌دار شود و چنين كسى را از تصدى حكومت بازداشته است ، زيرا كشور را در معرض گرفتاريها و مصيبتها قرار مىدهد و صاحبان قدرت را به تمرّد و خروج از فرمان ، تشويق مىكند و امت دچار بحرانها و خطرها مىگردد .\r\n( 2 ) بعضى از مورخان ، عثمان را به رأفت ، رقّت ، نرمخويى و آسان‌گيرى موصوف نموده‌اند ولى همهء اين حالتها با خاندان و خويشاوندانش بوده و در برابر جبههء مخالف حكومتش ، بسيار سنگدل بوده و در فشار آوردن و ستم به آنها فراوان مىكوشيده ، با سختگيرى و شدت زياد با آنان مقابله مىكرده است ، مثلا « ابو ذر » را از مدينه به « ربذه » تبعيد كرد و او را مجبور به اقامت در محلى نمود كه همهء وسايل زندگى در آن نابود شده بود تا آنجا كه آواره و غريب از دنيا رفت .\r\n( 3 ) و نيز صحابى عظيم « عمار بن ياسر » را سخت مورد آزار قرار داد و دستور داد تا مورد ضرب واقع شود تا آنجا كه به فتق مبتلا گرديد و افراد پليس ، او را بيهوش در راه افكندند و همچنين به پليس خود ، دستور داد تا قارى بزرگ قرآن ، « عبد اللّه بن مسعود » را كتك بزنند و آنان با تازيانه‌هاى خود بدنش را سخت آزردند و پس از اينكه بعضى از استخوانهايش را شكستند ، وى را بيرون انداختند و او را از سهم خودش از بيت المال محروم ساخت و بدين گونه با نام‌آوران جبههء\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمخالف ، بسيار قساوت به خرج مىداده است .\r\nآرى ، وى با خويشاوندانش از بنى اميه و خاندان ابى معيط ، رأفت و رقّت فراوان داشت و خيرات مناطق مختلف را به آنها بخشيد و آنان را بر گردن مردم سوار كرد و همهء پستهاى مهم دولت را به آنها واگذار نمود .\r\n( 1 ) 2 - نشانهء دوّم در حالتهاى عثمان اين است كه وى بسيار قبيله‌اى بود و جانش از تمايلات فراوان نسبت به قبيله‌اش مالامال بوده تا آنجا كه آرزو مىكرد كليدهاى فردوس را در اختيار مىداشت تا آنها را به بنى اميه ببخشد . وى آنها را در گرفتن درآمدهاى عمومى ، مقدم مىداشت و ثروت عظيم را در اختيار آنان گذاشت و ميليونها از اموال دولت را به آنها بخشيد و آنان را حاكمان بر سرزمينها و مناطق اسلامى قرار داد و خبرهاى بسيار و پىدرپى به وى مىرسيد از اينكه آنان از حق دور شده و نسبت به مردم ستم كرده و در زمين ، اشاعهء فساد نموده‌اند ، اما وى اعتنايى نمىكرد و هيچ‌گونه تحقيقى در اين موارد ننمود و شكايتهاى تقديم شده بر عليه آنها را رد مىكرد كه ما اين مطلب را با تفصيل بيشترى مورد بحث قرار خواهيم داد .\r\n( 2 ) 3 - نشانهء سوم از حالتهاى عثمان اين است كه وى به ناز و نعمت و زندگى پرزرق‌وبرق ، تمايل داشت و توجهى به سادگى در زندگى و زهد به دنيا نداشت ، آن گونه كه رسول خدا صلّى اللّه عليه و آله بود . پس زندگى پرزرق‌وبرق همراه با ناز و نعمت براى خود فراهم ساخت و كاخها بنا كرد و براى خود آنچه را مىخواست از بيت المال تصرف كرد و ثروتى گسترده براى خويش فراهم نمود ، بدون اينكه بر خودش هيچ سختگيرى داشته باشد كه امام امير المؤمنين عليه السّلام وى را با اين فرمودهء خويش توصيف فرموده است : « همچون شترى پرخور و شكم برآمده ، همّى جز جمع‌آورى و خوردن بيت المال نداشت » . و اين يكى از موجبات\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاعتراض بر او بود كه ما در بحث از سياست ماليش ، اين مورد را با تفصيل بيشترى بيان خواهيم كرد .\r\nاينها بعضى از حالتهاى عثمان بود كه سبب گرديد تا وى در ميدان سياست ، دچار شكست و عدم موفقيت گردد و انتقادات و اعتراضات بر او را گسترش دهد .\r\n( 1 )\r\n\r\nنظامهاى ادارى عثمان\r\nنظامهاى ادارى حاكم در روزگار عثمان ، به ثروتمند ساختن قريش و سازش با بزرگان داعيان و آسان‌گيرى و نرمش با صاحبان نفوذ و قدرت و چشم‌پوشى از تخلفات قانونى آنان ، توجه داشت ، مثلا عبيد اللّه بن عمر مرتكب جنايت قتل عمدى گرديد و به ناحق ، « هرمزان ، جفينه و دختر ابو لؤلؤ » را كشت ولى عثمان پروندهء تحقيق در اين مورد را بست و فرمانى خاص دربارهء او صادر كرد تا خاندان عمر را خشنود سازد كه اين اقدام با اعتراض زياد مواجه شد و امام امير المؤمنين عليه السّلام براى اعتراض نزد وى رفت و از او خواست تا ابن عمر را مورد مجازات قرار دهد و مقداد نيز خواستار چنين امرى شد ولى عثمان توجهى به اين امر ننمود . « زياد بن لبيد » هرگاه با عبيد اللّه روبه‌رو مىشد ، به وى مىگفت :\r\n الا يا عبيد اللّه مالك مهرب * و لا ملجأ من ابن اروى و لا خفر\r\nأصبت دما و اللّه في غير حله * حراما و قتل الهرمزان له خطر\r\nعلى غير شيء غير ان قال قائل * أ تتهمون الهرمزان على عمر\r\nفقال سفيه : و الحوادث جمّة * نعم اتهمه قد اشار و قد امر\r\nو كان سلاح العبد فى جوف بيته * يقلبه و الأمر بالأمر يعتبر \r\n\r\n","description":"","footnote":"","page_name":" 414 ","page_number":414},
  {"content":"\r\n\r\n« اى عبيد اللّه ! براى تو گريزگاهى نيست و پناهگاهى از عثمان و يا نگاهبانى ندارى » .\r\n« به خدا قسم ! تو به ناحق خونى را به حرام ريخته‌اى و قتل هرمزان امرى مهم است » .\r\n« بىسبب او را كشتى تنها به گفتهء گوينده‌اى ، آيا هرمزان را به قتل عمر متهم مىكنيد ؟ » .\r\n« پس بىخردى ، در ميان حوادث فراوان ، گفت : آرى او را متهم مىكنم كه دستور داد و فرمان صادر كرد » .\r\n« در حالى كه سلاح آن بنده درون خانه‌اش بود كه آن را اين روى و آن رو مىكرد و هر كارى به چيزى شناخته شود » .\r\n( 1 ) عبيد اللّه نزد عثمان شكايت برد پس او ، زياد را احضار كرد و وى را از آن كار منع نمود اما وى خوددارى نكرد و از عثمان انتقاد كرد و گفت :\r\n ابا عمرو عبيد اللّه رهن * فلا تشكيك بقتل الهرمزان\r\nفإنك ان غفرت الجرم عنه * و اسباب الخطا فرسا رهان\r\nلتعفو اذ عفوت به غير حق * مالك بالذى تخلى يدان \r\n« اى ابا عمرو ! عبيد اللّه بدون شك ، متهم به قتل هرمزان است » .\r\n« پس اگر تو جرم او را ببخشى ، در حالى كه عوامل خطا ، دو اسب شرطبندى هستند » .\r\n« در آن صورت به ناحق بخشيده باشى و در آن هيچ حقى نخواهى داشت » .\r\nعثمان از زياد به خشم آمد و او را نهى كرد و به مجازات تهديد نمود و او نيز دست كشيد « 1 » .\r\n\r\n\r\n","description":"","footnote":"\r\n( 1 ) طبرى ، تاريخ 4 / 239 - 240 .\r\n","page_name":" 415 ","page_number":415},
  {"content":"\r\n\r\n( 1 ) پس عبيد اللّه را از مدينه به كوفه فرستاد و در آنجا زمينى به وى بخشيد و آن محل به نام وى منسوب گرديد و گفته شد : « كوفية ابن عمر » كه اين اقدام ، انتقاد اخيار و دينداران را بر عثمان برانگيخت ، زيرا آنها ملاحظه كردند كه خليفه ، بدون دليلى شرعى حدود خدا را براى ارضاى تمايلات خاندان خطاب و كسب دوستى آنان ناديده گرفته بود .\r\n( 2 ) به هر حال ، نظامهاى ادارى حاكم در ايام عثمان تابع اراده و خواسته‌هاى امويان بود و مطابق كتاب و سنّت پيش نمىرفت ، زيرا امويان بيهوده در مقدرات امت ، دخالتهاى فراوان مىنمودند و ستم را در مناطق مختلف ، گسترش مىدادند ، به طورى كه « كرد على » معتقد است اشتباهات ادارى عثمان ، از مهمترين عوامل قتل وى بوده است « 1 » .\r\n( 3 )\r\n\r\nواليان و حاكمان عثمان\r\nعثمان ، سعى كرد تا خاندان و خويشاوندان خود را بر امت تحميل نمايد و لذا آنان را به عنوان واليان و حاكمان سرزمينهاى اسلامى قرار داد .\r\n« مقريزى » مىگويد : « عثمان ، بنى اميه را محورهاى خلافت خود قرار داد » « 2 » .\r\nدر ميان آنان ، قدرت مديريت و شايستگى قبول مسئوليت حكومت ، وجود نداشت و براى همين بود كه سرزمينها را در معرض گرفتاريها قرار دادند و فساد و ظلم را در آنها گسترش دادند .\r\n\r\n\r\n","description":"","footnote":"\r\n( 1 ) الادارة الاسلامية ، ص 57 .\r\n( 2 ) النزاع و التخاصم ، ص 18 .\r\n","page_name":" 416 ","page_number":416},
  {"content":"\r\n\r\n( 1 ) مورخان مىگويند : وى عاملان خود را براى بهره بردن از بيت المال تشويق نمود و مثلا ابو موسى به يكى از كارگزاران خود اجازه داد تا در مواد غذايى اهل عراق دست به تجارت بزند « 1 » .\r\n( 2 ) « سيد مير على » عقيده دارد كه مسلمانان از استبداد حكام و غارت اموال ، لطمات فراوانى را متحمل شدند « 2 » .\r\nدر اينجا به بعضى از عاملان وى اشاره‌اى مىنماييم :\r\n( 3 )\r\n\r\n1 - سعيد بن عاص\r\nعثمان ، حكومت كوفه را به سعيد بن عاص سپرد و امور اين منطقهء عظيم را پس از عزل « وليد بن عقبه » به سبب ارتكاب جرم شراب‌خوارى ، به او واگذار كرد .\r\nكوفيان ، حاكم جديد خود را با ناخرسندى و عدم رضايت استقبال كردند ، زيرا وى جوانى نازپرورده و گستاخ بود كه از ارتكاب منكر نمىهراسيد .\r\n( 4 ) مورخان مىگويند : وى يك بار در ماه رمضان گفت چه كسى از شما هلال را ديده است ؟ پس صحابى بزرگوار ، هاشم بن عتبهء مرقال برخاست و گفت : « من آن را ديده‌ام » . ولى وى اعتنايى به او ننمود و سخت‌ترين و شديدترين كلام را متوجه وى ساخته گفت : « آيا با اين يك چشم كورت آن را ديده‌اى ؟ ! » .\r\nهاشم ، آزرده خاطر گشت و به وى اعتراض نمود و گفت : « مرا بخاطر اين يك چشم نابينايم سرزنش مىكنى در حالى كه آن در راه خدا از بين رفته است » ،\r\n\r\n\r\n","description":"","footnote":"\r\n( 1 ) طبرى ، تاريخ 4 / 262 .\r\n( 2 ) مختصر تاريخ العرب ، ص 43 .\r\n","page_name":" 417 ","page_number":417},
  {"content":"\r\n\r\nزيرا چشم وى در روز يرموك از بين رفته بود .\r\n( 1 ) هاشم ، صبح روز بعد ، افطار نمود ، زيرا پيغمبر خدا صلّى اللّه عليه و آله فرموده است : « با ديدن آن ( هلال ) روزه بگيريد و با ديدنش افطار نماييد » و مردم هم با توجه به افطار هاشم ، افطار نمودند و خبر به سعيد رسيد و او هاشم را احضار نمود و به سختى مضروب ساخت و خانه‌اش را به آتش كشيد كه اين امر موجب ناراحتى مردم گرديد و بر او اعتراض نمودند ، زيرا وى به ناحق به يكى از پرچمداران جهاد در اسلام ، تعدّى نموده بود « 1 » .\r\n( 2 ) سعيد ، در بالاترين حد از ستمكارى و غرور بود ، زيرا از وى نقل شده كه گفته بود : « اين منطقه ( يعنى منطقهء كوفه ) باغى براى قريش است » و اين گفته موجى از خشم و ناخرسندى را موجب شد و پيشواى آزادگان يعنى مالك اشتر به وى پاسخ داد و گفت : « آيا جايگاه نيزه‌هايمان و آنچه را خداوند به ما روزى فرموده است ، باغى براى خود و براى قومت قرار مىدهى ؟ به خدا قسم ! اگر كسى آن را آرزو نمايد ، چنان كوبيده مىشود كه خوار و ذليل گردد » .\r\n( 3 ) حكومت منحرف كه به زور شمشير بر امت تحميل شده بود ، خيرات جامعه را اين گونه ، باغى براى قريش قرار مىدهد كه با اسلام مبارزه كرده و در برابر آن جنگيده بود .\r\n( 4 ) قاريان و فقهاى منطقه با رهبر خود ، مالك همصدا شده ، او را تأييد نموده ، از غرور و ستمكارى حاكم ، انتقاد نمودند . رئيس پليس سعيد به خشم آمد و به شدّت بر آنها پرخاش نمود . آنها به سوى وى شتافته و او را سخت كتك زدند به طورى كه بيهوش گرديد . سپس از مجلس وى برخاسته زبان به انتقاد او گشودند\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 263 .\r\n","page_name":" 418 ","page_number":418},
  {"content":"\r\n\r\nو بديها و زشتكاريهاى عثمان را بر زبان آوردند و بديهاى قريش و جنايات بنى اميه را براى مردم بيان كردند .\r\n( 1 ) سعيد ، فورا نامه‌اى به عثمان نوشت و دربارهء آنها وى را باخبر ساخت .\r\nعثمان در پاسخ به وى نوشت تا آنان را به شام تبعيد كند و در همان وقت نيز نامه‌اى به معاويه نوشت و به او دستور داد تا آنان را تأديب نمايد .\r\n( 2 ) اين آزادگان ، مرتكب گناه يا فسادى نشده و به جنايتى دست نزده بودند كه مستحق مجازات و تبعيد باشند ، آنها تنها از اميرشان انتقاد كرده بودند ، زيرا به ناحق سخن گفته و از راه راست منحرف شده بود ، در حالى كه اسلام ، آزادى كامل در مورد انتقاد از حاكمان و مسئولان داده است هرگاه در رفتار خود منحرف باشند و بر مردم ستم نمايند و اين آزادى را حقى براى هر شهروند قرار داده و دولت را ملزم به رعايت و در نظر گرفتن آن براى مردم نموده است .\r\n( 3 ) بارى ، نظام حاكم با شدت و سركوب ، آنان را از وطنشان اخراج نمود و به شام گسيل داشت و معاويه آنها را تحويل گرفت و دستور داد تا آنان را در كليسايى جاى دهند و براى آنها مقرّرى تعيين نمود و با آنها شروع به مناظره كرده ، آنان را موعظه مىنمود و آنان را به مسالمت با نظام حاكم و پذيرش سياست آن تشويق مىكرد ، اما آنان سخنانش را نپذيرفتند و در مورد سخنان سعيد بر او اعتراض نمودند ، از اينكه گفته بود آن منطقه ، باغى براى قريش است و به وى اعلام نمودند كه هيچ امتيازى براى قبايل قريشى وجود ندارد كه بتوانند خيرات سرزمينها را به خود اختصاص دهند .\r\n( 4 ) هنگامى كه معاويه از آنان نااميد شد ، به عثمان نوشت تا از نگهداشتن آنان در شام ، وى را معاف دارد تا مبادا مردم آنجا را بر وى تباه سازند .\r\n( 5 ) عثمان ، وى را معاف نمود و به او دستور داد تا آنها را به كوفه بازگرداند\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nوقتى كه آنان به كوفه بازگشتند ، زبان به انتقاد و بيان بديهاى امويان و زشتكاريهاى آنان گشودند .\r\n( 1 ) سعيد ، بار ديگر وضعيت آنان را به عثمان گزارش داد و او دستور داد تا آنها را از وطنشان به حمص و جزيره تبعيد نمايد . پس آنها را از وطنشان به حمص فرستاد و حاكم آن ، عبد الرحمن بن خالد ، با سخت‌ترين و شديدترين گفتار با آنها روبه‌رو شد و آنان را به سختى مورد شكنجه قرار داد و در اذيت و آزار آنان بسيار كوشيد . و بنابر آنچه راويان مىگويند : هرگاه سوار مىشد ، دستور مىداد تا آنها در اطراف مركبش حركت كنند تا در خوار و حقير شمردن آنها مبالغه نمايد .\r\n( 2 ) هنگامى كه آنان آن سنگدلى را مشاهده كردند ، نسبت به نظام حاكم ، اظهار اطاعت و فرمانبرى نمودند و او در مورد آنان به عثمان نوشت و عثمان اجابت نموده ، وى را دستور داد تا آنها را به كوفه بازگرداند .\r\n( 3 ) هنگامى كه آنان از حمص خارج شدند ، راه خود را به سوى مدينه تغيير دادند تا با عثمان رو به رو شوند و پس از رسيدن به آنجا با وى ديدار نمودند و آنچه را از شكنجه و ستمكارى ديده بودند ، به اطلاع وى رساندند ، اما طولى نكشيد كه ناگهان سعيد را در آنجا ديدند كه براى كارى رسمى نزد عثمان رفته بود و در آنجا آن گروه را مشاهده كرد كه از وى شكايت مىكردند و خواستار عزل او بودند ، ولى عثمان از آنان روى گردانيد و درخواستشان را اجابت ننمود و آنها را دستور داد تا از اوامر حاكمشان اطاعت كنند و نيز به سعيد دستور داد تا برگردد و كار خود را از سر گيرد .\r\n( 4 ) آن گروه پيش از سعيد ، به سوى موطن خود حركت نموده ، قبل از او به آنجا رسيدند و آنجا را تصرف كرده سوگند ياد نمودند مادام كه شمشيرهايشان را\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nداشته باشند ، اجازه ندهند كه سعيد به آنجا وارد شود . سپس همراه گروهى از مسلمين به فرماندهى « مالك اشتر » خارج شدند تا اينكه به « الجرعه » رسيدند و در آن محل ، مستقر گشتند تا مانع ورود سعيد به كوفه شوند .\r\n( 1 ) وقتى كه سعيد به آنجا رسيد ، به سوى او شتافتند و به شدّت با وى گفتگو نمودند و ورود به شهرشان را بر او تحريم كردند . وى به سوى عثمان فرار كرد و از آنها شكايت نمود . عثمان چاره‌اى جز عزل وى نيافت ، پس او را معزول نمود و با ناخرسندى ، شخص ديگرى را به جاى وى منصوب ساخت « 1 » .\r\n( 2 ) به هر حال ، عثمان ، معترضان بر سعيد بن عاص را مورد اذيت و آزار قرار داد ، در حالى كه آنان قاريان و فقهاى سرزمين خود بودند ، آنها را بخاطر جوان گستاخ بىبندوبارى ، از اوطانشان تبعيد نمود از اين جهت كه وى از خويشان او بوده است و اين امر ، يكى از علل اعتراض بر عثمان نه تنها در كوفه بلكه در همهء سرزمينهاى اسلامى كه حكومت خويشاوندانش به آنجا رسيده بود ، گرديد .\r\n( 3 )\r\n\r\n2 - عبد اللّه بن عامر\r\n« عبد اللّه بن عامر بن كريز » پسر دايى عثمان بود ، حكومت بصره را پس از عزل ابو موسى اشعرى ، به وى سپرد و سن وى 24 و يا 25 سال بود « 2 » كه حكومت آن منطقهء مهم را بر عهدهء وى نهاد ، در حالى كه شايسته‌تر آن بود كه براى آن منطقه يكى از ثقات و اخيار صحابه را برگزيند تا مردم از هدايت ، صلاح\r\n\r\n\r\n","description":"","footnote":"\r\n( 1 ) طبرى ، تاريخ 4 / 332 . ابى الفداء ، تاريخ 1 / 168 . الانساب 5 / 49 - 43 .\r\n( 2 ) الاستيعاب ( چاپ شده در حاشيهء الاصابة ) 3 / 932 - 933 .\r\n","page_name":" 421 ","page_number":421},
  {"content":"\r\n\r\nو تقوايش بهره گيرند و خير و رشاد را از او استفاده كنند ، ولى وى به اين امر توجهى ننمود و عبد اللّه را به آنجا فرستاد تنها به اين دليل كه وى پسر داييش بوده است . و بنا به گفتهء راويان ، وى در آنجا به زندگى پرتجمل و اسرافكارى روى آورد و آن گونه كه اشعرى از او ياد مىكند « 1 » ، شخصى بىبندوبار و ولخرج بود . او نخستين كسى بود كه در بصره جامه‌اى از خز پوشيد . وى جبه‌اى تيره رنگ به تن كرد و مردم گفتند : امير ، پوست خرس به تن كرده است . وى جامه‌اش را عوض كرد و جبه‌اى سرخ رنگ پوشيد « 2 » .\r\n( 1 ) عامر بن عبد اللّه تميمى ، بر سياست و اعمال وى اعتراض كرد و نيز از رفتار و سيرت عثمان انتقاد نمود . و طبرى روايت نموده كه عده‌اى از مسلمين فراهم آمدند و در مورد اعمال عثمان به گفتگو نشستند و بنابراين گذاشتند كه شخصى را نزد وى بفرستند تا با او سخن بگويد و وى را از كارهايش باخبر سازند . آنان عامر بن عبد اللّه را براى ديدار با وى بر گزيدند و هنگامى كه با او رو به رو شد ، به وى گفت :\r\n( 2 ) « جمعى از مسلمين فراهم آمدند و كارهاى تو را بررسى نمودند و ديدند كه تو مرتكب امور عظيمى گشته‌اى ، پس از خداى عز و جل پروا كن و به سوى او بازگرد و از آن كارها دورى گزين . . . » .\r\n( 3 ) عثمان او را حقير شمرد و از وى روى گردانيد و به اطرافيانش گفت : « به اين شخص بنگريد ، مردم ادعا مىكنند كه وى قارى است در حالى كه وى مىآيد و از مسائل پيش پا افتاده با من سخن مىگويد . به خدا قسم او نمىداند خداوند كجاست » .\r\n\r\n\r\n","description":"","footnote":"\r\n( 1 ) الكامل 3 / 99 - 100 .\r\n( 2 ) الاستيعاب 2 / 933 . اسد الغابة 3 / 192 .\r\n","page_name":" 422 ","page_number":422},
  {"content":"\r\n\r\n( 1 ) آن مسائل پيش پا افتاده كدامند كه وى در مورد آنها با او سخن گفته بود .\r\nوى جز در مورد تقواى الهى و عدالت در بين مردم و برتر شمردن منافع مسلمين و پيروى از سيرت پيامبر صلّى اللّه عليه و آله سخنى نگفته بود ، ولى اين امر بر عثمان گران آمد و نصيحت وى را از مسائل پيش پا افتاده دانست .\r\nعامر با استهزا روى به او كرد و گفت : آيا من نمىدانم كه خداوند در كجاست ؟\r\nعثمان گفت : آرى .\r\nعامر گفت : من مىدانم كه خداوند در كمين است .\r\n( 2 ) عثمان ، خشمگين شد و مشاوران و عاملان خود را احضار نمود و اعتراض مخالفان را بر آنها عرضه داشت و سخن عامر را به اطلاعشان رسانيد و از آنان در اين مورد اظهار نظر خواست ، پس دايىزاده‌اش ، عبد اللّه بن عامر به او پيشنهاد نمود و گفت : اى امير المؤمنين ! نظر من اين است كه آنان را به جهاد دستور دهى تا آنها را مشغول كرده باشى و آنان را با جنگها گرفتار كن تا براى تو خوار شوند و هر كدام تنها به فكر خود باشند و آنچه در آن گرفتارند از زخمهاى مركبش و شپشهاى پوستينش . . . » .\r\n( 3 ) ديگران نظر ديگرى دادند اما عثمان نظر عبد اللّه را پذيرفت كه بايد با مخالفان به سختى و شدت ، مقابله شود و عاملان خود را بازگرداند و آنها را دستور داد تا بر مخالفان سخت‌گيرى نمايند . و نيز آنها را دستور داد تا مردم را به لشكركشيها گرفتار سازند و تصميم گرفت كه از بخشش به آنان مانع شود تا فقر و بينوايى در ميان آنان شايع شود و ناچار به اطاعت وى گردند « 1 » .\r\n\r\n\r\n","description":"","footnote":"\r\n( 1 ) طبرى ، تاريخ 4 / 333 - 334 . ابن خلدون ، تاريخ 4 / 1036 .\r\n","page_name":" 423 ","page_number":423},
  {"content":"\r\n\r\n( 1 ) هنگامى كه عبد اللّه بن عامر به بصره بازگشت ، تصميم گرفت تا از عامر بن عبد اللّه انتقام بگيرد ، پس به ايادى خود دستور داد تا در حق وى شهادتى باطل دهند و بر او بهتان و افترا بندند به اين مضمون كه وى در امورى كه خداوند حلال دانسته ، با مسلمين مخالفت مىكند و اينكه وى گوشت نمىخورد و به ازدواج عقيده ندارد و در نماز جمعه حاضر نمىشود « 1 » و گواهى آنها را در اين مورد به نگارش آورد و آن را به سوى عثمان فرستاد و او دستور داد تا وى را به شام تبعيد كنند و او را بر پالانى سوار كنند تا سفر وى همراه با مشقت باشد .\r\n( 2 ) هنگامى كه با شام رسيد ، معاويه او را در « الخضراء » جاى داد و كنيزى را نزد وى فرستاد تا جاسوسى بر او باشد و اخبار و مسائلش را گزارش دهد .\r\nآن كنيز ، وى را زير نظر گرفت و ديد كه وى هنگام شب به عبادت بر مىخيزد و از هنگام سحر خارج مىشود و بعد از تاريكى هوا بازمىگردد و از طعام معاويه چيزى نمىخورد و تنها تكه‌هاى نان را در آب مىگذاشت و آنها را تناول مىكرد تا مبادا چيزى از حرام وارد شكمش گردد . آن كنيز ، وضعيت او را به معاويه خبر داد و او نامه‌اى در مورد وى به عثمان نوشت و عثمان به او دستور داد تا او را صله‌اى بدهد « 2 » .\r\n( 3 ) مسلمانان بر عثمان ايراد گرفتند و آنچه را در حق اين مرد صالح كه به تقواى الهى و عدالت در ميان مردم امر كرده بود ، مورد انتقاد قرار دادند .\r\nعبد اللّه بن عامر همچنان حاكم بصره باقى ماند و با شيوه‌اى كه براى مسلمين ناآشنا بود ، رفتار مىنمود و از هيچ گناه ، ظلم و تجاوز ، خوددارى\r\n\r\n\r\n","description":"","footnote":"\r\n( 1 ) الفتنة الكبرى 1 / 116 .\r\n( 2 ) الاصابة 3 / 85 .\r\n","page_name":" 424 ","page_number":424},
  {"content":"\r\n\r\nنمىكرد و هنگامى كه عثمان كشته شد ، موجودى بيت المال را غارت نمود و به سوى مكه حركت كرده به طلحه ، زبير و عايشه ملحق شد و به آنان پيوست و به آنها كمك مالى كرد تا براى مبارزه با امام امير المؤمنين عليه السّلام قدرت پيدا كنند . و هم او بود كه به آنها پيشنهاد داد كه به سوى بصره حركت كنند و از رفتن به شام منصرف گردند « 1 » .\r\n( 1 )\r\n\r\n3 - وليد بن عقبه\r\nعثمان ، حكومت كوفه را پس از عزل « سعد بن ابى وقاص زهرى » ، به وليد بن عقبه داد . و مورخان اتفاق دارند بر اينكه وى از فاسقان بنى اميه و از فاسدترين و منحرفترين آنها از اسلام بوده و پيامبر صلّى اللّه عليه و آله خبر داده بود كه وى از اهل جهنم است « 2 » . و پدرش عقبه از سخت‌ترين دشمنان رسول خدا صلّى اللّه عليه و آله بود كه محتويات شكمبه‌ها را مىآورد و بر در خانهء آن حضرت مىگذاشت « 3 » . ( 2 ) و هم او بود كه آب دهن بر چهرهء پيامبر صلّى اللّه عليه و آله افكنده بود و آن حضرت صلّى اللّه عليه و آله وى را تهديد كرده بود كه هرگاه او را خارج از كوههاى مكه بيابد ، دستور مىدهد كه گردنش را بزنند و هنگامى كه واقعهء بدر اتفاق افتاد ، وى از خارج شدن خوددارى نمود ولى دوستانش بر او اصرار ورزيدند كه همراه آنان خارج شود ! و او آنان را از گفتار پيامبر صلّى اللّه عليه و آله به وى باخبر ساخت كه آنها او را تشويق كرده ، فريب دادند و به او گفتند ، تو شتر سرخ‌مويى دارى كه هيچ كس به آن نمىرسد ، پس اگر مسألهء فرار\r\n\r\n\r\n","description":"","footnote":"\r\n( 1 ) اسد الغابة 3 / 192 .\r\n( 2 ) مروج الذهب 2 / 334 .\r\n( 3 ) ابن سعد ، طبقات 1 / 201 .\r\n","page_name":" 425 ","page_number":425},
  {"content":"\r\n\r\nپيش آيد ، بر آن سوار مىشوى و به پرواز درمىآيى . ( 1 ) پس حرف آنها را شنيد و براى جنگ با رسول خدا صلّى اللّه عليه و آله حركت كرد و هنگامى كه خداوند مشركان را هزيمت داد ، شترش ، او را به زمين شنزارى برد كه مسلمين وى را به اسارت گرفتند و حضرت دستور داد تا على گردنش را بزند و آن حضرت به سوى وى برخاست و او را به هلاكت رساند « 1 » . و لذا جان وليد از كينه نسبت به پيامبر مالامال بود ، زيرا آن حضرت پدرش را كشته بود و او همراه آن عده از كفار قريش مسلمان شد آنگاه كه از لبهء شمشيرى ترسيد كه جان پدرش را گرفته بود .\r\n( 2 ) قرآن كريم به « وليد » لقب « فاسق » داده و مورخان و مفسران مىگويند كه دو آيه در مورد فسق وى نازل گرديده :\r\n( 3 ) اوّل : قول خداى تعالى است كه مىفرمايد :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 2 » .\r\n« اى كسانى كه ايمان آورده‌ايد ! اگر فاسقى خبرى براى شما آورد ، تحقيق كنيد تا مبادا ندانسته قومى را زيان رسانيد و آنگاه بر آنچه انجام داده‌ايد ، پشيمان گرديد » .\r\nو سبب نزول اين آيه اين بود كه پيامبر صلّى اللّه عليه و آله او را نزد بنى المصطلق فرستاد تا زكات را دريافت كند و او نزد آن حضرت بازگشت و خبر داد كه آنها زكات را به وى نداده‌اند و آن حضرت صلّى اللّه عليه و آله به سوى آنان حركت كرد و دروغگويى وليد برايش آشكار گشت و اين آيه نازل شد تا فسق او را اعلام نمايد .\r\n( 4 ) دوّم : قول خداوند متعال است كه مىفرمايد :  أَ فَمَنْ كانَ مُؤْمِناً كَمَنْ كانَ \r\n\r\n\r\n","description":"","footnote":"\r\n( 1 ) الغدير 8 / 273 .\r\n( 2 ) حجرات / 6 . ابن عبد البر در الاستيعاب 4 / 1553 مىگويد : ميان عالمان تأويل قرآن ، تا آنجا كه مىدانم ، اختلافى نيست كه اين آيه در مورد وليد نازل شده است .\r\n","page_name":" 426 ","page_number":426},
  {"content":"\r\n\r\n فاسِقاً  « 1 » .\r\n« آيا آن كس كه مؤمن است همانند كسى است كه فاسق باشد ؟ » .\r\n( 1 ) و سبب نزول آن اين بود كه مشاجره‌اى ميان وليد و ميان امام امير المؤمنين عليه السّلام پيش آمد و وليد به آن حضرت گفت : ساكت باش كه تو كودك هستى و من پير مرد هستم ! به خدا قسم من زبانى گسترده‌تر از تو و نيزه‌اى تيزتر از تو و درونى شجاع‌تر از تو و افرادى بيش از تو در طايفهء خود دارم ! ! ! ( 2 ) حضرت على عليه السّلام به وى فرمود : « خاموش باش كه تو فاسق هستى » ، پس خداوند اين آيه را در حق آن دو نازل فرمود و « حسان بن ثابت » شرح اين حادثه را چنين به نظم آورده :\r\n انزل اللّه و الكتاب العزيز * فى على و فى الوليد قرآنا\r\nفتبوأ الوليد من ذاك فسقا * و على مبوأ ايمانا\r\nليس من كان مؤمنا عرف اللّه * كمن كان فاسقا خوّانا\r\nفعلىّ يلقى لدى اللّه عزا * و وليد يلقى هناك هوانا\r\nسوف يجزى الوليد خزيا و نارا * و على لا شك يجزى جنانا « 2 » \r\n« خداوند و قرآن عزيز ، مقايسه‌اى در مورد على و وليد نازل نموده‌اند » .\r\n« پس وليد به فسق مشخص گرديد و جايگاه على ، ايمان بود » .\r\n« آن كس كه مؤمن و خداشناس باشد همانند آن كس كه فاسق خيانتكار است ، نخواهد بود » .\r\n« پس على نزد خداوند عزت مىيابد و وليد در آنجا خوارى خواهد يافت » .\r\n\r\n\r\n","description":"","footnote":"\r\n( 1 ) سجده / 18 .\r\n( 2 ) تذكرة الخواص ، ص 202 .\r\n","page_name":" 427 ","page_number":427},
  {"content":"\r\n\r\n« وليد به رسوايى و جهنم خواهد رسيد و پاداش على بدون شك بهشت خواهد بود » .\r\n( 1 ) هنگامى كه عثمان ولايت كوفه را به او سپرد ، آشكارا شراب مىخورد ، روزى وى در حال مستى به كاخ خود وارد شد و ابياتى را بر زبان آورد كه شرّ به بار آورد :\r\n و لست بعيدا عن مدام و قينة * و لا بصفا صلد عن الخير معزل\r\nو لكن اروى من الخمر هامتى * و امشى الملا بالساحب المتسلسل « 1 » \r\n« و من از شراب و رامشگر به دور نيستم و نه در جايى خشك و به دور از نيكى » .\r\n« ولى كله‌ام را از شراب سيراب مىكنم و در ميان مردم با مى خوشگوار به راه مىافتم » .\r\n( 2 ) راويان مىگويند : وى به آواز رامشگران گوش فرا مىداد و شب را همراه نديمان و خوانندگان خود از شام تا بامداد به مستى مىگذرانيد و ترجيح مىداد كه شب را با يكى از دوستانش كه شخصى مسيحى از اهل تغلب به نام « ابو زبيد طائى » بود ، بيدار بماند و او را در خانه‌اى بر در مسجد جاى داده بود و سپس آن را به وى بخشيد و طائى از منزلش خارج مىشد و از ميان مسجد مىگذشت تا براى بزم شبانه به نزد وليد برود و در آنجا ميگسارى نمايد و سپس در حال مستى از ميان مسجد بازگردد « 2 » .\r\n( 3 ) مورخان مىگويند كه وليد ، شراب نوشيد و در حال مستى ، نماز صبح را\r\n\r\n\r\n","description":"","footnote":"\r\n( 1 ) مروج الذهب 2 / 335 .\r\n( 2 ) الاغانى 5 / 135 . مروج الذهب 1 / 323 . العقد الفريد 6 / 348 .\r\n","page_name":" 428 ","page_number":428},
  {"content":"\r\n\r\nبراى مردم چهار ركعت به جماعت خواند و در ركوع و سجودش مىگفت :\r\nبنوش و مرا بنوشان ، سپس در محراب استفراغ كرد و سلام نماز را داد و به نمازگزاران پشت سر خود گفت : مىخواهيد بيشتر برايتان نماز بخوانم ؟ ! ( 1 ) « ابن مسعود » به وى گفت : خداوند خير تو را زياد نگرداند و نه خير آن كه تو را برايمان فرستاده است . آنگاه لنگه كفش خود را برداشت و به صورت وى زد و مردم او را با قلوه سنگها زدند و او به كاخ داخل شد در حالى كه مردم او را با سنگ مىزدند و او مست و لا يعقل بود « 1 » . و دربارهء فضيحتها و رسواييش ، « حطيئه جرول بن اوس عبسى » مىگويد :\r\n شهد الحطيئة يوم يلقى ربّه * انّ الوليد احق بالغدر\r\nنادى و قد تمت صلاتهم * أ أزيدكم ؟ ثملا و لا يدرى\r\nليزيدهم خيرا و لو قبلوا * منه لزادهم على عشر\r\nفأبوا ابا وهب و لو فعلوا * لقرنت بين الشفع و الوتر\r\nحبسوا عنانك اذ جريت * و لو خلوا عنانك لم تزل تجرى « 2 » \r\n( 1 ) « حطيئه ، روزى كه به ديدار خدايش مىرود ، گواهى خواهد داد كه وليد به غدر و خيانت شايسته‌تر است » .\r\n« در حالى كه نمازشان تمام شده بود ، فرياد كشيد : آيا بيشتر بخوانم ؟ و او مست و لا يعقل بود » .\r\n« تا به آنها خير بيفزايد و اگر از او مىپذيرفتند ، از ده بيشتر برايشان مىخواند » .\r\n\r\n\r\n","description":"","footnote":"\r\n( 1 ) سيرهء حلبيه 2 / 314 . الاغانى 5 / 125 . الاستيعاب 4 / 1553 .\r\n( 2 ) الاغانى 5 / 125 .\r\n","page_name":" 429 ","page_number":429},
  {"content":"\r\n\r\n« اى ابو وهب ! آنها نپذيرفتند و اگر مىپذيرفتند ، شفع و وتر را با هم مىآوردى » .\r\n« افسار تو را هنگام حركت گرفتند و اگر افسارت را نمىگرفتند همچنان در حركت مىبودى « 1 » » .\r\n( 1 ) « حطيئه » بازهم در مورد او مىگويد :\r\n تكلم فى الصلاة و زاد فيها * علانية و جاهر بالنفاق\r\nو مج الخمر عن سنن المصلى * و نادى و الجميع الى افتراق\r\nأ أزيدكم على أن تحمدونى * فما لكم و مالى من خلاق « 2 » \r\n« آشكارا در نماز حرف زد و چيزى بر آن افزود » .\r\n« و شراب را از دهن خود ، به دور از راه و رسم نمازگزار ، بيرون ريخت و در حالى كه همگان در حال پراكنده شدن بودند ، فرياد كشيد » « آيا براى شما بيشتر بخوانم تا مرا بستاييد كه من و شما بهره‌اى نداريم » .\r\n( 2 ) جمعى از اخيار و نيكوكاران كوفه به مدينه شتافتند و از وليد نزد عثمان شكايت بردند ، در حالى كه انگشتر وى را در حال مستى از دستش گرفته بودند ، به همراه داشتند .\r\nهنگامى كه با عثمان ديدار نمودند و به آنچه ديده بودند شهادت دادند از اينكه وليد شراب خورده ، بر آنها نهيب زد و به آنان گفت : از كجا مىدانيد كه وى شراب خورده است ؟ ! گفتند : همان شرابى كه ما در جاهليت مىخورديم .\r\n\r\n\r\n","description":"","footnote":"\r\n( 1 ) همان .\r\n( 2 ) همان .\r\n","page_name":" 430 ","page_number":430},
  {"content":"\r\n\r\n( 1 ) و براى تأييد شهادتشان ، انگشتر او را كه در حال مستى از او گرفته بودند ، به عثمان دادند .\r\nعثمان خشمگين شد و برخاست و با دست خود سينه‌هايشان را عقب زد و با بدترين و سخت‌ترين سخنان با آنها روبه‌رو گرديد .\r\n( 2 ) آنان سرگشته و رنجيده از پيش وى خارج شدند و نزد حضرت امير المؤمنين عليه السّلام روان گشتند و آن حضرت را از آنچه به آنها رسيده بود ، باخبر ساختند . امام به سوى عثمان رفت و به او فرمود : « شاهدان را راندى و حدود را معطل گرداندى ؟ » .\r\nعثمان آرام گرفت و از عواقب كارها ترسيد و روى به امام كرد و با صدايى آهسته گفت : نظر شما چيست ؟\r\n( 3 ) حضرت فرمود : « نظر من اين است كه دوستت را احضار نمايى ، پس اگر آنها روبه‌رو بر او گواهى دادند و وى دليلى اقامه نكند ، حد را بر او جارى سازى . . . » .\r\n( 4 ) عثمان چاره‌اى جز قبول سخن امام نداشت ، پس نامه‌اى به وليد نوشت و او را احضار كرد . هنگامى كه نامهء عثمان به وليد رسيد ، به سوى مدينه حركت كرد وقتى نزد عثمان حاضر شد ، وى گواهان را احضار كرد و آنها بر او گواهى دادند و او هيچ دليلى اقامه نكرد و بدين ترتيب مستحق حد شد ، اما از ترس عثمان ، هيچ كس براى حد بر او ، از جاى برنخاست ، پس امام امير المؤمنين عليه السّلام برخاست و به وى نزديك شد . وليد امام را دشنام داد و گفت : اى صاحب كاستى و ظلم ! ( 5 ) عقيل به سوى او برخاست و دشنامش را پاسخ داد . وليد سعى كرد از نزد امام بگريزد ولى امام او را كشيد و بر زمين افكند و با شلاق به وى ضربه زد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nعثمان به خشم آمد و بر امام فرياد كشيد : حق ندارى با وى چنين كنى ! ! ( 1 ) امام با منطق شرع به وى پاسخ داد و فرمود : « بلى و از اين هم بدتر اگر فاسق باشد و مانع شود كه حق خدا از او گرفته شود « 1 » » .\r\nاين حادثه بر اين دلالت دارد كه عثمان تا چه حد نسبت به حدود خدا سستى مىكرد و اهميتى به اقامهء آنها نمىداد .\r\n( 2 ) « استاد علائلى » در مورد اين واقعه چنين اظهار نظر مىنمايد : « اين داستان چيز جديدى غير از بخشش كه به محل عاطفه بر مىگردد ، در برابر ما قرار مىدهد و آن تصويرى از چشم‌پوشى نظام در مورد قانون و چشم‌پوشى در مورد يك واقعهء دينى است به طورى كه بر خليفه واجب بود نخستين كسى باشد كه بخاطر آن به خشم آيد و در غير اين صورت ، جايگاهش مورد تهديد واقع مىشود و براى مردم ، زمينهء بگومگو و ايرادگيرى باز مىكند ، خصوصا حكومتش در پى حكومت عمر آمده بود كه آن حكومت به سختگيرى در مورد حدود دينى معروف شده بود و حتى اگر مربوط به نزديكترين خويشان باشد .\r\n( 3 ) بنابراين ، چنين مبالغه‌اى در چشم‌پوشى و عفو و گذشت ، نه تنها به جايگاه عاطفه ، بلكه به حزبگرايى برمىگردد تا يك جا به يارى هم بيايند . . . » « 2 » .\r\n( 4 ) به هر حال ، وليد اثرى ناخوشايند در كوفه باقى گذاشت ، زيرا از بىبندوباريهايش تأثير پذيرفت و شيوهء وى نقطهء تحولى در اين شهر بود كه جمعى از صحابه و تابعين در آن بودند و شهر را به صورت شهر بىبندوباران و عياشان درآورد ، چون وليد مردم را به سوى عيش و نوش و لهو و لعب سوق داد و در\r\n\r\n\r\n","description":"","footnote":"\r\n( 1 ) مروج الذهب 335 / 336 .\r\n( 2 ) امام حسين عليه السّلام ، ص 33 .\r\n","page_name":" 432 ","page_number":432},
  {"content":"\r\n\r\nكوفه محلهايى براى آواز و مطربى بازشد و عياشان در آن شهر فراوان گشتند كه از آوازه‌خوانان آن ، عبد اللّه بن هلال بود ، وى به يار ابليس معروف شد « 1 » . و حنين خيرى ، شاعر نصرانى « 2 » .\r\n( 1 )\r\n\r\n4 - عبد اللّه بن سعد\r\nعثمان ، برادر رضاعى خود ، « عبد اللّه بن سعد بن ابى سرح » را والى مصر قرار داد و درآمد و خراج آن ديار را در اختيار وى قرار داد « 3 » . وى از خطرناكترين مشركان و دشمن‌ترين آنان نسبت به پيامبر عليه السّلام بود و از هر كسى بيشتر آن حضرت را مسخره مىنمود و به استهزا خطاب به پيامبر عليه السّلام مىگفت : « من هر جا بخواهم او را مىبرم » و پيامبر صلّى اللّه عليه و آله او را مهدور الدم ساخته بود ، اگر چه آويزان به پرده‌هاى كعبه يافت شود .\r\n( 2 ) وى پس از فتح مكه فرار كرد و به عثمان پناه جست و عثمان او را پنهان داد و پس از اينكه اهل مكه آرامش يافتند ، وى را نزد پيامبر آورد . آن حضرت صلّى اللّه عليه و آله مدتى طولانى ساكت ماند و سپس به وى امان داد و او را بخشيد .\r\nهنگامى كه عثمان از آنجا دور شد ، پيامبر روى به يارانش كرد و به آنها فرمود : « خاموش نماندم مگر براى اينكه كسى از شما برخيزد و گردنش را بزند » .\r\n( 3 ) مردى از انصار به آن حضرت گفت : يا رسول اللّه ! چرا به من اشاره‌اى ننمودى ؟ فرمود : « براى پيغمبر شايسته نيست كه چشمى خيانتكار داشته\r\n\r\n\r\n","description":"","footnote":"\r\n( 1 ) الاغانى 2 / 351 .\r\n( 2 ) الاغانى 2 / 341 .\r\n( 3 ) الولاة و القضاة ، ص 11 .\r\n","page_name":" 433 ","page_number":433},
  {"content":"\r\n\r\nباشد » « 1 » .\r\n( 1 ) هنگامى كه عبد اللّه بر مصر حكومت يافت ، با مصريان سياست خشونت و ستم در پيش گرفت و تكاليفى بيش از طاقتشان بر آنها تحميل كرد و راه تكبر و خود بزرگ بينى را شيوهء خود ساخت . آنان از او دلتنگ شدند و افراد خيّرشان به سوى عثمان شتافته از وى شكايت بردند .\r\n( 2 ) عثمان ، نامه‌اى به وى نوشت و از سيرت و سياستش در آن منطقه انتقاد كرد ، ولى ابن ابى سرح توجهى به اين گوشزد عثمان ننمود و بر ستم و تعديش نسبت به مردم اصرار ورزيد و آن كس را كه از وى نزد عثمان شكايت برده بود ، به قتل رساند . اين امر سبب شد تا اعتراض و خشم بر او بالا گيرد و هيأتى بزرگ از مصريان تشكيل شد كه تعداد اعضاى آن به گفتهء راويان هفتصد نفر بود .\r\n( 3 ) آنان به سوى عثمان شتافتند و در مسجد ، فرود آمدند و از اعمال ابن ابى سرح نزد صحابه شكايت كردند . پس طلحه نزد عثمان رفت و به درشتى با وى سخن گفت و عايشه به وى پيام داد و از او خواست تا با آن گروه به انصاف رفتار كند . امام امير المؤمنين عليه السّلام نيز به او فرمود : « اين گروه از تو يك شخص را به جاى يك شخص مىخواهند كه در مورد او به خونخواهى سخن گفته‌اند ، پس او را عزل كن و ميان آنان قضاوت كن كه اگر حقى بر او واجب شود ، داد آنان را از وى بستانى . . . » .\r\nعثمان ، با ناخشنودى پذيرفت و به آنها گفت : « شخصى را انتخاب كنيد كه من او را بر شما بگمارم » .\r\n( 4 ) مردم « محمد بن ابو بكر » را به وى پيشنهاد دادند و او فرمان ولايت مصر را\r\n\r\n\r\n","description":"","footnote":"\r\n( 1 ) قرطبى ، تفسير 7 / 40 . ابى داوود ، سنن 4 / 128 .\r\n","page_name":" 434 ","page_number":434},
  {"content":"\r\n\r\nبه نام او نوشت و به همراه وى جمعى از مهاجرين و انصار را روانه كرد تا ميان آنان و ابن ابى سرح ، قضاوت كنند « 1 » .\r\n( 1 ) آنها از مدينه حركت كردند ولى هنگامى كه به محلّى معروف به « حمس » رسيدند ، مشاهده كردند كه مسافرى از سوى مدينه مىآيد و وقتى كه او را با دقّت نگريستند دريافتند كه وى « ورش » ، غلام عثمان است . پس او را مورد تفحص و تفتيش قرار دادند و ديدند نامه‌اى از عثمان براى ابن ابى سرح دارد كه به وى دستور مىداد تا آن جمع را سركوب نمايد و نامه را به دقت مورد تأمل قرار دادند و متوجه شدند كه به خط « مروان » است ، پس به مدينه بازگشتند ، در حالى كه تصميم گرفته بودند عثمان را عزل كنند و يا اينكه وى را به قتل برسانند .\r\n( 2 )\r\n\r\n5 - معاوية بن ابى سفيان\r\nعثمان ، « معاويه » را به عنوان والى شام تعيين ننمود بلكه عمر او را تعيين كرده بود و عثمان او را در منصبش باقى گذاشت ولى نفوذ و قدرت وى را گسترش داد . و به قول « طه حسين » راه رسيدن وى به خلافت را آماده نمود : « شكى وجود ندارد اين عثمان بود كه راه را براى معاويه آماده نمود تا روزى خلافت را به خاندان ابو سفيان انتقال دهد و آن را در خاندان بنى اميه تثبيت نمايد ، زيرا اين عثمان بود كه قلمرو معاويه را گسترش داد و فلسطين و حمص را به آن افزود و منطقهء وسيعى را در شام برايش به وجود آورد و فرماندهى سپاههاى چهارگانه را به دو سپرد و ارتش وى قوىترين ارتش مسلمين گشت . و نيز همانند عمر ، در طول مدت بر خلافتش ، ولايت وى را ادامه داد و دستش را در امور شام\r\n\r\n\r\n","description":"","footnote":"\r\n( 1 ) انساب الاشراف 5 / 26 .\r\n","page_name":" 435 ","page_number":435},
  {"content":"\r\n\r\nبيش از زمان عمر باز بازگذاشت و هنگامى كه فتنه پيش آمد ، معاويه دريافت كه وى از هر حاكم ديگرى بيشتر بر سر قدرت بوده و از آنها از نظر قدرت نظامى و تسلط بر مردم ، قوىتر بوده است » « 1 » .\r\n( 1 ) بنابراين ، عثمان ، خود ، بر قدرت معاويه افزود و قلمروش را گسترش داد و نفوذش را بيشتر كرد تا آنجا كه وى نيرومندترين و پرنفوذترين حاكمان گرديد و سرزمين وى از مهمترين ، محكمترين ، آرامترين و مستقرترين سرزمينهاى اسلامى شد .\r\n( 2 ) اينها بعضى از واليان عثمان هستند كه همگى از بنى اميه و خاندان ابى معيط بودند و تنها بخاطر تبعيض و رعايت حال آنان و تقويت نفوذ امويان و مسلّط نمودن آنان بر مقدرات مسلمين ، آنها را فرمان حكومت داده بود كه « سيد مير على هندى » در مورد واليان عثمان چنين اظهار نظر نموده است : « اينها مردان برتر خليفه بودند كه همچون عقابهاى گرسنه بر ولايات چنگ انداخته بودند و آنها را طعمهء خويش مىساختند و با شيوه‌هاى ستمكارى بيرحمانه ، براى خود ثروتها مىاندوختند » « 2 » .\r\n( 3 )\r\n\r\nسياستهاى مالى عثمان\r\nسياست مالى عثمان ، ادامهء سياست عمر بود « 3 » و خود شيوهء خاصى بجز آنچه عمر پايه‌گذارى كرده بود ، نداشت كه همان ايجاد نظام طبقاتى و مقدم داشتن بعضى افراد بر بعضى ديگر در بخششها بوده است . و اين سياست از آنچه\r\n\r\n\r\n","description":"","footnote":"\r\n( 1 ) الفتنة الكبرى 1 / 120 .\r\n( 2 ) روح الاسلام ، ص 90 .\r\n( 3 ) تاريخ عراق در زير سلطهء امويان ، ص 22 .\r\n","page_name":" 436 ","page_number":436},
  {"content":"\r\n\r\nاسلام در لزوم مساوات و انفاق در موارد عمومى و بهبود بخشيدن به حيات اقتصادى و مبارزه با فقر و اقدام به تأمين نيازهاى افراد ناتوان و نيازمند ، مقرر داشته است ، منحرف شده بود ، زيرا اولياى امور حق ندارند هيچ چيزى از ثروت عمومى را به خودشان اختصاص دهند و يا اينكه آن را براى تقويت حكومت و قدرت خويش مصرف نمايند و اسلام در اين زمينه به شدّت ، دقت و سختگيرى نموده است . پيامبر خدا صلّى اللّه عليه و آله مىفرمايد : « كسانى كه به ناحق در مال خدا تصرف مىكنند ، در روز قيامت ، آتش براى آنان خواهد بود » « 1 » .\r\n( 1 ) و امام امير المؤمنين عليه السّلام پيشتاز حق و عدالت در زمين ، به « قثم بن عباس » عامل آن حضرت در مكه نامه‌اى نوشته است كه سياست مالى اسلام را روشن مىسازد و آن نامه چنين است : « به آنچه از مال خدا نزد تو فراهم آمده است بنگر و آن را به كسانى كه در برابر تو هستند از عائله‌مندان و گرسنگان مصرف كن و محلهاى نياز و كمبودها را با آن سامان بخش و هر چه از آن اضافه باقى بماند ، به نزد ما بفرست تا ميان كسانى كه در برابر ما هستند ، تقسيم نماييم » « 2 » .\r\n( 2 ) شيوهء اسلام در خصوص اموال دولت چنين بوده است كه اولياى امور را ملزم مىسازد كه آنها را در محلهاى فقر و ميان نيازمندان مصرف نمايند تا مبادا در سرزمينها بينوا يا محرومى باقى بماند ، ولى عثمان اهميتى به اين امر نداد ، بلكه اموال عمومى را ميان اشراف ، بزرگان و بنى اميه و خاندان ابى معيط تقسيم نمود به طورى كه اموال فراوانى نزد آنها انباشته شد كه در مصرف آنها سرگردان ماندند . . .\r\n\r\n\r\n","description":"","footnote":"\r\n( 1 ) بخارى ، صحيح 4 / 104 .\r\n( 2 ) محمد عبده ، شرح نهج البلاغه 2 / 128 .\r\n","page_name":" 437 ","page_number":437},
  {"content":"\r\n\r\n( 1 ) آرى ، اموال بسيار فراوانى كه به خزانهء مركزى سرازير مىشد ، به امويان بخشيده مىگرديد و ادعا مىكردند كه آن ملك آنهاست نه مال دولت و آن اموال ، ملك بنى اميه است ، زيرا آنان همهء امتيازات را به خود بخشيده بودند . صورتى از اموالى كه عثمان به آنان و ديگران بخشيده بود ، بدين شرح بيان مىگردد .\r\n( 2 )\r\n\r\nبخششهاى عثمان به امويان\r\nعثمان ، اموالى را به بنى اميه اختصاص داد و بخششهاى عظيمى به آنها ارزانى داشت كه آنها عبارتند از :\r\n( 3 ) 1 - حارث بن حكم : عثمان ، به داماد خود از عايشه ، بخششهايى بدين شرح داده بود :\r\nالف - سيصد هزار درهم « 1 » ! ب - شترهاى زكات را كه به مدينه رسيده بود ، به وى بخشيد ! ج - بازارى در مدينه را به او بخشيد كه به « نهروز » معروف است و پيامبر آن را به همهء مسلمين صدقه داده بود « 2 » .\r\n( 4 ) 2 - ابو سفيان : عثمان دويست هزار از بيت المال را به « ابو سفيان » ، سركردهء منافقين بخشيد « 3 » .\r\n( 5 ) 3 - سعيد بن عاص : عثمان صد هزار درهم به « سعيد بن عاص » بخشيد « 4 » .\r\n( 6 ) 4 - عبد اللّه بن خالد : « عبد اللّه بن خالد بن اسيد » با دختر عثمان ازدواج كرد\r\n\r\n\r\n","description":"","footnote":"\r\n( 1 ) انساب الاشراف 5 / 52 .\r\n( 2 ) همان ، 5 / 28 .\r\n( 3 ) شرح نهج البلاغه 1 / 67 .\r\n( 4 ) انساب الاشراف 5 / 28 .\r\n","page_name":" 438 ","page_number":438},
  {"content":"\r\n\r\nو عثمان دستور داد تا ششصد هزار درهم به او بدهند ! و به عبد اللّه بن عامر والى او در بصره نوشت كه آن مبلغ را از بيت المال به وى بدهد « 1 » .\r\n( 1 ) 5 - وليد بن عقبه : « وليد بن عقبه » برادر عثمان از مادرش بود كه اموال فراوانى را از عبد اللّه بن مسعود ، از بيت المال قرض گرفت و عبد اللّه آنها را از وى مطالبه كرد ولى وى از پرداخت آنها خوددارى نمود و نامه‌اى به عثمان نوشت و از عبد اللّه شكايت كرد . عثمان نامه‌اى به عبد اللّه نوشت كه در آن چنين آمده بود : « همانا تو خزانه‌دار ما هستى پس به وليد چيزى در مورد آنچه گرفته است ، اظهار مكن » .\r\n( 2 ) « ابن مسعود » خشمگين گشت و كليدها را انداخت و گفت : « گمان مىكردم كه خزانه‌دار مسلمين هستم ، پس اگر خزانه‌دار شما باشم ، نيازى به آن ندارم » .\r\nو پس از اينكه از مقام خود استعفا نمود ، در كوفه اقامت گزيد « 2 » .\r\nبنابراين ، بيت المال در عرف سياست عثمانى ، ملك امويها بود و نه متعلق به مسلمين و قضاوت در اين مورد را به خوانندگان وامىگذاريم .\r\n( 3 ) 6 - حكم بن ابى العاص : اين پليد خبيث ، از بدترين دشمنان رسول خدا صلّى اللّه عليه و آله بود كه آن حضرت ، وى را به طائف تبعيد كرد و فرمود : « در يك جا با من سكونت ننمايد » . و در طول مدت خلافت شيخين ، وى و فرزندانش همچنان در تبعيد بودند و هنگامى حكومت به عثمان رسيد ، از سوى او عفوى براى وى صادر شد و او به سوى مدينه آمد در حالى كه يك بز را با خود آورده بود و لباسهايى مندرس بر تن داشت ، پس وقتى كه بر عثمان وارد شد ، جبه‌اى از خز\r\n\r\n\r\n","description":"","footnote":"\r\n( 1 ) يعقوبى ، تاريخ 2 / 145 .\r\n( 2 ) الانساب 5 / 31 .\r\n","page_name":" 439 ","page_number":439},
  {"content":"\r\n\r\nو پوستينى فاخر به وى بخشيد « 1 » . و از اموال نيز يكصد هزار به وى داد « 2 » و او را مسئول جمع‌آورى زكات قبيلهء قضاعه قرار داد كه بالغ بر سيصد هزار شد و آنها را به وى بخشيد ! « 3 » بخششهاى عثمان به « حكم » سبب گرديد كه همهء گروههاى اسلامى او را مورد انتقاد و اعتراض قرار دهند .\r\n( 1 ) 7 - مروان بن حكم : « مروان بن حكم » وزير و مشاور خاص عثمان بود و همهء امور مهم دولت در دست وى قرار داشت و ثروتى عظيم در اختيار او قرار داد و اموالى به شرح زير به وى بخشيد :\r\n( 2 ) الف - يك پنجم غنايم آفريقا را به او بخشيد كه بالغ بر پانصد هزار دينار گرديد ، در اين مورد از وى خرده گرفتند و « عبد الرحمن بن حنبل شاعر انقلابى » او را مورد هجو قرار داده و چنين گفته است :\r\n سأحلف باللّه جهد اليمي * ن ما ترك اللّه أمرا سدى\r\nو لكن خلقت لنا فتنة * لكى نبتلى لك او تبتلى\r\nفان الأمينين قد بينا * منار الطريق عليه الهدى\r\nفما اخذا درهما غيلة * و ما جعلا درهما فى الهوى\r\nدعوت اللعين فأدنيته * خلافا لسنة من قد مضى\r\nو اعطيت مروان خمس العبا * د ظلما لهم و حميت الحمى « 4 » \r\n« به خداوند حتما سوگند مىخورم كه مرا بيهوده رها نكرده است » .\r\n\r\n\r\n","description":"","footnote":"\r\n( 1 ) يعقوبى ، تاريخ 2 / 141 .\r\n( 2 ) المعارف ، ص 194 .\r\n( 3 ) الانساب 5 / 28 .\r\n( 4 ) ابى الفداء ، تاريخ 1 / 169 .\r\n","page_name":" 440 ","page_number":440},
  {"content":"\r\n\r\n« ولى تو فتنه‌اى براى ما آفريدى تا به تو آزموده شويم و يا اينكه تو آزموده گردى » .\r\n« زيرا دو امين راه روشن را براى هدايت بيان كرده‌اند » .\r\n« آنها درهمى را مخفيانه نگرفتند و درهمى را به هوا و هوس قرار ندادند » .\r\n« تو آن ملعون را فرا خواندى و نزديك ساختى بر خلاف سنت آنان كه بودند » .\r\n« و خمس بندگان خدا را به مروان دادى تا به آنان ستم كنى و خويشان خود را حمايت نمايى » .\r\n( 1 ) ب - يك هزار و پنجاه اوقيه [ واحد وزن به اندازهء هفت مثقال 
  ] به او بخشيد كه معلوم نيست از طلا بوده است يا از نقره و اين امورى بود كه موجب انتقاد و اعتراض گسترده از او شد « 1 » .\r\n( 2 ) ج - يكصد هزار از بيت المال به وى داد كه « زيد بن ارقم » خزانه‌دار بيت المال آمد و كليدها را در برابر عثمان گذاشت و به گريه افتاد . پس عثمان بر او نهيب زد و به او گفت : از اين مىگريى كه من به خويشاوندم صلهء رحم نموده‌ام ؟ ! او گفت : « اما از اين مىگريم كه گمان دارم تو اين مال را به جاى آنچه در راه خدا در زمان رسول خدا صلّى اللّه عليه و آله انفاق كرده‌اى ، گرفته‌اى . اگر به مروان صد درهم مىدادى ، بازهم زياد بود » .\r\nعثمان بر او فرياد زد : كليدها را بينداز اى پسر ارقم ! ما كسى غير از تو خواهيم يافت « 2 » .\r\n( 3 ) د - فدك را به وى بخشيد « 3 » .\r\n\r\n\r\n","description":"","footnote":"\r\n( 1 ) حلبى ، سيره 2 / 78 ( دار احياء التراث العربى ) .\r\n( 2 ) ابن ابى الحديد ، شرح نهج البلاغه 1 / 67 .\r\n( 3 ) ابى الفداء ، تاريخ 1 / 168 . المعارف ، ص 195 .\r\n","page_name":" 441 ","page_number":441},
  {"content":"\r\n\r\n( 1 ) ه - خمس مصر را به نام وى نوشت « 1 » .\r\nاينها بعضى از بخششهاى وى به امويان است كه مسلمين ، سخت از وى انتقاد كردند و اخيار و آزادگان بر او خشم گرفتند ، زيرا اين خاندان با خداوند و پيامبرش دشمنى نموده و با اسلام جنگيده بودند و از حق و عدل به دور است كه اموال مسلمين و منافع آنان را در انحصار خود بگيرند ، در زمانى كه نيازمندى همهء مناطق ، گسترش يافته بود .\r\n( 2 )\r\n\r\nبخششهاى عثمان به بزرگان\r\nعثمان ، به بزرگان و اعيان ، آنها كه از قدرتشان مىهراسيد ، بخششهايى نمود كه از جملهء بخششهاى وى به شخصيتها موارد ذيل است :\r\n( 3 ) 1 - طلحه : وى دويست هزار دينار به طلحه بخشيد ، « 2 » در حالى كه پنجاه هزار از وى طلبكار بود . پس طلحه به وى گفت : طلبت را دريافت كن . اما وى آن را به او بخشيد و گفت : اى ابو محمد ! آن براى تو است بخاطر جوانمرديت « 3 » ! ( 4 ) 2 - زبير : او ششصد هزار به زبير بخشيد ، كه موقع دريافت آنها متحير ماند و در مورد بهترين كالاها سؤال مىكرد تا آنچه را به دست آورده در آن راه به كار گيرد . به او گفتند تا خانه‌هايى در مناطق و شهرها بسازد « 4 » ، پس وى يازده خانه در مدينه ، دو خانه در بصره ، يك خانه در كوفه و يك خانه در مصر بنا نمود « 5 » !\r\n\r\n\r\n","description":"","footnote":"\r\n( 1 ) ابن سعد ، طبقات 3 / 64 .\r\n( 2 ) انساب الأشراف 6 / 108 ( ط 1417 دار الفكر ) .\r\n( 3 ) طبرى ، تاريخ 4 / 405 .\r\n( 4 ) ابن سعد ، طبقات .\r\n( 5 ) بخارى ، صحيح 4 / 106 .\r\n","page_name":" 442 ","page_number":442},
  {"content":"\r\n\r\n( 1 ) 3 - زيد بن ثابت : وى اموال فراوانى به « زيد بن ثابت » بخشيد به طورى كه ثروت وى چنان گسترده شد كه وقتى درگذشت ، از طلا و نقره آن قدر از وى برجاى ماند كه با تيشه‌ها آن را مىشكستند ! و اين علاوه بر اموال و زمينهايى بود كه از وى بر جاى ماند و ارزش آنها به صد هزار مىرسيد « 1 » .\r\n( 2 ) اموال ديگرى نيز به طرفداران حكومتش بخشيد همچون « حسان بن ثابت » و ديگران كه مورخان به تفصيل آنها را بيان كرده‌اند و اين اموال ، ما را به ياد ميليونرهاى زمان معاصر مىاندازد .\r\nثروت فراوان نزد بعضى از صحابه چنان گسترش يافت كه بعضى از آنان ترسيدند كه خداوند ثوابشان را در آخرت كمتر نمايد . « خباب بن ارت » مىگويد : « من همراه رسول خدا صلّى اللّه عليه و آله بودم و دينار و درهمى نداشتم و اينك در گوشه‌اى از خانه‌ام در صندوق خود ، چهل هزار وافى « 2 » دارم و از اين بيمناكم كه خداوند نيكيهاى ما را در زندگيمان در دنيا برايمان زودتر فرستاده است « 3 » » .\r\nو « فان‌فلوتن » عقيده دارد كه اين سياست اقتصادى ، به گسترش زندگى رفاه طلبى و فساد منجر گرديد « 4 » .\r\n( 3 )\r\n\r\nتيول بخشى اراضى\r\nعثمان ، در كوفه زمينهايى را به افرادى بخشيد با اينكه مىدانست آن زمينها ملك مسلمين است ، زيرا مفتوح العنوه بودند [ يعنى با نيروى نظامى به\r\n\r\n\r\n","description":"","footnote":"\r\n( 1 ) مروج الذهب 2 / 333 .\r\n( 2 ) هر « وافى » يك درهم و چهار دانق است ( القاموس ، مادّهء دوق ) .\r\n( 3 ) ابن سعد ، طبقات 3 / 166 .\r\n( 4 ) السيادة العربية ، ص 22 .\r\n","page_name":" 443 ","page_number":443},
  {"content":"\r\n\r\nدست آمده بودند 
  ] ، آنها را چه در داخل كوفه و چه در خارج آن ، به تيول اشخاص سپرد . آن زمينها كه در داخل كوفه قرار داشتند براى ساختن خانه‌ها و منازل ، اختصاص يافت و « مساكن الوجوه » ناميده شد . وى به جمعى از صحابه زمينهايى بخشيد كه آنان عبارتند از :\r\n( 1 ) « طلحه » كه به « دار الطلحيين » معروف شد و در محلهء الكناسه قرار داشت .\r\nبه عبيد اللّه بن عمر زمين بخشيد و « كويفة ابن عمر » نام گرفت . و به اسامة بن زيد و سعد و برادرزاده‌اش هاشم بن عتبه ، ابو موسى اشعرى ، حذيفه عبسى ، عبد اللّه بن مسعود ، سلمان باهلى ، مسيّب فزارى ، عمرو بن حريث مخزومى ، جبير بن مطعم ثقفى ، عتبة بن عمر خزرجى ، ابو جبير انصارى ، عدى بن حاتم طائى ، جرير بجلى ، اشعث كندى ، وليد بن عتبه ، عمار بن عتبه ، فرات بن حيان عجلى ، جابر ابن عبد اللّه انصارى و ام هانى دختر ابو طالب .\r\n( 2 ) همچنين زمينهاى وسيعى كه درآمد سرشار داشت به عده‌اى بخشيد كه عبارتند از :\r\n1 - طلحة بن عبد اللّه كه « نشاستج » را به وى بخشيد .\r\n2 - عدى بن حاتم را « الردحاء » عطا كرد .\r\n3 - به وائل بن حجر حضرمى « رضيعه زا در » را بخشيد .\r\n4 - به خباب بن ارت « صعبنا » را داد .\r\n5 - به خالد بن عرفطه ، زمين در « حمام اعين » عطا كرد .\r\n6 - اشعث كندى كه « ظيزنابار » را به وى بخشيد .\r\n7 - جرير بن عبد اللّه بجلى را قطعه زمينى در ساحل فرات داد ، « الجرفين » .\r\n8 - به عبد اللّه بن مسعود ، قطعه زمينى در النهرين داد .\r\n9 - به عبد اللّه بن مالك زهرى ، قريهء « هرمز » را عطا كرد .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n10 - عمار بن ياسر را « اسبينا » بخشيد .\r\n11 - به زبير بن عوام ، زمينى عطا كرد .\r\n12 - به اسامة بن زيد قطعه زمينى بخشيد كه بعدا آن را فروخت « 1 » .\r\n( 1 ) اينها بعضى از زمينهايى هستند كه عثمان آنها را به تيول بخشيد در حالى كه جمعى از طبقهء اشرافها به خريد زمين حاصلخيز عراق روى آورده بودند و طلحه ، مروان بن حكم ، اشعث بن قيس « 2 » و افرادى از قبايل عراق ، زمينهايى را خريدند تا آنجا كه فئوداليسم ، گسترش يافت و مالكيتهاى وسيع و فئودالهاى بزرگ به وجود آمدند و غلامان ، بردگان و آزادگان به كشت زمينها پرداختند و انباشتگى ثروت و فراوانى وابستگان نزد گروه خاصى از مردم پديدار گشت كه « سينون و فلهوزن » عقيده دارند كه بخشيدن اين اراضى زراعتى ، پيش از روزگار عثمان پديد آمده بود .\r\nبه هر حال ، اين فئوداليسم بزرگ ، نظام طبقاتى را به وجود آورد و كشمكش ميان فرزندان امت را باعث گرديد .\r\n( 2 )\r\n\r\nبه خود اختصاص دادن اموال\r\nعثمان ، بيوت اموال را فرسوده ساخت و آنچه را مىخواست از آنها براى خود و خانواده‌اش برگزيد . مورخان مىگويند : در بيوت اموال ، جواهرات گرانبهايى وجود داشت كه ارزش آنها قابل تخمين نبود و او آنها را گرفته زيور\r\n\r\n\r\n","description":"","footnote":"\r\n( 1 ) الحياة الاجتماعية و الاقتصادية فى الكوفة ، ص 145 - 146 به نقل از : فتوح البلدان ، ص 272 .\r\n( 2 ) خطط الكوفة ، ص 21 . الحضارة الاسلامية 1 / 123 .\r\n","page_name":" 445 ","page_number":445},
  {"content":"\r\n\r\nدختران و زنان خود ساخت « 1 » . خود او نيز در ولخرجى و اسراف تا به آنجا پيش رفت كه مسلمين ، نظير آن را نديده بودند ، زيرا وى در مدينه خانه‌اى با آجر و آهك بنا كرد و درهاى آن را از چوب ساج و عرعر قرار داد ، اموال ، باغها و چشمه‌هايى را در مدينه به خود اختصاص داد « 2 » .\r\n( 1 ) وى دندانهايش را طلاكارى و جامهء پادشاهان بر تن مىكرد و مبالغ فراوانى از بيت المال را صرف تعمير كشتزارها و خانه‌هاى خود ساخت « 3 » . و هنگامى كه كشته شد ، سى ميليون درهم و يكصد و پنجاه هزار دينار ، نزد خزانه‌دارش يافت شد و هزار شتر و نيز درآمدهايى در براديس ، خيبر و وادى القرى كه قيمت آنها دويست هزار دينار بود از وى باقى ماند « 4 » .\r\nسياستهاى مالى كه عثمان در پيش گرفت ، نظام طبقاتى را به وجود آورد و زيانهاى فراوانى به مسلمين وارد ساخت .\r\n( 2 ) « محمد كرد على » مىگويد : « اين سياست مالى ، دو طبقه از مردم را به وجود آورد ، اوّل : طبقه‌اى كه ثروتى فراوان داشتند و كارى جز لهو و لعب نداشتند و ديگرى ، طبقهء زحمتكشان كه زمين را مىكاشتند و در صنعت ، كار مىكردند و در راه آن اربابان ، رنج مىكشيدند تا ته‌ماندهء سفره‌هاى آنان را به دست آورند كه فقدان توازن در زندگى اقتصادى و از بين رفتن استقرار در زندگى سياسى و اجتماعى را به طور يكسان در پى داشت و دولت اموى در روزهاى حكومتش بر اين سياست ، عمل كرد و ثروت را در خدمت جريانات سياسى به كار گرفت\r\n\r\n\r\n","description":"","footnote":"\r\n( 1 ) الانساب 5 / 36 .\r\n( 2 ) مروج الذهب 2 / 332 .\r\n( 3 ) حلبى ، سيره 2 / 78 ( دار احياء التراث العربى ) .\r\n( 4 ) ابن سعد ، طبقات 3 / 76 - 77 .\r\n","page_name":" 446 ","page_number":446},
  {"content":"\r\n\r\nو آن را به عنوان اسلحه‌اى بر ضد دشمنان و رفاه مباحى براى يارانشان قرار دادند » « 1 » .\r\n( 1 ) با اين شرح مختصر ، سخن ما در مورد سياستهاى مالى عثمان كه از دستور اسلام مبنى بر دقت و سختگيرى در اموال دولت و وجوب انفاق آنها براى مبارزه با فقر و بهبودى زندگى اقتصادى در همهء مناطق ، منحرف گشته بود ، به پايان مىآيد .\r\n( 2 )\r\n\r\nجبههء مخالف\r\nمسلمين ، سخت بر عثمان اعتراض نمودند و نيكان و صالحان آنان در مخالفت با وى به شدت اقدام نموده ، از اينكه وى بنى اميه و خاندان ابى معيط را برترى داده و بر گردهء مسلمانان تحميل كرده و خيرات مناطق مختلف و مقامات دولتى را در اختيار آنان قرار داده بود و با وجود استمرار آنان در ظلم و ستم ، هيچ اقدامى در برابر آنها به عمل نمىآورد ، انتقاد مىنمودند ، اما وى با دشنام و توهين ، مخالفان را پاسخ مىداد .\r\n( 3 ) جبههء مخالف در دو جهت راست و چپ ، مختلف بودند ، زيرا طلحه و زبير و كسانى كه به آنها وابسته بودند ، هدفشان از مخالفت با وى ، تقاضاى اصلاحات اجتماعى نبود ، هر چند براى فريب ظاهربينان و ساده‌انديشان ، به اين امر تظاهر مىكردند ، بلكه هدف آنان ، رسيدن به مسند قدرت و دستيابى به نفوذ و در اختيار گرفتن منابع درآمد مناطق مختلف بود .\r\n( 4 ) اما گروه ديگر از مخالفان ، بزرگان اسلام و حاميان دين را در بر مىگرفت ،\r\n\r\n\r\n","description":"","footnote":"\r\n( 1 ) الادارة الاسلامية ، ص 82 .\r\n","page_name":" 447 ","page_number":447},
  {"content":"\r\n\r\nهمچون عمار بن ياسر ، ابو ذر ، عبد اللّه بن مسعود و نظاير آنان از كسانى كه به پيمان خويش با خداوند وفادار مانده و در راه دين ، آزمايش خوبى داده بودند .\r\nآنان دريافتند كه حكومت عثمان ، سنّت را ميرانده و بدعت را زنده ساخته . آنها ديدند كه راستگو ، تكذيب مىشود و به ناحق ، برترى اعمال مىگردد ، آن گونه كه خود مىگفتند و از عثمان خواستند كه روش خود را تغيير دهد و از هدايت پيروى نمايد و ميان مسلمين به حق رفتار كند ، ولى وى اعتنايى به آنان نكرد و اگر به خواسته‌هاى آنها توجه مىنمود و اندرزشان را مىپذيرفت ، بسيارى از فتنه‌ها و سختيها را از امت دور مىساخت .\r\n( 1 )\r\n\r\nسركوبى مخالفان\r\nعثمان ، مخالفان و منتقدان سياستش را به شدت سركوب نمود و جام خشمش را بر آنها ريخت و تا حد بعيدى در ستم و آزار به آنان كوشيد كه در اينجا به بعضى از آنان اشاره مىشود :\r\n( 2 )\r\n\r\n1 - عمار بن ياسر\r\nجايگاه « عمار » در اسلام معلوم است ، زيرا وى يار حضرت پيامبر صلّى اللّه عليه و آله و خليل او بود . وى در راه اسلام ، سخت‌ترين و دردناكترين گرفتاريها را تحمّل كرد ، قريش ، او را به همراه پدر و مادرش به شدت شكنجه نموده ، والدينش در راه دين ، شهيد شدند و قرآن كريم ، فضيلت وى را ارج نهاده و اين آيهء كريمه در حق وى نازل شد :  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ  « 1 » .\r\n\r\n\r\n","description":"","footnote":"\r\n( 1 ) زمر / 9 . قرطبى در تفسيرش 1 / 239 و ابن سعد در طبقاتش 3 / 250 به نزول اين آيه در بارهء عمار ، اشاره نموده‌اند .\r\n","page_name":" 448 ","page_number":448},
  {"content":"\r\n\r\n« يا آن كه در هنگام شب به سجود و قيام مىپردازد و از آخرت بيمناك است » .\r\nو خداى تعالى دربارهء او فرموده است :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  « 1 » .\r\n« يا آنكه مرده بود و ما او را زنده ساختيم و براى وى نورى قرار داديم كه با آن در ميان مردم راه برود » .\r\n( 1 ) پيامبر صلّى اللّه عليه و آله در مورد عمار ، بسيار اهتمام مىورزيد و او مورد عنايت و تكريم آن حضرت بود . آن حضرت صلّى اللّه عليه و آله شخصى را شنيد كه از عمار بدگويى مىكرد ، پس به شدت متأثر شد و فرمود : « آنها را با عمار چه باشد . وى آنان را به سوى بهشت فرا مىخواند و آنها وى را به سوى آتش دعوت مىكنند . همانا عمار ، پوستى ميان چشم و بينى من است و هرگاه كسى به چنان درجه‌اى برسد ، از او خوددارى كنيد » « 2 » .\r\n( 2 ) هنگامى كه پيامبر صلّى اللّه عليه و آله به خلد برين رخت بربست ، عمار از برجسته‌ترين ياران حضرت امام امير المؤمنين عليه السّلام بود كه مخصوص وى گشت و ملازم آن حضرت شد و از جمله كسانى بود كه از بيعت با ابو بكر عقب ماند ، زيرا هيچ كس را جز امام امير المؤمنين عليه السّلام به جايگاه پيامبر ، شايسته‌تر نمىديد .\r\n( 3 ) پس از آنكه عمر ، عثمان را به عنوان خليفه بر مسلمين تحميل نمود ، عمار از سخت‌ترين منتقدان وى بود و علت انتقاد او از عثمان عبارت بود از :\r\n1 - هنگامى كه عثمان ، سبد مخصوصى را در بيت المال كه حاوى\r\n\r\n\r\n","description":"","footnote":"\r\n( 1 ) انعام / 122 . سيوطى در تفسيرش 3 / 352 و ابن كثير در تفسيرش 2 / 178 به نزول آن در حق عمار ، اشاره نموده‌اند .\r\n( 2 ) ابن هشام ، سيره 2 / 114 .\r\n","page_name":" 449 ","page_number":449},
  {"content":"\r\n\r\nجواهرات ارزشمندى بود و قابل ارزشيابى به قيمتى نبود ، به خود اختصاص داد ، امام امير المؤمنين عليه السّلام بر وى اعتراض كرد و عمار آن حضرت را تأييد نمود . پس عثمان به وى گفت : اى پسر متكا ! « 1 » آيا بر من گستاخى مىكنى ؟ آنگاه به مأمورانش دستور داد كه او را دستگير كنند . آنها وى را دستگير نموده به خانهء عثمان بردند و به شدت كتك زدند تا آنجا كه بيهوش گشت و او را به خانهء امّ المؤمنين امّ سلمه بردند و از شدت ضرب ، به هوش نيامد تا اينكه زمان ظهر و عصر وى از دستش رفتند . هنگامى كه به هوش آمد ، برخاست ، وضو گرفت و نماز عشا را خواند و گفت : « خداى را شكر ، اين نخستين روزى نيست كه ما بخاطر خدا ، در آن آزرده شده باشيم » .\r\n( 1 ) عايشه نيز خشمگين شد و موهايى از موى رسول خدا صلّى اللّه عليه و آله و جامه‌اى از جامه‌هاى آن حضرت و نعلينى از نعلينهاى حضرتش را بيرون آورد و گفت : « چه زود است كه سنّت پيامبرتان را ترك نموده‌ايد در حالى كه موى ، جامه و نعلين وى هنوز از بين نرفته‌اند » . عثمان چنان خشمگين شد كه نمىدانست چه بگويد و چگونه از خطايش عذر خواهى كند « 2 » .\r\n( 2 ) 2 - بزرگان صحابه ، يادداشتى براى عثمان نوشتند كه كارها و مخالفتهايش نسبت به سنت را به وى گوشزد كردند و از او خواستند كه از اعمال خود دست بردارد . عمار آن ياد داشت را گرفت و به نزد عثمان برد . وى قسمتى از آن را خواند و سپس روى به عمار نمود و به او گفت : آيا تو از ميان آنها به سوى من مىآيى ؟\r\n\r\n\r\n","description":"","footnote":"\r\n( 1 ) « متكا » زن شكم‌گنده‌اى را گويند كه نتواند بول خود را نگهدارد .\r\n( 2 ) الانساب 5 / 48 - 49 .\r\n","page_name":" 450 ","page_number":450},
  {"content":"\r\n\r\nعمار گفت : من دلسوزترين آنان براى تو هستم .\r\nعثمان گفت : دروغ گفتى اى فرزند سميه ! عمار گفت : به خدا قسم ! من فرزند سميه و فرزند ياسر هستم .\r\nعثمان دستور داد تا مزدورانش دستها و پاهاى عمار را كشيدند و عثمان با پاهاى خود بر دستگاه تناسليش لگد زد و او را دچار فتق ساخت و او ضعيف بود و بيهوش گشت « 1 » .\r\n( 1 ) 3 - هنگامى كه عثمان ، صحابى بزرگوار ابو ذر ، يار پيامبر خدا صلّى اللّه عليه و آله را مورد سركوب قرار داد و به ربذه تبعيد نمود و در آنجا در غربت از دنيا رفت ، وقتى كه خبر درگذشت وى به مدينه رسيد ، مسلمين براى او غمگين شدند و عثمان با استهزا گفت : خداوند رحمتش كند .\r\nعمار به اين كار وى اعتراض نمود و گفت : « از همهء جانهايمان ، خداوند رحمتش كند » .\r\nعثمان برآشفت و با زشت‌ترين و سخت‌ترين سخن با عمار ، رو به رو شد و گفت : « يا عاض أير أبيه ، أ تراني ندمت على تسييره ؟ « 2 » » .\r\nو اين سخن براى اشخاص عادى شايسته نيست چه رسد به عثمان كه ادعا مىكنند فرشتگان از او خجالت مىكشند ! ( 2 ) عثمان ، به غلامانش دستور داد تا عمار را دور سازند و او را مورد آزار قرار دهند . و نيز دستور داد تا وى را به ربذه تبعيد كنند و هنگامى كه براى خارج شدن آماده شد ، بنى مخزوم نزد امام امير المؤمنين عليه السّلام آمدند و از\r\n\r\n\r\n","description":"","footnote":"\r\n( 1 ) الانساب 5 / 49 . العقد الفريد 6 / 57 و 4 / 307 ( دار الكتاب العربى - بيروت 1403 ) .\r\n( 2 ) اى آنكه . . . پدرش را گاز گرفته است ، فكر مىكنى كه من از تبعيد وى پشيمان گشته‌ام ؟ !\r\n","page_name":" 451 ","page_number":451},
  {"content":"\r\n\r\nآن حضرت خواستند تا دربارهء وى با عثمان سخن بگويد . آن حضرت به سوى وى رفت و به او فرمود : « از خداوند پروا كن ، زيرا تو مرد صالحى از مسلمين را تبعيد كردى و در تبعيد تو از بين رفت و اينك مىخواهى همانند او را تبعيد نمايى » .\r\nعثمان برخاست و بر امام فرياد كشيد : تو به تبعيد از او شايسته‌تر هستى ! حضرت فرمود : « اگر مىخواهى چنين كن » .\r\nمهاجرين جمع شدند و از او گله كرده وى را سرزنش نمودند و او سخن آنان را پذيرفت و عمار را بخشيد « 1 » .\r\n( 1 ) عثمان ، جايگاه عمار نزد پيامبر صلّى اللّه عليه و آله و سابقه وى در اسلام را رعايت نكرد و بر وى تعدى نمود و در آزار و سركوب وى بسيار كوشيد ، زيرا او را به عدالت دستور داده و به سوى حق فرا خوانده بود .\r\n( 2 )\r\n\r\n2 - ابو ذر\r\n« ابو ذر » يار رسول اللّه صلّى اللّه عليه و آله و خليل آن حضرت بود . وى پيشتازترين فرد از اصحاب آن حضرت بود كه در اسلام سابق بودند . زاهدترين مردم در دنيا و كم‌توجه‌ترين آنها به منافع آن بود . پيامبر خدا صلّى اللّه عليه و آله او را امين مىدانست در موقعى كه هيچ‌يك از يارانش را امين نمىشمرد « 2 » و به او راز مىگفت وقتى كه به هيچ كس راز نمىگفت و او يكى از سه نفرى بود كه خداوند آنها را دوست مىداشت و به پيامبرش دستور داده بود تا آنها را دوست بدارد و از جمله سه نفرى\r\n\r\n\r\n","description":"","footnote":"\r\n( 1 ) الانساب 5 / 54 - 55 . يعقوبى ، تاريخ 2 / 173 .\r\n( 2 ) كنز العمال 13 / 311 ح 36886 . مجمع الزوائد 9 / 330 .\r\n","page_name":" 452 ","page_number":452},
  {"content":"\r\n\r\nشد « 1 » كه بهشت مشتاق آنان بود « 2 » .\r\n( 1 ) هنگامى كه در ايام عثمان ، فتنه‌ها ظاهر شد و بنى اميه ، منافع دولت و خيرات سرزمينها را به خود اختصاص دادند ، ابو ذر ، موضع يك مسلمان مؤمن به دين را اتخاذ نمود و از سياست عثمان انتقاد مىكرد و او را فرا مىخواند تا براى بحران و از هم پاشيدگى اجتماع ، حدّى قايل شود . عثمان او را نهى نمود ولى وى بازنايستاد و همچنان به انتقاد خود ادامه داد . و در برابر كسانى كه عثمان ، ثروت فراوان به آنان داده بود ، مىايستاد و گفتار خداى تعالى را تلاوت مىكرد كه فرموده است :  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  .\r\n« آنان كه طلا و نقره مىاندوزند و آنها را در راه خدا انفاق نمىكنند ، آنان را به عذابى دردناك مژده بده » .\r\n( 2 ) اين گفتار ، مروان حكم را به خشم آورد ، زيرا اموال فراوانى كه عثمان به وى بخشيده بود ، نزد او انباشته شده بود . وى از ابو ذر به تنگ آمد و از وى نزد عثمان شكايت برد . عثمان ابو ذر را پيام داد و او را از آن كار منع نمود ، اما ابو ذر نپذيرفت و گفت : « آيا عثمان مرا از تلاوت كتاب خدا نهى مىكند ؟ . . . به خدا اگر خداوند را با خشم عثمان ، راضى نمايم براى من دوست‌داشتنىتر و بهتر است از اينكه خداى را با رضايت عثمان به خشم آورم . . . » .\r\n( 3 ) عثمان برآشفت و از ابو ذر به تنگ آمد ، اما خشم خود را نگهداشت و به دنبال وسيله‌اى بود تا دشمنش را نابود سازد .\r\n\r\n\r\n","description":"","footnote":"\r\n( 1 ) سه نفرى كه بهشت مشتاق آنان بود : حضرت امام على عليه السّلام ، ابو ذر و عمّار بودند .\r\n( 2 ) مجمع الزوائد 9 / 330 .\r\n","page_name":" 453 ","page_number":453},
  {"content":"\r\n\r\n( 1 )\r\n\r\nزندانى كردن ابو ذر در شام\r\nآن صحابى بزرگوار ، اعتراض بر عثمان را ادامه داد و از اين كار ، رضاى خدا را در نظر داشت و جهان آخرت را مىطلبيد ، نه از مرگ مىهراسيد و نه زندگى ، او را مىفريفت ، در حالى كه عثمان از او كينه به دل گرفته بود و او را به شام تبعيد كرد .\r\n( 2 ) مورخان مىگويند : عثمان از حاضران در مجلس خود پرسيد و به آنان گفت : « آيا براى شخص جايز است كه از مال [ بيت المال 
  ] بر دارد و هرگاه امكان پيدا كند ، قضا نمايد ؟ » .\r\n( 3 ) « كعب الاحبار » كه از افراد ويژهء عثمان بود ، به سخن آمد و فتوا به جواز اين كار داد .\r\nاين امر بر ابو ذر گران آمد كه كعب با سرشتى يهودى كه اسلام آوردنش مورد شك بود ، در امور دين دخالت كند ، پس بر او بانگ زد : « اى فرزند دو يهودى ! آيا تو دين ما را به ما ياد مىدهى ؟ » .\r\nعثمان به خشم آمد و به يارى كعب برخاست و بر ابو ذر بانگ زد : چقدر آزار تو فراوان كشته و اذيت تو به يارانم بسيار شده است ؟ به سوى مكتبت در شام برو .\r\n( 4 ) پس دستور داد تا او را به شام تبعيد كنند و هنگامى كه به آنجا رسيد و منكرات و بدعتهاى معاويه را ديد ، مشاهده كرد كه وى دست خود را در مصرف بيت المال - كه از زحمت مردم جمع شده بود - آزاد گذاشته ، به انتقاد از وى پرداخت و زشتكاريهاى عثمان را ميان مسلمين فاش مىنمود . بر معاويه نيز اعتراض كرد هنگامى كه معاويه گفت : « مال ، مال خداست » و به او گفت :\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n« مال ، مال مسلمين است » . و نيز در ساختن كاخ « الخضراء » بر او اعتراض نمود و به او گفت : « اى معاويه ! اگر اين خانه از مال خدا باشد ، خيانت و اگر از مال تو باشد ، اسراف است . . . » .\r\n( 1 ) وى ، مسلمين را به بيدارى و بر حذر بودن از سياست اموى دعوت مىكرد و به مردم شام مىگفت : « به خدا قسم كارهايى انجام شده است كه من آنها را نمىشناسم . به خدا قسم آنها نه در كتاب خدا هستند و نه در سنّت پيامبرش .\r\nبه خدا قسم من حقّى را مىبينم كه خاموش و باطلى كه زنده گردانيده مىشود و راستگويى كه تكذيب و برترى كه بدون تقوا اعمال مىگردد و درستكارى كه ديگران بر او ترجيح داده مىشوند « 1 » » .\r\n( 2 ) مردم ، سخن وى را باور داشتند و گفتارش را تصديق مىنمودند . وى همچنان به روشنگرى اجتماعى ادامه مىداد و به احقاق محرومان فرا مىخواند و فقرا را تشويق مىكرد تا حقوقشان را از گروه حاكم بگيرند .\r\n( 3 ) معاويهء طاغوت ، هراسناك شد تا مبادا آتش انقلاب بر ضد وى شعله‌ور شود ، پس مردم را از نشست و برخاست با وى منع كرد و خطاب به وى گفت :\r\n« اى دشمن خدا ! مردم را بر عليه ما مىشورانى و انجام مىدهى آنچه را انجام مىدهى ! ! اگر من بدون اجازهء امير المؤمنين ( يعنى عثمان ) يكى از ياران محمد را مىكشتم ، تو را كشته بودم ! » .\r\n( 4 ) آن قهرمان عظيم ، بىاعتنا به قدرتش ، به وى پاسخ داد و گفت : « من دشمن خدا نيستم و نه دشمن رسولش ، بلكه تو و پدرت دشمنان خدا و رسولش هستيد .\r\nبه ظاهر اسلام آورديد و در باطن كافريد . . . » .\r\n\r\n\r\n","description":"","footnote":"\r\n( 1 ) الانساب 5 / 52 - 53 .\r\n","page_name":" 455 ","page_number":455},
  {"content":"\r\n\r\n( 1 ) ابو ذر ، به فعاليتهاى اجتماعيش ادامه مىداد و دعوت به بيدارى اجتماع را دنبال مىكرد و مردم را به انقلاب ، تشويق مىنمود . پس معاويه به خشم آمد و به عثمان نامه نوشت و او را از خطر ابو ذر آگاه نمود و درخواست كرد تا او را از نزد وى منتقل نمايد . عثمان به وى نوشت كه او را بر سخت‌ترين و چموش‌ترين مركب حركت ده تا زجر و سختى ببيند .\r\n( 2 ) معاويه ، وى را به همراه مزدورانى فرستاد كه نه جايگاهش را مىشناختند و نه مقامش را محترم مىشمردند و به وى اجازه نمىدادند كه اندكى از سختى ، بياسايد و همچنان او را مىبردند تا آنجا كه پوست رانهايش كنده شد و نزديك بود كه بميرد .\r\n( 3 ) هنگامى كه به مدينه رسيد ، فرتوت و ناتوان بر عثمان وارد شد . اما عثمان جفاكارانه با وى رو به رو گرديد و گفت : اين تو هستى كه چنين و چنان كردى ؟ ! ابو ذر گفت : « من تو را نصيحت كردم اما تو مرا فريبكار دانستى و دوست تو را ( يعنى معاويه ) را نصيحت كردم و او نيز مرا فريبكار دانست » .\r\nعثمان بر او فرياد كشيد : دروغ گفتى ، اما تو فتنه را مىجويى و آن را دوست دارى و تو شام را بر ما خراب كردى .\r\nابو ذر او را مورد نصيحت قرار داد و گفت : « از روش دو دوستت ( يعنى ابو بكر و عمر ) پيروى كن ، در آن صورت كسى حرفى با تو نخواهد داشت » .\r\n( 4 ) عثمان برخاست و بر او بانگ زد : اى بىمادر ! تو را به آن چه كار ! ابو ذر گفت : « به خدا قسم ! من عذرى ندارم جز امر به معروف و نهى از منكر » .\r\nعثمان بر او فرياد كشيد و به آنان كه در مجلس او بودند ، گفت : دربارهء اين پير دروغگوى به من پيشنهاد دهيد كه او را كتك بزنم ، به زندان بيندازم و يا اينكه\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nاو را بكشم ، زيرا جمع مسلمين را پراكنده ساخته و يا اينكه او را از سرزمين اسلام تبعيد كنم .\r\n( 1 ) امام امير المؤمنين عليه السّلام به خشم آمد و از عثمان انتقاد كرد و به او فرمود : « اى عثمان ! شنيدم رسول خدا صلّى اللّه عليه و آله را كه مىفرمود : در زير آسمان و بر روى زمين ، راستگوتر از ابو ذر نبوده است » .\r\nابو ذر ، اعتنايى به عثمان نكرد و همچنان به دعوت خويش ادامه داد و اعتراض خود را دنبال مىكرد و به او مىگفت : « كودكان را به فرماندهى مىگمارى و از خويشانت حمايت مىكنى و فرزندان طلقا را نزديك مىگردانى ؟ » ( 2 ) وى همچنان آنچه را از رسول خدا در نكوهش امويان و درجهء خطرشان بر اسلام ، شنيده بود ، براى مسلمين بيان مىكرد و مىگفت : « رسول خدا صلّى اللّه عليه و آله فرمود : هرگاه بنى اميه به سى مرد برسند ، سرزمينهاى خدا را تيول خود مىسازند و بندگان خدا را به بردگى مىكشند و دين خدا را تباه مىسازند « 1 » » .\r\nعثمان ، دستور داد تا كسى با ابو ذر نشست و برخاست ننمايد و رفت و آمد و سخن گفتن با وى را تحريم نمود ، زيرا وى امر به معروف و نهى از منكر مىنمود و با او در سياست منكرش ، همراهى نمىكرد .\r\n( 3 )\r\n\r\nزندانى ساختن ابو ذر در ربذه\r\n« ابو ذر » به جهاد خويش و اعتراض بر سياست اموى ادامه داد و ستم امويان و آزار آنان نسبت به وى ، عزمش را تضعيف نمىكرد .\r\nعثمان كه از وى به ستوه آمده بود ، تصميم گرفت او را از سرزمينهاى\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 280 - 282 .\r\n","page_name":" 457 ","page_number":457},
  {"content":"\r\n\r\nاسلامى تبعيد كند و در محلى غير مسكون زندانى سازد . پس مأموران را به دنبال وى فرستاد و هنگامى كه ابو ذر حاضر شد ، فورا خطاب به عثمان گفت : « واى بر تو اى عثمان ! آيا رسول خدا را نديده‌اى ؟ آيا ابو بكر و عمر را نديده‌اى ؟ آيا شيوهء آنان چنين بوده كه تو همچون جباران بر من ستم مىكنى . . . » .\r\n( 1 ) عثمان ، سخن او را قطع كرد و بر او فرياد كشيد : از نزد ما از شهرهايمان خارج شو .\r\n- « آيا تو مرا از حرم رسول خدا صلّى اللّه عليه و آله بيرون مىكنى ؟ » .\r\n- آرى ، در حالى كه بينى تو ماليده شده باشد .\r\n- « به سوى مكه خارج شوم ؟ » .\r\n- نه .\r\n- « به سوى بصره ؟ » .\r\n- نه .\r\n- « به كوفه ؟ » .\r\n- نه .\r\n- « به كجا خارج شوم ؟ » .\r\n- به ربذه ، تا در آنجا بميرى ! ( 2 ) پس به مروان دستور داد تا فورا او را به سوى ربذه بيرون برد و دستور داد تا او را با اهانت و خوارى خارج نمايد و بر مسلمين ممنوع كرد كه او را مشايعت و بدرقه نمايند ولى اهل حقيقت نپذيرفتند مگر اينكه با عثمان مخالفت كنند و فرمانش را زير پا نهند و لذا حضرت امير المؤمنين ، حسنين ، عقيل و عبد اللّه بن جعفر عليهم السّلام براى توديع وى شتافتند .\r\n( 3 ) مروان به سوى امام حسن عليه السّلام رفت و با شدت به وى گفت : هان اى\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nحسن ! مگر نمىدانى كه عثمان ، سخن گفتن با اين مرد را نهى كرده است ؟ پس اگر نمىدانستى حالا بدان . . . .\r\nامام امير المؤمنين عليه السّلام به سوى مروان برخاست و بر دو گوش مركبش زد و بر او فرياد كشيد : « دور شو ، خداوند تو را به سوى آتش دور كند » .\r\nمروان به سوى عثمان گريخت و او را از اينكه فرمانش اطاعت نشده و به وى تعدى گشته بود ، با خبر ساخت .\r\n( 1 )\r\n\r\nسخنان حضرت امام امير المؤمنين عليه السّلام\r\nامام امير المؤمنين عليه السّلام در كنار ابو ذر ايستاد و در حالى كه چشمانش پر از اشك بود ، او را وداع كرد و اين كلمات را كه بيانگر شخصيت وى بودند ، خطاب به وى بر زبان آورد :\r\n( 2 ) « اى ابو ذر ! تو بخاطر خدا خشمگين گشتى ، پس به كسى اميدوار باش كه برايش خشمگين شدى . اينها از تو بر دنيايشان ترسيدند و تو از آنها بر دينت ترسيدى . پس در دستشان رها ساز آنچه را كه از تو بر آن ترسيدند و با آنچه از آنها بر آن ترسيدى ، بگريز كه آنها چه نيازمندند به آنچه از آنان بازداشتى و تو چه بىنيازى از آنچه تو را از آن بازداشتند و فردا خواهى دانست كه چه كسى برنده است و بر چه كسى بيشتر حسد خواهند برد ؟ كه اگر آسمانها و زمين بر بنده‌اى بسته باشند و او پرهيزگار باشد ، خداوند از آنها براى وى راه خروجى خواهد ساخت ، جز حق ، تو را مأنوس نسازد و جز باطل تو را به وحشت نيندازد ، زيرا اگر دنياى آنها را مىپذيرفتى ، تو را دوست مىداشتند و اگر چيزى از آن را با دندان خود مىبريدى ، تو را ايمن مىساختند . . . » .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n( 1 ) اين سخنان ، انقلاب ابو ذر را روشن مىسازد كه براى حق و بخاطر اصول بلند پايه‌اى بوده است كه اسلام آنها را آورده بود و آن قوم از وى بر دنيايشان ترسيدند و بخاطر اينكه آنان ثروتهاى امت را غارت نموده و با اقتصاد و سرنوشت آن بازى كرده بودند ، از وى ترسيدند و امام اين روح پاك را در ابو ذر گرامى داشت و از او خواست تا با دين خود بگريزد تا از شرارتها و گناهان آن قوم در امان باشد ؛ زيرا وى در آخرتش برنده و در روز ديدار خدا ، خوشبخت خواهد بود و آنان زيانكارانى خواهند بود كه آتش ، چهره‌هايشان را خواهد سوزاند و در آن جاويدان خواهند ماند .\r\n( 2 )\r\n\r\nسخنان امام حسن عليه السّلام\r\nامام حسن عليه السّلام به سوى عمويش ابو ذر شتافت و با او مصافحه نمود و به گرمى وى را بدرود گفت و اين كلمات گرم را خطاب به او بر زبان آورد كه از درد و اندوه عظيم آن حضرت ، حكايت مىكرد :\r\n« عمو جان ! اگر نبود كه براى وداع‌كننده شايسته است كه خاموش باشد و مشايعت‌كننده مراجعت كند ، سخن كوتاه مىشد هر چند كه افسوس طولانى شود . و اين قوم ، آنچه را مىبينى براى تو پيش آورده‌اند ، پس دنيا را از خود فروگذار با يادآورى فارغ شدن از آن و سخت شدن شدتش را فراموش كن به اميد آنچه پس از آن خواهد بود و شكيبا باش تا اينكه به ديدار پيامبرت به روى در حالى كه از تو خشنود باشد » .\r\n( 3 )\r\n\r\nسخنان امام حسين عليه السّلام\r\nامام حسين به سوى ابو ذر رفت در حالى كه اندوه بر او تأثير عظيمى نهاده\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nبود ، پس اين سخنان درخشان را خطاب به وى بر زبان راند :\r\n( 1 ) « عمو جان ! خداوند تبارك و تعالى قادر است آنچه را مىبينى دگرگون سازد كه خداوند در هر روز ، مشيّتى دارد . و اين قوم ، دنيايشان را از تو بازداشتند و تو دينت را از آنها بازداشتى و تو چه بىنياز هستى از آنچه تو را مانع شدند و آنان چه نيازمندند به آنچه از آنها مانع گشتى ، پس از خداوند ، شكيبايى طلب كن و از ناشكيبى و آزمندى به خداوند پناه بر كه صبر از دين و كرم باشد و آزمندى ، رزقى را پيش نيارد و ناشكيبى ، اجلى را به تأخير نيندازد . . . » .\r\n( 2 ) چه كلمات برجسته‌اى هستند اين سخنان كه پرده از دشمنى امويان نسبت به ابو ذر برمىدارند ، زيرا آنان از وى بر دنيايشان ترسيدند و آنها از وى بر مقامهايشان بيمناك شدند و آن حضرت عليه السّلام وى را به صبر دستور داد و از ناشكيبى نهى فرمود كه اجلى را به تأخير نمىاندازد و امام با اين اخلاق عظيم در روز طف آراسته بود كه نه در برابر امويان خاضع شد و نه از برخورد با فاجعه‌هاى عظيم و مصيبتهاى بزرگ ، ناشكيبا گشت .\r\n( 3 )\r\n\r\nسخنان عمار بن ياسر\r\n« عمار بن ياسر » با چشمانى پر از اشك پيش آمد و با دوست و يار خود ، ابو ذر وداع كرد و گفت : « خداوند آن كس را كه تو را به وحشت انداخته است ، مأنوس نسازد و آنكه تو را هراسان ساخت ، ايمن نفرمايد . به خدا قسم ! اگر دنيايشان را مىخواستى ، تو را امان مىدادند و اگر به اعمالشان راضى مىشدى ، تو را دوست مىداشتند و چيزى مانع نشد مردم را كه سخن تو را بر زبان آورند جز اينكه به دنيا راضى شدند و از مرگ ، هراسيدند و به قدرت جماعتشان مايل شدند\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nكه ملك از آن كسى است كه غالب شود ، پس دينشان را به آنها بخشيدند و آن قوم دنيايشان را به آنها دادند ، بنابراين ، دنيا و آخرت را زيانكار گشتند و اين همان زيانكارى آشكار است . . . » .\r\n( 1 ) ابو ذر ، به تلخى گريست و نگاه آخرين وداع را بر اهل بيت افكند ، آنان كه برايشان اخلاص ورزيد و آنها نيز براى وى اخلاص داشتند ، آنگاه با كلماتى كه سوز دلش در آنها هويدا بود چنين سخن گفت :\r\n( 2 ) « خداوند شما را اى اهل بيت رحمت ! رحمت نمايد كه هرگاه شما را ببينم ، رسول خدا صلّى اللّه عليه و آله را به ياد مىآورم . من در مدينه جز شما كس و كارى ندارم ، من در حجاز بر عثمان سنگينى نمودم آن گونه كه در شام بر معاويه سنگينى كردم ، او نمىخواست كه همسايهء برادرش و دايىزاده‌اش در مصرين « 1 » شوم و مردم را بر عليه آنها بگردانم پس مرا به سرزمينى تبعيد كرد كه در آن براى يار و ياورى جز خداوند نيست و به خدا قسم ! من جز خداوند ياورى نمىخواهم و با خداوند از هيچ وحشتى نمىهراسم . . . » .\r\n( 3 ) آنگاه ، مركب ابو ذر به راه افتاد و به سوى ربذه حركت كرد تا از حرم خدا و حرم رسولش تبعيد شود در حالى كه قلبش از غم و اندوه فراق اهل بيت عليه السّلام پر بود ، آنان كه يادگار رسول خدا صلّى اللّه عليه و آله در ميان امتش بودند .\r\n( 4 ) ابو ذر ، به ربذه رفت تا در آنجا از گرسنگى بميرد ، در حالى كه طلاى زمين در دست عثمان بود و آن را به بنى اميه و خاندان ابى معيط مىبخشيد ولى آن را بر ابو ذر تحريم كرد ، او كه در هدايت و رفتار ، شبيه حضرت عيسى مسيح فرزند مريم بود .\r\n\r\n\r\n","description":"","footnote":"\r\n( 1 ) « مصرين » بصره و مصر را گويند .\r\n","page_name":" 462 ","page_number":462},
  {"content":"\r\n\r\n( 1 ) هنگامى كه امير المؤمنين عليه السّلام از توديع ابو ذر بازگشت ، گروهى از مردم به استقبال وى شتافتند و او را از خشم عثمان و ناراحتيش از آن حضرت باخبر ساختند ، زيرا آن حضرت با اوامرش مخالفت كرده بود ، چون عثمان ، سخن گفتن و توديع با ابو ذر را تحريم كرده بود .\r\nحضرتش در پاسخ آنان فرمود : « خشم اسب بر افسار باشد » « 1 » .\r\n( 2 ) عثمان به سوى امام رفت و بر او فرياد زد : چرا فرستاده‌ام را بازگرداندى ؟\r\n- « اما مروان ، او به سوى من آمد تا مرا بازگرداند و من او را از بازگرداندن من بازگرداندم ولى امر تو را من بازنگرداندم . . . » .\r\n- مگر نشنيده‌اى كه من مردم را از بدرقه كردن ابو ذر بازداشتم ؟\r\n- « آيا هر چيزى كه ما را به آن دستور دهى و طاعت خدا و حق در خلاف آن باشد ، بايد از امر تو در آن پيروى كنيم ؟ » .\r\n- به مروان تاوان بده .\r\n- « براى چه چيزى به او تاوان بدهم ؟ » .\r\n- ميان دو گوش مركبش را زده‌اى .\r\n( 3 ) - « مركب من آنجاست ، اگر بخواهد آن را بزند آن گونه كه مركبش را مىزند ، مىتواند چنين كند و اما من ، به خدا قسم اگر مرا دشنام دهد ، تو را به مانند آن دشنام خواهم داد ، نه در آن دروغى مىگويم و جز حق چيزى نگويم » .\r\nعثمان : چرا تو را دشنام نگويد اگر او را دشنام داده باشى ، به خدا قسم ! تو نزد من از او برتر نيستى ! !\r\n\r\n\r\n","description":"","footnote":"\r\n( 1 ) مثلى است و براى كسى زده مىشود كه خشمى مىگيرد و از آن سودى عايدش نمىگردد .\r\n","page_name":" 463 ","page_number":463},
  {"content":"\r\n\r\n( 1 ) امام از عثمان رنجيد كه اين گونه خاندانش را ديوانه‌وار دوست مىداشت و ميان وى كه نسبت به پيامبر صلّى اللّه عليه و آله به منزلهء هارون از موسى بود و ميان مروان حكم آن وزغ فرزند وزغ كه پيامبر صلّى اللّه عليه و آله وى را هنوز در صلب پدرش بود ، لعنت كرده ، برابر مىكند .\r\n( 2 ) امام عليه السّلام برخاست و به عثمان گفت : « آيا اين گفته را به من مىگويى ؟ و مرا با مروان برابر مىشمارى ؟ ! من ، به خدا قسم ! از تو برترم و پدرم از پدر تو برتر و مادرم از مادر تو برتر است و اين تيرهاى من است كه آنها را كشيده‌ام . . . » .\r\nعثمان ، خاموش شد و نتوانست پاسخى بدهد و امام اندوهگين و دردمند با غمها و دردهايش ، از آن محل دور شد .\r\n( 3 )\r\n\r\n3 - عبد اللّه بن مسعود\r\nعثمان ، « عبد اللّه بن مسعود » ، صحابى بزرگ را به شدت سركوب نمود و در آزار و ستم نسبت به وى بسيار كوشيد و علت آن همان بود كه در بحث از امارت وليد بن عقبه در كوفه به آن اشاره نموديم ، زيرا عبد اللّه ، هنگامى كه وليد از بيت المال قرض گرفت و آن را ادا نكرد ، بر او اعتراض نمود و وليد اين موضوع را براى عثمان گزارش نمود و عثمان در اين مورد از عبد اللّه بن مسعود انتقاد كرد و وى از منصب خود استعفا نمود و به سوى مدينه حركت كرد و هنگامى كه به آنجا رسيد ، عثمان بالاى منبر مشغول خطبه بود ، وقتى او را ديد ، خطاب به مسلمين گفت : « جانوركى زشت بر شما وارد شده كه بر غذاى هر كسى راه رود ، دچار قى و اسهال مىگردد » ! ( 4 ) ابن مسعود به وى پاسخ داد و گفت : « من آن نيستم ، ولى من يار رسول\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nخدا صلّى اللّه عليه و آله در روز بدر و روز بيعت رضوان هستم » .\r\n( 1 ) سخن عثمان ، موجى از خشم و ناخرسندى در ميان مردم به وجود آورد و عايشه خشم خود را اظهار نمود و گفت : اى عثمان ! آيا اين را به يار رسول اللّه مىگويى ؟ ! ( 2 ) عثمان به مأمورانش دستور داد تا آن صحابى عظيم را از مسجد خارج كنند و آنها وى را با بىحرمتى از مسجد خارج نمودند و ابو عبد اللّه بن زمعه يا يحموم ، غلام عثمان به سوى او برخاست و او را بلند كرد به طورى كه پاهاى ابن مسعود در كنار گردنش حركت مىكردند ، پس او را بر زمين زد و يكى از دنده‌هايش شكسته شد .\r\n( 3 ) امام امير المؤمنين عليه السّلام برخاست و خطاب به عثمان فرمود : « اى عثمان ! آيا اين كار را با يار رسول خدا صلّى اللّه عليه و آله بخاطر گفتار وليد بن عقبه انجام مىدهى ؟ ! » .\r\nعثمان گفت : « من با گفتهء وليد اين كار را نكردم ، ولى زيد بن صلت كندى را به كوفه فرستادم و ابن مسعود به وى گفته : خون عثمان حلال است . . . » .\r\nامام به وى پاسخ داد : « زبيد را كه مورد اعتماد نيست ، در نظر گرفتى . . . » « 1 » .\r\nامام ، ابن مسعود را به خانه‌اش برد و از او مواظبت مىنمود تا اينكه از بيماريش بهبودى يافت و عثمان با وى قطع رابطه نمود و او را رها كرد و دستور داد تا در مدينه اقامت اجبارى داشته باشد و سهميه‌اش از بيت المال را نيز قطع نمود .\r\n( 4 ) ابن مسعود ، بيمار شد و اين همان بيمارى بود كه بر اثر آن درگذشت ، پس عثمان به عيادتش رفت و به او گفت : از چه چيزى شكايت دارى ؟\r\n\r\n\r\n","description":"","footnote":"\r\n( 1 ) الانساب 5 / 36 .\r\n","page_name":" 465 ","page_number":465},
  {"content":"\r\n\r\n- از گناهانم .\r\n- چه دوست دارى ؟\r\n- رحمت پروردگارم را .\r\n- آيا طبيبى برايت بياورم ؟\r\n- طبيب مرا بيمار ساخته است .\r\n- مىخواهى سهميه‌ات را برايت بياورند ؟\r\n- آن وقت كه نيازمند آن بودم ، مرا از آن محروم ساختى ، اينك كه از آن بىنياز هستم ، آن را به من مىدهى ؟\r\n- براى فرزندانت باشد .\r\n- روزى آنها با خداوند است .\r\n- اى ابو عبد الرحمن ! براى من استغفار كن .\r\n- از خداوند مىخواهم كه حق مرا از تو بگيرد « 1 » .\r\n( 1 ) عثمان نزد وى بيرون رفت در حالى كه رضايت ابن مسعود را به دست نياورده بود . هنگامى كه حال وى سنگين شد ، وصيت نمود كه عثمان بر او نماز نخواند و دوستش ، عمار بن ياسر بر او نماز گزارد ، وقتى كه از دنيا رفت ، برگزيدگان صحابه به تجهيز و دفن او برخاستند و عثمان را باخبر نساختند و هنگامى كه عثمان مطلع شد ، خشمگين گشت و گفت : شما بر من پيشى گرفتيد .\r\n( 2 ) عمار به وى پاسخ داد : « وصيت كرده بود كه تو بر وى نماز نخوانى . . . » .\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 275 - 276 .\r\n","page_name":" 466 ","page_number":466},
  {"content":"\r\n\r\n« ابن زبير » گفت :\r\n لاعرفنك بعد الموت تندبنى * و فى حياتى ما زودتنى زادى « 1 » \r\n« پس از مرگ ، مىبينم كه بر من نوحه‌سرايى مىكنى در حالى كه هنگام زنده بودنم ، غذايم را به من ندادى » .\r\n( 1 ) در اينجا سخن در مورد جبههء مخالف به جهت اينكه عثمان اموال دولت را به خود اختصاص داد و آنها را زمانى كه گرسنگى و محروميت همهء مناطق را در بر گرفته بود ، به خاندان و خويشانش مىبخشيد ، بر وى اعتراض نمودند ، به پايان مىبريم .\r\nمخالفان با وى معارضه نموده و در مخالفت با وى به شدت عمل كردند ، زيرا وى سنّت خداى را تغيير داد و بنى اميه و خاندان ابى معيط را بر گردن مسلمين تحميل نمود و پستهاى مهم دولت را به آنها اختصاص داد و همهء خيرات سرزمينها را به آنان بخشيد .\r\n( 2 )\r\n\r\nانقلاب\r\n« انقلاب » تا حد زيادى نتيجهء پختگى اجتماعى بود و حالتى اصلاح طلبانه داشت ، آن گونه كه « علايلى » مىگويد « 2 » ، زيرا نارضايتى گسترده و خشم ، عموميت يافته بود و جلسات و انجمنها دربارهء ستمهاى عثمان و استبداد وى در امور مسلمين و سركوبى نيكان سخن مىگفتند . صاحبان حل و عقد ، فراهم آمدند و به همهء شهرها نامه‌هايى نوشتند و از آنها كمك خواستند و درخواست\r\n\r\n\r\n","description":"","footnote":"\r\n( 1 ) ابن كثير ، تاريخ 7 / 163 .\r\n( 2 ) الامام الحسين عليه السّلام .\r\n","page_name":" 467 ","page_number":467},
  {"content":"\r\n\r\nنمودند تا سپاهيانى را بفرستند كه نظام حاكم را واژگون نمايند ، متن نامهء آنها به مردم مصر چنين است :\r\n( 1 ) « از مهاجرين نخستين و باقيماندهء شورا ، به كسانى كه از صحابه و تابعين در مصر هستند ، اما بعد : به سوى ما بياييد و خلافت رسول خدا صلّى اللّه عليه و آله را دريابيد پيش از آنكه از دست صاحبانش به غارت برده شود ، زيرا كتاب خدا دگرگون شده و سنّت پيامبرش تغيير يافته و احكام دو خليفه ، تبديل گرديده است . پس ما به خدا سوگند مىدهيم هر كس را كه نامهء ما را بخواند ، از باقيماندگان اصحاب رسول اللّه و آنان كه به نيكى از آنها پيروى نمودند ، به سوى ما بيايد و حق را براى ما بگيرند و به ما بدهند ، پس به سوى ما بياييد اگر به خداوند و روز واپسين ايمان داريد تا حق را به شيوهء روشنى كه با پيامبر خويش بر آن بدرود گفتيد و خلفا را بر آن مفارقت نموديد ، به پاى داريد كه حق ما را از ما گرفته‌اند و بر منافع ما مستولى شده‌اند و ميان ما و امرمان جدايى افكنده‌اند كه خلافت پس از پيامبرمان ، خلافت نبوت و رحمت بود و امروز ملكى است به دندان گاز گرفته شده كه هر كس بر چيزى غالب شود ، آن را مىخورد « 1 » » .\r\n( 2 ) اين پيام ، حوادث خطرناكى كه حكومت عثمان مرتكب شده بوده را بيان مىكند و آنها عبارتند از :\r\n1 - تبديل كتاب خدا و الغاى احكام و دورى از اصولش .\r\n2 - تغيير سنّت پيامبر صلّى اللّه عليه و آله و بىتوجهى به مقررات اقتصادى و اجتماعى آن .\r\n3 - دگرگونى احكام دو خليفه .\r\n\r\n\r\n","description":"","footnote":"\r\n( 1 ) الامامة و السياسة 1 / 37 - 38 .\r\n","page_name":" 468 ","page_number":468},
  {"content":"\r\n\r\n4 - به خود اختصاص دادن قدرت حاكم منافع دولت را و انفاق آنها براى اميال و منافع خاصهء خودشان .\r\n5 - انحراف خلافت اسلامى از مفاهيم خيرخواهانهء آن به حكومتى خشن كه توجهى به اهداف امت نداشته است .\r\nنيكان و مصلحان مناطق مختلف بر آن شدند كه هيأتهايى را به مدينه بفرستند تا از اوضاع خليفه و حالتهاى وى مطلع شوند .\r\n( 1 )\r\n\r\nپيام ديگرى به مرزداران\r\nجبههء مخالف ، پيام ديگرى براى كسانى از صحابه فرستادند كه در مرزها مستقر بودند و از آنها خواستند تا براى سرنگونى نظام حاكم به مدينه بيايند ، نصّ آن پيام چنين است :\r\n« همانا شما براى جهاد در راه خداوند عز و جل خارج شده و طالب دين محمد صلّى اللّه عليه و آله هستيد در حالى كه دين محمد را خليفه‌تان تباه كرده است ، پس آن را به پاى داريد . . . » « 1 » .\r\nاين پيام ، دلها را به آتش كشيد و جانها را از خشم و غضب بر عثمان به جوش و خروش آورد .\r\n( 2 )\r\n\r\nهيأتهاى مناطق مختلف\r\nمردم سرزمينهاى اسلامى به نداى صحابه پاسخ مثبت دادند و هيأتهاى\r\n\r\n\r\n","description":"","footnote":"\r\n( 1 ) طبرى ، تاريخ 4 / 367 ، كامل 3 / 168 .\r\n","page_name":" 469 ","page_number":469},
  {"content":"\r\n\r\nخود را براى بررسى اوضاع و آگاه شدن بر حوادث ، به مدينه فرستادند . اين هيأتها عبارت بودند از :\r\n( 1 )\r\n\r\nالف - هيأت مصرى\r\nمصر ، هيأتى را كه تعداد اعضاى آن چهار صد نفر و به قولى بيشتر بوده‌اند ، به رهبرى « محمد بن ابو بكر و عبد الرحمن بن عديس بلوى » فرستادند .\r\n( 2 )\r\n\r\nب - هيأت كوفى\r\nكوفه ، هيأت خود را به رهبرى « مالك اشتر ، زيد بن صوحان عبدى ، زياد بن نضر حارثى و عبد اللّه اصم عامرى » فرستاد كه همگى تحت رياست « عمرو بن اهتم » بودند .\r\n( 3 )\r\n\r\nج - هيأت بصرى\r\nبصره ، يكصد نفر را به رهبرى « حكيم بن جبله » فرستاد و سپس پنجاه نفر ديگر را اعزام نمود كه ذريح بن عباد عبدى ، بشر بن شريح قيسى ، ابن المحرش » و افراد ديگرى از بزرگان و اعيان در ميان آنها بودند .\r\nصحابه ، از هيأتها استقبال نموده با احترام و بزرگداشت با آنها روبه‌رو شدند و كارهاى عثمان را براى آنان شرح داده آنها را تشويق مىنمودند تا او را خلع نموده مجازات كنند .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n( 1 )\r\n\r\nياد داشت مصريان به عثمان\r\nهيأت مصرى تصميم گرفت كه ياد داشتى به عثمان بدهند و از او بخواهند كه توبه نمايد و در سياست و رفتار خود به راه راست برود . متن آن ياد داشت چنين بود :\r\n« اما بعد : بدان كه خداوند چيزى را در قومى دگرگون نمىسازد مگر اينكه آنچه را در خود دارند ، دگرگون نمايند . پس ، خداى را ، خداى را و باز خداى را ، خداى را كه تو به راه دنيا هستى ، پس آخرت را همراه آن به پاى دار و سهم خود را از آخرت فراموش مكن كه دنيا براى تو روا نباشد و بدان كه ما براى خدا هستيم و براى خدا خشم مىگيريم و در راه خدا خشنود مىشويم و ما شمشيرهايمان را از دوشهايمان بر نمىداريم تا اينكه توبه‌اى آشكار از تو به ما برسد و يا گمراهى تو براى همه روشن شود . و اين سخن ما براى تو مسألهء ما با تو است و عذر ما با تو را خداوند دارد و السلام . . . » « 1 » .\r\n( 2 ) عثمان ، مضطرب گشت و نامه را به دقت خواند در حالى كه انقلابيون وى را در ميان گرفته بودند ، پس مغيره به سوى وى شتافت و از او اجازه خواست تا با آنها سخن بگويد و او ، وى را اجازه داد ، اما هنگامى كه به آنها نزديك شد ، بر او فرياد زدند : « اى اعور ! برگرد » .\r\nو باز بر او بانگ زدند : « اى فاجر ! برگرد » .\r\nبار سوم بر او فرياد كشيدند : « اى فاسق ! برگرد » .\r\n( 3 ) مغيره ، ناكام و خوار شده ، در حالى كه در سفارت خويش شكست خورده بود ، مراجعت نمود و عثمان ، عمرو بن عاص را فراخواند و از او خواست تا با آن\r\n\r\n\r\n","description":"","footnote":"\r\n( 1 ) طبرى ، تاريخ 4 / 369 . الانساب 5 / 64 - 65 .\r\n","page_name":" 471 ","page_number":471},
  {"content":"\r\n\r\nقوم ، سخن بگويد . او نيز به نزد آنها رفت و بر آنها سلام كرد ، اما آنان سلام وى را پاسخ ندادند ، زيرا از فسق و فجور وى آگاه بودند ، آنها به وى گفتند : « اى دشمن خدا ! برگرد » .\r\n« اى فرزند زن آنچنانى ! برگرد كه تو نزد ما نه امين هستى و نه در امان خواهى بود » .\r\nوى ناكام از مأموريت خود بازگشت در حالى كه آنها سخن وى را نشنيده و با توهين و استحقار با وى رو به رو شده بودند .\r\n( 1 )\r\n\r\nعثمان از امام كمك مىطلبد\r\nعثمان ، دانست كه جز امام امير المؤمنين عليه السّلام پناهى ندارد ، پس از وى پناه جست و از آن حضرت خواست تا آن قوم را به كتاب خدا و سنّت پيامبرش فرا خواند ، امام ، پس از اينكه از وى تعهدها گرفت كه به عهد خود وفا كند ، اين درخواست او را پذيرفت و به سوى انقلابيون رفت ، در حالى كه تضمينى براى همهء درخواستهايشان با خود داشت . آنها هنگامى كه وى را ديدند ، گفتند :\r\n« برگرد » .\r\nامام : « كتاب خدا ، به شما داده مىشود و از هر چه موجب خشمتان شده است ، از شما گله ، پذيرفته مىگردد » .\r\nگفتند : « آيا شما اين را ضمانت مىكنيد ؟ » .\r\nامام : « آرى » .\r\nگفتند : « پذيرفتيم » .\r\n( 2 ) آنگاه بزرگان و اشراف آنان همراه امام آمدند و بر عثمان وارد شدند و از\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nاينكه در امور مسلمين كوتاهى نموده بود ، از او گله نموده سرزنشش كردند و از او خواستند كه سياست و رفتار خود را تغيير دهد و ميان مسلمين به حق رفتار كند .\r\nوى پذيرفت و آنها از او خواستند تا در اين مورد نامه‌اى برايشان بنويسد و او قبول كرد و اين نامه را براى آنان نوشت :\r\n( 1 ) « اين نامه‌اى است بندهء خدا ، عثمان ، امير مؤمنان ، براى كسانى كه از مؤمنين و مسلمين بر او اعتراض كرده‌اند كه براى شماست اينكه طبق كتاب خدا و سنّت پيامبرش در ميان شما عمل كنم ، به محروم ، داده شود و آنكه هراسان باشد ، ايمن گردد و تبعيدى ، بازآورده شود و در فرستادن لشكرها مردم را به زحمت نيندازد و سهم مردم را از درآمدها فراهم كند و على بن أبي طالب براى مؤمنين و مسلمين ضامن باشد و انجام اين تعهد بر عهدهء عثمان است » .\r\n( 2 ) بر اين نوشته ، زبير بن عوام ، طلحة بن عبيد اللّه ، سعد بن مالك بن ابى وقاص ، عبد اللّه بن عمر ، زيد بن ثابت ، سهل بن حنيف ، ابو ايوب و خالد بن زيد ، گواهى دادند و آن را در ذىقعده سال 35 هجرى نوشت .\r\n( 3 ) آن گروه ، نامه را گرفتند و به سوى افراد خويش رفتند و امام امير المؤمنين عليه السّلام از عثمان خواست تا به سوى مردم خارج شود و انجام درخواستهايشان را براى آنان اعلام نمايد و او نيز چنين كرد و با آنان عهد و ميثاق خدا بست كه ميان آنها طبق كتاب خدا و سنّت پيامبرش رفتار نمايد و سهم آنان از درآمدهاى عمومى را فراهم سازد و آن را به كسى از خويشانش اختصاص ندهد .\r\nمصريان نيز عازم سرزمين خود شدند .\r\n( 4 )\r\n\r\nپيمان‌شكنى عثمان\r\nعثمان ، پيمانى را كه تعهد كرده بود ، نقض نمود و به تعهدات خود براى\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمسلمين وفا نكرد . مورخان مىگويند كه سبب در اين مورد ، مروان بوده كه مشاورت و وزارت وى را داشت و بر او وارد شد و او را بر آنچه انجام داده بود ، سرزنشها نمود و به وى گفته بود :\r\n( 1 ) « سخن بگو و به مردم اعلام كن كه مردم مصر بازگشته‌اند و آنچه در مورد پيشوايشان به آنها رسيده بيهوده بوده است ، زيرا سخن تو در شهرهاى مختلف منتشر مىشود ، پيش از آنكه مردم از سرزمينهايشان به سوى تو سرازير شوند و كسانى نزد تو بيايند كه نتوانى آنان را دور سازى . . . » .\r\n( 2 ) عثمان ، از پذيرفتن نظر وى خوددارى نمود ، زيرا او از عثمان مىخواست تا با خودش به تناقض برخيزد و غير از حق ، چيزى بگويد . اما مروان همچنان با او سخن مىگفت و وى را از عاقبت آنچه انجام داده بود ، بر حذر مىداشت و از سرانجام كارها مىترساند و عثمان نيز نه ارادهء محكمى داشت و نه عزمى ثابت ، بلكه وى بازيچه‌اى در دست مروان بود ، پس نظر او را پذيرفت و بالاى منبر رفت و خطاب به مردم گفت :\r\n( 3 ) « اما بعد : به اين عده از مردم ، مطلبى در مورد پيشوايشان رسيده بود و هنگامى كه مطمئن شدند كه آنچه به آنها رسيده بود ، بيهوده است ، به شهرهاى خود بازگشتند . . . » .\r\n( 4 ) مسلمين به انتقاد از او برخاستند و عمرو بن عاص بر او فرياد كشيد : « اى عثمان از خدا بترس كه تو به كارهاى خطرناك و كشنده‌اى دست زده‌اى و ما نيز همراه تو به آنها دچار شده‌ايم ، پس به سوى خدا توبه كن ، ما هم به همراه تو توبه مىكنيم » .\r\n( 5 ) عثمان بر او بانگ زد : اى فرزند زن آنچنانى ! آيا تو اينجا هستى ؟ به خدا قسم از وقتى كه تو را از كارت كنار گذاشته‌ام ، جبّه‌ات شپش زده است !\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nفريادهاى اعتراض از هر سوى آن جلسه برخاست كه يك صدا مىگفتند :\r\n« اى عثمان از خدا بترس ! اى عثمان از خدا بترس ! » .\r\n( 1 ) اعصاب عثمان فرو ريخت و قدرتش از هم پاشيد و در پاسخ ، سرگردان و چاره‌اى نداشت جز اينكه بار ديگر از آنچه انجام داده بود ، اظهار توبه كند و در حالى كه خسته و كوفته بود ، از منبر پايين آمد و به سوى خانهء خويش رفت « 1 » .\r\n( 2 )\r\n\r\nعثمان از معاويه كمك مىطلبد\r\nهنگامى كه براى انقلابيون معلوم گرديد كه وى از سياست خود دست بر نمىدارد و بدون هيچ تغيير و تبديلى به روش خود ادامه مىدهد ، او را محاصره كرده از او خواستند كه از مقام خود استعفا دهد ، ولى او نپذيرفت و تصميم گرفت از معاويه كمك بگيرد و او براى وى نيروى نظامى بفرستد تا او را از انقلابيون حفظ كنند . پس اين نامه را به وى نوشت : « اما بعد : مردم مدينه كافر شده و دست از اطاعت بر داشته و بيعت را شكسته‌اند بنابراين ، رزمندگانى از اهل شام به هر وسيله براى من بفرست . . . » « 2 » .\r\n( 3 ) نامه را « مسور بن مخرمه » نزد معاويه برد و هنگامى كه معاويه نامه را خواند ، مسور به وى گفت : اى معاويه ! عثمان كشته مىشود ، پس در آنچه به تو نوشته است دقت كن . . . » .\r\n( 4 ) معاويه واقعيت امر و آنچه را در دل خود داشت ، به صراحت با وى در ميان گذاشت و گفت : اى مسور ! من آشكارا مىگويم كه عثمان در آغاز ، آنچه را\r\n\r\n\r\n","description":"","footnote":"\r\n( 1 ) طبرى ، 4 / 356 و 360 . الانساب 5 / 74 .\r\n( 2 ) ابن اثير ، كامل 3 / 170 . يعقوبى ، تاريخ 2 / 152 .\r\n","page_name":" 475 ","page_number":475},
  {"content":"\r\n\r\nخداوند و رسولش ، دوست مىداشتند و مىپسنديدند عمل مىكرد ولى بعدا دگرگون گشت و خداوند نيز وضع او را دگرگون ساخت . حال آيا براى من ممكن است چيزى را كه خداوند عزّ و جل تغيير داده است ، برگردانم ؟ « 1 » ( 1 ) معاويه ، به درخواست وى پاسخ مثبتى نداد و بنا به آنچه مورخان مىگويند : منتظر كشته شدن وى بود تا از خون او ، وسيله‌اى براى دستيابى به حكومت و قدرت بسازد آنجا كه الطاف و مساعدتهاى او را در حق خود و خاندانش ناديده گرفت .\r\n( 2 ) « دكتر محمد طاهر دروش » مىگويد : « اگر در قتل عثمان ، گناهى باشد ، اين گناه بر معاويه است و خون وى بر گردن او و مسئوليتش در آن مورد قابل دفاع نيست ، زيرا وى سزاوارترين مردم به عثمان و مهمترين دولتمردان حكومت وى بود كه او را براى مشاوره در آن امر فراخواند در حالى كه وى باهوشترين هوشمندان بود ، اما نه با رأى خود به ياريش برخاست و نه با سربازانش از او دفاع كرد و همچون ديگران ، منتظر ماند زندگى عثمان كه طولانى شده بود ، به سرآيد و گذاشت تا گذشت ايّام ، سرنوشت او را رقم بزنند و پايان كارش را معلوم نمايند پس اگر براى كسى جايز باشد كه گمانى به على يا طلحه و زبير و ديگران در تقصير نسبت به عثمان ببرد ، معاويه خود مقصر خواهد بود و اگر روا باشد در آنچه پيش آمد ، كسى غير از عثمان ملامت شود ، اين معاويه است كه بايد ملامت گردد . . » .\r\n( 3 ) به هر حال ، وقتى كه معاويه پاسخ دادن به عثمان را به درازا كشاند ، وى نامه‌اى به « يزيد بن كرز » والى اهل شام نوشت و آنها را به رفتن به سوى وى تشويق نمود تا او را از انقلابيون برهانند و هنگامى كه نامه‌اش به آنها رسيد ، براى\r\n\r\n\r\n","description":"","footnote":"\r\n( 1 ) الفتوح 2 / 218 .\r\n","page_name":" 476 ","page_number":476},
  {"content":"\r\n\r\nپاسخ دادن به درخواستش به فرماندهى « يزيد قسرى » شتافتند اما معاويه به او دستور داد تا در « ذى خشب » اقامت نمايند و از آنجا نگذرند . او نيز سپاه را در آن قسمت متوقف ساخت تا اينكه عثمان به قتل رسيد .\r\n( 1 ) عثمان ، نامه‌هاى ديگرى به مردم شهرها و به كسانى كه براى موسم حج به مكه آمده بودند ، نوشت و از آنها خواست تا به ياريش بشتابند اما آنان فراخوانيش را نپذيرفتند ، زيرا از اعمالى كه عثمان مرتكب شده بود ، با خبر بودند .\r\n( 2 )\r\n\r\nمحاصرهء عثمان\r\nانقلابيون ، عثمان را محاصره كردند در حالى كه هيأت مصرى پس از كشف توطئهء خطرناكى كه بر ضد آنها ترتيب يافته بود ، نزد آنان بازگشته بود . آنان عثمان را محاصره كرده و براى سقوط وى شعار مىدادند و از او مىخواستند كه از مقام خود استعفا دهد در حالى كه مروان بن حكم ، آتش انقلاب را در دلهايشان شعله‌ور ساخته بود ، زيرا از بالاى خانه خطاب به آنان گفته بود : « چه مىخواهيد ؟ گويى براى غارت كردن آمده باشيد ، اين چهره‌ها دگرگون شود ، مىخواهيد ملك ما را از دستمان خارج كنيد ، از نزد ما خارج شويد . . . » .\r\nصبر انقلابيون به سر آمده و بر كشتن وى مصمّم شده و بر آن بودند كه بدنش را قطعه‌قطعه كنند و او را نابود سازند .\r\n( 3 ) سخنان مروان به اطلاع امام امير المؤمنين عليه السّلام رسيد و به سرعت نزد عثمان رفت و به او فرمود : « از مروان راضى نشدى و از تو راضى نگشت مگر با منحرف كردن تو از دين و از عقلت ، همچون شتر كاروان كه هركجا كشيده شود\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمىرود ، به خدا قسم ! مروان نه در دينش و نه در جانش ، صاحب‌نظر نيست ، سوگند به خدا ! تو را مىبرد و برنمىگرداند و من بعد از اين براى گله كردن از تو نخواهم آمد ، تو شرف خود را از بين بردى و خود را گرفتار ساختى » .\r\n( 1 ) امام او را گذاشت و از نزد وى رفت . پس « نائله » همسر عثمان ، به امويان گفت : « به خدا قسم ! شما او را مىكشيد و كودكانش را يتيم مىسازيد » .\r\nپس روى به عثمان نمود و او را نصيحت كرد كه از مروان روى گرداند و از او اطاعت نكند . وى به عثمان گفت : تو اگر از مروان اطاعت كنى ، تو را مىكشد » .\r\n( 2 ) انقلابيون او را احاطه نموده ، آب و غذا را از او مانع شدند و وى را محاصره نمودند ، در حالى كه وى بر سياستش اصرار مىورزيد و از آن دست بر نمىداشت . دلها از كينه و دشمنى با وى لبريز گشته بود ، آنجا كه وى بخاطر اطاعت از مروان و تن دادن به خواستهاى بنى اميه ، در حق خويش مرتكب جنايت شده بود .\r\n( 3 )\r\n\r\nيوم الدار « 1 »\r\nآتش انقلاب ، زبانه كشيد و شعله‌هايش فروزان گشت ، زيرا انقلابيون ، خانهء عثمان را محاصره نموده و مروان به سوى آنان خارج شده بود كه « عروة بن شييم ليثى » به سوى وى شتافت و با شمشير بر پشت او زد و او به روى خود بر زمين افتاد و « عبيد بن رفاعهء زرقى » به سوى او رفت و مىخواست با چاقويى سر از تنش جدا سازد ، اما « فاطمه ثقفيه » كه مادر رضاعى او بود ، وى را سرزنش\r\n\r\n\r\n","description":"","footnote":"\r\n( 1 ) يعنى « روز خانه » ، اصطلاحى است در تاريخ براى روزى كه به خانهء عثمان حمله‌ور شدند . ( م )\r\n","page_name":" 478 ","page_number":478},
  {"content":"\r\n\r\nكرد و گفت : « اگر كشتن او را مىخواهى ، وى را كشته‌اى پس گوشتش را مىخواهى چه كنى كه او را سر مىبرى ؟ » و او از وى خجالت كشيد و او را رها كرد و مردم به سوى عثمان پيش رفتند و بر بام خانه راه يافتند و كسى نزد او نبود ، زيرا دلها از او رميده و جانها از وى متنفر شده بودند . او را با سنگ زدند و فرياد كشيدند : « ما تو را با سنگ نمىزنيم ، خداوند تو را مىزند » .\r\nعثمان به آنان پاسخ داد : اگر خداوند مرا مىزد ، از من به خطا نمىرفت .\r\n( 1 ) بعضى از امويان نزد او جمع شده ، از وى دفاع مىكردند و جنگ سختى ميان آنان و انقلابيون روى داد ، در حالى كه « خالد بن عقبة بن ابى معيط » از صحنهء نبرد گريخته بود . « عبد الرحمن بن سيحان » دربارهء او مىگويد :\r\n يلوموننى فى الدار ان غبت عنهم * و قد فر عنهم خالد و هو دارع \r\n« مرا در مورد يوم الدار ملامت مىكنند كه همراهشان نبوده‌ام ، در حالى كه خالد زره بر تن داشت از نزد آنها گريخته بود » .\r\nاز ياران عثمان ، « زياد بن نعيم فهرى ، مغيرة بن اخنس ، نيار بن عبد اللّه اسلمى » و ديگران كشته شده بودند .\r\n( 2 )\r\n\r\nحمله به عثمان\r\nپس از اينكه بنى اميه و خاندان ابى معيط از نزد عثمان فرار كردند ، انقلابيون او را محاصره كرده و جمعى از مسلمين بر او يورش بردند كه در پيشاپيش آنان ، « محمد بن ابو بكر » بود . او با دست خود ، ريش او را گرفت و به او گفت : « اى نعثل ! خداوند تو را رسوا ساخت » .\r\n- من نعثل نيستم ، بلكه بندهء خدا و امير مؤمنان هستم ! - « معاويه و فلان و فلان ، چه سودى به تو رساندند ؟ » .\r\n- اى برادرزاده‌ام ! ريش مرا رها كن ، زيرا پدرت آنچه را گرفته‌اى به دست\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nنمىگرفت .\r\n- « آنچه براى تو دارم از گرفتن ريش تو سخت‌تر است » .\r\n( 1 ) پس پيشانى او را با سرنيزه‌اى كه در دست داشت ، زخمى ساخت و كنانة بن بشر ، سر نيزه‌هايى را كه در دست داشت بالا برد و در بيخ گوش عثمان فرو كرد به طورى كه در حلق وى داخل شد و آنگاه او را با شمشير زد و عمرو بن حمق خزاعى به سوى او برخاست و بر سينه‌اش نشست در حالى كه هنوز رمقى در او بود ، پس وى را نه بار ضربه زد و عمير بن ضابئ دو دنده از دنده‌هايش را شكست و كوشيدند تا سر از تنش جدا كنند كه دو همسرش ، « نائله و دختر شبيبة بن ربيعه » خود را بر او انداختند پس ابن عديس دستور داد او را براى آنها رها كنند « 1 » .\r\n( 2 ) عثمان را تنى بىجان افتاده بر زمين رها كردند و انقلابيون اجازهء دفن او را نمىدادند و « صفدى » گفته است : آنها وى را سه روز بر مزبله‌اى انداختند « 2 » تا وى را تحقير و توهين بيشترى كرده باشند . پس بعضى از خاصان وى با امام امير المؤمنين عليه السّلام سخن گفتند تا در مورد دفن وى نزد انقلابيون وساطت كنند .\r\nامام با آنان سخن گفت و آنان اجازهء دفن عثمان را دادند « 3 » .\r\n( 3 ) « جولد تسهير » دربارهء تدفين وى چنين مىگويد : « جنازهء او را بدون غسل ، بر ( لنگه ) درى گذاشتند به طورى كه سر او به شدت كوبيده مىشد و حاملان آن به سرعت قدم برمىداشتند و در تاريكى شب او را شتابان مىبردند در حالى كه\r\n\r\n\r\n","description":"","footnote":"\r\n( 1 ) العذير 9 / 206 .\r\n( 2 ) تمام المتون ، ص 79 .\r\n( 3 ) حياة الامام الحسن عليه السّلام 1 / 303 .\r\n","page_name":" 480 ","page_number":480},
  {"content":"\r\n\r\nسنگها بر او پرتاب مىشد و نفرينها به دنبالش بود و او را در حش كوكب « 1 » به خاك سپردند و انصار اجازه نداند كه عثمان در مقابر مسلمين دفن شود « 2 » . اما دو غلام او كه همراهش كشته شدند ، آنها را كشيدند و بر تپه‌ها انداختند و سگان آنها را خوردند « 3 » .\r\n( 1 ) بارى ، انقلاب بر ضد عثمان ، انقلابى اجتماعى بود كه دست‌كمى از برجسته‌ترين انقلابات اصلاحگرانه - كه تاريخ آنها را شناخت نداشته و هدف آن پايان دادن به تسلط حاكمان و منع آنان از استبداد در امور مردم و بازگرداندن زندگى اسلامى به مسير طبيعى آن بود .\r\n( 2 )\r\n\r\nپس‌مانده‌هاى حكومت عثمان\r\nحكومت عثمان ، بسيارى از پيامدهاى زشت را به دنبال داشت كه مسلمين به شدت گرفتار آنها شدند ، زيرا آتش فتنه‌ها را در سرتاسر مناطق ، شعله‌ور ساخت و براى مسلمانان ، سختيها و مصيبتهايى را موجب شد كه ما به اختصار ، از حوادث بزرگى كه در نتيجهء حكومت وى بر جهان اسلام عارض شد ، سخن مىگوييم و آنها عبارتند از :\r\n( 3 ) 1 - حكومت عثمان ، بىتوجهى به قانون و راكد نمودن قوهء قضائيه را به عمد موجب شد ، زيرا افراد خاندان اموى در بسيارى از تصرفات و اعمالشان مقررات قانونى را ناديده گرفتند و موضع عثمان در برابر آنها به صورت بى\r\n\r\n\r\n","description":"","footnote":"\r\n( 1 ) « حش كوكب » ، نام باغى براى يهوديان بود كه مردگان خود را در آن به خاك مىسپردند .\r\n( 2 ) العقيدة و الشريعة فى الاسلام ، ص 45 .\r\n( 3 ) حلبى ، سيره .\r\n","page_name":" 481 ","page_number":481},
  {"content":"\r\n\r\nتفاوتى و مسامحه‌گرى جلوه‌گر مىشد و هيچ‌گونه اقدام قاطعى بر عليه آنها اتخاذ نمىكرد ، بلكه كارهاى آنان را تأييد و خطاهايشان را تأويل مىنمود كه مادر مباحث قبلى به اين امر اشاره نموديم و نتيجهء مستقيم آن گسترش هرج و مرج در رفتار و فساد اخلاق و نافرمانى در برابر قانون بود .\r\n( 1 ) 2 - حكومت عثمان ، تصدى حكومت را به عنوان وسيله‌اى از وسايل اصلاح اجتماعى به كار نگرفت ، بلكه آن را وسيله‌اى براى ثروت اندوزى و بهره‌كشى و تسلط بر ملتها قرار داد كه اين امر سبب شد تا بسيارى از گروهها به حكومت به عنوان غنيمت و وسيله‌اى براى بهره بردن از نعمتها و خيرات دنيا بنگرند و اين موضوع موجب شد تا گروهها و افرادى به سوى رسيدن به حكومت و قدرت ، خود را به هلاكت اندازند ، مثلا طلحه ، زبير ، معاويه ، عمرو عاص و ديگران هيچ هدف انسانى يا اجتماعى در تمردشان بر ضد حكومت امام امير المؤمنين عليه السّلام نداشتند ، بلكه آنان در طلب حكومت و خلافت ، سر از پا نمىشناختند و سرپيچى آنان تضعيف روحيهء دين طلبى و تزلزل ايمان در دلها و گسترش احزاب نفع‌پرستانه را به دنبال داشت كه ميان جامعهء اسلامى و حكومت قرآن ، جدايى افكند .\r\n( 2 ) 3 - حكومت عثمان ، طبقه‌اى اشرافى به وجود آورد كه رفاه طلبى و خود بزرگ بينى را گسترش داد و در راه لذت‌جويى و شهوت طلبى ، سر از پا نمىشناخت و از ميان آنها ، خاندانهاى قريشى بودند كه غرق در اموال شدند و در مصرف آنها سرگردان ماندند در زمانى كه طبقات مختلف اجتماعى از تنگدستى و حرمان ، رنج مىبردند و اين امر به قيام مصلح بزرگ ، ابو ذر ، يار رسول اللّه صلّى اللّه عليه و آله بر ضد سرمايه‌دارى قريش منجر شد كه به طور غير مشروع ثروت اندوزى كرده بودند و او ملّى كردن آن را درخواست مىنمود تا به خزانهء مركزى بازگردد و در راه\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nتوسعهء زندگى اقتصادى و بالا بردن درآمد فردى و از بين بردن فقر و نيازمندى همهء بخشهاى اجتماع ، مطابق آنچه اسلام مىخواهد ، انفاق شود .\r\n( 1 ) 4 - حكومت عثمان ، عصبيتهاى قبيله‌اى را كه اسلام با آنها مبارزه كرده بود ، زنده ساخت ، زيرا عثمان براى تقويت خاندان خود و گسترش نفوذ و حمايت از آن در مقابل قانون كوشيد و همهء وسايل قدرت را به آن بخشيد به طورى كه خاندانهاى عربى به شكل‌گيرى گروهى روى آوردند و تعصبهاى جاهلى در فخرفروشى به عظمت پدران و افتخار به اصل و نسبها و ديگر مسائل ، عموميت يافت كه در مباحث اين كتاب به آن خواهيم پرداخت .\r\n( 2 ) 5 - سودجويان ، براى رسيدن به حكومت و تكيه بر قدرت شمشير ، روى آوردند بدون اينكه توجهى به ارادهء امت در بين باشد .\r\n« ژوليوس فلهوزن » مىگويد : « و از آن هنگام است كه شمشير ، حرف آخر را در امر رياست حكومتهاى تئوكراسى دارا شد و باب فتنه گشوده گشت و پس از آن هيچ‌گاه كاملا بسته نگرديد و در آن وقت ، حفظ وحدت در وجود شخص امامى در رأس گروه ، مگر غالبا در ظاهر و به زور و اجبار ، ممكن نبود و حقيقت اين است كه جماعت از هم پاره گشت و به صورت گروهها و احزابى در آمد كه هر كدام مىكوشيد تا قدرت سياسى خود را تحميل نمايد و براى تأييد امام خود بر عليه امامى كه فعلا حاكم بود ، به شمشير دست يازد . . . « 1 » » .\r\n( 3 ) طمع‌ورزيهاى سياسى ، منتشر گشت و سودجويان براى رسيدن به مسند قدرت ، خود را به آب و آتش مىزدند و اين امر به گسترش فتنه و هرج و مرج در همهء مناطق منجر شد .\r\n\r\n\r\n","description":"","footnote":"\r\n( 1 ) تاريخ الدولة العربية ، ص 50 - 51 .\r\n","page_name":" 483 ","page_number":483},
  {"content":"\r\n\r\n( 1 ) 6 - كوس و كرناى خونخواهى عثمان و به‌كارگيرى آن به عنوان شعارى براى فتنه ، خونريزى و تمرد در برابر قانون ، نه تنها از سوى امويان بلكه از سوى همهء گروههايى كه به حكومت طمع مىورزيدند ، همچون طلحه ، زبير ، عايشه و ديگران از كسانى كه به طور مؤثر در قيام بر ضد عثمان مشاركت داشتند و در راه اين طمع‌ورزيهاى كم ارزش ، جويهايى از خونهاى پاك روان ساختند و از دست دادن عزيزان و سوگوارى در جاى جاى ميهن اسلامى گسترده شد .\r\n( 2 ) اينها بعضى از پيامدهاى حكومت عثمان است كه بدون شك ، تأثيرى عميق در دگرگونى حوادث داشت و جامعه را به سوى طمع‌ورزيهاى سياسى و گسترش فرصت طلبى و قدرت‌جويى به شكلى فاجعه‌آميز ، سوق داد كه به مبارزه‌اى شديد بر سر قدرت انجاميد و حكومت دينى را به سلطنتى ، تغيير داد و اعتنايى به امور اسلام و اجراى اهداف آن نداشت . و نيز ميان مسلمين و اهل بيت عليهم السّلام جدايى افكند ، آنها كه پيامبر صلّى اللّه عليه و آله بر امامت آنان به نص تأكيد نمود و امت را به پيروى از آنان سفارش فرمود كه آن قدسيت اهل بيت ، به شكلى آشكار درهم كوبيده شد و قدرتهاى حاكمى كه پس از حكومت خلفا پديد آمدند ، در پاره پاره كردن بدنها و سركوبى آنان پرداختند و در مورد آنها خويشاوندى پيامبر صلّى اللّه عليه و آله را كه بيش از هر چيزى شايستهء رعايت است ، مورد توجه قرار ندادند .\r\n( 3 ) در اينجا يك مطلب باقى مانده و آن اين است كه امام حسين عليه السّلام در روزگار عثمان در عنفوان جوانى بود و مورخان مىگويند كه آن حضرت به سپاه اسلامى كه براى فتح طبرستان در سال 30 هجرى به فرماندهى « سعيد بن عاص » مىرفت ، پيوست و آن سپاه به خوبى عمل كرد و خداوند فتح و ظفر نصيبش\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nساخت و پيروزمند مراجعت نمود « 1 » ، ولى اشارهء ديگرى در مورد امام حسين عليه السّلام در آن دوره به نظر ما نرسيده و شايد سبب اين باشد كه خاندان نبوى از جبههء مخالف حكومت عثمان بود و نقش مؤثرى در انتقاد از سياست وى ايفا كرد و عثمان جام غضبش را بر ياران امام امير المؤمنين عليه السّلام همچون ابو ذر ، عمار و ابن مسعود ، فرو ريخت و در ستم و آزار آنان كوشيد و امام حسين عليه السّلام آن حوادث هولناك را مىديد و دردهايى بر دردهاى او افزود و حقيقت اجتماع و جهت‌گيريهايش را به وى شناساند .\r\n( 1 ) بعضى از مورخان ادعا كرده‌اند كه امام حسن و امام حسين عليهما السّلام از عثمان دفاع كردند هنگامى كه انقلابيون او را در محاصره گرفته بودند . و ما به صورتى موضوعى ، عدم صحت اين امر را در كتابمان « حياة الامام الحسن عليه السّلام » مدلل ساختيم . و در اينجا سخن از حكومت عثمان پايان مىيابد .\r\n\r\n\r\n","description":"","footnote":"\r\n( 1 ) طبرى ، تاريخ 4 / 269 . العبر 2 / 135 ، ولى صاحب فتوحات اسلامى ، پيوستن امام حسين عليه السّلام به آن سپاه را ذكر ننموده است .\r\n","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\n( 1 )\r\n\r\nروزگار حضرت امام امير المؤمنين عليه السّلام\r\nانقلاب بر عليه عثمان ، پيروزى عظيمى را براى مسلمين محقق ساخت ، زيرا بهره‌كشى و بازى با مقدرات امت را پايان داد و فريبكارى و ظلم اجتماعى را نابود كرد و تخت حكومت طاغوت را درهم كوبيد و براى امت ، مهمترين چيزى را كه از جهت تحقق عدالت ، رفاه و امنيت ، انتظار داشت ، به بار آورد .\r\n( 2 ) آن انقلاب ، مسائل سرنوشت‌ساز امت را در نظر داشت كه مهمترين آنها نامزد كردن حضرت امام امير المؤمنين عليه السّلام براى منصب حكومت بود . و مورخان مىگويند كه انقلابيون و ديگر نيروهاى مسلّح ، پيرامون امام جمع شدند و براى زنده ماندنش شعار مىدادند و فرياد مىكشيدند : « لا امام لنا غيرك ، جز تو ، ما را امامى نيست » .\r\n( 3 ) طبقات مختلف مردم ، دريافتند اين امام است كه آرزوها و اهداف آنان را محقق مىسازد و كرامتشان را به آنها بازمىگرداند و در سايهء حكومت آن حضرت از آزادى ، مساوات و عدالت برخوردار خواهند بود و لذا بر انتخاب آن حضرت و سپردن امور خلافت به دست ايشان ، اصرار ورزيدند .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n( 1 )\r\n\r\nدلتنگى و سكوت امام عليه السّلام\r\nامام ، با دلتنگى و سكوت و عدم رضايت به خلافت ، با انقلابيون رو به رو شد ، زيرا از حوادث سهمگينى كه در صورت پذيرش خلافت آنان ، با آنها رو به رو مىشد ، آگاه بود ، از آن جهت كه احزاب سودپرست كه حكومت عثمان آفريده بود ، خيانت را طعمهء خود ساخته و طمع‌ورزيها و منافع شخصى را جامهء خود ساخته بودند و آنها در برابر آن حضرت ، خواهند ايستاد و در مبارزهء با وى و ممانعت از انجام برنامه‌هاى سياسيش در جهت تحقق عدالت و پايان دادن به ستم ، خواهند كوشيد .\r\nامام ، با صداى رسا به جمعيت انبوه مردم كه در اطراف آن حضرت جمع شده بودند ، مخالفت كاملش را با خلافت آنان اعلام كرد و فرمود :\r\n« من نيازى به مطلب شما ندارم ، هر كس را برگزينيد به آن راضى مىشوم . . . » .\r\n( 2 ) امام ، نيازى به خلافتشان نداشت ، زيرا آن حضرت در انديشهء به دست آوردن چيزى خاص براى خود و يا خاندان خويش نبود ، بلكه به نتيجه رسيدن اهداف امت و بازگرداندن حيات اسلامى به مسير طبيعى آن را مدّ نظر داشت .\r\nانبوه جمعيّت مردم بر انتخاب آن حضرت اصرار ورزيده گفتند : « ما جز تو كسى را بر نمىگزينيم . . . » .\r\n( 3 ) امام ، اعتنايى به آنان نكرد و بر امتناع و عدم پذيرش اصرار ورزيد ولى انقلابيون كسى را شايستهء ادارهء امور امت به غير از امام كه همهء صفات رهبرى در او جمع بود ، نيافتند . او كه در راه حق ، صلابت داشت و قدرت تحمل مسئوليت را دارا بود ، بنابراين ، بر انديشهء خود در نامزدى آن حضرت براى خلافت ، پاى فشردند .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n( 1 )\r\n\r\nكنگرهء نيروهاى مسلّح\r\nنيروهاى مسلح پس از آنكه امام از پذيرش درخواست آنان امتناع ورزيد ، كنگرهء خاصى برپا نموده ، به بررسى حوادث خطيرى كه در صورت باقى ماندن امت بدون امام ، در برابر آن خواهد بود ، پرداختند و مقرر نمودند كه اهل مدينه را حاضر كنند و آنها اگر امامى را براى مسلمين انتخاب نكنند با قدرت اسلحه تهديد كنند ، هنگامى كه حاضر شدند به آنان گفتند :\r\n« شما اهل شورا هستيد و شما امامت را منعقد مىسازيد و حكم شما بر امت رواست پس ، مردى را در نظر بگيريد كه او را منصوب سازيد و ما پيرو شما هستيم و ما امروز را به شما مهلت مىدهيم كه به خدا سوگند اگر اين كار را انجام ندهيد ، على ، طلحه و زبير را خواهيم كشت كه بسيارى از مردم قربانى اين امر خواهند بود . . . « 1 » .\r\n( 2 ) مدنيها پريشان گشته و هراس بر آنان چيره گشت و سخت سرگردان ماندند ، پس به سوى امام شتافتند در حالى كه فرياد مىزدند : « بيعت ! بيعت ! . . .\r\nآيا نمىبينى كه بر سر اسلام چه آمده و از دست فرزندان روستاها چه بلايى بر ما آمده است ؟ » امام با اصرار بر عدم پذيرش به آنها فرمود : « مرا بگذاريد و غير از مرا بجوييد . . . » .\r\n( 3 ) و آنان را از حوادث سهمگينى كه در صورت قبول خلافت با آنها مواجه خواهد شد ، با خبر ساخت و فرمود : « اى مردم ! ما در برابر امرى هستيم كه آن را چند وجه باشد و آن را حالتهايى است كه نه دلها بر آن پايدار بماند و نه خردها بر\r\n\r\n\r\n","description":"","footnote":"\r\n( 1 ) ابن اثير ، تاريخ 3 / 192 .\r\n","page_name":" 489 ","page_number":489},
  {"content":"\r\n\r\nآن ايستادگى خواهند داشت . . . « 1 » .\r\n( 1 ) ولى آن جمعيت فراوان توجهى به گفتار آن حضرت ننموده و گرداگرد او فراهم گشتند و فرياد زدند : « امير المؤمنين ! امير المؤمنين ! » « 2 » .\r\nاصرار مردم بر آن حضرت و فشار آوردن آنان بر او بيشتر شد و او به صراحت ، واقعيت امر را براى آنان بيان كرد تا كاملا آگاه باشند ، پس فرمود : « اگر من از شما بپذيرم ، شما را با آنچه مىدانم پيش خواهم برد و اگر مرا رها كنيد ، من همچون فردى از شما هستم . همانا من شنواترين و فرمانبرترين شما خواهم بود براى هر كسى كه او را بر خودتان بگماريد . . . » .\r\n( 2 ) حضرت ، براى آنها بيان كرد كه اگر رهبرى آنها را عهده‌دار شود ، در ميان آنان به حق و عدالت رفتار خواهد كرد و با هيچ انسانى بخاطر دوستى يا سازش ، رفتار خاصى نخواهد داشت و از آنها خواست تا شخصى ديگر را بجويند ولى آنان بر او اصرار ورزيده فرياد كشيدند : « ما از تو دور نمىشويم تا اينكه با تو بيعت نماييم . . . » .\r\n( 3 ) مردم بر او ازدحام نموده از هر طرف بر او فراهم آمدند و از او مىخواستند خلافتشان را بپذيرد و آن حضرت اصرار و ازدحام آنان را چنين توصيف مىنمايد : « ديدم كه مردم همچون يال كفتار « 3 » از هر سوى بر من فراهم آمدند تا آنجا كه حسنين به زير پاها رفتند و دو سوى من زخمى شد و آنان همچون گلهء گوسفندان در اطراف من جمع شدند » .\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 1 / 181 .\r\n( 2 ) انساب الاشراف 5 / 7 .\r\n( 3 ) « يال كفتار » ، موى فراوانى است كه بر گردن كفتار مىرويد كه براى كثرت ازدحام به آن ، مثل زده مىشود .\r\n","page_name":" 490 ","page_number":490},
  {"content":"\r\n\r\n( 1 )\r\n\r\nپذيرش امام عليه السّلام\r\nامام ، چاره‌اى از قبول خلافت نداشت از خوف اينكه مبادا پليدى از بنى اميه به سوى آن بجهد و لذا خود دربارهء آن چنين مىفرمود : « به خدا قسم ! به سوى آن [ يعنى خلافت 
  ] اقدام ننمودم مگر از ترس اينكه بزى از بنى اميه بر امت بجهد و كتاب خداى عز و جل را بازيچه قرار دهد . . . » « 1 » .\r\nضرورت و ترس بر اسلام ، آن حضرت را به قبول خلافت فراخواند ، خلافتى كه جز اقامهء حق و نابودى باطل ، هدفى در آن نداشته است ، زيرا فرزند ابو طالب ، آن پرچمدار عدالت در اسلام ، از عاشقان حكومت و قدرت نبود و نه از كسانى كه حكومت را براى بهره بردن از خيرات آن مىخواستند ، او فرزند وحى بود كه در همهء مراحل زندگيش ، زهد خود را نسبت به دنيا و دوريش از همهء خواسته‌هاى دنيا را به اثبات رسانده بود .\r\n( 2 )\r\n\r\nبيعت\r\nمردم در مسجد بزرگ ، جمع شدند و با بىصبرى منتظر بودند كه شايد امام خواستهء آنان را بپذيرد .\r\nامام ، در حالى كه باقيماندهء پاك از صحابهء پيامبر صلّى اللّه عليه و آله در اطرافش بودند ، پيش آمد و با موجى از شعارهاى موافق ، رو به رو شد كه علاقهء شديدشان را به قبول رهبرى مسلمين از سوى آن حضرت نشان مىداد . امام بالاى منبر رفت و خطاب به آن جمع عظيم چنين فرمود :\r\n\r\n\r\n","description":"","footnote":"\r\n( 1 ) انساب الاشراف ، ج 1 ، ق 1 ، 157 .\r\n","page_name":" 491 ","page_number":491},
  {"content":"\r\n\r\n( 1 ) « اى مردم ! اين امر شما ، هيچ كس را حقى در آن نيست مگر آنكه شما او را امارت داده باشيد و ما ديروز در حالى از هم جدا شديم كه من خواهان امرتان نبودم ولى شما نپذيرفتيد جز اينكه من بر شما ( حاكم ) باشم ، ولى من حق ندارم بر خلاف شما درهمى را بگيرم پس اگر بخواهيد من براى شما مسئوليت مىپذيرم و گرنه ، من كسى را مؤاخذه نمىكنم » .\r\n( 2 ) امام ، سياست مالى روشن خود را مشخص ساخت ، زيرا وى در اموال دولت به شدّت احتياط مىكرد و هيچ چيزى از آنها را به خود اختصاص نمىداد و درهمى را براى منافع و امور خاصهء خود مصرف نمىنمود . و آن حضرت به كسانى اشاره مىكرد كه در اموال خزانهء مركزى ، غوطه‌ور شدند ، در زمان حكومت ساقط شده كه اموال را غارت نمودند و آنها را به ناحق تصاحب كردند و اينكه اگر بنا باشد آن حضرت زمام امور مسلمين را در دست بگيرد ، آن گروه ، از آن اموال ، محروم خواهند شد و با آنها همچون ديگر افراد ملت برخورد مىشود و اموال ، آن گونه كه خدا مىخواهد به امت بازمىگردد نه براى حكّام .\r\n( 3 ) شعارها از اطراف مسجد بلند شد كه اصرار كامل خود را بر انتخاب آن حضرت اعلام مىداشتند و يك صدا مىگفتند : « ما همان گونه هستيم كه ديروز از تو جدا شديم . . . » .\r\nآنگاه جمعيت ، چون موجى خروشان براى بيعت به پيش آمدند و طلحه با دست چلاقش - كه به سرعت عهد خدا را شكست - پيش آمد و بيعت كرد و امام را در دل احساسى نامطمئن پيش آمد و فرمود : « زود باشد كه پيمان‌شكنى نمايد « 1 » » .\r\n( 4 ) مردم ، همچنان با امام بيعت مىكردند و آنها در حقيقت با خدا و پيامبرش\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 376 ( چاپ سوم ) .\r\n","page_name":" 492 ","page_number":492},
  {"content":"\r\n\r\nبيعت مىكردند ، نيروهاى مسلّح از مصريان و عراقيها نيز با آن حضرت بيعت كردند و عربهاى مناطق ، اصحاب بدر ، مهاجران و انصار عموما با حضرت بيعت كردند و هيچ يك از خلفا چنين بيعتى شامل و گسترده نداشته‌اند و شاديها و شادمانيها عموم مسلمين را در بر گرفت چنانچه امام ، درجهء شادمانى و سرور مردم را از بيعت با حضرتش چنين توصيف مىفرمايد :\r\n( 1 ) « شادمانى مردم از بيعتشان تا بدان پايه بود كه خردسالان به آن شاد گشتند و بزرگسالان به سوى آن شتافتند و بيماران براى رسيدن به آن ، خود را به زحمت انداختند و زنان براى آن ، پاى از خانه بيرون نهادند » .\r\nمسلمين ، به اين بيعت شاد گشتند ، زيرا اهدافشان را محقق مىساخت و آنچه را از عزت و كرامت در نظر داشتند ، برايشان فراهم مىساخت . بيعت آن حضرت در روز شنبه يازده شب از ذيحجه ( سال 35 ه ) مانده ، صورت گرفت « 1 » .\r\n( 2 ) بزرگان صحابه در برابر گروههاى عظيم امت ، حضور يافتند و تأييد شامل و پشتيبانى كامل خود را از حكومت امام اعلام داشتند كه اين مطلب را به صورتى مفصل در كتابمان « حياة الامام الحسن عليه السّلام » بيان كرده و نيز در آن كتاب ، شرحى از ورود هيأتهايى كه براى مشاركت در شادمانى مسلمين از بيشتر مناطق اسلامى آمده و پشتيبانى خود را از بيعت با امام اعلام نموده بودند ، بيان داشته‌ايم .\r\n( 3 )\r\n\r\nپاكسازى دستگاه حكومت\r\nنخستين اقدام امام بلا فاصله پس از تصدى منصب رياست دولت ، معزول ساختن واليان عثمان بود كه دستگاه حكومتى را براى منافع ويژهء خود به كار\r\n\r\n\r\n","description":"","footnote":"\r\n( 1 ) انساب الاشراف 5 / 22 .\r\n","page_name":" 493 ","page_number":493},
  {"content":"\r\n\r\nگرفته و از اختلاس بيوت مال ، ثروتى فراوان اندوخته بودند . ( 1 ) آن حضرت ، معاوية بن ابى سفيان را معزول نمود . مورخان مىگويند : جمعى از مخلصان به آن حضرت پيشنهاد كردند كه تا استقرار اوضاع سياسى ، وى را در منصبش باقى گذارد و سپس معزول نمايد ، ولى امام خوددارى كرد و اعلام نمود كه اين امر ، سازشكارى در دين است و آن چيزى بود كه وجدان زندهء آن حضرت ، نمىپذيرفت راهى را بر گزيند كه او را از حق دور سازد و اگر او را يك ساعت باقى مىگذاشت ، به معناى تزكيهء او و اقرار به عدالت و صلاحيتش براى حكومت مىبود .\r\nامام در ايام حكومتش ، دقت ، مواظبت و احتياط شديدى به كار مىبرد و بنابراين از همهء انواع سياست مبتنى بر حيله و نيرنگ ، دورى جست .\r\n( 2 )\r\n\r\nملّى كردن اموال اختلاس شده\r\nپرچمدار عدالت اسلامى ، به اقامهء حكم خدا در سرتاسر دولت اسلامى و بر افراشتن پرچم حق پرداخت و دستور قاطع خود را مبنى بر ملّى كردن اموال اختلاس شده كه حكومت ساقط شده آنها را غارت كرده بود ، صادر فرمود و مقامات اجرايى ، اموالى را كه عثمان به خويشاوندان خود بخشيده و آنها را كه خود در اختيار گرفته بود ، به دست گرفتند و اموال حتى شمشير و زره وى نيز مصادره گرديد و امام آنها را به بيت المال افزود و بدين گونه به بازى حكّام و مسئولان ، در سر نوشت امت پايان داد .\r\n( 3 ) بنى اميه به شدت پريشان گشتند و به انتقاد از امام پرداختند . « وليد بن عتبه » در سرزنش و انتقاد از بنى هاشم مىگويد :\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n بنى هاشم ردوا سلاح ابن اختكم * و لا تنهبوه لا تحل مناهبه\r\nبنى هاشم كيف الهوادة بيننا * و عند على درعه و نجائبه\r\nبنى هاشم كيف التودد منكم * و بزّ ابن اروى فيكم و خرائبه\r\nبنى هاشم الا تردوا فاننا * سواء علينا قاتلاه و سالبه\r\nبنى هاشم انا و ما كان منكم * كصدع الصفا لا يشعب الصدع شاعبه\r\nقتلتم اخى كيما تكونوا مكانه * كما غدرت يوما بكسرى مرازبه \r\n« اى بنى هاشم ! سلاح خواهرزاده‌تان را برگردانيد و آن را غارت نكنيد كه غارتش روا نباشد » .\r\n« اى بنى هاشم ! چگونه ميان ما آرامش برقرار شود در حالى كه جامه‌ها و اسبهايش نزد على هستند ؟ » .\r\n« اى بنى هاشم ! چگونه با شما دوستى كنيم در حالى كه جامه‌ها و جنگ‌افزارهاى فرزند اروى ( عثمان ) نزد شما هستند ؟ » .\r\n« اى بنى هاشم ! اگر بر نگردانيد ، در آن صورت قاتلان و غارت‌كننده‌اش نزد ما يكسان خواهند بود » .\r\n« اى بنى هاشم ! ما در برابر آنچه انجام داديد همچون شكاف سنگ هستيم كه شكاف ، شكافنده‌اش را در نمىيابد » .\r\n« برادرم را كشتيد تا به جايش نشينيد ، آن گونه كه مرزبانان كسرى ، روزى به وى خيانت كردند » .\r\n( 1 ) اين ابيات ، كينه و دشمنى را كه جان امويان از آن پر بود ، نشان مىدهد ، زيرا آنها معتقد بودند كه امام ، خود جنبش قيامى كه حكومت عثمان را سرنگون كرد ، به وجود آورده بود و آنها از هاشميان مىخواستند كه شمشير عثمان ، زره و ديگر داراييهايش را كه حكومت امام مصادره نموده بود ، بازگردانند و اين شعر\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمشهور گشت و در انجمنها خوانده مىشد و مردم آن را حفظ كردند كه « عبد اللّه ابى سفيان بن حارث » آن را با ابياتى پاسخ گفت كه از جملهء آنهاست :\r\n فلا تسألونا سيفكم ان سيفكم * اضيع و القاه لدى الروع صاحبه\r\nو شبهته كسرى و قد كان مثله * شبيها بكسرى هديه و ضرائبه « 1 » \r\n« شمشيرتان را از ما نخواهيد كه شمشيرتان نابود شد و صاحب آن در هنگام ترس ، آن را افكنده بود » .\r\n« او را به كسرى تشبيه كردى و او واقعا شبيه كسرى بود ، هم راه و روشش و هم مالياتش » .\r\n( 1 ) اين شاعر ، شخصيت عثمان را مورد انتقاد قرار داده و او را به سستى متهم كرد چرا كه هنگام ترس در وقت حملهء انقلابيون ، از خود دفاع نكرد و هيچ نقشى در حمايت و دفاع از خود نداشته ، بلكه خود را تسليم شمشيرهاى انقلابيون نمود تا اينكه بدنش را پاره پاره كردند .\r\n( 2 )\r\n\r\nوحشت قريشيان\r\nقبايل قريش به وحشت افتاده و مضطرب گشتند ، زيرا مطمئن شدند كه امام ، اموالى را كه عثمان به ناحق بر آنها بخشيده بود ، مصادره خواهد نمود و « عمرو بن عاص » نامه‌اى به معاويه نوشت كه در آن آمده بود : « هر چه مىخواهى انجام ده آنگاه كه فرزند ابو طالب ، تو را از هر مالى كه در اختيار دارى ، پوست خواهد كند آن طور كه از عصا پوستش كنده مىشود . . . « 2 » » .\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 1 / 385 ( چاپ دوّم ) .\r\n( 2 ) الغدير 8 / 288 .\r\n","page_name":" 496 ","page_number":496},
  {"content":"\r\n\r\n( 1 ) قريش ، بر ثروت‌هاى خويش خوف كرد و بر نفوذ و جايگاه خويش مىترسيد ، زيرا امام را مىشناخت و برنامه‌هاى او را كه هدفش اقامهء حق و عدل و از بين بردن امتيازات غير مشروع بود ، مىدانست و اينكه با آنها همچون ديگر افراد ملت رفتار خواهد نمود و لذا كينه‌هاى شديد خود را بر ضد حكومت آن حضرت آشكار كرد . و ابن ابى الحديد ، درجهء پريشانى و اضطراب آنان را چنين توصيف كرده است :\r\n( 2 ) « گويى همان حالتش را داشت اگر روز وفات ابن عمش ، خلافت به او مىرسيد كه آنچه را جانها داشتند ، اظهار نمودند و آنچه را در دلها داشتند ، آشكار كردند ، حتى هم‌پيمانان قريش ، نوجوانان و جوانان ، آنها كه كارهاى او را نديده و برخوردهايش با گذشتگان و پدرانشان را مشاهد نكرده بودند ، كارى كردند كه اگر گذشتگانشان زنده مىبودند ، از انجام آن كوتاه مىآمدند . . . » « 1 » .\r\n( 3 ) حسد ، دلهاى قريشيان را مىخورد و كينه‌ها ، وجدانهايشان را مىشكافت و آنها به اعلام عصيان و سركشى بر ضد حكومت امام شتافتند و مادر مباحث آينده به اين امر خواهيم پرداخت .\r\n( 4 )\r\n\r\nاندوههاى امام عليه السّلام\r\nامام ، از دست خاندانهاى قرشى ، سختيها كشيد و انواع محنتها و گرفتاريها را در همهء مراحل زندگيش از آنها متحمّل شد . آن حضرت عليه السّلام مىفرمايد : « قريش در خردسالى ، مرا ترساند و در بزرگسالى ، با من دشمنى كرد تا اينكه خداوند پيامبرش را فرا خواند و آن وقت ، آن مصيبت عظيم پيش آمد\r\n\r\n\r\n","description":"","footnote":"\r\n( 1 ) شرح نهج البلاغه .\r\n","page_name":" 497 ","page_number":497},
  {"content":"\r\n\r\nو خداوند بر آنچه مىگوييد ، يارى دهنده است « 1 » » .\r\n( 1 ) امام عليه السّلام در نامهء خود به برادرش عقيل از اجماع آنان بر جنگ با آن حضرت سخن گفته است ، آن گونه كه بر جنگ با رسول خدا صلّى اللّه عليه و آله اجماع كرده بودند . آن حضرت مىفرمايد : « بگذار قريش در گمراهى و تباهى به سر برند و در سرگردانى بمانند ، زيرا آنها پيش از من به جنگ با رسول خدا صلّى اللّه عليه و آله اجماع نمودند ، قريش را به جاى من پاداش‌دهندگان ، پاداش دهند كه آنان مرا قطع رحم نمودند و قدرت برادرم را به ناحق از من گرفتند . . . « 2 » » .\r\n( 2 ) امام ، اعتنايى به آنان ننمود و به پىريزى پايه‌هاى سياست عادلانهء خود پرداخت تا براى امت ، اميدهايش را در عدالت اجتماعى محقق سازد . آن حضرت ، تصميم گرفت تا با آنان مقابله به مثل نمايد و اگر آنان نافرمانى كنند و دست به ستمكارى زنند ، ضربات مهلكى بر آنها وارد سازد . آن حضرت عليه السّلام مىفرمايد : « مرا با قريش چه باشد ، آنان را در حالى كه كافر بودند ، كشتم و آنان را اگر به باطل گرويده باشند خواهم كشت ، به خدا قسم ! باطل را خواهم شكافت تا حق از پهلويش آشكار شود ، پس به قريش بگو تا فريادهايش را سر دهد « 3 » » .\r\n( 3 ) قريش ، براى خاموش كردن نور خدا و نابود كردن اصول اسلامى ، كوشيد و با تمام نيروهايشان به جنگ با امام و سرنگونى حكومتش تلاش كردند همان گونه كه پيش از آن براى جنگ با رسول خدا صلّى اللّه عليه و آله و نابودى رسالت اسلام ، كوشيده بودند .\r\n\r\n\r\n","description":"","footnote":"\r\n( 1 ) شرح نهج البلاغه 4 / 108 .\r\n( 2 ) شرح نهج البلاغه 16 / 148 .\r\n( 3 ) حياة الامام الحسن عليه السّلام 1 / 382 .\r\n","page_name":" 498 ","page_number":498},
  {"content":"\r\n\r\n( 1 )\r\n\r\nسياست امام عليه السّلام\r\nهيچ حاكم سياسى و يا مصلح اجتماعى را نمىشناسم كه عدالت را با همهء ابعاد و مفاهيمش ، اساس كار خود قرار داده باشد ، آن گونه كه امام امير المؤمنين عليه السّلام عمل كرده بود ، زيرا آن حضرت ، بناى حكومت خود را بر حق خالص و عدالت محض قرار داد و منافع مظلومان و ستمديدگان را به اختلاف مليتها و ديانتهايشان مورد عنايت قرار داد و خويشتن را در راه گسترش انواع عدالتها و مساواتها به رنج و زحمت افكند ، زيرا آن حضرت بر هر امرى در بخشهاى مختلف حكومتش ، نظارت داشت و همهء امور مردم را زير نظر داشت و دربارهء بينوايان و ناتوانان در همهء مناطق دولت گسترده‌اش بسيار مىانديشيد و بر آن بود تا در سختى زندگى و ناملايمات پوشاك با آنان مشاركت داشته باشد و لذا با روزهء روز ، شب را نيز به صبح مىرساند تا شايد در حجاز يا يمامه كسى باشد كه چيزى براى خوردن و اميدى براى سير شدن نداشته باشد و براى همين بود كه بر خود سخت گرفت و همهء متاعهاى زندگى را بر خود حرام كرد و خويشتن را با سختى و محروميت ، آشنا ساخت و انديشهء تابناك و ضمير زنده‌اش را براى خوشبختى مردم و گسترش آسايش و رفاه ، به كار گرفت . . . كه اشاره‌اى موجز به سياست آن حضرت ، در پى مىآيد .\r\n( 2 )\r\n\r\nسياستهاى مالى امام على عليه السّلام\r\nسياست مالى كه امام عليه السّلام در پيش گرفت ، ادامهء سياست پيامبر بزرگ صلّى اللّه عليه و آله بود كه به بهبودى زندگى اقتصادى و پيشرفت زندگى عامهء مردم در همهء مناطق كشور اهميت مىداد تا جايى كه فقير ، بينوا يا نيازمندى باقى نماند و اين كار با\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nتقسيم عادلانهء ثروتهاى امت ميان همهء طبقات مردم صورت مىگرفت كه نمودهاى آن سياست خلّاق اقتصادى عبارتند از :\r\n( 1 ) 1 - مساوات در تقسيم و بخشش كه هيچ كس را برترى يا امتيازى نباشد بلكه همگى در وضعى برابر باشند كه هيچ برترى بر مهاجران بر انصار و نه براى خاندان پيامبر صلّى اللّه عليه و آله و همسرانش بر ديگران نباشد و نه براى عرب بر غير عرب و امام اين مورد را به اجماع مورخان ، به صورتى دقيق و فراگير ، انجام داد و در بخشش ميان مسلمين ، مساوات را برقرار كرد و هيچ قومى را بر ديگران برترى نداد . به طورى كه بانويى قريشى از حجاز وارد شد و تقاضاى افزايش سهميهء خود را نمود و قبل از اينكه به آن حضرت برسد ، پير زنى ايرانى را ديد كه در كوفه اقامت داشت و از او در مورد سهميه‌اش پرسيد و دريافت كه با سهميهء خود او برابر است ، پس او را گرفت و نزد آن حضرت برد و فرياد كشيد : آيا اين عادلانه است كه ميان من و اين كنيز فارسى برابرى نمايى ؟ ! ( 2 ) امام ، نگاهى بر او افكند و سپس مشتى خاك برداشت و به آن نگاه مىكرد و در دست خويش زير و رو مىكرد در حالى كه مىگفت : « هيچ قسمتى از اين خاك ، از قسمت ديگرش برتر نبوده است » . سپس سخن خداى تعالى را تلاوت فرمود :  إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  .\r\n« ما شما را از مرد و زنى آفريديم و شما را ملتها و قبايلى قرار داديم تا بدانيد كه گرامىترين شما نزد خداوند ، باتقواترين شماست » .\r\n( 3 ) اين عدالت در توزيع ، خشم سرمايه داران از قريش و ديگران را برانگيخت و آنان خشمشان را بر امام اعلام نمودند و جمعى از يارانش به سوى آن حضرت شتافتند و از آن حضرت خواستند تا از سياستش عدول كند ، اما آن\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nحضرت به آنان پاسخ داد :\r\n« آيا از من مىخواهيد كه پيروزى را از ستم بر زير دستانم بجويم ، به خدا قسم ! مادام كه شب‌زنده‌داران به يكديگر قصهء شب گويند و ستارگان در آسمان بدرخشند ، چنين نكنم ، اگر مال از آن من بود ، ميان آنان به مساوات عمل مىكردم ، پس چگونه باشد در حالى كه اين مال ، از آن خداست ! همانا بخشيدن مال به ناحق ، تبذير و اسراف است كه صاحبش را در دنيا بلند مرتبه مىسازد و در آخرت فرو مىاندازد و نزد مردم ، گراميش مىسازد و نزد خداوند ، خوارش مىگرداند . . . « 1 » » .\r\n( 1 ) هدف امام ، در سياست ماليش ، ايجاد جامعه‌اى بود كه سرمايه‌دارى در آن طغيان نكند و بحرانهاى اقتصادى در آن پيش نيايد و جامعه با هيچ محروميت يا سختى در امرار و معاش ، مواجه نشود .\r\nاين سياست درخشان ، ريشه گرفته از حقيقت و هدايت اسلام ، به گردآورى نيروهاى ستمكار بر ضد اسلام انجاميد تا به گسترش هرج و مرج و اضطراب در شهرها بكوشند و از اين طريق ، سعى كنند تا حكومت امام را سرنگون نمايند . . .\r\n( 2 ) « مدائنى » معتقد است كه از مهمترين علل سستى عربها در همراهى با امام ، اين بود كه آن حضرت از اصل مساوات پيروى مىكرد و در سهميه‌هاى بخشش ، هيچ شريفى را بر وضيع و هيچ عربى را بر غير عرب برترى نمىداد . « 2 »\r\nبينى آن طاغوتها از سياست امام ورم كرده بود ، سياستى كه موانع را درهم\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 4 / 76 .\r\n( 2 ) ابن ابى الحديد ، شرح نهج البلاغه 1 / 180 .\r\n","page_name":" 501 ","page_number":501},
  {"content":"\r\n\r\nشكسته و نظام طبقاتى را ملغا ساخته و ميان همهء فرزندان اسلام نه تنها در بخشش بلكه در همهء حقوق و واجبات ، برابرى كرده بود .\r\n( 1 ) 2 - انفاق براى پيشرفت زندگى اقتصادى و ايجاد پروژه‌هاى كشاورزى و اقدام به ازدياد محصول كشاورزى كه ستون فقرات اقتصاد عمومى در آن روزگار بوده و امام ، در فرمانش به مالك اشتر ، بر رعايت اصلاح زمين قبل از گرفتن خراج از آن تأكيد مىفرمايد ، آنجا كه آن حضرت عليه السّلام مىفرمايد :\r\n« و نظر تو در آباد كردن زمين بيش از نظر تو در گرفتن خراج از آن باشد ، زيرا آن بدون آبادانى به دست نمىآيد و هر كس خراج را بدون آباد كردن بخواهد ، سرزمينها را خراب و بندگان را هلاك مىسازد و كار او جز مدتى اندك پايدار نماند . . . » « 1 » .\r\n( 2 ) مهمترين چيزى كه امام در سياست اقتصاديش بدان توجه داشت ، بالا بردن درآمد فردى و نشر رفاه و آسايش به صورتى شامل در همهء مناطق جهان اسلام بود و نامه‌هاى آن حضرت به واليانش توجه به اين قسمت را نمايان مىسازد ، زيرا آن حضرت لزوم انفاق در راه گسترش اقتصاد عمومى را به آنان تأكيد مىفرمود تا هيچ‌گونه شبحى از فقر و محروميت در كشور باقى نماند .\r\n( 3 ) 3 - به خود اختصاص ندادن هيچ چيزى از اموال دولت ، زيرا امام در اين مورد ، به شدت ، دقت و احتياط مىنمود و منابع اسلامى ، نمونه‌هاى فراوانى از احتياط شديد آن حضرت را ثبت نموده‌اند از جمله آنكه برادرش « عقيل » بر او وارد شد و در خواست نمود كه مالى به او ببخشد و زندگيش را سرو سامان دهد .\r\n( 4 ) امام به وى فرمود : « آنچه در بيت المال است ، متعلق به مسلمين مىباشد\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 3 / 96 .\r\n","page_name":" 502 ","page_number":502},
  {"content":"\r\n\r\nو هيچ كس حق ندارد چيزى كم يا زياد از آن بردارد و اگر چيزى به او ببخشد ، اختلاس كرده است » ، ولى عقيل اين مطلب را نفهميد و بر آن حضرت الحاح كرد و در مطالبهء از آن حضرت بسيار كوشيد ، پس امام عليه السّلام پاره آهنى را داغ كرد و آن را به وى نزديك ساخت به طورى كه نزديك بود از گرمى آن بسوزد و فريادى كشيد و وقتى به خود آمد ، تصميم گرفت كه به معاويه ملحق شود تا از بخششها و هبه‌هاى وى - كه از اموال مسلمين اختلاس كرده بود - بهره‌مند شود .\r\n( 1 ) مورخان ، اجماع دارند كه امام ، خويشتن را به رنج و زحمت فراوان انداخت و نه خود و نه اهل بيتش بهره‌اى از خيرات دولت نبردند و هيچ چيزى از آن را به خود اختصاص نداد تا آنجا كه طمع‌ورزان از او رميدند و يكديگر را به دور شدن از امام تشويق كردند .\r\n( 2 ) « خالد بن معمر اوسى » به « علباء بن هيثم » كه از ياران على بود ، مىگويد :\r\n« اى علباء ! خدا را در مورد خاندانت تقوا كن و به خود و خويشاوندانت نگاه كن .\r\nتو به چه چيزى اميدوار هستى نزد مردى كه از او خواستى تا چند درهم ناچيز به سهميهء حسن و حسين بيفزايد تا قدرى از سختى زندگيشان بكاهند ، ولى او امتناع ورزيد و خشمگين شد و انجام نداد . . . » « 1 » .\r\n( 3 ) انسانيت ، به هر تجربه‌اى رسيده باشد و به هر پيشرفتى از نظامهاى اقتصاديش دست يافته باشد ، به هيچ روى نمىتواند همانند اين نظام اقتصادى كه امام در پيش گرفته بود ، پديد آورد ، زيرا به حقيقت زندگى مرتبط بود و از سنتهاى آن جدا نمىشد و بيش از هر چيز به عدالت در توزيع و گسترش رفاه براى همگان و نابودى نياز و محروميت ، نظر داشت .\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغه 10 / 250 .\r\n","page_name":" 503 ","page_number":503},
  {"content":"\r\n\r\n( 1 ) بارى ، سياست اقتصادى خلّاقى كه امام پايه‌ريزى كرد ، بر نيروهاى منحرف از اسلام گران آمد و آنان از امام و اهل بيتش دور شدند و به اردوگاه اموى پيوستند كه بهره‌كشى و چپاول و غارت فوت ملت و بازيچه قرار دادن اقتصاد كشور را براى آنان تضمين مىنمود . . . اين است كه فرماندهان سپاهى كه به جنگ با ريحانهء رسول خدا صلّى اللّه عليه و آله شتافتند از ميان ثروتمندان بزرگ همچون « عمرو بن حريث ، شبث بن ربعى ، حجار بن ابجر » و ديگران بودند كه حكومت اموى ، ثروتى فراوان در اختيار آنان قرار داده بود و آنها به جنگ با امام شتافتند تا منافع شخصى خود را حفظ كنند و ثروتهاى خود را كه به گونه‌اى نامشروع به وجود آمده بود ، نگاه دارند ، زيرا دانسته بودند كه امام حسين عليه السّلام هرگاه بر امور مسلط شود ، از روش و سياست پدرش دور نخواهد شد و آنان بخششها و هبه‌هايى را كه حكومت اموى به آنها ارزانى مىداشت ، از دست مىدادند و ما به تفصيل در مباحث آينده به اين مطلب خواهيم پرداخت .\r\nدر اينجا سخن از « سياست مالى » آن حضرت به پايان مىرسد .\r\n( 2 )\r\n\r\nسياست داخلى امام على عليه السّلام\r\nامام عليه السّلام بسيار كوشيد تا عدالت اجتماعى و عدالت سياسى را ميان مردم برقرار سازد و آنان را به راه راست و واضح ، بدون پيچيدگى و ابهام قرار دهد و در ميان آنها با سياست رسول خدا صلّى اللّه عليه و آله كه به اجراى عدالت و گسترش حق ، ميان دور و نزديك در نظر داشت عمل كند به طورى كه نالهء مظلوم و يا محرومى شنيده نشود و سايه‌اى براى نياز و بينوايى ، باقى نماند به همان گونه كه خداوند در زمين مىخواهد .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n( 1 ) امام عليه السّلام براى از ميان بردن عوامل عقب‌ماندگى و انحطاط و تحقق زندگى شرافتمندانه كه انسان همهء خواستهاى زندگيش از رفاه ، امنيت ، آسايش و استقرار در آن مىيابد ، توجه داشت كه در اينجا به بعضى از مظاهر آن اشاره مىنماييم .\r\n( 2 )\r\n\r\nمساوات\r\n« مساوات » ميان مردم از عناصر ذاتى سياست امام عليه السّلام بود و آن را در همهء دوره‌هاى حكومتش به كار برد و شعار آن را رفعت داد تا آنجا كه به پرچمدار عدالت و مساوات در زمين ، معروف شد و مظاهر آن عبارتند از :\r\n1 - مساوات در حقوق و تكاليف .\r\n2 - مساوات در سهميه‌هاى بيت المال .\r\n3 - مساوات در برابر قانون .\r\n( 3 ) امام ، عاملان و واليان خود را ملزم به اجراى مساوات ميان مردم به اختلاف مليتها و ديانتهايشان نمود . آن حضرت عليه السّلام در يكى از نامه‌هايش به عاملانش مىفرمايد : « با مردم ، فروتن باش و با آنها گشاده‌رويى كن و با آنان به نرمى عمل كن و در نگاه ، نظر ، اشاره ، سلام و درود ، ميان آنها به مساوات رفتار كن تا بزرگان به انحراف تو طمع نكنند و ناتوانان از عدالت تو نااميد نگردند . . . « 1 » » .\r\n( 4 ) در هيچ دين يا مذهب اجتماعى ، همانند اين مساوات درخشان ، مقرر نشده كه كرامت و عزت انسان را مىجويد و ميان شعور و عواطف ، الفت به وجود آورده و مردم را در صحنهء محبت و برادرى ، فراهم مىآورد .\r\n\r\n\r\n","description":"","footnote":"\r\n( 1 ) محمد عبده ، شرح نهج البلاغه 3 / 76 .\r\n","page_name":" 505 ","page_number":505},
  {"content":"\r\n\r\n( 1 )\r\n\r\nآزادى\r\n« آزادى » نزد امام ، از حقوق ذاتى هر انسانى است كه بايد براى همگان فراهم گردد ، به شرطى كه در تعدى و زيان رساندن به مردم ، به كار برده نشود و مهمترين موارد آن عبارتند از :\r\n( 2 )\r\n\r\nآزادى سياسى\r\nمقصود ما از آن اين است كه به مردم ، آزادى كامل داده شود تا هر گرايش سياسى را بدون اينكه نظام حاكم ، نظرى مخالف بر آنها تحميل كند ، داشته باشند و امام ، اين آزادى را با گسترده‌ترين مفاهيم آن به مردم ارزانى داشت و آن را از دشمنان و مخالفانش نيز دريغ نداشت ، آنها كه از بيعت با وى خوددارى كرده بودند ، همچون « سعد بن ابى وقاص ، عبد اللّه بن عمر ، حسان بن ثابت ، كعب بن مالك ، مسلمة بن مخلد ، ابو سعيد خدرى » و مانند آنها از ياوران حكومت پيشين كه عثمان بخششها و عطاياى فراوانى به آنها مىداد و امام آنان را مجبور نساخت و هيچ‌گونه اقدام قاطعى بر عليه آنان در پيش نگرفت به آن‌گونه كه ابو بكر بر ضد آن حضرت هنگام خوددارى از بيعت با وى ، در پيش گرفته بود .\r\n( 3 ) امام ، معتقد بود كه مردم ، آزادند و دولت بايد آزاديشان را براى آنها فراهم كند ، مادام كه به امنيّت زيان نرسانند و تمرّد و قيام بر ضد حكومت موجود را اعلام نكرده باشند .\r\n( 4 ) آن حضرت ، به خوارج ، آزادى بخشيد و آنان را از سهميه‌شان از بيت المال محروم نساخت با وجود اينكه مىدانست آنها قوىترين حزب مخالف حكومت را تشكيل مىدادند ولى هنگامى كه در زمين تباهى به وجود آوردند\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nو وحشت و هراس در دل مردم افكندند ، براى حفظ نظم عمومى و محافظت سلامت شهروندان ، به جنگ با آنان شتافت . از اين سياست ، موارد زير متفرع مىشوند :\r\n( 1 )\r\n\r\n1 - آزادى بيان\r\nاز نشانه‌هاى آزادى گسترده‌اى كه امام به مردم بخشيد ، « آزادى بيان » بود ، اگر چه مخالف منافع دولت باشد مگر اينكه فسادى در پى داشته باشد كه مستحق مجازات خواهد بود . مورخان روايت كرده‌اند كه « ابو خليفهء طائى » هنگامى كه از نهروان برگشت ، با جمعى از برادرانش روبه‌رو شد . « ابو العيزار طائى » در ميان آنان بود و او از خوارج بوده ، پس به « عدى بن حاتم » گفت : اى ابو طريف ! آيا غنيمت برده و سالم هستى يا ظالم و گناهكار ؟\r\nعدى بن حاتم : بلكه غنيمت برده و سلامت هستم .\r\nابو خليفهء طائى : اين قضاوت بر عهدهء تو است .\r\n( 2 ) « اسود بن زيد و اسود بن قيس » ، از او هراسناك شده ، او را دستگير كرده و تحت الحفظ نزد امام آوردند و سخن شرورانه مبنى بر تمرّد او را به عرض حضرت رساندند ، پس آن حضرت عليه السّلام به آنها فرمود : چه كنم ؟\r\n- او را بكش .\r\n- « آيا كسى را بكشم كه بر عليه من قيام نكرده است ؟ » .\r\n- او را زندانى كنيد .\r\n- « جرمى مرتكب نشده ، رهايش كنيد » .\r\nچنين آزادى در هيچ يك از مذاهب اجتماعى به شهروندان داده نشده است .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبنابراين ، امام ، مردم را بخاطر آنچه مىگفتند ، مورد بازخواست قرار نمىداد بلكه آنان را به حال خودشان با آزادى بيان و انديشه رها كرد و نظارتى بر آنها قرار نداد تا ميان آنان و آزاديهايشان جدايى بيندازد .\r\n( 1 )\r\n\r\n2 - آزادى انتقاد\r\nاز مظاهر آزادى سياسى كه امام به مردم داد ، آزادى انتقاد از حكومت بود و اينكه انتقاد كنندگان مورد تعدى و آزار قرار نمىگرفتند .\r\nمورخان مىگويند : آن حضرت در نماز ، مشغول قرائت بود و جمعى از اصحابش پشت سر او بودند ، پس يكى از آنها در مخالفت با قرائت آن حضرت چنين خواند : « ان الحكم إلّا للّه يقضى الحق و هو خير الفاصلين » .\r\n« همانا حكم از آن خداوند است كه به حق قضاوت مىكند و او بهترين جدا كنندگان است » .\r\nامام ، خلاف آن را به وى پاسخ داد :  فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ  « 1 » .\r\n« پس شكيبا باش كه وعدهء خداوند حق است و افراد ناباور تو را سبكسر نسازند » « 2 » .\r\n( 2 ) و نسبت به وى ، هيچ اقدامى به عمل نياورد بلكه او را مورد عفو قرار داد و او را رها ساخت ، زيرا آن حضرت براى مردم ، آزادى گسترده‌اى را عقيده داشت و چيزى بر كسى تحميل نكرد و هيچ‌كس را مجبور به اطاعت نكرد\r\n\r\n\r\n","description":"","footnote":"\r\n( 1 ) روم / 60 .\r\n( 2 ) شرح نهج البلاغه 3 / 73 .\r\n","page_name":" 508 ","page_number":508},
  {"content":"\r\n\r\nو مردم را بر آنچه دوست نداشتند ، مجبور نساخت .\r\nاينها بعضى از نشانه‌هاى آزادى است كه امام در روزگار حكومتش به مردم اعطا كرد و عدالت اجتماعى و سياسى را ميان مردم محقق ساخت .\r\n( 1 )\r\n\r\nعدالت فراگير\r\n« عدالت فراگير » ، شعارى بود كه امام به صورتى گسترده ، ندا داد و آن را به عنوان پايه‌اى در همهء دوره‌هاى حكومت خويش قرار داد ، زيرا آن حضرت براى اقامهء عدل و بالا بردن جايگاه درخشش آن ، كوششهاى فراوان نمود و به گفتهء مورخان ، وى نخستين حاكمى در اسلام بود كه خانه‌اى براى داد خواهى بنا كرد كه ستمديدگان و افرادى كه مورد تعدى قرار گرفته بودند ، نامه‌هايى قرار مىدادند و در آنها شرح تعدى يا ستمى را كه بر آنها روا داشته بودند ، مىنوشتند و خود شخصا به آنها رسيدگى مىكرد و حق آنها را مىگرفت و ستم يا تعدى را از آنها دور مىساخت « 1 » .\r\n( 2 ) امام ، توجه خاصى به گسترش عدالت و انتشار آن ميان مردم داشت و به اجماع مورخان ، همهء دستگاههاى حكومت خود را براى نابودى ستم و ريشه‌كن كردن و محو آثار آن ، به كار گرفته بود . آن حضرت عليه السّلام فرموده است : « ذليل ، نزد من عزيز است تا اينكه حق او را بگيرم و قوى ، نزد من ضعيف است تا حق را از او بستانم » .\r\nآن حضرت ، يكى از واليان خود را معزول ساخت ، هنگامى كه سوده بنت عماره به حضرتش خبر داده بود كه وى در حكم خود ستم كرده است ، امام به\r\n\r\n\r\n","description":"","footnote":"\r\n( 1 ) صبح الاعشى .\r\n","page_name":" 509 ","page_number":509},
  {"content":"\r\n\r\nگريه افتاد و با دل‌سوختگى مىگفت : « خداوندا ! تو بر من و بر آنها شاهد هستى كه من آنان را به ظلم هيچ‌يك از بندگانت فرمان نداده‌ام و نه به ترك حقّت . . . » .\r\nسپس فورا او را معزول ساخت . « 1 » و مورخان نمونه‌هاى فراوانى از انواع عدالت آن حضرت ميان مردم نقل كرده‌اند كه همانند آنها در همهء ادوار تاريخى مشاهده نشده است .\r\n( 1 )\r\n\r\nوحدت امّت\r\nامام ، رنج فراوان و سختى بسيار تحمل كرد تا صفهاى امت را وحدت بخشد و كلمهء الفت و محبت را ميان فرزندان امت گسترش دهد و الفت اسلامى را از نعمتهاى بزرگ خداوند بر اين امت دانسته و فرموده است : « خداوند سبحان بر گروهى از اين امت منّت نهاد به آنچه ميان آنان از ريسمان اين الفت قرار داده كه در سايهء آن رفت و آمد مىكنند و به كنار آن پناه مىجويند ، اين نعمتى است كه هيچ‌يك از آفريدگان ، قيمتى براى آن نمىشناسد ، زيرا آن از هر ارزشى برتر و از هر اهميّتى والاتر است » « 2 » .\r\n( 2 ) امام ، با هر كسى كه دعوت به تفرقه و اختلاف مىنمود ، مبارزه كرد و بنا به تعبير وى ، دستور داد تا شمشير در برابر صورتش كشيده شود .\r\nهمچنين ، حضرتش با عصبيّت كه از عوامل تفرقه و دشمنى ميان مردم بود ، مقاومت به خرج مىداد ولى براى مكارم اخلاق ، دعوت به تعصب مىكرد آنجا كه آن حضرت عليه السّلام مىفرمايد : « پس اگر چاره‌اى جز تعصب نيست ، تعصب شما\r\n\r\n\r\n","description":"","footnote":"\r\n( 1 ) العقد الفريد 1 / 211 .\r\n( 2 ) محمد عبده ، شرح نهج البلاغه 2 / 154 .\r\n","page_name":" 510 ","page_number":510},
  {"content":"\r\n\r\nبراى صفتهاى نيكو و كارهاى شايسته و امور پسنديده باشد كه شايستگان و نخبگان از خاندانهاى عرب و بزرگان قبايل با اخلاق شايسته و بردباريهاى عظيم و مقامات مهم و آثار ستوده ، به آنها برترى يافتند . پس تعصب بورزيد براى صفتهاى نيك از قبيل محافظت از همسايگان ، وفا به وعده‌ها ، اطاعت در نيكوكارى ، مخالفت با تكبر ، مراعات فضيلتها ، جلوگيرى از ستم ، بزرگ شمردن قتل ، انصاف با مردم ، فرو خوردن خشم و دورى از فساد در زمين » « 1 » .\r\n( 1 ) امام ، به وحدت امّت ، اهميت مىداد و همهء عواملى را كه به پيوستگى و اجتماع كلمهء آن مىانجاميد ، مورد عنايت و توجه قرار مىداد و در همهء ادوار زندگيش بر اين وحدت ، محافظت مىكرد ، زيرا حق خود را رها كرد و بخاطر حفظ امت از تفرقه و اختلاف ، با خلفا به مسالمت پرداخت .\r\n( 2 )\r\n\r\nتربيت و تعليم\r\nاز هيچ‌يك از خلفا روايت نشده كه مانند امام امير المؤمنين عليه السّلام به امور « تربيتى » و مسائل « تعليم » اهميت داده باشند ، بلكه آنان به امور نظامى و عمليات جنگى و گسترش قلمرو دولت اسلامى و بسط نفوذ خويش در عالم ، اهميت مىدادند در حالى كه زمينه‌هاى تربيت دينى ، بسيار ضعيف بودند و همين امر به انتشار پريشانى دينى و كم آگاهى اسلامى منجر شد كه از نتايج آن ، ظهور جنبشهاى الحادى و مبادى ويرانگر در عصر اموى و عباسى بود . و نيز از نتايج آن ، گسترش بىحجابى و بىحيايى در بسيارى از مناطق گرديد . و خانه‌هاى خلفا و وزرا ، خود مراكز لهو ، فحشا و بىبندوبارى بود .\r\n\r\n\r\n","description":"","footnote":"\r\n( 1 ) شرح نهج البلاغه 2 / 150 .\r\n","page_name":" 511 ","page_number":511},
  {"content":"\r\n\r\n( 1 ) امام امير المؤمنين عليه السّلام براى اين موضوع ، اهميت زيادى قايل شد و مسجد كوفه را به عنوان مركزى آموزشى قرار داد كه سخنرانيهاى دينى و توجيهى خود را در آن محل ايراد مىفرمود و بيشتر اوقات خود را صرف دعوت به سوى خداوند و بيان فلسفهء توحيد و گسترش آداب و اخلاق اسلامى مىنمود و هدفش اين بود كه آگاهى دين را عموميت بخشد و نسلى به وجود آورد كه ايمانى عقيدتى به خدا داشته باشد و نه ايمانى تقليدى . و خطبه‌هاى آن حضرت ، اعماق جانها را به ترس و خشيت از خداوند ، تكان مىداد كه در مكتب آن حضرت ، جمعى از مسلمين خيّر و صالح ، تربيت شدند ، همچون حجر بن عدى ، ميثم تمار ، كميل بن زياد و ديگرانى از مردان تقوا و صلاح در اسلام .\r\n( 2 ) وصيتهاى آن حضرت به دو فرزندش حسن و حسين عليه السّلام و ديگر تعاليم وى از مهمترين اصول تربيتى در اسلام هستند كه پايه‌هاى تربيت را مشخص نمودند و شيوه‌هاى آن را بر اساسى تجربى قرار دادند كه از ارزشمندترين ثروتهاى مسلمين در اين زمينه مىباشند .\r\n( 3 ) اما در زمينهء تعليم ، امام عليه السّلام خود ، معلم و برانگيزندهء روح علمى بود و هم او بود كه درهاى علوم را در اسلام گشود و همچون علم فلسفه ، كلام ، تفسير ، فقه ، نحو و ديگر علومى كه افزون بر سى علم مىباشند و شكوفايى حركت علمى در عصرهاى طلايى اسلام ، بنا به عقيدهء محققان ، به آن حضرت بر مىگردد .\r\n( 4 ) امام ، بلندپايه‌ترين مؤسس علوم و معارف در دنياى اسلام بود و همهء كوششهاى خود را براى اشاعهء علم و نشر آداب و فرهنگ ميان مسلمين به كار برده و پيوسته در ميان يارانش ، اين گفتهء خود را تكرار مىفرموده است كه : « از من بپرسيد ، پيش از آنكه مرا از دست بدهيد ، از من دربارهء راههاى آسمان بپرسيد كه\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nمن به آنها از راههاى زمين داناتر هستم » .\r\n( 1 ) و بسيار مايهء افسوس و اندوه است به حقيقت كه آنها از وجود اين ابر مرد عظيم ، بهره نجستند و از حقيقت فضا و كهكشانهاى شناور در آن و ديگر اسرار طبيعت ، چيزى نپرسيدند كه آن حضرت معارف آنها را از پيامبر اكرم دريافت كرده بود . آنها چيزى در اين مورد از وى نپرسيدند ، بلكه به استهزا پرداخته و يكى از آنها مسخره كنان پرسيد ، چند تار موى در سر من موجود است ؟\r\nامام ، در ميان آن محيط جاهل ، غريب زيست ، محيطى كه چيزى از اهداف و ارزشهاى آن حضرت را نمىدانست و حقيقت ارزش وى را درنمىيافت و عظمت ذاتى و مواهب حضرتش را تشخيص نمىداد .\r\nبه هر حال ، امام حكومتش را بر پايهء توسعه بخشيدن به زندگى فكرى و علمى و انتشار آگاهيها و آداب در ميان همهء طبقات قرار داده بود .\r\n( 2 )\r\n\r\nواليان و عاملان امام على عليه السّلام\r\nامام ، در انتخاب واليان و عاملان ، به شدت احتياط مىنمود و كسى را بر منطقه‌اى از مناطق اسلامى نمىگماشت و وظيفه‌اى به عهدهء او نمىگذاشت مگر پس از اينكه از ديانت ، شايستگى و كفايتش در مديريت ، مطمئن شود و هيچ كس را بخاطر دوستى و برتر شمردن به حكومت منصوب نمىكرد ، بلكه اخيار و صالحان مسلمين را به كار گرفت همانند « مالك اشتر ، محمد بن ابى بكر ، سهل بن حنيف ، حبر الامه عبد اللّه بن عباس » و نظاير آنان از كسانى كه آگاهى كامل در امور حكومت و مديريت داشتند و نامه‌هاى مهمى به آنان داد كه در آنها به امور حكومت و سياست دولت پرداخته و اختيارات و مسئوليتهاى آنان را\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nتعيين نموده‌اند و از برجسته‌ترين اين مدارك سياسى ، فرمان آن حضرت به مالك اشتر است كه شامل مقررات مهمى براى اصلاح زندگى سياسى ، اقتصادى و نظامى مىباشد و آن پيشرفته‌ترين سند سياسى است كه هدفش پيشرفت جامعه و تأمين منافع آن است و اگر خارج شدن از موضوع پيش نمىآمد ، بندهاى آن را مورد تجزيه و تحليل قرار مىداديم .\r\n( 1 )\r\n\r\nنظارت بر واليان\r\nامام ، به اجماع مورخان ، امور واليان و عاملان خود را مورد رسيدگى قرار مىداد و افرادى را به طور محرمانه براى بررسى كارهايشان مىفرستاد و هرگاه از آنان خيانتى مشاهده مىكرد و يا تقصيرى در اداى وظيفه ملاحظه مىفرمود ، او را معزول مىساخت و سخت‌ترين كيفرها را در حق وى اعمال مىنمود .\r\n( 2 ) به آن حضرت خبر رسيد كه « ابن هرمه » « در بازار اهواز خيانتى مرتكب شده است ، پس به عامل خود نوشت : « هر وقت نامه‌ام را خواندى ، ابن هرمه را از تصدى امر بازار بر كنار كن و او را براى بازخواست مردم نگهدار و او را توقيف كن و در مورد وى ندا كن و به مأمورانت نامه‌اى بنويس كه آنها را از نظر من در مورد وى آگاه كنى و مبادا در حق وى غفلت و يا كوتاهى نمايى كه نزد خداوند ، هلاك مىشوى و تو را به بدترين صورت معزول مىكنم كه تو را از آن برحذر مىدارم ، پس هر وقت روز جمعه فرا برسد ، او را از زندان خارج كن و 35 ضربهء شلاق بر او بزن و در بازار بگردان و هر كس بر او شاهدى بياورد ، با گواهش ، سوگند ده و از محل درآمد شغلش بدهى را بپرداز و دستور ده تا او را با خوارى ، خفّت و بى\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nحرمتى ، به زندان برگردانند » « 1 » .\r\n( 1 ) اين شدت عدالت است كه خيانت را از بين مىبرد ، رشوه را نابود مىسازد و مجالى براى دزدى از مردم باقى نمىگذارد . . . و امام ، همهء كارهاى واليانش را زير نظر داشت و به او خبر رسيد كه عاملش در بصره به ميهمانى جمعى از اهل بصره دعوت شده ، امام ، نامه‌اى به وى نوشت و او را بدان جهت سرزنش كرد .\r\nدر نامهء آن حضرت آمده :\r\n( 2 ) « اما بعد ، اى پسر حنيف ! به من خبر رسيده است كه مردى از جوانان اهل بصره ، تو را به ميهمانى فراخوانده و تو به سوى آن شتافته‌اى ، از انواع غذاها بهترين را برايت مىآوردند و ظرفهاى بزرگ به سوى تو كشيده مىشدند و من گمان نمىكردم كه تو دعوت به ميهمانى كسانى را بپذيرى كه بينوايان از ياد برده و ثروتمندان را دعوت نموده باشند ، پس بنگر به آنچه از اين خوردنى به دندان مىگيرى و هر چه را بر تو مشتبه بود ، از دهان بينداز و آنچه را به پاكيش اطمينان دارى ، تناول كن » « 2 » .\r\n( 3 ) انسانيّت هر تجربه‌اى داشته و به هر درجه از پيشرفت و ابداع در نظامهاى حكومت و مديريت رسيده باشد ، نمىتواند همانند اين نظام را بيافريند كه كارمند خود را به بلندهمتى فرا مىخواند و از او مىخواهد كه هر دعوتى را نپذيرد تا مبادا حقى را ترك كند و به داعيه‌هاى خيانت و غرور ، پاسخ مساعد دهد .\r\n\r\n\r\n","description":"","footnote":"\r\n( 1 ) بحار 16 / 26 .\r\n( 2 ) محمد عبده ، شرح نهج البلاغه 3 / 70 .\r\n","page_name":" 515 ","page_number":515},
  {"content":"\r\n\r\n( 1 )\r\n\r\nدور كردن فرصت طلبان\r\nامام ، هيچ‌يك از فرصت طلبان را كه اخلاصى براى حق نداشتند و تنها در پى طمع‌ورزيها و منافع خود بودند و منافع عامهء مردم را نمىشناختند ، به خود نزديك نساخت ، زيرا آنان ياران قدرت حاكم در باطل بودند نه در عدالت .\r\nو جامعهء كوفه گروه بزرگى از آنان را در ميان خود داشت ، همچون « اشعث بن قيس ، عمرو بن حريث ، شبث بن ربعى » و امثال آنان كه منافعشان در روزگار امام ، ضربه خورده بود و آنان با حكومت دمشق ، تماس گرفته ، نقش عمّال آن را به عهده گرفته ، دست به كار ايجاد توطئه‌ها شدند تا سپاه و ملت امام را به تباهى كشند . و هدفشان سرنگونى حكومت آن حضرت بود .\r\n( 2 ) به گفتهء مورخان ، آنها همان فرماندهان لشكرى شدند كه فجيع‌ترين جنايت تاريخ را كه قتل سيد الشهداء مىباشد ، مرتكب گرديدند ، زيرا مطمئن بودند كه اگر زمام امور به دست آن حضرت بيفتد ، منافع آنان را از بين مىبرد ، زيرا سياست وى ادامهء سياست پدرش خواهد بود ، سياستى كه در آن جايى براى خيانتكاران و مجرمان وجود ندارد .\r\n( 3 )\r\n\r\nدور كردن طمع‌ورزان\r\nامام ، حكومت را وسيله‌اى براى اصلاحات اجتماعى مىدانست كه تنها به كسانى بايد داده شود كه در دين خود ، دقيق و متعهد باشند و در برابر خواستها و هواهاى خود ، خاضع نگردند و بايد قدرت حكومت را در راه محقق شدن منافع مردم به كار گرفته شود و جايز نيست بخاطر دوستى و تبعيض به هر كسى واگذار شود . آن حضرت در نامهء خود به قاضيش ، « رفاعة بن شداد » مىنويسد :\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n« اى رفاعه ! بدان كه اين امارت ، امانت است و هر كس آن را خيانت قرار دهد ، تا روز قيامت لعنت خداوند بر او خواهد بود و هر كس خائنى را عامل قرار دهد ، در دنيا و آخرت ، حضرت محمد صلّى اللّه عليه و آله از او بيزار خواهد بود » « 1 » .\r\n( 1 ) امام عليه السّلام هرگاه تمايل يا هوا و هوسى در امارت از كسى متوجه مىشد ، او را براى آن نامزد نمىكرد ، زيرا او حكومت را به عنوان وسيله‌اى براى فراهم نمودن مقاصد طمع‌ورزيهاى خود قرار مىداد . هنگامى كه طلحه و زبير ، علاقهء شديد خود را به والى شدن ابراز نمودند ، از پذيرش خواستهء آنان خوددارى نمود « و عبد اللّه بن عباس » را فرا خواند و به او گفت : آيا گفتهء آن دو نفر يعنى طلحه و زبير را شنيده‌اى ؟\r\nگفت : آرى ، مىبينم كه آنها والى شدن را دوست دارند بنابراين بصره را به زبير و كوفه را به طلحه واگذار كن ! ( 2 ) امام ، نظر وى را مورد انتقاد قرار داد و به او فرمود : « واى بر تو ! در عراقين ( يعنى بصره و كوفه ) ، مردان و اموالى وجود دارند و هرگاه اين دو نفر بر گردن مردم مسلط شوند ، نادانان را به طمع ، منحرف و ناتوانان را به گرفتارى مبتلا مىسازند و قدرتمندان را با قدرت دادنشان ، به زير سلطهء خود مىبرند و اگر من يكى از آن دو را بخاطر زيان يا سودش ، عامل قرار دهم ، معاويه را عامل شام مىساختم و اگر حرص آنان بر ولايت براى من آشكار نمىشد ، در مورد آنان نظرى داشتم . . . » « 2 » .\r\n( 3 ) بخاطر اين موارد حساس بود كه حضرت از گماردن آن دو ، بر عراقين\r\n\r\n\r\n","description":"","footnote":"\r\n( 1 ) نهج السعادة در مستدرك نهج البلاغه 5 / 33 .\r\n( 2 ) الامامة و السياسة 1 / 51 .\r\n","page_name":" 517 ","page_number":517},
  {"content":"\r\n\r\nخوددارى نمود . . . زيرا به عقيدهء امام جايز نيست كه امارت و ديگر مناصب دولتى جز به انسانهاى پاك كه براى منافع امت مىكوشند و حكومت را وسيله و نردبانى براى دستيابى به ثروت و ديگر منافع شخصى قرار نمىدهند ، سپرده شود .\r\n( 1 )\r\n\r\nصراحت و صداقت\r\nمطلب بارز در سياست امام امير المؤمنين عليه السّلام التزام به صراحت و صداقت در همهء امور سياسيش مىباشد . و آن حضرت ، به هيچ صورت ، خدعه و نيرنگ به كار نمىبردند ، بلكه راه واضح بدون پيچ و خم را برگزيدند و به شيوهء عموزاده‌اش ، حضرت رسول اللّه صلّى اللّه عليه و آله حركت كردند و جهت و هدايت آن حضرت را برگزيده ، بر طريقهء وى رفتند و با همهء قدمهايش ، همگامى نمود و اگر آن حضرت ، آن اعراف سياسى را در پيش مىگرفت كه وسايل غدر و نفاق را در راه رسيدن به حكومت اجازه مىدهد ، خلافت به عثمان نمىرسيد ، زيرا عبد الرحمن بن عوف بر او اصرار ورزيد كه با وى بيعت كند به شرط اينكه بر سيرهء شيخين عمل نمايد و آن حضرت از پذيرش آن خوددارى نمود و با صراحت به وى فرمود : امت را در پرتو كتاب خدا كه خود ، در برگيرندهء آن بود و در پرتو سنّت رسول اللّه صلّى اللّه عليه و آله اداره خواهد كرد و هيچ منبع ديگرى را در زمينهء تشريع و سياست اسلامى ، مورد عمل قرار نخواهد داد ، آن حضرت عليه السّلام مىفرمايد : « اگر مكر و خدعه در آتش نمىبود ، مكّارترين مردم بودم » .\r\n( 2 ) وجدان بيدار سرشار از تقوا و طاعت خداوندى نمىپذيرد كه خدعه و يا نيرنگ به كار برد تا به حكومتى برسد كه از زاهدترين مردم نسبت به آن\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nبوده است . آن حضرت از دردهاى جانكاهى كه از دست دشمنان به وى مىرسيد ، ناله‌ها داشت و مىفرمود : « واى كه آنان با من به نيرنگ عمل مىكنند ! و مىدانند كه من از نيرنگ آنان آگاهم و از آنها به انواع نيرنگها آشناتر ولى مىدانم كه نيرنگ و خدعه در آتش است ، پس بر مكر آنان صبر مىكنم و همانند آنچه آنان مرتكب شده‌اند ، مرتكب نمىشوم . . . » « 1 » .\r\n( 1 ) آن حضرت از كسى كه دربارهء او گفته بود به امور سياسى آگاه نيست و معاويه نسبت به آنها از او آگاهتر است ، انتقاد كرده مىفرمايد : « به خدا قسم ! معاويه از من باهوشتر نيست ولى او غدر مىكند و دست به فجور مىزند و اگر ناپسندى غدر نمىبود ، من از باهوشترين مردم بودم « 2 » » .\r\n( 2 ) آن حضرت عليه السّلام از عوامل ناشايستى كه بعضى از مردم به آنها اعتماد مىورزند تا به هدفشان برسند ، سخن گفته است ، عواملى چون غدر و همانند آن از مكر و نفاق و از كسانى كه اين امور را جايز مىدانند و آنها را خوش روشى مىنامند ، انتقاد كرده مىفرمايد : « آن كس كه مىداند بازگشت چگونه است ، غدر نمىورزد ولى ما در روزگارى قرار گرفته‌ايم كه بيشتر اهل آن غدر را فرزانگى مىدانند و نادانان اين روزگار آنها را به خوش روشى مىشناسند ، آنها را چه باشد ، خداوند آنان را بكشد ! انسان آگاه ، نوع حيله را گاه مىبيند و در برابر آن مانعى از امر و نهى خداوند را مشاهده مىكند ، پس آن را آگاهانه رها مىكند پس از اينكه بر انجام آن توانا بوده است ، ولى آنكه احتياطى در دين ندارد ، آن فرصت را غنيمت مىشمارد . . » .\r\n\r\n\r\n","description":"","footnote":"\r\n( 1 ) جامع السعادات 1 / 239 .\r\n( 2 ) شرح نهج البلاغه 2 / 180 .\r\n","page_name":" 519 ","page_number":519},
  {"content":"\r\n\r\n( 1 ) امام ، سياست خود را بر اين اخلاق بنا كرد ، سياستى كه در دنياى اسلام درخشيد و سبب جاودانگى آن حضرت و افتخار انسانيت به حضرتش در همهء نسلها و زمانها گرديد .\r\n( 2 ) در اينجا سخن ما در مورد نمونه‌هاى عالى در سياست امام به پايان مىرسد ، سياستى كه بدون شك ، اهداف اصيلى را در نظر داشت كه اسلام آنها را شعار خود قرار داده بود ، ولى آن نسل ، آنها را نمىشناخت ، زيرا به تبعيض و بهره‌كشى عادت كرده بود و لذا آن سياست ، توفيقى به دست نياورده بود .\r\n( 3 )\r\n\r\nهمراه با امام حسين عليه السّلام\r\nعواطف امام امير المؤمنين عليه السّلام با عواطف فرزندش حسين آميخته گرديد و جانش با جان او همنوا گشته بود تا جايى كه تصويرى بىمانند از آن حضرت گشت كه واقعيت و هدايت او را حكايت مىكرد .\r\n( 4 ) امام ، همهء ذاتيات خود را بر جان فرزندش حسين نثار كرد و محبت و اخلاصش را به دو بخشيد و او را با برجسته‌ترين حكمتها و آداب ، آراسته ساخت و محبت عظيم وى نسبت به او تا بدانجا بود كه به وى اجازه نمىداد در عمليات جنگى در جريان جنگ صفين وارد شود ، همچنانكه به برادرش حسن نيز اجازهء اين كار را نمىداد تا مبادا نسل رسول خدا صلّى اللّه عليه و آله قطع شود .\r\n( 5 ) ارزشهاى والاى امام و ديگر جهت‌گيريهاى فكريش در جان حسين ، نقش بسته و آن حضرت همچون پدرش در مبارزه با ظلم و باطل و مبارزه با جور و ستم بود و در راه حق و عدالت و پايه قرار دادن آن در همهء مسائل اصلاح و نيكى ، از خودگذشتگى نشان مىداد .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n( 1 ) آن حضرت ، در شجاعت ، پايدارى ، عزّت نفس ، بزرگ منشى و بلندهمتى همچون پدرش بود و دشمنانش در روز طف به اين امر اعتراف كردند ، زيرا وقتى آنها به وى پيشنهاد كردند كه تسليم فرزند مرجانه شود و در برابر ارادهء وى خاضع گردد ، يكى از آنان گفت : وى پيشنهاد شما را نمىپذيرد ، زيرا جان پدرش در وجودش جاى دارد .\r\nآرى ، جان پدرش ، قهرمان اين امت و پرچمدار بلند مرتبهء آن به سوى عزت و كرامت با همهء نشانه‌ها و عوامل وجوديش ، در جان امام حسين جاى گرفته بود تا آنجا كه گويى ، تعدّدى در وجود ميان پدر و فرزندش ، وجود نداشت و آنها با هم از درخشنده‌ترين كسانى بودند كه انسانيت در همهء نسلها به آنان افتخار مىورزد .\r\n( 2 )\r\n\r\nخبر دادن امام على عليه السّلام در مورد كشته شدن حضرت حسين عليه السّلام\r\nامام ، كشته شدن فرزندش حسين را به مردم گفته بود ، همچنانكه رسول خدا صلّى اللّه عليه و آله نيز اين مطلب را به مردم فرموده بود . امام در بسيارى از مناسبتها اين مطلب را بيان فرمود كه بعضى از آنها عبارتند از :\r\n1 - « عبد اللّه بن يحيى » « 1 » از پدرش روايت كرده كه همراه على به صفين سفر كرد و او متصدى وسايل تطهير آن حضرت بود . هنگامى كه به كنار نينوا رسيدند ، امام متأثر گشت و صداى خود را بلند كرد و فرمود : « صبر كن اى ابا عبد اللّه ! صبر كن اى ابا عبد اللّه ! در شط فرات ! ! » يحيى پريشان گشت و گفت : « اين ابا عبد اللّه كيست ؟ » .\r\n\r\n\r\n","description":"","footnote":"\r\n( 1 ) و در طبرانى « عبد اللّه بن نجى » ، روايت شده است .\r\n","page_name":" 521 ","page_number":521},
  {"content":"\r\n\r\n( 1 ) امام با دلى اندوهگين و دردمند به وى پاسخ داد و فرمود : « بر رسول خدا صلّى اللّه عليه و آله وارد شدم و ديدم كه چشمان آن حضرت اشكبار بود . گفتم اى پيامبر خدا ! آيا كسى شما را به خشم آورده است ؟ چرا چشمانتان اشكبارند ؟ فرمود :\r\nجبرئيل از نزد من برخاست و به من گفت : حسين در شط فرات كشته مىشود .\r\nو گفت : آيا مىخواهى از تربتش به مشام تو برسانم ؟ گفتم : آرى . پس ، مشتى برداشت و به من داد . من نتوانستم چشم خود را نگهدارم و اشكبار گشت » « 1 » .\r\n( 2 ) 2 - « هرثمة بن سليم » روايت كرده : همراه على بن أبي طالب در جنگ صفين بوديم . هنگامى كه به كربلا رسيديم ، با ما نماز خواند و پس از سلام نماز ، قدرى از تربت آنجا برداشت و بوييد و سپس فرمود : « هان اى تربت ! قومى از تو به حشر مىروند و بدون حساب به بهشت وارد مىشوند » .\r\n( 3 ) هرثمه ، سراسيمه گشت و سخن امام همچنان در خاطرش بود ولى آن را نمىپذيرفت . پس هنگامى كه نزد همسرش « جرداء بنت سمير » كه شيعهء على بود ، بازگشت ، آنچه را از امام شنيده بود با وى در ميان گذاشت ، همسرش به وى گفت : « اى مرد ! ما را به تو چه باشد ؛ زيرا امير المؤمنين عليه السّلام چيزى جز حق نمىگويد » .\r\n( 4 ) روزها گذشت و آن زمان فرا رسيد كه ابن زياد ، لشكريانش را براى جنگ با ريحانهء رسول خدا فرستاد و هرثمه در ميان آنان بود و هنگامى كه به كربلا رسيد و حسين و يارانش را ديد ، سخن امام امير المؤمنين عليه السّلام را به ياد آورد و از جنگ متنفر شد و به سوى امام حسين عليه السّلام رفت و آن حضرت را به آنچه از پدرش شنيده\r\n\r\n\r\n","description":"","footnote":"\r\n( 1 ) ابن عساكر ، ترجمة الإمام الحسين عليه السّلام ، ص 236 . طبرانى در المعجم الكبير اين مطلب را در شرح حال امام حسين عليه السّلام روايت كرده است .\r\n","page_name":" 522 ","page_number":522},
  {"content":"\r\n\r\nبود ، آگاه كرد .\r\nامام به وى فرمود : « آيا تو با ما هستى يا بر عليه ما ؟ » او گفت : نه همراه تو هستم و نه بر عليه تو ، از اهل و فرزندانم جدا شده و از ابن زياد بر آنها مىترسم .\r\nامام وى را نصيحت كرد و فرمود : « از اينجا دور شو تا كشته شدن ما را نبينى ، زيرا سوگند به آنكه جان محمد در دست اوست ! هر كس كشته شدن ما را ببيند و به كمك ما نشتابد ، خداوند او را به آتش وارد مىكند . . . » .\r\n« هرثمه » از كربلا دور شد و كشته شدن امام حسين را مشاهده ننمود « 1 » ! ( 1 ) 3 - « ابو جحفه » روايت كرده عروهء بارقى نزد سعيد بن وهب آمد و در حالى كه من مىشنيدم از او پرسيد : سخنى از على بن أبي طالب عليه السّلام به من گفته‌اى ، گفت : آرى . مخنف بن سليم مرا نزد على فرستاد و من به سوى او در كربلا رفتم ، پس او را ديدم كه با دست خود اشاره مىكرد و مىگفت : « همينجاست ، همينجا » .\r\nمردى به سوى آن حضرت شتافت و گفت : آن چه باشد ، اى امير المؤمنين ؟ ! آن حضرت عليه السّلام فرمود : « خانواده‌اى از خاندان محمد ، در اينجا فرود مىآيند ، پس واى بر آنها از شما ! و واى بر شما از آنها ! » .\r\nآن مرد ، معناى سخن حضرت را نفهميد ، پس گفت : « يا امير المؤمنين ! معناى اين سخن چيست ؟ ! ! » .\r\nامام عليه السّلام فرمود : « واى بر آنها از شما كه آنها را مىكشيد ! و واى بر شما از آنها\r\n\r\n\r\n","description":"","footnote":"\r\n( 1 ) وقعهء صفين ، ص 140 - 141 . شرح نهج البلاغه 3 / 170 .\r\n","page_name":" 523 ","page_number":523},
  {"content":"\r\n\r\nكه خداوند بخاطر كشتن آنان ، شما را به آتش مىبرد « 1 » » .\r\n( 1 ) 4 - « حسن بن كثير » از پدرش روايت كرده است كه على عليه السّلام به كربلا آمد و در آنجا ايستاد ، پس به آن حضرت گفته شد : يا امير المؤمنين ! اين كربلاست .\r\nامام ، در حالى كه درد ، جانش را مىآزرد ، پاسخ داد : « اندوه و گرفتارى دارد » . سپس با دست خود به جايى اشاره كرد و فرمود : « همينجاست جايى كه رحل اقامت مىافكنند و فرود مىآيند » . و با دست خود به جاى ديگرى اشاره كرد و فرمود : « اينجاست كه خونهايشان ريخته مىشود » « 2 » .\r\n( 2 ) 5 - « ابو هريمه » روايت كرده : همراه على عليه السّلام در نهر كربلا بودم ، پس بر درختى گذشت كه پشكل آهوان در زير آن بود و آن حضرت مشتى از خاك برداشت و آن را بوييد و سپس فرمود : « از اين محل ، هفتاد هزار ، به محشر مىروند و بدون حساب به بهشت وارد مىشوند « 3 » » .\r\n( 3 ) 6 - « ابو خيره » روايت كرده : همراه على بودم تا وقتى كه به كوفه رسيد .\r\nپس بالاى منبر رفت و خداوند را حمد و ثنا گفت ، سپس فرمود : « چگونه باشيد اگر ذريّهء پيامبرتان در كنارتان فرود آيند ؟ » .\r\nگفتند : در آن صورت خداى را در مورد آنان به خوبى رعايت خواهيم كرد .\r\nامام به آنان پاسخ داد : « سوگند به آن كه جان من در دست اوست ! آنان در كنار شما فرود مىآيند و شما به سوى آنان خارج مىشويد و آنها را به قتل مىرسانيد » .\r\n\r\n\r\n","description":"","footnote":"\r\n( 1 ) واقعهء صفين ، ص 141 .\r\n( 2 ) همان . شرح نهج البلاغه 3 / 171 .\r\n( 3 ) مجمع الزوائد 3 / 117 / ح 2825 .\r\n","page_name":" 524 ","page_number":524},
  {"content":"\r\n\r\nسپس اضافه فرمود :\r\n هم اوردوه بالغرور و غردوا * اجيبوا دعاه لا نجاة و لا عذرا « 1 » \r\n« آنان او را فريفته وارد ساختند و فرياد زدند كه خواسته‌اش را اجابت كنيد تا نجات و عذرى نباشد » .\r\n( 1 ) 7 - « طبرانى » به سند خود از حضرت على روايت كرده : « حسين كشته خواهد شد و من تربتى را مىشناسم كه در آن ، در بين النهرين ، كشته مىشود « 2 » » .\r\n( 2 ) 8 - « ثابت » از « سويد بن غفله » روايت كرده كه حضرت على عليه السّلام روزى خطبه ايراد مىفرمود ، پس مردى از پاى منبرش برخاست و گفت : يا امير المؤمنين ! من بر وادى القرى گذشتم و خالد بن عرفطه را ديدم كه مرده بود ، پس برايش استغفار نمود .\r\nآن حضرت عليه السّلام فرمود : « به خدا قسم ! نمرده است و نمىميرد تا اينكه لشكر ضلالتى را فرماندهى كند كه پرچمدارش حبيب بن حمار باشد » .\r\nدر آن هنگام ، مردى به سوى آن حضرت برخاست و با فرياد گفت : « يا امير المؤمنين ! من حبيب بن حمار هستم كه شيعه و دوستدار تو مىباشم » .\r\n( 3 ) امام فرمود : « تو حبيب بن حمار هستى ؟ » .\r\nگفت : آرى .\r\nامام ، گفتهء خود را تكرار كرد كه : « تو حبيب هستى ؟ » و او مىگفت : آرى .\r\nپس از آن ، امام عليه السّلام فرمود : « آرى به خدا قسم ! تو پرچم را برمىدارى ، آن را\r\n\r\n\r\n","description":"","footnote":"\r\n( 1 ) مجمع الزوائد 9 / 191 . طبرانى ، المعجم الكبير 3 / 117 / ح 2823 .\r\n( 2 ) همان . طبريى ، المعجم الكبير 3 / 117 / ح 2824 .\r\n","page_name":" 525 ","page_number":525},
  {"content":"\r\n\r\nبرمىدارى و از اين در ، وارد مىشوى » و به « باب الفيل » در مسجد كوفه اشاره نمود .\r\nثابت گفت : به خدا قسم ! نمردم تا اينكه ابن زياد را ديدم كه عمر بن سعد را به جنگ حسين بن على فرستاد و خالد بن عرفطه را در مقدمهء سپاه وى قرار داد و حبيب بن حمار ، پرچمدارى وى بود و با آن از باب الفيل وارد شد « 1 » .\r\n( 1 ) 9 - امام امير المؤمنين عليه السّلام خطبه‌اى ايراد فرمود و ضمن آن فرمود : « از من بپرسيد ، پيش از آنكه مرا از دست بدهيد ، سوگند به خدا ! از من دربارهء گروهى كه صد نفر را گمراه مىسازد يا صد نفر را هدايت مىكند ، نمىپرسيد مگر اينكه شما را از فريادكننده و حركت دهندهء آن باخبر مىسازم و اگر بخواهم هر يك از شما را از خرج و دخلش و همهء امورش آگاه مىكردم » .\r\n( 2 ) در اين هنگام ، « تميم بن سامهء تميمى » آن پليد ناپاك ، روى به آن حضرت كرد و با تمسخر و استهزا گفت : چند تار موى بر سر من جاى دارد ؟ . . .\r\nامام نگاهى بر او افكند و به وى فرمود : « به خدا قسم ! من آن را مىدانم ، اما دليل آن كجاست اگر تو را از آن باخبر سازم . و من تو را از برخاستن و گفته‌ات با خبر ساخته‌ام و به من گفته شده است كه بر هر مويى از موهاى سر تو فرشته‌اى است كه تو را لعنت مىكند و شيطانى است كه تو را بر مىانگيزد و نشانهء آن اين است كه در خانه تو فرومايه ، كسى است كه فرزند رسول خدا صلّى اللّه عليه و آله را مىكشد و بر كشتن وى تشويق مىكند . . . » .\r\n( 3 ) « ابن ابى الحديد » مىگويد : « مطلب به همان صورتى بود كه آن حضرت عليه السّلام بدان خبر داده بود ، زيرا فرزندش حصين ( با صاد مهمله ) در آن\r\n\r\n\r\n","description":"","footnote":"\r\n( 1 ) شرح النهج البلاغه 2 / 286 .\r\n","page_name":" 526 ","page_number":526},
  {"content":"\r\n\r\nوقت كودك خردسال شيرخواره‌اى بود و پس از آن ، زنده ماند و رئيس پليس عبيد اللّه بن زياد شد و عبيد اللّه او را نزد ابن سعد فرستاد تا او را به جنگ با حضرت حسين ، دستور دهد و او را تهديد نمود كه مبادا اين كار را به تأخير بيندازد . پس آن حضرت عليه السّلام در بامداد همان روزى به شهادت رسيد كه حصين نامه را در شب آن آورده بود » « 1 » .\r\n( 1 ) 10 - آن حضرت عليه السّلام به « براء بن عازب » فرمود : « اى براء ! آيا حسين كشته مىشود ، در حالى كه تو زنده باشى و او را يارى ندهى ؟ ! » .\r\nبراء گفت : اى امير المؤمنين ! چنين نخواهد بود .\r\nهنگامى كه حضرت حسين كشته شد ، براء پشيمان گشت و سخن امام امير المؤمنين عليه السّلام را به ياد آورد و مىگفت : چه حسرت بزرگى است كه در كنارش نبودم تا پيش از او كشته شوم « 2 » .\r\n( 2 ) 11 - امير المؤمنين عليه السّلام فرمود : « گويى قصرها را مىبينم كه در اطراف قبر حسين عليه السّلام برپا گشته‌اند و گويى بازارها را مىبينم كه در اطراف قبرش به وجود آمده‌اند و روزها و شبها نمىگذرند مگر آنكه از مناطق به سوى آن روان مىگردند و آن پس از انقراض بنى مروان باشد » « 3 » .\r\nو آنچه امام امير المؤمنين عليه السّلام خبر داده بود ، محقق گشت چرا كه آن حضرت ، باب مدينهء علم پيامبر صلّى اللّه عليه و آله و عهده‌دار اسرار و حكمت آن حضرت بود و هنوز حكومت اموى منقرض نشده بود كه مرقد ريحانهء رسول خدا صلّى اللّه عليه و آله آشكار گشت و حرم بزرگتر خدا گرديد كه دلهاى مسلمين به سوى آن مىشتابد\r\n\r\n\r\n","description":"","footnote":"\r\n( 1 ) شرح نهج البلاغه 10 / 14 .\r\n( 2 ) همان ، ص 15 .\r\n( 3 ) مسند امام زيد ، ص 47 .\r\n","page_name":" 527 ","page_number":527},
  {"content":"\r\n\r\nو ميليونها مسلمان ، آرزوى زيارتش را دارند و از دورترين مناطق به سوى آن مىشتابند و خوشبخت خوشبخت ، آن كسى است كه تبرك به زيارت و بوسه زدن بر آستان مرقدش ، نصيبش گردد .\r\n( 1 ) مرقد عظيم آن حضرت ، نزد مسلمين و غير مسلمين ، رمز كرامت انسانيت و مشعل فروزان هر فدا كارى است كه بر پايهء حق و عدالت صورت پذيرد و نشانى بىهمتا براى مقدس‌ترين چيزى است كه اين موجود زنده در ميان ساير زندگان در همهء اعصار و قرون ، به آن شرافت مىيابد .\r\n( 2 ) در اينجا سخن دربارهء نخستين جلد اين كتاب پايان مىيابد و ما در جلد دوم ، به استقبال امام حسين عليه السّلام مىرويم تا حوادث هولناكى را كه خلافت اسلامى در روزگار حضرت امام على عليه السّلام با آنها روبه‌رو شد ، مورد بررسى قرار دهيم ، حوادثى كه مسلمين در برابر آنها به امتحانى مشكل ، آزموده شدند .\r\nحوادثى كه به اهمال در يارى آن حضرت انجاميد و امام حسن را ناگزير ساخت تا از خلافت كناره‌گيرى كند و گروه ناپاكان اموى بر گردن مسلمين مسلط گردند و آنان را به خوارى كشند و به آنچه خواهان نبودند ، مجبور ساختند و ارزشهاى والايى را كه دين آورده است تا آنها را در سرتاسر زمين حاكم سازد ، نابود گردانند .\r\nپايان جلد اوّل\r\n\r\n","description":"","footnote":"","page_name":" 528 ","page_number":528},
  {"content":"\r\n . \r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n . \r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n . \r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n . \r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n . \r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n . \r\n","description":"","footnote":"","page_name":" 539 ","page_number":539},
  {"content":"\r\n . \r\n\r\n","description":"","footnote":"","page_name":" 540 ","page_number":540}
  ]