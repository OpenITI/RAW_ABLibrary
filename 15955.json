[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nهوالعليم\r\nدورهء علوم و معارف اسلام\r\n3\r\nمعاد شناسى\r\nجلد دهم\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nمعاد شناسى / تأليف سيد محمد حسين حسينى طهرانى . - مشهد : نور علامه طباطبائى ، 1417 - 1423 ق .\r\n10 ج . - ( دورهء علوم و معارف اسلام ؛ 3 )\r\nطبع اول : انتشارات حكمت ، 1402 - 1407 ق .\r\nطبع دوم : انتشارات علامهء طباطبائى ، 1417 - 1423 ق .\r\nاين مجموعه شامل مباحثى است دربارهء مرگ در ج 1 و 2 ، عالم قبر و برزخ در ج 2 و 3 ، قيامت در ج 4 و 5 و 2 ، نفخ صور در ج 4 ، معاد جسمانى و حشر در ج 6 ، نامه عمل در ج 6 و 7 ، شهادت در ج 7 ، صراط و ميزان و حساب در ج 8 ، شفاعت در ج 9 ، أعراف و بهشت و جهنم و خلود در ج 10 .\r\nكتابنامه به صورت زير نويس .\r\n1 . معاد . 2 . مرگ - جنبه هاى قرآنى . 3 . برزخ . 4 . رستاخيز . 5 . معاد جسمانى . الف . عنوان . ب . فروست : علوم و معارف اسلام .\r\nBP 222\r\n44 / 297\r\nشابك x - 40 - 6533 - 964 ( جلد 10 )\r\nشابك ( با جلد زركوب ) 6 - 08 - 6533 - 964 ( دوره 10 جلدى )\r\nISBN 964 - 6533 - 40 - x ( VOL . 10 )\r\nISBN SET ( Hardcover ) 964 - 6533 - 08 - 6 ( 10 VOL SET )\r\nدورهء علوم و معارف اسلام ( 3 )\r\nمعاد شناسى جلد دهم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع سوم : ماه رمضان المبارك 1425 هجرى قمرى\r\nتعداد : 2000 نسخه\r\nليتوگرافى : مشهد اسكنر ، چاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 3559 - 91375 تلفن : 8543684 - 0511\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nهوالعليم\r\nدورهء\r\nعلوم و معارف إسلام\r\nمعاد شناسى\r\nلأقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\n[ جلد دهم 
  ]\r\n\r\nمجلس شصت و هفتم : أعراف و أهل آن\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كِتابِه الكَريم :\r\n وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ  . « 1 »\r\n« و ميان بهشتيان و دوزخيان حجابى است ، و بر اعراف مردانى هستند كه هر يك از بهشتيان و دوزخيان را از علائم چهره و سيمايشان مىشناسند ، و هنوز خودشان داخل در بهشت نگرديده‌اند ولى اميد و انتظار و طمع دخول در آن را دارند ؛ به بهشتيان ندا مىكنند كه : سلام باد بر شما . »\r\nاين آيه شريفه ، محلّ و موقف اعراف و اهل آن را نشان ميدهد ، كه در عَرصات قيامت ، و در بين بهشت و دوزخ و مُهَيمن بر هر دو ، و\r\n\r\n\r\n","description":"","footnote":"\r\n( 1 ) سورهء أعراف : 7 ، آيه 46 .\r\n","page_name":" 23 ","page_number":23},
  {"content":"\r\n\r\nفاصلهء بين سعادتمندان و اشقياء مىباشد . و چون در بين آياتى واقع است كه حال و خصوصيّات برخورد و ملاقات و گفتگوى بهشتيان با جهنّميان را بيان مىكند ، و موقعيّت و منزلت اهل اعراف را نشان ميدهد ؛ اوّلًا لازم است كه تمام اين آيات را بياوريم ، و سپس در اطراف و جوانب آن به بحث پردازيم\r\n\r\nآيات أعراف در قرآن كريم\r\nامّا آيات :\r\n  وَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلَّا وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ * وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ .  \r\n  وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ * الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ .  \r\n  وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ * وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ .  \r\n وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n  ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ * أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ .  \r\n  وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ * الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ   . « 1 »\r\n« و كسانى كه ايمان بياورند و عمل نيكو انجام دهند - و البتّه ما بيش از وسع كسى به او تكليف نمىكنيم - آنان اهل بهشتند ، و پيوسته و بطور جاودان در آن زيست مىكنند .\r\nو ما از دلها و سينه‌هاى آنان هر گونه غِلّ و آلودگى را بيرون كشيديم . و در بهشت در زير قصرهايشان نهرهائى جارى است . و ميگويند : سپاس و حمد اختصاص به خداوند دارد كه ما را بدين منزل و مقام رهبرى كرد ؛ و اگر هر آينه خداوند ما را بدينجا هدايت نمىفرمود ، ما هيچگاه خود به خود و در خود چنين نبوديم كه بتوانيم بدين مقام و منزل هدايت شويم ؛ همانا رسولان خدا ما را بحقّ هدايت كردند و براى ما حق را نشان دادند . و آنگاه بر آنان ندائى رسد كه : اينست آن بهشتى كه در پاداش أعمالى كه شما در دنيا بجاى مىآورده‌ايد ، بر سبيل اعطاء و ارث به شما موهبت شده است .\r\nو آنگاه بهشتيان به جهنّميان ندا مىكنند كه : آنچه را كه پروردگار\r\n\r\n\r\n","description":"","footnote":"\r\n( 1 ) آيات 42 تا 51 ، از سورهء 7 : الاعراف\r\n","page_name":" 25 ","page_number":25},
  {"content":"\r\n\r\nما به ما وعده داده بود ، همه را حقّ و استوار يافتيم ! آيا آنچه را هم كه پروردگار شما به شما بيم داده بود و بر حذر داشته بود ، حقّ و استوار يافتيد ؟ !\r\nدر جواب ميگويند : آرى ! و در اين وقت إعلان كننده اى در ميان آنها اعلان مىكند كه : لعنت و دورباش از رحمت خدا بر ستمكاران باد !\r\nستمكاران كسانى هستند كه راه خدا را بر مردم مىبندند ، و آن راه را كج و مُعوَج مىجويند ، و آنان به روز حشر و قيامت ايمان ندارند .\r\nو بين اين دو گروه ( بهشتيان و دوزخيان ) پرده و حجابى است . و بر قسمت‌هاى بالاى آن حجاب ، كه أعراف آن باشد ، مردانى هستند كه تمام افراد را يكايك ( چه از بهشتيان و چه از دوزخيان ) از سيما و آثار و علائمشان مىشناسند .\r\nو افرادى كه ( بر قسمت‌هاى پائين آن حجاب قرار دارند و ) هنوز خودشان داخل در بهشت نگرديده‌اند ولى اميد و انتظار و طمع دخول در آن را دارند ، به بهشتيان ندا مىكنند كه : سلام باد بر شما !\r\nو چون نگاه آنان را به طرف دوزخيان برگردانند گويند : بار پروردگارا ! ما را با قوم ستمگر ، يك جا قرار مده ، و با معيّت آنان ما را مگذار !\r\nو صاحبان و ملازمان اعراف ، مردانى را كه از سيما و علائمشان مىشناسند ندا ميدهند كه : آنچه را كه شما اندوختيد و جمع كرديد ،\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو آنچه را به مباهات و سرافرازى و بلند پروازى و استكبار بدان اتّكاء داشتيد ، به هيچگونه دستى از شما نگرفت ، و سودى نبخشيد و شما را در امروز بى نياز ننمود !\r\nآيا نمىبينيد اين بهشتيان را كه شما در دنيا سوگند ياد ميكرديد كه خداوند آنان را مشمول رحمت خود نمىگرداند و در بهشت داخل نمىكند ( چگونه همگى مشمول رحمت شده و در بهشت‌ها مسكن گزيده‌اند ! و اين اصحاب أعراف به اين بهشتيان خطاب مىكنند كه ) داخل شويد در بهشت بدون هيچگونه خوف و انديشه ، و بدون هيچگونه حزن و غصّه اى كه در شما راه نخواهد يافت !\r\nو اهل جهنّم در اين حال اهل بهشت را ندا دهند كه : از آب و طعامى كه خداوند شما را روزى فرموده است قدرى هم بر ما افاضه كنيد و ما را بهرمند سازيد ! اهل بهشت در جواب گويند : آب و طعام بهشت را خداوند بر كافران و منكران حرام فرموده است .\r\nبر آن كسانى كه دين خود را لهو و لعب پنداشتند ، و باطل و بازيچه گرفتند ، و حيات و زندگى دنيا آنان را فريفت . پس به پاداش آنكه آنان چنين روزى را كه روز لقاء و ديدار ماست فراموش كردند و به خاطر نياوردند ، و آنكه آيات ما را انكار ميكردند ؛ ما نيز امروز آنها را مورد نظر رحمت قرار نميدهيم ، و در بوتهء نسيان و فراموشى مىاندازيم ! »\r\nاين مجموع آياتى بود كه در آن ، أعراف به كار رفته بود ، و ديديم كه فقط لفظ اعراف در دو جا آمده ، و اهل اعراف و رجال اعراف كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبه عنوان ضمير نيز چند جا آمده بود فقط در همين آيات بود .\r\n\r\nتفسير اجمالى آيه أعراف\r\nآنچه با دقّت تامّ و توجّه كامل به دقائق اين آيات بدست مىآيد ، آنست كه : اعراف فاصله و حجابى است بين بهشتيان و جهنّميان ؛ اين حجاب داراى درجات و مراتبى است .\r\nدر درجات اعلاى آن نفوس قدسيّه كه حاكم و مسيطر بر بهشت و دوزخند و هر يك از آنان را از علائم و سيمايشان مىشناسند ، قرار دارند .\r\nآنان به قدرى قوىّ و در مراتب خلوص و قرب ، پا در افق عالى نهاده‌اند كه مُهَيمن و مسلّط بر هر دو گروه از بهشتيان و جهنّميان هستند ، و بهشت و جهنّم در زير نظر و در حيطهء نفوذ و ارادهء آنهاست .\r\nآنانند كه به بهشتيان ميگويند :  ادْخُلُوا الْجَنَّةَ  ، داخل در بهشت شويد !\r\nو آنانند كه  يَعْرِفُونَ كُلًّا بِسِيماهُمْ  ، همه را از علائم و سيمايشان مىشناسند .\r\nو آنانند كه  فَأَذَّنَ مُؤَذِّنٌ بَيْنَهُمْ  ، در ميان مردم محشر اعلان مىكنند كه : دورى از رحمت خدا فقط براى ستمكاران است .\r\nو آنانند كه در خطاب مجهول :  وَ نُودُوا أَنْ تِلْكُمُ الْجَنَّةُ  ، فاعل آن ندا هستند ، و به اهل بهشت خير مقدم ميگويند و بشارت به خلود و دوام ميدهند .\r\nو آنانند كه جهنّميان را مورد مؤاخذه و بازپرسى قرار ميدهند و ميگويند  : ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ .  و نيز به\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآنها ميگويند : ببينيد اين بهشتيان هستند كه شما سوگند ميخورديد كه خداوند آنان را به بهشت وارد نمىكند .\r\nو در درجات پائين اعراف ، جماعاتى از مردم هستند كه به آن نفوس قدسيّه و مُخْلَصه مرتبط ، و پيرو و شيعهء آنان بوده و جزء گروه آنان محسوب مىشده‌اند - همچون لشگريان حاكم و سلطان كه جزء دستگاه حكومت‌اند - ولى بواسطهء گناه و خطائى كه انجام داده‌اند ، يكسره به بهشت نرفته و در انتظار فيض رحمت و شفاعت و اخذ ورقهء عبور از صراط هستند . آنان هنوز داخل در بهشت نشده‌اند ، و در بين بهشت و دوزخ واقعند ، ولى اميد رحمت و نزول فيض و ورود در بهشت را دارند .\r\nو آنانند كه به بهشتيانى كه قبل از آنها داخل در بهشت شده‌اند و آرميده‌اند ، سلام ميفرستند و ميگويند :  سَلامٌ عَلَيْكُمْ . \r\nو آنانند كه چون صورتشان به جانب ظالمان و دوزخيان منعطف شود ، گويند : بار پروردگارا ! ما را با گروه ستمگران قرار مده ،  رَبَّنا لا تَجْعَلْنا مَعَ الْقَوْمِ الظَّالِمِينَ ! \r\nو ما در موارد عديده از اين دورهء علوم و معارف اسلام ، چه در « إمام‌شناسى » و چه در « معادشناسى » به إثبات رسانيده‌ايم كه بندگان مُخلَصين حضرت حقّ ، در محشر براى سؤال و كتاب حضور ندارند ؛   فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ   « 1 » ، و مقام آنها اعلى و اشرف است ، و حساب و كتاب امّت‌ها به دست آنان است .\r\n\r\n\r\n","description":"","footnote":"\r\n( 1 ) . قسمتى از آيه 127 و آيه 128 ، از سورهء 37 : الصّافّات\r\n","page_name":" 29 ","page_number":29},
  {"content":"\r\n\r\nپس آنها كه به مقام بقاء بالله فائز گرديده‌اند ، و داراى مقام بقاء بعد از فناء و منزلت جَمعُ الجَمعى هستند از بهشت و دوزخ بالاتر ، و در حجاب اقرب ، مهيمن و مسيطر بر دو گروه بوده و از آن افق اعلى به همه مىنگرند ! و همه را مىشناسند ، و مقام و درجهء هر يك را معيّن و مشخّص مىسازند .\r\nاين اجمال استفاده اى بود كه از آيات اعراف نموديم . حال بپردازيم به بحث دقيق قرآنى از راه تفسير آيه به آيه ، و در ضمن از روايات وارده از اهل بيت عصمت كه همگى مؤيّد و شاهد بر اين حقيقت است نمونه‌هائى ذكر كنيم ، بِحَولِ اللهِ و قُوَّتِهِ ؛ و لا حَولَ و لا قُوَّةَ إلّا بِاللهِ العَلىِّ العَظيم :\r\n\r\nتفسير تفصيلى آيه أعراف\r\n وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  .\r\nأعرافِ حجاب و پرده ، قسمت‌هاى بالاى آن را گويند . و نيز اعراف ، نام براى تپّه‌ها و تل‌هاى بلندى است كه از رَمْل‌هاى بيابان تشكيل شده است ، و غالباً بواسطهء وزش بادهاى تند اين تل‌هاى رملى بوجود مىآيد .\r\nو چون در اين آيه ، اعراف به دنبال حجاب ذكر شده است ، محتمل است كه معناى اوّل از آن مراد باشد . و بودن مردانى بر روى اعراف ، معناى دوّم را تقويت مىكند . و ليكن بين اين دو معنى در آيه مباركه ، منافات و مغايرتى نيست ، زيرا كه معناى حجاب : ما يَحْجُبُ شَيْئاً عَن شَىْءٍ ( چيزى كه چيزى را از چيز ديگرى مستور\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكند ) مىباشد ، و بنابراين ميتوان گفت كه : اين مردانى كه بر روى اعراف قرار دارند ، در مقام و محلّ مرتفع و بلندى هستند كه بر هر دو جمعيّت ، از گروه بهشتيان و گروه جهنّميان سيطره و إشراف دارند ، و بر هر دو منزل و درجه از بهشت و دوزخ واقف مىباشند . و به همين جهت كانوا عَلَى الاعْرافِ ، روى اعراف هستند ، تا آنكه همهء طبقات و اصناف را به سيما و علائمشان بشناسند . چون مادّهء لغوىِ اعراف از عَرَفَ يَعْرِفُ مَعْرِفَةً و عِرْفاناً به معناى شناختن و دانستن است .\r\nخداوند تعالى در قرآن كريم در سورهء حديد ، وصف اعراف را با تعبير « سُور » كه به معناى ديوار است ، و گفتگوى بين بهشتيان و دوزخيان را كه در اينجا آمده است ، در آنجا به عنوان گفتگوى بين منافقين و منافقات با مؤمنين و مؤمنات بيان مىكند ؛ و چنان كه مىبينيم در هر دو جا بيان يك امر و حقيقت را به دو عنوان و تعبير مىنمايد :\r\n يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ  . « 1 »\r\n« روز قيامت روزى است كه مردان منافق و زنان منافق ، به كسانى كه ايمان آورده‌اند ميگويند : شما به ما نظرى كنيد ! و نگاهى بيندازيد ! تا بدين‌وسيله ما از نور چهرهء شما ، مقدارى براى خود بهره\r\n\r\n\r\n","description":"","footnote":"\r\n( 1 ) آيه 13 ، از سورهء 57 : الحديد\r\n","page_name":" 31 ","page_number":31},
  {"content":"\r\n\r\nبرداشته و اقتباس كنيم !\r\nبه آنها در پاسخ گفته مىشود : شما به عقب و قهقرا برگرديد ! و از آنجا طلب نور كنيد ! در اين حال بين اين دو دسته ، ديوارى زده مىشود كه درى دارد ؛ و آن در ، ظاهرى دارد و باطنى ؛ در باطنش رحمت است ، و در ظاهرش از مقابل در ، عذاب است . »\r\nو در ذيل آيه اعراف داشتيم :\r\n وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ . \r\n« و جهنّميان به بهشتيان ندا مىكنند : قدرى از آب و يا طعامى كه خداوند به شما روزى كرده است ، بر ما رحمت آورده و إفاضه كنيد ! در جواب آنها اهل بهشت ميگويند : خداوند آن آب و طعام را بر كافران حرام كرده است . »\r\nدر قياس اين دو آيه واقع در سورهء اعراف و سورهء حديد ، مىبينيم كه : گفتار منافقين به مؤمنين كه به ما نظرى كنيد تا از نور شما توشه اى برگيريم ، و آنچه در جواب مىشنوند كه به عقب و پشت برگرديد و از آنجا التماس نور كنيد (  انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً  ) بعينه همان گفتار اهل جهنّم است به اهل بهشت كه : بر ما از آب و طعامى كه خدا به شما داده است بدهيد ! و جواب مىشنوند كه : خداوند آنها را بر كافران حرام نموده است (  أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ  ) .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nحجاب بين بنده بهشتى و دوزخى ، امر واحدى است\r\nپس بنابراين ، سور و ديوارِ كشيده شده بين منافقين و مؤمنين ، همان حجاب و اعراف فاصل بين بهشتيان و دوزخيان است . و در آيه سورهء حديد كه فقط منافقين را بر روى درِ اين سور قرار داده است ، به جهت آنست كه آنان با مؤمنين در ظاهر امرشان اشتراك دارند ، چون بنا به فرض منافق هستند . پس درِ اين ديوار كه باطنش و حقيقتش ايمان و واقع است ، رحمت ؛ و ظاهرش از جلوى در ، عذاب است ؛ و منافقان چون از حقيقت خبرى ندارند ، از باطن كه رحمت است سودى نمىبرند ، و فقط از ظاهر اسلام و ايمان در دنيا استفاده كرده‌اند كه آن هم در محشر به صورت عذاب جلوه‌گر ميگردد .\r\nو حاصل معنى آنست كه حجاب و ديوار چيز واحدى هستند ولى داراى دو وجهه و دو جهت : ظاهرى و باطنى ، ظاهرش عذاب است و باطنش رحمت . كسانى كه به باطنش رسيده‌اند ، از فوز و كاميابى إيمان و حقيقت بهرمند شده‌اند ؛ و كسانى كه به ظاهرش اكتفا كرده و از باطن خبرى ندارند همان دسته اى هستند كه از حقيقت ايمان و عقيدهء پاك بى بهره‌اند ، و فقط براى حفظ مصالح شخصيّه ايمان آورده‌اند ، و همان دسته اى هستند كه از ظاهر در برابر اين ديوار در عذابند .\r\nو گويا اين ديوار چنين است كه اگر هر آينه انظارشان از ظاهر تجاوز ميكرد و به باطن مير سيد ، به نعيم الهى ميرسيدند و رحمت حقّ آنانرا فرا ميگرفت ؛ ولى چون به ظاهر قناعت كردند ، از درون آن بى بهره‌اند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپس ديوار و حجاب يكى است ؛ ظاهرى دارد و باطنى . و مؤمنان و كافران ، در مقابل خود فقط يك راه به سوى خدا دارند كه بايد بپيمايند ، و اين راه واحد است ، همچنانكه ديوار و حجاب واحد است .\r\nو اختلاف فقط از ناحيهء ادراك و فهم آنهاست ؛ عيناً مانند حالى كه در دنيا دارند ، كه بين مؤمنان و كافران فرقى نيست در اينكه هر دو بايد راهى را كه به سوى خدا دارند طى كنند ؛ اين راه را مؤمنان بطور استقامت طى مىكنند و گام در صراط مستقيم مىنهند ، و كافران منحرف مىشوند و بطور اعوجاج و كجى مىپيمايند .\r\nپس همه با هم هستند ، و اختلاف از جهت استقامت و انحراف نفوس است ، و از جهت اراده و انتخاب خوب و يا اراده و انتخاب زشت .\r\nو لذا مىبينيم در ذيل آيه سورهء حديد وارد است كه :\r\n يُنادُونَهُمْ أَ لَمْ نَكُنْ مَعَكُمْ قالُوا بَلى وَ لكِنَّكُمْ فَتَنْتُمْ أَنْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْأَمانِيُّ حَتَّى جاءَ أَمْرُ اللَّهِ وَ غَرَّكُمْ بِاللَّهِ الْغَرُورُ .  « 1 »\r\n« ( چون بين منافقان و مؤمنان ديوار زده مىشود ، و سور كشيده مىشود ) منافقان به مؤمنان ميگويند : مگر ما با شما در دنيا نبوده‌ايم و معيّت نداشته‌ايم ؟ ! مؤمنان در پاسخ ميگويند : آرى ! و ليكن شما خود را به فتنه و فساد انداختيد ! و پيوسته انتظار كشيديد !\r\n\r\n\r\n","description":"","footnote":"\r\n( 1 ) ! آيه 14 ، از سورهء 57 : الحديد\r\n","page_name":" 34 ","page_number":34},
  {"content":"\r\n\r\nو در شكّ و ترديد بسر برديد ! و آرزوهاى دراز شما را فريفت ، تا آنكه امر خدا نازل شد و مرگ گريبانتان را گرفت ، و آن غَرور و شيطان و نفس گول زننده و فريب دهنده شما را گول زد ( و با خدعه و مكر شما را در غفلت نگاه داشت ، تا ناگهان امر خدا آمد و كار از كار گذشت ) . »\r\n\r\nراه خدا يكى است ؛ يكى به استقامت و ديگرى به انحراف مىپيمايد\r\nو اين همان امر واحدِ ذو وجهين را مىرساند ، كه منافقان با مؤمنان ازهرجهت از جهات طبيعى و مزاياى مادّى در دنيا با هم بودند ، در يك زمين ، و يك عشيره ، و يك غذا ، و يك كسب و كار ، و يك پدر و مادر ، و يك مقدار عمر ، و بالاخره چنان كه مىبينيم در اين جهات طبيعى مَيْزى و فرقى ندارند ، و ليكن نيّت و هدف و أخلاق و گرايش معنوى تفاوت داشت ، و همين موجب شد كه آنان را به دوزخ بكشاند و مؤمنان را به بهشت رهبرى كند .\r\nپس صراط واحد است ، و آن راهى است كه بايد انسان بسوى خداوند تعالى طى كند ؛ مؤمنان از راه مستقيم ، و كافران و منافقان و بدكاران از راه اعوجاج و انحراف طى مىكنند .\r\nو قبل از آيه اعراف آمده است :\r\n  وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ * الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ .  \r\n« اهل بهشت به اهل جهنّم گويند : حقّاً آنچه را كه پروردگار ما به\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nما وعده داده بود ، حقّ و محكم و ثابت يافتيم ! آيا آنچه را هم كه پروردگار شما به شما وعده داده بود ( از پاداش سخت ) حقّ و محكم و ثابت يافتيد ؟ !\r\nدر پاسخ گويند : آرى ! و در اين حال إعلان كننده‌اى اعلام ميدارد كه : لعنت خداوند بر ظالمان است ؛ آن كسانى كه مردم را از راه خدا بازداشتند ، و راه را به روى آنها بستند ، و آن را كج و مُعوج پنداشتند ، و به آخرت كافر شدند . »\r\nپس راه ، راه واحد است ، و آن راه براى خداست و بسوى خداست ؛ يكى به استقامت و درستى و راستى طى مىكند ، و ديگرى به انحراف و كجى مىپيمايد . و اين همان حقيقت واحد سور و حجاب و اعراف است ، كه يكى به باطن توجّه دارد ، و يكى به ظاهر ؛ باطنش رحمت ، و ظاهرش نقمت و نكبت است .\r\nو اين مطلب در قرآن كريم تصريحاً و تلويحاً بسيار آمده است ؛ مثلًا خداوند مىفرمايد :\r\n يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ .  « 1 »\r\n« از حيات و زندگى دنيا ظاهرى را ميدانند و بس ، و ايشان از زندگى و حيات آخرت غافل هستند . »\r\n\r\nراه بسوى خدا ظاهرى دارد و باطنى\r\nدر اينجا روشن است كه به قرينهء مقابله كه آخرت را در مقابل ظاهر حيات دنيا قرار داده است ، منظور و مقصود از آخرت ، باطن\r\n\r\n\r\n","description":"","footnote":"\r\n( 1 ) آيه 7 ، از سورهء 30 : الرّوم\r\n","page_name":" 36 ","page_number":36},
  {"content":"\r\n\r\nحيات دنياست . پس يك حيات است و بس ؛ ظاهرى دارد و باطنى : ظاهرش همين زندگى بهيميّت و شهوت و وهم و غفلت از سراى جاودانى و حيات انسانى ابدى و معنوى است ، و باطنش حيات انسانى و معنوى و روحى و عقلى است كه مستلزم و ملازم با بيدارى و هشيارى است ، كه هر كدام از اين دو صورت كه دو وجههء اين حيات واحد را تشكيل داده‌اند ، پس از مرگ بطور بروز و ظهور نمايان شده و تجلّى مىنمايند .\r\nو مىفرمايد :\r\n أَ وَ لَمْ يَتَفَكَّرُوا فِي أَنْفُسِهِمْ ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى وَ إِنَّ كَثِيراً مِنَ النَّاسِ بِلِقاءِ رَبِّهِمْ لَكافِرُونَ .  « 1 »\r\n« آيا اين مردم با خود فكر نمىكنند كه پروردگار ، آسمانها و زمين و ما بينهما را نيافريده است مگر به حقّ و أجل مُسمّى ؟ ! و حقّاً كه بسيارى از مردم ، به زيارت و لقاء پروردگارشان كافرند . »\r\nيعنى خلقت آسمانها و زمين ، اگر به ديدهء حق نگريسته شود و با حقّ و أجل مسمّى ملاحظه گردد ، راه مستقيم و استوار فكرى است ؛ و اگر به ديدهء باطل نگريسته شود و با انكار لقاء خداوند توأم باشد ، راه كج و انحراف فكرى است .\r\nو مىفرمايد :\r\n وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً \r\n\r\n\r\n","description":"","footnote":"\r\n( 1 ) آيه 8 ، از سورهء 30 : الرّوم\r\n","page_name":" 37 ","page_number":37},
  {"content":"\r\n\r\n حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ  . « 1 »\r\n« و كسانى كه كفر ورزيده‌اند ، كردار آنان همچون سرابى است كه در زمين خشك و لم يَزْرعى واقع است . شخص تشنه آن را آب مىپندارد و به دنبالش ميرود ، تا همين كه بدان رسيد ، أبداً آبى را نمىيابد ، بلكه آنجا خداوند را مىيابد كه حساب او را بطور تامّ و تمام مىكند ، و در حساب استيفا مىنمايد . »\r\nراه بسوى خدا واحد است ؛ شخص كافر سراب را به صورت آب مىبيند ، و مؤمن آب را به صورت آب . و هر دو با هم ميروند ؛ اوّلى تشنه كام مىماند و به سزاى غفلت و خيال باطلش ميرسد ، و دوّمى سيراب ميگردد .\r\n\r\nعمر و زندگى با اميد لقاء خداوندْ سعادت ، و بدون آن آتش است\r\nو مىفرمايد :\r\n  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى   « 2 »\r\n« پس اى پيغمبر ! روى گردان از كسى كه از ياد ما روى گردانيده است ، و غير از زندگى و حيات دنيا چيزى را نمىخواهد ! اين نهايت درجهء بلوغ علم و پايهء دانش آنانست . بدرستيكه پروردگار تو داناتر است به كسى كه از راه او گمراه شده ، و به كسى كه در راه او راهنمائى شده و راه را يافته است ! »\r\n\r\n\r\n","description":"","footnote":"\r\n( 1 ) قسمتى از آيه 39 ، از سورهء 24 : النّور\r\n( 2 ) آيه 29 و 30 ، از سورهء 53 : النّجم\r\n","page_name":" 38 ","page_number":38},
  {"content":"\r\n\r\nاين آيه روشن است در اينكه زندگى كردن در دنيا ، و غير از بهيميّت و مراتب نازلهء از عيش و عشرت چيزى را نفهميدن و نخواستن ، عين گمراهى و إعراض از ياد خداست ؛ و زندگى كردن در اين دنيا و مقصد را لقاى خدا قرار دادن و غير از اين مراتب نازله چيزى را عالىتر و بهتر خواستن ، عين اهتداء و راه يافتگى است .\r\nو مىفرمايد :\r\n  إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ * أُولئِكَ مَأْواهُمُ النَّارُ بِما كانُوا يَكْسِبُونَ .   « 1 »\r\n« و حقّاً آن كسانى كه اميد ديدار و ملاقات با ما را ندارند ، و به زندگى پست دنيوى قناعت كرده‌اند ، و بدان دل داده و اعتماد نموده و سكون و آرامش خود را در آن قرار داده‌اند ، و آن كسانى كه از آيات ما در غفلت هستند ؛ حقاً محلّ و مأواى آنان در پاداش چنين كردارى كه نموده‌اند ، آتش است . »\r\nاين آيه مىرساند كه اطمينان و دلبستگى به اين ظاهر زندگى دنيوى ، و اكتفا به آن ، و عدم اميد لقاى خدا ، آتش است . و به عكس ، همين زندگى چنانچه توأم با اميد لقاى پروردگار ، و عدم اتّكاء و اعتماد به امور زوال پذير دنيا باشد ، و با توجّه و درايت به آيات خدا بوده باشد ، سعادت و بهشت است .\r\nو آيات وارده در اين سبكِ بيان بسيار است ، و از همه بليغ‌تر و\r\n\r\n\r\n","description":"","footnote":"\r\n( 1 ) آيه 7 و 8 ، از سورهء 10 : يونس\r\n","page_name":" 39 ","page_number":39},
  {"content":"\r\n\r\nرساتر اين آيه است كه :\r\n  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ .   « 1 »\r\n« آيا نظرى نيفكندى بسوى كسانى كه نعمت خدا را به كفر تبديل كردند و قوم خود را به ديار هلاكت و نابودى كشاندند ؟ آنان در جهنّم مىسوزند ، و جهنّم بد قرارگاهى است ! »\r\nسابقاً ذكر كرديم كه مراد از نعمت در اين آيه ، ولايت است . « 2 » و ولايت ، سبيل و راه بسوى خداست ؛ و در مقابلش كفر است ، يعنى بستنِ راه و مسدود شدن طريق عبوديّت .\r\n\r\nظاهر ، فانى و از بين رونده ؛ و باطن ثابت و پابرجاست\r\nپس غايت و نهايت سير چنين افرادى كه بر ظاهر جمود دارند و از باطن إعراض مىكنند ، بَوار و هلاك و نابودى است . و ظاهر ، از بين رونده ، و خراب شونده ، و نابود است ؛ و باطن ، پايدار ، و ثابت ، و بادوام ، و پا برجا ؛ همچنان كه خداوند مىفرمايد :\r\n وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ .  « 3 »\r\n« و اى پيامبر ! به كسانى كه ايمان آورده‌اند بشارت بده كه از براى آنان در نزد پروردگارشان گامى متين و قدمى راستين است . »\r\nو نيز مىفرمايد :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  . « 4 »\r\n\r\n\r\n","description":"","footnote":"\r\n( 1 ) آيه 28 و 29 ، از سورهء 14 : إبراهيم\r\n( 2 ) « معادشناسى » ج 8 ، اواخر مجلس 58\r\n( 3 ) قسمتى از آيه 2 ، از سورهء 10 : يونس\r\n( 4 ) آيه 55 ، از سورهء 54 : القمر\r\n","page_name":" 40 ","page_number":40},
  {"content":"\r\n\r\n« در نشيمنگاه راست و درستى ، در نزد خداوند مالك و مقتدر ، نشست دارند . »\r\nو نيز مىفرمايد :\r\n لا يَسْمَعُونَ فِيها لَغْواً وَ لا تَأْثِيماً .  « 1 »\r\n« در بهشت خداوندى ، سابقون كه مقرّبان درگاه او هستند هيچگاه سخن لغو و بيهوده ، و سخنى كه آنان را به گناه اندازد نمىشنوند . »\r\nو نيز مىفرمايد :\r\n لا يَسْمَعُونَ فِيها لَغْواً وَ لا كِذَّاباً  « 2 »\r\n« متّقيان در بهشت ، هيچوقت سخن لغو و بيهوده ، و سخن دروغ نمىشنوند . »\r\nو عليهذا نهايت و غايتِ مؤمنان ، محلّ صدق و حقّ است ، كه در آنجا أبداً دروغ و لغو و باطل نيست ، به خلاف غير مؤمنان .\r\n\r\nصفات و خصوصيّات نفسانيّهء اهل أعراف\r\nو بالجمله ، اصحاب أعالى و مقامات مرتفع أعراف ، كسانى هستند كه بر هر دو مكان از بهشت و آتش تسلّط و هيمَنه و اشراف دارند ، و بر هر دو گروه از سعادتمندان و شقاوت پيشگان سيطره و استيلا دارند .\r\nچون ميدانيم كه آن تل‌ها و فاصله‌هاى بين آنها مانند تلّ رَمل و شن از رمل مادّى طبيعى نيست ، چون در آن روز ، زمين به گونهء فعلى\r\n\r\n\r\n","description":"","footnote":"\r\n( 1 ) آيه 25 ، از سورهء 56 : الواقعة\r\n( 2 ) آيه 35 ، از سورهء 78 : النّبأ\r\n","page_name":" 41 ","page_number":41},
  {"content":"\r\n\r\nنيست ، و در آن پست و بلندى و اعوجاج و كژى نيست .\r\n   وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً * فَيَذَرُها قاعاً صَفْصَفاً * لا تَرى فِيها عِوَجاً وَ لا أَمْتاً .    « 1 »\r\n« و اى پيامبر ! چون از تو دربارهء كوه‌ها در روز قيامت بپرسند ، پس بگو : خداوند چنان آنها را از جا بركند و خرد كند و خاك‌شدهء آن را بر باد دهد كه هيچ از آن اثرى نماند . و بنابراين ، آن كوه‌ها به صورت زمين مستوى و هموارى درآيد كه أبداً در آن هيچگونه كجى و بلندى را نمىبينى ! »\r\nپس مراد از اهل اعراف ، ارتفاع مقام و منزلت آنهاست نسبت به اهل محشر كه اهل جمعند .\r\nو آنانند كه از مُحضَرين نيستند ، چون از مُخلَصينى هستند كه خداوند آنان را از صَعْقه و نفخ صور ، و از فزع و دهشت آن روز ، در حفظ و مصونيّت داشته است . و مقام و محلّ آنان حِجاب است كه در آن رحمتى است كه هر چيزى را فرا گرفته ، و مسلّط بر آتش است كه بر اهلش استيلا دارد .\r\nو ميتوان اين معنى را از اين گفتار خداى تعالى استشعار نمود كه فرموده است :  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  « مؤذّنى و اعلان كننده‌اى اعلام كرد در بين بهشتيان و دوزخيان . » و نفرمود : فأذن بينهم مؤذن « مؤذّنى و اعلان كننده اى كه بين آنها بود اعلام كرد . » زيرا در صورت اوّل ظاهر اينست كه مؤذّن و اعلان كننده از خود\r\n\r\n\r\n","description":"","footnote":"\r\n( 1 ) آيات 105 تا 107 ، از سورهء 20 : طه\r\n","page_name":" 42 ","page_number":42},
  {"content":"\r\n\r\nآنها نيست بلكه مسيطر بر آنهاست ، به خلاف صورت دوّم كه ظاهر اينست كه مؤذّن و اعلان كننده اى كه از آنها بود چنين گفت .\r\nو آنانند كه در روز قيامت حاكمند ، هم حاكم بر بهشت و هم حاكم بر جهنّم . از جهنّميان بازپرسى و مؤاخذه مىكنند و آنان را مورد عتاب و ملامت قرار ميدهند . و آيه اعراف صريح در اين مطلب است :\r\n  وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ * أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ .  \r\n« و اهل اعراف ، مردانى را كه از روى سيما و علائمشان مىشناسند ندا مىكنند كه : آنچه را كه شما جمع كرديد و آنچه را كه موجب استكبار خود قرار داديد ، شما را بى نياز ننمود و دستى از شما نگرفت ! آيا اين بهشتيان نيستند كه شما سوگند ميخورديد كه خداوند آنان را داخل در بهشت نمىكند ؟ ! »\r\nو سپس خود اهل اعراف به بهشتيان امر مىكنند كه :\r\n ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ . \r\n« داخل در بهشت شويد ، بدون آنكه هيچ خوف و ترسى براى شما باشد ، و بدون آنكه هيچ غصّه و اندوهى داشته باشيد ! »\r\nو آنانند اصحاب روح كه فقط در معيّت فرشتگان ، در روز قيامت حقّ سخن گفتن را دارند ، و سخن آنها صواب است .\r\n يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ \r\n\r\n","description":"","footnote":"","page_name":" 43 ","page_number":43},
  {"content":"\r\n\r\n الرَّحْمنُ وَ قالَ صَواباً .  « 1 »\r\n« روز قيامت روزى است كه روح و فرشتگان بطور صفوف منظّم در پيشگاه خداوند قيام مىكنند ، و كسى سخن نمىگويد مگر آن كسى كه خداوند رحمن به او اذن داده باشد ، و سخن به راستى بگويد . »\r\nزيرا كه با وحىِ روح ، علم به كتاب و ايمان پيدا مىشود ، و روح مقام و موجودى است أفضل از همهء ملائكه .\r\n وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  « 2 »\r\n« و همچنين اينطور است كه ما روحى را از امرمان به تو وحى كرديم ، كه قبل از اين وحى نميدانستى كه كتاب چيست ، و نميدانستى كه ايمان چيست ! »\r\n\r\nحكم و قضاوت اهل أعراف بر خاسران و مجرمان\r\nو آنانند كه در روز قيامت حكم به خسران و زيان كسانى مىكنند كه در جان و نفس‌هاى خود و اهلشان دچار خسران و زيان شده‌اند :\r\n وَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ .  « 3 »\r\n« ( و اى پيامبر ! ) مىبينى كه ستمكاران را بر آتش عرضه ميدارند ،\r\n\r\n\r\n","description":"","footnote":"\r\n( 1 ) آيه 38 ، از سورهء 78 : النّبأ\r\n( 2 ) نيمهء اوّل از آيه 52 ، از سورهء 42 : الشّورى\r\n( 3 ) قسمتى از آيه 45 ، از سورهء 42 : الشّورى\r\n","page_name":" 44 ","page_number":44},
  {"content":"\r\n\r\nو آنان از شدّت ذلّت و سرافكندگى ، ترسناك و دل تهى شده ، و با نگاه ضعيف از گوشهء چشم به آن مينگرند . و كسانى كه ايمان آورده‌اند ميگويند : زيانكاران كسانى هستند كه دربارهء نفوس خود و اهل خود در روز قيامت دچار خسران شده اند ! »\r\nظاهراً اين ايمان‌آورندگان ، به عنوان قضاوت و حكومت چنين حكمى را مىكنند ؛ و اين ، اختصاص به متّصفان به صفات اهل اعراف دارد و اين حكم از وظائف اهل آن است .\r\nو آنانند كه به آنها علم و ايمان داده شده ، و در پاسخ سوگند مجرمان كه ما غير از ساعتى درنگ نكرديم ميگويند : شما در كتاب خدا تا روز بعث درنگ كرده‌ايد !\r\n\r\nسوگند مجرمان در قيامت ، كه ما غير از ساعتى درنگ نكرده‌ايم\r\n  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ .   « 1 »\r\n« و در روزى كه ساعت قيامت بر پا شود ، مجرمان سوگند ياد مىكنند كه غير از يك ساعت در دنيا درنگ نكرده‌اند ؛ اينچنين دأب و روش آنها بود كه به دروغ و بهتان سخن مىگفتند . و كسانى كه به آنها علم و ايمان داده شده است ميگويند : شما در كتاب خدا تا روز بازپسين و حشر درنگ كرده‌ايد ! و اينست روز بازپسين ، و ليكن شما چنين بوديد كه نميدانستيد . »\r\n\r\n\r\n","description":"","footnote":"\r\n( 1 ) آيه 55 و 56 ، از سورهء 30 : الرّوم\r\n","page_name":" 45 ","page_number":45},
  {"content":"\r\n\r\n\r\nپاسخ اهل أعراف از ادّعاى مجرمان\r\nاين گمان غلط و پندار نادرست آنان ، به جهت آنست كه در دنيا خود را مقيّد ساخته بودند ، و أنظار خود را به نگاه كردن و توجّه به همان ساعتى كه در آن سرگرم افكار شيطانى ، و هواجس نفسانى ، و ملتذّات حيوانى بودند منعطف داشته بودند ، و بيشتر از اين مقدار انظار و افكار خود را وسعت نبخشيده بودند كه زمانهاى خود را قبل از دنيا ، و امور واقعهء خود را بعد از دنيا بنگرند ، و به حسب سيطرهء زمان ، اين أمَد طويل و مدّت طولانى و دراز را ادراك كنند !\r\nآنان فقط ساعت فعلى و زودگذر را ميديدند كه پيوسته به وجود مىآيد و از بين مىرود ، يك ساعت ظاهر مىشود و آن ساعت مختفى مىشود ؛ و بنابراين سوگند ياد مىكنند در روز حشر كه ما غير از يك ساعت در دنيا توقّف نداشته‌ايم !\r\nآرى اگر تمام مدّت زندگى و حيات دنيوى را نسبت به عمر زمان و دَهْر اندازه بگيريم ، بسيار كم است و حقّاً ميتوان گفت : ساعتى بيش نيست ؛ ولى آنان چنين منظورى از تقليل را نداشته‌اند ، و گرنه حرف صحيحى بود . و چون اين مقصودشان نبوده است ، از آنها مؤاخذه مىشود ، و اين قول به درنگ يك ساعت را به عنوان إفك و دروغ از آنان مىشنوند .\r\nو ليكن همانطور كه گفته شد ، بنا بر اصل قياس عمر انسان به سعهء زمان و عالم طويل و دهرِ سرمد ، بيش از يك ساعت نيست ؛ همچنان كه خدا فرمايد :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  . « 1 »\r\n« گويا آنها در روزى كه آنچه از آن بيم داده شده‌اند را ببينند ، بيش از يك ساعت از روز درنگ نكرده‌اند . »\r\nو نيز فرمايد :\r\n   قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ .    « 2 »\r\n« خداوند در روز قيامت به كافران ميگويد : چند سال شما در روى زمين توقّف كرديد ؟ آنان ميگويند : ما يك روز يا مقدارى از يك روز را توقّف كرده‌ايم ! و تو اى پروردگار ! از حسابگران بپرس ( كه ما در اين سخن راست ميگوئيم ) .\r\nخداوند ميگويد : شما اگر از زندگانى ابدى خود مطّلع بوديد ، ميدانستيد كه مدّت توقّفتان در دنيا ، با آنكه چندين سال بوده است ، بسيار اندك و كم بوده است ! »\r\nبارى ، شايد گفتار اهل علم و ايمان به مجرمان كه : شما در كتاب خدا تا يوم بعث درنگ كرديد ! و اينست روز بعث (  وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ  ) اشاره باشد به گفتار خداوند متعال در آيه :\r\n\r\n\r\n","description":"","footnote":"\r\n( 1 ) قسمتى از آيه 35 ، از سورهء 46 : الاحقاف\r\n( 2 ) آيات 112 تا 114 ، از سورهء 23 : المؤمنون\r\n","page_name":" 47 ","page_number":47},
  {"content":"\r\n\r\n وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ .  « 1 »\r\n« و اگر گفتارى از پروردگار تو اى پيغمبر سبقت نگرفته بود كه : آنان را تا اجل مسمّى نگاه ميداريم ، هر آينه بين آنها حكم مىشد . »\r\nو همچنين اشاره باشد به آيه :\r\n هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى عِنْدَهُ .  « 2 »\r\n« اوست آن كسى كه شما را از گِل آفريد و اجل را معيّن كرد ، و اجل مسمّى در نزد اوست . »\r\nو در صدر بحث « معادشناسى » در جلد اوّل ، مجلس دوّم ، بحثى راجع به اجل و اجل مسمّى در پيرامون آيه كريمهء :\r\n ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى  « 3 »\r\n« خداوند آسمانها و زمين و آنچه بين آنهاست را نيافريد مگر به حقّ و اجل مسمّى . »\r\nآورديم و روشن شد كه : اجل مسمّى ثابت است و در نزد خداست ، و وجههء ملكوتى و ثابت اين اجل است .\r\nو عليهذا گفتار اهل علم و ايمان كه اصحاب اعرافند - به مجرمان ، از آن جنبهء ملكوتى و تعيين اجل مسمّى است ، به اينكه\r\n\r\n\r\n","description":"","footnote":"\r\n( 1 ) قسمتى از آيه 14 ، از سورهء 42 : الشّورى\r\n( 2 ) قسمتى از آيه 2 ، از سورهء 6 : الانعام\r\n( 3 ) قسمتى از آيه 8 ، از سورهء 30 : الرّوم\r\n","page_name":" 48 ","page_number":48},
  {"content":"\r\n\r\nچون درنگ شما و انتهاء آن هر دو مسلّم بوده است ، بنابراين اينست روز بعث ! و ليكن شما بر اين تحديد و انتهاء ملكوتى علم نداشتيد ! و اجل مسمّى را حاكم و محيط بر اجل نمىديديد ! و نميدانستيد كه : إن الساعة كلمح البصر أو هو أقرب . « ساعت قيامت و روز بعث مانند چشم بر هم گذاردن است بلكه نزديكتر . » و نميدانستيد كه :  وَ إِنَّ جَهَنَّمَ لَمُحِيطَةٌ بِالْكافِرِينَ .  « روز جهنّم به كافران احاطه دارد . »\r\nو بنابراين در غفلت و جهل بسر برديد ! و اينك دانستيد كه اينست روز بعث و يوم الحشر و القيامة .\r\nيك نكته ناگفته نماند : اين ادّعاى غير صحيح از مجرمين كه ما غير از يك ساعت توقّف نكرده‌ايم ، و پس از آن ظهور بطلان اين ادّعا ، و أمثال اين اختلافاتى كه در مخاصمات بين ضعفاء و مستكبران واقع مىشود ، و ردّ و بدلهائى را كه قرآن بين تابعين و متبوعين بيان مىكند ، و در روز قيامت با يكدگر مشاجرات و منازعاتى در پيرامون مسائل دنيويّه دارند كه هر كدام ميخواهند جُرم و جَريمه را به گردن ديگرى اندازند ؛ منافاتى ندارد با آنچه سابقاً گذشت كه : روز قيامت ، روزى است كه حقائق ظهور و بروز مىكند ، و حجاب‌ها و پرده‌ها كنار ميرود ، و سرائر و بواطن آشكارا مىشود . زيرا اين كشف حقائق و آشكارا شدن و غير قابل إنكار گشتن ، داراى مراتب و درجاتى است : در نزد بعضى تامّ و تمام و به كمال مرتبه ، و در نزد بعضى ديگر فىالجمله و مقدار كمى ؛ و اين تفاوت مراتب در تمام شئون قيامت موجود است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nروايات دالّه بر اينكه أعراف ، موقف اهل عرفان است\r\nروايات وارده در اين باب از جهت مفاد و موضوع به چند بخش قسمت مىشوند :\r\nاوّل :\r\nرواياتى كه دلالت دارند بر اينكه در مادّهء اعراف ، عرفان و معرفت به كار رفته است . و شايد ريشهء اين نوع تعبير ، از آيه قرآن گرفته شده باشد كه :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ . \r\nچون در اين آيه ، وقوف بر اعراف را از آنِ كسانى قرار داده است كه معرفت دارند بواسطهء علامت و نشانه‌هائى كه در سيماى مردم است ، اگر ضمير هٌمْ به كُلًّا بر گردد ؛ و يا به نشانه‌هائى كه در سيماى خودشان است اگر ضمير هُمْ به رِجَالٌ بر گردد .\r\nو ممكنست بگوئيم به هر دو يعنى به رِجَالٌ و كُلًّا بر گردد ، و از نقطهء نظر ادبيّت اشكالى ندارد . و عنوان ارجاع ضمير به جامع بين دو چيز مذكور در عبارت ، خالى از لطف نيست .\r\nدر تفسير « مجمع البيان » آورده است كه :\r\n« بَكر بن عبد الله مُزْنى به حسن گفت : به من چنين رسيده است كه : اهل اعراف ، گروهى هستند كه نيكىها و بدىهاى آنان به قدر هم است ، و لذا بين بهشت و دوزخ وقوف دارند .\r\nحسن دست خود را بر ران خود زد و گفت : اهل اعراف كسانى هستند كه خداوند آنان را براى معرفت و شناسائى اهل بهشت و جهنّم در آن محلّ وقوف داده است ؛ تا بعضى را از بعضى ديگر تميز دهند . و سوگند به خدا كه چه بگويم ؟ شايد بعضى از آنان ، با ما در\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين خانه باشند !\r\nو ثَعلبى با اسناد خود در تفسير از ضحّاك ، از ابن عبّاس آورده است كه : اعراف مكان بالا و مرتفعى است بر روى صراط ، و بر آن حمزه و عبّاس و علىّ و جعفر قرار دارند . و آنان محبّان خود را به سفيدى چهره ، و دشمنان خود را به سياهى چهره مىشناسند . »\r\nو سپس گفته است :\r\nقَالَ أَبُو جَعْفَرٍ الْبَاقِرُ عَلَيْهِ السَّلَامُ : هُمْ ءَالُ مُحَمَّدٍ عَلَيْهِم السَّلَامُ ؛ لَا يَدْخُلُ الْجَنَّةَ إِلَّا مَنْ عَرَفَهُمْ وَ عَرَفُوهُ ، وَ لَا يَدْخُلُ النَّارَ إلَّا مَنْ أَنْكَرَهُمْ وَ أَنْكَروُهُ .\r\n« حضرت باقر عليه السّلام گفتند : اهل اعراف آل محمّد عليهم السّلام هستند ؛ داخل بهشت نمىشود مگر كسى كه آنها را بشناسد و آنها او را بشناسند ، و داخل آتش نمىگردد مگر كسى كه آنها را ناشناخته بگيرد و آنان او را ناشناخته بگيرند . « 1 » »\r\nو در « تفسير عيّاشى » از هِلْقام از حضرت باقر عليه السّلام آورده است كه در جواب اينكه پرسيده بود : مراد از  وَ عَلَى الْأَعْرافِ رِجالٌ  در آيه شريفهء :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  چيست ؟ فرمودند : آيا شما در بين خودتان ، اهل خبره و شناسائى نداريد ؟ ! آيا بر قبائل خود كسانى را كه خوبان را از بدان بشناسند نداريد ؟ !\r\nهِلقام گويد : عرض كردم : آرى .\r\nحضرت فرمود : ما هستيم آن مردانى كه تمام خلائق را از روى\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، مجلّد 2 ، ص 423\r\n","page_name":" 51 ","page_number":51},
  {"content":"\r\n\r\nسيما و علائم مىشناسيم ! « 1 »\r\n\r\nروايات دالّه بر اينكه اهل أعراف ، عارفان به خلائق‌اند\r\nو نيز عيّاشى از زاذان ، از سلمان آورده است كه گفت : شنيدم بيش از ده بار رسول خدا صلّى الله عليه و آله و سلّم به على ميفرمود :\r\nيَا عَلِىُّ ! إِنَّكَ وَ الأوْصِيَاءَ مِنْ بَعْدِكَ أَعْرَافٌ بَيْنَ الْجَنَّةِ وَ النَّارِ ؛ لَا يَدْخُلُ الْجَنَّةَ إلَّا مَنْ عَرَفَكُمْ وَ عَرَفْتُمُوهُ ، وَ لَا يَدْخُلُ النَّارَ إلَّا مَنْ أَنْكَرَكُمْ وَ أَنْكَرْتُمُوهُ . « 2 »\r\n« اى علىّ ! تو و اوصياء بعد از تو ، أعراف هستيد بين بهشت و آتش ؛ داخل در بهشت نمىشود مگر كسى كه شما را بشناسد و شما هم او را بشناسيد ، و داخل آتش نمىشود مگر كسى كه شما را ناشناخته گيرد و شما هم او را ناشناخته گيريد ! »\r\nو نيز عيّاشى از سَعد بن طَريف از حضرت باقر عليه السّلام در تفسير اين آيه آورده است كه فرمودند :\r\nاى سعد ! ايشان آل محمّد عليهم السّلام هستند ؛ داخل بهشت نمىشود مگر كسى كه آنها را بشناسد و آنها او را بشناسند ، و داخل جهنّم نمىشود مگر كسى كه آنان را ناشناخته گيرد و آنان او را ناشناخته گيرند . « 3 »\r\nو نيز عيّاشى از ثُمالى از حضرت باقر عليه السّلام آورده است كه در پاسخ كسى كه از گفتار خداوند تعالى :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  سؤال كرده بود فرموده‌اند :\r\nنَحْنُ الاعْرَافُ ! الَّذِينَ لَا يُعْرَفُ اللهُ إلَّا بِسَبَبِ مَعْرِفَتِنَا . و\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 18\r\n( 2 ) همان\r\n( 3 ) همان\r\n","page_name":" 52 ","page_number":52},
  {"content":"\r\n\r\nنَحْنُ الاعْرَافُ ! الَّذِينَ لَا يَدْخُلُ الْجَنَّةَ إلَّا مَنْ عَرَفَنَا وَ عَرَفْنَاهُ ، وَ لَا يَدْخُلُ النَّارَ إلَّا مَنْ أَنْكَرَنَا وَ أَنْكَرْنَاهُ .\r\nوَ ذَلِكَ بِأَنَّ اللهَ لَوْ شَاءَ أَنْ يُعَرِّفَ النَّاسَ نَفْسَهُ لَعَرَّفَهُمْ ، وَ لَكِنَّهُ جَعَلَنَا سَبَبَهُ وَ سَبِيلَهُ وَ بَابَهُ الَّذِى يُؤْتَى مِنْهُ . « 1 »\r\n« ما هستيم اعراف ! آن كسانى كه خداوند شناخته نمىشود مگر بوسيلهء شناخت ما . و ما هستيم اعراف ! آن كسانى كه داخل بهشت نمىشود مگر آن كه ما را بشناسد و ما او را بشناسيم ، و داخل آتش نمىشود مگر آن كه ما را انكار كند و ما او را انكار كنيم .\r\nو اين به جهت آنست كه خداوند اگر إراده ميفرمود و ميخواست خود را بدون واسطه به مردم بشناساند البتّه مىشناسانيد ، و ليكن او ما را سبب و وسيله و درى قرار داده است كه بايد از آن داخل شد . »\r\nو در « بصائر الدّرجات » از محمّد بن الحسين از موسى بن سَعْدان از عبد الله بن قاسم از بعضى اصحابش از سعد إسكاف - پس از سؤال او از حضرت باقر عليه السّلام از تفسير اين آيه ، و پس از جواب آن حضرت بر همين نهجى كه أخيراً از « تفسير عيّاشى » ذكر شد - آورده است كه حضرت به دنبال آن اضافه ميكنند كه :\r\nفَلَا سَوَاءٌ مَا اعْتَصَمَتْ بِهِ الْمُعْتَصِمَةُ وَ مَنْ ذَهَبَ مَذْهَبَ النَّاسِ ؛ ذَهَبَ النَّاسُ إلَى عَيْنٍ كَدِرَةٍ يَفْرُغُ بَعْضُهَا فِى بَعْضٍ ، وَ مَنْ أَتَى ءَالَ مُحَمَّدٍ أَتَى عَيْناً صَافِيَةً تَجْرِى بِعِلْمِ اللهِ لَيْسَ لَهَا نَفَادٌ وَ لَا انْقِطَاعٌ .\r\n\r\n\r\n","description":"","footnote":"\r\n( 1 ) همان مصدر ، ص 19\r\n","page_name":" 53 ","page_number":53},
  {"content":"\r\n\r\nذَلِكَ بِأَنَّ اللهَ لَوْ شَاءَ لَارَاهُمْ شَخْصَهُ حَتَّى يَأْتُوهُ مِنْ بَابِهِ ، لَكِنْ جَعَلَ اللهُ مُحَمَّدًا وَ ءَالَ مُحَمَّدٍ الابْوَابَ الَّتِى يُؤْتَى مِنْهَا وَ ذَلِكَ قَوْلُهُ :  وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  « 1 » « 2 » .\r\n« و بنابراين مساوى نيستند آنچه كه معتصمين بدان تمسّك ميجويند با آنچه كه مردم به هر سو راهى را انتخاب نموده و ميروند ؛ مردم پيوسته براى آب خوردن به سوى چشمه‌هاى آلوده و كدر ميروند كه بعضى از آنها در بعضى ديگر ريخته شده و آميخته ميگردد ، ولى كسى كه به سوى آل محمّد بيايد به سوى چشمهء صاف و پاكى آمده است كه به علم خدا جارى است و هيچگاه انقطاع و نابودى ندارد .\r\nو اين حقيقت به جهت آنست كه اگر خداوند اراده فرموده بود كه خودش را بشخصه به مردم بشناساند تا بدون هيچ واسطه از در خدا وارد شده و او را ببينند ، البتّه چنين كارى را ميكرد ، و ليكن محمّد و آل محمّد را درهائى براى شناسائى خود قرار داده است كه بايد از آن درها وارد شوند ؛ و اينست معناى گفتار خدا كه : نيكوئى و خوبى به اين نيست كه شما در خانه‌ها از پشت آنها وارد شويد ! و ليكن خوبى براى كسى است كه تقوى پيشه ساخته است ! و شما به خانه‌ها از درهاى آنها وارد شويد ! »\r\nبارى ، و نظير مفاد اين روايت را دربارهء اهل اعراف ، فُرات بن\r\n\r\n\r\n","description":"","footnote":"\r\n( 1 ) قسمتى از آيه 189 ، از سورهء 2 : البقرة\r\n( 2 ) « بحار الانوار » ج 8 ، ص 336 ، به نقل از « بصائر الدّرجات » ص 146\r\n","page_name":" 54 ","page_number":54},
  {"content":"\r\n\r\nإبراهيم در تفسير خود ، از أصبَغ بن نُباته و از حَبّة عُرَنى از أميرالمؤمنين عليه السّلام ، « 1 » و شيخ صدوق « در معانى الاخبار » از حضرت باقر از حضرت أمير المؤمنين عليهم السّلام ، « 2 » و علىّ بن إبراهيم در تفسير خود ، « 3 » و كلينى از حضرت صادق عليه السّلام در گفتگوى ابن‌كَوّاء با أميرالمؤمنين عليه السّلام « 4 » آورده‌اند .\r\n\r\nمؤذّن و إعلان كننده لعنت خدا بر ظالمين ، أمير المؤمنين است\r\nدوّم :\r\nرواياتى كه دلالت دارند بر آنكه اعلان كنندهء بين بهشتيان و دوزخيان كه : لعنت خدا بر ظالمان است ، أميرالمؤمنين عليه السّلام هستند .\r\nطبرسى از أبو القاسم حَسْكانى با اسناد خود از محمّد بن حنفيّه از أمير المؤمنين عليه السّلام آورده است كه إنَّهُ قَالَ : أَنَا ذَلِكَ الْمُؤَذِّنُ ! « من آن مؤذّن هستم ! »\r\nو نيز حسكانى با اسناد خود از أبو صالح از ابن عبّاس روايت كرده است كه :\r\nإنَّ لِعَلِىٍّ فِى كِتَابِ اللهِ أَسْمَآءٌ لَا يَعْرِفُهَا النَّاسُ ؛ قَوْلُهُ :  فَأَذَّنَ مُؤَذِّنٌ بَيْنَهُمْ  ، فَهُوَ الْمُؤَذِّنُ بَيْنَهُمْ ؛ يَقُولُ :  أَلا لَعْنَةُ اللَّهِ عَلَى الظَّالِمِينَ  ، الَّذِينَ كَذَّبُوا بِوِلَايَتِى وَ اسْتَخَفُّوا بِحَقِّى « 5 » .\r\n\r\n\r\n","description":"","footnote":"\r\n( 1 ) « « تفسير فرات » ص 46\r\n( 2 ) « معانى الاخبار » طبع مطبعهء حيدرى ، ص 59\r\n( 3 ) « تفسير قمّى » ص 694\r\n( 4 ) « اصول كافى » طبع حروفى ، ج 1 ، ص 184\r\n( 5 ) « مجمع البيان » مجلّد 2 ، ص 422 ؛ و « بحار الانوار » ج 8 ، ص 331\r\n","page_name":" 55 ","page_number":55},
  {"content":"\r\n\r\nاز براى علىّ عليه السّلام در كتاب خدا اسم‌هائى هست كه مردم آنها را نميدانند ؛ مثل گفتار خدا كه مىفرمايد : « مؤذّنى بين بهشتيان و جهنّميان اعلان كرد . » كه اوست همان مؤذّنِ بين ايشان ؛ ندا ميدهد : آگاه باشيد كه لعنت خدا بر ستمكاران است . ستمكاران كسانى هستند كه ولايت مرا تكذيب كرده‌اند و حقّ مرا سبك شمرده‌اند . »\r\nو عيّاشى از محمّد بن فُضيل از حضرت امام رضا عليه السّلام در گفتار خداوند :  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  روايت كرده است كه :\r\nقَالَ : الْمُؤَذِّنُ أَمِيرُ الْمُؤْمِنِين عَلَيْهِ السَّلَامُ . « 1 »\r\n« حضرت فرمودند : مؤذّن و اعلام دارنده أمير المؤمنين عليه السّلام است . »\r\nو كلينى ، از حسين بن محمّد از مُعَلَّى بن محمّد از وَشّاء از أحمد بن عمر حَلّال « 2 » آورده است كه از حضرت أبو الحسن عليه السّلام دربارهء تفسير گفتار خداى تعالى :  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  سؤال كردم ، حضرت فرمودند : مؤذّن أمير المؤمنين\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 17 ؛ و اين روايت را در تفسير « برهان » طبع حروفى رحلى ، ج 2 ، ص 17 ( و از طبع سنگى ، ج 1 ، ص 355 ) ؛ و تفسير « صافى » ج 1 ، ص 578 آورده است .\r\n( 2 ) احمد بن عمر حلّال ، از اصحاب امامين همامين موسى بن جعفر الكاظم و علىّ بن موسى الرّضا عليهم السّلام مىباشد ، كه هر دو بزرگوار مكنّى به أبو الحسن هستند . ( م )\r\n","page_name":" 56 ","page_number":56},
  {"content":"\r\n\r\nعليه السّلام است . « 1 »\r\n\r\nرجال أعراف ، أئمّهء اهل بيت عليهم السّلام هستند\r\nسوّم :\r\nرواياتى است كه دلالت دارد بر آنكه رجال واقفين بر اعراف ، أئمّهء آل مُحمّد هستند :\r\nدر « بصائر الدّرجات » از أحمد بن محمّد از ابن مَحبوب از أبو ايّوب از بُرَيد عِجْلى روايت كرده است كه :\r\nسَأَلْتُ أَبَا جَعْفَرٍ عَلَيْهِ السَّلَامُ عَنْ قَوْلِ اللهِ :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ ،  قَالَ : أُنْزِلَتْ فِى هَذِهِ الامَّةِ ، وَ الرِّجَالُ هُمُ الائِمَّةُ مِنْ ءَالِ مُحَمَّدٍ .\r\nقُلْتُ : فَمَا الاعْرَافُ ؟ قَالَ : صِرَاطٌ بَيْنَ الْجَنَّةِ وَ النَّارِ ؛ فَمَنْ شَفَعَ لَهُ الائِمَّةُ مِنَّا مِنَ الْمُؤْمِنِينَ الْمُذْنِبِينَ نَجَا ، وَ مَنْ لَمْ يَشْفَعُوا لَهُ هَوَى . « 2 »\r\n« بُريد گويد : از حضرت باقر عليه السّلام دربارهء اين آيه پرسيدم ، فرمود : دربارهء اين امّت نازل شده است ، و رجال اعراف ، امامان از آل محمّد هستند .\r\nمن گفتم : پس خود اعراف چيست ؟ ! حضرت فرمود : راهى است بين بهشت و جهنّم ؛ و هر كس را كه از مؤمنان گناهكار ، امامان ما شفاعت كنند نجات پيدا مىكند ، و هر كس را كه شفاعت نكنند سقوط مىكند . »\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 426\r\n( 2 ) « 624 بصائر الدّرجات » الجزء العاشر ، باب 16 ، حديث 5 ؛ طبع حروفى ص 496 ، و از طبع سنگى ص 145\r\n","page_name":" 57 ","page_number":57},
  {"content":"\r\n\r\nو نيز در « بصائر الدّرجات » از بعض اصحاب ، از محمّد بن حسين از صَفوان از ابن مُسكان از أبو بصير ، از حضرت امام محمّد باقر عليه السّلام در گفتار خداى تعالى :  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  آورده است كه : قَالَ : الائِمَّةُ مِنَّا أَهْلَ الْبَيْتِ فِى بَابٍ مِنْ يَاقُوتٍ أَحْمَرَ عَلَى سُورِ الْجَنَّةِ ، يَعْرِفُ كُلُّ إمَامٍ مِنَّا مَا يَلِيهِ .\r\nقَالَ رَجُلٌ : مَا مَعْنَى مَا يَلِيهِ ؟ قَالَ : مِنَ الْقَرْنِ الَّذِى هُوَ فِيهِ إلَى الْقَرْنِ الَّذِى كَان . « 1 »\r\n« حضرت فرمودند : مراد از رجال ، امامان از ما اهل بيت هستند كه در دَرى از ياقوت سرخ بر ديوار بهشت وقوف دارند ، و هر يك از امامان ما مىشناسد آنچه را كه نزديك به اوست . مردى گفت : مقصود از آنچه نزديك به اوست چيست ؟ حضرت فرمودند : از آن زمانى كه او در آن زيست مىكند تا زمانى كه بوده است . »\r\nو عيّاشى در تفسير آورده است از مَسْعَدة بن صَدَقة از جعفر بن محمّد از پدرش از جدّش از أمير المؤمنين عليه السّلام كه :\r\nقَالَ : أَنَا يَعْسُوبُ الْمُؤْمِنِينَ ، وَ أَنَا أَوَّلُ السَّابِقِينَ ، وَ خَلِيفَةُ رَسُولِ رَبِّ الْعَالَمِينَ ، وَ أَنَا قَسِيمُ الْجَنَّةِ وَ النَّارِ ، وَ أَنَا صَاحِبُ الاعْرَافِ . « 2 »\r\n« فرمود : من پيشوا و رئيس و زعيم مؤمنين هستم ، و من اوّل سبقت گيرنده در اسلام هستم ، و من خليفهء رسول پروردگار جهانيان\r\n\r\n\r\n","description":"","footnote":"\r\n( 1 ) « بصائر الدّرجات » الجزء العاشر ، باب 16 ، حديث 19 ؛ طبع حروفى ص 500 ، و از طبع سنگى ص 146\r\n( 2 ) « تفسير عيّاشى » ج 2 ، ص 17 و 18\r\n","page_name":" 58 ","page_number":58},
  {"content":"\r\n\r\nهستم ، و من قسمت كنندهء بهشت و آتش هستم ، و من صاحب اعراف هستم . »\r\nاين سه دسته از روايات متّفقاً دلالت دارند بر آنكه رجال و اهل اعراف فقط ائمّه و پيشوايان اهل بيت و آل محمّد عليهم السّلام هستند .\r\n\r\nوقوف ائمّه عليهم السّلام و شيعيان گنهكار ، بر أعراف\r\nچهارم :\r\nرواياتى است كه دلالت دارند بر آنكه بر اعراف ، امامان و پيشوايان آل محمّد با تابعين خود از گناهكارانى كه اميد عفو و شفاعت و انتظار رحمت دربارهء آنان است ، وقوف دارند .\r\nمانند روايت واردهء در « تفسير علىّ بن إبراهيم » از پدرش از ابن محبوب از ابو ايّوب از بُرَيد ، از أبى عبد الله عليه السّلام كه :\r\n« اعراف تل‌هائى است بين بهشت و آتش . و رجال اعراف ، أئمّه صلوات الله عليهم أجمعين هستند كه با شيعيان خود بر اعراف وقوف دارند .\r\nو اين در حالى است كه مؤمنين بدون حساب همگى روانهء بهشت شده‌اند .\r\nأئمّه عليهم السّلام به شيعيان خود كه گناهكارند و بر اعراف وقوف دارند ميگويند : ببينيد برادرانتان را كه بدون حساب روانهء بهشت گرديده اند ! و اينست گفتار خداوند تبارك و تعالى :\r\n سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ .  « 1 »\r\n« سلام خداوند بر شما باد ! درحالىكه هنوز آنها داخل در بهشت\r\n\r\n\r\n","description":"","footnote":"\r\n( 1 ) ذيل آيه 46 ، از سورهء 7 : الاعراف\r\n","page_name":" 59 ","page_number":59},
  {"content":"\r\n\r\nنشده‌اند ، ولى اميد دخول در آن را دارند . »\r\nو سپس به آنان گفته مىشود : حالا نظرى بيندازيد بسوى دشمنانتان كه در آتشند ! و اينست معناى گفتار خداوند تعالى :\r\n  وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ * وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ   ( فِى النَّارِ )  قالُوا ما أَغْنى عَنْكُمْ جَمْعُكُمْ  ( فِى الدُّنْيَا )  وَ ما كُنْتُمْ تَسْتَكْبِرُونَ .  « 1 »\r\n« و چون نگاه آنان را به طرف دوزخيان برگردانند گويند : بار پروردگارا ! ما را با قوم ستمگر يك جا قرار مده !\r\nو صاحبان و ملازمان اعراف مردانى را كه ( در آتشند و ) از سيما و علائمشان مىشناسند ، ندا ميدهند كه : آنچه را شما ( در دنيا ) اندوختيد و جمع كرديد ، و آنچه را به مباهات و سرافرازى و بلندپروازى و استكبار بدان اتّكاء داشتيد ، به هيچ وجه دستى از شما نگرفت و سودى نبخشيد و شما را در امروز بى نياز ننمود . »\r\nو سپس ائمّه عليهم السّلام به دشمنان خود كه در آتش هستند ميگويند : اينان شيعيان ما و برادران ما هستند كه شما در دنيا سوگند ميخورديد كه خداوند آنها را مشمول رحمت خود نمىكند . و در اين حال ائمّه به شيعيان ميگويند :\r\n ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ .  « 2 »\r\n\r\n\r\n","description":"","footnote":"\r\n( 1 ) آيه 47 و 48 ، از سورهء 7 : الاعراف\r\n( 2 ) نيمهء دوّم از آيه 49 ، از سورهء 7 : الاعراف\r\n","page_name":" 60 ","page_number":60},
  {"content":"\r\n\r\n« همگى داخل بهشت گرديد ! بدون آنكه هيچ ترسى و يا آنكه هيچ غصّه اى براى شما بوده باشد . »\r\nو در اين حال دوزخيان به بهشتيان ميگويند : قدرى از آب و يا از طعامى كه خدا به شما روزى كرده است به ما بدهيد ! « 1 » »\r\n\r\nكلام مرحوم صدوق و شيخ مفيد درباره أعراف\r\nو مرحوم صدوق در كتاب « عقائد » فرموده است :\r\n« اعتقاد ما در اعراف آنست كه آن ، سور و ديوارى است بين بهشت و آتش ، و بر آن مردانى هستند كه تمام افراد را ( چه از بهشتيان و چه از دوزخيان ) از سيما و آثار و علائمشان مىشناسند . و آنان پيامبر و اوصياء او عليهم السّلام مىباشند .\r\n( شيخ مفيد در شرح اين كلام فرموده است : گفته شده است كه : اعراف كوهى است بين بهشت و آتش . و نيز گفته شده است كه : آن ، سور و ديوارى است بين بهشت و آتش . و محصّل كلام آنكه : مكانى است كه نه از بهشت است و نه از آتش . و بر طبق آنچه گفتيم روايت وارد شده است ؛ و بر اينكه چون روز قيامت شود ، بر آن سور رسول خدا و أمير المؤمنين و ائمّهء طاهرين از ذرّيّهء أمير المؤمنين صلواتُ الله عليهم قرار دارند . و مراد از رجال در آيه اعراف آنانند . . . )\r\nداخل در بهشت نمىگردد مگر كسى كه آنها را بشناسد و آنها او را بشناسند ، و داخل در آتش نمىگردد مگر كسى كه آنها را انكار كند و آنها او را انكار كنند .\r\nو در كنار اعراف كسانى هستند كه حكم آنها تأخير افتاده است تا\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » ص 216 و 217\r\n","page_name":" 61 ","page_number":61},
  {"content":"\r\n\r\nامر خدا صادر شود ؛ يا آنان را عذاب كند و يا از گناه آنان درگذرد . « 1 » »\r\nپنجم :\r\nرواياتى هستند كه دلالت دارند بر آنكه بر اعراف ، گناهكاران و خطاپيشگانى وقوف دارند كه حَسَنات و سَيّئات آنان مساوى است ، و هنوز حكم آنان قطعى نشده است .\r\nعيّاشى از طَيّار از حضرت صادق عليه السّلام آورده است كه قَالَ : قُلْتُ لَهُ : أَىُّ شَىْءٍ أَصْحَابُ الاعْرَافِ ؟\r\nقَالَ : اسْتَوَتِ الْحَسَنَاتُ وَ السَّيِّئَاتُ ؛ فَإنْ أَدْخَلَهُمُ اللهُ الْجَنَّةَ فَبِرَحْمَتِهِ ، وَ إنْ عَذَّبَهُمْ لَمْ يَظْلِمْهُمْ . « 2 »\r\n« به آن حضرت گفتم : اصحاب اعراف كيانند ؟ فرمود : آنان كه حسنات و سيّئات آنها برابر است ؛ حال اگر خداوند آنان را به بهشت برد از روى رحمت اوست ، و اگر عذابشان كند به آنها ستم نكرده است . »\r\nو علىّ بن إبراهيم آورده است كه :\r\nسُئِلَ الْعَالِمُ عَلَيْهِ السَّلَامُ عَنْ مُؤْمِنِى الْجِنِّ أَ يَدْخُلُونَ الْجَنَّةَ ؟\r\nفَقَالَ : لَا ، وَ لَكِنَّ لِلَّهِ حَظَائِرَ بَيْنَ الْجَنَّةِ وَ النَّارِ يَكُونُ فِيهَا مُؤْمِنُو الجِنِّ وَ فُسَّاقُ الشِّيعَةِ « 3 » .\r\n« از عالم آل محمّد عليهم السّلام پرسيدند كه : آيا مؤمنان از\r\n\r\n\r\n","description":"","footnote":"\r\n( 1 ) « بحار الانوار » ج 8 ، ص 340 ، به نقل از « عقائد صدوق » ص 87\r\n( 2 ) « تفسير عيّاشى » ج 2 ، ص 18 ؛ و « بحار الانوار » ج 8 ، ص 337\r\n( 3 ) « تفسير قمّى » ص 624\r\n","page_name":" 62 ","page_number":62},
  {"content":"\r\n\r\nطائفهء جنّ در بهشت ميروند ؟\r\nفرمود : نه ، و ليكن خداوند حَظيره‌هائى در بين بهشت و آتش دارد كه در آن مكانهاى معيّن شده مؤمنان از جنّ و فاسقان از شيعه سكونت دارند . »\r\nدربارهء اين گروه سعدى شيرازى گفته است :\r\n اى سير ترا نان جوين خوش ننمايد * معشوق منست آنكه به نزديك تو زشت است\r\nحوران بهشتى را دوزخ بود اعراف * از دوزخيان پرس كه اعراف بهشت است « 1 » \r\n\r\nمحصّل مجموع روايات أعراف و اهل آن\r\nبارى ، اين مجموع رواياتى بود كه در اين زمينه آمده بود ، و ما از هر طبقه از روايات چند نمونه آورديم .\r\nو محصّل مجموع با ملاحظهء جمع دِلالى بين آنها اين مىشود كه :\r\nاعراف مكانى و حاجبى است بين بهشت و جهنّم كه داراى درجات بالا و پائين است ؛ و در درجات بالاى آن ائمّه عليهم السّلام وقوف دارند ، و در دامنه و درجات پائين شيعيان و افرادى از بزهكاران كه هنوز حساب آنها يكسره نشده و حكم آنها صادر نشده است . هر بزرگى با امّتِ تكليف معيّن نشدهء خود ، بر روى اعراف است .\r\nالبتّه مقام بالاى اعراف ، مقامى است بسيار رفيع و بسيار منيع ، كه دست كسى بدان نرسد ، و شاهپر بال بلند پرواز هيچ طائرى قصد عبور از آن را نكند ، زيرا آن مقام اختصاص به كسانى دارد كه هم بر\r\n\r\n\r\n","description":"","footnote":"\r\n( 1 ) « كلّيّات سعدى » طبع فروغى ، گلستان ، ص 23\r\n","page_name":" 63 ","page_number":63},
  {"content":"\r\n\r\nبهشت و هم بر دوزخ حاكمند ، و هم بر بهشتيان و هم بر جهنّميان مُسَيطر و مسلّط هستند . آنان در چنين افق مبين و مقام ارجمندى وقوف دارند ، همه را با علائم و نشانه‌ها مىشناسند ، و درجه و مقام هر يك از بهشتىها را در مراتب هشتگانهء آن معيّن مىكنند ، و دركات و مراتب هفتگانهء دوزخ را ميدانند و دوزخيان را در آن محل‌ها توزيع مىنمايند .\r\nو اين روايات همگى تطابق دارد با مفاد آياتى كه ذكر شد ، زيرا در آيات هم رجال اعراف را با مشخّصاتى بيان فرموده است كه غير از مقرّبان درگاه حضرت احديّت و پيشوايان اهل بيت كسى چنين مقامى را ندارد .\r\nو نيز در آيات همانطور كه ديديم ، حال دسته اى را بيان مىكند كه هنوز داخل بهشت نشده و اميد دخول در آن را دارند .\r\n\r\nمقام حضرت زهرا عليها السّلام در أعراف\r\nولى در اينجا يك نكته بايد ذكر شود ، و آن اينست كه : مقام حضرت صدّيقهء كبرى فاطمهء زهرا سلام الله عليها كجاست ؟ آيا آن هم بر اعراف است ، و يا در مراتب و درجات پائين‌تر ؟\r\nهيچ شكّى نيست كه آن مقام مقدّس نيز در طراز مقام فرزندانش از پيشوايان و ائمّهء اهل بيت است ، و علّت آنكه در اين روايات تصريح به وقوف آن حضرت بر اعراف نشده است ، به جهت آنست كه ضعفاء عقول حقيقتاً اعراف را كوهى مثلًا به مثابهء جبال دنيا تخيّل مىكنند ، و بنابراين صعود آن مخدّره بر فراز كوه و تلّ ، منافى مقام حيا و عصمت است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nكما اينكه در بعضى از روايات سابقاً داشتيم كه با آنكه حال آن بى بى در محشر و سائر مشاهد با ائمّه يكسان است ، و با آنكه آن مخدّره نيز بر بالين هر شخص محتضر هنگام مرگ حاضر مىشود ، ولى در روايات احتِراماً لِجَلالها نامشان را نبرده‌اند ، و مخصوصاً در روايات ذكر شده كه برده نشدن نام به علّت قصور ادراك و فهم عامّه است .\r\nزيرا آنان نميدانند كه در مقام عالى اعراف كه از بهشت عالىتر است و حجاب اقرب است ، عنوان انوثيّت در مقابل ذكوريّت نيست ؛ همهء اين عناوين برداشته مىشود ، اين عناوين متعلّق به پائين اعراف و متعلّق به بهشت و دوزخ است ، و لذا نام مقدّس آن بى بى منطوى در عنوان رجال آمده است در اين آيه مباركه :  وَ عَلَى الْأَعْرافِ رِجالٌ . \r\nهمچنان كه بدون شبهه نام آن بى بى منطوى در عنوان رجال است در آيه مباركهء نور :\r\n  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ * رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ .   « 1 »\r\n« در خانه‌هائى كه خدا رخصت داده است كه رفعت يابد و نام او در آنجاها برده شود ، تسبيح خدا را مىنمايند در صبحگاه و شبانگاه\r\n\r\n\r\n","description":"","footnote":"\r\n( 1 ) آيه 36 و 37 ، از سورهء 24 : النّور\r\n","page_name":" 65 ","page_number":65},
  {"content":"\r\n\r\nمردانى كه هيچ كسب و تجارتى آنان را غافل نميدارد از ياد خدا ، و نه از إقامهء نماز و نه از دادن زكات . و از روزى كه دل‌ها و چشم‌ها از آن روز در وحشت و اضطراب است در واهمه و دهشت هستند . »\r\nبارى ، مجال ضيق است كه در اين باره قدرى بيان و قلم را گسترده داريم ، تا اخلّاء روحانى و برادران ايمانى بدانند كه مقام و درجهء اين زن كه افتخار هزاران پيغمبر و امام ، و شفيعهء صدّيقان و شهيدان و پيامبران أُولوا العزم است ، تا چه حدّ و چه غايت است ! او سرّ رسول الله است ، او جوهره و سلالهء نبوّت است ، كه رسول خدا دست او را مىبوسيد ، و بر جاى خودش مىنشاند ، و پيوسته در بيتش ميرفت ، و هر وقت از سفر و غزوه مراجعت ميكرد ، اوّل به ديدن او در خانهء او ميرفت .\r\n\r\nصلوات محيى الدّين بر حضرت صدّيقهء كبرى سلام الله عليها\r\nوَ ( صَلَواتُ اللهِ وَ مَلَآئِكَتِهِ وَ حَمَلَةِ عَرْشِهِ وَ جَميعِ خَلْقِهِ مِنْ أَرْضِهِ وَ سَمائِهِ ) عَلَى الْجَوْهَرَةِ الْقُدْسيَّةِ فى تَعَيُّنِ الإنْسيّةِ .\r\nصورَةِ النَّفْسِ الْكُلّيَّةِ ، جَوادِ الْعالَمِ الْعَقْليّةِ ، بَضْعَةِ الْحَقيقَةِ النَّبَويَّةِ ، مَطْلَعِ الانْوارِ الْعَلَويَّةِ ، عَيْنِ عُيونِ الاسْرارِ الْفاطِميَّةِ .\r\nالنّاجيَةِ الْمُنْجيَةِ لِمُحِبّيها عَنِ النّارِ . ثَمَرَةِ شَجَرَةِ الْيَقينِ ، سَيِّدَةِ نِساءِ الْعالَمينِ . الْمَعروفَةِ بِالْقَدْرِ ، الْمَجْهولَةِ بِالْقَبْرِ . قُرَّةِ عَيْنِ الرَّسولِ ، الزَّهْراءِ الْبَتولِ ؛ عَلَيْها الصَّلَاةُ وَ السَّلامُ . « 1 »\r\n\r\n\r\n","description":"","footnote":"\r\n( 1 ) جزو صلوات معروفهء محيى الدّين عربى است كه ملّا محمّد صالح موسوى خلخالى آن را ترجمه و شرح كرده ، و در قطع جيبى بنام « شرح مناقب » به طبع رسيده است ؛ ص 171 و 172\r\n","page_name":" 66 ","page_number":66},
  {"content":"\r\n\r\n« درود و تحيّات بى شائبهء خداوند ، و فرشتگان او ، و حاملين عرش او ، و جميع عالم آفرينش او ، از زمينى او و آسمانى او ، بر آن پاكيزه گوهر قدس باد ، كه با تجرّد قدسيّه در هيئت انسيّه ، عالم بشريّت را زينت داده است .\r\nآن حقيقت طاهره ، خود صورت نفس كلّى و بخشنده و نيروآورندهء عالم عقلى است . پاره اى از حقيقت احمدى ، و مَطلَع و مَشرِق انوار علوى است . و اصل و منبع سرچشمه‌هاى اسرار مكنونهء فاطمى است .\r\nرستگار و آزاد كنندهء محبّين خود از آتش است ، و جوهرهء ثمرهء درخت معرفت و يقين ، و بزرگ بانوى بانوان عالمين . قدرش معلوم و معروف ، و قبرش پنهان و مجهول است . نور ديدهء رسول الله ، و نام گرامى و لقب سامىاش فاطمهء زهراء ، و بتول عذراء است ؛ كه درود و سلام خدا بر او باد . »\r\n\r\nأشعار مرحوم كمپانى دربارهء آن حضرت\r\n أُمُّ أئِمَّةِ الْعُقولِ الْغُرِّ بَلْ * امُّ أبيها وَ هوَ عِلَّةُ الْعِلَلْ\r\nروحُ النَّبىِّ فى عَظيمِ الْمَنْزِلَهْ * وَ فى الْكِفآءِ كُفْوُ مَنْ لا كُفْوَ لَهْ\r\nتَمَثَّلَتْ رَقيقَةَ الْوُجود * لطيفَةٌ جَلَّتْ عَنِ الشُّهودِ\r\nتَطَوَّرَتْ فى أفْضَلِ الاطْوارِ * نَتيجَةُ الادْوارِ وَ الاكْوارِ\r\nتَصَوَّرَتْ حَقيقَةُ الْكَمالِ * بِصورَةٍ بَديعَةِ الْجَمالِ\r\nفَإنَّها الْحَوْراءُ فى النُّزولِ * وَ فى الصُّعودِ مِحْوَرُ الْعُقولِ\r\nيُمَثِّلُ الْوُجوبَ فى الإمْكانِ * عَيانُها بِأحْسَنِ الْبَيانِ\r\nفَإنَّها قُطْبُ رَحَى الْوُجودِ * فى قَوْسَىِ النُّزولِ وَ الصُّعودِ \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n و ، لَيْسَ فى مُحيطِ تِلْكَ الدّائِرَهْ * مَدارُها الاعظَمُ إلّا الطّاهِرَهْ « 1 » \r\n« او مادر امامان عقول روشن و درخشان است ، بلكه مادر پدر خودش است ، درحالىكه آن پدر علّة العلل است .\r\nاو در ارْزَنْدگى مقام ، روح پيامبر است . و در همسرى و همتائى همتاى كسى است كه همتا ندارد .\r\nاو در ظرائف و رقائق وجود ، متمثّل گرديده است ، و لطيفه اى است كه از مقام شهود و ادراك بسى بالاتر است .\r\nاو در با فضيلت‌ترين اطوار ، صورت گرفته است ، و نتيجه و خلاصهء ادوار و اكوار است .\r\nحقيقت كمال در بى سابقه‌ترين صورت زيباى خود شكل گرفته است .\r\nاو در عالم نزول ، حوراء است و در مراتب صعود ، محور عقل‌ها و انديشه‌ها .\r\nاو با واقع و عيان خود ، به احسن بيان و بيّنه ، عالَمِ وجوب را در عالم امكان تمثيل كرده است .\r\nاو قطب آسياى عالم وجود است ، چه در قوس نزول و چه در قوس صعود .\r\nآرى ! در محيط اين دائرهء نزول و صعود ، مدار اعظم و اوسعى غير از فاطمهء طاهره نيست . »\r\n\r\n\r\n","description":"","footnote":"\r\n( 1 ) « انوار قدسيّه » آية الله شيخ محمّد حسين اصفهانى كمپانى ، ص 31\r\n","page_name":" 68 ","page_number":68},
  {"content":"\r\n\r\n\r\nمجلس شصت و هشتم : بهشت و تعيين محلّ آن\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كِتابِه الكَريم :\r\n   وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ * وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ * وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ .    « 1 »\r\n« و مردم پرهيزكار و با تقوا را كه در مصونيّت خدا درآمده‌اند ، دسته دسته بسوى بهشت برند ، تا هنگامى كه بدانجا رسند و درهاى بهشت را به رويشان بگشايند ، و پاسداران و نگهبانان بهشتى به آنها\r\n\r\n\r\n","description":"","footnote":"\r\n( 1 ) سورهء زمر : 39 ، آيات 73 تا 75 .\r\n","page_name":" 71 ","page_number":71},
  {"content":"\r\n\r\nسلام كنند بدين گونه كه سلام باد بر شما ! پاك و پاكيزه و طيّب هستيد ! اينك در بهشت وارد شويد و بطور جاودان زيست كنيد !\r\nمؤمنان با تقوا گويند : سپاس و ستايش از آنِ خداوند است ، كه وعدهء خود را با ما بر اساس صدق و راستى استوار ساخت ، و ما را وارثِ زمين گردانيد ، تا هر كجاى از بهشت را كه بخواهيم منزل بگيريم ؛ پس چقدر مزد و پاداش عاملين به أمر خدا خوب و عالى است .\r\nو اى پيغمبر ! در آن روز مشاهده ميكنى كه فرشتگان خدا ، گرداگرد عرش خدا اجتماع كرده ، و با حمد پروردگارشان او را تسبيح و تقديس مىكنند ؛ و در ميان آنان به حقّ حكم مىشود . و همه زبان به حمد مىگشايند و ميگويند : حمد و ستايش اختصاص به خداوند دارد ، كه او پروردگار عالميان است . »\r\n\r\nخطبهء أمير المؤمنين عليه السّلام در آثار تقوى\r\nأمير المؤمنين عليه السّلام در نتيجه و أثر تقوا مىفرمايد :\r\nوَ اعْلَمُوا أَنَّهُ مَنْ يَتَّقِ اللهَ يَجْعَلْ لَهُ مَخْرَجًا مِنَ الْفِتَنِ وَ نُوراً مِنَ الظُّلَمِ ، وَ يُخَلِّدُهُ فِيمَا اشْتَهَتْ نَفْسُهُ ، وَ يُنَزِّلُهُ مَنْزِلَ الْكَرَامَةِ عِنْدَهُ ؛ فِى دَارٍ اصْطَنَعَهَا لِنَفْسِهِ ، ظِلُّهَا عَرْشُهُ وَ نُورُهَا بَهْجَتُهُ ، وَ زُوَّارُهَا مَلَآئِكَتُهُ ، وَ رُفَقَآؤُهَا رُسُلُهُ .\r\nو خطبه را ادامه ميدهد تا آنكه مىفرمايد :\r\nفَبَادِرُوا بِأَعْمَالِكُمْ تَكُونُوا مَعَ جِيرَانِ اللهِ فِى دَارِهِ ؛ رَافَقَ بِهِمْ رُسُلَهُ ، وَ أَزَارَهُمْ مَلَآئِكَتَهُ ، وَ أَكْرَمَ أَسْمَاعَهُمْ أَنْ تَسْمَعَ حَسِيسَ نَارٍ أَبَدًا ، وَ صَانَ أَجْسَادَهُمْ أَنْ تَلْقَى لُغُوباً وَ نَصَباً ؛  ذلِكَ فَضْلُ اللَّهِ \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  . « 1 »\r\n« و اى بندگان خدا ! بدانيد كه هر كس تقواى خدا را پيشه سازد ، خداوند براى او راه خلاصى و رهائى از فتنه‌ها قرار ميدهد ، و نورى را براى روشنگرى از تاريكىها و ظلمت‌ها . و او را در آنچه نفس او بدان مائل است و اشتها دارد مخلَّد و جاودان مىكند ، و او را در نزد خودش در منزلگاه كرامت و تكريم منزل ميدهد ؛ در خانه‌اى كه خداوند براى خودش تهيّه كرده است كه سايهء آن خانه عرش اوست ، و نور آن خانه بهجت اوست ، و واردين و زائرين آن خانه فرشتگان او هستند ، و مصاحبان و رفيقان آن خانه پيامبران و فرستادگان او مىباشند . . .\r\nبنابراين با انجام دادن أعمال صالحه سبقت بگيريد و مبادرت كنيد تا با همسايگان خدا در خانهء خدا باشيد ؛ همانها كه خداوند پيامبران و رسولانش را رفيق آنها قرار داده ، و فرشتگانش را زائر و ملاقات كنندهء آنان نموده ، و گوش‌هاى آنها را رفيع‌تر و منيع‌تر قرار داده از آنكه حتّى لحظه اى صداى ضعيف و خفىّ آتشى را بشنوند ، و بدن‌هاى آنها را در حفظ و مصونيّت قرار داده از آنكه سختى و تعب را حس كنند ؛ و اين فضل و رحمت خداست كه به هر كه بخواهد ميدهد ، و خداوند داراى فضل عظيمى است . »\r\nللّه الحمد و له المنّة كه خداوند تبارك و تعالى ما را موفّق گردانيد تا بحث در مسائل معاد را بدين منزل كه منزل بهشت است برسانيم . و\r\n\r\n\r\n","description":"","footnote":"\r\n( 1 ) « نهج البلاغة » خطبهء 181 ، طبع عبده مصر ، ص 347 و ص 349\r\n","page_name":" 73 ","page_number":73},
  {"content":"\r\n\r\nاين بحث بسيار نفيس و دقيق و لطيف است ، زيرا بحث از منزلگاه حقيقى و مأمن انسان و ملجأ و موطن اصلى اوست . و لذا همانطور كه استاد ما حضرت آية الله علّامهء طباطبائى مدّ ظلّه العالى فرموده‌اند ، آن‌قدر در آيات و روايات آمده است كه قلم از استقصاء و تحرير آن خسته مىشود . و در قرآن كريم در وصف بهشت قريب سيصد آيه آمده است كه در تمام سوره‌هاى قرآن مطّرد و شايع است ، مگر بيست سوره كه سورهء ممتحنه و منافقين و هجده سوره از سوره‌هاى كوچك است « 1 » . و ليكن ما إن شاء الله به حول و قوّهء او به حسب مقدّر ، در پيرامون آن به بحث مىپردازيم .\r\n\r\nبهشت كجاست ؟\r\nو اينك بايد ببينيم : مكان و محلّ بهشت كجاست ؟\r\nاز اين آيه كه در مطلع گفتار ذكر شد ، از زبان بهشتيان كه در هنگام ورود در بهشت ، در مقام حمد و ستايش حضرت حق ميگويند :\r\n الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ . \r\n« حمد اختصاص به خدا دارد ، آن كسى كه وعدهء خود را به ما براستى انجام داد ، و ما را وارث زمين گردانيد تا هر كجاى از بهشت را كه بخواهيم مسكن گزينيم . »\r\nبه روشنى ميتوان استفاده نمود كه در آنجا ارتباط مخصوصى بين زمين و بهشت است . و شايد گفتار آنان كه  صَدَقَنا وَعْدَهُ  « وعده‌اش را به ما براستى انجام داد . » اشاره باشد به اين آيه مباركه :\r\n\r\n\r\n","description":"","footnote":"\r\n( 1 ) رسالهء « الإنسان بعد الدّنيا » خطّى ، ص 68\r\n","page_name":" 74 ","page_number":74},
  {"content":"\r\n\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ .  « 1 »\r\n« و حقّاً ما بعد از تورات در كتاب زبور داود نوشتيم كه زمين را بندگان صالح ما به ارث مىبَرند . »\r\nو معناى وراثت آنست كه انسان مالك چيزى گردد پس از آنكه ديگرى مالك بود ، و از او به انسان منتقل گردد ؛ انتقال سلف به خلف . پس در مفاد ميراث ، بايد چيزى ثابت باشد و كسى بعد از تصرّف ديگرى آن را تصرّف كند ، و آن خَلَف در تصرّف آن ، قائم مقام و جانشين سَلَف گردد .\r\nو مقتضاى سياق اين آيه ، در مقام بيان راستى وعده ، اين بود كه بگويد : أوْرَثَنَا الْارض نَتَبَوَّأُ مِنْها « زمين را به ما ارث داد تا در آن زمين مسكن گيريم . » و يا آنكه بگويد : أوْرَثَنَا الْجَنَّةَ نَتَبَوَّأُ مِنْها « بهشت را به ما ارث داد تا در آن مسكن گزينيم . » و چون اين‌طور بيان نفرموده است ، و سياق عبارت را بدين گونه ريخته است كه :  أَوْرَثَنَا الْأَرْضَ نَتَبَوَّأُ مِنَ الْجَنَّةِ  « زمين را به ما ارث داد تا در بهشت مسكن بگيريم . » استفاده مىشود كه در اينجا حتماً بايد ربط و ارتباط خاصّى بين زمين و بهشت بوده باشد .\r\n\r\nمسألهء « وراثت » درباره بهشت و دوزخ\r\nهمچنان كه در بقيّهء آياتى كه زمين به عنوان وراثت داده شده است ، مطلب از همين قرار است ؛ مثل آيه :\r\n أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ \r\n\r\n\r\n","description":"","footnote":"\r\n( 1 ) آيه 105 ، از سورهء 21 : الانبياء\r\n","page_name":" 75 ","page_number":75},
  {"content":"\r\n\r\n أَصَبْناهُمْ بِذُنُوبِهِمْ .  « 1 »\r\n« آيا كسانى كه زمين را بعد از ساكنان آن ارث بردند ، ندانستند كه اگر ما بخواهيم ، آنان را به گناهانشان ميگيريم و مأخوذ ميداريم ؟ »\r\nو مانند آيه :\r\n وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها .  « 2 »\r\n« و ما به كسانى كه چنين بودند كه مورد استضعاف قرار ميگرفتند ، مشارق زمين و مغارب آن را كه در آنها خير و بركت خود را قرار داده بوديم ، به عنوان ارث داديم . »\r\n\r\nآيا بهشت در زمين است ؟\r\nبارى ، بسيارى از آيات ديگر بر همين نهج ايماءً و يا صراحةً دلالت دارند بر آنكه بهشت در روى همين زمين است ؛ مانند آيه :\r\n وَ سَيَعْلَمُ الْكُفَّارُ لِمَنْ عُقْبَى الدَّارِ .  « 3 »\r\n« و به زودى كافران خواهند دانست كه عاقبت اين خانه از آنِ كيست ؟ »\r\nو صريح‌تر ، آيه :\r\n  وَ الَّذِينَ صَبَرُوا ابْتِغاءَ وَجْهِ رَبِّهِمْ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ * جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ  \r\n\r\n\r\n","description":"","footnote":"\r\n( 1 ) قسمتى از آيه 100 ، از سورهء 7 : الاعراف\r\n( 2 ) صدر آيه 137 ، از سورهء 7 : الاعراف\r\n( 3 ) ذيل آيه 42 ، از سورهء 13 : الرّعد\r\n","page_name":" 76 ","page_number":76},
  {"content":"\r\n\r\n  أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ .   « 1 »\r\n« و آن كسانى كه به جهت جستجوى رضا و طلب وجه پروردگارشان شكيبائى و استقامت مىورزند ، و اقامهء نماز مىكنند ، و از آنچه ما به آنها روزى داده‌ايم ، در پنهان و آشكارا انفاق مىنمايند ، و با حسنات و نيكوئىها سيّئات و زشتىها را دفع و طرد مىكنند و از خود دور مىسازند ؛ عاقبت اين خانه از آنِ آنهاست .\r\nعاقبت اين خانه ، بهشت‌هاى عَدْنى است كه خودشان در آن داخل مىشوند و از پدرانشان و جفت‌هايشان و فرزندانشان هر كدام كه صلاحيّت داشته باشند داخل در بهشت عَدْن مىشوند ، و فرشتگان از هر درى بر آنان وارد مىشوند و سلام خدا را بر آنان ميدهند ، بدينگونه كه : سلام بر شما باشد ، در پاداش آن استقامت‌ها و شكيبائىها كه نموديد ! پس چه خوب است عاقبت اين خانه ! »\r\nدر اين آيه ملاحظه مىشود كه جَنَّتُ عَدْنٍ را در توصيف عُقْبَى الدَّارِ آورده است ، كه بَدَل و يا عطف بيان براى آن است . و در هر صورت مفادش آن مىشود كه عُقْبَى الدَّارِ ، عاقبت اين خانه ، همان بهشت‌هاى عدن است .\r\nو چون ميدانيم كه تحقّق معناى دخول ، مستلزم خروج فىالجمله اى مىباشد ، بنابراين مَثَل اين كسانى كه داخل در بهشت\r\n\r\n\r\n","description":"","footnote":"\r\n( 1 ) آيات 22 تا 24 ، از سورهء 13 : الرّعد\r\n","page_name":" 77 ","page_number":77},
  {"content":"\r\n\r\nمىشوند مَثل كسانى است كه در زمينى سكونت داشته باشند ، و سپس در آنجا يك خانه براى سكونت خود بنا كنند ، و پس از آن يك اطاق از اطاق‌هاى آن را زينت كنند و داخل آن شوند . در اين صورت ميگويند : داخل در اين اطاق شدند ؛ اطاقى كه در اين خانه ، و خانه اى كه در اين زمين است .\r\nپس دخول در بهشت ، دخول در اوج بعد از حضيض ، و ارتقاء بعد از كمالات است .\r\nو بر اين مثابه آياتى ديگر در قرآن كريم وارد است ، مانند :\r\n قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ .  « 1 »\r\n« موسى به قوم خود گفت : به خداوند استعانت جوئيد و شكيبائى كنيد ! زيرا كه حقّاً زمين اختصاص به خدا دارد ، كه به هر يك از بندگانش بخواهد به عنوان ارث ميدهد ؛ و عاقبت از آنِ متّقيان و پرهيزكاران است ! »\r\nو مانند :\r\n تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا .  « 2 »\r\n« اينست آن بهشتى كه ما به هر يك از بندگان خود كه متّقى و پرهيزكار باشد ، به ارث ميدهيم . »\r\nو مانند :\r\n\r\n\r\n","description":"","footnote":"\r\n( 1 ) : آيه 128 ، از سورهء 7 : الاعراف\r\n( 2 ) آيه 63 ، از سورهء 19 : مريم\r\n","page_name":" 78 ","page_number":78},
  {"content":"\r\n\r\n وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ .  « 1 »\r\n« و اينست آن بهشتى كه به شما در پاداش و مزد كردارى كه انجام داده‌ايد ، به عنوان وراثت ميرسد ! »\r\nدر اينجا دو روايت وارد است كه وراثت را به گونه اى ديگر تفسير مىكند ، ولى هيچيك از آنها منافاتى با وراثت زمين ندارد .\r\nاوّل : در تفسير « مجمع البيان » از رسول خدا صلّى الله عليه و آله و سلّم وارد است كه :\r\nمَا مِنْ أَحَدٍ إلَّا وَ لَهُ مَنْزِلٌ فِى الْجَنَّةِ وَ مَنْزِلٌ فِى النَّارِ ؛ فَأَمَّا الْكَافِرُ فَيَرِثُ الْمُؤْمِنَ مَنْزِلَهُ مِنَ النَّارِ ، وَ الْمُؤْمِنُ يَرِثُ الْكَافِرَ مَنْزِلَهُ مِنَ الْجَنَّةِ . فَذَلِكَ قَوْلُهُ :  أُورِثْتُمُوها بِما كُنْتُمْ تَعْمَلُونَ  . « 2 »\r\n« هيچكس نيست مگر آنكه براى او منزلى در بهشت است و منزلى در جهنّم ؛ پس شخص كافر ، منزل جهنّمىِ مؤمن را از او به ارث مىبرد و شخص مؤمن ، منزل بهشتىِ كافر را از او به ارث مىبرد . و اينست معناى گفتار خداوند : شما بهشت را در ازاء أعمالى كه بجاى آورده‌ايد ، به عنوان ارث مىبريد . »\r\nدوّم : در كتاب « ثواب الاعمال » صدوق ، از پدرش از سَعد از احمد بن حسين از عثمان بن عيسى از بعضى از اصحاب خود ، از حضرت صادق عليه السّلام روايت كرده است كه : خداوند هيچيك\r\n\r\n\r\n","description":"","footnote":"\r\n( 1 ) آيه 72 ، از سورهء 43 : الزّخرف\r\n( 2 ) « مجمع البيان » طبع صيدا ، مجلّد 2 ، ص 420 ، ذيل آيه 43 ، از سورهء 7 : الاعراف ؛ و رسالهء « الإنسان بعد الدّنيا » خطّى ، ص 69\r\n","page_name":" 79 ","page_number":79},
  {"content":"\r\n\r\nاز خلائق را نيافريده است مگر آنكه براى او منزلى در بهشت و منزلى در آتش خلق كرده است .\r\nو چون اهل بهشت در بهشت سُكنى گيرند و اهل آتش در آتش مسكن گزينند ، يك منادى ندا مىكند كه : اى اهل بهشت ! برخيزيد و به جهنّم نظر كنيد . بر مىخيزند و مُشرفِ بر آتش ميگردند ، در اين حال منزل‌هاى آنان را در آتش به قدرى بالا مىآورند كه همه ببينند ، و سپس به آنها گفته مىشود : اين منزل‌هاى شما در آتش بود كه اگر هر آينه گناه خدا را مىنموديد در آنها داخل مىشديد !\r\nو اگر فرض كنيم كه كسى از شدّت سرور و خوشحالى بميرد ، اهل بهشت از شدّت سرور و خوشحالى در آن روز بايد بميرند ، چون خداوند چنين عذابى را از آنان برداشته است .\r\nو سپس ندا مىكنند : اى جماعت اهل آتش ! سرهاى خود را بلند كنيد و به منزلهاى خود در بهشت نظر افكنيد ! آنان سرهاى خود را بلند مىكنند و به منزل‌هاى خود در بهشت نظر مىاندازند و آن نعمت‌ها را در آنجا مىبينند . و در اين حال به آنان گفته مىشود : اينست منازل شما در بهشت ، كه اگر اطاعت خدا را ميكرديد داخل مىشديد .\r\nو در اين صورت اگر فرض شود كه كسى از شدّت غصّه و اندوه بميرد ، بايد در آن روز اهل جهنّم از شدّت غصّه و اندوه بميرند .\r\n\r\nزمين به صورت بهشت به متّقيان مىرسد\r\nپس بهشتيان منزل‌هاى بهشتى جهنّميان را ارث مىبرند ، و جهنّميان منزلهاى جهنّمى بهشتيان را ارث مىبرند ؛ و اينست مفاد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nگفتار خداوند عزّ و جلّ :\r\n  أُولئِكَ هُمُ الْوارِثُونَ * الَّذِينَ يَرِثُونَ الْفِرْدَوْسَ هُمْ فِيها خالِدُونَ .   « 1 »\r\n« ايشانند ارث برندگان ، آن كسانى كه بهشت فردوس را به ارث مىبرند ، و در آن جاودان مىمانند . » « 2 »\r\nبارى ، اين نحوهء تَوارث منازل بهشت و دوزخ به جاى خود محفوظ است ، ولى هيچ منافاتى ندارد با آنكه اين بهشت در زمين باشد و اين نحوهء توارث در آنجا صورت گيرد .\r\nو البتّه بايد دانست كه آن زمين ديگر مثل اين زمين نيست ؛ زمينى پاك و نورانى ، و زمين ديگرى خواهد شد :\r\n يَوْمَ تُبَدَّلُ الْأَرْضُ غَيْرَ الْأَرْضِ .  « 3 »\r\n« روزى است كه زمين به صورت غير اين زمين تبديل مىشود . »\r\n وَ أَشْرَقَتِ الْأَرْضُ بِنُورِ رَبِّها .  « 4 »\r\n« و زمين به نور پروردگارش روشن و منوّر ميگردد . »\r\n وَ الْأَرْضُ جَمِيعاً قَبْضَتُهُ يَوْمَ الْقِيامَةِ .  « 5 »\r\n« و زمين در قيامت يكسره در دست و قبضهء خدا خواهد بود . »\r\nو شاهد بر گفتار ما اينست كه در روز قيامت هر روزى اى كه به\r\n\r\n\r\n","description":"","footnote":"\r\n( 1 ) آيه 10 و 11 ، از سورهء 23 : المؤمنون\r\n( 2 ) « ثواب الاعمال » ص 249 و 250\r\n( 3 ) صدر آيه 48 ، از سورهء 14 : إبراهيم\r\n( 4 ) صدر آيه 69 ، از سورهء 39 : الزّمر\r\n( 5 ) قسمتى از آيه 67 ، از سورهء 39 : الزّمر\r\n","page_name":" 81 ","page_number":81},
  {"content":"\r\n\r\nبهشتيان داده مىشود ميگويند : اين همان روزى اى است كه قبلًا به ما داده شده است ، و به آنان روزىهائى داده شده است كه بعضى شبيه به بعض ديگرند :  كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً .  « 1 »\r\nبارى ، در « تفسير علىّ بن إبراهيم » در ذيل آيه شريفهء :\r\n  وَ لَقَدْ رَآهُ نَزْلَةً أُخْرى * عِنْدَ سِدْرَةِ الْمُنْتَهى   . « 2 »\r\n« و هر آينه به تحقيق كه رسول ما ، جبرائيل را يك بار ديگر در سِدرة المُنتهى ديد . »\r\nعلىّ بن إبراهيم گفته است : مراد ، آسمان هفتم است . و امّا ردّ بر آن كسانى كه منكر شده‌اند كه بهشت و آتش هم اكنون آفريده شده‌اند گفتار خداوند است كه :  عِنْدَها جَنَّةُ الْمَأْوى .  « 3 » أىْ عِنْدَ سِدْرَةِ الْمُنْتَهَى . فَسِدْرَةُ الْمُنْتَهَى فِى السَّماءِ السّابِعَةِ وَ جَنَّةُ الْمَأْوَى عِنْدَها . « در نزد آن ، يعنى در نزد سِدرة المُنتهى ، جنّة المَأوى است . پس سِدرة المُنتهى در آسمان هفتم است و جنّة المَأوى هم در جنب آنست . » « 4 » پس معلوم مىشود كه جنّة المَأوى فعلًا موجود است .\r\n\r\nبهشت و دوزخ در ملكوت زمين است\r\nاز اينجا استفاده مىشود كه بهشت در آسمان هفتم است . و\r\n\r\n\r\n","description":"","footnote":"\r\n( 1 ) قسمتى از آيه 25 ، از سورهء 2 : البقرة\r\n( 2 ) آيات 13 تا 15 ، از سورهء 53 : النّجم\r\n( 3 ) همان\r\n( 4 ) « بحار الانوار » طبع حروفى ، ج 8 ، ص 133 ، به نقل از « تفسير قمّى » ص 652\r\n","page_name":" 82 ","page_number":82},
  {"content":"\r\n\r\nعلّامهء مجلسى رضوان الله عليه دربارهء مكان بهشت فرموده است كه : أخبار دلالت دارند بر آنكه بهشت ما فوق آسمان‌هاى هفتگانه است ، و به اين عقيده اكثر مسلمانان معتقدند . « 1 »\r\nو اين مطالب منافات ندارد با آنكه محلّ بهشت زمين بوده باشد ، زيرا مراد از آسمانهاى هفتگانه معلوم نيست كه اين آسمانهاى طبيعى باشد ، به علّت آنكه تمام اين آسمانها با ستارگان از كواكب و سيّارات و خورشيد و منظومه‌ها و كهكشانها همه و همه آسمان دنياست ، طبق آيه شريفهء :\r\n إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ .  « 2 »\r\n« ما آسمان دنيا را با جلوه‌هاى ستارگان زينت بخشيديم . »\r\nو بنابراين آسمان هفتم و يا ما فوق آسمان هفتم كه در بطون و طبقات مخفيّه و پنهان عالم مُلك است ، منافات ندارد كه در ملكوت زمين باشد . پس ملكوت و باطن زمين ممكن است آسمان هفتم بوده باشد ، و آنجا بهشت باشد . و شاهد بر اين مطلب آنست كه زمين در آنوقت زمين هست و زمين نيست ؛ زمين هست به اعتبار آنكه همين زمين است ، و زمين نيست به جهت آنكه مُشرِق و نورانى شده و به زمين دگرى مبدّل گشته ، و در قبضهء خداوند قرار گرفته است .\r\nشاهد بر اين گفتار دو آيه در قرآن كريم است كه دلالت دارد بر آنكه عرض بهشت به اندازهء آسمان‌ها و زمين است :\r\n\r\n\r\n","description":"","footnote":"\r\n( 1 ) همان مصدر ، ص 205\r\n( 2 ) آيه 6 ، از سورهء 37 : الصّافّات\r\n","page_name":" 83 ","page_number":83},
  {"content":"\r\n\r\nاوّل : آيه :  وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ .  « 1 »\r\n« و سرعت كنيد بسوى مغفرتى از جانب پروردگارتان و بهشتى كه عرضش به اندازهء آسمانها و زمين است ؛ آن را براى پرهيزكاران مهيّا نموده‌اند . »\r\nدوّم : آيه :  سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ .  « 2 »\r\n« پيشى بگيريد بسوى مغفرتى از جانب پروردگارتان و بهشتى كه عرضش به اندازهء آسمان و زمين است ؛ آن را براى كسانى كه ايمان به خدا و فرستادگان خدا آورده‌اند مهيّا كرده‌اند . »\r\n\r\nبهشت و دوزخ با هم تزاحمى ندارند ، و اجتماعى هم ندارند\r\nو از رسول أكرم صلّى الله عليه و آله و سلّم مىپرسند :\r\nإذَا كَانَتِ الْجَنَّةُ عَرْضُهَا كَعَرْضِ السَّمَاءِ وَ الارْضِ فَأَيْنَ تَكُونُ النَّارُ ؟ فَقَالَ النَّبِىُّ صَلَّى اللهُ عَلَيْهِ وَ ءَالِهِ وَ سَلَّمَ : سُبْحَانَ اللهِ ! إِذَا جَاءَ النَّهَارُ فَأَيْنَ الْلَيْلُ ؟ ! « 3 »\r\n« اگر عرض بهشت به قدر آسمان و زمين باشد پس آتش كجاست ؟ حضرت فرمود : سبحان الله ! زمانى كه روز بيايد پس شب كجاست ؟ ! »\r\nاز اين گفتار دُرَربار حضرت ميتوان استخراج ابوابى از علم و\r\n\r\n\r\n","description":"","footnote":"\r\n( 1 ) آيه 133 ، از سورهء 3 : ءَال عمران\r\n( 2 ) قسمتى از آيه 21 ، از سورهء 57 : الحديد\r\n( 3 ) « مجمع البيان » مجلّد 1 ، ص 504\r\n","page_name":" 84 ","page_number":84},
  {"content":"\r\n\r\nمعرفت نمود ، و به حقيقت بهشت و دوزخ پى برد . حضرت مىخواهد اين را برساند كه همانطور كه روز و شب ، دو أمر عارض بر روى زمين هستند و با يكديگر بهيچوجه جمع نمىشوند ، چون شب آيد جهان را تاريكى فرا ميگيرد و نقطه اى از نور نيست ، و چون روز آيد روشنائى عالم را فرا ميگيرد و شب را پس مىزند و ديگر شبى نيست ؛ همينطور بهشت و جهنّم دو امر عارضى بر روى آسمان و زمين هستند . بهشت باطن و ملكوت است ، و در عالم قرب است ؛ و دوزخ در عالم ظاهر و ملك است ، و در عالم بُعد است ، و اين دو أبداً با يكديگر تزاحم و تصادمى ندارند . موطن بهشت ، عالم معنى و حقيقت است ، و عالم علم و عرفان و رفع حجاب و كشف مجهولات است ؛ و موطن دوزخ عالم باطل و مجاز است ، و عالم جهل و نابينائى و حجاب و تراكم مجهولات است ؛ و اينها با هم نمىتوانند اجتماع كنند .\r\nعلم چون بيايد جهل را كنار مىزند ، و حقّ چون درآيد باطل را مىزدايد ، و حجاب چون پس رود غطاء و پرده را از چهرهء محبوب برميدارد . بهشت چون بيايد جهنّم را كنار مىزند ، روز چون بيايد شب را از بين مىبرد . پس هم بهشت در آسمانها و زمين است و عرضش و وسعتش به اندازهء آنهاست ، و هم جهنّم ؛ ليكن در آن وقتى كه بهشت است ، و در آن مرتبه اى كه بهشت است ، و در آن رتبه از قرب و ملكوتى كه بهشت هست ، جهنّم نيست .\r\nجهنّم در وقت ديگر ، و در مرتبهء ديگر ، و در رتبهء بُعد ملكوتى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاست ؛ پس هيچگاه با هم تزاحم و تصادم ندارند ، كما آنكه هيچگاه با هم جمع نمىشوند . و در مرحلهء نفوس بشرى ، طلوع علم و عرفان و كشف حُجب نورانى و ظلمانى چون تحقّق پذيرد ، ديگر در آن صُقع و ناحيه از نفوس ، جهل و عَماء و پرده و غِطاء نيست . و در مرحلهء ظهور نور علم و تابش آن بر هَياكِل عالم كثرت و موجودات ارضى و سمائى ، تجلّى بهشت و جنّت است ؛ و در مرحلهء خفاء و عماء كه هر يك از موجودات ارضى و سمائى به نظر استقلالى نگريسته مىشوند ظهور جهنّم و دوزخ است .\r\nو محصّل مطلب آنكه : همان بهشتى كه عرضش به اندازهء آسمانها و زمين است ، همان عالم واقع و ملكوت است كه با دوزخ تزاحمى ندارد ؛ و همان ملكوت زمين است كه  وَ أَشْرَقَتِ الْأَرْضُ بِنُورِ رَبِّها ،  و  يَوْمَ تُبَدَّلُ الْأَرْضُ غَيْرَ الْأَرْضِ ،   وَ الْأَرْضُ جَمِيعاً قَبْضَتُهُ يَوْمَ الْقِيامَةِ  دربارهء آن صدق مىكند .\r\nو از همين بيان روشن مىشود جواب إشكال ديگرى كه : اگر بهشت در آسمان است ، پس چگونه عرضش به اندازهء آسمانها و زمين است ؟ و نيز سخافت و بى پايگى جوابهائى را كه در « مجمع البيان » از أنَس بن مالك ، و از قَتاده ، و از أبو بكر أحمد بن علىّ و ديگران نقل كرده است . « 1 »\r\nحال بايد ببينيم كه آيا بهشت و جهنّم الآن آفريده شده‌اند ، يا آنكه بعداً آفريده مىشوند ؟\r\n\r\n\r\n","description":"","footnote":"\r\n( 1 ) « مجمع البيان » مجلّد 1 ، ص 504\r\n","page_name":" 86 ","page_number":86},
  {"content":"\r\n\r\n\r\nبهشت و جهنّم در حال حاضر آفريده شده هستند\r\nاز بسيارى از مباحث قبل ، چون مسألهء تجسّم أعمال ، و عدم از بين رفتن چيزى در عالم تكوين ، و مسألهء معاد جسمانى دانستيم كه آنها فعلًا موجودند ؛ و آيه مباركهء در سورهء يس :\r\n  قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ * بِما غَفَرَ لِي رَبِّي وَ جَعَلَنِي مِنَ الْمُكْرَمِينَ .   « 1 »\r\nو آيه مباركهء در سورهء نوح :\r\n مِمَّا خَطِيئاتِهِمْ أُغْرِقُوا فَأُدْخِلُوا ناراً .  « 2 »\r\nصراحت بر اين مطلب داشت . و اينك فقط به ذكر چند روايت اكتفا مىكنيم :\r\n\r\nروايات وارده بر اينكه بهشت و جهنّم در حال حاضر موجودند\r\nدر « عيون أخبار الرّضا » و « أمالى » و « توحيد » شيخ صدوق روايت مىكند از علىّ بن إبراهيم ، از پدرش ، از هَروى ؛ و در « احتجاج » شيخ طبرسى مرسلًا از هَرَوى روايت كرده است كه :\r\nقالَ : قُلْتُ لِلرِّضَا عَلَيْهِ السَّلَامُ : يَا بْنَ رَسُولِ اللهِ ! أَخْبِرْنِى عَنِ\r\n\r\n\r\n","description":"","footnote":"\r\n( 1 ) آيه 26 و 27 ، از سورهء 36 : يس ؛ اين آيه راجع به مؤمنِ به عيسى بن مريم است كه چون به حمايت از رسولان او برخاست او را كشتند . و خداوند داستان او را بيان مىكند كه : « به او گفته شد : در بهشت داخل شو ! او گفت : اى كاش طائفهء من ميدانستند كه پروردگار من مرا آمرزيد و مورد كرامت خود قرار داد » .\r\n( 2 ) صدر آيه 25 ، از سورهء 71 : نوح ؛ اين آيه راجع به قوم نوح است كه بواسطهء گناهان ، خداوند آنان را دستخوش غرقه ساخت و خداوند بدينگونه بيان مىكند كه : « به علّت گناهانشان غرق شدند ، پس بلافاصله داخل در آتش شدند . »\r\n","page_name":" 87 ","page_number":87},
  {"content":"\r\n\r\nالْجَنَّةِ وَ النَّارِ ، أَ هُمَا الْيَوْمَ مَخْلُوقَتَانِ ؟ !\r\nفَقَالَ : نَعَمْ ، وَ إِنَّ رَسُولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ قَدْ دَخَلَ الْجَنَّةَ ، وَ رَأَى النَّارَ لَمَّا عُرِجَ بِهِ إلَى السَّمَاءِ .\r\nقَالَ : فَقُلْتُ لَهُ : فَإنَّ قَوْمًا يَقُولُونَ : إنَّهُمَا الْيَوْمَ مُقَدَّرَتَانِ غَيْرُ مَخْلُوقَتَيْنِ !\r\nفَقَالَ عَلَيْهِ السَّلَامُ : مَا أُولَئِكَ مِنَّا وَ لَا نَحْنُ مِنْهُمْ . مَنْ أَنْكَرَ خَلْقَ الْجَنَّةِ وَ النَّارِ فَقَدْ كَذَّبَ النَّبِىَّ صَلَّى اللهُ عَلَيْهِ وَ ءَالِهِ وَ سَلَّمَ وَ كَذَّبَنَا ، وَ لَيْسَ مِنْ وَلَايَتِنَا عَلَى شَىْءٍ ، وَ خُلِّدَ فِى نَارِ جَهَنَّمَ ! قَالَ اللهُ عَزّ وَ جَلَّ :   هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ * يَطُوفُونَ بَيْنَها وَ بَيْنَ حَمِيمٍ آنٍ   . وَ قَالَ النَّبِىُّ صَلَّى اللهُ عَلَيْهِ وَ ءَالِهِ وَ سَلَّمَ : لَمَّا عُرِجَ بِى إلَى السَّمَاءِ أَخَذَ بِيَدِى جَبْرَئِيلُ فَأَدْخَلَنِى الْجَنَّةَ فَنَاوَلَنِى مِنْ رُطَبِهَا فَأَكَلْتُهُ فَتَحَوَّلَ ذَلِكَ نُطْفَةً فِى صُلْبِى ، فَلَمَّا هَبَطْتُ إلَى الارْضِ وَاقَعْتُ خَدِيجَةَ فَحَمَلَتْ بِفَاطِمَةَ ؛ فَفَاطِمَةُ حَوْرَاءُ إنْسِيَّةٌ .\r\nفَكُلَّمَا اشْتَقْتُ إلَى رَائِحَةِ الْجَنَّةِ شَمَمْتُ رائِحَةَ ابْنَتِى فَاطِمَةَ . « 1 »\r\n« أبو صَلْت هَروى ميگويد : به حضرت رضا عليه السّلام عرض\r\n\r\n\r\n","description":"","footnote":"\r\n( 1 ) « بحار الانوار » ج 8 ، ص 119 ؛ و در « عيون أخبار الرّضا » ص 65 ؛ « أمالى » صدوق ، مجلس 70 ، و از طبع سنگى ص 276 ؛ « توحيد » صدوق ، ص 118 ، ضمن حديث 21 از طبع مطبعهء حيدرى ؛ و « احتجاج » طبع نجف ، ج 2 ، ص 191 ، در ضمن سؤالهاى أبو صلت هروى از حضرت رضا عليه السّلام آورده‌اند .\r\n","page_name":" 88 ","page_number":88},
  {"content":"\r\n\r\nكردم : اى پسر رسول الله ! از بهشت و دوزخ براى من بازگو كن ، كه آيا آنها امروز آفريده شده اند ؟ !\r\nحضرت فرمود : آرى ، و رسول خدا صلّى الله عليه و آله و سلّم داخل در بهشت شد ، و آتش را ديد در آن وقتى كه او را بسوى آسمان به معراج بردند .\r\nمن عرض كردم : جماعتى ميگويند : آنها امروز در عالم تقديرند ، و هنوز خلق نشده اند !\r\nحضرت فرمود : آنان از ما نيستند ، و ما از آنان نيستيم . كسى كه خلقت بهشت و جهنّم را إنكار كند پيغمبر صلّى الله عليه و آله و سلّم را تكذيب كرده است و ما را نيز تكذيب كرده است ، و بهيچوجه در تحت ولايت ما نيست ، و در آتش دوزخ مخلّد خواهد شد ! خداوند عزّ و جلّ مىفرمايد : اينست آن جهنّمى كه مجرمان آن را تكذيب مىنمايند ، كه آن مجرمان پيوسته در ميان آن جهنّم و فلزّ گداخته دور ميزنند و گردش مىكنند .\r\nو رسول خدا صلّى الله عليه و آله و سلّم فرمود : چون مرا به معراج آسمان بردند ، جبرئيل دست مرا گرفت و داخل در بهشت كرد ، و از رطب بهشتى به من داد و من آن را خوردم ، و آن رطب در صلب من تبديل به نطفه شد ، و چون به زمين بازگشتم ، با خديجه مباشرت و آميزش نمودم و او به فاطمه حامله شد ؛ پس فاطمه حوريّه اى است كه انسان است .\r\nو من هر وقت اشتياق به بوى بهشت پيدا ميكنم بوى دخترم\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nفاطمه را استشمام ميكنم . »\r\nو بر همين نهج در « تفسير علىّ بن إبراهيم » وارد است كه :\r\nرسول خدا فاطمه را ( كه بر او و بر پدرش و شوهرش و اولادش هزار هزار تحيّت و سلام باد ) بسيار مىبوسيدند ، و اين امر بر عائشه سخت و دشوار بود ، و پيوسته در اعتراض بود . رسول الله صلّى الله عليه و آله فرمودند : اى عائشه ! چون مرا به آسمان بردند ، داخل بهشت شدم ، پس جبرئيل مرا به درخت طوبى نزديك نمود و از ميوه‌هاى آن به من داد و من خوردم ، پس خداوند آن را در پشت من تبديل به نطفه كرد ، و چون به زمين آمدم ، با خديجه مواقعه كردم و به فاطمه آبستن شد . و بنابراين من هيچگاه فاطمه را نمىبوسم مگر آنكه بوى درخت طوبى را از آن استشمام مىنمايم . « 1 »\r\nدر « خصال » صدوق از ابن وَليد از صَفّار از ابن أبى الخطّاب از محمّد بن عبد الله بن هِلال از عَلاء از محمّد ، از حضرت باقر عليه السّلام آورده است كه :\r\nقَالَ : وَ اللهِ مَا خَلَتِ الْجَنَّةُ مِنْ أَرْوَاحِ الْمُؤْمِنِينَ مُنْذُ خَلَقَهَا ، وَ لَا خَلَتِ النَّارُ مِنْ أَرْوَاحِ الْكُفَّارِ الْعُصَاةِ مُنْذُ خَلَقَهَا عَزّ وَ جَلَّ الْخَبَرَ . « 2 »\r\n« حضرت فرمودند : سوگند به خدا كه بهشت از أرواح مؤمنان از وقتىكه خداوند بهشت را آفريده است خالى نمانده است ، و جهنّم\r\n\r\n\r\n","description":"","footnote":"\r\n( 1 ) « تفسير قمّى » ص 341 و 342\r\n( 2 ) « بحار الانوار » طبع حروفى ، ج 8 ، ص 133\r\n","page_name":" 90 ","page_number":90},
  {"content":"\r\n\r\nنيز از وقتىكه خداوند عزّ و جلّ آن را آفريده است ، از ارواح معصيت‌كاران خالى نمانده است .\r\n\r\nردّ بر كسانى كه ميگويند بهشت و جهنّم آفريده نشده‌اند\r\nو از « تفسير نُعمانى » در روايت وارده از أمير المؤمنين عليه السّلام ذكر شده است كه آن حضرت فرموده‌اند :\r\nو امّا ردّ بر كسانى كه ميگويند : فعلًا بهشت و جهنّم آفريده نشده‌اند ، گفتار خداوند تعالى است :\r\n  عِنْدَ سِدْرَةِ الْمُنْتَهى * عِنْدَها جَنَّةُ الْمَأْوى   . « 1 »\r\n« در نزد آخرين درخت ( كه نهايت سير ارواح و نفوس و فرشتگان است ) . و در نزد سِدرة المُنتهى بهشتِ محلّ سكونت است . »\r\n\r\nنَفقه و مصالح ساختمان بهشت ، ذكر خداست\r\nو رسول الله صلّى الله عليه و آله و سلّم فرمودند : من در بهشت داخل شدم ، و در آنجا قصرى را از ياقوت سرخ ديدم كه داخل آن از خارج آن ديده مىشد و خارج آن از داخل آن ديده مىشد ، از شدّت نورى كه داشت .\r\nگفتم : اى جبرئيل ! اين قصر از آنِ كيست ؟ ! گفت :\r\nلِمَنْ أَطَابَ الْكَلَامَ ، وَ أَدَامَ الصِّيَامَ ، وَ أَطْعَمَ الطَّعَامَ ، وَ تَهَجَّدَ بِاللَّيْلِ وَ النَّاسُ نِيَامٌ !\r\n« براى كسى كه گفتارش را پاكيزه گرداند ، و روزه‌اش را ادامه دهد ، و إطعام طعام كند ، و شبانگاه كه مردم به خواب روند او به تهجّد مشغول باشد ! »\r\nأمير المؤمنين گويند : من به رسول الله عرض كردم : در امّت تو\r\n\r\n\r\n","description":"","footnote":"\r\n( 1 ) آيه 14 و 15 ، از سورهء 53 : النّجم\r\n","page_name":" 91 ","page_number":91},
  {"content":"\r\n\r\nكيست كه چنين طاقتى داشته باشد ؟ !\r\nرسول الله فرمود : اى علىّ ! نزديك بيا . چون نزديك شدم فرمود : آيا ميدانى پاكيزگى گفتار چيست ! ؟ گفتم : خدا و رسول خدا داناترند .\r\nرسول الله فرمود : سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَر گفتن است .\r\nفرمود : آيا ميدانى ادامه دادن روزه كدام است ؟ ! من عرض كردم : خدا و رسول خدا داناترند .\r\nفرمود : كسى كه ماه رمضان را روزه بدارد ، و يك روز از آن را إفطار نكند !\r\nفرمود : آيا ميدانى اطعام طعام كدام است ؟ ! من عرض كردم : خدا و رسول خدا داناترند .\r\nفرمود : كسى كه براى عيالات خود روزى حلال طلبد ، بطورى كه از فقر و پريشانى آبروى آنان را حفظ كند .\r\nفرمود : آيا ميدانى شب‌زنده‌دارى در وقت خواب رفتن مردم چيست ؟ ! گفتم : خدا و رسول خدا داناترند .\r\nفرمود : كسى كه شب را نخوابد مگر آنكه نماز عشاء را كه در آخر انجام داده مىشود بجاى آرد . و مراد از مردم در اين كلام ، طائفهء يهود و نصارى هستند ، زيرا آنها بين نماز مغرب و عشاء ميخوابند .\r\nو رسول الله صلّى الله عليه و آله فرمود : چون مرا به سوى آسمان سير دادند ، من داخل در بهشت شدم .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nفَرَأَيْتُ فِيهَا قِيعَانَ وَ رَأَيْتُ فِيهَا مَلَآئِكَةً يَبْنُونَ لَبِنَةً مِنْ ذَهَبٍ وَ لَبِنَةً مِنْ فِضَّةٍ ، وَ رُبَمَا أَمْسَكُوا . فَقُلْتُ لَهُمْ : مَا بَالُكُمْ قَدْ أَمْسَكْتُمْ ؟ !\r\nفَقَالُوا : حَتَّى تَجِيئَنَا النَّفَقَةُ .\r\nفَقُلْتُ : وَ مَا نَفَقَتُكُمْ ؟ !\r\nقَالُوا : قَوْلُ الْمُؤْمِنِ : سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَرُ ؛ فَإذَا قَالَ بَنَيْنَا ، وَ إذَا أَمْسَكَ أَمْسَكْنَا .\r\n« در آنجا ديدم زمين‌هائى را كه در آنها فرشتگان ، با يك خشت از طلا و يك خشت از نقره مشغول ساختمان بودند ؛ و چه بسا مىشد كه آنها دست از كار مىكشيدند . من به آنان گفتم : به چه علّت شما از كارتان دست برميداريد ؟ !\r\nآنان گفتند : دست بر ميداريم تا به ما نفقه و مصالح ساختمانى برسد . من گفتم : نفقهء شما چيست ؟ !\r\nآنان گفتند : گفتار مؤمن كه ميگويد : سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَرُ ؛ چون بگويد ، ما مشغول ساختمان مىشويم و چون از گفتن دست بردارد ما هم از ساختن دست بر ميداريم . »\r\nو رسول خدا صلّى الله عليه و آله و سلّم فرمودند : چون پروردگار من ، مرا به آسمانهاى هفتگانه سير داد و بدانجا برد ، جبرائيل دست مرا گرفت و بر روى يك فرش مَخملى از فرش‌هاى مخملى بهشت نشاند ، و يك دانه بِه ، به من داد .\r\nمن آن به را به دو نيمه شكافتم ، كه ناگاه يك حوريّه از ميان آن بيرون آمد و در مقابل من برخاست و گفت : السَّلَامُ عَلَيْكَ يَا مُحَمَّدُ !\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nالسَّلَامُ عَلَيْكَ يَا أَحْمَدُ ! السَّلَامُ عَلَيْكَ يَا رَسُولَ اللهِ ! من گفتم : وَ عَلَيْكِ السَّلَامُ ، كيستى تو ؟ !\r\nحوريّه در پاسخ گفت : من راضيهء مرضيّه هستم . خداوند جبّار مرا از سه چيز آفريده است : قسمت بالاى بدن من از كافور است ، و قسمت ميانهء من از عَنبر ، و قسمت پائين من از مُشك است . و خداوند وجود مرا از آب حيوان خمير كرده است ، و پروردگار من به من گفته است : بوده باش . و بنابراين من براى برادرت و وصيّت على ابن أبى طالب هستم .\r\nو اين قضيّه و أمثال اين قضيّه دلالت دارند بر آنكه بهشت موجود است ، و عكسِ همين مطالب نيز دربارهء جهنّم صادق است . « 1 »\r\nو قسمت صدر اين روايت را شيخ طوسى در « أمالى » خود با سند متّصل از رسول الله صلّى الله عليه و آله و سلّم آورده است . « 2 »\r\nو در « تفسير فرات بن إبراهيم » با اسناد خود از حُذيفة يَمانى روايت كرده است كه عائشه بر رسول خدا صلّى الله عليه و آله و سلّم وارد شد درحالىكه رسول الله مشغول بوسيدن فاطمه عليها السّلام بودند .\r\nعائشه گفت : اى رسول خدا ! چگونه او را مىبوسى درحالىكه او زنى است و شوهر دارد ! ؟\r\n\r\n\r\n","description":"","footnote":"\r\n( 1 ) « بحار الانوار » ج 8 ، ص 176 ، به نقل از « تفسير نعمانى » ص 105 تا ص 107\r\n( 2 ) « أمالى » شيخ ، جزء 16 ، طبع سنگى ، ص 293\r\n","page_name":" 94 ","page_number":94},
  {"content":"\r\n\r\n\r\nبِه ، ميوهء أمير المؤمنين ، و سيب ميوهء سيّد الشّهداء ، و انار ميوهء حضرت زهراء سلام الله عليهم است\r\nحضرت رسول در اين حال حديث معراج را بيان كردند تا بدينجا رسيدند كه فرمودند : و سپس جبرئيل عليه السّلام دست مرا گرفت و داخل در بهشت نمود ، و من بسيار شادان بودم .\r\nمن در بهشت برخورد كردم با درختى كه از نور بود و آن درخت داراى تاجهائى از نور بود ، و در پاى آن درخت دو فرشته بودند كه زينت آلات و حلّه‌ها را در هم مىپيچيدند . و من جلو رفتم و سيب‌هائى ديدم كه هيچ سيبى را به آن عظمت و بزرگى نديده بودم . و من يك دانه از آن سيب‌ها را برداشتم و شكافتم ، يك حوريّه از آن بيرون آمد كه گوئى مژگان چشمهايش چون پرهاى جلوى بالهاى باز شكارى بود .\r\nمن گفتم : اى حوريّه ! تو متعلّق به كيستى ؟ ! حوريّه گريست و گفت :\r\nلِابْنِكَ الْمَقْتُولِ ظُلْمًا : الْحُسَيْنِ بْنِ عَلِىِّ بْنِ أَبِى طَالِبٍ عَلَيْهِمُ السَّلَامُ .\r\n« براى پسر مظلوم تو كه از روى ستم كشته مىشود : حسين بن علىّ بن أبى طالب عليهم السّلام . »\r\nو باز مقدارى به جلو رفتم ، و برخورد كردم با رُطَبى كه از كره نرم‌تر و از عسل شيرين‌تر بود . يك دانه از رطب را برداشتم و خوردم ، و من اشتهاى به خوردن آن داشتم . آن يك دانه رطب در صُلب من تبديل به نطفه شد ، و چون به زمين فرود آمدم با خديجه آميزش نمودم و او به فاطمه بار برداشت .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپس فاطمه حَوراءِ إنسيّه است ، و من هر گاه كه ميل به بوى بهشت پيدا ميكنم ، دختر خودم فاطمه را مىبويم . « 1 »\r\n\r\nهر كس ذكر خدا گويد ، به مجرّد آن خداوند درختى براى او در بهشت مىكارد\r\nاز « مجموعة وَرّام بن أبى فِراس » از أبو أيّوب أنصارى از رسول الله صلّى الله عليه و آله و سلّم آورده است كه :\r\nلَيْلَةً أُسْرِىَ بى ، مَرَّ بى إِبْرَاهِيمُ عَليْهِ السَّلَامُ : فَقَالَ : مُرْ أُمَّتَكَ أَنْ يُكْثِرُوا مِنْ غَرْسِ الْجَنَّةِ ! فَإنَّ أَرْضَهَا وَاسِعَةٌ وَ تُرْبَتَهَا طَيِّبَةٌ .\r\nقُلْتُ : وَ مَا غَرْسُ الْجَنَّةِ ؟ ! قَالَ : لَا حَوْلَ وَ لَا قُوَّةَ إلَّا بِاللهِ . « 2 »\r\n« در آن شبى كه مرا به معراج بردند ، ابراهيم عليه السّلام از نزد من عبور كرد ، و گفت : امّت خود را امر كن تا در بهشت ، زياد درخت بكارند ! چون زمين بهشت بسيار وسيع ، و خاك آن بسيار پاك است .\r\nمن گفتم : درختى كه در بهشت كاشته مىشود چيست ؟ ابراهيم گفت : لَا حَوْلَ وَ لَا قُوَّةَ إلَّا بِاللهِ است . »\r\nو در « كافى » از جماعتى از أصحاب ، از فُضيل بن عبد الوهّاب از إسحق بن عبيد الله [ عبد الله 
  ] از عُبيد الله بن وَليد وَصّافى ، مرفوعاً از رسول خدا صلّى الله عليه و آله و سلّم روايت كرده است كه :\r\nمَنْ قَالَ : لَا إلَهَ إلَّا اللهُ ، غُرِسَتْ لَهُ شَجَرَةٌ فِى الْجَنَّةِ مِنْ يَاقُوتَةٍ حَمْرَاءَ مَنْبَتُهَا فِى مِسْكٍ أَبْيَضَ ، أَحْلَى مِنَ العَسَلِ وَ أَشَدُّ بَيَاضًا مِنَ\r\n\r\n\r\n","description":"","footnote":"\r\n( 1 ) « بحار الانوار » طبع حروفى ج 8 ، ص 190 ؛ و « تفسير فرات » ص 10 ، در ذيل آيه 285 ، از سورهء 2 : البقرة\r\n( 2 ) « بحار الانوار » طبع حروفى ج 8 ، ص 149 ، از كتاب « نزهة النّواظر و تنبيه الخواطر »\r\n","page_name":" 96 ","page_number":96},
  {"content":"\r\n\r\nالثَّلْجِ وَ أَطْيَبُ رِيحًا مِنَ الْمِسْكِ . فِيهَا أَمْثَالُ ثَدْىِ الأبْكَارِ تَعْلُو عَنْ سَبْعِينَ حُلَّةً .\r\nوَ قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : خَيْرُ الْعِبَادَةِ قَوْلُ لَا إلَهَ إلَّا اللهُ . وَ قَالَ : خَيْرُ الْعِبَادَةِ الاسْتِغْفَارُ ؛ وَ ذَلِكَ قَوْلُ اللهِ عَزّ وَ جَلَّ فِى كِتَابِهِ :  فَاعْلَمْ أَنَّهُ لا إِلهَ إِلَّا اللَّهُ وَ اسْتَغْفِرْ لِذَنْبِكَ  « 1 » « 2 » .\r\n« هر كس كه بگويد : لَا إلَهَ إلَّا الله ، در بهشت درختى براى او كاشته مىشود از ياقوت سرخ كه ريشه‌اش در مُشك سفيد است ، كه از عسل شيرين‌تر است و از برف سفيدتر و بوى آن از مشك بهتر است . و در آن درخت مانند پستان‌هاى دختران دوشيزه مىباشد ، كه از پس هفتاد پارچه و حلّه نيز برآمده است .\r\nو رسول الله فرمود : بهترين عبادت گفتار لَا إلَهَ إلَّا الله است . و بهترين عبادت استغفار است ؛ و بر همين مطلب است گفتار خداوند عزّ و جلّ در كتاب خود : پس بدان كه هيچ مقصودى و معبودى جز خدا نيست ، و بر گناهانت استغفار كن و آمرزش بخواه . »\r\nو در « أمالى » صدوق روايت مىكند از أحمد بن هارون فامىّ از محمّد بن عبد الله حِمْيَرى از پدرش از أحمد بن محمّد بن خالد بَرقى ، از حضرت صادق ، از پدرش ، از جدّش عليهم السّلام كه :\r\nقَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : مَنْ قَالَ : سُبْحَانَ اللهِ ، غَرَسَ اللهُ لَهُ بِهَا شَجَرَةً فِى الْجَنَّةِ . وَ مَنْ قَالَ :\r\n\r\n\r\n","description":"","footnote":"\r\n( 1 ) صدر آيه 19 ، از سورهء 47 : محمّد\r\n( 2 ) « اصول كافى » طبع حروفى حيدرى ، ج 2 ، ص 517\r\n","page_name":" 97 ","page_number":97},
  {"content":"\r\n\r\nالْحَمْدُ لِلَّهِ ، غَرَسَ اللهُ لَهُ بِهَا شَجَرَةً فِى الْجَنَّةِ . وَ مَنْ قَالَ : لَا إلَهَ إلَّا اللهُ ، غَرَسَ اللهُ لَهُ بِهَا شَجَرَةً فِى الْجَنَّةِ . وَ مَنْ قَالَ : اللهُ أَكْبَرُ ، غَرَسَ اللهُ لَهُ بِهَا شَجَرَةً فِى الْجَنَّةِ .\r\nفَقَالَ رَجُلٌ مِنْ قُرَيْشٍ : يَا رَسُولَ اللهِ ! إنَّ شَجَرَنَا فِى الْجَنَّةِ لَكَثِيرٌ !\r\nقَالَ : نَعَمْ ! وَ لَكِنْ إيَّاكُمْ أَنْ تُرْسِلُوا عَلَيْهَا نِيرَاناً فَتُحْرِقُوهَا ! وَ ذَلِكَ أَنَّ اللهَ عَزَّ وَجَلَّ يَقُولُ :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ  « 1 » « 2 » .\r\n« حضرت فرمودند : رسول خدا صلّى الله عليه و آله و سلّم فرمودند : هر كس بگويد : سُبْحَانَ اللهِ خداوند براى او درختى در بهشت مىكارد ، و هر كس بگويد : الْحَمْدُ لِلَّهِ خداوند براى او درختى در بهشت مىكارد ، و هر كس بگويد : لَا إلَهَ إلَّا اللهُ خداوند براى او درختى در بهشت مىكارد ، و هر كس بگويد : اللهُ أَكْبَرُ خداوند براى او درختى در بهشت مىكارد .\r\nمردى از قريش گفت : يا رسول الله ! بنابراين ما درخت‌هاى بسيارى در بهشت داريم !\r\nرسول الله فرمود : آرى ! و ليكن مبادا آنكه آتش‌هائى بفرستيد و آن درخت‌ها را بسوزانيد ! و اينست مفاد گفتار خداوند عزّ و جلّ : اى كسانى كه ايمان آورده ايد ! از خداوند اطاعت كنيد و از رسول او\r\n\r\n\r\n","description":"","footnote":"\r\n( 1 ) آيه 33 ، از سورهء 47 : محمّد\r\n( 2 ) « أمالى » صدوق ، مجلس 88 ، طبع سنگى ، ص 362\r\n","page_name":" 98 ","page_number":98},
  {"content":"\r\n\r\nاطاعت كنيد ، و اعمال خود را باطل مكنيد . »\r\nچرا مردم الآن بهشت و جهنّم را نمىبينند ؟\r\nحال اگر كسى بگويد كه : اگر در امروز بهشت و دوزخ خلق شده‌اند ، و مسلّماً محلّ دوزخ در زمين است ، و بهشت نيز به تقريبى كه از آيات قرآن استفاده شد ، در ملكوت زمين است ؛ پس چرا مردم آن را نمىبينند ؟\r\nپاسخ آنست كه : مردم هنوز چشم بهشت بين و دوزخ بين خود را نگشوده‌اند ، و گرنه مىديدند . و ما در بحث تجسّم أعمال به اثبات رسانديم كه هيچ عملى در عالم تكوين از بين نميرود ؛ و در نشآت ، صورت خود را عوض و بدل مىكند ، و بهشت و جهنّم جز بروز و ظهور حقيقت اعمال چيزى نيست .\r\n  وَ أُزْلِفَتِ الْجَنَّةُ لِلْمُتَّقِينَ * وَ بُرِّزَتِ الْجَحِيمُ لِلْغاوِينَ .   « 1 »\r\n« و بهشت براى متّقيان نزديك شد ، و دوزخ براى گمراهان ظاهر و بارز شد . »\r\n وَ بُرِّزَتِ الْجَحِيمُ لِمَنْ يَرى  . « 2 »\r\n« و دوزخ براى كسى كه ببيند ، ظاهر و بارز شد . »\r\nو بنابراين ، فقط در روز قيامت چشم واقع بين مردم در اثر تجرّد گشوده مىشود ، و ادراك حقائق مىكنند ؛ و اگر هم امروز آن چشم گشوده شود بهشت و جهنّم را مىبينند ، همچنانكه براى رسول الله و أئمّهء معصومين و اولياى خدا گشوده شده است .\r\n\r\n\r\n","description":"","footnote":"\r\n( 1 ) آيه 90 و 91 ، از سورهء 26 : الشّعراء\r\n( 2 ) آيه 36 ، از سورهء 79 : النّازعات\r\n","page_name":" 99 ","page_number":99},
  {"content":"\r\n\r\nو كلمهء  أُزْلِفَتِ الْجَنَّةُ  خوب بر اين معنى دلالت دارد ، همچنان كه در آيه ديگرى نيز مىفرمايد :\r\n وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ .  « 1 »\r\n« و بهشت براى متّقيان نزديك گرديده شد ، درحالىكه دور نيست . »\r\nچون نزديك شدن را در مورد چيزى گويند كه وجود داشته باشد ولى دور باشد ، و اينك او را نزديك كنند . و البتّه معلوم است كه نزديك شدن بهشت ، به نزديك شدن ادراك انسان به حقيقت بهشت است ، مثل عباداتى را كه انجام ميدهيم تقرّباً إلى الله ، كه منظور رفع حجاب و ادراكِ نزديكى است ، نه آنكه العياذ بالله ما از خدا دور باشيم و به واسطهء عبادت به خدا نزديك شويم .\r\nبارى ، در قرآن كريم وارد است كه جهنّم هفت در دارد :\r\n لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ .  « 2 »\r\n« از براى دوزخ هفت در است ، و از براى هر درى ، از كافران و معاندان مقدار قسمت شده اى معيّن گرديده است . »\r\n\r\nبهشت ، هشت در دارد\r\nولى دربارهء تعداد درهاى بهشت چنانچه مشهور است ، در قرآن كريم آيه اى نداريم ، بلى در اخبار بسيارى وارد شده است كه آن درها هشت عدد است . و شايد سرّش اين باشد كه چون رحمت خدا بر غضب خدا سبقت دارد ، طبق آيه كريمهء :\r\n\r\n\r\n","description":"","footnote":"\r\n( 1 ) آيه 31 ، از سورهء 50 : ق\r\n( 2 ) آيه 44 ، از سورهء 15 : الحِجر\r\n","page_name":" 100 ","page_number":100},
  {"content":"\r\n\r\n إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ .  « 1 »\r\n« آن كسانى كه از نزد ما دربارهء آنان خير و نيكوئى پيشى گرفته است ، از آتش دوزخ دورشدگانند . »\r\nبنابراين هميشه درهاى رحمت و فضل و عافيت و خير ، بر درهاى نقمت و نكبت و مسكنت و شرّ زياده است . و آب كه مظهر رحمت خدا در اين جهان است ، بر آتش كه مظهر غضب خداست سبقت دارد ، و آن را خاموش مىكند .\r\n\r\nروايات وارده دربارهء درهاى بهشت\r\nاز جملهء آن اخبار ، روايت وارد در « خصال » صدوق است با سند متّصل خود از حضرت صادق از پدرش از جدّش از علىّ بن أبى طالب عليهم السّلام كه فرمود :\r\nبهشت هشت در دارد : از يك در پيامبران و صدّيقان وارد مىشوند ، و از يك در صالحان و شهيدان ، و از پنج در شيعيان و محبّان ما وارد مىشوند .\r\nو من پيوسته بر صراط ايستاده‌ام و خدا را ميخوانم و ميگويم :\r\nرَبِّ سَلِّمْ شِيعَتِى وَ مُحِبِّىَّ وَ أَنْصَارِى وَ مَنْ تَوَلَّانى فِى دَارِ الدُّنْيَا !\r\n« بار پروردگار من ! شيعيان مرا و محبّان مرا و يارى كنندگان مرا و كسانى را كه از من در دار دنيا متابعت كردند ، همه را سلامت بدار ! »\r\nو در اين هنگام ندائى از درون عرش خدا ميرسد كه : درخواست تو قبول شد ، و تو دربارهء شيعيانت شفيع قرار داده شدى . و هر يك از\r\n\r\n\r\n","description":"","footnote":"\r\n( 1 ) آيه 101 ، از سورهء 21 : الانبياء\r\n","page_name":" 101 ","page_number":101},
  {"content":"\r\n\r\nشيعيان من و افرادى كه ولايت مرا پذيرفتند و مرا يارى نمودند و با دشمنان من كه با من با گفتار و يا با كردار خود محاربه نمودند محاربه كردند ، دربارهء هفتاد هزار نفر از همسايگان و خويشاوندانش شفاعت مىكند .\r\nو يك درِ ديگرى هم هست كه از آن در ساير مسلمين كه گويندهء لَا إلَهَ إلَّا الله باشند و در دل آنها به قدر ذرّه اى از بغض ما اهل بيت نباشد ، داخل بهشت ميگردند . « 1 »\r\nما در مجلس شانزدهم از جلد سوّم بحث « معادشناسى » مفصّلًا در اين مطالب بحث كرديم و روشن ساختيم كه جهنّم محلّ منكرين و مستكبرين است ، و بنابراين عامّه اگر عدم قبول ولايتشان مستند به إنكار و استكبار نباشد بلكه ناشى از قصور بوده و گويندهء شهادتين باشند ، به بهشت ميروند .\r\nو روايت مفصّلى از « كتاب سُليم بن قَيس هِلالى » از أميرالمؤمنين عليه السّلام آورديم كه دلالت داشت بر آنكه مَقسم هفتاد و سه فرقه كه يك فرقه اهل نجات و بقيّه اهل هلاكتند كسانى هستند كه داراى مكتب و ادّعا بوده و خود را پرچمدار ميدانند ، و امّا كسانى كه اين‌طور نيستند آنها خارج از اين تقسيم هستند ، و آنها اكثريّت افراد هر ملّتى را تشكيل ميدهند . و آنها مستضعفينى هستند كه در هر دوره و زمان در تحت تسلّط و غلبهء مستكبران آن عصر بوده و از خود رأى و دخالت و استقلالى ندارند . و بنابراين عامّه و اهل تسنّن كه چنين نيستند ، همه\r\n\r\n\r\n","description":"","footnote":"\r\n( 1 ) « خصال » طبع حروفى ، باب الثّمانية ، ص 407 و 408\r\n","page_name":" 102 ","page_number":102},
  {"content":"\r\n\r\nاهل بهشتند ؛ غاية الامر از يك درِ خاصّ به بهشت ميروند و آنان هم درجه و هم مقام با شيعه نيستند .\r\nو نيز در « خصال » با سند خود از جابر از حضرت باقر عليه السّلام روايت كرده است كه :\r\nقَالَ : أَحْسِنُوا الظَّنَّ بِاللهِ ، وَ اعْلَمُوا أَنَّ لِلْجَنَّةِ ثَمَانِيَةَ أَبْوَابٍ ، عَرْضُ كُلِّ بَابٍ مِنْهَا مَسِيرَةُ أَرْبَعِينَ سَنَةً ! « 1 »\r\n« فرمود : گمان و پندار خود را به خدا نيكو كنيد ، و بدانيد كه براى بهشت هشت در است ، و عرض هر درى به اندازهء مسير چهل سال راه است ! »\r\nو در « أمالى » صدوق از أنس بن مالك روايت كرده است كه چون پسرى از صحابى كبير و شريف : عُثمان بن مَظعون وفات كرد ، غصّه و اندوه او شدّت يافت ، تا جائى كه در خانهء خود براى محلّ عبادت مسجدى قرار داد تا در آنجا به عبادت مشغول شود .\r\nاين داستان به رسول الله رسيد ، و حضرت به نزد او آمدند و گفتند : اى عثمان ! خداوند براى ما رهبانيّت را ننوشته است ، و رهبانيّت امّت من در جهاد فى سبيل الله است .\r\nاى عثمان بن مظعون ! از براى بهشت هشت در است ، و از براى جهنّم هفت در . آيا تو را خوشحال نمىكند اينكه از درى از آن وارد نشوى مگر اينكه پسر خودت را در پهلو و كنارت ببينى كه دست به دامن تو زده است و خود را شفيع تو بسوى پروردگارت قرار ميدهد ! ؟\r\n\r\n\r\n","description":"","footnote":"\r\n( 1 ) همان مصدر ، ص 408\r\n","page_name":" 103 ","page_number":103},
  {"content":"\r\n\r\nعثمان گفت : آرى !\r\nپس مسلمين گفتند : يا رسول الله ! آنچه براى عثمان است براى ما نيز در مصيبت فرزند هست ؟\r\nحضرت فرمود : آرى ؛ براى هر يك از شما كه صبر كند و به حساب خدا بگذارد .\r\nپس حضرت فرمود : اى عثمان ! كسى كه نماز صبح را در جماعت بخواند ، و سپس براى تعقيب به ذكر خدا بنشيند تا آفتاب طلوع كند ، از براى او در بهشت فردوس هفتاد مرتبه و درجه است ، و ما بين هر درجه تا درجهء ديگر به قدر هفتاد سال راهى كه اسب لاغر تيز رو ميدود فاصله است .\r\nو كسى كه نماز ظهر را در جماعت بخواند ، براى او پنجاه مرتبه و درجه در بهشت‌هاى عدن است ، كه ما بين هر درجه تا درجهء ديگر به قدر پنجاه سال دويدن اسب تندرو است .\r\nو كسى كه نماز عصر را به جماعت بگزارد ، براى او پاداش آزاد كردن هشتاد نفر از فرزندان اسماعيل است كه هر كدام آنها صاحب خانه و زندگى باشند .\r\nو كسى كه نماز مغرب را به جماعت بگزارد ، اجر و مزد او يك حجّ مبرور و يك عمرهء مقبوله است .\r\nو كسى كه نماز عشاء را به جماعت بخواند ، ثواب او بمانند بيدارى و شب‌زنده‌دارى در شب قدر است . « 1 »\r\n\r\n\r\n","description":"","footnote":"\r\n( 1 ) « أمالى » صدوق ، ص 40 و 41\r\n","page_name":" 104 ","page_number":104},
  {"content":"\r\n\r\n\r\nوصف درهاى بهشت در معراج رسول خدا\r\nو مجلسى رضوان الله عليه از كتاب « فضائل » شاذان « 1 » ، و از كتاب « روضه » با إسناد خود مرفوعاً از عبد الله بن مسعود روايت مىكند از حضرت رسول الله صلّى الله عليه و آله كه فرمود : چون در معراج مرا به آسمان بردند ، جبرئيل به من گفت : بهشت و جهنّم مأمور شده‌اند كه خود را بر تو عرضه كنند .\r\nمن بهشت را ديدم و آن نعمت‌هائى را كه در آن بود ، و جهنّم را ديدم و آن عذاب‌هائى را كه در آن بود .\r\nبهشت داراى هشت در بود ، و بر فراز هر درى چهار كلمه نوشته بود كه هر كلمهء آن از تمام دنيا و آنچه در دنياست ، براى كسى كه بداند و عمل كند بهتر است . و جهنّم داراى هفت در بود ، و بر فراز هر درى سه كلمه نوشته بود كه هر كلمه اى از آن براى كسى كه بداند و عمل كند از دنيا و آنچه در آنست بهتر است .\r\n\r\nكلمات نوشته شده بر فراز درهاى بهشت\r\nدر اين حال جبرئيل به من گفت : بخوان اى محمّد كه بر بالاى درها چه نوشته شده است ! و من خواندم . امّا بر درهاى بهشت :\r\nبر بالاى در اوّل نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « براى هر چيز راهى و چاره اى است ، و راه وصول به راحتى و عيش چهار صفت است : قناعت ، و بذل كردن حقّ ، و ترك كينه ، و مجالست با اهل خير . »\r\nو بر بالاى در دوّم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ الله . « براى هر چيز\r\n\r\n\r\n","description":"","footnote":"\r\n( 1 ) أبو الفضل سديد الدّين شاذان بن جبرئيل قمّى . ( م )\r\n","page_name":" 105 ","page_number":105},
  {"content":"\r\n\r\nراهى و چاره اى است ، و راه وصول به سرور و خوشحالى در آخرت چهار صفت است : دست كشيدن بر سر يتيمان ، و عطوفت بر بيوه زنان ، و كوشش در برآوردن نيازهاى مؤمنان ، و تفقّد از فقيران و مسكينان . »\r\nو بر بالاى در سوّم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « براى هر چيز راهى و چاره اى است ، و راه وصول به سلامتى در دنيا چهار صفت است : كم گفتن ، و كم خوابيدن ، و كم راه رفتن ، و كم خوردن . »\r\nو بر بالاى در چهارم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « كسى كه ايمان به خدا و روز قيامت دارد ، بايد ميهمان خود را گرامى بدارد . و كسى كه ايمان به خدا و روز قيامت دارد ، بايد همسايهء خود را گرامى بدارد . و كسى كه ايمان به خدا و روز قيامت دارد ، بايد پدر و مادر خود را گرامى بدارد . و كسى كه ايمان به خدا و روز قيامت دارد ، بايد يا كلام خوب و گفتار خير بگويد و يا ساكت باشد . »\r\nو بر بالاى در پنجم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « كسى كه بخواهد به او ظلم نشود ، بايد خود او ظلم نكند . و كسى كه بخواهد به او فحش ندهند و شتم ننمايند ، بايد خود او فحش ندهد و شتم ننمايد . و كسى كه بخواهد ذليل و پست نشود ، بايد كسى را ذليل و پست نكند . و كسى كه بخواهد به دست‌آويز متين و استوارى در دنيا\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو آخرت چنگ زند ، بايد بگويد : لَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . »\r\nو بر بالاى در ششم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « كسى كه دوست دارد قبرش وسيع و گشاده باشد ، مساجد را بنا كند . و كسى كه دوست دارد او را كرم‌ها در زير زمين نخورند ، در مساجد سكونت كند . و كسى كه دوست دارد پيوسته پاك و تازه باشد و نپوسد و كهنه نشود ، مساجد را جاروب كند . و كسى كه دوست دارد جايگاه خود را در بهشت ببيند ، مساجد را با فرش و بِساط ، فرش كند . »\r\nو بر بالاى در هفتم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « سفيدى و روشنائى دل در چهار صفت است : عيادت كردن از مريضان ، و تشييع از جنازه‌ها ، و خريدن كفن‌ها ، و رد كردن قرض‌ها . »\r\nو بر بالاى در هشتم نوشته بود :\r\nلَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ وَلِىُّ اللهِ . « كسى كه دوست دارد از اين درها وارد بهشت شود ، بايد به چهار صفت متمسّك گردد : سَخاوت ، و حُسن اخلاق ، و صدقه دادن ، و نگاه داشتن خود را از اذيّت و آزار بندگان خداوند متعال . »\r\nسپس در اينجا كلماتى را كه بر بالاى درهاى هفتگانهء جهنّم نوشته بود ، رسول الله كاملًا شرح ميدهند ، « 1 » و ما ان‌شاءالله در بحث\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 144 و 145\r\n","page_name":" 107 ","page_number":107},
  {"content":"\r\n\r\nجهنّم ، اين قسمت از روايت را بيان خواهيم كرد .\r\n\r\nوصف غرفه‌هاى بهشت\r\nدر « معانى الاخبار » با إسناد خود از انس بن مالك روايت كرده است كه رسول الله فرموده است :\r\nإنَّ لِلْجَنَّةِ بَابًا يُدْعَى الرَّيَّانَ ، لَا يَدْخُلُ مِنْهُ إلَّا الصَّائِمُونَ . « 1 »\r\n« بدرستى كه براى بهشت درى است كه ريّان ناميده مىشود ، و از آن در كسى وارد نمىشود مگر روزه‌گيرندگان . »\r\nاين نكته ناگفته نماند كه :\r\nدر قرآن كريم و روايات ، ذكرى از « غُرفه‌هاى بهشتى » به ميان آمده است ، و از مضمون آنها استفاده مىشود كه محلّ خاصّى است كه حائز اهمّيّت است .\r\n« غُرفَه » در لغت به اطاقهاى فوقانى گويند كه بر روى اطاقهاى ديگر ساخته مىشود ، و آن درجه و محلّ عالى و مرتفع از خانه و قصر است ؛ و در روايات و آيات كنايه از مقام و درجهء عالى در بهشت است كه به افراد خاصّى عنايت مىشود ، مثلًا در سورهء زمر آمده است :\r\n لكِنِ الَّذِينَ اتَّقَوْا رَبَّهُمْ لَهُمْ غُرَفٌ مِنْ فَوْقِها غُرَفٌ مَبْنِيَّةٌ تَجْرِي مِنْ تَحْتِهَا الْأَنْهارُ وَعْدَ اللَّهِ لا يُخْلِفُ اللَّهُ الْمِيعادَ .  « 2 »\r\n« ليكن براى آن كسانى كه تقواى پروردگارشان را بجاى آورده‌اند غرفه‌هائى است كه در بالاى آنها نيز غرفه‌هائى بنا شده است ، و از زير آن غرفه‌ها نهرهائى در جريان است . اينست وعدهء خدا ؛ كه خدا\r\n\r\n\r\n","description":"","footnote":"\r\n( 1 ) « معانى الاخبار » ص 409 ، طبع حيدرى ، حديث 90 از نوادر\r\n( 2 ) آيه 20 ، از سورهء 39 : الزّمر\r\n","page_name":" 108 ","page_number":108},
  {"content":"\r\n\r\nخلف وعده نمىكند . »\r\nو در سورهء فرقان داريم :\r\n أُوْلئِكَ يُجْزَوْنَ الْغُرْفَةَ بِما صَبَرُوا وَ يُلَقَّوْنَ فِيها تَحِيَّةً وَ سَلاماً .  « 1 »\r\n« ايشان ( بندگان پروردگار رحمن كه در آيات قبل ، شرح حال آنان را بطور مشروح طىّ دوازده آيه ذكر كرده است ) در اثر شكيبائى و استقامتى كه نموده‌اند پاداش آنان غرفه است كه به آنها داده مىشود ، و در آن غرفه پيوسته با تحيّت و سلام از نزد خداوند برخورد مىشوند . »\r\nيعنى عباد رحمن را در آن غرفه جاى ميدهند ، و اين مزدِ صبر و استقامتى است كه در طاعت خدا و در اجتناب از معصيت خدا نموده‌اند ، كه البتّه از صبر در نوائب و شدائد منفكّ نيست . و فرشتگان پيوسته از جانب خداوند آنان را با تحيّت و سلام و سلامتى از هر ترس و گزندى ملاقات مىكنند .\r\nدر « أمالى » مرحوم صدوق ، از عطّار از سَعد از ابن عيسى از پدرش از ابن أبى عُمَير از ابن أبى حمزه از أبو بصير ، از حضرت صادق عليه السّلام ، از پدرانش ، از أمير المؤمنين عليه السّلام روايت مىكند كه قَالَ :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّ فِى الْجَنَّةِ غُرَفاً يُرَى ظَاهِرُهَا مِنْ بَاطِنِهَا ، وَ بَاطِنُهَا مِنْ ظَاهِرِهَا ؛ يَسْكُنُهَا مِنْ أُمَّتِى\r\n\r\n\r\n","description":"","footnote":"\r\n( 1 ) آيه 75 ، از سورهء 25 : الفرقان\r\n","page_name":" 109 ","page_number":109},
  {"content":"\r\n\r\nمَنْ أَطَابَ الْكَلَامَ ، وَ أَطْعَمَ الطَّعَامَ ، وَ أَفْشَى السَّلَامَ ، وَ صَلَّى بِاللَّيْلِ وَ النَّاسُ نِيَامٌ الْخَبَرَ . « 1 »\r\n« رسول الله فرمودند : در بهشت غرفه‌هائى است كه از شدّت نور و صفا ، ظاهرش از درونش ديده مىشود و درونش از ظاهرش مشهود است ؛ و در اين غرفه‌ها از امّت من كسانى مسكن دارند كه گفتارشان نيكو و پاكيزه باشد ، و إطعام غذا بنمايند ، و در سلام كردن دريغ نورزند ، و در شب وقتى كه مردم خوابند نماز بخوانند . »\r\nبسيارى از گناهانست كه اثرش در نفس شديد است ، و مرتكبين آن از رحمت خدا بسيار دور مىشوند ، و وارد است كه آنها بوى بهشت را نمىشنوند ، با آنكه بوى بهشت از مسير پانصد سال و يا هزار سال راه به مشام جان ميرسد .\r\n\r\nمعصيت‌كاران و اهل فحشاء در بهشت وارد نمىشوند\r\nدر « معانى الاخبار » صدوق از پدرش از سعد بن عبد الله از أحمد بن ابى عبد الله از پدرش از أحمد بن نَضْر از عَمرو بن شِمر از جابر ، از حضرت باقر عليه السّلام آورده است كه قَالَ :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : أَخْبَرَنِى جَبْرَئِيلُ عَلَيْهِ السَّلَامُ : إنَّ رِيحَ الْجَنَّةِ يُوجَدُ مِنْ مَسِيرَةِ أَلْفِ عَامٍ ؛ مَا يَجِدُهَا عَآقٌّ ، وَ لَا قَاطِعُ رَحِمٍ ، وَ لَا شَيْخٌ زَانٍ ، وَ لَا جَارٌّ إزَارَهُ خُيَلَاءَ ، وَ لَا فَتَّانٌ ، وَ لَا مَنَّانٌ ، وَ لَا جَعْظَرِىٌّ . قَالَ : قُلْتُ : فَمَا الْجَعْظَرِىُّ ؟ قَالَ : الَّذِى لَا يَشْبَعُ مِنَ الدُّنْيَا . « 2 »\r\n\r\n\r\n","description":"","footnote":"\r\n( 1 ) « أمالى » صدوق ، مجلس 53 ، و از طبع سنگى ، ص 198\r\n( 2 ) « معانى الاخبار » طبع مطبعهء حيدرى ، ص 330\r\n","page_name":" 110 ","page_number":110},
  {"content":"\r\n\r\n« رسول الله صلّى الله عليه و آله و سلّم فرمودند : جبرئيل عليه السّلام به من خبر داده است كه : بوى بهشت از مسير هزار سال پيدا مىشود ؛ و عاقّ والدين آن را نمىيابد ، و نه كسى كه قطع رحم كند ، و نه پيرمردى كه زنا كند ، و نه كسى كه از روى تكبّر و خودپسندى لباس خود را بر زمين كشد ، و نه شخص فتنه‌جو و آشوبگر ، و نه شخص منّت گذار ، و نه جَعظَرىّ . جابر گويد : پرسيدم : مراد از جعظرىّ چيست ؟ حضرت فرمود : كسى كه از دنيا سير نشود . »\r\nو در حديث ديگر آمده است :\r\nوَ لَا جَيُّوفٌ وَ هُوَ النَّبَّاشُ ، وَ لَا زَنُوقٌ و هُوَ الْمُخَنَّثُ ، وَ لَا جَوَّاضٌ « 1 » [ وَ هُوَ الْجِلْفُ الْجَافِى 
  ] ( ، وَ لَا جَعْظَرِىٌّ وَ هُوَ الَّذِى لَا يَشْبَعُ مِنَ الدُّنْيَا . « 2 »\r\n« و نه آن كسى كه نبش قبر كند ، و نه كسى كه لَواط دهد ، و نه آدم سخت دل و سبك مغز ، و نه آن كسى كه از دنيا سير نگردد . »\r\nو از « نوادر » راوَندى با اسناد خود ، از حضرت صادق عليه السّلام از پدرانش عليهم السّلام روايت شده است كه رسول خدا صلّى الله عليه و آله و سلّم فرمودند :\r\n\r\n\r\n","description":"","footnote":"\r\n( 1 ) در تعليقه گويد : در نسخه‌هائى كه در دست ماست ، اينچنين ( با ضاد ) آمده و ليكن آنچه در لغت ضبط شده « جوّاظ » با ظاء است كه به معناى الجافى الْغَليظ ( بد اخلاق و تندخو و سخت دل ) مىباشد - انتهى مطلب تعليقهء كتاب . و ليكن در « لسان العرب » گويد : رَجُلٌ جَوّاضٌ كَجَيّاضٍ ؛ و آن ، مردى است كه با تكبّر و تبختر و خودپسندى راه ميرود .\r\n( 2 ) « معانى الاخبار » طبع مطبعهء حيدرى ، ص 330\r\n","page_name":" 111 ","page_number":111},
  {"content":"\r\n\r\nچون خداوند بهشت عدن را آفريد ، خشت‌هاى آن را از طلاى متلألِئ و درخشان ، و مِلاطِ آن را از مُشك ذوب شده قرار داد . و سپس به امر خدا بهشت عدن به اهتراز و حركت آمد ، و به سخن در آمد و گفت : أَنْتَ اللهُ لَا إلَهَ إلَّا أَنْتَ الْحَىُّ الْقَيُّومُ . خوشا به حال كسى كه براى او مقدّر شده باشد در من داخل شود ؛ چون خداوند تعالى سوگند ياد كرده است كه :\r\nوَ عِزَّتِى وَ جَلَالِى وَ ارْتِفَاعِ مَكَانِى ! لَا يَدْخُلُكَ مُدْمِنُ خَمْرٍ ، وَ لَا مُصِرٌّ عَلَى رِبًا ، و لَا قَتَّاتٌ وَ هُوَ النَّمَّامُ ، وَ لَا دَيُّوثٌ وَ هُوَ الَّذِى لَا يَغَارُ وَ يُجْتَمَعُ فِى بَيْتِهِ عَلَى الْفُجُورِ ، وَ لَا قَلَّاعٌ وَ هُوَ الَّذِى يَسْعَى بِالنَّاسِ عِنْدَ السُّلْطَانِ لِيُهْلِكَهُمْ ، وَ لَا جَيُّوفٌ وَ هُوَ النَّبَّاشُ ، وَ لَا خَتَّارٌ وَ هُوَ الَّذِى لَا يُوفِى بِالْعَهْدِ . « 1 »\r\n« سوگند به عزّت خودم و جلال خودم و بلندى مقام و مرتبت خودم ! كه داخل در تو نمىشود كسى كه به خوردن مُسْكر مداومت كند ، و كسى كه بر ربا خوردن اصرار ورزد ، و كسى كه نمّامى و سخن چينى كند ، و كسى كه ديّوث باشد يعنى غيرت بر اهل خود نداشته باشد و در خانهء او براى فجور مجتمع شوند ، و نه آن كسى كه در نزد سلطان نمّامى و بدگوئى كند تا مردم را به هلاكت اندازد ، و نه جَيّوف و آن كسى است كه نبش قبر كند و كفن‌ها را بيرون آورد ، و نه خَتّار و آن كسى است كه مردم را گول بزند و مكر و خدعه كند و وفا به عهد خود ننمايد » .\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 199\r\n","page_name":" 112 ","page_number":112},
  {"content":"\r\n\r\nآرى ، اين حال اين‌گونه محجوبان و معصيت‌كاران است ؛ و اين چه نسبت دارد با حال كسانى كه در بهشت‌ها آرميده‌اند و از بوى آن سرمَست شده‌اند ، بلكه چه نسبت دارد با آن كسانى كه بهشت به سراغ آنان مىآيد و از بوى آنان مَست ميگردد ؟ ! «  وَ سَقاهُمْ رَبُّهُمْ  بين جملهء أبرار مست » .\r\n\r\nأشعار فروغى بسطامى در وصف أهل بهشت\r\n طوبى و سدره گر به قيامت به من دهند * يك جا فداى قامت رعنا كنم ترا\r\nمستانه كاش بر حرم و دير بگذرى * تا قبله گاه مؤمن و ترسا كنم ترا\r\nبا صد هزار جلوه برون آمدى كه من * با صد هزار ديده تماشا كنم ترا\r\nبالاى خود در آينهء چشم من ببين * تا با خبر ز عالم بالا كنم ترا\r\nخواهم شبى نقاب ز رويت بر افكنم * خورشيد كعبه ، ماه كليسا كنم ترا\r\nزيبا شود به كار گه عشق كار من * هرگه نظر به صورت زيبا كنم ترا « 1 »\r\nخدايا زاهد از تو حور ميخواهد قصورش بين * به جنّت مىگريزد از درت يا رب شعورش بين \r\n\r\n\r\n","description":"","footnote":"\r\n( 1 ) منتخبى از يك غزل فروغى بسطامى است\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nمجلس شصت و نهم : بهشت جاى پاكان است\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فِى كِتابِه الكَريم :\r\n  إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ * دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ .   ( آيه 9 و 10 ، از سورهء يونس : دهمين سوره از قرآن كريم )\r\n« كسانى كه ايمان به خدا آورده و عمل نيكو انجام ميدهند ، خداوند به سبب همان ايمانشان آنان را هدايت فرمايد ، در بهشت‌هاى نعيم كه در زير درختانش نهرهائى جارى است . گفتار آنان در آن بهشت‌ها در مواجههء خطاب با خداوندشان اينستكه : پاك و مقدّس و منزّه هستى تو اى پروردگار ما ! و تحيّت آنها در آن بهشت‌ها\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nسلام است ، و آخرين گفتارشان اينست كه :  الْحَمْدُ لِلَّهِ رَبِّ الْعالَمِينَ  : حمد و سپاس اختصاص به خدا دارد ؛ خداوند كه پروردگار عالميان است . »\r\n\r\nبهشت محلّ قداست و طهارت است\r\nبهشت ، جاى پاك و پاكيزه است ، محلّ قدس و نزاهت و طهارت است ؛ و به عكس ، جهنّم جاى آلوده و كثيف است و محلّ قذارت و نجاست و غلّ و غشّ و پليدىهاست . و بر همين اصل و اساس ، خود بهشت ، و درهاى بهشت ، و مراتب و درجات آن ، و خدّام و ساكنان آن ، و واردين و مقيمان آن ؛ چه از جهت گفتار و چه از جهت رفتار ، و چه از جهت ملكات و صفات و عقائد ، همه پاك و طاهر مىباشند .\r\nدر آنجا فعل زشت و كردار قبيح ، و گفتار ناستوده ، و نيّت آلوده ، و مكر و خدعه و فريب ، و حرص و طمع و آز ، و بخل و كينه ، و حقد و حسد ، و تملّق و چاپلوسى ، و دو روئى و دو بينى ، و خودخواهى و استكبار ، و منيّت طلبى نيست .\r\nدر آنجا كفر و شرك و نفاق ، و باطل بينى و باطل گرائى ، و بيهوده‌جوئى و بيهوده‌پوئى ، و لغو و لهو و لعب و عبث و گزاف ، و هرزگى و هرزه خواهى نيست .\r\nپيوسته حمد و درود و سلام و تحيّت و اكرام و تهنيت و تسبيح و تقديس و تمجيد و تهليل و تكبير و ذكر و لقاء و زيارت و نظارت و نَضارت است .\r\nو هميشه خوشى و خرّمى و شادى و شادكامى و بهجت و سرور\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو حبُور و خفّت و سبكى و پرواز است ، و دائماً لذّت و نعمت و خير و بركت و عافيت و رحمت و عطوفت و مهر و وَداد و محبّت و عشق و ذوق و اشتياق و صميميّت و خوبى است .\r\nصدمات و مشكلات دنيوى و بأساء و ضرّاء و مجاهدت‌ها براى تكميل نفوس و قابليّت ورود در اين مقام منيع و قدم گذاردن در اين محلّ رفيع است .\r\nشدائد سكرات مرگ ، و عذاب عالم قبر و برزخ ، و سؤال منكر و نكير ، و به درازا كشيدن طىّ عالم صورت ، و نفخ صور ، و قيام عند الله ، و عالم حشر و نشر ، و كتاب و نامهء عمل ، و حساب و جزاء ، و عرض ، و صراط ، و ميزان ، و شفاعت ، و أعراف و وسيله و غيرها ، همه كلاس‌هاى تربيتى براى تطهير و تزكيه ، و وصول به مقام قداست و ورود در بهشت است .\r\nجهنّم نيز براى غير مخلّدين در آن ، نوعى از تطهير و تزكيه است ، كه پس از مقدارى طعم پاداش زشتىها را چشيدن ، قابليّت عفو و غفران پيدا نموده و از آن بيرون مىآيند ، و در اثر شستشوى در آب كوثر و بهرمند شدن از چشمهء مَعين ولايت ، مورد شفاعت قرار گرفته و راهىِ به سوى بهشت ميگردند .\r\n\r\nگفتار اهل بهشت طيّب و پاكيزه است\r\nبه به ! چه نيكوست اين آيه شريفه كه گفتار بهشتيان در بهشت پيوسته در تخاطب با خداى خود بوده و به  سُبْحانَكَ اللَّهُمَّ  مترنّم هستند ؛ و درود و تحيّت آنان سلام ، و آخرين گفتارشان اختصاص همهء مراتب تعريف و تمجيد و تحميد به ذات اقدس حضرت\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nربّ العالمين است . يعنى به مقام عرفان حقيقى رسيده و حصر أفعال و صفات و أسماء و ذوات را در ذات اقدس حضرت ذوالجلال كرده‌اند ، و نور او را در تمام مظاهر و عوالم ملكوت و مُلك متجلّى مىبينند ، و عالم را يكسره يك نور و يك تابش از لَمَعان خورشيد تابناك حضرت احديّت عزّ و جلّ مشاهده مىكنند .\r\n  إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ * وَ هُدُوا إِلَى الطَّيِّبِ مِنَ الْقَوْلِ وَ هُدُوا إِلى صِراطِ الْحَمِيدِ .   « 1 »\r\n« خداوند كسانى را كه ايمان آورده‌اند و أعمال شايسته بجا ميآورند ، در بهشت‌هائى داخل مىكند كه در زير درخت‌هاى انباشته و سربه‌هم‌آوردهء آن نهرهائى جارى است . و در آن بهشت‌ها به پيرايهء زينت از دستبندهائى كه از طلا و از لؤلؤ مىباشد زينت مىشوند ، و لباسشان در آنجا حرير است . و به گفتار طيّب و پاك رهبرى ميگردند ، و به راه خداوند حميد هدايت مىشوند . »\r\nدر اينجا مىبينيم كه بهترين هديه و تحفهء بهشتى را همان سخن طيّب و گفتار پاك و راه عزّت و پسنديدهء خداوند قرار داده است . و حقّاً اين سخنان واقعى و حقيقى كه حكايت از محض واقعيّت و حقيقت عرفان مىكند ، از هر لذّتى و بهجتى دلنشين‌تر و فرح انگيزتر است .\r\n جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ \r\n\r\n\r\n","description":"","footnote":"\r\n( 1 ) آيه 23 و 24 ، از سورهء 22 : الحجّ\r\n","page_name":" 120 ","page_number":120},
  {"content":"\r\n\r\n   لُؤْلُؤاً وَ لِباسُهُمْ فِيها حَرِيرٌ * وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ * الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ    . « 1 »\r\n« در بهشت‌هاى عدن داخل مىشوند ، و در آنجا با دستبندهائى كه از طلا و از لؤلؤ است زينت داده ميگردند ، و لباسشان در آنجا از حرير است . و ميگويند : سپاس و ستايش مختصّ خداوند است ، آنكه غم و غصّه و اندوه را از ما برداشت ؛ و پروردگار ما غفور و شكور است ، آنكه ما را در محلّ اقامت و سكون از فضل خود داخل كرد ، بطورى كه هيچگونه مشكلى و هيچگونه سختى و شدّتى ديگر أبداً به ما نخواهد رسيد . »\r\nعنوان حمد خدا ، و اسناد از بين بردن اندوه به خدا ، و او را به صفت غفور و شكور ستودن ، و نسبت إدخال در منزل اقامت را به او دادن ، و علاوه عدم مسّ تعب ، و عدم مسّ لُغوب ؛ همه و همه دلالت بر مقام توحيد و عرفان واقعى اين بهشتيها مىكند . چون مشكلات و سختىها در عالم لقاء حضرت احديّت نيست ، و كدورت بدانجا راه ندارد .\r\n    إِنَّ الْمُتَّقِينَ فِي جَنَّاتٍ وَ عُيُونٍ * ادْخُلُوها بِسَلامٍ آمِنِينَ * وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ * لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ .     « 2 »\r\n\r\n\r\n","description":"","footnote":"\r\n( 1 ) آيات 33 تا 35 ، از سورهء 35 : فاطر\r\n( 2 ) آيات 45 تا 48 ، از سورهء 15 : الحِجر\r\n","page_name":" 121 ","page_number":121},
  {"content":"\r\n\r\n« بدرستى كه پرهيزگاران در بهشت‌هائى و چشمه‌هائى هستند ، كه بدانها خطاب ميگردد : در آنجاها داخل شويد كه براى شما سلام و ايمنى خواهد بود . و ما هر گونه غِلّ و تنگى و كدورتى را از سينه‌هاى آنان بيرون كشيديم ، كه همه با هم برادر بوده و روبروى يكدگر بر روى تخت‌هائى قرار دارند . سختى و مشكلات أبداً بدانها نميرسد ، و هيچگاه از آن بهشت‌ها و چشمه‌ها بيرون رانده نمىشوند » .\r\n\r\nبهشت محلّ سلام و سلامت است\r\nو بر همين اساس ، بهشت محلّ سلام و سلامت است يعنى هيچگونه سختى و ناراحتى و مرض و فقر و مرگ و هلاكت و نقصان در هيچيك از أبعاد وجودى انسان نيست .\r\n   وَ لَدارُ الْآخِرَةِ خَيْرٌ وَ لَنِعْمَ دارُ الْمُتَّقِينَ * جَنَّاتُ عَدْنٍ يَدْخُلُونَها تَجْرِي مِنْ تَحْتِهَا الْأَنْهارُ لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ * الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ .    « 1 »\r\n« و البتّه خانهء آخرت مورد پسند و اختيار است ؛ و چه بسيار نيكوست خانهء پرهيزگاران . بهشت‌هاى عدنى است كه در آنها داخل مىشوند ، و از زير درختان آنها نهرهائى جارى است ، و هر چه بخواهند براى آنانست ؛ و اينطور خداوند پرهيزگاران را پاداش ميدهد ، آنان كه چون فرشتگانِ قبض روح ، روح آنان را بگيرند و بميرانند ، آنان پاك و پاكيزه و طيّب هستند و به آنها ميگويند :  سَلامٌ عَلَيْكُمْ  ، داخل در بهشت شويد در اثر أعمالى كه شما\r\n\r\n\r\n","description":"","footnote":"\r\n( 1 ) ذيل آيه 30 و آيه 31 و 32 ، از سورهء 16 : النّحل\r\n","page_name":" 122 ","page_number":122},
  {"content":"\r\n\r\nبجا مىآورده ايد ! »\r\n    إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ * هُمْ وَ أَزْواجُهُمْ فِي ظِلالٍ عَلَى الْأَرائِكِ مُتَّكِؤُنَ * لَهُمْ فِيها فاكِهَةٌ وَ لَهُمْ ما يَدَّعُونَ * سَلامٌ قَوْلًا مِنْ رَبٍّ رَحِيمٍ .     « 1 »\r\n« اهل بهشت در آن روز در اشتغال ( به خداى خود و به موجودات مجرّدهء ملكوتيّهء عالم عِلوى ) خوش و خرّم متنعّمند . ايشان با جفت‌هايشان در زير سايه‌هائى بر روى تخت‌ها تكيه زده‌اند ، و از براى آنهاست هر گونه ميوه اى ، و از براى آنهاست آنچه را بخواهند و طلب كنند : سلامى است كه از ناحيهء پروردگار مهربان به آنها گفته مىشود . »\r\nدر اينجا مىبينيم كه سلام خداوند ، مطلوب و مقصود آنهاست ، چرا كه آنان طالب خدا هستند . دورانى ، سلوك بسوى خدا نموده و براى لقاء و حضور و عرفان و بالاخره فناء در ذات اقدس او و بقاء به بقاء و ابديّت او سير نموده‌اند ، و اينك به دار السّلام رسيده‌اند ؛ و خدايشان ولىّ و سرپرست و مُدير و مدبّر امور آنها ميگردد .\r\n لَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ .  « 2 »\r\n« از براى آنهاست دار السّلام نزد محبوبشان و مقصودشان و معشوق حقيقى و واقعى و كعبهء آمالشان خداوند عزّ و جلّ ؛ و اوست ولىّ و صاحب اختيار آنان در برابر آنچه را كه در دنيا انجام داده\r\n\r\n\r\n","description":"","footnote":"\r\n( 1 ) آيات 55 تا 58 ، از سورهء 36 : يس\r\n( 2 ) آيه 127 ، از سورهء 6 : الانعام\r\n","page_name":" 123 ","page_number":123},
  {"content":"\r\n\r\nبودند » .\r\n\r\nسرّ اينكه إسلام ، تحيّت مسلمانان را « سلامٌ عليكم » قرار داده است\r\nآرى « سَلام » اسم خداوند است . يعنى خداوند داراى صفت سلامت است ؛ و هيچ نقصانى ، و اندوه و غصّه اى ، و خوف و ترسى ، و عجز و فتورى ، و جهل و نادانى اى ، و مرگ و هلاكتى ، و مرض و شدّتى ، و گزند و آفتى ، و ناراحتى و عاهتى ، در خداوند نيست . همين صفت به مؤمن داده مىشود ، و او متّصف به صفت سلام و مسمّى به اسم سلام ميگردد .\r\n هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ .  « 1 »\r\n« اوست خداوند ، آنكه هيچ معبودى جز او نيست ؛ و اوست حاكم و سلطان و پاكيزه و سلام و مؤمن . »\r\nو در دعا وارد است كه :\r\nالْلَهُمَّ أَنْتَ السَّلَامُ ، وَ مِنْكَ السَّلَامُ ، وَ لَكَ السَّلَامُ ، وَ إلَيْكَ يَعُودُ السَّلَامُ . « 2 »\r\n« بار پروردگارا ! تو سلام هستى ، و از تست سلام ، و براى تست\r\n\r\n\r\n","description":"","footnote":"\r\n( 1 ) صدر آيه 23 ، از سورهء 59 : الحشر\r\n( 2 ) مجلسى رحمةُ الله عليه در كتاب مزار « بحار » ج 22 ، ص 241 از طبع كمپانى ، از سيّد ابن طاووس نقل مىكند كه : بعد از زيارت حضرت صاحب الزّمان در سرداب مطهّر و خواندن دعا به كيفيّتى كه ذكر كرده است ، دوازده ركعت نماز ميخوانى و به آن حضرت هديه ميكنى و پس از هر دو ركعت تسبيح حضرت زهراء سلامُ الله عليها را ميگوئى ، و ميگوئى : اللَهُمَّ أَنْتَ السَّلامُ ، وَ مِنْكَ السَّلامُ ، وَ إِلَيْكَ يَعُودُ السَّلامُ ، حَيِّنَا رَبَّنا مِنْكَ بِالسَّلامِ - الدُّعاءَ .\r\n","page_name":" 124 ","page_number":124},
  {"content":"\r\n\r\nسلام ، و بسوى تو بر ميگردد سلام . »\r\nو چون مؤمن متّصف به صفت و اسم سلام گردد ، همهء آثار و خواصّ سلام كه در خداست ، در او متجلّى مىشود ؛ و حقّاً مقام عالى و رفيعى است كه نصيب او مىشود . و چقدر دين مقدّس اسلام ، عظيم و متين است كه تحيّت مسلمانان را سلام قرار داده است : سَلامٌ عَلَيْكُمْ . يعنى آن اسم سلام خداوند براى شما باشد ، و متّصف بدين اسم شويد ، و از سلامتى مطلق حضرت بارى تعالى بهرمند گرديد .\r\nو بنابراين ، سلام يك تحيّتى نيست كه مسلمان از نزد خود و به انشاء خود ، به مسلمان ديگرى هديه مىكند ، بلكه دعا و انشاء طلبِ از خداست ، كه بر اين مسلمان سلام را مرحمت فرمايد .\r\nو صيغهء السَّلامُ عَلَيْنا وَ عَلَى عِبادِ اللهِ الصّالحِينَ نيز دعائى است كه مسلمان طلب سلام و اتّصاف بدين صفت را از خدا براى خود و براى بندگان صالح خدا مىكند . و حتماً بايد كلمهء عَلَيْنا را ذكر كرد و به السَّلامُ عَلَى عِبادِ اللهِ الصّالِحينَ اكتفا نكرد ؛ چرا كه مگر ما از چنين مقامى بى نياز هستيم ؟ و از چنين دعائى چرا محروم باشيم ؟\r\nو بعضى كه چنين مىپندارند : سلام يك درود و تحيّتى است و يك نوع تعارف و تشريفى است ، كلمهء عَلَينا را ذكر نمىكنند و در نوشتجات خود به همان السَّلامُ عَلَى عِبَادِ اللهِ الصّالحِينَ اكتفا مىكنند ؛ و اين اشتباه روشنى است .\r\n\r\nسلام ، خود يك عالمى است\r\nو نيز از آنچه گفته شد ، معلوم مىشود كه سلام تنها يك گفتار\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنيست ، بلكه يك حقيقت و يك عالَمى است ؛ و چون دعاى بر سلام مستلزم گفتار است لذا عامّه چنين مىپندارند كه سلام از مقولهء گفتار و سخن است . همچنان كه رحمت و بركت و عافيت يك حقيقت و عالمى است ، و دعاى بر آنها چون رَحْمَةُ اللهِ عَلَيْكُمْ وَ بَرَكَةُ اللهِ لَكُمْ وَ عافاكُمُ اللهُ چون مستلزم گفتار است ، از مقولهء لفظ و گفتار است .\r\n     وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ * هذا ما تُوعَدُونَ لِكُلِّ أَوَّابٍ حَفِيظٍ * مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ * ادْخُلُوها بِسَلامٍ ذلِكَ يَوْمُ الْخُلُودِ * لَهُمْ ما يَشاؤُنَ فِيها وَ لَدَيْنا مَزِيدٌ .      « 1 »\r\n« و بهشت براى متّقيان و پرهيزگاران نزديك گرديده شود ، و براى آنان بعيد و دور نخواهد بود . اين بهشت همانست كه به شما وعده داده شده بود ؛ براى هر كس كه به خداوند زياد رجوع كند ، و بسيار خويشتن دار باشد . آنان كه از پروردگار بخشاينده ، در غيب بترسند ، و به درگاه خداوند با دلِ بازگشت كننده آيند .\r\n( بدانها بدين گونه خطاب شود كه : ) در آن بهشت‌ها با سلام داخل شويد . اينست روز خلود و جاودانى . براى آنان هر چه بخواهند در آنجا هست ؛ و علاوه بر آن در نزد ما نيز زيادى خواهد بود . »\r\nدر اينجا روشن است كه  ادْخُلُوها بِسَلامٍ  معنايش اين نيست كه\r\n\r\n\r\n","description":"","footnote":"\r\n( 1 ) آيات 31 تا 35 ، از سورهء 50 : ق\r\n","page_name":" 126 ","page_number":126},
  {"content":"\r\n\r\nفرشتگان به آنها لفظاً سلام مىكنند ، بلكه اينست كه دخول آنها در بهشت با سلام و سلامتى و ايمنى از هر گزندى و نقصانى معيّت دارد ، و ملازم است .\r\nو سلام كه در اسلام به عنوان تحيّت و دعا تشريع شده است ، دلالت دارد بر آنكه من از خدا براى تو سلام ميخواهم ! و بنابراين وجود من در اين حال متّصف به اسم سلام است ، و ظهور اين اسم در من ، ترا از هر گزندى و شرّى از ناحيهء من مصون مىدارد !\r\n\r\nبهشتيان در تمام جهات پاك و طيّب هستند\r\nو سلام از مراتب و درجات پاكى و طهارت است . و گفتيم كه : اهل بهشت همه پاكند ؛ خودشان پاكند ، و منازلشان پاك است ، و جفت‌هايشان پاك و پاكيزه‌اند .\r\nامّا خودشان ، در آيه كريمهء سورهء زمر داريم :\r\n سَلامٌ عَلَيْكُمْ طِبْتُمْ فَادْخُلُوها خالِدِينَ .  « 1 »\r\n« ( فرشتگان به پاكان ميگويند : ) سلام بر شماست ! پاك و طيّب و پاكيزه شديد ! پس بطور جاودان در بهشت‌ها داخل شويد . »\r\nو در اين آيه تفريع با فاء ، دلالت بر پاكى و طهارت منزل دارد ، مانند پاكى و طهارت نازل ، كه خودِ اهل بهشت باشند .\r\n سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ .  « 2 »\r\n« سلام باد بر شما در مقابل شكيبائى و استقامتى كه در دنيا نموديد ! پس خوب جائى است عاقبت اين خانه ! »\r\n\r\n\r\n","description":"","footnote":"\r\n( 1 ) ذيل آيه 73 ، از سورهء 39 : الزّمر\r\n( 2 ) آيه 24 ، از سورهء 13 : الرّعد\r\n","page_name":" 127 ","page_number":127},
  {"content":"\r\n\r\nو در اين آيه تفريع با فاء ، دلالت بر پاكى و طهارت منزل دارد به سبب و به علّت پاكى و طهارت نازل ، كه در اثر صبر پيدا كرده است .\r\nو علاوه بر اين فرقى كه بين اين دو آيه بود ، در آيه دوّم ، سلام از طرف خداوند و در مقام امتنان است ، و در آيه اوّل از ناحيهء فرشتگان است كه در مقام بشارت به مردم پاكيزه و طيّب ميدهند .\r\nو امّا منازل آنها پاك و طاهر است ، به دليل گفتار خداوند در سورهء صفّ :\r\n وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ .  « 1 »\r\n« و داخل مىكند شما را در بهشت‌هائى كه از زير درختان سربه‌هم‌آوردهء آن نهرهائى جارى است ؛ و در مسكن‌هاى پاك و پاكيزه در بهشت‌هاى عَدن . »\r\nو امّا جفت‌هايشان پاك و طاهرند ، به دليل آيه سورهء آل عمران :\r\n قُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ وَ اللَّهُ بَصِيرٌ بِالْعِبادِ  . « 2 »\r\n« بگو ( اى پيامبر ) آيا ميخواهيد من شما را به چيزى بهتر از اين آگاه كنم : براى كسانى كه تقواى خدايشان را در پيش گيرند بهشت‌هائى است كه در زير درختان سربه‌هم‌آوردهء آن نهرهائى جارى است ، كه\r\n\r\n\r\n","description":"","footnote":"\r\n( 1 ) قسمتى از آيه 12 ، از سورهء 61 : الصّفّ\r\n( 2 ) آيه 15 ، از سورهء 3 : ءَال عمران\r\n","page_name":" 128 ","page_number":128},
  {"content":"\r\n\r\nبطور خلود و جاودان در آن زيست مىكنند ، و جفت‌هاى پاك و پاكيزه شده ، و رضوان از خدا . و خدا به بندگانش داناست . »\r\nدر بهشت نه تنها طهارت و قداست ، در وجود و نفس و مظاهر است ، بلكه نيز در كلام و گفتار است ؛ در سخنان بهشتىها هيچگونه گناه و لغوى نيست :\r\n  لا يَسْمَعُونَ فِيها لَغْواً وَ لا تَأْثِيماً * إِلَّا قِيلًا سَلاماً سَلاماً .   « 1 »\r\n« در بهشت أبداً سخن لغو و بيهوده ، و گفتارى كه به گناه اندازد نمىشنوند ، مگر گفتار سلام ، سلام . »\r\n لا يَسْمَعُونَ فِيها لَغْواً وَ لا كِذَّاباً .  « 2 »\r\n« در بهشت نمىشنوند هيچ سخن لغو و بيهوده اى را ، و هيچ گفتار باطل و دروغى را . »\r\n  فِي جَنَّةٍ عالِيَةٍ * لا تَسْمَعُ فِيها لاغِيَةً .   « 3 »\r\n« در بهشت بلند مرتبه اى ، كه در آن هيچ لغوى را نمىشنوى . »\r\nو ميتوان جامع‌ترين آيات را در اين موضوع ، اين آيه از سورهء أعراف دانست :\r\n ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ .  « 4 »\r\n« داخل در بهشت شويد ! هيچ ترسى براى شما نيست و هيچ\r\n\r\n\r\n","description":"","footnote":"\r\n( 1 ) آيه 25 و 26 ، از سورهء 56 : الواقعة\r\n( 2 ) آيه 35 ، از سورهء 78 : النّبأ\r\n( 3 ) آيه 10 و 11 ، از سورهء 88 : الغاشية\r\n( 4 ) ذيل آيه 49 ، از سورهء 7 : الاعراف\r\n","page_name":" 129 ","page_number":129},
  {"content":"\r\n\r\nاندوه و غصّه نيز نداريد . »\r\nچون خوف و ترس دربارهء پيشامد احتمالىِ أمر ناپسند و ناگوار است ، و غصّه و اندوه دربارهء امرِ ناپسند واقع شده اى است ، و خداوند در اين آيه هر نقصان وجودى را چه نقصانى واقع و چه نقصانى احتمالى ، همه را از بهشتيان نفى مىكند . و بنابراين آنها از هر عيب و نقص ، و از هر امر عدمى بَرى و منزّه هستند ، و در كينونت ذات خود كاملند . و هيچيك از كون و فساد و مزاحمات دنيا ، و تأثير و تأثّرها ، و فعل و انفعال‌هائى كه موجب نقصان گردد در آنجا نيست .\r\nهمهء انحاء عيوب و غلّ و غشّ از آنان برداشته شده ، و در رحمت الهيّه و غشيان جذبات ربّانيّه ، رستگار ، و با امن و سلام ، مأمون و سالم مىباشند .\r\n\r\nدر آخرت ، فقط دين اسلام پذيرفته است\r\nو از اينجا نيز ميتوان به خوبى دريافت كه در آنجا سِلم و مسالمت و إسلام و تسليم حكمفرماست ، انكار و جُحود و استكبار در آنجا نيست ، و كسى كه بدين رذائل متّصف باشد بدانجا راه ندارد . و دين اسلام كه دين تسليم و سلامت است فقط پذيرفته است ، و آنان كه غير از اين دين ، دينى براى خود چه آسمانى و چه من درآوردى اتّخاذ كنند ، و يا صاحب مذهب و مكتبى غير از اسلام باشند ، از آنان قبول نخواهد شد .\r\n إِنَّ الدِّينَ عِنْدَ اللَّهِ الْإِسْلامُ  . « 1 »\r\n« بدرستى كه حقّاً دين در نزد خداوند فقط دين اسلام است » .\r\n\r\n\r\n","description":"","footnote":"\r\n( 1 ) صدر آيه 19 ، از سورهء 3 : ءَال عمران\r\n","page_name":" 130 ","page_number":130},
  {"content":"\r\n\r\n وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ .  « 1 »\r\n« و هر كس غير از اسلام ، دينى را براى خود اتّخاذ كند ، از او پذيرفته نمىشود ، و او در آخرت از زيانكاران است . »\r\nاختيار دين و آئين ، بطور دل بخواه نيست ، و كسى نمىتواند در اين زمان يهودى و يا نصرانى گردد ؛ دين اسلام ناسخ اديان است ، و بر همه واجب است كه اين دين را كه أكمل و اتمّ شرايع است بپذيرند ، و گرنه زيانكار مىباشند .\r\nگذشته از آنكه دين حضرت موسى و حضرت عيسى - على نبيّنا و آله و عليهما السّلام - بعد از زمان آنها دستخوش تصرّفات و آراء و اهواء نفسانيّهء زمامداران شده و تورات و انجيل تحريف گرديده است . اصولًا بعد از اسلام كه متمّم شرايع و صراط مستقيم بسوى خداست ، و يگانه خطّ مشى بسوى حقيقت ، و قوىترين دستورات براى به فعليّت رسانيدن كمالات و استعدادهاى بشرى را دارد ، و براى توحيد و عرفان حضرت احديّت برنامهء اعلا را آورده است ؛ ديگر به دنبال راه‌هاى ضعيف و نارسا رفتن غلط است . و بنابراين انسان‌ها بطور ناقص از دنيا ميروند ، و تمام مراتب استعداد وجودى خود را به فعليّت نميرسانند ، و تمام راه را بسوى توحيد نمىتوانند طى كنند ، و در اين صورت حتماً خاسر و زيانكار خواهند بود ؛ خسران و زيانى كه ناشى از نقصان و امور عدمى است . و در آخرت\r\n\r\n\r\n","description":"","footnote":"\r\n( 1 ) آيه 85 ، از سورهء 3 : ءَال عمران\r\n","page_name":" 131 ","page_number":131},
  {"content":"\r\n\r\nكه محلّ تجلّيات نفس و بروز و ظهور عالم توحيد است ، شكسته و ناقص ، و پژمرده و افسرده مىباشند ، گرچه به دستورات دينى خود به نحو اكمل رفتار كرده باشند .\r\n\r\nمعناى صحيح « لا إِكْراهَ فِي الدِّينِ »\r\nو بنابراين ، از آيه :\r\n لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ .  « 1 »\r\n« هيچ اكراهى در دين نيست ، زيرا به تحقيق راه رشد از راه گمراهى ، روشن و جدا شده است . »\r\nنمىتوان استفاده كرد كه مردم در انتخاب دين و مذهب مختارند . زيرا اين آيه در مقام بيان اينست كه بگويد : دين و عقيدهء قلبى يك امر وجدانى است ، و در آن نمىتوان كسى را مجبور كرد و اضطراراً به دينى در آورد . و بعد از آنكه رشد و سعادت از غىّ و گمراهى شناخته شد ، خود مردم بايد به دنبال رشد و كمال بروند ؛ امّا اينكه مردم در انتخاب و اختيار دين مختارند ، چنين نيست . مردم از نقطهء نظر ظاهر و احكام اجتماعى و دستورات اخلاقى حتماً بايد دين اسلام را بپذيرند ، و خود اين پذيرش رفته رفته دلهاى آنها را هم به قبول كمالات معنوى اين دين مىكشاند .\r\nخلاصه و محصّل مطلب آنكه : اين آيه در مقام بيان حكايت از حالات قلبى مردم است نه در مقام انشاء و اعطاء اختيار در عالم ظاهر ؛ و شاهد بر اين مطلب آنكه : علاوه بر دو آيه اى كه أخيراً ذكر شد آياتى ديگر در قرآن كريم داريم كه دلالت دارند بر آنكه فقط دين\r\n\r\n\r\n","description":"","footnote":"\r\n( 1 ) صدر آيه 256 ، از سورهء 2 : البقرة\r\n","page_name":" 132 ","page_number":132},
  {"content":"\r\n\r\nاسلام در نزد خداوند مورد قبول است ، و هيچ دين و آئين ديگرى پذيرفته نيست . مانند آيات سورهء زخرف :\r\n      يا عِبادِ لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ * الَّذِينَ آمَنُوا بِآياتِنا وَ كانُوا مُسْلِمِينَ * ادْخُلُوا الْجَنَّةَ أَنْتُمْ وَ أَزْواجُكُمْ تُحْبَرُونَ * يُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ * وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ * لَكُمْ فِيها فاكِهَةٌ كَثِيرَةٌ مِنْها تَأْكُلُونَ .       « 1 »\r\n« اى بندگان من ! در امروز هيچ ترسى و هيچ غصّه اى براى شما نيست . آنان كه به آيات من ايمان آوردند ، و مسلمان بودند . داخل شويد در بهشت ، شما با جفت‌هايتان شادكام و مسرور باشيد . و براى آنان به كاسه‌هائى از طلا ، و به كوزه‌هائى ، دور زنند و بگردانند . و در آن بهشت‌ها از هر چيزى كه نفوس بخواهند و اشتها كنند ، و ديدگانشان از آن لذّت برد موجود است ، و شما در اين بهشت‌ها جاودانه مىمانيد ! و اينست آن بهشتى كه در پاداش أعمالى كه در دنيا انجام داده‌ايد ، اينك به عنوان وراثت به شما رسيده است ! از براى شما در آن بهشت‌ها ميوه‌هاى بسيارى است كه از آنها ميخوريد ! »\r\nكلمهء اسلام در اين آيه و در دو آيه قبل ، خصوص اسلام مصطلح است ، نه معناى تسليم واقعى . و اين معناى اسلام در اصطلاح قرآن\r\n\r\n\r\n","description":"","footnote":"\r\n( 1 ) آيات 68 تا 73 ، از سورهء 43 : الزّخرف\r\n","page_name":" 133 ","page_number":133},
  {"content":"\r\n\r\nاست ؛ همچنان كه ايمان ، به معناى خصوص ايمان به خدا و به رسول الله است ، نه مطلق ايمان .\r\n\r\nبهشت محلّ « مسلمان » و « مؤمن » است\r\nو بنابراين ، تمام آيات بسيارى كه در قرآن مجيد است ، و بهشت را از آنِ ايمان‌آورندگان و أعمال نيكو بجاآورندگان ميداند ، مانند آيه سورهء بقره :\r\n وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ .  « 1 »\r\n« بدرستى كه آنان كه ايمان آورده‌اند ، و اعمال صالحه انجام داده‌اند ، ايشانند فقط اهل بهشت كه در آن جاودانه زيست مىكنند . »\r\nو مانند آيه سورهء مؤمن :\r\n وَ مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ .  « 2 »\r\n« و كسى كه عمل نيكو بجاى آرد ، خواه مرد باشد و خواه زن ، و او مؤمن باشد ؛ پس اين جماعت داخل بهشت مىشوند ، و در آنجا بدون حساب روزى ميخورند . »\r\nتمام اين آيات با كثرت آنها ، راجع به خصوص مسلمانان و مؤمنان است . چون متبادر از لفظ « مؤمن » در عرف اسلام و مسلمين صدر اسلام ، خصوص ايمان‌آورندگان به رسول الله و به قرآن كريم است .\r\nو همچنان كه در سورهء محمّد صلّى الله و آله و سلّم فرمايد\r\n\r\n\r\n","description":"","footnote":"\r\n( 1 ) : آيه 82 ، از سورهء 2 : البقرة\r\n( 2 ) قسمتى از آيه 40 ، از سورهء 40 : المؤمن\r\n","page_name":" 134 ","page_number":134},
  {"content":"\r\n\r\n وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ .  « 1 »\r\n« و كسانى كه ايمان آوردند ( ايمان به خداوند ) و اعمال صالحه انجام دادند ، و ايمان آوردند به آنچه بر محمّد نازل شده است ، و آن حقّ است از جانب پروردگارشان ؛ خداوند گناهانشان را مىآمرزد ، و دل آنها را براى توحيد و عرفان خود اصلاح ميگرداند . »\r\nو نيز مانند آياتى كه اهل كتاب را دعوت به إسلام و ايمان به رسول الله و قرآن مىكند ، مانند آيه سورهء آل عمران :\r\n وَ لَوْ آمَنَ أَهْلُ الْكِتابِ لَكانَ خَيْراً لَهُمْ .  « 2 »\r\n« و اگر اهل كتاب ايمان بياورند ، براى آنها پسنديده و نيكو است ، و آنست مورد اختيار » .\r\n\r\nيهوديّت و نصرانيّت ، موجب دخول در بهشت نيستند\r\nو مانند آيه سورهء مائده :\r\n وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ .  « 3 »\r\n« و اگر هر آينه اهل كتاب ايمان بياورند و تقوى پيشه سازند ، ما حتماً از گناهانشان در ميگذريم و آنان را در بهشت‌هاى نعيم وارد مىسازيم . »\r\nو واضح است كه اگر پذيرش دين حضرت موسى و حضرت\r\n\r\n\r\n","description":"","footnote":"\r\n( 1 ) آيه 2 ، از سورهء 47 : محمّد\r\n( 2 ) قسمتى از آيه 110 ، از سورهء 3 : ءَال عمران\r\n( 3 ) آيه 65 ، از سورهء 5 : المائدة\r\n","page_name":" 135 ","page_number":135},
  {"content":"\r\n\r\nعيسى كافى بود ، ديگر معنى نداشت خداوند اهل كتاب را امر به پذيرش اسلام و ايمان بِمَا نُزِّلَ عَلَى مُحَمَّدٍ بنمايد ، و آنان را سرزنش كند كه گفتارشان كه ميگويند : يهوديّت و نصرانيّت موجب دخول در بهشت است ، كلامى گزاف است ، و فقط اسلام كه عبارت است از تسليم شدنِ وجههء باطنى در مقابل خداوند و نيكوكار بودن ، موجب ثبات اجر در نزد خداوند و رهائى از هر گونه ترس و اندوه است .\r\n  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ * بَلى مَنْ أَسْلَمَ وَجْهَهُ لِلَّهِ وَ هُوَ مُحْسِنٌ فَلَهُ أَجْرُهُ عِنْدَ رَبِّهِ وَ لا خَوْفٌ عَلَيْهِمْ وَ لا هُمْ يَحْزَنُونَ .   « 1 »\r\n« يهودىها ميگويند : داخل در بهشت نمىشود مگر كسى كه يهودى باشد ، و مسيحيان ميگويند : داخل در بهشت نمىشود مگر كسى كه نصرانى باشد . اين است آرزوها و افكارشان ! بگو اى پيامبر : اگر شما راست ميگوئيد ، دليل و برهان خود را بر اين مدّعى اقامه كنيد .\r\nآرى كسى كه اسلام بياورد ، و وجههء باطنى خود را در مقابل خداوند تسليم كند و او مُحسن باشد ، اجرش در نزد پروردگار اوست ، و اين جماعت هيچگونه ترس و اندوهى نخواهند داشت . »\r\nو بر همين نهج دو آيه در قرآن كريم داريم كه دلالت دارند بر اينكه ايمان ظاهرى به درد نمىخورد ، و ناميده شدن به اسم مسلمان\r\n\r\n\r\n","description":"","footnote":"\r\n( 1 ) آيه 111 و 112 ، از سورهء 2 : البقرة\r\n","page_name":" 136 ","page_number":136},
  {"content":"\r\n\r\nو مؤمن اثرى ندارد ؛ فقط ميزان و ملاك سعادت و رهائى جستن از اندوه و خوف ، ايمان حقيقى است . اوّل : در سورهء مائده :\r\n إِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ .  « 1 »\r\n« آن كسانى كه ايمان آورده‌اند ، و آن كسانى كه يهودى هستند ، و ستاره پرستان ، و نصارى ؛ هر كس به خدا و روز قيامت ايمان بياورد و عمل صالح انجام دهد ، پس براى آنان هيچگونه ترسى و اندوهى نيست . »\r\nدوّم : در سورهء بقره :\r\n إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  . « 2 »\r\n« آن كسانى كه ايمان آورده‌اند ، و آن كسانى كه يهودى هستند ، و نصارى ، و ستاره پرستان ؛ هر كس به خدا و روز قيامت ايمان بياورد و عمل صالح انجام دهد ، پس پاداش آنان در نزد پروردگار آنهاست ، و هيچگونه ترسى و اندوهى براى آنها نيست » .\r\n\r\nآنچه موجب رستگارى و دخول در بهشت است ، ايمان واقعى است نه ظاهرى\r\nاين دو آيه ، در مقام بيان آنست كه روشن كند : در روز قيامت ايمان واقعى مثمر ثمر است ، و مجرّد نامگذارى و خود را مؤمن\r\n\r\n\r\n","description":"","footnote":"\r\n( 1 ) آيه 69 ، از سورهء 5 : المائدة\r\n( 2 ) آيه 62 ، از سورهء 2 : البقرة\r\n","page_name":" 137 ","page_number":137},
  {"content":"\r\n\r\nناميدن و يا يهودى و نصرانى و صابئى خواندن ، ملاك نَجاح و رستگارى نيست .\r\nفلهذا با آنكه مؤمنان را ذكر كرده است ، تكرار مىفرمايد :  مَنْ آمَنَ بِاللَّهِ وَ الْيَوْمِ الْآخِرِ  ، يعنى ايمان واقعى و حقيقى . و بنابراين مجرّد گرايش به گروهى پيدا كردن ، و خود را از اهل ملّت و نِحلتى دانستن و به نام مخصوصى ناميده شدن ، موجب عاقبت به خيرى و رستگارى نمىشود ؛ بلكه ايمان حقيقى به خدا و روز بازپسين و كردار نيكو لازم است .\r\nو بر اين اصل ، نفرموده است : مَن ءَامَنَ مِنْهُمْ بِاللهِ وَ الْيَوْمِ الآخِرِ كه ضمير « مِنْهُمْ » را به اسماء سابقه ارجاع دهد ، و الّا همان توهّم مىآمد ؛ و فرموده است :  مَنْ آمَنَ بِاللَّهِ وَ الْيَوْمِ الْآخِرِ  تا جملهء سابق را قطع كند ، و با جملهء مُستأنفه اى بيان يك حقيقت و واقعيّتى را بنمايد .\r\nو معلوم است كه مؤمنان نيز نبايد به نام ايمان اكتفا كنند ، و بايد دنبال ايمان واقعى بروند ، و الّا زيانكار مىباشند .\r\nو هر فرد از افراد انسان - بدون استثناء - ايمان به خدا و روز قيامت داشته باشد و ايمانش واقعى باشد و كارش نيكو باشد ، رستگار است . و از جملهء أعمال نيكو ، تفحّص و تجسّس از حقيقت اديان و ايمان به رسول الله است ، كه در اين صورت بر فرض وصول ، مؤمن و مسلمان واقعى شده ، و بر فرض عدم وصول جزء مستضعفان و يا ملحق به آنها محسوب و مورد رحمت خدا واقع مىشوند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو محصّل كلام آنست كه : بعد از آنكه محقّق است كه دين مقدّس اسلام ، أكمل و افضل و اشرف اديان است ، و بهتر و مستقيم‌تر و راحت‌تر و وسيع‌تر افراد بشر را به سعادت مىرساند ؛ عقلًا و شرعاً و فطرةً واجب و لازم است كه دست از اديان و آئين‌ها و مذهب‌ها و مكتب‌هاى ديگر برداشته و در تحت اين شريعت غرّاء در آيند ، و الّا در عاقبت كار ، خسران و زيان مشهود است .\r\nحال اگر كسى در جستجوى حقيقت كوتاهى نكرد ، و براى او بواسطهء دور بودن از محيط علم و ايمان و پرورش در خانهء جاهليّت ، چنين يقين حاصل شد كه دين حضرت موسى و يا حضرت عيسى على نبيّنا و آله و عليهما السّلام در اين زمان هم كافى و مكفى است ؛ اگر حقّاً ايمان به خدا و روز جزا داشته باشد ، و طبق نواميس و احكام عقليّه و شريعت خود ، به اعمال صالحه دست زند و از ظلم و ستم و تجاوز به حقوق اجتناب ورزد ؛ اينچنين كسى جزء مستضعفان و يا مُلحَق به آنها و يا جزء  مُرْجَوْنَ لِأَمْرِ اللَّهِ  محسوب ، و البتّه مورد مؤاخذه قرار نمىگيرد ، گرچه مقام و درجهء مسلمان و مؤمن را هم نخواهد داشت .\r\nو بر همين اساس است كه عامّه در صورتى كه بغض اهل بيت را در دل نداشته باشند ، ولى حقّانيّت و ولايت حقّهء حقيقيّهء الهيّهء حضرت مولى الكونين و إمام الثّقلين علىّ بن أبى طالب عليه السّلام هم بر آنان به ثبوت نپيوسته باشد ؛ از در هشتم بهشت وارد آن مىشوند ، و طبعاً با واردين از سائر درها از نقطهء نظر مقام و منزلت\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nتفاوت دارند .\r\n\r\nبهشت محلّ پرهيزگاران و پاكدلان است\r\nدر بسيارى از آيات قرآن مجيد وارد است كه شرط رفتن به بهشت ، تقوى ، و اطاعت از خدا و رسول ، و دورى از هواى نفسانى ، و ترس از مقام عظمت و جلال خدا و از موقف عرض در محضر خدا ، و دلبستگى و سكون نفس به خدا ، و خضوع و خشوع در برابر او ، و قلب سليم است ؛ مانند :\r\n لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلًا مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ .  « 1 »\r\n« و ليكن آنان كه از خداوند خود مراقب و پرهيزگارند ، از براى آنان بهشت هائيست كه در زير درختان سربه‌هم‌آوردهء آنها نهرهائى در جريان است . آنان در آن بهشت‌ها جاودانه زيست مىكنند ، و از نزد خداوند براى آنها مائده و طعامهاى مهيّاى الهيّه براى ميهمانان اوست ؛ و آنچه در نزد خداست براى أبرار مورد پسند و اختيار است . »\r\nو مانند :\r\n وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً .  « 2 »\r\n« و كسى كه از خدا و رسول خدا اطاعت كند ، او را در بهشتهائى كه در زير درختانش نهرهائى جارى است داخل مىكند ؛ و كسى كه از\r\n\r\n\r\n","description":"","footnote":"\r\n( 1 ) آيه 198 ، از سورهء 3 : ءَال عمران\r\n( 2 ) قسمتى از آيه 17 ، از سورهء 48 : الفتح\r\n","page_name":" 140 ","page_number":140},
  {"content":"\r\n\r\nاطاعت روى بگرداند او را به عذاب دردناكى دچار مىسازد . »\r\nو مانند :\r\n  وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى .   « 1 »\r\n« و أمّا آن‌كس كه از مقام و منزلت و ربوبيّت پروردگارش در هراس باشد ، و نفس خود را از هوى منع كند ، حقّاً كه بهشت مأوى و مسكن او مىباشد . »\r\nو مانند :\r\n إِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ .  « 2 »\r\n« و حقّاً آن كسانى كه ايمان آورده‌اند ، و أعمال نيكو انجام داده‌اند ، و به پروردگارشان دلبستگى و گرايش و سكون نفس پيدا نموده خاشع شدند ، آنان اهل بهشت هستند كه در آن مخلّد مىمانند . »\r\nو مانند :\r\n  يَوْمَ لا يَنْفَعُ مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ .   « 3 »\r\n« روز قيامت روزى است كه هيچ مال و هيچ فرزندانى به كار نمىخورند ، مگر آنكه با دل پاك و سالم بسوى خدا آيد . »\r\n\r\n\r\n","description":"","footnote":"\r\n( 1 ) » . آيه 40 و 41 ، از سورهء 79 : النّازعات\r\n( 2 ) آيه 23 ، از سورهء 11 : هود\r\n( 3 ) آيه 88 و 89 ، از سورهء 26 : الشّعراء\r\n","page_name":" 141 ","page_number":141},
  {"content":"\r\n\r\nو بر همين اساس كه بهشت محلّ پاكى و طهارت ، و جاى طيّب و پاكيزه ، و مكان ورودِ پاكان و طيّبان است ، شَجَرهء طوبَى در بهشت است .\r\nشجرهء طوبى درختى است كه حقيقتش از طهارت و پاكى است . چون « طوبى » از مادّهء طابَ يَطيبُ طِيبًا مشتقّ است « 1 » و معنايش پاك و طيّب و پاكيزه خواهد بود .\r\n الَّذِينَ آمَنُوا وَ عَمِلُوا الصَّالِحاتِ طُوبى لَهُمْ وَ حُسْنُ مَآبٍ .  « 2 »\r\n« آنان كه ايمان آوردند و أعمال صالحه بجاى آوردند ، پاكى و طهارت از آنِ آنان باد ، و بازگشت نيكو . »\r\nپس واقعيّت طوبى ، همان نَزاهت و قداست است ، و چون داراى فروع و شاخه‌هائى است و طهارت و قداست به انواع و اشكالى متحقّق ميگردد ، در آخرت نيز به صورت درختى است كه داراى شاخه و فروع نيكو و با ثمر است .\r\nو چون اصل درخت طهارت و قداست ، ولايت است كه از آن هر خوبى و هر خيرى مترشّح مىشود ، و بدون ولايت كه ناشى از محبّت است هيچ چيز داراى ارزش نيست ، فلهذا ريشه و اصل اين درخت در خانهء ولايت است .\r\nاين درخت كه درخت ولايت است ، از معدن ولايت رشد و نموّ\r\n\r\n\r\n","description":"","footnote":"\r\n( 1 ) طابَ و طوبَى ، أجوف يائى هستند ؛ و طوبى در اصل طُيْبَى بوده است ، به مناسبت ضمّهء ما قبل ياء آن را قلب به واو كردند طوبَى شد\r\n( 2 ) آيه 29 ، از سورهء 13 : الرّعد\r\n","page_name":" 142 ","page_number":142},
  {"content":"\r\n\r\nمىكند ، و شاخه‌هاى آن كه طهارت و رحمت ، و عافيت ، و ايثار ، و إنفاق ، و عبوديّت ، و عبادت ، و جهاد ، و نماز ، و روزه ، و سائر افعال و صفات پسنديده است ، همه از اين تنه و ريشه منشعب ميگردد ، و هر شاخه اى از اين ريشه نيرو ميگيرد و رشد پيدا مىكند .\r\nو بنا بر همين اصل در « مجمع البيان » مرحوم طبرسى پس از آنكه از بزرگان مفسّرين ، نُه معنى براى كلمهء طوبى روايت مىكند ، معناى دهمين آن را به معناى درختى گرفته است كه ريشه‌اش در منزل رسول الله صلّى عليه و آله و سلّم است ، و در خانهء هر مؤمنى شاخه اى از شاخه‌هاى آنست . و گويد : اين معنى را عُبَيد بن عُمَير و وَهَب و أبو هُرَيرة و شَهْر بن حوشَب گفته‌اند ، و شهر بن حوشب مرفوعاً از أبو سَعيد خُدرى از رسول الله روايت كرده است . و همين معنى از حضرت باقر عليه السّلام مروىّ است .\r\nو سپس گفته است :\r\n\r\nاصل و ريشهء درخت طوبى در بهشت ، در خانهء رسول الله و أمير المؤمنين صلّى الله عليهما و آلهما ، و شاخه‌هايش در منازل شيعيان است\r\n« ثعلبى با اسناد خود از كلبى از أبو صالح از ابن عبّاس روايت كرده است كه :\r\nقالَ : طوبَى شَجَرَةٌ أصْلُها فى دارِ عَلىٍّ عَلَيْهِ السَّلَامُ فى الْجَنَّةِ ، وَ فى دارِ كُلِّ مُؤْمِنٍ مِنْها غُصْنٌ .\r\nوَ رَواهُ أبُو بَصِيرٍ عَنْ أبى عَبْد اللهِ عَلَيْهِ السَّلَامُ ، وَ رَوَى الْحَاكِمُ أَبُو الْقَاسِمِ الْحَسْكَانِىُّ بِإسْنَادِهِ عَنْ مُوسَى بْنِ جَعْفَرٍ عَلَيْهِمَا السَّلَامُ عَنْ أَبِيهِ عَنْ ءَابَآئِهِ عَلَيهِمُ السَّلَامُ قَالَ : سُئِلَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ عَنْ طُوبَى ، قَالَ : شَجَرَةٌ أَصْلُهَا فِى دَارِى وَ فَرْعُهَا\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nعَلَى أَهْلِ الْجَنَّةِ . ثُمَّ سُئِلَ عَنْهَا مَرَّةً أُخْرَى فَقَالَ : فِى دَارِ عَلِىٍّ عَلَيْهِ السَّلَامُ ، فَقِيلَ لَهُ فِى ذَلِكَ ؛ فَقَالَ : إنَّ دَارِى وَ دَارَ عَلِىٍّ فِى الْجَنَّةِ بِمَكَانٍ وَاحِدٍ . « 1 » »\r\n« او گفته است : طوبَى درختى است كه ريشهء آن در بهشت ، در خانهء على عليه السّلام است ، و در خانهء هر مؤمنى شاخه اى از آن مىباشد .\r\nاين روايت را أبو بصير از حضرت صادق عليه السّلام روايت كرده است ، ليكن حاكم أبو القاسم حَسكانى با إسناد خود از حضرت موسى بن جعفر عليهما السّلام از پدرش از پدرانش عليهم السّلام آورده است كه : از رسول خدا صلّى الله عليه و آله و سلّم دربارهء طوبَى پرسيدند ، فرمود : درختى است كه ريشه‌اش در خانهء من است ، و شاخه‌هايش بر اهل بهشت پخش شده است . مرتبهء ديگرى از رسول الله پرسيدند ، فرمود : درختى است كه ريشه‌اش در خانهء علىّ عليه السّلام است . و چون از علّت اختلاف اين دو پاسخ پرسيدند فرمود : خانهء من و خانهء علىّ در بهشت در مكان واحدى است . »\r\nدر « تفسير علىّ بن إبراهيم » از پدرش از ابن محبوب از علىّ بن رِئاب از ابو عُبيده ، از حضرت صادق عليه السّلام روايت مىكند كه :\r\nقَالَ : طُوبَى شَجَرَةٌ فِى الْجَنَّةِ فِى دَارِ أَمِيرِ الْمُؤْمِنِينَ عَلَيْهِ السَّلَامُ . وَ لَيْسَ أَحَدٌ مِنْ شِيعَتِهِ إلَّا وَ فِى دَارِهِ غُصْنٌ مِنْ\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، مجلّد 3 ، ص 291\r\n","page_name":" 144 ","page_number":144},
  {"content":"\r\n\r\nأَغْصَانِهَا وَ وَرَقَةٌ مِنْ أَوْرَاقِهَا يَسْتَظِلُّ تَحْتَهَا أُمَّةٌ مِنَ الامَمِ . « 1 »\r\n« طوبى درختى است در بهشت ، در خانهء أمير المؤمنين عليه السّلام . و هيچيك از شيعيان او نيستند مگر آنكه در خانه‌اش يك شاخه از شاخه‌هايش ، و يا يك برگ از برگهايش مىباشد كه در زير سايهء آن ، امّتى از امّت‌ها مىآرمند . »\r\nو نيز در همين تفسير از پدرش از ابن أبى عُمَير از هِشام بن سالم ، از حضرت صادق عليه السّلام در خبر معراج روايت كرده است كه رسول الله گفتند : سپس من از بيت المَعمور خارج شدم ، و در اين حال دو نهر به اطاعت من درآمدند ؛ يكى از آن دو نهر ، كَوْثَر ناميده شد و ديگرى رَحْمَت . من از نهر كوثر آشاميدم ، و در نهر رحمت غسل كردم . و سپس اين دو نهر به انقياد من بودند تا من داخل بهشت شدم .\r\nو چون داخل شدم ديدم كه در اطراف و حاشيه‌هاى آن ، خانه‌هاى من و خانه‌هاى ازواج من است . و ديدم كه خاك آن مانند مشك بود . و ديدم كه يك كنيزكى خود را در نهرهاى بهشت فرو مىبَرد و با آب شستشو مىكند ، گفتم : اى خانم تو از براى كيستى ؟ ! گفت : من براى زَيد بن حارِثة هستم . و چون صبح شد من اين بشارت را به زيد دادم .\r\nو ديدم مرغانى را كه به مانند و به شكل شتران خراسانى بودند . و ديدم‌انارهاى بهشت را كه به اندازهء دَلْوهاى بزرگ بودند . و ديدم\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 341\r\n","page_name":" 145 ","page_number":145},
  {"content":"\r\n\r\nيك درخت را كه اگر پرنده اى را بخواهند به گرداگرد تنهء آن به پرواز درآورند ، از شدّت عظمت و بزرگى آن درخت ، هفتصد سال بيشتر طول مىكشد . و در بهشت منزلى نبود مگر آنكه شاخه اى از آن درخت در آن بود . من گفتم : اى جبرائيل ! اين درخت چيست ؟ ! گفت : اين درخت طوبَى است كه خدا مىفرمايد :  طُوبى لَهُمْ وَ حُسْنُ مَآبٍ .  « 1 »\r\nو در « خصال » صدوق با سند خود از حضرت باقر عليه السّلام از حضرت أمير المؤمنين عليه السّلام روايت مىكند كه فرمودند :\r\n« طوبَى درختى است در بهشت كه ريشهء آن در خانهء رسول الله است ، و هيچ مؤمنى نيست مگر آنكه در خانهء او شاخه اى از شاخه‌هايش مىباشد . و آن مؤمن هر چه بر دلش بگذراند و بدان ميل كند ، آن شاخه آن را براى او مىآورد . و اگر يك مرد سوار ، با كمال اهتمام و جدّيّت ، در سايهء آن درخت صد سال سير كند ، از آن سايه بيرون نميرود ؛ و اگر كلاغى از تنه و بن آن درخت ، به طرف بالاى آن به پرواز درآيد ، به آخرين نقطهء أعلاى آن نميرسد مگر آنكه از پيرى بدنش سپيد گردد . آگاه باشيد ! و در مثل چنين نعمت‌هايى رغبت كنيد - الخبر . « 2 » »\r\n\r\nشجرهء طوبى ، مهريّهء حضرت فاطمهء زهرا عليها السّلام است\r\nدر « تفسير عيّاشى » از عَمْرو بن شمر از جابر ، از حضرت باقر\r\n\r\n\r\n","description":"","footnote":"\r\n( 1 ) « تفسير قمّى » ص 374\r\n( 2 ) « خصال » طبع سنگى ، ج 2 ، ص 82 ، در باب اثنى عشر ؛ در ذيل حديثى كه دوازده علامت براى اهل تقوى ذكر مىكند آورده است .\r\n","page_name":" 146 ","page_number":146},
  {"content":"\r\n\r\nعليه السّلام از پدرش از پدرانش عليهم السّلام روايت كرده است كه فرمود :\r\n« روزى از روزها كه رسول خدا صلّى الله عليه و آله و سلّم نشسته بود أُمّ أيمَن وارد شد و در زير چادر و روپوش خود چيزى داشت . رسول الله فرمود : اى امِّ أيمن ! در زير روپوش و عباى خود چه دارى ؟ ! امّ أيمن گفت : اى رسول خدا ! فلانه دختر فلانه را تزويج كردند ، و بر او نثار كردند ، و من مقدارى از نثار او را برداشتم . و پس از اين امّ أيمن گريه كرد .\r\nرسول الله فرمود : چرا گريه ميكنى ؟ ! أُمّ أيمن گفت : فاطمه را تو تزويج كردى و چيزى بر او نثار نكردى ! ؟\r\nرسول الله فرمود : گريه مكن ! سوگند به آن كسى كه مرا به حقّ پيامبرِ بشير و نذير قرار داده است ، كه بر تزويج فاطمه جبرئيل و ميكائيل و اسرافيل در ميان هزاران نفر از فرشتگان حضور داشتند ، و خداوند به درخت طوبَى امر كرد تا از زينت‌ها و جواهرات و لباس‌هاى سُندُس و استبرق خود ، و از دُرّ و زمرّد و ياقوت و عِطر خود بر آنها نثار كرد ، و آن فرشتگان بقدرى از آن نثارها برداشتند كه ندانستند با آن چه‌كار كنند ! و خداوند طوبَى را به عنوان مهريّهء فاطمه به فاطمه بخشيد ؛ و طوبى در خانهء علىّ بن أبى طالب است . « 1 » »\r\nو نيز در « تفسير عيّاشى » از أبان بن تَغلِب وارد است كه : « رويّه و دَأب رسول الله چنين بود كه فاطمه را بسيار مىبوسيد ؛ و عائشه بر\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 211 و 212\r\n","page_name":" 147 ","page_number":147},
  {"content":"\r\n\r\nاين امر رسول خدا را عتاب كرد و گفت : اى رسول خدا ! تو زياد فاطمه را مىبوسى !\r\nرسول الله فرمود : وَيْلَكِ ! چون مرا به آسمان معراج دادند ، جبرئيل مرا از درخت طوبى مرور داد ، و از ميوهء آن به من داد و من خوردم ، و خداوند آن را در پشت من تبديل به نطفه گردانيد ؛ و چون به زمين فرود آمدم ، با خديجه مواقعه نمودم و به فاطمه آبستن شد . و من هيچگاه فاطمه را نمىبوسم مگر آنكه بوى درخت طوبى را از او استشمام ميكنم . « 1 » »\r\nو در « تفسير فرات بن إبراهيم » چهار روايت به سندهاى مختلف از رسول الله « 2 » و يك روايت مفصّل از أمير المؤمنين « 3 » دربارهء درخت طوبى ذكر مىكند كه حاوى تفصيلات و خصوصيّات اين شجرهء طيّبه است .\r\n* * * \r\nرضايت طرفينى خداوند و مؤمنان\r\nيكى از عوالم بهشتيان ، مقام « رضا » است ؛ نه تنها رضاى خداوند از آنها بلكه رضاى آنها از خداوند . و در اين صورت رضايت طرفينى حاصل مىشود و هر دو يكديگر را مىپسندند ، و گله و گلايه و مؤاخذه از طرفين برداشته مىشود .\r\nالبتّه مراد از رضا ، در اينجا رضاى تكوينى نيست ؛ زيرا خداوند از همهء موجودات راضى است ، و چگونه راضى نباشد درحالىكه به\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 212\r\n( 2 ) « تفسير فرات » ص 72 و 73 ؛ و ص 74 و 75\r\n( 3 ) همان\r\n","page_name":" 148 ","page_number":148},
  {"content":"\r\n\r\nامر خود و به ارادهء خود خلق فرموده است . بلكه مراد رضاى تشريعى است . يعنى چون در مقام عمل ، بنده به سرحدّى رسيده است كه گلايه و شكوه را از خداى خود برداشته و تمام أفعال او را نيكو و حسن مىبيند ، در اين حال خداوند نيز به همين نَهج افعال بندهء خود را حسن و نيكو مىبيند و امضاء مىكند ، و سند و قبالهء رضا و پسنديدگى بين طرفين امضاء مىشود .\r\nدر سورهء توبه فرمايد :\r\n وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ .  « 1 »\r\n« خداوند به مردان مؤمن و زنان مؤمنه وعده داده است كه آنان را در بهشت‌هائى كه در زير درختانش نهرهائى جريان دارد وارد كند ، كه در آن بطور مخلّد و ابدى مىمانند ؛ و در منازل و مسكن‌هاى پاك و طيّب سكنى دهد در بهشت‌هاى عَدن . و رضاى خداوند شامل حال آنان گردد كه آن ، از آن بهشتها بزرگتر است ؛ و اينست رستگارى و فوز بزرگ . »\r\nو نيز در همين سوره فرمايد :\r\n رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ .  « 2 »\r\n\r\n\r\n","description":"","footnote":"\r\n( 1 ) آيه 72 ، از سورهء 9 : التّوبة\r\n( 2 ) قسمتى از آيه 100 ، از سورهء 9 : التّوبة\r\n","page_name":" 149 ","page_number":149},
  {"content":"\r\n\r\n« خداوند از آنان راضى است ، و آنان از خداوند راضى هستند . و خدا براى آنها بهشتهائى را كه از زير درختان سر بهم آورده‌اش نهرهائى جارى است مهيّا نموده است ، كه در آنجاها بطور مخَلّد و ابدى مىمانند ؛ و اينست فوز عظيم . »\r\nو اين عبارتِ رضايتِ طرفينى به لفظ  رَضِيَ اللَّهُ عَنْهُمْ وَ رَضُوا عَنْهُ  ، در چهار جاى از قرآن كريم آمده است : يكى در همين سورهء توبه ، و ديگرى در آيه 119 ، از سورهء 5 : مائده ، و سوّمى در آيه 22 ، از سورهء 58 : مجادله ، و چهارمى در آيه 8 ، از سورهء 98 : بيّنه .\r\n\r\nدر بهشت ، همهء مشتهيات فراهم است\r\nبايد دانست كه در بهشت چون عالم تجرّد و اطلاق است ، مؤمنين هر چه بخواهند ، و هر چه در تحت طلب و مشيّت آنان قرار گيرد ، و هر چه اشتها كنند ، براى آنها حاضر و موجود است . يعنى به مجرّد درخواست باطنى و مشيّت درونى ، برايشان حاضر است ؛ حال تا خواست و طلب و اشتهاى هر كس چه باشد .\r\n لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ  « 1 » .\r\n« از براى آنهاست در نزد پروردگارشان هر چه را كه بخواهند ؛ اينست پاداش نيكوكاران . »\r\n وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ .  « 2 »\r\n« و در بهشت آن چيزى است كه نفوس بدان اشتها دارند ، و چشمان از آن لذّت برند . »\r\n\r\n\r\n","description":"","footnote":"\r\n( 1 ) آيه 34 ، از سورهء 39 : الزّمر\r\n( 2 ) قسمتى از آيه 71 ، از سورهء 43 : الزّخرف\r\n","page_name":" 150 ","page_number":150},
  {"content":"\r\n\r\n وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ .  « 1 »\r\n« و از براى شماست در بهشت ، آنچه را كه نفس‌هاى شما بدان اشتها كند ، و از براى شماست آنچه را كه بخواهيد . »\r\nو أكمل و أجمع آيات در كيفيّت وصول به مشتهيات و مطلوبات ، اين آيه است :\r\n وَ هُمْ فِي مَا اشْتَهَتْ أَنْفُسُهُمْ خالِدُونَ .  « 2 »\r\n« و بهشتيان در آنچه كه نفسهايشان ميل داشته باشد و اشتها داشته باشد ، مخلّد و جاودانند . »\r\nهر نفسى هر كمالى را كه داشته باشد ، و هر مطلوب و مقصودى را كه دنبال كند ، و هر چه را كه اشتها نمايد ؛ در همان چيز مُهر مىشود ، و در همان مشتهيات و آن كمال مخلّد ميگردد ، و ديگر راهى براى ترقّى و رسيدن به درجات بالاتر ندارد . و بنابراين كسانى كه نظرشان از حور و قصور و نهر و آب و لذّت تجاوز نمىكند ، و آرزوى لقاء خدا را ندارند ، آنان محو جمال حضرت احديّت نمىشوند ، و در همان مشتهيات مخلّد و در همان معانى جاودان مىمانند .\r\nو همينطور كه ان‌شاءالله تعالى بيان خواهيم كرد ، بهشت داراى مراتب و درجات مختلفى است ، و همهء افراد در سطح واحد نيستند . و هر كس با منويّات و مشتهياتش ، و به مقدار همّتش و سِعهء صدرش ، پيوسته و جاودان است .\r\n\r\n\r\n","description":"","footnote":"\r\n( 1 ) ذيل آيه 31 ، از سورهء 41 : فُصّلت\r\n( 2 ) ذيل آيه 102 ، از سورهء 21 : الانبياء\r\n","page_name":" 151 ","page_number":151},
  {"content":"\r\n\r\nالبتّه بايد دانست كه تمام آياتى كه در وصف خصوصيّات آن وارد است ، از حور ، و قصور ، و طيور ، و أشجار ، و أثمار ، و أنهار ، و فواكه ، و سايه ، و شراب ، و غِلمان ، و زينت‌ها ، و خلود ؛ مراد از همه همين معانى است ، ليكن معانى مطلقه و غير مشوب به نواقص و أعدام .\r\n\r\nدر تفسير « فَلا تَعْلَمُ نَفْسٌ ما أُخْفِيَ لَهُمْ »\r\nبلى ، آيه اى در قرآن مجيد داريم كه دلالت دارد بر اينكه براى بعضى از عباد الله ، خداوند چيزهائى را مقرّر فرموده است كه از مشيّت و خواست آنان بيرون ، و از حيطهء فكر و ذهن و طلب آنها خارج است ، و هيچكس نميداند و نمىتواند بفهمد كه چيست .\r\n فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ .  « 1 »\r\n« پس هيچ نفسى نميداند كه آنچه براى آنها مخفى شده است در اثر پاداش و مزد كارهائى كه در دنيا انجام ميداده‌اند چيست ! پاداشى مختفى كه موجب ترى و تازگى چشمان است . »\r\nو بعد از آنكه دانستيم تمام مراتب و درجات تعيّنات عالم ملكوت ، از حور و قصور و أنهار و غيرها ، همه مطلق و غير مشوب به امور عدميّه و نواقص است ، و خداوند سبحانه و تعالى عطاى خود را به هر صفت جميل و بليغى توصيف كرده است ؛ مىفهميم كه اين چيز مخفى كه براى عباد خود مخفى كرده است ، و از سِعهء افهام نفوس و ادراك اذهان آنها خارج است ، بايد چيزى باشد كه از حدّ و تعيين و از اندازه و تقدير بيرون باشد .\r\n\r\n\r\n","description":"","footnote":"\r\n( 1 ) آيه 17 ، از سورهء 32 : السّجدة\r\n","page_name":" 152 ","page_number":152},
  {"content":"\r\n\r\nشيخ طبرسى در تفسير اين آيه فرموده است :\r\n« معنايش اينست كه هيچكس نميداند كه آنچه براى اين دسته كه موجب ترى و تازگى چشم است مخفى شده است چيست ؟ و ابن عبّاس گفته است : اين آيه تفسير ندارد ؛ و اين امر مخفى ، أعظم و أجلّ است از آنكه تفسيرش شناخته شود .\r\nوَ قَدْ وَرَدَ فِى الصَّحِيحِ عَنِ النَّبِىِّ صَلَّى اللهُ عَلَيْهِ وَ ءَالِهِ وَ سَلَّمَ أَنَّهُ قَالَ : إنَّ اللهَ يَقُولُ : أَعْدَدْتُ لِعِبَادِىَ الصَّالِحِينَ مَا لَا عَيْنٌ رَأَتْ وَ لَا أُذُنٌ سَمِعَتْ وَ لَا خَطَرَ عَلَى قَلْبِ بَشَرٍ . بَلْهَ مَا أَطْلَعْتُكُمْ عَلَيْهِ ! اقْرَؤُوا إنْ شِئْتُمْ :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  . رَواهُ الْبُخارىُّ و مُسْلِمٌ جَميعًا .\r\n« و در روايت صحيح از رسول خدا صلّى الله عليه و آله و سلّم وارد شده است كه خداوند فرموده است : من براى بندگان صالح و نيكوى خود ، چيزى را معيّن و مهيّا كرده‌ام كه هيچ چشمى آن را نديده است ، و هيچ گوشى نشنيده است ، و بر انديشه و خاطر هيچ دل و فكر بشرى خطور ننموده است . از اين نعيم بهشتى كه من شما را آگاه كردم ، سخن نگوئيد ! و دست از كنجكاوى برداريد ! اگر ميخواهيد إجمالًا بدانيد ، اين آيه را قرائت كنيد :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ .  و اين روايت را بُخارى و مُسلم هر دو روايت كرده‌اند . « 1 » »\r\n\r\n\r\n","description":"","footnote":"\r\n( 1 ) تفسير « مجمع البيان » طبع صيدا ، مجلّد 4 ، ص 331 ؛ و « بحار الانوار » طبع حروفى ، ج 8 ، ص 120\r\n","page_name":" 153 ","page_number":153},
  {"content":"\r\n\r\n\r\nتجلّى ذات خداوند بر مؤمن در ميعادگاه\r\nدر « تفسير علىّ بن إبراهيم » از پدرش از ابن أبى نَجْران از عاصِم بن حُمَيد ، از حضرت صادق عليه السّلام روايت مىكند كه :\r\n« هيچ عملى نيست كه بندهء مؤمن بجا آورد الّا آنكه ثواب و مزد آن در قرآن ذكر شده است ، مگر نماز شب ؛ چون خداوند به جهت عظمت پاداش و بزرگى مقام و منزلت آن ، پاداش آن را بيان نكرده است ، و چنين گفته است :\r\n  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ * فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ .   « 1 »\r\n« ( مؤمنين به آيات ما ، شبانگاه ) پهلوهاى خود را از خوابگاههايشان تهى مىكنند ، و پروردگارشان را از روى ترس و اميد ميخوانند ، و از آنچه ما به آنها روزى داده‌ايم انفاق مىكنند ؛ پس هيچ نفسى نميداند كه در ازاء كارهائى كه در دنيا انجام داده‌اند ، چه چيز براى آنها مخفى گرديده است ؛ چيزى كه موجب ترى و تازگى و روشنى چشم آنهاست . »\r\nو سپس حضرت فرمود : خداوند براى بندگان مؤمن خود ، در هر روز جمعه اى يك كرامت مقدّر فرموده است . چون روز جمعه گردد خداوند فرشته اى را به نزد مؤمن ميفرستد كه با او دو حلّه است . آن فرشته مىآيد تا درِ بهشت ميرسد و ميگويد : اذن بخواهيد براى من كه ميخواهم با فلان مؤمن ديدار كنم !\r\n\r\n\r\n","description":"","footnote":"\r\n( 1 ) آيه 16 و 17 ، از سورهء 32 : السّجدة\r\n","page_name":" 154 ","page_number":154},
  {"content":"\r\n\r\nبه آن مؤمن گفته مىشود : اينك فرستادهء پروردگار تو ، درِ بهشت ايستاده است ! مؤمن به زنهاى خود ميگويد : چه لباسى را شما براى من بهتر ميدانيد ؟ ! زنهاى مؤمن در جواب ميگويند : اى سيّد ما و آقاى ما ! سوگند به آنكه اين بهشت را به تو عنايت كرده است ، ما براى تو هيچ لباسى را بهتر و نيكوتر از اين دو حلّه اى كه پروردگارت برايت فرستاده است نميدانيم !\r\nمؤمن يكى از آن دو حلّه بهشتى را إزار مىكند و به كمر مىبندد ، و يكى را رداء مىنمايد و به دوش مىافكند ، و به سوى ميعاد الهى رهسپار مىشود . و به هيچ چيزى عبور نمىكند مگر آنكه آن چيز از نور اين مؤمن روشن و تابناك مىشود . و مىآيد و مىآيد تا به موعد حضرت ربّ ميرسد .\r\nچون جميع مؤمنان همه در ميعادگاه گرد آمدند ، حضرت ربّ تبارك و تعالى بر آنان تجلّى مىكند ؛ و آنان چون بسوى خدا نظر كنند همه به سجده به رو به زمين مىافتند . خداوند ميگويد : اى بندگان من سر از سجده برداريد ! امروز روز سجده و روز عبادت نيست ؛ من مؤونه و تكليف عبادت را از شما برداشتم !\r\nمؤمنان ميگويند : اى پروردگار ما ! از آنچه به ما عنايت فرمودى ، چه چيز أفضل است ؟ ! تو به ما بهشت را مرحمت فرمودى !\r\nخداوند مىفرمايد : از آنچه به شما داده‌ام ، اينك هفتاد برابر اضافه كردم . بنابراين براى هر مؤمنى در هر جمعه اى كه بر او بگذرد ،\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nهفتاد برابر آنچه دارد اضافه خواهد شد ؛ و اين است گفتار خداوند كه :  وَ لَدَيْنا مَزِيدٌ  : در نزد ما زيادتى است .\r\nو اين مزاياى روز جمعه است ؛ كه إنَّهَا لَيْلَةٌ غَرَّاءُ وَ يَوْمٌ أَزْهَرُ . يعنى « جمعه ، شبى روشن و نورانى ، و روزى روشن و تابناك است » . و بنابراين در جمعه تسبيح و تكبير و تهليل و ثناء پروردگار را زياد بگوئيد ، و درود و صلوات بر محمّد و آل محمّد زياد بفرستيد .\r\nدر اين حال مؤمن از ميعادگاه تجلّى حقّ بسوى زنهاى خود برميگردد . و بر چيزى مرور نمىكند مگر آنكه در اثر عبور مؤمن همه روشن و رخشان مىشوند ، تا ميرسد به زنهاى خود . زنهاى مؤمن ميگويند : سوگند به آنكه بهشت را به ما عنايت كرده است ، ما هيچگاه سيماى تو را زيبا و دلربا و نيكوتر از جمال تو در اين ساعت نديده‌ايم ! مؤمن ميگويد : من بسوى نور پروردگارم نظر كردم !\r\nسپس حضرت فرمود : زنهاى مؤمن هيچوقت بر مؤمن نسبت به توجّه به زن ديگرى غيرت نمىكنند و ناراحت نمىشوند . و هيچگاه حائض نمىگردند . و هيچوقت مورد بى مهرى و عدم توجّه و فقدان بهرمندى و لذّت مؤمن قرار نمىگيرند .\r\nعاصم بن حُميد راوى اين حديث گويد : من به حضرت عرض كردم : فدايت شوم ! من ميخواهم از مطلبى از شما سؤال كنم و ليكن شرم و حيا ميكنم ! حضرت فرمودند : بپرس ! عرض كردم : آيا در بهشت غِناء ( آوازه خوانى و زنهاى مغنّى و آوازه خوان و مجالس تغنّى و طرب و موسيقى ) هست ؟\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nتفسير نعمتهاى مخفى بهشتى\r\nحضرت فرمودند : در بهشت درختى است كه خداوند چون به بادهاى بهشتى امر كند و به حركت درآيند ، برگهاى آن درخت بهم ميخورند و در اهتزاز مىآيند ، و چنان صداى غناى لطيف و عالى ميدهند كه خلائق همانند آن را نشنيده‌اند ؛ و اين عوض ترك سَماع و غناى محرَّمى « 1 » است كه در دنيا از خوف خدا كرده‌اند .\r\nعرض كردم : فدايت شوم ! قدرى براى من دربارهء مؤمن و آثار خصوصى آن زيادتر بيان كنيد ! فرمود :\r\nإنَّ اللهَ خَلَقَ جَنَّةً بِيَدِهِ ، وَ لَمْ تَرَهَا عَيْنٌ وَ لَمْ يَطَّلِعْ عَلَيْهَا مَخْلُوقٌ . يَفْتَحُهَا الرَّبُّ كُلَّ صَبَاحٍ فَيَقُولُ : ازْدَادِى رِيحًا ، ازْدَادِى طِيبًا ! وَ هُوَ قَوْلُ اللهِ تَعَالَى :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ  .\r\n« خداوند يك بهشت را به دست خود آفريده است ، و هيچ چشمى آن را نديده است ، و هيچ آفريده اى از آن آگاه نگرديده است . و خداوند آن را هر صبحگاهى باز مىكند و به آن ميگويد : بويَت فراوان باد ، عطرت فراوان باد ! ( يعنى پيوسته و مدام عطرت و رائحهء پاك و طيّبت را زيادتر كن ) و اينست گفتار خداى تعالى كه : هيچ نفسى\r\n\r\n\r\n","description":"","footnote":"\r\n( 1 ) مراد از غناى حرام هر صوتى است كه انسان را به لهو در آورد ؛ مانند مجالس تغنّى و سماع زنان آواز خوان ، و يا سماع موسيقى با آلات آن . و امّا مجرّد صداى خوش و لحن خوش ، گرچه با ترجيع باشد و يا فرح انگيز و غم‌آور باشد ، نه آنكه حرام نيست بلكه بسيار خوب است ، و موجب صفا و لطافت روح است ، بخصوص در قرائت قرآن و دعا و أشعار سوق دهندهء به خدا و عالم تجرّد و اطلاق فوق‌العاده مؤثّر است ، و حقّاً غناى بهشتى است .\r\n","page_name":" 157 ","page_number":157},
  {"content":"\r\n\r\nنميداند كه آنچه براى او مخفى شده است ، در پاداش كردارى كه در دنيا انجام ميداده است چيست ؛ پاداشى كه موجب ترى و تازگى چشمهاست ! « 1 » » »\r\nبارى ، براى روشن شدن اين حقيقت ناچاريم بحث مختصرى را بنمائيم ، و آن اينست كه : در قرآن كريم داريم :\r\n   وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى * ثُمَّ يُجْزاهُ الْجَزاءَ الْأَوْفى .    « 2 »\r\n« و نيست براى انسان مگر آنچه را كه خودش سعى و كوشش كرده و براى بدست آوردن آن كارى انجام داده است . و سعى و كوشش انسان به زودى ديده خواهد شد . و سپس آن سعى و كوشش را بطور أوفى و أتمّ ، جزاى او قرار ميدهند . »\r\nو از طرفى داريم :\r\n لَهُمْ ما يَشاؤُنَ عِنْدَ رَبِّهِمْ .  « 3 »\r\n« از براى مؤمنان است در نزد پروردگارشان آنچه را كه بخواهند . »\r\nو بنابراين آنچه را كه انسان مؤمن بخواهد ، مملوك اوست به دليل كلمهء « لَهُم » كه دالّ بر ملكيّت است . و ليكن چيزهائى براى انسان هست و مملوك اوست ، و ليكن از تحت مشيّت و سِعهء اراده و\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 512 و 513 ؛ و از طبع حروفى ، مطبعة النّجف : ج 2 ، ص 169 و 170\r\n( 2 ) آيات 39 تا 41 ، از سورهء 53 : النّجم\r\n( 3 ) صدر آيه 34 ، از سورهء 39 : الزّمر ؛ و قسمتى از آيه 22 ، از سورهء 42 : الشّورى\r\n","page_name":" 158 ","page_number":158},
  {"content":"\r\n\r\nطلب او بيرون است :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ . \r\nو كلمهء  جَزاءً بِما كانُوا يَعْمَلُونَ  مىفهماند كه آن پاداشِ بزرگتر از مشيّت ، به عنوان پاداش و مزد عمل است ؛ و آن نيز مملوك انسان مؤمن است . و بنابراين از اين آيه چنين به دست مىآيد كه براى انسان كمالى است كه بالاتر از مرتبهء فهم و واسع‌تر از سعهء انديشه و فكر است ، و ممكن است آن كمال را انسان در اثر عمل به دست آرد .\r\n\r\nتفسير آيه : وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ\r\nو البتّه آنچه كه خارج از حدود و ظرفيّت انسان باشد ، غير از خدا و تجلّيات خدا و نظر به وجه خدا چيزى نيست .\r\n  وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ .   « 1 »\r\n« وجوهى در آن روز ، تر و تازه و باطراوت‌اند ، كه بسوى پروردگارشان نگران و نگاه كننده‌اند . »\r\nو البتّه اين نگاه و رؤيت ، مشاهدهء با دل است كه در جهتى نمىگنجد ، و مستلزم جسميّتى و تشبيهى براى خدا نيست .\r\n فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً .  « 2 »\r\n« پس هر كس اميد لقاء و ديدار پروردگارش را داشته باشد ، بايد عمل صالح بجاى آرد ، و هيچكس را در عبادت پروردگارش شريك نگرداند . »\r\n\r\n\r\n","description":"","footnote":"\r\n( 1 ) آيه 22 و 23 ، از سورهء 75 : القيامة\r\n( 2 ) قسمتى از آيه 110 ، از سورهء 18 : الكهف\r\n","page_name":" 159 ","page_number":159},
  {"content":"\r\n\r\nدر اين آيه مىبينيم كه لقاء و ديدار را مترتّب بر علم نافع و بر عمل صالح گردانيده است ، و اين همان لقاء و ديدار  أُخْفِيَ لَهُمْ  است كه مترتّب بر  جَزاءً بِما كانُوا يَعْمَلُونَ  مىباشد .\r\nو چون در آيه :\r\n لَهُمْ ما يَشاؤُنَ فِيها وَ لَدَيْنا مَزِيدٌ .  « 1 »\r\nاثبات زيادتى بر خواست و مشيّت بندگان شده است ، و خداوند چنين خبر داده است كه بندگان مؤمن هر چه در مشيّت و اراده شان بگنجد براى آنان حاضر و موجود است ، بنابراين ، اين آيه مىفهماند كه آن زيادتى در تحت مطلق مشيّت نيست ، و از اراده و درخواست و طلب خارج است .\r\nو چون از طرفى ميدانيم كه آن ، كمالى است ، و هر كمالى بدون شكّ واقع در تحت مشيّت بهشتيان است ، پس بنابراين ، آن كمال نمىتواند چيزى بوده باشد مگر كمال غير محدود و غير متعيّن به حدود ؛ و به همين جهت در تحت اراده قرار نگرفته است ، چون هر چه در تحت اراده و مشيّت قرار گيرد محدود ميگردد .\r\n\r\nمؤمنان ، به شرف لقاء پروردگار خواهند رسيد\r\nو از اينجا به خوبى استفاده شد كه : مؤمنانِ طالب ديدار خدا إجمالًا ، به شرف ديدار و لقاء خداوند متعال تفصيلًا خواهند رسيد . و آن ديدار بالاتر از هر كمال متعيّن و محدود است ، و برتر از هر چه در وصف آيد ، و بالاتر از هر لذّت و بَهجَت و سُرور و حُبورى است كه در تصوّر بگنجد ؛ و آن اندكاك و فناى در ذات لا محدود و غير متناهى\r\n\r\n\r\n","description":"","footnote":"\r\n( 1 ) آيه 35 ، از سورهء 50 : ق\r\n","page_name":" 160 ","page_number":160},
  {"content":"\r\n\r\nحضرت احديّت است ، نه تنها اندكاك در صفتى و يا اسمى ، بلكه اندكاك در ذات و فناى مطلق . رَزَقنا اللهُ إن شاءَ اللهُ تعالَى .\r\nدر « تفسير علىّ ابن إبراهيم » در تفسير آيه :  وَ لَدَيْنا مَزِيدٌ  وارد است كه قال : النَّظَرُ إلَى وَجْهِ اللهِ . « 1 » و شايد اين معنى از اين آيه استفاده و اخذ شده باشد :\r\n لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ .  « 2 »\r\n« براى آنكه خداوند ، بهترين از كردارهاى آنان را جزاى عمل آنها قرار دهد ، و از فضل خود بر آنان زيادتى عنايت كند ؛ و خداوند به هر كس كه بخواهد روزى بدون حساب ميدهد . »\r\nاين آيه در ذيل آيات نور است كه در شأن ائمّهء اطهار عليهم السّلام و درجات و مقامات آنهاست ، و مىرساند كه آن زيادتى كه روزى بدون حساب است از فضل خداست .\r\nو از طرفى داريم كه :\r\n وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ .  « 3 »\r\n« و خداوند اختصاص ميدهد به رحمتش هر كه را كه بخواهد ؛ و خداوند داراى فضل بزرگى است . »\r\nو نيز داريم :\r\n\r\n\r\n","description":"","footnote":"\r\n( 1 ) « تفسير قمّى » ص 646\r\n( 2 ) آيه 38 ، از سورهء 24 : النّور\r\n( 3 ) ذيل آيه 105 ، از سورهء 2 : البقرة\r\n","page_name":" 161 ","page_number":161},
  {"content":"\r\n\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً .  « 1 »\r\n« اگر فضل خدا بر شما و رحمت او نبود ، هيچيك از آحاد شما پاك نمىشد و رشد و نموّ نمىكرد ! »\r\nو از اينجا استفاده مىشود كه فضل از رحمت است ، و آن رحمت بدون استحقاق است .\r\nو نيز داريم كه :\r\n وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ .  « 2 »\r\n« و رحمت من هر چيز را فرا گرفته است ، ليكن من آن رحمت را بخصوص براى مردمان متّقى و پرهيزگار مىنويسم و حتم ميكنم . »\r\n\r\nبهشت خدا ، رحمت است\r\nو از اينجا بدست مىآيد كه آن رحمت زيادى و فضل كه عنوان « مَزيد » دارد ، مختصّ به مؤمنان است كه  أُخْفِيَ لَهُمْ  است . و اگر در بسيارى از آيات قرآن تدبّر شود ، آياتى كه در آن لفظ رحمت به كار رفته است ؛ مانند آيه :\r\n فَضُرِبَ بَيْنَهُمْ بِسُورٍ لَهُ  و  بابٌ باطِنُهُ فِيهِ الرَّحْمَةُ .  « 3 »\r\n« پس بين بهشتيان و جهنّميان يك ديوارى زده مىشود كه درى دارد كه در باطنش رحمت است . »\r\nو مانند آيه :\r\n\r\n\r\n","description":"","footnote":"\r\n( 1 ) قسمتى از آيه 21 ، از سورهء 24 : النّور\r\n( 2 ) قسمتى از آيه 156 ، از سورهء 7 : الاعراف\r\n( 3 ) قسمتى از آيه 13 ، از سورهء 57 : الحديد\r\n","page_name":" 162 ","page_number":162},
  {"content":"\r\n\r\n أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ .  « 1 »\r\n« ( اهل أعراف به جهنّميان ميگويند : ) اين بهشتيان هستند كه شما در دنيا سوگند ياد ميكرديد كه خداوند آنها را مشمول رحمت خود نمىگرداند ! ( و سپس به بهشتيان ميگويند : ) داخل شويد در بهشت ! »\r\nو مانند آيه :\r\n إِنَّ رَحْمَتَ اللَّهِ قَرِيبٌ مِنَ الْمُحْسِنِينَ .  « 2 »\r\nچون آنها را با آيه :\r\n وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ .  « 3 »\r\nتطبيق نمائيم ، بدست مىآيد كه رحمت خدا بهشت است ، بلكه بهشت از مراتب و شئون رحمت است .\r\nبارى ، شوق و عشق ديدار خدا و نظر به جمال او ديگر مجالى براى عاشقان لقاء و ديدار او باقى نمىگذارد تا نظر به غير او كنند . و پيوسته آنان را مدهوش و سرمست تجلّيات جماليّه و جلاليّه ، و انوار قاهرهء ازليّه و سبحات قدّوسيّهء حضرتش مىكند .\r\n\r\nمناجات حضرت سجّاد عليه السّلام در دل شب\r\nحَمّاد بن حَبيب كوفى در ضمن حديثى كه احوال حضرت سجّاد عليه السّلام را در سفر حج نقل مىكند ، ميگويد : در بين راه چون تاريكى شب رو به انتها گذاشت از جاى خود برخاست و گفت :\r\n\r\n\r\n","description":"","footnote":"\r\n( 1 ) قسمتى از آيه 49 ، از سورهء 7 : الاعراف\r\n( 2 ) ذيل آيه 56 ، از سورهء 7 : الاعراف\r\n( 3 ) آيه 31 ، از سورهء 50 : ق\r\n","page_name":" 163 ","page_number":163},
  {"content":"\r\n\r\nيَا مَنْ قَصَدَهُ الضَّآلُّونَ فَأَصَابُوهُ مُرْشِداً ! وَ أَمَّهُ الْخَائِفُونَ فَوَجَدُوهُ مَعْقِلًا ! وَ لَجَأَ إلَيْهِ الْعَابِدُونَ فَوَجَدُوهُ مَوْئِلًا ! مَتَى رَاحَةُ مَنْ نَصَبَ لِغَيْرِكَ بَدَنَهُ ؟ ! وَ مَتَى فَرَحُ مَنْ قَصَدَ سِوَاكَ بِهِمَّتِهِ ؟ ! إلَهِى ! قَدْ تَقَشَّعَ الظَّلَامُ وَ لَمْ أَقْضِ مِنْ خِدْمَتِكَ وَطَراً ، وَ لَا مِنْ حِيَاضِ مُنَاجَاتِكَ صَدَراً ! صَلِّ عَلَى مُحَمَّدٍ وَ ءَالِ مُحَمَّدٍ ! وَ افْعَلْ بِى أوْلَى الامْرَيْنِ بِكَ يَا أَرْحَمَ الرَّاحِمِينَ . « 1 »\r\n« اى كسى كه گمگشتگان ، بسوى او روى آورده و متوجّه به او شدند ، پس او را راهنما و دليل يافتند ! و ترسناكان او را قصد كردند ، و او را پناه و كهف يافتند ! و عبادت كنندگان به او ملتجى شده و پناه آوردند ، و او را ملجأ و پناه يافتند ! چه وقت به راحتى ميرسد كسى كه بدن خود را براى غير تو به زحمت افكند ؟ ! و چه هنگام خوشحالى و سرور كسى است كه به همّت خود ، قصد غير تو را كند ؟ ! اى پروردگار من ! شب سپرى شد و تاريكى رو به زوال گذاشت ، و من هنوز حاجت خود را از محضر تو نگرفته‌ام ، و از حياض مناجات تو سيراب نشده و بهره نيافته‌ام ! درود بر محمّد و آل محمّد بفرست ! و از دو امرى كه دربارهء من نيّت دارى ، آن را كه به تو سزاوارتر است دربارهء من عمل كن ، اى خداوند رحم‌آورنده‌ترين رحم‌آورندگان ! »\r\n مرا كه جنّت ديدار در درون دل است * چه التفات به ديدار حور عين باشد \r\n\r\n\r\n","description":"","footnote":"\r\n( 1 ) « منتهى الآمال » طبع رحلى إسلاميّه ، ج 2 ، ص 9\r\n","page_name":" 164 ","page_number":164},
  {"content":"\r\n\r\n أَلا بِذِكْرِ اللَّهِ تَطْمَئِنُّ الْقُلُوبُ .  « 1 » و در حديث قدسى آمده است كه : أَنَا جَلِيسُ مَنْ ذَكَرَنِى . « 2 » و شايد در همين زمينه باشد روايتى كه سيّد ابن طاووس ( ره ) در « فلاح السّائل » از صفّار از محمّد بن عيسى از ابن اسباط از مردى از صفوان جمّال روايت كرده است كه : قَالَ أَبُو عَبْدِ اللهِ عَلَيهِ السَّلَامُ : إذَا كَانَ يَوْمُ الْقِيامَةِ نَظَرَ رِضْوَانٌ خَازِنُ الْجَنَّةِ إلَى قَوْمٍ لَمْ يَمُرُّوا بِهِ فَيَقُولُ : مَنْ أَنْتُمْ ؟ وَ مِنْ أَيْنَ دَخَلْتُمْ ؟ ! قَالَ : يَقُولُونَ : إيَّاكَ عَنَّا ! فَإنَّا قَوْمٌ عَبَدْنَا اللهَ سِرًّا فَأَدْخَلَنَا اللهُ سِرًّا . « 3 »\r\n« حضرت صادق عليه السّلام فرمودند : چون روز قيامت شود ، رضوان خازن بهشت نظر مىكند به عدّه اى كه در بهشت هستند ولى در موقع آمدن ، آنها را نديده است . ميگويد : شما چه كسانى هستيد ؟ ! و از كجا وارد شديد ؟ ! آنها ميگويند : دست از ما بردار ! ما گروهى هستيم كه خدا را سرّاً عبادت كرديم ، و بنابراين خدا هم ما را سرّاً وارد بهشت نمود . »\r\n\r\n\r\n","description":"","footnote":"\r\n( 1 ) ذيل آيه 28 ، از سورهء 13 : الرّعد\r\n( 2 ) « اصول كافى » ج 2 ، ص 496\r\n( 3 ) « بحار الانوار » طبع حروفى ، ج 8 ، ص 146\r\n","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nمجلس هفتادم : مراتب بهشت ، و نعمت‌هاى آن\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كِتابِه الكَريم :\r\n      وَ إِنَّ لِلْمُتَّقِينَ لَحُسْنَ مَآبٍ * جَنَّاتِ عَدْنٍ مُفَتَّحَةً لَهُمُ الْأَبْوابُ * مُتَّكِئِينَ فِيها يَدْعُونَ فِيها بِفاكِهَةٍ كَثِيرَةٍ وَ شَرابٍ * وَ عِنْدَهُمْ قاصِراتُ الطَّرْفِ أَتْرابٌ * هذا ما تُوعَدُونَ لِيَوْمِ الْحِسابِ * إِنَّ هذا لَرِزْقُنا ما لَهُ مِنْ نَفادٍ .      \r\n( قسمتى از آيه 49 و آيات 50 تا 54 ، از سورهء ص : سى و هشتمين سوره از قرآن كريم )\r\n« و حقّاً از براى متّقيان و پرهيزگاران ، بازگشت و عودت خوبى است ، كه آن بهشت‌هاى عَدنى است كه درهايش براى آنان گشوده شده است . در آن بهشت‌ها بر روى مَسندهاى خود تكيه ميزنند ، و اراده و طلب ميكنند هر گونه ميوه‌هاى فراوان و آشاميدنيها را . و در نزد آنها جفت‌هائى است كه فقط نظر خود را بدانها دوخته و در غير\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nآن شوهرها رغبتى ندارند ، و همگى با هم قرين و مثل و شبيهند .\r\nاينست آنچه كه شما براى روز حساب وعده داده شده ايد ! اينست روزى ما كه به شما مرتّباً ميرسد ، و هيچگاه انقطاع و زوال ندارد ! »\r\n\r\nبهشت ، حقيقت ولايت است\r\nحقيقت بهشت ، ولايت است كه همان عبوديّت محضه و بندگى مطلقهء إلهى است ، كه در آن نقطه از كينونت ، هيچ حجاب و پرده اى فاصل بين بنده و مولى نيست . خداوند بر اريكهء عظمت و ابَّهت و جلال و علم و قدرت و حيات و حكم و حكمت نشسته ؛ و بنده بر زمين مسكنت و فقر و ذلّت و جهل و عجز و نيستى و نياز ، سر به سجده در قبال چنين ربّ غفور و رحيم و وَدودى نهاده است .\r\nو آنچه از نعمت‌ها در عوالم فيضان دارد ، همه از اين ناحيهء ولايت و بر اثر اظهار عبوديّت در قبال اطلاق صفات و أسماء حضرت خداوند است ، كه در هر نشأه و عالمى به تناسب آن عالم به اشكال و صور مختلف ظاهر گرديده است ؛ چه نعمت‌هاى اين عالم ، و چه نعمت‌هاى عالم برزخ ، و چه نعمت‌هاى عالم قيامت .\r\nاقرار و اعتراف به عزّ مقام كبريائى حضرت بارى تَعالى شأنُه العزيز ، و سپردن تمام مراتب هستى و انانيّت و شخصيّت را به آن حضرت ، و طىّ مراحل و منازل توحيد افعالى و صفاتى و اسمائى و توحيد ذاتى به تمام معنى الكلمه دربارهء آن وجود اقدس ؛ درجهء اعلا و ارفع بهشت را تشكيل ميدهد ، و هر درجه و مقام از اين پائين‌تر را ، درجات و مقامات پائين‌تر . و معلوم است كه محبّت در عالم\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nوجود ، يك اندازه قسمت نگرديده است ، بلكه به هر موجودى به اندازهء ماهيّت و ظرفيّت خود ريخته شده ، و رشحه اى از محبّت لا يزالى و لم يزلى بدانجا تراوش كرده است .\r\nبنابراين اگر بگوئيم حقيقت بهشت ولايت است ، و از آن محبّت مترشّح ميگردد ، و اين محبّت در هر عالمى به قدر آن عالم و به سِعهء آن عالم به صور مختلف و به أشكال متفاوت متجلّى گرديده است و عالم ملك و ملكوت را به وجود آورده است ؛ سخنى به گزاف نگفته‌ايم . هر جا محبّت شديدتر باشد ، صفا و خلوص و ايثار و انفاق و عبوديّت بيشتر است ، و هر جا كمتر باشد كمتر است . پس ميتوان  يُحِبُّهُمْ  را اساس پى ريزى عالم دانست ، كه از آن  يُحِبُّونَهُ  پيدا مىشود . و  يُحِبُّهُمْ وَ يُحِبُّونَهُ  پيوسته دست در آغوش يكديگر نهاده ، و جذب و انجذاب ربوبى و عبودى موجب پيدايش عالم شده‌اند . بندگان از خدا آفريده شده‌اند و بسوى خدا بر ميگردند ، و متّقيان بازگشت خوبى دارند .\r\nرسول الله صلّى الله عليه و آله و سلّم مركز ولايت پنهان ، و أمير المؤمنين عليه السّلام ظهور مقام ولايت است .\r\nو بر همين اصل ، روايت مستفيضه بلكه متواترى داريم بالتّواتر المعنوى ، بر اينكه بهشت و آثار بهشت و درجات آن ، و حور و قصور آن ، و فاكهه و شراب آن ، و  جَنَّاتٍ تَجْرِي مِنْ تَحْتِهَا الْأَنْهارُ  آن ، و غِلمان و فرشته و خازن آن ، و بالاخره تمام خصوصيّات و خواصّ آن ؛ از ولايت و متعلّق به ولايت است ، و بر اين اصل بنا شده و بر اين\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاساس مردم از آن بهرمند ميگردند .\r\n\r\nروايات دالّه بر اينكه بهشت و تمام خصوصيّات آن متعلّق به ولايت است\r\nدر « أمالى » صدوق از رسول الله صلّى الله عليه و آله و سلّم روايت است كه :\r\nإِنَّ حَلْقَةَ بَابِ الْجَنَّةِ مِنْ يَاقُوتَةٍ حَمْرَاءَ عَلَى صَفَائِحِ الذَّهَبِ . فَإذَا دُقَّتِ الْحَلْقَةُ عَلَى الصَّفْحَةِ طَنَّتْ وَ قَالَتْ : يَا عَلِىُّ ! « 1 »\r\n« حلقهء در بهشت از ياقوت سرخ است كه بر روى صفحه‌هاى طلا قرار داده شده است . چون حلقه را بر روى صفحه بكوبند ، طنين مىاندازد و ميگويد : يا علىّ ! »\r\nو در « خصائص » نَطَنزى از ابن مسعود روايت مىكند كه رسول خدا صلّى الله عليه و آله و سلّم فرمودند :\r\nعَلِىُّ بْنُ أَبِى طَالِبٍ حَلْقَةٌ مُتَعَلِّقَةٌ بِبَابِ الْجَنَّةِ ، مَنْ تَعَلَّقَ بِهَا دَخَلَ الْجَنَّةَ . « 2 »\r\n« علىّ بن أبى طالب حلقه‌اى است كه به در بهشت آويزان است ، هر كس خود را بدان بياويزد داخل بهشت ميگردد . »\r\nو در « خصال » صدوق با سند متّصل خود از عَطيّه از جابر آورده است كه رسول خدا صلّى الله عليه و آله و سلّم فرمودند :\r\nمَكْتُوبٌ عَلَى بَابِ الْجَنَّةِ : « لَا إلَهَ إلَّا اللهُ ، مُحَمَّدٌ رَسُولُ اللهِ ، عَلِىٌّ أَخُو رَسُولِ اللهِ » قَبْلَ أَنْ يَخْلُقَ اللهُ السَّمَاواتِ وَ الارْضَ بِأَلْفَىْ عَامٍ . « 3 »\r\n\r\n\r\n","description":"","footnote":"\r\n( 1 ) « سفينة البحار » ج 1 ، ص 183 ، در مادهء جنن\r\n( 2 ) همان\r\n( 3 ) « خصال » طبع سنگى ، ج 2 ، ص 171\r\n","page_name":" 172 ","page_number":172},
  {"content":"\r\n\r\n« بر بالاى سر در بهشت نوشته است - دو هزار سال قبل از اينكه خداوند آسمانها و زمين را بيافريند - : نيست معبودى جز خدا ، محمّد است فرستادهء خدا ، علىّ است برادر رسول خدا . »\r\nو نيز در « خصال » با سند متّصل خود از رسول الله صلّى الله عليه و آله و سلّم روايت مىكند كه :\r\nأُدْخِلْتُ الْجَنَّةَ فَرَأَيْتُ عَلَى بَابِهَا مَكْتُوباً بِالذَّهَبِ : لَا إلَهَ إلَّا اللهُ ، مُحَمَّدٌ حَبِيبُ اللهِ ، عَلِىٌّ وَلِىُّ اللهِ ، فَاطِمَةُ أَمَةُ اللهِ ، الْحَسَنُ وَ الحُسَيْنُ صَفْوَةُ اللهِ ؛ عَلَى مُبْغِضِيهِمْ لَعْنَةُ اللهِ . « 1 »\r\n« مرا داخل در بهشت كردند ، و ديدم با خطّ زرّين بر درش نوشته بود : نيست معبودى جز خدا ، محمّد است حبيب خدا ، على است ولىّ خدا ، فاطمه است كنيز خدا ، حسن و حسين‌اند برگزيدهء خدا ؛ بر دشمنان آنان باد لعنت خدا . »\r\nدر « إكمال الدّين و إتمام النّعمة » صدوق با اسناد خود از أبو طُفيل از علىّ عليه السّلام در ضمن پاسخهاى ايشان به مرد يهودى روايت كرده كه فرمودند :\r\nوَ مَنْزِلُ مُحَمَّدٍ صَلَّى اللهُ عَلَيْهِ وَ ءَالِهِ وَ سلَّمَ مِنَ الْجَنَّةِ فِى جَنَّةِ عَدْنٍ وَ هِىَ وَسَطُ الْجِنَانِ ، وَ أَقْرَبُهَا مِن عَرْشِ الرَّحْمَنِ جَلَّ جَلَالُهُ . وَ الَّذِينَ يَسْكُنُونُ مَعَهُ فِى الْجَنَّةِ هَؤُلَاءِ الأئِمَّةُ الإثْنَا عَشَرَ . « 2 »\r\n\r\n\r\n","description":"","footnote":"\r\n( 1 ) همان مصدر ، ج 1 ، ص 157\r\n( 2 ) « إكمال الدّين » صدوق ، باب 26 ، ج 3 ، طبع سنگى ، ص 173 ؛ « بحار الانوار » ج 8 ، ص 189\r\n","page_name":" 173 ","page_number":173},
  {"content":"\r\n\r\n« و منزل و مقام رسول الله محمّد صلّى الله عليه و آله و سلّم در بهشت آنست كه آن حضرت در بهشت عدن هستند ، و آن بهشت در ميان همهء بهشتهاست و از همهء آنها به عرش خداوند رحمن جلّ جلالُه نزديكتر است . و آن كسانى كه با محمّد در اين بهشت هستند امامان دوازده گانه مىباشند . »\r\n\r\nبهشت ، ظهور ولايت در مظاهر جمال است\r\nو در « أمالى » صدوق ، از حسن بن محمّد بن يحيى از يحيى بن حسن از إبراهيم بن علىّ و حسن بن يحيى از نَصر بن مُزاحم از أبو خالد از زيد بن علىّ از پدرانش ، از أمير المؤمنين عليه السّلام روايت كرده است كه آن حضرت فرمودند :\r\nكَانَ لِى عَشْرٌ مِنْ رَسُولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ لَم يُعْطَهُنَّ أَحَدٌ قَبْلِى وَ لَا يُعْطَاهُنَّ أَحَدٌ بَعْدِى .\r\nقَالَ لِى : يَا عَلِىُّ ! أَنْتَ أَخِى فِى الدُّنْيَا ، وَ أَخِى فِى الآخِرَةِ ! وَ أَنْتَ أَقْرَبُ النَّاسِ مِنِّى مَوْقِفاً يَوْمَ الْقِيَمَةِ ! وَ مَنْزِلِى وَ مَنْزِلُكَ فِى الْجَنَّةِ مُتَوَاجِهَانِ كَمَنْزِلِ الاخَوَيْنِ ! وَ أَنْتَ الْوَصِىُّ ! وَ أَنْتَ الْوَلِىُّ ! وَ أَنْتَ الْوَزِيرُ ! عَدُوُّكَ عَدُوِّى ، و عَدُوِّى عَدُوُّ اللهِ ! وَ وَلِيُّكَ وَلِيِّى ، وَ وَلِيِّى وَلِىُّ اللهِ عَزَّ وَ جَلَّ ! « 1 »\r\n« ده صفت و خصلت از رسول خدا دارم كه به هيچكس قبل از من داده نشده است ، و به هيچكس بعد از من نيز داده نخواهد شد .\r\nرسول خدا به من گفت : اى علىّ ! تو برادر من هستى در دنيا ، و برادر من هستى در آخرت ! و در روز قيامت موقف تو نزديكترين\r\n\r\n\r\n","description":"","footnote":"\r\n( 1 ) « أمالى » صدوق ، مجلس 18 ، طبع سنگى ، ص 48\r\n","page_name":" 174 ","page_number":174},
  {"content":"\r\n\r\nموقف به من مىباشد ! و منزل من و منزل تو در روز قيامت روبروى يكدگر هستند مثل منزل دو برادر ! و تو وصىّ هستى ! و تو ولىّ هستى ! و تو وزير هستى ! دشمن تو دشمن من است ، و دشمن من دشمن خداست ! و دوست تو دوست من است ، و دوست من دوست خداوند عزّ و جلّ است ! »\r\nو همين روايت را در « أمالى » شيخ از مفيد از علىّ بن محمّد كاتب از حسن بن علىّ زَعفَرانى از إبراهيم بن محمّد ثَقَفى از عثمان بن أبى شَيبة از عَمرو بن مَيمون ، از جعفر بن محمّد ، از پدرش ، از جدّش عليهم السّلام روايت مىكند كه أمير المؤمنين علىّ بن أبى طالب عليه السّلام بر منبر كوفه فرمودند :\r\nأَيُّهَا النَّاسُ ! إِنَّهُ كَانَ لِى مِنْ رَسُولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ عَشْرُ خِصَالٍ لَهُنَّ أَحَبُّ إلَىَّ مِمَّا طَلَعَتْ عَلَيْهِ الشَّمْسُ الحديث . « 1 »\r\n« اى مردم ! بدانيد كه از رسول خدا صلّى الله عليه و آله و سلّم براى من ده صفت است كه براى من محبوب‌تر و ارزنده‌تر است از تمام نقاطى كه آفتاب بر آن بتابد . » - و سپس اين ده خصلت را يكايك شمردند .\r\nو از جملهء خصال مىفرمايد :\r\nوَ أَنْتَ الْوَارِثُ مِنِّى ! وَ أَنْتَ الْوَصِىُّ مِنْ بَعْدِى فِى عِدَاتِى وَ أُسْرَتِى ! وَ أَنْتَ الْحَافِظُ لِى فِى أَهْلِى عِنْدَ غَيْبَتِى ! وَ أَنْتَ الإمَامُ\r\n\r\n\r\n","description":"","footnote":"\r\n( 1 ) « أمالى » طوسى ، جزء 7 ، طبع سنگى ، ص 121\r\n","page_name":" 175 ","page_number":175},
  {"content":"\r\n\r\nلِامَّتِى ، وَ الْقَآئِمُ بِالْقِسْطِ فِى رَعِيَّتِى ! « 1 »\r\n« و تو وارث من هستى ! و تو وصىّ من بعد از من هستى در وعده‌هائى كه نمودم و در اهل بيت و عائلهء من ! و تو حافظ و پاسدار من هستى در اهل بيت من چون غيبت كنم ! و تو امام امّت من هستى ، و در بين رعيّت من قائم به قسط و عدل هستى ! »\r\nو اين روايت را صدوق در « خصال » نيز به عين عبارت « أمالى » خود آورده است . « 2 »\r\n\r\nمقامات شيعه در بهشت\r\nو در كتاب « بشارة المصطفى » با سند متّصل خود از ابن عبّاس آورده است كه :\r\nقَالَ : يَأْتِى عَلَى أَهْلِ الْجَنَّةِ سَاعَةٌ يَرَوْنَ فِيهَا نُورَ الشَّمْسِ وَ الْقَمَرِ ، فَيَقُولُونَ : أ لَيسَ قَدْ وَعَدَنَا رَبُّنَا أَنْ لَا نَرَى فِيهَا شَمْسًا وَ لَا قَمَرًا ؟ ! فَيُنَادِى مُنَادٍ : قَدْ صَدَقَكُمْ رَبُّكُمْ وَعْدَهُ ! لَا تَرَوْنَ فِيهَا شَمْسًا وَ لَا قَمَرًا ، وَ لَكِنْ هَذَا رَجُلٌ مِنْ شِيعَةِ عَلِىِّ بْنِ أَبِى طَالِبٍ عَلَيْهِ السَّلَامُ يَتَحَوَّلُ مِنْ غُرْفَةٍ إلَى غُرْفَةٍ ؛ فَهَذَا الَّذِى أَشْرَقَ عَلَيْكُمْ ، مِنْ نُورِ وَجْهِهِ ! « 3 » « ساعتى بر اهل بهشت ميگذرد كه در آن ساعت نور خورشيد و ماه را مىبينند ، و ميگويند : مگر نه اينست كه خداوند به ما وعده داده است كه ما\r\nخورشيد و ماه را نبينيم ؟ ! منادى ندا ميدهد : آرى خداوند\r\n\r\n\r\n","description":"","footnote":"\r\n( 1 ) « أمالى » طوسى ، طبع سنگى ، ص 121\r\n( 2 ) « خصال » طبع حروفى ، ص 429\r\n( 3 ) « بشارة المصطفى » طبع دوّم نجف ، ص 159\r\n","page_name":" 176 ","page_number":176},
  {"content":"\r\n\r\nبه وعدهء خود وفا نموده و در اين وعده راست بوده است ! شما نه خورشيد را مىبينيد و نه ماه را ، و ليكن اين مردى بود از شيعيان عليّ بن أبى طالب عليه السّلام كه از غرفه‌اى به غرفهء ديگر منتقل شد ؛ اين نورى كه بر شما اشراق كرده است ، از نور چهرهء اوست ! »\r\nو در « جامع الاخبار » آورده است كه أمير المؤمنين عليه السّلام مىگفت :\r\nإِنَّ أَهْلَ الْجَنَّةِ يَنْظُرُونَ إلَى مَنَازِلِ شِيعَتِنَا كَمَا يَنْظُرُ الإنْسَانُ إلَى الْكَوَاكِبِ . « 1 »\r\n« اهل بهشت به مسكن‌ها و منزل‌هاى شيعيان ما نظر مىكنند همچنان كه مردم به ستارگان نظر مىكنند . »\r\nو آنچه دربارهء انس با حورالعين آمده است و در قرآن مجيد ذكر شده است از همه جالب‌تر است . و شايد علّتش اين باشد كه انسان بيشتر به انس و گفتگو و مُسامره ميل دارد تا به خوردن و آشاميدن .\r\nدر « تفسير عيّاشى » از جَميل بن دَرّاج از حضرت صادق عليه السّلام آورده است كه :\r\nإِنَّ أَهْلَ الْجَنَّةِ مَا يَتَلَذَّذُونَ بِشَىْءٍ فِى الْجَنَّةِ أَشْهَى عِنْدَهُمْ مِنَ النِّكَاحِ ، لَا طَعَامٍ وَ لَا شَرَابٍ . « 2 »\r\n« اهل بهشت در بهشت از هيچ چيز مانند نكاح لذّت نمىبرند ، نه غذا خوردن و نه آشاميدن . »\r\n\r\n\r\n","description":"","footnote":"\r\n( 1 ) « جامع الاخبار » فصل 137 ، طبع سنگى ، ص 203\r\n( 2 ) « بحار الانوار » طبع حروفى ، ج 8 ، ص 139\r\n","page_name":" 177 ","page_number":177},
  {"content":"\r\n\r\nو معلوم است كه حورالعين موجب انس ، و رفع غربت ، و ائتلاف و استيناس است . فلهذا داريم كه :\r\n كَذلِكَ وَ زَوَّجْناهُمْ بِحُورٍ عِينٍ .  « 1 »\r\n« همچنين است اى پيامبر كه ما متّقين را با حورالعين تزويج مىنمائيم ! » حُور جمع حَوراء است ، و حوراء زن سياه چشم را گويند كه سياهيش بسيار ، و سپيدى آن نيز شديد باشد . و عِين جمع عَيناء است ، و آن زن سياه چشمى است كه سياهى چشمش در عين حال درشت باشد ، و بنابراين معناى عيناء زن درشت چشم و مشكين چشم است . و حورُالعين زنانى را گويند كه چشمهايشان سياه و درشت ، و سياهى چشم در سپيدى آن خوش و نمايان باشد ، يعنى سياهيش شديد و سپيديش نيز شديد باشد .\r\nو در سورهء واقعه داريم :\r\n  وَ حُورٌ عِينٌ * كَأَمْثالِ اللُّؤْلُؤِ الْمَكْنُونِ .   « 2 »\r\n« براى بهشتيان حور العين هستند كه آنان مانند لؤلؤى مىباشند كه در صدف خود باقى است و هنوز دست نخورده است . »\r\nو نيز دربارهء آنان داريم :\r\n  وَ عِنْدَهُمْ قاصِراتُ الطَّرْفِ عِينٌ * كَأَنَّهُنَّ بَيْضٌ مَكْنُونٌ .   « 3 »\r\n\r\n\r\n","description":"","footnote":"\r\n( 1 ) آيه 54 ، از سورهء 44 : الدّخان\r\n( 2 ) آيه 22 و 23 ، از سورهء 56 : الواقعة\r\n( 3 ) آيه 48 و 49 ، از سورهء 37 : الصّافّات\r\n","page_name":" 178 ","page_number":178},
  {"content":"\r\n\r\n« و در نزد بندگان مخلَصين خدا زنهائى هستند كه چشمان خود را فقط بدانها مىاندازند و به ديگرى نظر ندارند ، و آنان سياه چشم هستند . و به اندازه اى پيكرشان سفيد است كه گوئى مانند سپيدى تخم مرغهائى است كه پوستش كنده نشده و محفوظ مانده است . »\r\nو در سورهء نبأ داريم كه :  وَ كَواعِبَ أَتْراباً .  « 1 »\r\n كَواعِبَ  جمع كاعبة است ، و كاعبة دختر نورس را گويند كه هنوز پستانهايش بزرگ نشده و كاملًا نروئيده است بلكه فقط ته گرفته و شروع به رشد كردن نموده است . و أتراب جمع تِرب به معناى مثل و قرين و شبيه است . يعنى حوريّه‌هاى بهشتى همه يك سنّ و سال و همه با هم شبيه و نظير ، دختران نورس مىباشند .\r\nو يا آنكه زنهاى مؤمن دنيا كه از دنيا ميروند همه در بهشت جوان و زيبا و هم سنّ و نيكو روى و نيكو خوى براى شوهران خود هستند .\r\n\r\nنمونه‌هايى از آيات قرآن كريم دربارهء بهشت\r\nما در دو سوره از قرآن بيشتر از سوره‌هاى ديگر ، وصف بهشت و نعمتهاى آن را مىبينيم . يكى سورهء الرّحمن است كه تنها سوره اى است كه بعد از  بِسْمِ اللَّهِ الرَّحْمنِ الرَّحِيمِ  ، به اسمى از اسماء خداوند عزّ و جلّ سوره را شروع مىكند . و طبق روايت وارده در « مجمع البيان » از حضرت موسى بن جعفر از پدرانش عليهم السّلام از رسول خدا صلّى الله عليه و آله و سلّم ، عروس قرآن است : قَالَ : لِكُلِّ شَىْءٍ عَرُوسٌ ، وَ عَرُوسُ الْقُرْءَانِ سُورَةُ الرَّحْمَنِ جَلَّ ذِكْرُهُ . و نيز در تفسير « الدُّرّ المنثور » از بَيهقى از أمير المؤمنين از رسول الله\r\n\r\n\r\n","description":"","footnote":"\r\n( 1 ) آيه 33 ، از سورهء 78 : النّبأ\r\n","page_name":" 179 ","page_number":179},
  {"content":"\r\n\r\n- عليهما الصّلاة و السّلام - اين معنى را آورده است . « 1 »\r\nو ديگر سورهء واقعه مىباشد . و اينك ما بحول و قوّهء خدا فقراتى را كه در اين دو سوره راجع به بهشت است مىآوريم :\r\n\r\nآيات وارده در سورهء الرَّحمن ، دربارهء بهشت\r\nاوّل : سورهء الرّحمن :\r\n وَ لِمَنْ خافَ مَقامَ رَبِّهِ جَنَّتانِ .  « 2 »\r\n« و از براى كسى كه از مقام پروردگارش بترسد دو بهشت است . »\r\nمراد از خوف از مقام ربّ ، عبادت براى خود خداست نه براى كسب بهشت و نه براى ترس از دوزخ . و بنابراين ، اين آيه راجع به مقرّبين و مُخلَصين است كه عبادتشان فقط براى ذات حضرت حقّ است ، و شائبهء غير در آن نيست . و دو بهشت ظاهراً عبارت است از بهشتى كه در اثر جزاى عمل داده مىشود ، و بهشتى كه طبق  وَ لَدَيْنا مَزِيدٌ  « 3 » به عنوان زيادى از پاداش عمل ، حضرت ربّ العزّة عطا مىكند .\r\n ذَواتا أَفْنانٍ .  « 4 »\r\n« آن دو بهشت داراى انواع از ميوه‌ها است . » و يا « داراى برگ‌ها و شاخه‌هائى است . »\r\nچون  ذَواتا  تثنيهء ذَات است كه نونش به اضافه ساقط شده . و\r\n\r\n\r\n","description":"","footnote":"\r\n( 1 ) تفسير « الميزان » ج 19 ، ص 105\r\n( 2 ) آيه 46 ، از سورهء 55 : الرّحمن\r\n( 3 ) ذيل آيه 35 ، از سورهء 50 : ق\r\n( 4 ) آيه 48 ، از سورهء 55 : الرّحمن\r\n","page_name":" 180 ","page_number":180},
  {"content":"\r\n\r\n أَفْنانٍ  يا جمع فَنّ است به معناى نوع ، و يا جمع فَنَن است كه به معناى شاخه است .\r\n فِيهِما عَيْنانِ تَجْرِيانِ  . « 1 »\r\n« در آن دو بهشت دو چشمه اى است كه جارى است . »\r\n فِيهِما مِنْ كُلِّ فاكِهَةٍ زَوْجانِ .  « 2 »\r\n« در آن دو بهشت از هر نوع ميوه اى يك جفت است . »\r\nيك ميوه اى كه در دنيا بوده و بهشتيان آن را از قبل مىشناخته‌اند ، و يك ميوه اى كه در آنجاست و هنوز آن را نديده‌اند و حالا بدان دست مىيابند .\r\n مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ وَ جَنَى الْجَنَّتَيْنِ دانٍ .  « 3 »\r\n« تكيه زنندگانند بر فرش‌هائى كه داخل آنها از حرير ضخيم است ، و ميوهء چيده‌شوندهء آن دو بهشت نزديك و در دسترس است » .  فُرُشٍ  جمع فِراش است ، و فراش به چيزى گويند كه مفروش كنند و روى آن بنشينند و يا تكيه زنند .\r\nبَطائِن جمع بِطانَة است ، و بِطانه به لباس زير پوش گويند در مقابل ظِهارَة كه به لباسى گويند كه معلوم باشد و روى لباس مىپوشند . و  إِسْتَبْرَقٍ  به ابريشم ضخيم گويند .\r\n جَنَى  يعنى ميوهء مُجتَنَى : ميوه اى كه بايد چيده شود . و  دانٍ  در اصل دانِىٌ بوده است ( اسم فاعل از دَنَا يَدْنُو : نزديك شد ) يعنى\r\n\r\n\r\n","description":"","footnote":"\r\n( 1 ) آيه 50 ، از سورهء 55 : الرّحمن\r\n( 2 ) آيه 52 ، از سوره 55 : الرحمن\r\n( 3 ) آيه 54 از سوره 55 : الرحمن\r\n","page_name":" 181 ","page_number":181},
  {"content":"\r\n\r\nنزديك و قريب . و حاصل معنى اين مىشود كه :\r\nآنان تكيه ميزنند بر فرش‌هائى كه داخل آن از ابريشم ضخيم است ، تا چه رسد به ظاهر آن كه از ابريشم بسيار بهتر و باارزش‌تر است . و ميوه‌هاى اين دو بهشت را كه بايد بچينند و بخورند ، نزديك است و به مجرّد دست بردن بدست آيد ، و همه دسترس است .\r\nمانند آيه :  قُطُوفُها دانِيَةٌ .  « 1 » يعنى : « ميوه‌هاى چيدنى آن نزديك است . » چون قُطُوف جمع قِطْف است ، و قِطْف به ميوه اى گويند كه تازه چيده باشند . و مانند آيه :  وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلًا .  « 2 » « و سايه‌هاى درختان بهشتى بر سر آنها نزديك است ، و ميوه‌هاى چيدنى آن ، رام و در اختيار آنهاست . »\r\n فِيهِنَّ قاصِراتُ الطَّرْفِ لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ .  « 3 »\r\n« در روى آن فرش‌ها - و يا در آن بهشت‌ها - زنانى هستند كه نظر خود را فقط به ازواج خود انداخته و أبداً ارادهء غير آنها را نمىكنند . و قبل از آن ازواج ، هيچ فردى از انسان و يا از جنّ ، آنان را مسّ نكرده و بكارت آنها را با نكاح نبرده است » . طَرْف به معناى پلك چشم است . و  قاصِراتُ الطَّرْفِ  كنايه از زنهائى هستند كه نظر خود را كوتاه نموده و به غير نظر ندارند . طَمْث عبارت است از نكاح توأم با خون آمدن . و جَانّ عبارت از جنّ است\r\n\r\n\r\n","description":"","footnote":"\r\n( 1 ) . آيه 23 ، از سورهء 69 : الحاقّة\r\n( 2 ) آيه 14 ، از سورهء 76 : الدّهر\r\n( 3 ) آيه 56 ، از سورهء 55 : الرّحمن\r\n","page_name":" 182 ","page_number":182},
  {"content":"\r\n\r\nو محصّل معنى آنست كه : آن زنها و حوريّه‌ها در روى آن فرش‌ها آرميده - و يا در آن بهشت‌ها هستند - و أبداً ميل به غير جفتهاى خود ندارند ، و كمال ميل آنان فقط به شوهرهاى آنهاست . و آنان باكره هستند ، و هيچكس چه از نوع انسان و چه از نوع جنّ ، با آنها آميزش ننموده و بواسطهء نكاح ، ازالهء بكارتشان را نكرده است .\r\n كَأَنَّهُنَّ الْياقُوتُ وَ الْمَرْجانُ .  « 1 »\r\n« گويا آنها در درخشندگى و تابناكى همانند ياقوت و مرجان مىباشند . »\r\n هَلْ جَزاءُ الْإِحْسانِ إِلَّا الْإِحْسانُ .  « 2 »\r\n« مگر پاداش احسان و نيكوئى نمودن ، غير از نيكوئى و احسان مىباشد ؟ »\r\nيعنى مؤمنين و مؤمنان كه در دنيا به ايمان و اطاعت از خدا و رسول خدا ، و پيمودن راه خلوص و تقوى ، از مقرّبين گرديده و از مُحسنين شده‌اند ، خداوند به پاس احسانِ آنها بدانها احسان نموده و اين نعمت‌ها را ارزانى ميدارد .\r\n وَ مِنْ دُونِهِما جَنَّتانِ .  « 3 »\r\n« و از آن دو بهشت ، پائين‌تر و پست‌تر ، دو بهشت ديگر است . »\r\nاين دو بهشت گرچه شبيه به دو بهشت سابق‌اند ، ولى از جهت منزله و قدر و قيمت ، فضل و شرفشان پائين‌تر و ارزش آنها كمتر است . چون آن دو بهشت قبل ، متعلّق به اهل اخلاص بود كه از مقام\r\n\r\n\r\n","description":"","footnote":"\r\n( 1 ) آيه 58 ، از سورهء 55 : الرّحمن\r\n( 2 ) آيه 60 از سوره 55 : الرحمن\r\n( 3 ) آيه 62 از سوره 55 : الرحمن\r\n","page_name":" 183 ","page_number":183},
  {"content":"\r\n\r\nپروردگارشان در خشيت و ترس بودند و خدا را به جهت خدا عبادت مىنمودند ، و طبعاً از مخلَصين و مقرّبين مىباشند ؛ و اين دو بهشت متعلّق به دستهء پائين‌تر از آنهاست ، و آنان اصحاب يمين هستند كه خدا را يا به جهت ترس از جهنّم و يا به جهت طمع در بهشت عبادت مىكنند ؛ فلهذا اين دو بهشت كه نيز يكى از آنها برابر پاداش و ديگرى در اثر  وَ لَدَيْنا مَزِيدٌ  است ، از جهت رتبه و منزلت از آن دو بهشت كمتر و پائين‌تر است .\r\n مُدْهامَّتانِ .  « 1 »\r\n« برگ‌هاى درختان اين دو بهشت ، از شدّت طراوت و سبزى ، رنگشان به سياهى و پُر رنگى مىزند . » « مُدْهامَّةٌ » : مُدْهامِمَةٌ ، اسم فاعل از باب افعيلال از مادّهء دَهْم است . و دُهْمَة به رنگ سبزى گويند كه از شدّت سبزى مايل به سياهى شود ؛ و از همين قبيل است فَرَسٌ أدْهَمُ يعنى مايل به سياه رنگ . و ادْهَمَّ و ادْهَامَّ از باب افعِلال و از باب افْعيلال ، هر دو به يك معنى است ، يعنى مايل به رنگ سياه شدن . و اين رنگ در درختان ، ابتهاج و كمال رنگِ برگ است كه از شدّت طراوت سبزى آن مايل به سياهى ميگردد .\r\n فِيهِما عَيْنانِ نَضَّاخَتانِ .  « 2 »\r\n« در آن دو بهشت ، دو چشمه اى است كه هر دو مىجوشند و از مادّه و منبع ، فوران مىكنند . »\r\n\r\n\r\n","description":"","footnote":"\r\n( 1 ) آيه 64 ، از سورهء 55 : الرّحمن\r\n( 2 ) آيه 66 از سوره 55 : الرحمن\r\n","page_name":" 184 ","page_number":184},
  {"content":"\r\n\r\nچون نَضَخَ يَنْضَخُ نَضْخاً و نَضَخَاناً ، به معناى اشتداد فوران و جوشيدن آب از چشمه است .\r\n فِيهِما فاكِهَةٌ وَ نَخْلٌ وَ رُمَّانٌ .  « 1 »\r\n« در آن دو بهشت ، درخت ميوه و نَخل ، و درخت انار است . »\r\nچون نخل به معناى درخت خرماست نه خود ميوهء خرما ، و بدين قرينه بايد مراد از فاكهه و رمّان نيز درخت ميوه و فاكهه و انار باشد .\r\n فِيهِنَّ خَيْراتٌ حِسانٌ .  « 2 »\r\n« در آن بهشت‌ها زنان نيكو سيرت و زيبا هستند . »\r\nضمير  فِيهِنَّ  به جِنَان بر ميگردد كه جمع است ، چون دو بهشت و دو بهشت ، مجموعاً چهار بهشت مىشود .\r\nو چون غالباً لفظ خَيْر در معنى استعمال مىشود و لفظ حُسن در صورت و شمائل ، فلهذا معناى  خَيْراتٌ حِسانٌ  ، زنان نيكو اخلاق و طبيعت و سيرت ، و نيكو صورت مىباشد . و  حِسانٌ  جمع حَسْناء است كه مؤنّث است .\r\n حُورٌ مَقْصُوراتٌ فِي الْخِيامِ  « 3 »\r\n« حوريّه‌هائى كه همگى در خيمه‌هايشان محفوظ و مصون هستند » .\r\nخِيَام جمع خَيْمَة ، و آن به معناى چادر است . و  مَقْصُوراتٌ  يعنى مصون و محفوظ مىشوند از بذل نفوس و خود را تحت اختيارِ\r\n\r\n\r\n","description":"","footnote":"\r\n( 1 ) آيه 68 ، از سورهء 55 : الرّحمن\r\n( 2 ) آيه 70 از سوره 55 : الرحمن\r\n( 3 ) آيه 72 از سوره 55 : الرحمن\r\n","page_name":" 185 ","page_number":185},
  {"content":"\r\n\r\nغير شوهر خود قرار دادن ، و هيچگاه براى غير جفت‌هايشان در آنها نصيبى نيست .\r\n لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ  . « 1 »\r\nمعناى اين آيه أخيراً گذشت .\r\n مُتَّكِئِينَ عَلى رَفْرَفٍ خُضْرٍ وَ عَبْقَرِيٍّ حِسانٍ .  « 2 »\r\n« بهشتيان تكيه ميزنند بر رفرف سبز ، و عبقرىّ نيكو . »\r\n رَفْرَفٍ  پارچهء سبز رنگى است كه از آن براى نشيمن استفاده مىكنند . و  عَبْقَرِيٍّ  و عَبَاقِرِىّ ، نوعى از فرش‌هاى نفيس است . و  حِسانٍ  جمع حَسَن است كه مذكّر است ، و بنابراين حِسان ، هم جمع مذكّر و هم جمع مؤنّث آيد .\r\n تَبارَكَ اسْمُ رَبِّكَ ذِي الْجَلالِ وَ الْإِكْرامِ  « 3 » .\r\n« پر خير و پر بركت است اسم پروردگار تو ، كه داراى صفت جلال و صفت جمال است . »\r\nبايد دانست كه در سورهء الرَّحمن در سى و يك مورد آيه شريفهء  فَبِأَيِّ آلاءِ رَبِّكُما تُكَذِّبانِ  تكرار شده است ، از جمله در ميان همين آيات وارده در بهشت كه ما در اينجا آورديم .\r\n\r\nآيات وارده در سورهء واقعه ، دربارهء بهشت\r\nو دوّمين سوره اى كه ذكر آيات بهشت در آن بسيار آمده است ، سورهء واقعه است كه پس از آنكه مردم را به سه دسته : سابقون و اصحاب مَيمنه و اصحاب مَشأمه تقسيم مىكند مىفرمايد :\r\n   وَ السَّابِقُونَ السَّابِقُونَ * أُولئِكَ الْمُقَرَّبُونَ * فِي جَنَّاتِ   \r\n\r\n\r\n","description":"","footnote":"\r\n( 1 ) آيه 74 از سورهء 55 : الرّحمن\r\n( 2 ) آيه 76 از سوره 55 : الرحمن\r\n( 3 ) آيه 78 از سوره 55 : الرحمن\r\n","page_name":" 186 ","page_number":186},
  {"content":"\r\n\r\n   النَّعِيمِ * ثُلَّةٌ مِنَ الْأَوَّلِينَ * وَ قَلِيلٌ مِنَ الْآخِرِينَ .    « 1 »\r\n« و سبقت‌گيرندگان به أعمال صالحه ، سبقت‌گيرندگان به مغفرت و رحمت هستند . آنان مقرّبان درگاه خدا مىباشند كه در بهشت‌هاى نعيم هستند . جماعتى از آنها از پيشينيان هستند ، و گروه كمى از پسينيان . »\r\nو همانطور كه خواهد آمد ، بهشت نعيم ، بهشت ولايت است . و منظور از اوّلين ، امّت‌هاى گذشته ، و منظور از آخرين ، امّت پيامبر آخر الزّمان است . و البتّه تعداد افراد مقرّبين در اين امّت ، نسبت به امّت‌هاى گذشته كم است - گرچه از جهت قوّت و مقدار كمال مقدّم هستند - و ليكن تعداد افراد أصحاب اليمين در اين امّت همانند امّتهاى گذشته زياد است ، چنان كه خواهد آمد .\r\n ثُلَّةٌ  - به ضمّ ثاء - به معناى جماعت كثير مردم ، و ثَلَّة به فتح آن - به معناى گله و جماعت گوسفند است . و در مثل است كه : فُلانٌ لا يُفَرِّقُ بَيْنَ الثَّلَّةِ وَ الثُّلَّةِ . « فلان كس بين گلهء گوسفند و جماعت انسان فرق نمىگذارد . »\r\n  عَلى سُرُرٍ مَوْضُونَةٍ * مُتَّكِئِينَ عَلَيْها مُتَقابِلِينَ .   « 2 »\r\n« بر روى تخت‌هاى بافته شده هستند . و درحالىكه تكيه بر آنها زده‌اند همه روبروى يكديگر قرار گرفته‌اند » .\r\nسَرير به معناى تخت است ، و غالباً دربارهء تخت پادشاه استعمال مىشود ، و جمع آن سُرُر و أسِرَّة مىباشد . و وَضَنَ يَضِنُ\r\n\r\n\r\n","description":"","footnote":"\r\n( 1 ) آيه 10 تا 14 از سورهء 56 : الواقعة\r\n( 2 ) آيه 15 و 16 از سوره 56 : الواقعه\r\n","page_name":" 187 ","page_number":187},
  {"content":"\r\n\r\nوَضْناً به معناى بافتن است ، و مَوْضُونَة يعنى بافته شده از الياف ، و اين ، استعاره از استحكام است .\r\nو تقابل بهشتيان در جلوس و نشست ، كنايه از كمال انس و حسن معاشرت و صفاء باطن آنهاست ، كه هيچگاه به پشت سر و قفاى يكدگر ننگرند ، و با عيب‌جوئى و غيبت نمودن ، باطن خود را بر خلاف ظاهر آلوده ننمايند .\r\n   يَطُوفُ عَلَيْهِمْ وِلْدانٌ مُخَلَّدُونَ * بِأَكْوابٍ وَ أَبارِيقَ وَ كَأْسٍ مِنْ مَعِينٍ * لا يُصَدَّعُونَ عَنْها وَ لا يُنْزِفُونَ .    « 1 »\r\n« پيوسته اطفال نابالغِ نورس و تازه ، گرداگرد آنان براى خدمت در گردش آيند ، اطفالى كه پيوسته و جاودان به همان حالت حداثتِ سنّ مىمانند ( و يا اطفالى كه گوشواره بر گوش دارند ) . با كوزه‌ها و ابريق‌ها و كاسه اى مملوّ از شراب مَعين كه بياشامند و بيارامند ؛ ولى براى آنان در اثر خمارى اى كه از خمر پيدا مىشود هيچگونه صُداع و سر دردى پيدا نمىشود ، و هيچگاه بواسطهء سُكر حاصل از آن ، عقلشان از دست نميرود . »\r\n وِلْدانٌ  جمع وَليد است به معناى پسر نورس . مُخَلّد يا از خُلود و خُلْد و خَلْد است به معناى دوام و بقاء ، و يا از خُلْد و خَلَدَة است - با دو فتحه - به معناى گوشواره .\r\nأكْواب جمع كُوب است ، و آن ظرفى است كه نه دسته دارد و نه لوله ، چون كوزهء بدون دسته . و أباريق جمع إبْريق است و آن ظرفى\r\n\r\n\r\n","description":"","footnote":"\r\n( 1 ) آيات 17 تا 19 ، از سورهء 56 : الواقعة\r\n","page_name":" 188 ","page_number":188},
  {"content":"\r\n\r\nاست كه لوله دارد چون آفتابه . و  كَأْسٍ  مفرد است و جمع نيست ، و كاسه است ، و آن ظرفى است كه نه دسته دارد و نه لوله ، و به شكل پهن و گسترده است به خلاف كوزه .\r\nو علّت اينكه كأس را مفرد آورده است ، آنست كه كأس به كاسهء پر از مايع گفته مىشود ، پس كأس به تنهائى در حكم أباريق و أكْواب است .\r\nصُداع به معناى سر درد است .  لا يُصَدَّعُونَ عَنْها  يعنى از آن خمرهاى بهشتى سر درد پيدا نمىكنند . و أنْزَفَ از باب إفعال ، فعل لازم و به معناى ذَهاب عقل و مستى است . و بنابراين  وَ لا يُنْزِفُونَ  معنايش اينست كه در اثر خوردن آن شراب‌ها ، عقلشان زائل نمىگردد .\r\n     وَ فاكِهَةٍ مِمَّا يَتَخَيَّرُونَ * وَ لَحْمِ طَيْرٍ مِمَّا يَشْتَهُونَ * وَ حُورٌ عِينٌ * كَأَمْثالِ اللُّؤْلُؤِ الْمَكْنُونِ * جَزاءً بِما كانُوا يَعْمَلُونَ      « 1 » .\r\n« و هر نوع ميوه اى كه اختيار و انتخاب كنند ، و گوشت پرنده از آنچه اشتها كنند و ميل بدان داشته باشند ، و حورالعين كه مانند لُؤلؤ مختفى و پنهان در صدف ، هيچگونه طراوت و تازگى شان زائل نشده است . تمام اينها پاداشى است كه در اثر آنچه در دنيا بجا مىآوردند به آنها داده مىشود . »\r\n  لا يَسْمَعُونَ فِيها لَغْواً وَ لا تَأْثِيماً * إِلَّا قِيلًا سَلاماً سَلاماً .   « 2 »\r\n« آنان در آن بهشت‌هاى نعيم هيچگونه سخن لغو و بيهوده اى ، و هيچگونه سخنى كه رابطه با گناه داشته باشد نمىشنوند ، مگر گفتار\r\n\r\n\r\n","description":"","footnote":"\r\n( 1 ) آيات 20 تا 24 از سوره 56 : الواقعه\r\n( 2 ) آيه 25 و 26 از سوره 56 : الواقعه\r\n","page_name":" 189 ","page_number":189},
  {"content":"\r\n\r\nپى در پى سَلام ، سَلام . »\r\nلَغْو گفتار بى فائده است ، و إثْم گناه ، و تأْثِيم سخنى است كه انسان را به گناه اندازد . قِيل مانند قَوْل مصدر است . و سَلام نيز مصدر است و معنايش گذشت .\r\n       وَ أَصْحابُ الْيَمِينِ ما أَصْحابُ الْيَمِينِ * فِي سِدْرٍ مَخْضُودٍ * وَ طَلْحٍ مَنْضُودٍ * وَ ظِلٍّ مَمْدُودٍ * وَ ماءٍ مَسْكُوبٍ * وَ فاكِهَةٍ كَثِيرَةٍ * لا مَقْطُوعَةٍ وَ لا مَمْنُوعَةٍ .        « 1 »\r\n« و اصحاب يمين و اهل سعادت ؛ نميدانى چه مقام و درجه اى دارند اصحاب يمين ! در درخت سدرى كه خارهايش گرفته شده است ، و درخت موزى كه ميوه‌اش از پائين تا بالا چيده شده است ، و سايهء كشيده و گسترده اى كه هيچوقت كم و كوتاه و زائل نگردد ، و آبى كه پيوسته بدون انقطاع جارى شود و ريخته گردد ، و ميوه‌هاى بسيارى كه هيچگاه ( بواسطهء زمستان و أمثال آن ) مقطوع نشود ، و انسان ( به واسطهء سيرى و يا دورى و يا خارى و يا مرضى ) از خوردن آن ممنوع نگردد . »\r\n سِدْرٍ  درخت معروفى است . و خَضَدَ يَخْضِدُ خَضْداً فعل متعدّى و به معناى قطع كردن و از بين بردن خارهاى درخت است . و  مَخْضُودٍ  يعنى سِدرى كه خارهايش گرفته شده است ؛ چون درخت سِدر خار دارد .\r\n« در تفسير « الدّرّ المنثور » حاكم تخريج و تصحيح كرده ، و بيهقى\r\n\r\n\r\n","description":"","footnote":"\r\n( 1 ) آيات 27 تا 33 ، از سورهء 56 : الواقعة\r\n","page_name":" 190 ","page_number":190},
  {"content":"\r\n\r\nدر بحث « بعث » از أبو أمامه روايت كرده است كه : اصحاب رسول الله صلّى الله عليه و إله و سلّم مىگفتند : ما از عَرب‌هاى بدوى و سؤالاتشان استفاده مىبريم .\r\nيك روز يك مرد أعرابى پيش آمد و به رسول خدا گفت : يا رَسولَ الله ! در قرآن نام درختى برده شده است كه اذيّت مىرساند ؛ و من چنين نمىبينم كه در بهشت درختى باشد كه صاحبش را آزار برساند ! رسول خدا صلّى الله عليه و آله و سلّم گفتند : آن درخت كدام است ؟ اعرابى گفت : درخت سدر ، چون خار دارد !\r\nرسول الله گفتند : مگر خدا نمىفرمايد :  فِي سِدْرٍ مَخْضُودٍ  « سدرى كه خارش گرفته شده است » ؟ ! خداوند آن را از هر خارى كه دارد پاك مىكند و بجاى محلّ هر خار يك ميوه اى قرار ميدهد كه از آن ميوه ، ميوه‌هائى روئيده مىشود ، و هر يك از آن ميوه‌ها شكافته مىشود و هفتاد و دو رنگ از طعام پديد مىآيد كه هيچيك از طعامها مشابه ديگرى نيست ! « 1 » »\r\nو  طَلْحٍ  درخت موز است . و گفته شده است كه موز نيست بلكه درختى است كه سايهء خنك و تازه اى دارد . و نَضَدَ يَنْضِدُ نَضْداً فعل متعدّى است ، يعنى متاع را بهم متّصل كرد و بعضى را به بعضى چسبانيد و يا روى هم ريخت . يعنى درخت موزى كه ثمرش از پائين تا بالا روى هم چيده شده است .\r\n\r\n\r\n","description":"","footnote":"\r\n( 1 ) - « الميزان » ج 19 ، ص 145\r\n","page_name":" 191 ","page_number":191},
  {"content":"\r\n\r\n« و در « مجمع البيان » وارد است كه عامّه از أمير المؤمنين عليه السّلام روايت كرده‌اند كه : مردى در نزد آن حضرت  « وَ طَلْحٍ مَنْضُودٍ »  قرائت كرد . حضرت گفتند :\r\nمَا شَأْنُ الطَّلْحِ ؟ إنَّمَا هُوَ « وَ طَلْعٍ » كَقَوْلِهِ :  وَ نَخْلٍ طَلْعُها هَضِيمٌ  . « 1 »\r\n« طَلْح چه معنى دارد ؟ ! « طَلْع » است ؛ مثل گفتار خداوند :  وَ نَخْلٍ طَلْعُها هَضِيمٌ  ، يعنى درخت خرمائى كه غلاف ميوه‌اش شكسته شده و خرماها در درون آن ، رو به رشد كردن آورده است . »\r\nبه حضرت گفته شد : آيا تغيير نميدهيد اين كلمه را ؟ حضرت فرمود :\r\nإِنَّ الْقُرْءَانَ لَا يُهَاجُ الْيَوْمَ وَ لَا يُحَرَّكُ .\r\n« در امروز قرآن ، تحرّك پيدا نمىكند و جابجا نمىشود و دگرگونى پيدا نمىكند . »\r\nو اين روايت را از آن حضرت ، فرزندش حسن عليه السّلام و قَيس بن سَعد روايت كرده‌اند . « 2 » »\r\n    وَ فُرُشٍ مَرْفُوعَةٍ * إِنَّا أَنْشَأْناهُنَّ إِنْشاءً * فَجَعَلْناهُنَّ أَبْكاراً * عُرُباً أَتْراباً .     « 3 »\r\n\r\n\r\n","description":"","footnote":"\r\n( 1 ) - ذيل آيه 148 ، از سورهء 26 : الشّعراء\r\n( 2 ) - « الميزان » ج 19 ، ص 145\r\n( 3 ) - آيات 34 تا 37 ، از سورهء 56 : الواقعة\r\n","page_name":" 192 ","page_number":192},
  {"content":"\r\n\r\n« و فرش‌هاى عالى ! ما آن حوريّه‌ها را البتّه آفريديم ، و آنان را باكره قرار داديم ! و داراى غَنج و ناز ، و عاشق و مايل به شوهران خود نموديم . و همگى همانند هم در سنّ و جوانى و شادابى هستند . »\r\n فُرُشٍ  جمع فِراش است به معناى فرشى كه مىگسترند و بر روى آن مىنشينند ، و ليكن ممكن است در اينجا مراد از  فُرُشٍ مَرْفُوعَةٍ  زنان عاليقدر باشند كه در عقول و جمال و كمالشان رفيع القدر بوده باشند ؛ و شاهد آنكه زن را فِراش ميگويند ، و مناسب اين معنى است كه بلافاصله مىفرمايد :  إِنَّا أَنْشَأْناهُنَّ إِنْشاءً . . .  « ما آن زنان را خود آفريديم و باكره قرار داديم . »\r\nو عُرُب جمع عَروب است ، و عَروب به زنى گويند كه به شوهرش پر مهر و محبّت و پر عاطفه باشد ، و يا داراى ناز و كرشمه باشد . و أتراب جمع تِرْب - با كسر و سكون - به معناى مثل و شبيه است .\r\n   لِأَصْحابِ الْيَمِينِ * ثُلَّةٌ مِنَ الْأَوَّلِينَ * وَ ثُلَّةٌ مِنَ الْآخِرِينَ .    « 1 »\r\n« آنچه گفته شد ، براى اصحاب يمين و اهل سعادت است كه جماعت كثيرى از آنها از پيشينيان بوده‌اند ، و جماعت كثيرى از پسينيان . »\r\nبايد دانست كه آنچه از گفتار خدا :    فِي سِدْرٍ مَخْضُودٍ * وَ طَلْحٍ مَنْضُودٍ * وَ ظِلٍّ مَمْدُودٍ    تا اينجا كه ميرسد :   فَجَعَلْناهُنَّ أَبْكاراً ، عُرُباً أَتْراباً   بيان شده است ، همه متعلّق به خوبان و اصحاب يمين است ؛\r\n\r\n\r\n","description":"","footnote":"\r\n( 1 ) - آيات 38 تا 40 ، از سورهء 56 : الواقعة\r\n","page_name":" 193 ","page_number":193},
  {"content":"\r\n\r\nو آنچه سابقاً بيان شد از گفتار خدا كه مىفرمايد :  فِي جَنَّاتِ النَّعِيمِ  تا گفتارش كه :  إِلَّا قِيلًا سَلاماً سَلاماً ،  همهء آنها متعلّق به سابقون و مقرّبون است . و با دقّت در خصوصيّات آن مزايا ، و خصوصيّات آنچه را كه براى اصحاب يمين بيان فرموده است ، أشرفيّت و أفضليّت سابقين از اصحاب يمين مشهود ميگردد .\r\n\r\nديگر آيات وارده دربارهء نعمت‌هاى بهشت\r\nو بايد دانست كه در سورهء دهر نيز دربارهء پاداش أبرار ، خداوند آياتى را كه حكايت از عظمت و مقام آنان مىكند بيان مىفرمايد ، و ليكن چون تفسير و بيان آنها از همين مطالبى كه ما در اينجا آورديم معلوم مىشود ، از تفسير آنها بخصوصها صرف نظر شد . اين سوره دربارهء أهل بيت رسول الله ( أمير المؤمنين و حضرت فاطمه و حضرت امام حسن و حضرت امام حسين ) نازل شده است ، و فضّهء خادمه را نيز فرا ميگيرد .\r\nو در سورهء قمر ، مقام متّقيان را  مَقْعَدِ صِدْقٍ  در نزد مالك على الإطلاق و حكمران با اقتدار معيّن كرده است :\r\n  إِنَّ الْمُتَّقِينَ فِي جَنَّاتٍ وَ نَهَرٍ * فِي مَقْعَدِ صِدْقٍ عِنْدَ مَلِيكٍ مُقْتَدِرٍ .   « 1 »\r\nو در سورهء بيّنه ، آن پاداش‌ها را كه حتّى شامل رضايت طرفينى است ، بر اساس خشيت و احترام از عِزّ جلال و مقام و موقف حضرت پروردگار معيّن فرموده است :\r\n إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ \r\n\r\n\r\n","description":"","footnote":"\r\n( 1 ) - آيه 54 و 55 ، از سورهء 54 : القمر\r\n","page_name":" 194 ","page_number":194},
  {"content":"\r\n\r\n  الْبَرِيَّةِ * جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ .   « 1 »\r\n« آنان كه ايمان آورده و عمل صالح انجام داده‌اند ، ايشانند فقط بهترين خلائق . پاداش آنان در نزد پروردگارشان بهشت‌هائى است كه از زير درختان آنها نهرهائى در جريان است ، و ايشان در آن بهشت‌ها جاودانه زيست مىكنند . خدا از ايشان راضى است و ايشان از خدا راضى هستند ؛ اين است مزد و ثواب كسى كه از پروردگار خود در خشيت است . »\r\nو در سورهء نبأ وارد است كه :\r\n      إِنَّ لِلْمُتَّقِينَ مَفازاً * حَدائِقَ وَ أَعْناباً * وَ كَواعِبَ أَتْراباً * وَ كَأْساً دِهاقاً * لا يَسْمَعُونَ فِيها لَغْواً وَ لا كِذَّاباً * جَزاءً مِنْ رَبِّكَ عَطاءً حِساباً .       « 2 »\r\n« در قيامت براى پرهيزگاران محلّ فوز و سِعه و آسايش است : باغهائى و درختهاى انگورى است ، و نيز دختران جوان نورس كه تازه پستان در مىآورند ، و همگى مثل و شبيه و قرين يكدگرند ، و نيز كاسه‌هاى مملوّ از شراب بهشتى است . در آنجا أبداً سخن لغو و بيهوده و سخن دروغ نمىشنوند . اينها در مقام پاداش از جانب پروردگار تو اى پيغمبر ، در محاسبه به آنان عطا ميگردد . »\r\n\r\n\r\n","description":"","footnote":"\r\n( 1 ) - آيه 7 و 8 ، از سورهء 98 : البيِّنة\r\n( 2 ) - آيات 31 تا 36 ، از سورهء 78 : النّبأ\r\n","page_name":" 195 ","page_number":195},
  {"content":"\r\n\r\nدَهَقَ يَدْهَقُ دَهْقاً به معناى پر كردن و سرشار و مملوّ نمودن است ، و دِهَاق به معناى سرشار و پر است . و كِذَّاب يكى از مصادر كَذَبَ يَكْذِبُ مىباشد ، يعنى دروغ گفتن .\r\nاز اين آيات استفاده مىشود كه بهشت مقام صدق و امانت و تقوى و برداشتن گلايه از آثار و مظاهر عالم آفرينش كه مخلوق خداست ، و حفظ مقام جلال و عظمت و ابّهت حضرت ذوالجلال است . در آنجا بطلان و لغو و دروغ و گناه نيست ، و فتور و نقصان و عيب راه ندارد . شرابش مست مىكند ولى مست جمال خدا و صفات خدا و افعال خدا ؛ و سر درد نمىآورد ، و عقل را هم نمىبرد . و آن را شراب طَهور گويند كه در سورهء دهر ذكر شده است .\r\nغذاى آن ثقل و سنگينى نمىآورد ، و نكاح آن فتور و سستى ندارد ، همه عشق است و لذّت و سُرور و حُبور . و علّتش اينست كه در آنجا نقصان و عدم و نيستى راه ندارد . در دنيا كه نكاح و يا خوردن طعامهاى لذيذ و يا آشاميدن نوشابه‌هاى لذيذ ، لذّتش و اثرش ضعيف مىشود و از بين ميرود ، به جهت نقصان اين عالم است . و اگر فرض كنيد جهات نقيصه در اينجا نباشد ، هيچگاه بهجت و سرورش تبديل به گرفتگى و بدى احوال نمىشود ، و هر لذّت و كيف و عيشى كه پيدا شود همان جاودان خواهد ماند ؛ بدون ذرّه اى قصور و فتور و كمى و كاستى .\r\n\r\nدر نعمتهاى بهشت نقصان راه ندارد\r\nو به عبارت روشن‌تر ، نقصان و عيب و مرض و مرگ و سستى و كژى و كاستىِ اين عالم ، معلول ثقل مادّه است ، ولى در قيامت مادّه\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nثقل ندارد . حورالعين در پرواز مىآيند ، و به يك طرفة العين بهشتى كه وسعتش به اندازهء آسمانها و زمين است طى مىشود . غذايش ثقل ندارد ، و عرق بدن آنها بوى عطر ميدهد ، و بالاخره تمام جهات نعمت و لذّت متراكماً موجود است ، و آثار و خواصّ مادّه و ثقل و كثافت آن نيست . آنجا بهشت حقيقى حقيقى ، بدون جهات عدميّه و نقصان است ؛ و بنابراين ، لذّت آن پيوسته ، و دگرگونى و خرابى و تشويش در آن راه ندارد .\r\nو در حديث است كه اهل بهشت جملگى جُرْد و مُرْد هستند . جُرْد جمع أجْرَد ، و مُرْد جمع أمْرَد است ، و هر دو به معناى بى مو ، و بدون ريش و محاسن است . يعنى اهل بهشت گرچه پيران فرتوت باشند كه از دنيا رفته‌اند ، با كمر خميده پشت كوژدار و چشمان درهم هشته و گوش سنگين ، ولى در بهشت همگى به صورت جوان نورس كه هنوز بر عارضش خطّ سبزى كشيده نشده است مىباشند .\r\nو نيز در روايت است كه روزى رسول اكرم صلّى الله عليه و آله و سلّم كه در اوصاف بهشت و نعمت‌هاى جاودانى آن بياناتى داشتند ، از روى مزاح و شوخى به يك پيرزن مؤمنه اى كه در خدمتش بود فرمود : ولى افسوس كه عَجَائز يعنى پيرزن‌ها در بهشت وارد نمىشوند .\r\nپيرزن شروع كرد به گريستن . حضرت فرمود : گريه مكن ! همگى به صورت دختران جوان و با طراوت و استقامت وارد مىشوند ؛ خداوند آنان را بدين صورت محشور مىكند ، و سپس داخل بهشت مىفرمايد .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدر تفسير « مجمع البيان » در ذيل آيه :\r\n وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ .  « 1 »\r\n« از براى بهشتيان در بهشت زنهاى پاكيزه شده اى هست ، و آنان در بهشت خلود دارند . »\r\nفرموده است كه : « بعضى گفته‌اند : مراد از ازواج مُطهّره همين زنهاى دنيوى هستند . حسن گفته است :\r\nهُنَّ عَجآئِزُكُمُ الْغُمْصُ الرُّمْصُ الْعُمْشُ ؛ « 2 » طَهُرْنَ مِنْ قَذَراتِ الدُّنْيا .\r\n« آنان همين عجوزه‌هاى شما از زنان مؤمنات در دنيا هستند كه پيوسته چشمانشان قِىآلود و كم سو است ، و هميشه از كنار آنها آب ميريزد ؛ آنها از قاذورات پاك مىشوند ، و پاكيزه‌شدهء در ابدان و در اخلاق و در أعمال وارد بهشت ميگردند . »\r\nهيچگاه حائض نمىشوند ، و نميزايند ، و غائط و بول ندارند ؛ از همهء كثافات و گناهان پاكيزه‌اند . و  لَهُمْ  يعنى بهشتيان  فِيها خالِدُونَ  ، پيوسته در بهشت دائم و جاودانند ، به بقاء خدا كه انقطاعى ندارد و نفاد و نيستى براى آن نيست . چون تماميّت نعمت\r\n\r\n\r\n","description":"","footnote":"\r\n( 1 ) - ذيل آيه 25 ، از سورهء 2 : البقرة\r\n( 2 ) - غُمْص به ضمّ اوّل و سكون ثانى ، جمع غَمصاء است ؛ و آن زنى است كه از گوشهء چشمش قِى مىآيد . رُمْص جمع رَمْصاء است ؛ و رَمْص به معناى قى است كه در مجراى اشك پيدا مىشود . و عُمْش جمع عَمْشاء است ؛ و آن زنى است كه نور چشمش ضعيف شده و در اكثر اوقات آب ريزش دارد .\r\n","page_name":" 198 ","page_number":198},
  {"content":"\r\n\r\nبه خلود و بقاء است ، كما اينكه نقصان آن به زوال و فناء مىباشد . « 1 » »\r\n\r\nنعمت‌هاى بهشت ، جاودانى است\r\nو بر همين اساس است كه در سورهء رعد ، خوردن طعامهاى بهشت را دائمى شمرده است ، و سايهء لطيف درختان آن را نيز پيوسته و مستمرّ دانسته است :\r\n مَثَلُ الْجَنَّةِ الَّتِي وُعِدَ الْمُتَّقُونَ تَجْرِي مِنْ تَحْتِهَا الْأَنْهارُ أُكُلُها دائِمٌ وَ ظِلُّها تِلْكَ عُقْبَى الَّذِينَ اتَّقَوْا وَ عُقْبَى الْكافِرِينَ النَّارُ  . « 2 »\r\n« مثال آن بهشتى كه به پرهيزگاران وعده داده شده است ، چنين است كه از زير درختان انبوه و سر بهم آورده‌اش نهرهائى جريان دارد . خوراكىهاى آن بهشت پيوسته و دائم ، و سايهء آن نيز پيوسته و دائم است . اينست عاقبت كار كسانى كه پرهيزكار شوند ؛ و عاقبت كار كافران آتش است . »\r\nو در « مجمع البيان » اين‌طور تفسير كرده است كه :  « أُكُلُها دائِمٌ  يعنى ميوه‌هايش مانند ميوه‌هاى دنيا منقطع نمىشود ، و سايه‌اش زوال نمىپذيرد و خورشيد آن سايه را از بين نمىبرد . و گفته شده است كه : به موت و آفت مقطوع نمىشود . « 3 » »\r\nو از ابن عبّاس در تفسير آيه :\r\n وَ يُسْقَوْنَ فِيها كَأْساً كانَ مِزاجُها زَنْجَبِيلًا .  « 4 »\r\n\r\n\r\n","description":"","footnote":"\r\n( 1 ) - « مجمع البيان » طبع صيدا ، مجلّد 1 ، ص 65\r\n( 2 ) - آيه 35 ، از سورهء 13 : الرّعد\r\n( 3 ) - « مجمع البيان » مجلّد 3 ، ص 296\r\n( 4 ) - آيه 17 ، از سورهء 76 : الدّهر\r\n","page_name":" 199 ","page_number":199},
  {"content":"\r\n\r\n« و أبرار در آن بهشت ، آشامانيده مىشوند از شرابى كه در آن زنجبيل مخلوط شده است . »\r\nنقل كرده است كه او گفته است : « هر چه را كه خداوند از چيزهاى بهشتى در قرآن ذكر كرده و نام برده است ، مثل و همانند آن در دنيا نيست ، و ليكن به اسمى كه شناخته شود آن را نام برده است ؛ و چون عرب از زنجبيل خوشش مىآيد و آن را چيز طيّب و خوبى مىشمارد ، ازاين‌جهت در قرآن از آن ذكر كرده است و بهشتيانِ ابرار را وعده داده است كه در بهشت از كاسهء شرابى كه ممزوج به زنجبيل شده است ، آنان را مىآشاماند . « 1 » »\r\n\r\nصفات زنان بهشت و حورالعين\r\nدر « جامع الاخبار » از أمير المؤمنين عليه السّلام نقل كرده است كه رسول خدا صلّى الله عليه و آله و سلّم گفته‌اند : در بهشت بازارى است كه در آنجا هيچ خريد و فروشى نيست مگر صورتهائى از مردان و زنان . هر كس ميل و اشتهاى صورتى را داشته باشد ، در آن بازار داخل مىشود . و در آنجا مجتمع حورالعين است كه به صوتى خوش و دلكش چنان ميخوانند كه خلائق چنان صدائى را نشنيده‌اند :\r\nنَحْنُ النَّاعِمَاتُ فَلَا نَبْأَسُ أَبَدًا . وَ نَحْنُ الطَّاعِمَاتُ فَلَا نَجُوعُ أَبَدًا . وَ نَحْنُ الْكَاسِيَاتُ فَلَا نَعْرَى أَبَدًا . وَ نَحْنُ الْخَالِدَاتُ فَلَا نَمُوتُ أَبَدًا . وَ نَحْنُ الرَّاضِيَاتُ فَلَا نَسْخَطُ أَبَدًا . وَ نَحْنُ الْمُقِيمَاتُ فَلَا نَظْعَنُ أَبَدًا . فَطُوبَى لِمَنْ كُنَّا لَهُ وَ كَانَ لَنَا . نَحْنُ\r\n\r\n\r\n","description":"","footnote":"\r\n( 1 ) - « مجمع البيان » مجلّد 5 ، ص 411\r\n","page_name":" 200 ","page_number":200},
  {"content":"\r\n\r\nخَيْرَاتٌ حِسَانٌ ؛ أَزْوَاجُنَا أَقْوَامٌ كِرَامٌ . « 1 »\r\n« ما هميشه خوش و خرّم هستيم و هيچوقت غصّه دار و اندوهگين نمىشويم . و ما پيوسته سير و شاداب هستيم و هيچوقت گرسنه نمىگرديم . و ما هميشه با لباس هستيم و هيچگاه عريان نمىشويم . و ما پيوسته و جاودان زنده هستيم و هيچوقت نمىميريم . و ما هميشه خرسند هستيم و هيچوقت خشمگين نمىشويم . و ما پيوسته اقامت داريم و هيچوقت كوچ نمىكنيم . پس خوشا به حال كسى كه ما براى او هستيم و او براى ماست . ما زنان نيكو سيرت و نيكو صورت هستيم ؛ شوهرهاى ما مردمى بزرگوار و كريم مىباشند . »\r\nدر « مجمع البيان » در ذيل آيه  فِيهِنَّ خَيْراتٌ حِسانٌ  از رسول الله در شب معراج نقل كرده است كه : حوريّه‌ها از خدا اذن گرفته و به پيامبر سلام كردند و مىگفتند : نَحْنُ الْخَالِدَاتُ فَلَا نَمُوتُ ، وَ نَحْنُ النَّاعِمَاتُ فَلَا نَبْأَسُ ؛ أَزْوَاجُ رِجَالٍ كِرَامٍ . « 2 »\r\nو نيز در تفسير اين آيه گفته است كه : گفته شده است : اين زنان همين زنان دنيوى هستند كه بر شوهران در بهشت وارد مىشوند و از حورالعين جليل‌تر و بهتر مىباشند . و گفته شده است كه :\r\nلَسْنَ بِذَرِباتٍ ، وَ لا زَفِراتٍ ، وَ لا نَخِراتٍ ، وَ لا مُتَطَلِّعاتٍ ، وَ لا مُتَسَوِّفاتٍ ، وَ لا مُتَسَلِّطاتٍ ، وَ لا طَمّاحاتٍ ، و لا طَوّافاتٍ فى\r\n\r\n\r\n","description":"","footnote":"\r\n( 1 ) - « جامع الاخبار » فصل 137 ، ص 202 از طبع سنگى\r\n( 2 ) - « مجمع البيان » مجلّد 5 ، ص 211\r\n","page_name":" 201 ","page_number":201},
  {"content":"\r\n\r\nالطُّرُقِ ، وَ لا يَغَرْنَ ، وَ لا يُؤْذينَ .\r\nوَ قالَ عَقَبَةُ بْنُ عَبْدِ الغَفّارِ : نِساءُ أهْلِ الْجَنَّةِ يَأْخُذُ بَعْضُهُنَّ بِأَيْدى بَعْضٍ وَ يَتَغَنَّيْنَ بِأصْواتٍ لَمْ يَسْمَعِ الْخَلائِقُ مِثْلَها :\r\nنَحْنُ الرّاضياتُ فَلا نَسْخَطُ ، وَ نَحْنُ الْمُقيماتُ فَلا نَظْعَنُ ، وَ نَحْنُ خَيْراتٌ حِسانٌ ، حَبيباتٌ لِازْواجٍ كِرامٍ . « 1 »\r\n« آن زنان يا حوريان ، تند گفتار و حادّ اللسان نيستند ، و نفس كشيدن آنها با صدا نيست ، و صدا در بينى نمىاندازند و خُرخُر نمىكنند ، و اهل تفحّص و پىجوئى و سر در آوردن از اسرار مردم نيستند ، و تقاضاى شوهران را پيوسته به تأخير نمىاندازند ، و بر شوهران خود تسلّط ندارند ، و بسوى برتران از خود - و يا بسوى منازل مردم - نظر نمىاندازند ، و در راهها و كوچه‌ها رفت و آمد ندارند ، و بر شوهران در مورد زنهاى ديگرشان حميّت و غيرتى اعمال نمىكنند ، و آزار و اذيّت نميرسانند .\r\nو عقبة بن عبد الغفّار گفته است : زنان اهل بهشت دست در دست يكدگر مىاندازند و با صوت خوشى كه خلائق همانند آن را نشنيده‌اند تغنّى مىكنند كه :\r\nما پيوسته خوش و خرّم هستيم و هيچوقت خشمناك نمىگرديم ، و ما پيوسته مقيم هستيم و كوچ نمىكنيم ، و ما در سيرت و اخلاق نيكو و در شكل و شمائل زيبا هستيم ، و ما محبّان و حبيبان شوهران بزرگ و بزرگوار خود هستيم . »\r\n\r\n\r\n","description":"","footnote":"\r\n( 1 ) « مجمع البيان » مجلّد 5 ، ص 211\r\n","page_name":" 202 ","page_number":202},
  {"content":"\r\n\r\n\r\nبهشت محلّ زندگانى جاويد است\r\nو بالجمله جاودانى بودن لذّتهاى بهشت ، عقلًا و شرعاً جاى شبهه و ترديد نيست . و با فرض آنكه آن عالم محلّ تزاحم و كسر و انكسار و فعل و انفعال مادّه نيست ، و كون و فساد در آنجا نيست ، عالم ، عالم ثابتات است ؛ ديگر معنى ندارد تصادفات و تعارضات مادّى موجب نغص عيش و كسر لذّت گردد ، و موت يا مرضى و يا چيز ديگرى آن لذّت را به هم زند .\r\nآيات قرآن براى مخلّد بودن بهشتيان ، بسيار فراوان ، و همه يك زبان ناطق بر اين معنى هستند :\r\n لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلًا مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ  . « 1 »\r\n« ليكن آنان كه تقواى پروردگار خود را بجاى آوردند ، از براى آنهاست بهشت‌هائى كه در زير درختان آن نهرهائى جارى است ، و در آن بهشت‌ها جاودان و مُخلَّد مىمانند . و اين‌گونه نعمت‌ها ، كرامت و نيكى و طعام و غذائى است كه خداوند براى ميهمانان خود مقدّر كرده است ؛ و آنچه در نزد خداست براى ابرار و نيكان مورد پسند و انتخاب است . »\r\nنُزُل ، همانطور كه در « مجمع البيان » آورده است ، آن چيزى است كه از انواع كرامت و نيكوئيها و غذا و طعام براى ميهمان تهيّه مىكنند .\r\n الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ \r\n\r\n\r\n","description":"","footnote":"\r\n( 1 ) آيه 198 ، از سورهء 3 : ءال عمران\r\n","page_name":" 203 ","page_number":203},
  {"content":"\r\n\r\n   أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ * يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ * خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ .    « 1 »\r\n« كسانى كه ايمان آورده‌اند ، و هجرت كرده‌اند ، و در راه خدا با مالهاى خود و جانهاى خود جهاد كرده‌اند ، درجه و مقام آنان در نزد خداوند از همه برتر و عظيم‌تر است ؛ و ايشانند فقط رستگاران و فائزان . پروردگارشان ايشان را بشارت ميدهد به رحمت و رضوان خود ، و بهشت‌هائى كه در آنها نعيم جاودانى است . در آن بهشت‌ها هميشه و بطور جاودان تا ابد مخلّدند ؛ و حقّاً در نزد خداوند اجر عظيمى است .\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً قَدْ أَحْسَنَ اللَّهُ لَهُ رِزْقاً .  « 2 »\r\n« و هر كس ايمان به خدا آورد و عمل صالح بجا آورد ، خداوند او را در بهشت‌هائى كه در زير آنها نهرهائى جارى است داخل مىكند ، و آنان در آن بهشت‌ها به عنوان ابديّت و هميشگى ، مخلّدند ؛ و خداوند روزى آنان را نيكو قرار ميدهد . »\r\n\r\nمناظرهء هِشام بن حَكم با نَظّام ، دربارهء خلود بهشتيان\r\nدر « رجال كَشّى » در ترجمهء احوال هِشام بن حَكَم قضيّه اى را دربارهء خلود در مناظره اى كه با نَظّام دارد ، نقل مىكند كه بسيار شيرين و جالب است :\r\n\r\n\r\n","description":"","footnote":"\r\n( 1 ) آيات 20 تا 22 ، از سورهء 9 : التّوبة\r\n( 2 ) ذيل آيه 11 ، از سورهء 65 : الطّلاق\r\n","page_name":" 204 ","page_number":204},
  {"content":"\r\n\r\nميگويد : علىّ بن محمّد بن قُتَيبة نيشابورى از ابو زكريّا : يحيى بن أبى بكر روايت كرد كه : نَظّام به هِشام بن حَكم گفت : اهل بهشت در بهشت إلى الأبد نمىمانند ، زيرا در اين صورت بقاء آنها مثل بقاء خداوند خواهد بود ، و محال است كسى مانند بقاء خداوند بقاء داشته باشد .\r\nهشام گفت : اهل بهشت باقى مىمانند به واسطهء علّت مُبْقيه و باقى گذارندهء آنها كه خداست ، و ليكن خداوند خود به خود و بدون علّتِ مُبقيه باقى مىماند ؛ و البتّه اين بقاء غير از آن بقاء است .\r\nنظّام گفت : محال است كه إلى الأبد باقى بمانند .\r\nهشام گفت : در صورت عدم بقاء ، بالاخره عاقبت آنها چه خواهد شد ؟ !\r\nنظّام گفت : آنان را ضعف و سستى فرا ميگيرد .\r\nهشام گفت : آيا به تو اين آيه قرآن رسيده است كه در بهشت آنچه نفوس ، ميل بدان پيدا كند براى آنها مهيّا است ؟ « 1 »\r\nنظّام گفت : آرى !\r\nهشام گفت : اگر بهشتىها ميل به بقاء و دوام ابدى پيدا كنند و از خداوند بخواهند كه آنها را تا ابد زنده بدارد ، چگونه است ؟ !\r\nنظّام گفت : چنين خيالى را خداوند به فكر آنان نمىاندازد ! و\r\n\r\n\r\n","description":"","footnote":"\r\n( 1 ) چون در قرآن كريم داريم :  وَ لَكُمْ فِيها ما تَشْتَهِي أَنْفُسُكُمْ .  ( قسمتى از آيه 31 ، از سورهء 41 : فصّلت ) « براى شما در بهشت هر چيزى است كه بدان ميل داشته باشيد . »\r\n","page_name":" 205 ","page_number":205},
  {"content":"\r\n\r\nچنين الهامى را به آنان نمىكند !\r\nهشام گفت : اگر يك مردى از اهل بهشت نظرش به ميوهء درختى افتاد ، و دستش را دراز كرد كه آن ميوه را بچيند ، و درخت با ميوه‌هايش به نزد آن مرد نزديك و خَم شدند ، « 1 » و در اين حال انصراف پيدا نموده و نظرش را به ميوهء ديگرى انداخت كه از آن بهتر بود ، و دست چپ خود را دراز كرد كه آن را بچيند كه ناگهان همان خُمول و ضعف و سستى او را گرفت درحالىكه دو دستش به دو درخت معلّق بود ، و درخت‌ها نيز خود را بالا كشيده و به محلّ خود برگشتند ، و اين مرد بهشتى به حال شخصى به دار كشيده و مصلوب بر فراز درخت باقى ماند ؛ آيا تو چنين شنيده اى كه در بهشت ، شخص مصلوب و آويزان به چوبهء دار بوده باشد ؟ !\r\nنظّام گفت : اين محال است !\r\nهشام گفت : آنچه تو ميگوئى ، از اين امر محال‌تر است ؛ كه جماعتى خلق شوند ، و مدّتى زندگى كنند ، و در بهشت وارد شوند ، و سپس تو اى مرد جاهل ، در آن بهشت آنها را بميرانى ! « 2 »\r\n\r\nتمامى بهشت‌ها « جنّةُ الخُلد » هستند\r\nو شايد به همين جهت ، به نوع بهشت - هر نوع كه بوده باشد -\r\n\r\n\r\n","description":"","footnote":"\r\n( 1 ) چون در روايات است كه : چيدن ميوه‌هاى بهشتى نياز به بالا رفتن از درخت و نردبان و غيره ندارد ؛ هر كس هر ميوه اى را كه بخواهد فوراً آن درخت بسوى او خم مىشود ، و تا حدّى نزديك مىآيد كه دست برسد و ميوه را بچيند . آيات قرآن هم بر اين دلالت دارد :  قُطُوفُها دانِيَةٌ  .\r\n( 2 ) « رجال كشّى » طبع بمبئى ، ص 177 و 178\r\n","page_name":" 206 ","page_number":206},
  {"content":"\r\n\r\nجَنَّةُ الْخُلْدِ : بهشت دوام و بقاء گويند .\r\n  قُلْ أَ ذلِكَ خَيْرٌ أَمْ جَنَّةُ الْخُلْدِ الَّتِي وُعِدَ الْمُتَّقُونَ كانَتْ لَهُمْ جَزاءً وَ مَصِيراً * لَهُمْ فِيها ما يَشاؤُنَ خالِدِينَ كانَ عَلى رَبِّكَ وَعْداً مَسْؤُلًا .   « 1 »\r\n« بگو اى پيغمبر : آيا اينها بهتر است يا بهشت خُلدى كه به پرهيزكاران و متّقيان وعده داده شده است ؟ ! كه آن بهشت ، پاداش آنها و محلّ صيرورت و جابجا شدن آنهاست . از براى آنانست در آن هر چه را كه بخواهند ، و در آن بهشتِ خلد ، مُخلّد خواهند بود . و اين وعده اى است كه در مقابل درخواست ، بر عهدهء پروردگار تو است ! »\r\nو اضافهء جَنَّت به خُلْد  ( جَنَّةُ الْخُلْدِ )  كه به معناى دوام و تأبيد است ، دلالت دارد بر آنكه بهشت فى حدّ نفسه داراى بقاء و دوام است و فنا ندارد ؛ همچنان كه جملهء بعد كه مىفرمايد :  خالِدِينَ  دلالت دارد بر آنكه اهل بهشت داراى دوام و بقاء هستند و فنا بدانها راه ندارد .\r\n\r\nاسامى بهشت‌هاى نامبرده شده در قرآن\r\nبايد دانست : بهشت‌هائى كه در قرآن از آنها نام برده شده است چهار است :\r\nجَنّت عَدْن و جنّت فِرْدَوس و جنّت نَعيم و جنّت مأوَى ؛ همچنان كه در روايت وارد است : قَالَ أَبُو جَعْفَرٍ عَلَيْهِ السَّلَامُ : أَمَّا الْجِنَانُ الْمَذْكُورَةُ فِى الْكِتَابِ فَإنَّهُنَّ جَنَّةُ عَدْنٍ ، وَ جَنَّةُ الْفِرْدَوْسِ ،\r\n\r\n\r\n","description":"","footnote":"\r\n( 1 ) آيه 15 و 16 ، از سورهء 25 : الفرقان\r\n","page_name":" 207 ","page_number":207},
  {"content":"\r\n\r\nوَ جَنَّةُ نَعِيمٍ ، وَ جَنَّةُ الْمَأْوَى .\r\nوَ إنَّ لِلَّهِ تَعَالَى جِنَاناً مَحْفُوفَةً بِهَذِهِ الْجِنَانِ . « 1 »\r\n« . . . و غير از اين چهار بهشت ، خداوند تعالى بهشت‌هائى دارد كه اين چهار بهشت آنها را احاطه كرده و در برگرفته است . »\r\nامّا جنّة النّعيم در بسيارى از آيات قرآن نام برده شده است ؛ مانند :\r\n   وَ السَّابِقُونَ السَّابِقُونَ * أُولئِكَ الْمُقَرَّبُونَ * فِي جَنَّاتِ النَّعِيمِ .    « 2 »\r\n« پيشىگيرندگان در أعمال صالحه ، پيشىگيرندگان در غفران و رحمت خداوند هستند . و ايشانند مقرّبان خدا كه در بهشت‌هاى نعيم هستند . »\r\nو مانند :\r\n  أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ * كَلَّا .   « 3 »\r\n« آيا هر فرد از ايشان چنين طمعى دارد كه در بهشت نعيم داخل شود ؟ نه ، چنين نيست . »\r\nو امّا جنّت عَدن نيز در بسيارى از آيات قرآن نام آن برده شده است ؛ مانند :\r\n وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ .  « 4 »\r\n\r\n\r\n","description":"","footnote":"\r\n( 1 ) « علم اليقين » فيض كاشانى ، طبع سنگى وزيرى ، ص 224\r\n( 2 ) آيات 10 تا 12 ، از سورهء 56 : الواقعة\r\n( 3 ) آيه 38 و صدر آيه 39 ، از سورهء 70 : المعارج\r\n( 4 ) ذيل آيه 12 ، از سورهء 61 : الصّفّ\r\n","page_name":" 208 ","page_number":208},
  {"content":"\r\n\r\n« و ( خداوند شما را داخل مىكند ) در مسكن‌هاى پاك و پاكيزه اى كه در بهشت‌هاى عدن است ؛ و اينست فوز عظيم ! »\r\nو امّا جنّت فردوس در دو جاى قرآن نام آن برده شده است ؛ اوّل : در سورهء كهف :\r\n  إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا * خالِدِينَ فِيها لا يَبْغُونَ عَنْها حِوَلًا .   « 1 »\r\n« حقّاً آن كسانى كه ايمان آورده‌اند و أعمال صالحه بجاى مىآورند ، براى آنان بهشت‌هاى فردوس مهيّا و به عنوان پذيرائى و كرامتِ آنان خواهد بود ؛ در آن بهشت‌ها بطور جاودان مىمانند و هيچگونه تغيير و جابجائى از آن را طلب نمىكنند . »\r\nدوّم : در سورهء مؤمنون :\r\n  أُولئِكَ هُمُ الْوارِثُونَ * الَّذِينَ يَرِثُونَ الْفِرْدَوْسَ هُمْ فِيها خالِدُونَ .   « 2 »\r\n« ( مؤمنان كه چنين و چنانند ) ايشانند فقط وارثان ؛ آنان كه فردوس را به ارث برند . و ايشان در آن بهشت فردوس بطور جاودان زيست مىنمايند . »\r\nو جنّت مأوى نيز در دو مورد از قرآن آمده است ؛ اوّل : در سورهء سجده :\r\n أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى \r\n\r\n\r\n","description":"","footnote":"\r\n( 1 ) آيه 107 و 108 ، از سورهء 18 : الكهف\r\n( 2 ) آيه 10 و 11 ، از سورهء 23 : المؤمنون\r\n","page_name":" 209 ","page_number":209},
  {"content":"\r\n\r\n نُزُلًا بِما كانُوا يَعْمَلُونَ .  « 1 »\r\n« امّا آن كسانى كه ايمان آورده‌اند و اعمال صالحه انجام ميدهند ، پس براى آنان بهشت‌هاى مأوى به عنوان پذيرائى و پاداش كارهائى كه در دنيا بجاى مىآورده‌اند مهيّا و آماده مىباشد . »\r\nو دوّم : در سورهء نجم :\r\n  عِنْدَ سِدْرَةِ الْمُنْتَهى * عِنْدَها جَنَّةُ الْمَأْوى .   « 2 »\r\n« در نزد سِدرة المُنتهى ، كه آخرين درخت است . و در نزد آن سدرة و درخت ، بهشت مأوى است . »\r\nبارى ، جَنّة الخُلد ، بهشتى غير از اين بهشت‌ها نيست كه قَسيم آنها باشد ، بلكه مَقسم آنهاست . و همانطور كه اشاره شد اضافهء جنّت به خُلد براى تحقّق معناى جاودانى بهشت است .\r\nو ليكن جَنّة النّعيم بهشت ولايت است ؛ و هر جا كه در قرآن نامى از نعمت برده شده است ، مراد ولايت است . و ما اين حقيقت را در مجلس 58 ، از مجلّد هشتم به اثبات رسانيده‌ايم .\r\n\r\nبهشت لقاء ، و جنّت ذات\r\nولى چون ميدانيم كه حضرت حقّ وعدهء ديدار داده است ، و متجاوز از بيست جا در قرآن كريم لقاء و زيارت خود را وعده ميدهد ، پس جَنَّت لِقاء يكى از بهشت‌هاست ؛ آن هم چه بهشتى !\r\n  وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ .   « 3 »\r\n\r\n\r\n","description":"","footnote":"\r\n( 1 ) آيه 19 ، از سورهء 32 : السّجدة\r\n( 2 ) آيه 14 و 15 ، از سورهء 53 : النّجم\r\n( 3 ) آيه 22 و 23 ، از سورهء 75 : القيامة\r\n","page_name":" 210 ","page_number":210},
  {"content":"\r\n\r\n« چهره‌هائى در آن روز ، با طراوت و خرّم‌اند ؛ و بسوى پروردگارشان نظر مىكنند . »\r\n فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً .  « 1 »\r\n« پس هر كس كه اميد ديدار پروردگارش را داشته باشد بايد عمل نيكو انجام دهد و در پرستش پروردگار خود هيچكس را شريك قرار ندهد . »\r\nو ميتوان اين نام جَنّت لقآء را از نسبت اين جنّت به خود خدا استفاده نمود ، آنجا كه فرمايد :\r\n    يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي     « 2 » .\r\n« اى نفسى كه به مقام سكينه و اطمينان و آرامش رسيده اى ! بسوى پروردگارت بازگشت كن درحالىكه هم تو از پروردگارت راضى و خشنود هستى و هم او از تو راضى و خشنود است ! پس داخل شو در ميان بندگان من ، و داخل شو در بهشت من ! »\r\nدر اينجا ملاحظه مىشود كه جَنَّتِى فرموده است ، و اين بهشت را براى خصوص چنين بندگانى ، نسبت به خود داده است .\r\nو يا بعضى از بهشت‌ها را به عنوان جَنّت تعبير نكرده ، بلكه به عنوان دار يعنى خانه ذكر كرده است ؛ مانند جَنّة السّلام :\r\n\r\n\r\n","description":"","footnote":"\r\n( 1 ) قسمتى از آيه 110 ، از سورهء 18 : الكهف\r\n( 2 ) آيات 27 تا 30 ، از سورهء 89 : الفجر\r\n","page_name":" 211 ","page_number":211},
  {"content":"\r\n\r\n لَهُمْ دارُ السَّلامِ عِنْدَ رَبِّهِمْ .  « 1 »\r\nو در تفسير آمده است كه گفته شده است : سَلام ، خودِ خداست ؛ و خانهء او بهشت اوست . « 2 »\r\nو از جمله مقامات سالك بسوى خدا ، مقام فَناء فى الله است من جميع الجهات ، و بنابراين حتماً جَنّةُ الذّات يكى از بهشت‌هائى است كه حضرت حقّ به مؤمن وعده داده است .\r\n به زيورها بيارايند وقتى خوبرويان را * تو سيمين تن چنان خوبى كه زيورها بيارائى « 3 » \r\n\r\nدرهاى هشتگانهء بهشت ، تعيين كنندهء عدد خود بهشت‌ها نيست\r\nبعضى چنين مىپندارند كه چون درهاى بهشت طبق روايات وارده ، هشت دَر است ، فلهذا بايد خود بهشت‌ها نيز هشت عدد باشد ، زيرا وصول به هر بهشت مستلزم ورود از در مختصّ به آن است ، چون از غير در نمىتوان و نبايد وارد شد ؛ و كريمهء شريفهء :\r\n وَ أْتُوا الْبُيُوتَ مِنْ أَبْوابِها وَ اتَّقُوا اللَّهَ لَعَلَّكُمْ تُفْلِحُونَ .  « 4 »\r\n« و به خانه‌ها از درهايش وارد شويد ! و تقواى خدا را در پيش گيريد ! اميد آنكه شما رستگار شويد ! »\r\nبر اين مطلب دلالت دارد .\r\nو ليكن اين استدلال تمام نيست ، زيرا أوّلًا ممكن است يك خانه\r\n\r\n\r\n","description":"","footnote":"\r\n( 1 ) صدر آيه 127 ، از سورهء 6 : الانعام\r\n( 2 ) « مجمع البيان » مجلّد 2 ، ص 364\r\n( 3 ) از سعدى شيرازى ؛ « كلّيّات » طبع فروغى ، غزليّات ، ص 278\r\n( 4 ) ذيل آيه 189 ، از سورهء 2 : البقرة\r\n","page_name":" 212 ","page_number":212},
  {"content":"\r\n\r\nو يا يك بهشت ، دو در و يا بيشتر داشته باشد . يعنى خانه و بهشت واحد است و وصول به آن مقصد از دو راه و دو طريق باشد .\r\nو ثانياً ممكنست اين درهاى هشتگانهء بهشت ، همه درِ يك بهشت باشند ، و خداوند از درِ بهشت‌هاى ديگر ، به لسان معصومين ذكرى به ميان نياورده باشد . همچنان كه از بعضى از روايات استفاده مىشود كه بهشت بيش از هفتاد در دارد .\r\n\r\nمقامات و درجات مختلف بهشت\r\nدر « مناقب » ابن شهرآشوب از أمير المؤمنين عليه السّلام روايت كرده است كه :\r\nإنَّ لِلْجَنَّةِ إحْدَى وَ سَبْعِينَ بَابًا ، يَدْخُلُ مِنْ سَبْعِينَ مِنْهَا شِيعَتِى وَ أَهْلُ بَيْتِى ، وَ مِنْ بَابٍ وَاحِدٍ سَائِرُ النَّاسِ . « 1 »\r\n« بهشت هفتاد و يك در دارد ، از هفتاد در آن شيعيان من و اهل بيت من وارد مىشوند ، و از يك در آن سائر افراد مردم . »\r\nهمچنان كه در « كافى » از علىّ بن إبراهيم از پدرش از ابن أبى عُمير از منصور بن يونس از إسحاق بن عمّار ، از حضرت صادق عليه السّلام روايت كرده است كه :\r\nإنَّ لِلْجَنَّةِ بَابًا يُقَالُ لَهُ الْمَعْرُوفُ ، لَا يَدْخُلُهُ إلَّا أَهْلُ الْمَعْرُوفِ . وَ أَهْلُ الْمَعْرُوفِ فِى الدُّنْيَا هُمْ أَهْلُ الْمَعْرُوفِ فِى الآخِرَةِ . « 2 »\r\n« براى بهشت درى است كه به آن مَعْروف گويند ، و در آن در داخل نمىشوند مگر اهل معروف و كارهاى خير و پسنديده و\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 139\r\n( 2 ) « كافى » ج 4 ، ص 30\r\n","page_name":" 213 ","page_number":213},
  {"content":"\r\n\r\nنيكوكاران . و اهل معروف در دنيا همان اهل معروف در آخرت هستند . »\r\nو در « أمالى » صدوق از وَهَب بن وهب قُرَشى ، از حضرت صادق ، از پدرش ، از جدّش عليهم السّلام روايت كرده است كه رسول خدا صلّى الله عليه و آله و سلّم فرمودند :\r\nلِلْجَنَّةِ بَابٌ يُقَالُ لَهُ بَابُ الْمُجَاهِدِينَ ، يَمْضُونَ إلَيْهِ فَإذَا هُوَ مَفْتُوحٌ ، وَ هُمْ مُتَقَلِّدُونَ سُيُوفَهُمْ ، وَ الْجَمْعُ فِى الْمَوْقِفِ . الْمَلَآئِكَةُ تُرَحِّبُ بِهِمْ .\r\nفَمَنْ تَرَكَ الْجِهَادَ ، أَلْبَسَهُ اللهُ ذُلًّا فِى نَفْسِهِ ، وَ فَقْراً فِى مَعِيشَتِهِ ، وَ مَحْقًا فِى دِينِهِ . إنَّ اللهَ تَبَارَكَ وَ تَعَالَى أَعَزَّ أُمَّتِى بِسَنَابِكِ خَيْلِهَا وَ مَرَاكِزِ رِمَاحِهَا . « 1 »\r\n« بهشت درى دارد كه به آن درِ مجاهدان گويند ، كه مردم مجاهدِ در راه خدا بسوى آن در روانه مىشوند و آن در باز است ، درحالىكه مجاهدان همگى شمشيرهاى خود را به نيام بسته‌اند ، و هنوز خلائق در موقف حساب هستند . فرشتگان به آنها تهنيت و خير مَقدم ميگويند .\r\nكسى كه جهاد را ترك كند ، خداوند در نفس او لباس ذلّت را مىپوشاند ، و در معيشت او فقر و فاقه را مىآورد ، و در دين او نابودى و هلاكت را پديد مىكند . خداوند تبارك و تعالى امّت مرا به سُم‌هاى اسبانشان ، و محلّ كوبيدن و فرو كردن نيزه‌هايشان عزّت بخشيده است . »\r\n\r\n\r\n","description":"","footnote":"\r\n( 1 ) « أمالى » صدوق ، مجلس 85 ، طبع سنگى ، ص 344\r\n","page_name":" 214 ","page_number":214},
  {"content":"\r\n\r\nالبتّه بهشت داراى درجات و مقاماتى است كه بعضى از بعضى برتر و بالاتر است . و همينطور خود بهشت‌هاى هشتگانه متفاوت هستند . درهاى ورود به آنها نيز مختلف است . فلذا ميتوان براى بهشت درجات و ابواب بسيارى دانست .\r\nحضرت أمير المؤمنين عليه السّلام مىفرمايد :\r\nدَرَجَاتٌ مُتَفَاضِلَاتٌ ، وَ مَنَازِلُ مُتَفَاوِتَاتٌ . لَا يَنْقَطِعُ نَعِيمُهَا ، وَ لَا يَظْعَنُ مُقِيمُهَا ، وَ لَا يَهْرَمُ خَالِدُهَا ، وَ لَا يَبْأَسُ سَاكِنُهَا . « 1 »\r\n« بهشت داراى درجات مختلف و متفاوتى است كه برخى بر برخى فضيلت دارد ، و داراى منزل‌هاى متفاوتى است . نعيمش أبداً منقطع نمىشود ، و ساكن در آن هيچگاه كوچ نمىكند ، و شخص مخلّد در آن پير نمىشود ، و ساكن در آن نيازمند و محتاج نمىگردد . »\r\nو در آيات شريفهء قرآن داريم كه پيامبران هر يك با ديگرى در فضيلت مختلف‌اند .\r\n تِلْكَ الرُّسُلُ فَضَّلْنا بَعْضَهُمْ عَلى بَعْضٍ .  « 2 »\r\n« ( اى پيغمبر ) ما اين پيامبران را ، بعضى را بر بعضى فضيلت و برترى بخشيده‌ايم ! »\r\n وَ لَقَدْ فَضَّلْنا بَعْضَ النَّبِيِّينَ عَلى بَعْضٍ .  « 3 »\r\n« و به تحقيق كه ما بعضى از پيغمبران را بر بعضى ديگر تفضيل و\r\n\r\n\r\n","description":"","footnote":"\r\n( 1 ) « نهج البلاغة » خطبهء 83 از طبع عبده مصر ، ص 149\r\n( 2 ) صدر آيه 253 ، از سورهء 2 : البقرة\r\n( 3 ) قسمتى از آيه 55 ، از سورهء 17 : الإسراء\r\n","page_name":" 215 ","page_number":215},
  {"content":"\r\n\r\nرجحان داده‌ايم . »\r\n وَ ما مِنَّا إِلَّا لَهُ مَقامٌ مَعْلُومٌ .  « 1 »\r\n« و هيچيك از ما نيست مگر آنكه براى او مقام و درجهء معلومى است . »\r\n\r\nمراتب مختلف پيامبران و اولياى خدا در بهشت\r\nو بر همين اساس هر يك از پيامبران و امامان و اولياى خدا ، با همهء تقرّب و خلوص ، و با وجود مقام توحيد و عرفان إلهى ، هر يك داراى منزلتى خاصّ و محلّ و مقامى مختصّ به خود اوست . و چقدر اين گفتار حكماء شيرين و دلپسند است كه گفته‌اند : الطُّرُقُ إلَى اللهِ بِعَدَدَ أنْفاسِ الْخَلائِقِ . « راههاى به سوى خداوند ، به تعداد نفوس مخلوقات است . »\r\nيعنى هر كس از راه نفسانى مختصّ به خود ميرود بسوى خداوند ، و بنابراين منازل بهشت نيز مختلف و متفاوت مىشود ، و هر كس داراى منزلگهى مختصّ به خود خواهد بود . و بر همين اصل در روايت داريم كه رسول الله صلّى الله عليه و آله و سلّم فرموده‌اند : ما در بهشت عَدْن هستيم ، و آن در وسط بهشت‌هاست ، و سائر انبياء در بهشت‌هاى اطراف ما هستند .\r\nدر « عيون » با اسناد تَميمى از حضرت رضا ، از پدرانش عليهم السّلام آورده است كه رسول خدا صلّى الله عليه و آله و سلّم گفته‌اند : وَسَطُ الْجَنَّةِ لِى وَ لِاهْلِ بَيْتِى . « 2 » « وسط بهشت براى من و\r\n\r\n\r\n","description":"","footnote":"\r\n( 1 ) آيه 164 ، از سورهء 37 : الصّافّات\r\n( 2 ) « عيون أخبار الرّضا » ص 257\r\n","page_name":" 216 ","page_number":216},
  {"content":"\r\n\r\nبراى أهل بيت من است . »\r\nدر « تفسير علىّ بن إبراهيم » در ذيل آيه كريمهء :\r\n إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا .  « 1 »\r\nآورده است كه : اين آيه دربارهء أبو ذرّ و مقداد و سلمان فارسى و عمّار بن ياسر نازل شده است ؛ جَعَلَ اللهُ لَهُمْ جَنَّاتِ الْفِرْدَوْسِ نُزُلًا مَأْوًى وَ مَنْزِلًا . « 2 »\r\nو در « خصال » صدوق ، با سند خود از ابن عبّاس آورده است كه قَالَ :\r\nخَطَّ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ أَرْبَعَ خِطَطٍ فِى الارْضِ وَ قَالَ : أ تَدْرُونَ مَا هَذَا ؟ قُلْنَا : اللهُ وَ رَسُولُهُ أَعْلَمُ ! فَقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : أَفْضَلُ نِسَاءِ الْجَنَّةِ أَرْبَعٌ ؛ خَدِيجَةُ بِنْتُ خُوَيْلِدٍ ، وَ فَاطِمَةُ بِنْتُ مُحَمَّدٍ صَلَّى اللهُ عَلَيْهِ وَ ءَالِهِ وَ سَلَّمَ ، وَ مَرْيَمُ بِنْتُ عِمْرَانَ ، وَ ءَاسِيَةُ بِنْتُ مُزَاحِمٍ : امْرَأَةُ فِرْعَوْنَ « 3 » .\r\n« رسول الله صلّى الله عليه و آله و سلّم در روى زمين چهار خط كشيدند و گفتند : آيا ميدانيد اين خطها چيست ؟ ! ما گفتيم : خدا و رسول خدا بهتر ميدانند ! رسول الله فرمود : با فضيلت‌ترين زنان بهشت چهار نفرند ؛ خديجه دختر خُوَيلِد ، و فاطمه دختر محمّد ، و\r\n\r\n\r\n","description":"","footnote":"\r\n( 1 ) آيه 107 ، از سورهء 18 : الكهف\r\n( 2 ) « تفسير قمّى » طبع سنگى ، ص 407\r\n( 3 ) « خصال » طبع سنگى ، باب الاربعة ، ج 1 ، ص 96\r\n","page_name":" 217 ","page_number":217},
  {"content":"\r\n\r\nمريم دختر عمران ، و آسيه دختر مزاحم : زوجهء فرعون . »\r\nو در « مجالس » مفيد از ابن قولوَيه از پدرش از سعد از ابن عيسى از سعيد بن جَناح از عبد الله بن محمّد از جابر بن يزيد ، از حضرت امام محمّد باقر عليه السّلام ، از پدرانش عليهم السّلام ، از رسول خدا صلّى الله عليه و آله و سلّم آورده است كه :\r\nالْجَنَّةُ مُحَرَّمَةٌ عَلَى الانْبِيَاءِ حَتَّى أَدْخُلَهَا ، وَ مُحَرَّمَةٌ عَلَى الامَمِ كُلِّهَا حَتَّى يَدْخُلَهَا شِيعَتُنَا أَهْلَ الْبَيْتِ . « 1 »\r\n« بهشت ممنوع است بر پيامبران كه در آن وارد شوند مگر زمانى كه من وارد شوم ، و ممنوع است بر تمام امّت‌ها مگر زمانى كه شيعيان ما اهل بيت وارد شوند . »\r\nو در « خصال » صدوق با سند خود از حضرت صادق عليه السّلام آورده است كه :\r\nقَالَ النَّبِىُّ صَلَّى اللهُ عَلَيْهِ وَ ءَالِهِ وَ سَلَّمَ : إنَّ اللهَ تَبَارَكَ وَ تَعَالَى خَلَقَ فِى الْجَنَّةِ عَمُودًا مِنْ يَاقُوتَةٍ حَمْرَاءَ ، عَلَيْهِ سَبْعُونَ أَلْفَ قَصْرٍ ، فِى كُلِّ قَصْرٍ سَبْعُونَ أَلْفَ غُرْفَةٍ ؛ خَلَقَهَا اللهُ عَزَّ وَ جَلَّ لِلْمُتَحَآبِّينَ وَ الْمُتَزَاوِرِينَ فِى اللهِ . « 2 »\r\n« رسول الله صلّى الله عليه و آله و سلّم فرموده‌اند : خداوند تبارك و تعالى در بهشت ستونى را از ياقوت سرخ آفريده است كه بر روى آن\r\n\r\n\r\n","description":"","footnote":"\r\n( 1 ) « أمالى » مفيد ، مجلس هشتم ، ص 45\r\n( 2 ) « خصال » طبع سنگى ، باب ما فوق ألْف ، ج 2 ، ص 171 ؛ و در « بحار الانوار » طبع حروفى ، ج 8 ، ص 132\r\n","page_name":" 218 ","page_number":218},
  {"content":"\r\n\r\nهفتاد هزار قصر بنا شده است ، و در هر قصرى هفتاد هزار غرفه و اطاق فوقانى است ؛ اين را خداوند براى كسانى آفريده است كه دربارهء خدا و بر اساس محبّت خدا ، به يكديگر محبّت كنند و يكديگر را زيارت و ملاقات نمايند . »\r\n\r\nراههاى مختلف به سوى بهشت\r\nو چون دانستيم كه هر يك از صفات حَسَنه و أفعال پسنديده ، راهى است بسوى بهشت ، ميدانيم كه راههاى بسوى بهشت بى شمار ؛ و بالقرينة چون صفات سيّئه و افعال ناپسنديده راهى بسوى دوزخ است ، بنابراين نيز راههاى بسوى جهنّم بسيار خواهد بود . و بنابراين مجموع هشت در بهشت ، عناوين كلّى و جامعى است كه بهشت را متشكّل مىكند ، و نيز هفتاد و يك در ، عبارت از جامعِ طرقى است كه مردم را بسوى بهشت روانه مىسازد ، و گرنه افراد و آحاد راهها بسيار و از اندازه بيرون است .\r\n\r\nهر عمل خيرى ، درى است بسوى بهشت\r\nدر « أمالى » شيخ از جماعت خود از أبو المُفضَّل از جعفر بن محمّد بن جعفر از أيّوب بن محمّد از سعيد بن مَسْلَمة ، از حضرت جعفر بن محمّد ، از پدرانش ، از حضرت أمير المؤمنين عليهم السّلام آورده است كه :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّ السَّخَاءَ شَجَرَةٌ مِنْ أَشْجَارِ الْجَنَّةِ ، لَهَا أَغْصَانٌ مُتَدَلِّيَةٌ فِى الدُّنْيَا ؛ فَمَنْ كَانَ سَخِيّاً تَعَلَّقَ بِغُصْنٍ مِنْ أَغْصَانِهَا ، فَسَاقَهُ ذَلِكَ الْغُصْنُ إلَى الْجَنَّةِ .\r\nوَ الْبُخْلُ شَجَرَةٌ مِنْ أَشْجَارِ النَّارِ ، لَهَا أَغْصَانٌ مُتَدَلِّيَةٌ فِى الدُّنْيَا ؛ فَمَنْ كَانَ بَخِيلًا تَعَلَّقَ بِغُصْنٍ مِنْ أَغْصَانِهَا ، فَسَاقَهُ ذَلِكَ\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nالْغُصْنُ إلَى النَّار . « 1 »\r\n« رسول الله صلّى الله عليه و آله و سلّم گفتند : سخاوت درختى است از درختان بهشت كه شاخه‌هائى دارد كه همه در دنيا آويزان شده‌اند ؛ و بنابراين هر كس با سخاوت باشد ، خود را به شاخه اى از شاخه‌هايش آويزان كرده است ، و آن شاخه او را بسوى بهشت مىكشد .\r\nو بخل درختى است از درخت‌هاى آتش كه شاخه‌هائى دارد كه همه در دنيا آويزان شده‌اند ؛ و هر كس بخيل باشد خود را به شاخه اى از شاخه‌هايش آويزان كرده است ، و آن شاخه او را بسوى آتش خواهد كشيد . »\r\nدر « أمالى » صدوق از ماجيلَوَيه از عمويش از بَرقى از پدرش از محمّد بن سِنان از مُفضَّل بن عُمر ، از حضرت صادق عليه السّلام آورده است كه فرموده‌اند - و حديث را ذكر مىكند تا ميرسد به اينكه مىفرمايد :\r\nوَ عَلَيْكُمْ بِتِلَاوَةِ الْقُرْءَانِ ! فَإنَّ دَرَجَاتِ الْجَنَّةِ عَلَى عَدَدِ ءَايَاتِ الْقُرْءَانِ ؛ فَإذَا كَانَ يَوْمُ الْقِيَامَةِ ، يُقَالُ لِقَارِىِ الْقُرْءَانِ : اقْرَأْ وَ ارْقَ ! فَكُلَّمَا قَرَأَ ءَايَةً رَقَى دَرَجَة - الحديث . « 2 »\r\n« بر شما باد به تلاوت قرآن ! چون درجات و مراتب بهشت بر مقدار تعداد آيات قرآن است ؛ و چون روز قيامت شود به قارى و خوانندهء قرآن ميگويند : بخوان و بالا برو ! و هر آيه اى را كه بخواند\r\n\r\n\r\n","description":"","footnote":"\r\n( 1 ) « أمالى » طوسى ، جزء 17 ، طبع سنگى ، ص 302\r\n( 2 ) « أمالى » صدوق ، مجلس 57 ، طبع سنگى ، ص 216\r\n","page_name":" 220 ","page_number":220},
  {"content":"\r\n\r\nيك درجه بالا ميرود . »\r\nو نيز در « أمالى » صدوق از پدرش از سعد از سَلَمة بن خَطّاب از محمّد بن لَيث از جابر بن إسماعيل ، از حضرت صادق عليه السّلام از پدرش عليه السّلام روايت كرده است كه : مردى از حضرت أمير المؤمنين عليه السّلام دربارهء قيام شب و نماز خواندن با سوره‌هاى قرآن سؤال كرد . حضرت پس از آنكه بياناتى داشتند ، چنين گفتند كه :\r\nوَ مَنْ صَلَّى لَيْلَةً تَامَّةً تَالِياً لِكِتَابِ اللهِ ، رَاكِعاً وَ سَاجِداً وَ ذَاكِرًا ، أُعْطِىَ مِنَ الثَّوَابِ مَا أَدْنَاهُ يَخْرُجُ مِنَ الذُّنُوبِ كَمَا وَلَدَتْهُ أُمُّهُ ، وَ يُكْتَبُ لَهُ عَدَدَ مَا خَلَقَ اللهُ مِنَ الْحَسَنَاتِ وَ مِثْلُهَا دَرَجَاتٌ ، وَ يَثْبُتُ النُّورُ فِى قَبْرِهِ ، وَ يُنْزَعُ الإثْمُ وَ الْحَسَدُ مِنْ قَلْبِهِ ، وَ يُجَارُ مِنْ عَذَابِ الْقَبْرِ ، وَ يُعْطَى بَرَآءَةً مِنَ النَّارِ ، وَ يُبْعَثُ مِنَ الآمِنِينَ .\r\nوَ يَقُولُ الرَّبُّ تَبَارَكَ وَ تَعَالَى لِمَلَآئِكَتِهِ : مَلَآئِكَتِى ! انْظُرُوا إلَى عَبْدِى ، أَحْيَى لَيْلَةً ابْتِغَاءَ مَرْضَاتِى ! أَسْكِنُوهُ الْفِرْدَوْسَ ، وَ لَهُ فِيهَا مِائَةُ أَلْفِ مَدِينَةٍ ، فِى كُلِّ مَدِينَةٍ جَمِيعُ مَا تَشْتَهِى الانْفُسُ وَ تَلَذُّ الاعْيُنُ وَ مَا لَا يَخْطُرُ عَلَى بَالٍ ؛ سِوَى مَا أَعْدَدْتُ لَهُ مِنَ الْكَرَامَةِ وَ الْمَزِيدِ وَ الْقُرْبَةِ . « 1 »\r\n« و كسى كه يك شب تمام را نماز بخواند درحالىكه به تلاوت كتاب خدا و ركوع و سجود و ذكر اشتغال ورزد ، آن‌قدر اجر و ثواب به او عنايت مىشود كه كمترين درجهء آن ، آنست كه از گناهان خود مانند\r\n\r\n\r\n","description":"","footnote":"\r\n( 1 ) همان مصدر ، مجلس 48 ، ص 176\r\n","page_name":" 221 ","page_number":221},
  {"content":"\r\n\r\nروزى كه از مادر متولّد شده است بيرون مىآيد ، و براى او به اندازهء تعداد جميع مخلوقات ، حسنه ، و به همين مقدار درجه نوشته ميگردد ، و نور در قبر او ثابت مىماند ، و گناه و حَسَد از دل او بيرون ميرود ، و از عذاب قبر محفوظ و در أمان مىماند ، و نامهء برائت و بيزارى از آتش جهنّم به او داده مىشود ، و از جملهء ايمنان محشور ميگردد .\r\nو خداوند تبارك و تعالى به فرشتگان خود ميگويد : اى ملائكهء من ! نظر كنيد به بندهء من ! يك شب را به إحياء و شب‌زنده‌دارى ، براى طلب رضا و خشنودى من به پا خاسته است ؛ او را در بهشت فردوس مسكن دهيد ! و از براى او در آن فردوس ، صد هزار شهر است كه در هر شهرى جميع آنچه نفوس بدان اشتها داشته باشد و چشمها از آن لذّت برد ، و آن چيزهائى كه به خاطرهء كسى خطور نكرده است ، موجود است ؛ غير از آن چيزهائى كه من براى او بخصوصه از كرامت و مزيد و قربت خود مهيّا و تهيّه نموده‌ام . »\r\nو همچنين در « أمالى » از علىّ بن حسين بن شاذَوَيه مؤدِّب از محمّد بن عبد الله بن جعفر بن ( حسين بن ) جامع از پدرش از يعقوب ابن يزيد از محمّد بن أبى عُمير از أبان بن عثمان از أبان بن تَغلب ، از حضرت أبو جعفر محمّد بن علىٍّ الباقر ، از پدرش علىّ بن الحسين ، از پدرش حسين بن على سيّد الشّهداء ، از پدرش علىّ بن أبى طالب سيّد الاوصياء روايت كرده است كه رسول خدا صلّى الله عليه و آله و سلّم فرموده‌اند :\r\nمَنْ صَلَّى عَلَىَّ وَ لَمْ يُصَلِّ عَلَى ءَالِى ، لَمْ يَجِدْ رِيحَ الْجَنَّةِ ؛ فَإن\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nرِيحَهَا لَتُوجَدُ مِنْ مَسِيرَةِ خَمْسِمِائَةِ عَامٍ . « 1 »\r\n« هر كس بر من صلوات بفرستد و بر آل من صلوات نفرستد ، بوى بهشت را نمىيابد ؛ و همانا بوى بهشت از فاصلهء مسير پانصد سال راه به مشام ميرسد . »\r\n\r\nبهشت قيامت ؛ طلوع عالم نفس ، و در مقام بقاءِ بعد از فناء است\r\nبارى ، در اينجا ذكر يك نكته لازم است كه بهشت در روز قيامت ، بهشت صورى است ، و داراى حور و غلمان و اشجار و اثمار است ؛ و اينكه گفتيم بهشت قيامت ، طلوع عالم نفس است از عوالم ثلاثه : طبع و مثال و نفس ، و انسان به مقام فناء فى الله ميرسد و در فناء چيزى نيست جز ذات حضرت حق سبحانه و تعالى ، تمام مطالب صحيح و به جاى خود محفوظ و مبرهن است ، و ليكن موقف بهشت ، موقف بقاء بعد از فناء است ، و در آنجا تجلّيات نفسانيّه ، منافات با استيلاء و غلبه و سيطره بر عالم صورت و عالم طبع ندارد .\r\nو توضيحاً يادآور مىشود كه در سير حركت بسوى خدا و تحقّق معناى  إِنَّا إِلَيْهِ راجِعُونَ  ، بدون هيچ شبهه نفس انسان از عالم طبع و از عالم صورت و مثال عبور مىكند و سپس مندكّ و فانى در ذات حضرت احديّت ميگردد ،  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  است و بس . اينجا عالم فناء است كه همهء موجودات فانى ميگردند و در آنجا نه اسمى است و نه رسمى ، و نه صورتى و شكلى ، و نه عذابى و نه ثوابى . در آنجا نه انسانى است و نه حيوانى و نه جنّى ، نه پيامبرى و نه فرشته اى ، حتّى خود ملك الموت به امر خدا قبض روح مىشود .\r\n\r\n\r\n","description":"","footnote":"\r\n( 1 ) « أمالى » صدوق ، مجلس 36 ، ص 120\r\n","page_name":" 223 ","page_number":223},
  {"content":"\r\n\r\nو سپس موجودات بقاء پيدا مىكنند به بقاء حضرت حقّ جلّ و علا . و در اين عالم بقاء ، دوباره نفوس بر ميگردد و آثار و خواصّ و تمايزات پيدا مىشود ، ثواب و عقاب پيش مىآيد . سؤال و حساب و كتاب و عرض و جزاء و صراط و ميزان و تطاير كتب و منبرِ وسيله و لِواءِ حمد و بالاخره دوزخ و بهشت است . اينجا موجودات به بقاء حقّ باقى و پاينده‌اند ، اينجا طلوع عالم نفس است در آثار و خصوصيّات خود .\r\n فَرِيقٌ فِي الْجَنَّةِ وَ فَرِيقٌ فِي السَّعِيرِ .  « 1 »\r\n« گروهى در بهشت و گروهى در آتش سعير هستند . »\r\nو ما در مبحث معاد جسمانى ، از كيفيّت فناء فى الله و سپس بقاء بالله مفصّلًا بحث نموده‌ايم ( مجلس 39 جلد ششم ) ؛ لِلَّهِ الْحَمْدُ وَ لَهُ الْمِنَّةُ .\r\nدر اينجا كه ديگر بحث در بهشت را خاتمه ميدهيم ، مناسب است خطبه اى از أمير المؤمنين عليه السّلام بياوريم . دربارهء اوصاف بهشت ، در ذيل خطبه اى كه در عجائب خلقت طاووس ايراد فرموده است بيان مىفرمايد كه :\r\n\r\nخطبهء أمير المؤمنين عليه السّلام دربارهء بهشت\r\nفَلَوْ رَمَيْتَ بِبَصَرِ قَلْبِكَ نَحْوَ مَا يُوصَفُ لَكَ مِنْهَا ، لَعَزَفَتْ نَفْسُكَ عَنْ بَدَآئِعِ مَا أُخْرِجَ إلَى الدُّنْيَا مِنْ شَهَوَاتِهَا وَ لَذَّاتِهَا وَ زَخَارِفِ مَنَاظِرِهَا ، وَ لَذَهِلَتْ بِالْفِكْرِ فِى اصْطِفَاقِ أَشْجَارٍ غُيِّبَتْ عُرُوقُهَا فِى كُثْبَانِ الْمِسْكِ عَلَى سَوَاحِلِ أَنْهَارِهَا !\r\n\r\n\r\n","description":"","footnote":"\r\n( 1 ) ذيل آيه 7 ، از سورهء 42 : الشّورى\r\n","page_name":" 224 ","page_number":224},
  {"content":"\r\n\r\nوَ فِى تَعْلِيقِ كَبَآئِسِ اللُؤْلُؤِ الرَّطْبِ فِى عَسَالِيجِهَا وَ أَفْنَانِهَا ، وَ طُلُوعِ تِلْكَ الثِّمَارِ مُخْتَلِفَةً فِى غُلُفِ أَكْمَامِهَا ، تُجْنَى مِنْ غَيْرِ تَكَلُّفٍ فَتَأْتِى عَلَى مُنْيَةِ مُجْتَنِيهَا !\r\nوَ يُطَافُ عَلَى نُزَّالِهَا فِى أَفْنِيَةِ قُصُورِهَا بِالاعْسَالِ الْمُصَفَّقَةِ وَ الْخُمُورِ الْمُرَوَّقَةِ .\r\nقَوْمٌ لَمْ تَزَلِ الْكَرَامَةُ تَتَمَادَى بِهِمْ حَتَّى حَلُّوا دَارَ الْقَرَارِ ، وَ أَمِنُوا نُقْلَةَ الاسْفَارِ .\r\nفَلَوْ شَغَلْتَ قَلْبَكَ أَيُّهَا الْمُسْتَمِعُ بِالْوُصُولِ إلَى مَا يَهْجُمُ عَلَيْكَ مِنْ تِلْكَ الْمَنَاظِرِ الْمُونِقَةِ ، لَزَهَقَتْ نَفْسُكَ شَوْقًا إلَيْهَا وَ لَتَحَمَّلْتَ مِنْ مَجْلِسِى هَذَا إلَى مُجَاوَرَةِ أَهْلِ الْقُبُورِ اسْتِعْجَالًا بِهَا .\r\nجَعَلَنَا اللهُ وَ إيَّاكُمْ مِمَّنْ سَعَى بِقَلْبِهِ إلَى مَنَازِلِ الأَبْرارِ بِرَحْمَتِهِ . « 1 »\r\n« و اگر تو چشم دلت را بسوى آنچه از بهشت براى تو توصيف شده است بيندازى ، هر آينه مكروه مىدارى و بى ميل و ملول مىشوى از آنچه در دنيا از شهوات آن و لذّات آن و زينت‌هاى مناظر آن به ظهور رسيده ، و از بدايع و طرائف زيبائىهائى كه در آن به وقوع پيوسته است . و يكسره از دنيا غافل مىشوى بواسطهء فكر كردن در بهم خوردن برگهاى درختان و اشجارى كه ريشه‌هاى آنها در تل‌هائى از مشك فرورفته و بر سواحل نهرهاى آن روئيده است !\r\nو در آويخته شدن خوشه‌هاى مرواريد تر و تازه در شاخه‌هاى بزرگ و كوچك آنها ، و در به ظهور رسيدن و طلوع كردن اين ميوه‌هاى\r\n\r\n\r\n","description":"","footnote":"\r\n( 1 ) « نهج البلاغة » خطبهء 163 از طبع عبده مصر ، ج 1 ، ص 310 و 311\r\n","page_name":" 225 ","page_number":225},
  {"content":"\r\n\r\nمختلف و متفاوت در غلافهاى غلاف ميوهء آنها كه بدون هيچ مشقّت و سختى چيده مىشوند ، و طبق ميل و خواست شخص چيننده كج شده فرود مىآيند و به دست او قرار ميگيرند !\r\nو پيوسته براى واردين از بهشتيان در پيرامونِ قصرهاى آنها عَسَل‌هاى تصفيه شده و شراب‌هاى صاف كرده شده به گردش در مىآورند و براى آنان ميگردانند .\r\nآنان جماعتى هستند كه پيوسته و هميشه ، كرامت و مكرمت دربارهء آنها متّصل و پيوسته شده ، تا آنها را به خانهء قرار و محلّ امن و اطمينان داخل كرده است ، و از نقل و انتقال و مصائب سفرها در ايمنى قرار گرفته‌اند .\r\nو بنابراين ، اى گوش دارنده به سخنان من ! اگر دل خود را گرايش دهى به وصول به آنچه بر تو وارد مىشود و هجوم مىآورد از آن مناظر شگفت انگيز ، هر آينه از شدّت اشتياق به آنها جانت بيرون مىآيد ، و از اين مجلس ما به سوى مجاورت أهل قبور حركت ميكنى ، و براى سرعت و عجله به وصول به آن نعمت‌ها كوچ ميكنى !\r\nخداوند ما و شما را - به رحمت خود - از أفرادى قرار دهد كه با دل به سوى منازل ابرار و مساكن نيكان حركت كنند و در وصول به آن ساعى باشند . »\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nمجلس هفتاد و يك : جهنّم و مبدأ پيدايش آن\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\n  وَ سِيقَ الَّذِينَ كَفَرُوا إِلى جَهَنَّمَ زُمَراً حَتَّى إِذا جاؤُها فُتِحَتْ أَبْوابُها وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ * قِيلَ ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ   . « 1 »\r\n« و آنان را كه كافر شده‌اند ، دسته دسته بسوى جهنّم سوق ميدهند ؛ و همين كه بدانجا رسيدند ، درهاى جهنّم باز مىشود . و خازنان آن به آنها ميگويند : مگر پيغمبران خدا كه از خود شما بودند به نزد شما نيامدند كه آيات پروردگارتان را براى شما تلاوت كنند و از\r\n\r\n\r\n","description":"","footnote":"\r\n( 1 ) سورهء زمر : 39 ، آيه : 71 و 72 .\r\n","page_name":" 229 ","page_number":229},
  {"content":"\r\n\r\nديدار و لقاء چنين روزى شما را برحذر دارند و بترسانند ؟ در پاسخ ميگويند : آرى ! و ليكن كلمهء عذاب بر كافران ثابت و استوار شد !\r\nبه آنها گفته مىشود : اينك از درهاى جهنّم داخل شويد و در آنجا بطور جاودان بمانيد ؛ پس بسيار بد است محلّ و منزلگاه متكبّران . »\r\n\r\nدعاى حضرت سجّاد عليه السّلام در پناه بردن به خدا از جهنّم\r\nحضرت سَيّد العارفين و سَنَد السّاجدين علىّ بن الحسين زين العابدين عليه السّلام در ضمن دعاى بعد از نماز شب ، در مقام مناجات به درگاه حضرت ذوالجلال عرض مىكند :\r\nاللَهُمَّ إنِّى أَعُوذُ بِكَ مِنْ نَارٍ تَغَلَّظْتَ بِهَا عَلَى مَنْ عَصَاكَ ، وَ تَوَعَّدْتَ بِهَا مَنْ صَدَفَ عَنْ رِضَاكَ . وَ مِنْ نَارٍ نُورُهَا ظُلْمَةٌ ، وَ هَيِّنُهَا أَلِيمٌ ، وَ بَعِيدُهَا قَرِيبٌ . وَ مِنْ نَارٍ يَأْكُلُ بَعْضَهَا بَعْضٌ ، وَ يَصُولُ بَعْضُهَا عَلَى بَعْضٍ . وَ مِنْ نَارٍ تَذَرُ الْعِظَامَ رَمِيمًا ، وَ تَسْقِى أَهْلَهَا حَمِيمًا !\r\nوَ مِنْ نَارٍ لَا تُبْقِى عَلَى مَنْ تَضَرَّعَ إلَيْهَا ، وَ لَا تَرْحَمُ مَنِ اسْتَعْطَفَهَا ، وَ لَا تَقْدِرُ عَلَى التَّخْفِيفِ عَمَّنْ خَشَعَ لَهَا وَ اسْتَسْلَمَ إلَيْهَا ! تَلْقَى سُكَّانَهَا بِأَحَرِّ مَا لَدَيْهَا مِنْ أَلِيمِ النَّكَالِ وَ شَدِيدِ الْوَبَالِ .\r\nوَ أَعُوذُ بِكَ مِنْ عَقَارِبِهَا الْفَاغِرَةِ أَفْوَاهَهَا ، وَ حَيَّاتِهَا الصَّالِقَةِ بِأَنْيَابِهَا ، وَ شَرَابِهَا الَّذِى يُقَطِّعُ أَمْعَآءَ وَ أَفْئِدَةَ سُكَّانِهَا ، وَ يَنْزِعُ قُلُوبَهُمْ !\r\nوَ أَسْتَهْدِيكَ لِمَا بَاعَدَ مِنْهَا وَ أَخَّرَ عَنْهَا .\r\nاللَهُمَّ صَلِّ عَلَى مُحَمَّدٍ وَ ءَالِهِ ، وَ أَجِرْنِى مِنْهَا بِفَضْلِ\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nرَحْمَتِكَ ، وَ أَقِلْنِى عَثَرَاتِى بِحُسْنِ إقَالَتِكَ ، وَ لَا تَخْذُلْنِى ؛ يَا خَيْرَ الْمُجِيرِينَ !\r\nإِنَّكَ تَقِى الْكَرِيهَةَ ، وَ تُعْطِى الْحَسَنَةَ ، وَ تَفْعَلُ مَا تُرِيدُ ، وَ أَنْتَ عَلَى كُلِّ شَىْءٍ قَدِيرٌ - الدُّعاءَ . « 1 »\r\n« بار پروردگارا ! من پناه مىبرم به تو از آتشى كه تو غلظت و سنگينى نموده اى به سبب آن بر كسى كه معصيت تو را كرده است ، و تهديد فرموده اى به سبب آن كسى را كه از راه رضا و خشنودى تو بازگشته است . و از آتشى كه نورش ظلمت است ، و آسانش دردناك است ، و دورش نزديك است . و از آتشى كه پاره اى از آن را پارهء ديگر بخورند ، و برخى از آن بر برخى ديگر حمله ور شوند . و از آتشى كه استخوانها را پوسانيده و خاكستر كند ، و به ساكنانش از آب حميم و داغ بياشاماند !\r\nو از آتشى كه رحمت و شفقت نمىآورد بر كسى كه بسوى او تضرّع و زارى كند ، و رحم نمىكند بر كسى كه از او طلب عطوفت و مهربانى نمايد ، و قدرت ندارد بر كسى كه نسبت به او خشوع و فروتنى نموده است و فرمان او را برده است تخفيف دهد ! آتشى كه با ساكنانش به گرم‌ترين درجهء حرارتى كه دارد ( از عذاب‌هاى دردآورنده كه براى عبرت ديگران به كار برند و از شدائد و سختىها بهرهء كافى داشته باشد ) برخورد و تلاقى كند !\r\nو پناه مىبرم به تو از عقرب‌هاى جهنّم كه دهانهاى خود را\r\n\r\n\r\n","description":"","footnote":"\r\n( 1 ) دعاى سى و دوّم از « صحيفهء سجّاديّه »\r\n","page_name":" 231 ","page_number":231},
  {"content":"\r\n\r\nباز كرده‌اند ، و از مارهاى جهنّم كه با نيش‌هاى خود ميزنند ، و از آشاميدنىهاى جهنّم كه روده‌ها و امعاء را پاره پاره كنند ، و دل‌هاى ساكنان آن را قطعه قطعه نمايند ، و دل‌هايشان را از جا بر كنند !\r\nو من از تو اى پروردگارم ! هدايت و راهنمائى مىطلبم بسوى آن چيزى كه از جهنّم دور كند ، و آتش را بگرداند .\r\nبار پروردگار من ! بر محمّد و آل او درود بفرست ، و پناه ده مرا از آن آتش در پناه فضل رحمت خود ، و درگذر از لغزش‌هاى من به نيكوئى گذشت خود ، و مرا خوار و ذليل مگردان ؛ اى بهترين پناه دهندگان !\r\nتو هستى كه از هر كار مكروه و ناپسندى نگهدارى و حفظ ميكنى ، و حسنه و خوبى را مرحمت ميفرمائى ، و آنچه بخواهى بكنى ميكنى ، و تو بر هر كار توانائى . »\r\nبارى ، آيات شريفهء قرآن ، دربارهء جهنّم و تفاصيل آن ، همانطور كه استاد ما : حضرت آية الله علّامهء طباطبائى مُدّ ظلّه فرموده‌اند ، از آيات بهشت بيشتر است . زيرا دربارهء دوزخ ، قريب چهارصد آيه در قرآن شريف آمده است ، و هيچ سوره اى از سور قرآن از ذكر جهنّم تصريحاً و يا تلويحاً خالى نيست ، مگر دوازده سوره از سُوَر قِصار . « 1 »\r\n\r\nكيفيّت پيدايش دوزخ\r\nو بالجمله محصّل مفاد مجموع اين آيات آنست كه : دوزخيان از زندگانى ابدى و حيات حقيقيّهء عالم آخرت محروم مىباشند . حال بايد ديد چرا اين محروميّت نصيب آنان گرديده است ؟ و به طور كلّى\r\n\r\n\r\n","description":"","footnote":"\r\n( 1 ) رسالهء « الإنسان بعد الدّنيا » خطّى ، ص 71\r\n","page_name":" 232 ","page_number":232},
  {"content":"\r\n\r\nجهنّم يعنى چه ؟ و از كجا پيدا مىشود ؟ و مبدأ پيدايش آن چيست ؟ و ظهور آن در عالم باطن و حقيقت چرا به صورت آتش است ؟\r\nبراى روشن شدن اين موضوع ناچار از بيان مقدّمه اى هستيم ، و آن اينست كه : تمام اين عالم وجود با همهء اين گسترش و پهناورى اى كه دارد ، از مُلك و مَلكوت ، و عالم نفوس و أرواح و عقول و طبيعت ، تماماً تجلّيات و ظهورات حضرت حقّ سبحانه و تعالى مىباشند ، كه از كَتم عدم و نيستىِ محض آنها را موجود نموده و به خلعت و لباس وجود مخلّع و ملبّس نموده است ، و هر كدام از اين مخلوقات كه عين ظهور و نفس تجلّى حق هستند داراى رتبه اى مخصوص و درجه و ماهيّتى است كه بدان از ديگران امتياز پيدا نموده است .\r\nمثلًا انسان داراى حدّ و حدودى است كه او را انسان كرده ، و داراى عقل و شعور و نفس ناطقه و غرائز مختصّ به خود كرده است ، بطورى كه آن را از سائر موجودات اعمّ از حيوان و جماد و نبات و عقول مفارقه و ارواح مجرّدهء قدسيّه جدا مىكند ، و اگر چنين خصوصيّتى در او نبود ، ديگر انسان نبود . و همچنين در بقيّهء از موجودات اگر خصوصيّت‌هاى وجوديّهء آنان نبود ، ديگر آنان نبودند ؛ و يك وجود بَحتِ بسيط ، عالم را فرا گرفته بود ، بدون هيچگونه تميّز و تشخّصى .\r\nاين ماهيّات مختلفه كه مراتب و درجات وجودى موجودات را مشخّص مىكند ، سبب تمايز موجودات و ظهور و تجلّى حضرت حق مىشود . و هر كدام به جاى خود و در مرتبهء خود مطيع و منقاد ، و در همان حدّى كه براى وجود آنها مقرّر شده است ، آرام و ساكن ، و طبق\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nدستور تكوينى حضرت حقّ سبحانه و تعالى ، فرمانبردار هستند . و همه در ذات و وجود خود مستقرّ و در حجاب ماهيّت خود ثابت و استوارند .\r\nاز ميان اين همه مخلوقات ، انسان و جنّ داراى يك خصوصيّتى هستند كه علاوه بر ماهيّت و تمايز وجودى ، آنها را از سائرين جدا كرده است ؛ و آن حسّ استقلال طلبى و انانيّت و شخصيّت و استكبار است كه در انسان بطور شديد و در جنّ به طور ضعيف موجود است . و اين حسّ موجب آن شده است كه خود را بالاتر و برتر و ارجمندتر و عالىرتبه‌تر از آنچه كه هست بنگرد ، و صفاتى از بهترين و عالىترين صفات چون علم و قدرت و حيات و فروع آنها را به خود نسبت دهد و از خود بداند ، و خود را كانون و مبدأ اين كمالات بداند و حق را يكسره فراموش كند .\r\nاين حسّ ، حجابى عظيم است . زيرا بر خلاف متن واقع و حقيقت امر است . حجابى است تخيّلى و موهومى نه اساسى و اصيل چون سائر موجودات . حجابى است كه يكايك از صفات حق را گرفته و كذباً به خود نسبت ميدهد و از خود ميداند .\r\n\r\nخلقت شيطان ، بر اساس مصلحت است\r\nخداوند شيطان را آفريد و او را داراى خصيصهء كبر و استكبار نمود ، و نفوس بشرى به واسطهء انقياد و متابعت از او اختياراً داراى اين خصيصه شدند ، و در نتيجه خود را بزرگ ديدند ، و اين بزرگ‌نگرى مبدأ تمام خيالات فاسده و آراء و افكار باطله و كردار نكوهيده و بالاخره عقائد و ملكات خبيثه و سيّئه گرديد ، و موجب\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nفاصله افتادن بين آنان و بين حقّ شد ، و اين سير انحرافى تشريعى بر خلاف سنّت تكوين و متن واقع گشت .\r\nالبتّه اصل خلقت شيطان از روى مصلحت بود ، و گرنه خدا نمىآفريد . و اينك هم شيطان يك مأمور خداست كه حكم بازرس دارد ، و نمىگذارد اشخاص آلوده و مبتلا به غلّ و غشّ عالم طبيعت و نفوس امّاره ، در حرم خداوند قدم گذارند . بازرسى مىكند ، و تفتيش صحيح به عمل مىآورد ؛ آنان كه پاك هستند طبق آيه كريمهء   قالَ فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ ،   « 1 » شيطان را بدانها دسترسى نيست ، و آنان كه بر خدا پيشى ميگيرند و از استكبار و تكبّر بهرهء كافى دارند ، و صفات عُليا و أسماء حُسناى خدا را دزديده و به خود نسبت ميدهند ، جلوى آنها را ميگيرد و نمىگذارد در حرم خداوندى كه جاى خلوص است وارد شوند .\r\nاگر شيطان نبود ، عالم نزول و طبع و اين دنياى پر غوغا نبود . زيرا شيطان سبب نزول و هبوط آدم بدين عالم شد ؛ قبل از آن همه در بهشت بودند ، ولى بهشت عالم ذَرّ كه فقط بهشت استعداد و قابليّت بود و انسان همانند فرشتگان و حوريان قابل ترقّى و تكامل نبود . شيطان موجب نزول آدم در اين عالم و حركت و مجاهده و جستجوى حقّ و تدارك ما فات شد ، و بالاخره انسان از أسفل السّافلين با قدم مجاهده با ارادهء پروردگار حىّ قَيّوم به أعلى عِلّيّين رسيد . انسان از\r\n\r\n\r\n","description":"","footnote":"\r\n( 1 ) آيه 82 و 83 ، از سورهء 38 : ص : « شيطان گفت : سوگند به عزّت تو كه تمام بنى آدم را من إغوا ميكنم ، مگر آنان كه از بندگان مخلَص تو باشند . »\r\n","page_name":" 235 ","page_number":235},
  {"content":"\r\n\r\nملائكه هم اشرف شد ، و اين همه فضائل و درجات كسب نمود .\r\nاينها همه در اثر خلقت شيطان است ، و فوائد آفرينش او ؛ گرچه او چون خودش حجاب است و پيوسته منفور و ملعون - زيرا لازمهء چنين حجابى كه پيوسته موجب بُعد و دورى شود چنين است - و ليكن اصل مصلحت آفرينش شيطان را از نظر نبايد دور داشت ، و شيطان را موجودى مستقلّ و جدا از حكومت حضرت حق دانست ، و او را در كارهاى خود فعّالٌ لِما يشآء پنداشت ؛ كه اين توهّم عين شرك است ، و ضعف دستگاه حضرت ربوبى را مىرساند .\r\nانسان را خداوند با اراده و اختيار آفريد ، و لازمهء اين اختيار بدين صورت و كيفيّت كه بتواند انتخاب كارهاى خوب و يا كارهاى بد را كند ، تسلّط شيطان و اغواى او به وسيلهء دعوت و ترغيب به زشتيهاست ، تا آنكه انسان مجاهد و استوار شناخته شود و به مقام كمال و فعليّت برسد ، و انسان هوسباز و هوسران نيز شناخته شود ؛ و  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  . « 1 »\r\nو گرنه خوب و بد و نيكى و زشتى از هم جدا نبودند ، و همه ميخواستند خود را جا زنند و در مقام و شكل اولياى خدا بر مسند قرب قرار گيرند .\r\nو با اين بيان ، اشكالات سبعهء ابليسيّه تماماً جواب داده مىشود\r\n\r\n\r\n","description":"","footnote":"\r\n( 1 ) قسمتى از آيه 42 ، از سورهء 8 : الانفال : « تا آنكه كسى كه هلاك ميگردد ، از روى بيّنه و بصيرت هلاك گردد ؛ و هر كسى كه زنده مىشود و حيات طيّبه مىيابد ، از روى بصيرت و بيّنه باشد . »\r\n","page_name":" 236 ","page_number":236},
  {"content":"\r\n\r\nو همه بطور وضوح ، عدم صحّتش روشن ميگردد . « 1 »\r\n\r\nسبب انحراف انسان ، استكبار است\r\nبارى ، آنچه موجب انحراف انسان از سبب تكوين و جادّهء مستقيم شد ، همين استكبار و خودپسندى بود كه او را بر خلاف اصالت واقع در نظر خودش بلند و بالا جلوه ميداد ؛ و اين بايد بسوزد و نابود شود و در جهنّم گداخته گردد ، زيرا كه جز حقّ و آثار حقّ و صفات حقّ ، چه كسى در توان دارد كه مستقلّا از خود چيزى را بداند .\r\nدر آيه اى كه در مطلع گفتار قرائت شد وارد است كه :  فَبِئْسَ مَثْوَى الْمُتَكَبِّرِينَ  « پس بد است جايگاه متكبّران » و جهنّم جايگاه متكبّران است .\r\nشيطان امر خدا را در سجده و فروتنى نسبت به آدم اطاعت نكرد ، و استكبار ورزيد . همهء فرشتگان اطاعت كردند مگر ابليس كه إبا و امتناع نمود و از سجده كردن خوددارى كرد ، و از كافران شد :\r\n إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ .  « 2 »\r\n\r\n\r\n","description":"","footnote":"\r\n( 1 ) از اين اشكالات ، شش تا را علّامهء طباطبائى مدّ ظلّه العالى در اوائل سورهء أعراف در تفسير « الميزان » ج 8 ، از ص 43 تا ص 58 ذكر كرده و جواب كافى داده‌اند . و اين اشكالاتى است كه در « روح المعانى » از شارح « اناجيل اربعه » ضمن صورت مناظره اى كه بين ابليس و ملائكه بعد از حادثهء آدم واقع شد ذكر مىكند ، و آلوسى ميگويد : فخر رازى گفته است : اگر اوّلين و آخرين جمع شوند و حكم به تحسين عقل و تقبيح آن نمايند ، هيچ مَفرّ و خلاصى از اين اشكالات را نمىيابند ، و همه را لازم مىشمارند .\r\n( 2 ) ذيل آيه 34 ، از سورهء 2 : البقرة\r\n","page_name":" 237 ","page_number":237},
  {"content":"\r\n\r\n إِلَّا إِبْلِيسَ اسْتَكْبَرَ وَ كانَ مِنَ الْكافِرِينَ .  « 1 »\r\n أَسْتَكْبَرْتَ أَمْ كُنْتَ مِنَ الْعالِينَ .  « 2 »\r\nابليس دعوى انانيّت كرد و در مقابل حضرت حقّ ، وجود و هستى را به خود نسبت داد و گفت :  أَنَا خَيْرٌ مِنْهُ  ، « 3 » من از آدم بهترم ، چون مرا از آتش آفريدى و او راى از گل !\r\nو چون آتش رو به بالا ميرود و استكبار دارد ، لذا خود را بر آب و خاك كه گل را مىسازند مقدّم و برتر مىبيند . همين استكبار بود كه خطاب « اهْبِطْ » را به شيطان رسانيد :\r\n قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ .  « 4 »\r\n« خداوند به ابليس گفت : پائين برو از اين بهشت ، تو چنين توان و موقعيّتى ندارى كه در بهشت خود را بزرگ ببينى و بزرگ بدانى و بزرگى كنى . پس خارج شو كه حقّاً تو از پست‌شدگان مىباشى . »\r\n\r\nجهنّم ، از آنِ متكبّرين است\r\nاستكبار - يعنى خود را بزرگ ديدن - موجب هبوط و نزول شيطان از بهشت شد ، و او را ملعون و جهنّمى نمود ، و مطرود و منفور شد . چرا كه در قبال حقّ ، خود را ذى أثر دانست ، و اين خيالى است عظيم و گناهى است نابخشودنى .\r\nبر اثر همين كِبر و تكبّر و استكبار است كه بشر هم پيوسته خود را از بهشت دور مىكند و به جهنّم و عالَمِ بُعد نزديك مىسازد . و همواره\r\n\r\n\r\n","description":"","footnote":"\r\n( 1 ) آيه 74 از سورهء 38 : ص\r\n( 2 ) ذيل آيه 75 از سوره 38 : ص\r\n( 3 ) قسمتى از آيه 12 از سورهء 7 : الاعراف\r\n( 4 ) آيه 13 از سوره 7 : الاعراف\r\n","page_name":" 238 ","page_number":238},
  {"content":"\r\n\r\nاين استكبار او را به باطل گرايش ميدهد ، و به موهومات و تخيّلات و امور اعتباريّه دلبند مىكند ، و از حقائق دور و مهجور ؛ و چنان در عالم خيالات و موهومات فرو ميرود و زيست مىكند كه گويا در عالم خارج و هستى مطلق و ذات حضرت حىّ قيّوم ذوالجلال والاكرام ، غير از وجود تخيّلى خود چيزى نمىپندارد ، و انكار حقّ را بالمَرّة مىنمايد ؛ رسولان خدا را كوچك مىشمارد ، و سخن حقّ را قبول نمىكند و زير بار حقّ نميرود .\r\n أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ  . « 1 »\r\n( خداوند در مقام مؤاخذه در خطاب با يهودان كه سر از فرمان پيامبران مىپيچيدند مىفرمايد : ) « آيا هر وقت كه رسولى چيزى براى شما آورد كه نفوس شما بدان ميل نداشت و آن را نمىپسنديديد ، استكبار و بلندمنشى مىنموديد ؟ پس جماعتى از آن رسولان را تكذيب نموده و به دروغ نسبت ميداديد ، و جماعتى از آنان را مىكشتيد ! »\r\n وَ أَمَّا الَّذِينَ كَفَرُوا أَ فَلَمْ تَكُنْ آياتِي تُتْلى عَلَيْكُمْ فَاسْتَكْبَرْتُمْ وَ كُنْتُمْ قَوْماً مُجْرِمِينَ  « 2 » .\r\n« و امّا كافران ( در روز قيامت به آنان چنين خطاب مىشود : ) آيا اين‌طور نبود كه آيات ما چون بر شما خوانده مىشد ، شما استكبار\r\n\r\n\r\n","description":"","footnote":"\r\n( 1 ) ذيل آيه 87 ، از سورهء 2 : البقرة\r\n( 2 ) آيه 31 ، از سورهء 45 : الجاثية\r\n","page_name":" 239 ","page_number":239},
  {"content":"\r\n\r\nمىنموديد ، و شما از طائفهء مجرمان بوديد ؟ ! »\r\n وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ  . « 1 »\r\n« آن كسانى كه آيات ما را تكذيب نموده و به دروغ نسبت دادند ، و خود را از پذيرش آنها بالا و بلندتر دانستند ، و ترفّع و تكبّر به خرج دادند ؛ آنانند اهل آتش كه در آن مخلّد مىمانند . »\r\n فَأَمَّا عادٌ فَاسْتَكْبَرُوا فِي الْأَرْضِ بِغَيْرِ الْحَقِّ وَ قالُوا مَنْ أَشَدُّ مِنَّا قُوَّةً أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً وَ كانُوا بِآياتِنا يَجْحَدُونَ .  « 2 »\r\n« و امّا قوم عاد در روى زمين بلند منشى و استكبار نمودند بدون حقّى كه داشته باشند ، و چنين گفتند كه : كيست كه از ما قوّت و قدرتش بيشتر باشد ؟ آيا آنان نديدند كه آن خداوندى كه آنان را آفريده است از آنان قوّت و قدرتش بيشتر است ؟ و قوم عاد چنين بودند كه آيات ما را إنكار مىنمودند . »\r\n وَ قالَ مُوسى إِنِّي عُذْتُ بِرَبِّي وَ رَبِّكُمْ مِنْ كُلِّ مُتَكَبِّرٍ لا يُؤْمِنُ بِيَوْمِ الْحِسابِ .  « 3 »\r\n« ( چون فرعون ارادهء كشتن موسى را نمود ) موسى گفت : من پناه مىبرم به پروردگار خودم و پروردگار شمااز هر شخص بلندمنش و\r\n\r\n\r\n","description":"","footnote":"\r\n( 1 ) آيه 36 ، از سورهء 7 : الاعراف\r\n( 2 ) آيه 15 ، از سورهء 41 : فصّلت\r\n( 3 ) آيه 27 ، از سورهء 40 : غافر\r\n","page_name":" 240 ","page_number":240},
  {"content":"\r\n\r\nسركش و متكبّرى كه ايمان به روز بازپسين نمىآورد » .\r\n\r\nمُهر خداوندى ، بر تمام دل و انديشهء شخص متكبّر و جبّار\r\n  كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ * الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ .   « 1 »\r\n( پس از آنكه خداوند فرمود : ما يوسف را با آيات و بيّنات فرستاديم ، و پيوسته شما در آنچه آورده بود شك آورديد ، تا چون بمُرد گفتيد : خدا بعد از او رسولى نمىفرستد ، مىفرمايد : ) « اين‌طور است اى پيغمبر ، كه خداوند هر شخص اسراف كننده و متجاوز و شك‌آورنده و ترديد كننده را گمراه مىكند ؛ آنان كه در آيات خداوند بدون حجّت و دليلى كه داشته باشند مجادله مىكنند . اين گناه و هلاكت عظيمى است در نزد خدا و نزد كسانى كه ايمان آورده‌اند . اين‌طور است اى پيغمبر ، كه خداوند مُهر مىزند بر تمام دل و انديشهء شخص متكبّر و سركش و جبّار . » « 2 »\r\n\r\n\r\n","description":"","footnote":"\r\n( 1 ) ذيل آيه 34 و آيه 35 ، از سورهء 40 : المؤمن\r\n( 2 ) البتّه بايد در اين آيه شريفه توجّه داشت كه لفظ « كلّ » بر لفظ « قلب » مقدّم است نه مؤخّر ، و چنين است :  عَلى كُلِّ قَلْبِ مُتَكَبِّرٍ  ، و چنين نيست : علَى قَلبِ كُلِّ مُتكبّرٍ . زيرا اگر لفظ « كلّ » مؤخّر بود معنايش اين مىشد كه : خداوند مهر مىزند بر دل و انديشهء تمام افراد متكبّر . و اما اين مهر خوردگى بر تمام قسمت‌هاى دل هر فرد متكبّر بود يا بر بعضى از قسمت‌ها ، و بقيهء قسمت‌ها سالم بود ؛ ديگر آيه در اين زمينه ساكت بود و مفهومى نداشت . و امّا در آيه كه لفظ « كلّ » مقدّم آمده است معنايش اين مىشود كه مهر خوردگى بر تمام قسمت‌هاى دل شخص متكبّر و جبّار است ، و هيچ قسمت از نواحى دل او بدون مهر خوردگى نيست و سالم نخواهد ماند . و از طرفى چون جنس متكبّر\r\n","page_name":" 241 ","page_number":241},
  {"content":"\r\n\r\n\r\nآنان كه نزد خدا هستند ، استكبار ندارند\r\nاين از طرفى ، و از طرف ديگر در بسيارى از آيات قرآن ، خداوند تمجيد و تعريف مىكند كسانى را كه تكبّر و استكبار نمىورزند و از عبادت و اطاعت خدا سر باز نميزنند و بلندمنشى و بلندپروازى ندارند ؛ همچون آيه :\r\n ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ  . « 1 »\r\n« ( و مىيابى اى پيغمبر ، نزديكترين اهل مودّت را به مؤمنين ، آن كسانى را كه ميگويند : ما نصارى هستيم ) به علّت آنكه از ميان آنها علماء روحانى و معنوى و رهبانان هستند ، و به علّت آنكه ايشان استكبار ندارند . »\r\nو همچون آيه :\r\n إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ  « 2 » .\r\n« حقّاً آنان كه در نزد پروردگار تو هستند از عبادت او استكبار\r\n\r\n\r\n","description":"","footnote":"\r\nاز لفظ متكبّر اراده شده است ، گرچه تصريحى نسبت به جميع متكبّران نشده است ، ليكن از اطلاق لفظِ جنس متكبّر در اين زمينهء خطاب ، استفادهء « عموم أفرادى » نيز مىشود . و بنابراين ، معناى آيه اين مىشود كه : خداوند بر تمام نواحى دل هر شخص متكبّرى مهر مىزند . و معلوم است كه آنچه را تقديم لفظ « كلّ » به همين بيانى كه نموديم مىرساند ، تأخير آن نميرساند . و به جهت همين نكتهء دقيقه لفظ « كلّ » مقدّم شده و در اين صورت أشمل و أعمّ از نقطهء نظر اجزاء موضوع خواهد بود .\r\n( 1 ) ذيل آيه 82 ، از سورهء 5 : المائدة\r\n( 2 ) آيه 206 ، از سورهء 7 : الاعراف\r\n","page_name":" 242 ","page_number":242},
  {"content":"\r\n\r\nنمىورزند ، و تسبيح او را بجاى مىآورند و براى او سجده مىكنند . »\r\nو همچون آيه :\r\n إِنَّما يُؤْمِنُ بِآياتِنَا الَّذِينَ إِذا ذُكِّرُوا بِها خَرُّوا سُجَّداً وَ سَبَّحُوا بِحَمْدِ رَبِّهِمْ وَ هُمْ لا يَسْتَكْبِرُونَ  . « 1 »\r\n« اين است و جز اين نيست كه به آيات ما كسانى ايمان مىآورند كه چون بدان آيات متذكّر شوند ، به رو به زمين در سجده بيفتند و به حمد پروردگارشان تسبيح كنند ، و ايشان استكبار نمىنمايند . »\r\nو محصّل مطلب آنست كه : اين حسّ بلندپروازى و سركشى و خود بينى و خود محورى و خودنگرى كه بر أصالت واقع نيست ، از نفس امّارهء به سوء و از حجاب غليظ بين بنده و بين خدا - در اثر تسويلات شيطان و ابليس - پديدار مىشود . و چون وجود ابليس از آتش است ، لذا اين حجابْ آتش خواهد بود . و هر كس بدين حجاب محجوب گردد با ابليس هماهنگى نموده ، و در اثر اتّحاد و هم افق شدن با آن كانون آتش ، آتشين خواهد شد ؛ و در روز قيامت كه اين حجاب به صورت آتش جلوه‌گر است ، در آن معذّب و مخلّد خواهد بود .\r\nعجيب است كه خداوند به صورت استفهام تقريرى سؤال مىكند كه : « آيا اينچنين نيست كه جهنّم محلّ و منزلگاه متكبّران مىباشد ؟ » :\r\n أَ لَيْسَ فِي جَهَنَّمَ مَثْوىً لِلْمُتَكَبِّرِينَ  « 2 »\r\nو نيز به صورت حتم و جزم حكم مىكند كه : « آن كسانى كه از\r\n\r\n\r\n","description":"","footnote":"\r\n( 1 ) آيه 15 ، از سورهء 32 : السّجدة\r\n( 2 ) ذيل آيه 60 ، از سورهء 39 : الزّمر\r\n","page_name":" 243 ","page_number":243},
  {"content":"\r\n\r\nعبادت من استكبار ورزند ، به زودى به حال ذلّت و خوارى در دوزخ داخل مىشوند . » :\r\n إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  . « 1 »\r\n\r\nشرك و تمام گناهان و تجاوزها ، از استكبار پيدا مىشود\r\nتمام گناهان و تجاوز به حقوق و تعدّى به نواميس و أعراض و اموال و قتل نفوس ، همه از استكبار پيدا مىشود . و بطور كلّى فساد روى زمين از اين حسّ خودپسندى است كه انسان را از انقياد و تسليم در برابر حق باز ميدارد ، و پيوسته ديدهء دل و ديدهء بصر او را گرايش به باطل ميدهد ، و حسّ پذيرش موعظه و اندرز را در وجود او از بين مىبرد . و هر وقت به او نصيحتى شود ، از روى غرور و خودپسندى در پيلهء كبر و نخوت ميرود و در آن مىخزد ، و هزار تار عنكبوتى از عزّتِ به گناه و مَجاز و باطل به دور خود مىتند . آيا اين آتش نيست و سزاوار آتش قيامت نيست ؟\r\n وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ . \r\n وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ . \r\n وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ  « 2 » .\r\n\r\n\r\n","description":"","footnote":"\r\n( 1 ) ذيل آيه 60 ، از سورهء 40 : غافر\r\n( 2 ) آيات 204 تا 206 ، از سورهء 2 : البقرة\r\n","page_name":" 244 ","page_number":244},
  {"content":"\r\n\r\n« و بعضى از مردم ( همچون أخنَس بن شُرَيق كه يكى از منافقان بود ) چنان در گفتار زيبا و دلفريب خود براى آنكه به متاع و بهرهء دنيوى برسد ، چرب زبانى كند و دروغ بلافد كه تو را اى پيغمبر ، زيبائى گفتارش به تعجّب درآورد . و از شدّت نفاق و كژى اى كه دارد ، خدا را نيز بر صحّت گفتار و نيّت باطن خود گواه گيرد ، درحالىكه سخت‌ترين و شديدترين دشمنان است .\r\nو چون از محضر تو دور شود ، آنچه در توان دارد به كار ميگيرد براى آنكه در روى زمين فتنه و فساد كند ، و حاصل مردم را از زراعت تباه كند ، و نسل بشر را قطع كند . و خداوند فساد را دوست ندارد .\r\nو چون به او از درِ نصيحت و اندرز گفته شود : از خدا بپرهيز و راه راستى و تقوى پيشه گير ، غرور و خودپسندى باطل و زشت او را فرا ميگيرد . چنين كسى جهنّم براى او كافى است ؛ و جهنّم بد آرامگاهى است . »\r\nبلى اين جهنّم آتشى است افروخته براى متكبّران و سركشان كه از حقّ تمرّد مىكنند ، و اين كبر و خودپسندى در هر صورت و لباسى پديد آيد جهنّم با او خواهد بود .\r\nاز روشن‌ترين مصاديق استكبار ، شرك به خداست . يعنى چيزى را در قبال حضرت او مؤثّر دانستن ، و در عالم وجود براى او تأثير و اثرِ مستقلّ قائل شدن . و كدام گناه از اين بالاتر كه كسى در برابر اين خورشيد عالمتاب كه تمام عالم هستى را لباس وجود و دوام پوشانيده است ، و در هر لحظه خود بر اين عالم ، وجود و ثبات\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمىبخشد ، و نيرو و قدرت ميدهد ، و حيات و علم افاضه مىكند ، و بينائى و شنوائى و هزاران حسّ ، دائماً و لا ينقطع در موجودات به رحمت عامّهء خود عنايت مىكند ؛ خود را و يا موجود ديگرى را مستقلّا ذى أثر بداند ، و خدا را از اطلاق وجود و هستى و از نامتناهى بودن صفات و اسماء خود تنازل دهد ، و در عالم تخيّل او را بشكند و نسبت ناروا به او دهد ؟\r\nو لذا مىبينيم در هر جا كه شاخه اى از استكبار هست ، همان‌جا شرك به خدا موجود است . غاية الامر درجات و مراتب شرك ، تفاوت دارد ؛ بعضىها مبتلا به شرك جلىّ ، و غالب افراد مردم مبتلا به شرك خفىّ هستند .\r\n\r\nتمام مراتب كبر و تكبّر و استكبار ، براى خداوند است\r\nخداوند بزرگ است ، و بزرگى زيبندهء اوست ، زيرا هر بزرگى اى كه در تصوّر آيد شعاعى و لمحه اى از بزرگى اوست . ذات أقدس او هر چه دعوى بزرگى كند حقّ است .\r\n هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ  . « 1 »\r\n« اوست خداوند ، آنكه هيچ معبودى غير از او نيست ؛ حاكم و حكمران مقتدر ، و پاك و پاكيزه از هر نقص و عيب ، و ايمنى دهنده ، و مُسَيطِر و حافظ عالم و عالميان ، و قاهر و غالب بر جميع مخلوقات ، و داراى مقام جبروت و عظمت و بزرگى . پاك و مقدّس است خداوند از آنچه براى او از هر گونه شريك و انبازى كه قرار\r\n\r\n\r\n","description":"","footnote":"\r\n( 1 ) آيه 23 ، از سورهء 59 : الحشر\r\n","page_name":" 246 ","page_number":246},
  {"content":"\r\n\r\nميدهند . »\r\nچقدر عالى و پر محتواست نداى الله أكبر كه تمام مراتب كبر و تكبّر و استكبار را مختصّ ذات اقدس او مىكند ، و علاوه مىرساند كه او از هر چه اندر وصف بيايد باز هم بالاتر و بزرگتر است . و بر همين اساس در سورهء مدّثّر كه در اوائل بعثت رسول الله صلّى الله عليه و آله و سلّم نازل شده است ، اين آيه آمد كه :\r\n    يا أَيُّهَا الْمُدَّثِّرُ * قُمْ فَأَنْذِرْ * وَ رَبَّكَ فَكَبِّرْ     . « 1 »\r\n« اى دثار و گليم به خود پيچيده ! بر خيز و مردم را بر حذر دار ، و پروردگارت را تكبير گوى ! »\r\nو چقدر عالى و پر محتواست آخرين آيه از سورهء إسراء :\r\n وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً  « 2 » .\r\n« و بگو ( اى پيغمبر ! ) كه حمد و ستايش اختصاص به خداوند دارد ؛ آنكه براى خود فرزندى نگرفته است ، و در حكومت و فرمانفرمائى بر عالم وجود شريكى ندارد ، و هيچگاه فتور و سستى به دستگاه او رخنه نكند تا محتاج به مددكارى گردد . و ( اى پيغمبر ! ) او را به بزرگترين درجات بزرگى به بزرگى ياد كن ! »\r\n\r\nمشركان راهى جز به جهنّم ندارند\r\nكسانى كه شرك مىآورند ، به همان مقدار شرك از روح استكبار در آنها موجود بوده است ، و شرك بايد با جهنّم سوخته شود .\r\n\r\n\r\n","description":"","footnote":"\r\n( 1 ) آيات 1 تا 3 ، از سورهء 74 : المدّثّر\r\n( 2 ) آيه 111 ، از سورهء 17 : الإسراء\r\n","page_name":" 247 ","page_number":247},
  {"content":"\r\n\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  . « 1 »\r\n« خداوند هيچگاه شرك را مورد غفران و آمرزش خود قرار نميدهد ، امّا غير از شرك را نسبت به كسانى كه بخواهد مىآمرزد . »\r\n وَ إِذْ قالَ لُقْمانُ لِابْنِهِ وَ هُوَ يَعِظُهُ يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ  « 2 » .\r\n« و زمانى كه لقمان در حال پند و اندرز پسرش ، به او مىگفت : اى نور ديدهء من ! به خدا شرك نياور ، چون شرك به خدا ستمى گران و سنگين است . »\r\n وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً  « 3 » .\r\n« و هر كس به خداوند شرك آورد ، حقّاً گناه عظيمى را مرتكب شده ، و نسبت دروغ و افتراى بزرگى را داده است . »\r\n وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ  « 4 » .\r\n« و هر كس شرك به خدا آورد ( گوئى انسانيّت او يكباره سقوط كرده ، و به دار البَوار رسيده است ) همچنانست كه او از آسمان سقوط كرده ، و مرغان هوا او را در ميان فضا بربايند ، و يا آنكه باد او را به مكانى دور دست پرتاب كند . »\r\n\r\n\r\n","description":"","footnote":"\r\n( 1 ) صدر آيه 48 و 116 ، از سورهء 4 : النّسآء\r\n( 2 ) آيه 13 ، از سورهء 31 : لقمان\r\n( 3 ) ذيل آيه 48 ، از سورهء 4 : النّسآء\r\n( 4 ) قسمتى از آيه 31 ، از سورهء 22 : الحجّ\r\n","page_name":" 248 ","page_number":248},
  {"content":"\r\n\r\nيعنى هستى و ارزش انسان به توحيد و أصالتِ واقع بينى و واقعى بينى أصالت است ، و چون ديدهء دل انسان نابينا شد ، و يا دوبين شد و عالم هستى و تكوين را به ديدهء يك بين ننگريست ، در اين صورت ديگر انسان نيست . او باطل گراست . و معلوم است كه راهى به رشد و نموّ و ارتقاء ندارد ، مسير او مسير بُعد و دورى است . و بالاخره به مظاهر دورى و بُعد كه دوزخ گدازان است ميرسد . و معلوم است كه چون انسانيّت خود را خراب ، و نطفهء رشد و تكامل و بصيرت را خفه كرده است ، از بدترين خلائق خواهد بود .\r\n إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ  . « 1 »\r\n« آن كسانى كه كافر شده‌اند از اهل كتاب ( چون يهود و نصارى ، و به پيامبر اسلام ايمان نياورده‌اند ) و كسانى كه به خداوند شرك آورده‌اند ، در آتش سوزان جهنّم بطور جاودان و خلود مىمانند ؛ و ايشانند بدترين و خبيث‌ترين مخلوقات . »\r\nو بر همين اصلِ دوزخى بودن مشركان ، كافران نيز جهنّمى هستند . زيرا با وجود درخشش نور توحيد از سيماى رسالت پيامبر عظيم الشّأن اسلام ، و دعوت به توحيد حضرت واحدِ أحَد صَمدِ   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   ؛ عدم پذيرش و انقياد ، جز عنوان استكبار و گردنكشى عنوان ديگرى ندارد . مگر افرادى از كافران كه دنبال حق بوده و در جستجو و تفحّص بر آمده‌اند ، ولى\r\n\r\n\r\n","description":"","footnote":"\r\n( 1 ) آيه 6 ، از سورهء 98 : البيّنة\r\n","page_name":" 249 ","page_number":249},
  {"content":"\r\n\r\nبواسطهء استضعاف ، طبقهء حاكم راه وصول آنها را به حقيقت و اسلام و ايمان به محمّد مصطفى حبيبُ الله مسدود كرده‌اند ؛ آنها جزء مستضعفين محسوب ، و طبق آيه اى كه در اين باره داريم با آنان رفتار مىشود .\r\nو امّا كسانى كه هيچگونه تحت ظلم و ستمى قرار نگرفته‌اند ، و با اراده و اختيار ، دينى را غير از اسلام اختيار مىكنند ، و در تفحّص و تجسّس بر نمىآيند و يا به مقدار كافى تفحّص نمىكنند و بالنّتيجه دستشان از نور اسلام خالى مىماند ؛ آنان در راه‌ها و كريوه‌هاى عالم آخرت نيز نور ندارند ، و گرفتار كج‌رويها و انحرافات و سرگشتگىها شده ، و بالاخره غير از راه دوزخ نمىتوانند راه ديگرى را بپيمايند .\r\n\r\nمعاندان و كافران و منافقان در جهنّم هستند\r\n  إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً * إِلَّا طَرِيقَ جَهَنَّمَ خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً   . « 1 »\r\n« حقّاً آنان كه كافر شده‌اند و ستم كرده‌اند ، هيچگاه دأب خداوندى چنين نيست كه آنان را بيامرزد ، و نه آنكه راهى را به آنها بنماياند ؛ مگر راه دوزخ را كه در آن بطور مخلّد و جاويد بمانند . و اين امرى است كه براى خدا آسان است . »\r\nآرى جهنّم محلّ معاندان و كافران است ، آنان كه عناد مىورزند و روى حقّ را مىپوشانند .\r\n  أَلْقِيا فِي جَهَنَّمَ كُلَّ كَفَّارٍ عَنِيدٍ * مَنَّاعٍ لِلْخَيْرِ مُعْتَدٍ مُرِيبٍ  \r\n\r\n\r\n","description":"","footnote":"\r\n( 1 ) * آيه 168 و 169 ، از سورهء 4 : النّسآء\r\n","page_name":" 250 ","page_number":250},
  {"content":"\r\n\r\n الَّذِي جَعَلَ مَعَ اللَّهِ إِلهاً آخَرَ فَأَلْقِياهُ فِي الْعَذابِ الشَّدِيدِ  . « 1 »\r\n« ( در روز قيامت به آن گواه بر أعمال و به آن جلودار در حركت بسوى محشر ، كه با هر نفسى مىآيند ، گفته مىشود كه : ) بيفكنيد در جهنّم هر شخص كفران كننده و عنادآورنده‌اى را كه از هر كار خير مانع ميگرديده است ، و دربارهء خلق خدا تجاوز و ستم مىنموده ، و دربارهء خود خدا مردم را به شكّ و ريب مىانداخته است ؛ آن كسى كه با خداوند خداى ديگرى را قرار داد . بيفكنيد شما دو فرشته و گواه او را در عذاب شديدى ! »\r\nو بر همين ميزان ، منافقان نيز در جهنّم خواهند بود . زيرا منافقان در باطن كافرند ، و در ظاهر براى مصلحت روزگار و بهره بردارى از بيت المال و غنائم و آداب و أحكام اجتماعى اسلام ، خود را مسلمان جلوه ميدهند . و لذا در بسيارى از آيات قرآن ، منافقانِ مسلمان نما را با كافران در يك سياق آورده ، و همه را مجموعاً اهل جهنّم شمرده است . مانند :\r\n إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً  « 2 » .\r\n« حقّاً خداوند تمام منافقان و كافران را در جهنّم مجتمع خواهد نمود . »\r\nو مانند :\r\n وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ \r\n\r\n\r\n","description":"","footnote":"\r\n( 1 ) آيات 24 تا 26 ، از سورهء 50 : ق\r\n( 2 ) ذيل آيه 140 ، از سورهء 4 : النّسآء\r\n","page_name":" 251 ","page_number":251},
  {"content":"\r\n\r\n خالِدِينَ فِيها  . « 1 »\r\n« خداوند به مردان منافق و زنان منافق ، و به كافران ، وعدهء آتش دوزخ را داده است كه در آن بطور جاويد داخل مىشوند . »\r\n جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ  « 2 » .\r\n« با كافران و با منافقان ( اى پيامبر ) جهاد كن ، و با آنان با خشونت و غلظت رفتار كن ! و جايگاه آنان دوزخ است . »\r\n\r\nوعدهء جهنّم براى بسيارى از گناهان ، در قرآن كريم\r\nو از آنچه گفته شد ميتوان بدست آورد كه هر گونه بازى كردن با آيات خدا ، و اهانت به پيامبران ، و امامان ، و نواميس الهيّه و مقرّبان درگاه قدس حضرتش ، و يا استهزاء و سبك شمردن و بى اعتنائى كردن ، موجب دخول در آتش مىباشد .\r\n    فَوَيْلٌ يَوْمَئِذٍ لِلْمُكَذِّبِينَ * الَّذِينَ هُمْ فِي خَوْضٍ يَلْعَبُونَ * يَوْمَ يُدَعُّونَ إِلى نارِ جَهَنَّمَ دَعًّا * هذِهِ النَّارُ الَّتِي كُنْتُمْ بِها تُكَذِّبُونَ     « 3 » .\r\n« پس اى واى بر تكذيب كنندگان در آن روز ، آنان كه با انغمار و فرو رفتن در امور دنيويّه ، عالم حيات را به بازى گرفتند . در آن روز ، سخت به آتش دوزخ افكنده شوند ! اين همان آتشى است كه شما آن را تكذيب مىنموديد . »\r\nو نيز بر همين اساس براى هر گونه ظلم و تعدّى و تجاوز به حقوق ، و هر گونه طغيان و سركشى ، وعدهء آتش داده شده است :\r\n\r\n\r\n","description":"","footnote":"\r\n( 1 ) صدر آيه 68 ، از سورهء 9 : التّوبة\r\n( 2 ) قسمتى از آيه 73 ، از سورهء 9 : التّوبة\r\n( 3 ) آيات 11 تا 14 ، از سورهء 52 : الطّور\r\n","page_name":" 252 ","page_number":252},
  {"content":"\r\n\r\n     هذا وَ إِنَّ لِلطَّاغِينَ لَشَرَّ مَآبٍ * جَهَنَّمَ يَصْلَوْنَها فَبِئْسَ الْمِهادُ * هذا فَلْيَذُوقُوهُ حَمِيمٌ وَ غَسَّاقٌ * وَ آخَرُ مِنْ شَكْلِهِ أَزْواجٌ * هذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ      . « 1 »\r\n« اينست ، و بدرستى كه براى طغيانگران و گردنكشان ، مرجع و بازگشت سخت و بدى است ؛ جهنّم است كه در آن وارد شوند ، پس بد منزل و آرامگهى است . اينست بازگشت آنها ، و بايد حتماً از آب گرم و حَميم و غَسّاقِ دوزخ بياشامند ، و نيز از انواع گوناگون از همين قبيل ، از عذاب‌هاى ديگر بدانها برسد . و اين جماعت دوزخيان جماعتى هستند كه با رؤسا و طاغين متبوع خود ، يك جا وارد جهنّم مىشوند ، و أبداً براى آنان خوش آمدى نيست بلكه بدى احوال است كه در آتش فروزان و گداخته وارد مىشوند . »\r\n وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً  « 2 » .\r\n« و هر كس با رسول خدا از درِ شقاق و مخاصمه درآيد بعد از آنكه راه هدايت براى او روشن شد ، و غير از راه مؤمنان راه ديگرى را طى كند ، ما بر ميگردانيم او را به همانچه او بر ميگردد ، و در دوزخ او را وارد مىكنيم ؛ و بد بازگشتگاهى است جهنّم . »\r\nو نيز در بسيارى از تجاوزات به حقوق و گناهان مثلًا مانند كشتن مؤمنى را از روى عمد ، در قرآن كريم وعدهء جهنّم داده شده است\r\n\r\n\r\n","description":"","footnote":"\r\n( 1 ) : آيات 55 تا 59 ، از سورهء 38 : ص\r\n( 2 ) آيه 115 ، از سورهء 4 : النّسآء\r\n","page_name":" 253 ","page_number":253},
  {"content":"\r\n\r\n وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  . « 1 »\r\n« و هر كسى كه شخص با ايمانى را از روى عمد بكشد ، جزاى او جهنّم است كه در آن بطور جاودان و مخلّد مىماند ، و خداوند بر او غضب مىكند ، و او را مورد لعن و دورباش از رحمت خود قرار ميدهد ، و براى او عذاب دردآورى مهيّا و آماده مىسازد . »\r\nو براى فرار از جنگ و جهاد با كفّار نيز وعدهء جهنّم و غضب خدا داده شده است :\r\n  يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ * وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ   « 2 » .\r\n« اى كسانى كه ايمان آورده ايد ! اگر برخورد كنيد با كفّار كه مجتمع شده و به شما براى قتال و جنگ حمله ور شده‌اند ، پشت به آنها نكنيد ! و روى از جنگ برنتابيد ! و هر كس در روز ملاقات و مقابله از دشمن روى بگرداند و پشت كند - مگر آن كس كه بخواهد از كنار حمله ور شود ، و يا آن كس كه بخواهد جماعتى را همدست كند و آنان را با خود براى مقابله حاضر سازد - پس حقّاً به غضب خدا روى آورده است ، و جايگاه او جهنّم است و بد بازگشتگاهى است . »\r\nو همچنين براى بعضى ديگر از معاصى و گناهان نيز وعدهء جهنّم\r\n\r\n\r\n","description":"","footnote":"\r\n( 1 ) آيه 93 ، از سورهء 4 : النّسآء\r\n( 2 ) آيه 15 و 16 ، از سورهء 8 : الانفال\r\n","page_name":" 254 ","page_number":254},
  {"content":"\r\n\r\nداده شده است .\r\n\r\nحديث معراج رسول خدا ، و ديدار خازن دوزخ\r\nدر كتاب « أمالى » صدوق از پدرش از سعد از ابن عيسى از ابن فضّال از ابن بُكَير از زرارة ، از حضرت باقر عليه السّلام روايت كرده است كه گفتند : چون رسول خدا صلّى الله عليه و آله و سلّم را به معراج سير دادند ، حضرت رسول به هيچيك از خلائق آن عالم عبور نكرد مگر آنكه در روى او آثار سرور و لطف و بشاشت و فرح ديد . تا آنكه عبور كرد به يك مخلوقى كه او به رسول الله التفاتى نكرد ، و هيچ چيز نگفت ، و رسول الله او را خشمگين و عبوس و روى درهم كشيده يافت .\r\nرسول الله فرمود : اى جبرئيل ! ما به هر مخلوقى كه مرور كرديم آثار محبّت و لطف و بشاشت ديديم جز اين مخلوق ! اين مخلوق كيست ؟ ! جبرائيل گفت : اين مالك ، خازن جهنّم است ؛ اين‌طور خداوند او را خلق كرده است .\r\nرسول خدا فرمود : من ميل دارم كه از او بخواهى آتش را به من نشان دهد . جبرائيل به مالك گفت : اينست محمّد رسول الله و از من خواسته است كه از تو بخواهم تا آتش را به او نشان دهى ! حضرت باقر فرمودند : مالك يك گردن از گردن‌هاى آتش را به آن حضرت نشان داد . و چون حضرت آن را ديدند ديگر كسى آن حضرت را خندان نيافت تا وقتى كه خداوند عزّ و جلّ او را قبض روح نمود . « 1 »\r\n\r\n\r\n","description":"","footnote":"\r\n( 1 ) « أمالى » صدوق ، مجلس 87 ، طبع سنگى ، ص 357 و 358\r\n","page_name":" 255 ","page_number":255},
  {"content":"\r\n\r\nو در « أمالى » شيخ وارد است كه أمير المؤمنين عليه السّلام در نامه اى كه به اهل مصر نوشتند ، در وصف آتش روز قيامت چنين ذكر مىكنند كه :\r\nقَعْرُهَا بَعِيدٌ ، وَ حَرُّهَا شَدِيدٌ ، وَ شَرَابُهَا صَدِيدٌ ، وَ عَذَابُهَا جَدِيدٌ ، وَ مَقَامِعُهَا حَدِيدٌ . لَا يَفْتُرُ عَذَابُهَا ، وَ لَا يَمُوتُ سَاكِنُهَا . دَارٌ لَيْسَ فِيهَا رَحْمَةٌ ، وَ لَا تُسْمَعُ لِاهْلِهَا دَعْوَة - الْخبرَ . « 1 »\r\n« ته جهنّم بسيار دور است ، و آتش آن شديد است ، و آشاميدنيهاى آن چرك خون‌آلود و يا فلزّ گداخته است ، و عذاب آن هميشه جديد و تازه است ، و گرزهاى آن از آهن است . عذابش هيچوقت تخفيف نيافته و سبك نمىشود ، و ساكنان آن هيچوقت نمىميرند . خانه اى است كه در آنجا رحمت نيست ، و هيچ خواهش و تقاضائى از اهل آن شنيده و پذيرفته نمىشود . »\r\n\r\n\r\n","description":"","footnote":"\r\n( 1 ) « أمالى » طوسى ، جزء 1 ، طبع سنگى ، ص 18\r\n","page_name":" 256 ","page_number":256},
  {"content":"\r\n\r\n\r\nمجلس هفتاد و دوم : أهل جهنّم ، و دركات آن\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقالَ اللهُ الْحكيمُ فى كِتابِهِ الْكَريمِ :\r\n         وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ * تَلْفَحُ وُجُوهَهُمُ النَّارُ وَ هُمْ فِيها كالِحُونَ * أَ لَمْ تَكُنْ آياتِي تُتْلى عَلَيْكُمْ فَكُنْتُمْ بِها تُكَذِّبُونَ * قالُوا رَبَّنا غَلَبَتْ عَلَيْنا شِقْوَتُنا وَ كُنَّا قَوْماً ضالِّينَ * رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ * قالَ اخْسَؤُا فِيها وَ لا تُكَلِّمُونِ * إِنَّهُ كانَ فَرِيقٌ مِنْ عِبادِي يَقُولُونَ رَبَّنا آمَنَّا فَاغْفِرْ لَنا وَ ارْحَمْنا وَ أَنْتَ خَيْرُ الرَّاحِمِينَ * فَاتَّخَذْتُمُوهُمْ سِخْرِيًّا حَتَّى أَنْسَوْكُمْ ذِكْرِي وَ كُنْتُمْ مِنْهُمْ تَضْحَكُونَ * إِنِّي جَزَيْتُهُمُ الْيَوْمَ بِما صَبَرُوا أَنَّهُمْ هُمُ الْفائِزُونَ          . « 1 »\r\n« و آنان كه ميزان‌هاى أعمال آنها سبك است كسانى هستند كه\r\n\r\n\r\n","description":"","footnote":"\r\n( 1 ) سورهء المؤمنون : 23 ، آيات 103 تا 111 .\r\n","page_name":" 259 ","page_number":259},
  {"content":"\r\n\r\nنفوس خود را در دنيا به زيان باخته‌اند ، و در آتش دوزخ جاودانند . آتش چهره‌هاى آنان را مىسوزاند ، و آنان در آتش با سيماى عَبوس و درهم كشيده و چَرده‌شده و دندانهاى پيدا شده مىباشند . ( به آنها خطاب مىشود كه : ) آيا چنين نبود كه آيات ما بر شما تلاوت مىشد ، و شما آن آيات را تكذيب مىكرديد ؟ ! مىگويند كه : اى پروردگار ما ! شقاوت نفوس ما بر ما غلبه كرد ، و ما از گمراه‌شدگان بوديم . پروردگارا ! ما را از اين آتش بيرون بياور ! و چنانچه ما به همان أعمال زشت بازگشتيم در اين صورت از ستمكاران مىباشيم .\r\nخداوند مىگويد : ساكت شويد و چون خفه‌شدگان دم نزنيد در ميان آتش و هيچ با من سخن نگوئيد ! جمعى از بندگان من مىگفتند : بار پروردگارا ما ايمان آورديم ، پس ما را بيامرز و رحمتت را بر ما بفرست ، و تو بهترين رحم كنندگان و رحمت‌آوران هستى ؛ و شما آنان را به مسخره گرفتيد تا به جائى كه آنان موجب فراموشى ياد شما از من شدند ، و شما بوديد كه به آنها مىخنديديد . من امروز به واسطهء تحمّل و استقامت آنان به آنها پاداش مىدهم ، و آنانند رستگاران . »\r\nدر اين آيات مىبينيم كه جهنّمىها علّت تكذيب آيات خدا را ، شقاوت نفوس و غلبهء انتخاب زشتى بر نيروى خوبى و انتخاب امر نيك قرار مىدهند .\r\n\r\nتحقّق و ثبوت كلمهء إلهيّه بر جهنّميان\r\nو نيز در بسيارى از آيات مىبينيم كه علّت دخول جهنّميان را در آتش دوزخ ، تحقّق و ثبوت و وجوب كلمهء الهيّه قرار مىدهد ،\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nهمچون آيه :\r\n إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ  . « 1 »\r\n« بدرستى كه آنان كه كلمهء پروردگار تو بر آنها ثابت و استوار شد ، ايمان نخواهند آورد . »\r\nو همچون آيه :\r\n كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ  . « 2 »\r\n« و اى پيامبر ! اينچنين است كه كلمهء پروردگار تو ، بر كسانى كه فسق مىورزند و از راه حق عدول مىكنند مُهر شده ، و محقّق و ثابت گرديده است كه آنان ايمان نمىآورند . »\r\nو همچون آيه :\r\n وَ كَذلِكَ حَقَّتْ كَلِمَةُ رَبِّكَ عَلَى الَّذِينَ كَفَرُوا أَنَّهُمْ أَصْحابُ النَّارِ  . « 3 »\r\n« و اى پيامبر اينچنين است كه كلمهء پروردگار تو ، بر كسانى كه كافر شده‌اند ثابت و واجب گرديده است كه آنان از اهل آتش مىباشند . »\r\nو همچون آيه :\r\n قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ  . « 4 »\r\n« ( چون خازنان دوزخ از علّت سوق آنها به جهنّم پرسش مىكنند\r\n\r\n\r\n","description":"","footnote":"\r\n( 1 ) آيه 96 از سورهء 10 : يونس\r\n( 2 ) آيه 33 از سوره 10 : يونس\r\n( 3 ) آيه 6 ، از سورهء 40 : غافر\r\n( 4 ) ذيل آيه 71 ، از سورهء 39 : الزّمر\r\n","page_name":" 261 ","page_number":261},
  {"content":"\r\n\r\nكه آيا پيامبران نيامدند ، و شما را از لقاء و ديدار چنين روزى بر حذر نداشتند ؟ آنان در پاسخ ) مىگويند : آرى ! و ليكن كلمهء عذاب بر كافران محقّق و استوار شد . »\r\nو همچون آيه :\r\n أَ فَمَنْ حَقَّ عَلَيْهِ كَلِمَةُ الْعَذابِ أَ فَأَنْتَ تُنْقِذُ مَنْ فِي النَّارِ  . « 1 »\r\n« آيا آن كسى كه كلمهء عذاب بر او محقّق و ثابت گرديده است ، پس آيا تو مىتوانى كسى را كه در آتش است برهانى و او را بگيرى و نجات دهى » ! ؟\r\n\r\nعذاب و دوزخ ، كلمهء ثابت و محقّق خداست\r\nو همچنين است بسيارى از آيات ديگر قرآن كريم دربارهء امّت‌هاى گذشته كه چون مخالفت پيامبران را نمودند و تمرّد و تجرّى كردند ، و بالاخره دچار عذاب دنيوى و هلاكت ، و غاية الامر به عذاب اخروى و پاداش جهنّم رسيدند ؛ كلمهء عذاب و گفتار عذاب بر آنها محقّق و ثابت شد . چنان كه در سورهء فصّلت و سورهء أحقاف و سورهء يس بيان مىفرمايد .\r\nو از همهء آنها روشن‌تر و صريح‌تر اين آيه سورهء تنزيل است :\r\n وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  . « 2 »\r\n« و اگر ما مىخواستيم ، به هر نفسى هدايت او را مىداديم ، و ليكن گفتار من بر اين محقّق و استوار شده است كه هر آينه جهنّم را از\r\n\r\n\r\n","description":"","footnote":"\r\n( 1 ) آيه 19 ، از سورهء 39 : الزّمر\r\n( 2 ) آيه 13 ، از سورهء 32 : السّجدة\r\n","page_name":" 262 ","page_number":262},
  {"content":"\r\n\r\nتمامى جنّ و تمامى أفراد انسان پر كنم . »\r\nو اين آيه بسيار مفاد عالى اى دارد ، و هزار كتاب حكمت مىآموزد . و كيفيّت خلقت ، و اراده و مشيّت ، و ربط حادث به قديم ، كه همان ظهور و طلوع نور توحيد به عالم امكان است را مىفهماند .\r\nو از همين جهت است كه در كتاب « ثواب الاعمال » مرحوم صدوق روايت كرده است از محمّد بن حسن از محمّد بن حسن صفّار از محمّد بن يحيى از أحمد بن مَعروف از محمّد بن حمزه كه او گفت : حضرت صادق عليه السّلام فرموده‌اند :\r\nمَنِ اشْتَاقَ إلَى الجَنَّةِ وَ إلَى صِفَتِهَا فَلْيَقْرَإِ الْوَاقِعَةَ . وَ مَنْ أَحَبَّ أَنْ يَنْظُرَ إلَى صِفَةِ النَّارِ فَلْيَقْرَأْ سَجْدَةَ لُقْمَان . « 1 »\r\n« هر كس اشتياق به بهشت دارد ، و اشتياق به آثار و خصوصيّات آن دارد سورهء واقعه را بخواند . و هر كس دوست دارد كه به خصوصيّات و كيفيّات آتش نظر كند ، بايد سورهء الم تنزيل را ( كه آن را سورهء سجده نيز نامند ) بخواند . »\r\nو ما مىدانيم كه سورهء سجده از نقطهء نظر تفاصيل عذاب خصوصيّتى ندارد ، مگر همين آيه كريمه كه در آن واقع است ؛ و گرنه در بسيارى از سُوَر قرآن تفاصيل و صفات جهنّم بيشتر و مشروح‌تر و\r\n\r\n\r\n","description":"","footnote":"\r\n( 1 ) « ثواب الاعمال » طبع سنگى ، ص 66 ؛ و مراد از « سجدهء لقمان » سورهء الم تنزيل است كه سى و دوّمين سوره از قرآن است ، و چون بعد از سورهء لقمان قرار گرفته است براى آنكه از سه سورهء ديگر قرآن كه داراى سجده است مشخّص و ممتاز شود ، آن را سجدهء لقمان گويند ؛ يعنى آن سورهء سجده اى كه متّصل به سورهء لقمان است .\r\n","page_name":" 263 ","page_number":263},
  {"content":"\r\n\r\nمفصّل‌تر آمده است .\r\nبارى ، اين آيه بطور وضوح بيان مىكند كه اگر خدا مىخواست ، هر فرد از أفراد ذى نفوس را به هدايت تكوينيّه و يا به هدايت تشريعيّه و ارادهء صلاح و سعادت ، به سعادت و كمالِ فعليّتِ جمال ، هدايت مىكرد ؛ و ليكن چنين نخواسته است ، زيرا كه اراده كرده است كه مردم داراى اختيار باشند ، و آن اختيار نيز عين اختيار خدا و در تحت اختيار خداست . و او چنين اختيار كرده و خواسته است كه مردم در جهنّم و بهشت به همين صورت و كيفيّت معهوده وارد شوند .\r\nپس اراده و اختيار خدا چنين است كه مردم با قدم مجاهده گام بردارند و تكليف بدانها بشود ، و كسانى كه به حسن اختيار راه سعادت و تقرّب را طى مىكنند ، به بهشت و لقاى خدا و رضوان او نائل گردند ؛ و كسانى كه به سوءِ اختيار راه شقاوت و بُعد را مىپيمايند ، به جهنّم و لوازم جهنّم مبتلا گردند .\r\n\r\nشقاوت ، مستند به مُهر خوردن دل است\r\nيك سلسله آيات ديگرى داريم كه بطور واضح شقاوت و عدم ايمان و عدم علم و خيانت‌ها و جنايت‌هاى مرتكبين را از كفّار و فسّاق و منافقان و متمرّدان و متجاوزان - كه همه بدون شكّ از روى اختيار و ارادهء آنها بوده است - مستند به طَبع خدا يعنى مُهر كردن و مُهر زدن پروردگار دل آنان را مىنمايد ، و يا مستند به ختم كردن كه آن هم به معناى مهر زدن است . در سورهء بقره مىفرمايد :\r\n إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ \r\n\r\n","description":"","footnote":"","page_name":" 264 ","page_number":264},
  {"content":"\r\n\r\n  لا يُؤْمِنُونَ * خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ   . « 1 »\r\n« نسبت به كسانى كه كافر شده‌اند هيچ تفاوت ندارد ، چه آنان را بترسانى و چه نترسانى آنان ايمان نمىآورند . خداوند بر دلهاى آنان و بر گوش آنان مهر زده است ، و بر چشم‌هاى آنان حجاب و پرده اى است ؛ و آنان داراى عذابى بزرگ مىباشند . »\r\nدر سورهء يس ، پس از آنكه مىفرمايد : « اى پيغمبر ! تو از پيامبران مرسل مىباشى ، كه بر صراط مستقيم فرستاده شده اى ، كه با اين قرآن كه از جانب خداوند عزيز و رحيم فرود آمده است إنذار كنى و بترسانى قومى را كه پدرانشان هم انذار و تحذير شده‌اند . » مىفرمايد :\r\n     فَهُمْ غافِلُونَ * لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ * إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ * وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ * وَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ      . « 2 »\r\n« پس آنها غافل هستند . به تحقيق كه گفتار ما بر بيشتر آنها محقّق و ثابت شد ، و بنابراين آنها ايمان نمىآورند . ما گردن‌هاى آنان را تا زَنخ‌هايشان به غل و زنجير بسته‌ايم ، و آنان سر بلند كرده شده و چشم بسته هستند ! ما در برابر و روبروى آنها سدّى قرار داديم و در پشت\r\n\r\n\r\n","description":"","footnote":"\r\n( 1 ) آيه 6 و 7 ، از سورهء 2 : البقرة\r\n( 2 ) ذيل آيه 6 و آيات 7 تا 10 ، از سورهء 36 : يس\r\n","page_name":" 265 ","page_number":265},
  {"content":"\r\n\r\nسر آنها نيز سدّى قرار داديم ، و ما پرده بر روى ديدگانشان انداختيم و بنابراين آنها نمىبينند . و براى آنها بدون تفاوت است كه آنان را از عذاب خدا بترسانى و يا نترسانى ؛ ايمان نمىآورند . »\r\n\r\nمهر شدن دلها به دست خداست\r\nو در سورهء محمّد صلّى الله عليه و آله و سلّم فرمايد :\r\n أُولئِكَ الَّذِينَ طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ  . « 1 »\r\n« آنان كسانى هستند كه خداوند بر دلهاى آنها مُهر زده است ، و آنان از آراء پوچ و واهى خود پيروى مىكنند . »\r\nو در سورهء نساء ، دربارهء بنى اسرائيل كه نقض عهد و ميثاق مىكرده‌اند ، و به آيات خدا كفر مىورزيده‌اند ، و پيامبران را بدون هيچ دليلى مىكشته‌اند ، و مىگفتند : دلهاى ما در غلاف از پذيرش است ، مىفرمايد :\r\n بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا .  « 2 »\r\n« بلكه به سبب كفرشان ، خداوند دلهاى آنان را مُهر كرده است ، و بنابراين ايمان نمىآورند مگر جماعت اندكى . »\r\nو در سورهء توبه ، دربارهء مخالفين و متمرّدين كه از دستورات پيامبر دربارهء جهاد در راه خدا سرپيچى ميكرده‌اند ، و متمكّن از جهاد و نبرد هم بوده‌اند و ليكن دوست داشتند كه با منافقان بوده باشند ، و بنابراين از رسول الله اذن و اجازهء ترك جهاد به دواعى و بهانه‌هاى بى جا مىخواسته‌اند ، مىفرمايد :\r\n\r\n\r\n","description":"","footnote":"\r\n( 1 ) : ذيل آيه 16 ، از سورهء 47 : محمّد\r\n( 2 ) ذيل آيه 155 ، از سورهء 4 : النّسآء\r\n","page_name":" 266 ","page_number":266},
  {"content":"\r\n\r\n رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ  . « 1 »\r\n« آنان خوشايندشان اينست كه با طائفهء مخالفين بوده باشند ؛ و خداوند بر دلهاى آنها مُهر زده است ، و بنابراين ايشان نميدانند . »\r\nو نيز در همين سوره وارد است :\r\n وَ طُبِعَ عَلى قُلُوبِهِمْ فَهُمْ لا يَفْقَهُونَ  . « 2 »\r\n« و بر دلهاى آنان مُهر خورده شد ، و بنابراين آنها نمىفهمند و ادراك نمىكنند . »\r\nو در سورهء يونس ، پس از بيان داستان حضرت يونس پيغمبر على نبيّنا و آله و عليه السّلام ، و پس از آنكه مىفرمايد : « بعد از يونس نيز ما پيامبرانى را با ادلّه و بيّنه به سوى قومشان فرستاديم ، و أبداً ايمان نمىآوردند به آنچه قبلًا آن را تكذيب نموده بودند . » مىفرمايد :\r\n كَذلِكَ نَطْبَعُ عَلى قُلُوبِ الْمُعْتَدِينَ  . « 3 »\r\n« اى پيامبر ! اينچنين است كه ما بر دلهاى متجاوزان مُهر مىزنيم . »\r\nو در سورهء مؤمن مىفرمايد :\r\n كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  . « 4 »\r\n« اى پيامبر ! اينچنين است كه خداوند مُهر مىكند بر تمام دل و\r\n\r\n\r\n","description":"","footnote":"\r\n( 1 ) ذيل آيه 93 و ذيل آيه 87 ، از سورهء 9 : التّوبة\r\n( 2 ) همان\r\n( 3 ) ذيل آيه 74 ، از سورهء 10 : يونس\r\n( 4 ) ذيل آيه 35 ، از سورهء 40 : غافر\r\n","page_name":" 267 ","page_number":267},
  {"content":"\r\n\r\nانديشهء شخص متكبّر و صاحب جبروت . »\r\nو بسيارى ديگر از اين آيات كه بر همين نهج وارد شده است .\r\nو راجع به منافقين در سورهء منافقون فرمايد :\r\n ذلِكَ بِأَنَّهُمْ آمَنُوا ثُمَّ كَفَرُوا فَطُبِعَ عَلى قُلُوبِهِمْ فَهُمْ لا يَفْقَهُونَ  . « 1 »\r\n« اى پيامبر ! اينچنين است به علّت آنكه آنها ايمان آوردند و سپس كافر شدند . بنابراين بر دل‌هاى آنان مُهر خورده شد ، و بنابراين ايشان نمىفهمند و ادراك نمىكنند . »\r\n\r\nمهر خوردن بر دلها و گوش‌ها و چشم‌ها مستند به خداست\r\nو دربارهء كفّار كه در كفرشان شرح صدر دارند ، و غضب خدا و عذاب دردآور خدا براى آنهاست ، و تمام اين جهات را مسبَّب و معلول اختيار و انتخاب زندگى و حيات دنيا بر حيات جاودان آخرت مىداند ؛ بالاخره همهء اين اسباب و مسبّبات را معلول و مسبّب از مُهر خوردگى دلهاى آنها و گوشها و چشمهاى آنان دانسته و آنان را به غفلت نسبت ميدهد ؛ آنجا كه در سورهء نحل مىفرمايد :\r\n    وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ * ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ * أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ * لا جَرَمَ أَنَّهُمْ فِي الْآخِرَةِ هُمُ الْخاسِرُونَ     . « 2 »\r\n\r\n\r\n","description":"","footnote":"\r\n( 1 ) آيه 3 ، از سورهء 63 : المنافقون\r\n( 2 ) ذيل آيه 106 و آيات 107 تا 109 ، از سورهء 16 : النّحل\r\n","page_name":" 268 ","page_number":268},
  {"content":"\r\n\r\n« و ليكن كسى كه شرح صدر دربارهء كفر پيدا كند و سينهء خود را به كفر باز كند ، بر ايشان غضبى است از جانب خدا ، و عذابى است بزرگ . و اين به جهت آنست كه آنان زندگى و حيات دنيوى را بر زندگى و حيات اخروى ترجيح دادند ، و آن را در هنگام اختيار ، دوست داشته و پسنديدند ؛ و البتّه خداوند گروه كافران را هدايت نمىفرمايد . آنانند آن كسانى كه خداوند بر دلهايشان و بر گوش و چشم‌هايشان مُهر زده است ، و ايشانند البتّه غافلان . »\r\nو محصّل گفتار آنست كه اين آيات و بر همين زمينه آيات بسيارى ديگر كه در قرآن كريم داريم ، به يك نهج و با يك لحن و يك سخن كفر كفّار و اعتداء و تجاوز معتدين را مستند به مُهر زدگى و طبع قلوب آنان يكسره از جانب خدا مىكند ؛ و بدون شكّ ما هم كه اختيار داريم ، اين اختيار خداست ، و منفكّ از اراده و اختيار خدا نيست ، و در عالم حكومت مستقلّى در قبال حكومت خدا نداريم ، و به اندازهء سر موئى اگر در اين اختيار ، خود را مستقلّ بدانيم اين فرضيّه عين ظلم و عين شرك است .\r\nو جملهء زيباى :  وَ ما تَشاؤُنَ إِلَّا أَنْ يَشاءَ اللَّهُ  ( و شما هيچ چيز را نمىخواهيد ، مگر آن كه خدا بخواهد . ) در دو جاى قرآن ، اوّل : در آيه 30 از سورهء 76 : إنسان ، و دوّم : در آيه 29 از سورهء 81 : تكوير آمده است .\r\nپس چون خداوند بر دلها مُهر زده است ، مردم نمىفهمند ، و نميدانند ، و ايمان نمىآورند . چون در آياتى كه ذكر شد ، در\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nجملات :  وَ طُبِعَ عَلى قُلُوبِهِمْ فَهُمْ لا يَفْقَهُونَ ،   وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ  ، و  كَذلِكَ نَطْبَعُ عَلى قُلُوبِ الْمُعْتَدِينَ  ، و أمثال اين آيات مىبينيم كه جملات  فَهُمْ لا يَفْقَهُونَ  ،  فَهُمْ لا يَعْلَمُونَ  ،  فَلا يُؤْمِنُونَ إِلَّا قَلِيلًا  جملهء تفريعيّه است ، يعنى اين مطلب متفرّع بر مطلب سابق و مسبّب از آن سبب است ، و هر شخص وارد به ادبيّات عرب ميداند كه اين جملات تفريع است .\r\nو چون بعضى از ترجمه‌نويسان قرآن‌هاى دستى چنين گمان كرده‌اند كه اين معنى مستلزم جبر است ، اين آيات را اين‌طور ترجمه كرده‌اند كه : « چون خداوند مىدانسته است كه آنها اختيار كفر و تجاوز را مىكنند ، لذا دل آنان را مهر زده است . » و يا در ترجمهء آيه 155 از سورهء نساء چنين ترجمه كرده‌اند كه : « بلكه خدا پس از كفر آنها ، مُهر بر دلشان زد كه به جز قليلى ايمان نياوردند . » ولى بهتر است كه بدون اين دخالت‌هاى شخصى آيه را به همان عنوان كه هست ترجمه نمائيم .\r\nگرچه از بعضى آيات قرآن بدست مىآيد كه چون انحرافى در آنها بود ، خداوند آنان را گمراه كرد ؛ همچون آيه 10 از سورهء 2 : بقره كه دربارهء منافقان مىفرمايد :\r\n فِي قُلُوبِهِمْ مَرَضٌ فَزادَهُمُ اللَّهُ مَرَضاً  .\r\n« در دلهاى آنها مرض بود ، و بنابراين خداوند مرضى را بر روى آن مرض زياد فرمود . »\r\nو همچون آيه 5 از سورهء 61 : صَفّ كه دربارهء قوم حضرت\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nموسى - على نبيّنا و آله و عليه الصّلاة و السّلام - كه آن پيغمبر را اذيّت مىكردند مىفرمايد :\r\n فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ  .\r\n« چون آنها خودشان ميل به انحراف از حقّ نمودند ، خداوند دلهاى آنان را از حقّ منحرف كرد ؛ و خدا طائفهء فاسقان را هدايت نمىكند . »\r\nو همچون آيه 26 از سورهء 2 : بقره كه دربارهء مثالهائى كه در قرآن زده مىشود ، و كافران اعتراض مىكنند كه اين مثال‌ها براى چيست ؟ مىفرمايد :\r\n يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ . \r\n« خداوند بواسطهء اين مثالها جماعت بسيارى را گمراه مىكند ، و نيز به واسطهء آنها جماعت بسيارى را هدايت مىكند ؛ و گمراه نمىكند به آنها مگر فاسقان را . »\r\nو ليكن كلام در همان مرض اوّليّه ، و گرايش به باطل ، و فسق اوّلى است كه آنها از كجا پيدا شد ؟ اگر از اختيار آنان مستقلّا پيدا شد كه اين عين تفويض است ، و تفويض شرك محض است ؛ و اگر از ناحيهء ارادهء خدا و بر اساس اختيار خدا :  وَ ما تَشاؤُنَ إِلَّا أَنْ يَشاءَ اللَّهُ  بوده است ، بنابراين مفاد اين آيات هم هيچ تفاوتى با مفاد آيات ديگر ندارد .\r\n\r\nتفويض ، همانند جبر ، غلط است\r\nبارى بايد بسيار متوجّه و دقيق بود كه خداى ناكرده براى فرار و گريز از مذهب جَبريّون ، در مذهب اهل تَفويض نيفتيم ، زيرا هر دو\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمسأله غلط است . جبر خلاف وجدان و حسّ است ، و تفويض موجب كنار گذاردن خدا از دخالت در بسيارى از امور ، و دخالت دادن غير است .\r\nبايد در معارف الهيّه با ادقّ نظر كار كرد ، و در مسائل عميق فلسفى و عقلى ، مطالب را برهانى نمود ، و گرنه اصول عقائد تقليدى مىشود ؛ و نتيجه تابع أخسّ مقدمتين است ، و بنابراين ايمان و اعتقاد به خدا و صفات و اسماى حسناى او نيز تقليدى مىگردد . و اين بلائى است كه امروزه غالب مردم بدان مبتلا هستند ؛ نه تنها عوام بلكه خواص نيز در مسألهء جبر و اختيار ، بالاخره خواهى نخواهى گرايش به تفويض پيدا مىكنند ، و مِن حيثُ إنّهم لا يَشعُرون در دام و تلهء اين مذهب مىافتند ، و چنين مىپندارند كه مسأله را حل كرده و أَمْرٌ بَيْنَ الامْرَيْن را خوب فهميده‌اند .\r\n\r\nكلام فقيه همدانى در مسألهء أمرٌ بينَ الامرين\r\nچقدر خوب و لطيف در اين مقام ، فقيه نبيه : آية الله مرحوم حاج آقا رضا همدانى ، در كتاب شريف « مِصباحُ الفَقيه » در جلد طهارت ( در صفحهء 56 از جزء آخر آن ) بعد از استدلال و بيان طهارت جَبريّون گويد :\r\nو روشن‌تر از قول به طهارت جَبريّون ، قول به طهارت مُفوِّضه است . بلكه از « شرح مفاتيح » نقل شده است كه ظاهر گفتار فقهاء طهارت آنهاست يعنى اسلام آنها .\r\nو بنابراين ، آنچه از كاشف الغِطاء نقل شده است كه قول به جبر و تفويض را از إنكار ضروريّات شمرده است ، در غايت ضعف و\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nسستى است . و چگونه گفتار كاشف الغطاء ضعيف نباشد در صورتى كه تصوّر أمرٌ بَينَ الامرَين كه از ائمّهء ما نقل شده است ، براى عامّهء مردم امكان پذير نيست تا اينكه بدان معتقد شوند . زيرا كه اين مسألهء أمرٌ بينَ الامرين از مشكلات علوم است ، بلكه از أسرار خداوند است كه به حقيقت ادراك آن دست احدى از مردم نمىرسد مگر آن انسان متفرّد و نادر الوجودى كه خداوند او را بدين سِرّ رهبرى كرده است .\r\nآيا تو نمىبينى چون نظر حادّ و عميق خود را بيفكنى كه : اكثر از اصحاب ما طائفهء اماميّه كه خواسته‌اند متصدّى إبطال دو مذهب جبر و تفويض شوند ، چنين توان و قدرتى نداشتند كه بتوانند از اعتقاد به تفويض تجاوز كنند اگرچه با زبان انكار آن را مىنموده‌اند . چون چنين مىپنداشتند كه مَنشأ و علّت عدم استقلال بندگان در كارهائى كه انجام ميدهند ، آنست كه آن أفعال از آنها صادر مىشود به واسطهء اينكه خداوند آنان را بر انجام آن كارها قدرت مىدهد و اسباب آن كارها را براى آنان مهيّا و آماده مىكند ؛ با آنكه گمان نمىرود كه يك نفر از كسانى كه قائل به تفويض است ، انكار اين مطلب را بنمايد .\r\nو حاصل آنكه اين عقيده و اين مطلب به حسب ظاهر ، عين قول به تفويض است . و علاوه بر اين ، آنكه افكار عامّهء مردم كوتاه‌تر است از آنكه بتوانند مرتبه اى را بالاتر از اين مرتبه تعقّل كنند كه به مرتبهء جبر نرسد .\r\nو ليكن تمام اين بيانات در مقام تصوّر تفصيلى اين مسأله است ،\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو گرنه در مقام تصوّر اجمالى بعيد نيست كه آنچه در اذهان عوامّ از اصحاب ما و خواصّ از آنان مغروس است ، مرتبه اى بالاتر از اين مرتبه باشد . چون آنها پيوسته امور تكوينيّه را جميعاً از كارهاى بندگان و غير اين كارها ، چه در حدوث و چه در بقاء ، به مشيّت و قدرت خداوند متعال مىدانند ؛ بدون آنكه سلسلهء علل آن را از تأثير ، عزل و ساقط كنند تا در نتيجهء آن نسبت به كارهاى بندگان جبر لازم آيد ، و بدون آنكه ملتزم شوند به آنكه مشيّت و ارادهء خدا از جملهء اجزاء سلسلهء علل آنهاست ، تا اينكه شرك لازم آيد و در قدرت و سلطان خداوند فتور و سستى پيدا شود .\r\nو اين معنى گرچه تصوّرش بسيار مشكل ، و اذعان و اعتقاد به آن در هنگام التفات تفصيلى سخت است ، چون در نزد صاحبان عقول قاصِره و مغزهاى كوته انديش تناقضِ ظاهر است ، ليكن اجمالًا در اذهان مغروس است . و مآل و بازگشت اين مطلب على الظّاهر به التزام به أمرٌ بين الامرين نسبت به معلول‌هاى جميع علّتهاست ، خواه كارهاى بندگان باشد كه انجام مىدهند ، و خواه غير آن .\r\nو على كلّ تقدير ، أبداً سزاوار نيست كه كسى شكّ كند در اينكه هيچيك از أمثال اين عقائد كه چه بسا فحول از علما ، از إبطال آن عاجز مانده‌اند - بخصوص آنكه بعضى از ظواهر كتاب و سنّت نيز با اين عقائد مساعد باشد - انكار ضرورى شمرده نمىشود ؛ و الله العالم . » - تمام شد كلام فقيه آية الله همدانى قدَّس اللهُ سِرَّه .\r\n\r\nمسألهء أمرٌ بَين الامرين از أسرار علوم است\r\nما در كلام اين مرد بزرگوار پس از آنكه قسمت اوّل آن را كه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمىفرمايد : مسألهء أمرٌ بين الامرين مشكل است و غالب از فحول أعلام در مسألهء تفويض گرفتارند ، قبول داريم و صد در صد امضاء مىكنيم ؛ امّا در قسمت دوّم آن كه مىفرمايد : آنچه مغروس است در اذهان همان مسألهء لا جَبْرَ وَ لا تَفْويضَ است بحثى داريم ، و آن بحث اينست كه :\r\nآنچه مغروس است در اذهان ، آيا كافى است و بدان مىتوان اكتفا نمود يا نه ؟ بلكه بر شخص مؤمن متعهّد لازم است كه با كنجكاوى و كوشش و مجاهده ، پرده از چهرهء حقيقت بردارد و ايمان خود را تفصيلًا نه إجمالًا بر اساس عقيدهء پاك توحيد قرار دهد .\r\nو به عبارت ديگر همان طورى كه توحيد فطرى از آنِ همهء مردم است ، حتّى يهود و نصارى و مشركان و مادّيّون همگى فطرةً و جبلّا در كُمون ذات خود مسألهء توحيد و گرايش به يگانه ذات حضرت حىّ قيّوم عليم حكيم قدير ازلى و ابدى را مىيابند و ليكن اين توحيد فطرى و يا توحيد ذهنى و مغروس در خاطر ، بدون انكشافات خارجيّه و بدون تعقّل و تعمّلِ ادراك و شهودِ وجدان كافى نيست ، و بر همهء مردم واجب است كه از فطرت به عقل و حسّ تنازل نموده و در مسألهء توحيد كار كنند و زحمت بكشند تا خداى را يگانه بيابند و وجدان كنند ، و با آوردن اسلام و پيروى از رسول الله و كتاب مقدّس قرآن و متابعت از احكام عباديّه سِرّ خود را طهارت دهند و به مقام توحيد تفصيلى برسند ؛ همينطور غرس اجمالى أمرٌ بين الامرين در اذهان به چه كار آيد ؟ در صورتى كه مىدانيم عمل مردم از خاصّه و\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nعامّه مبنى بر شرك است ، شرك خفىّ و قلبى ، گرچه در ظاهر اذعان بر شرك نكنند و قائل به توحيد باشند .\r\nو حاصل كلام آنكه : اسلام تنها از ما نفى شرك جلىّ و بت‌پرستى خارجى را نمىخواهد ، اين وظيفهء عوام و مستضعفان است ؛ از مسلمانان و مؤمنان متوقّع است كه قدم به قدم در راه توحيد پيشرفت كرده و هر گونه مؤثّرى را جزئى و يا كلّى در مقام ذات حضرت احديّت نفى كنند ، و او را در عالم وجود ، ذاتاً و صفةً و فعلًا يگانه منشأ اثر بدانند .\r\nآيا اين همه آيات قرآن ، ما را دعوت به كمال نمىكند ؟ آيا اين سنّت سنيّه ، و اين منهاج ، و اين روايات روشن و مبرهن از معصومان ، ما را به ترك شرك خفىّ و ورود در اسلام اكبر و ايمان اكبر نمىخواند ؟ پس در اين صورت جهاد اكبر و هجرت كبرى يعنى چه ؟ انسان مانند بعضى از عجائز يك جملهء لآ إلَهَ إلَّا اللهُ مىگفت و تمام مىشد .\r\nاين عبادات ، اين مجاهدات ، و اين دستگاه عريض و طويل تشريع ، همه براى كشف نور توحيد است ؛ و بنابراين به‌هيچ‌وجه نبايد به آنچه در ذهن مغروس است - چنانچه تفصيلًا معناى تفويض باشد ، و عملًا بنده در خارج خود را و اختيار خود و سائر اسباب را مؤثّر بداند به تأثير استقلالى - اكتفا كرد .\r\nبارى ، شايد مراد آن بزرگوار هم اين نباشد كه مىتوان اكتفا كرد ؛ و فقط در صدد آن بوده باشند كه اثبات كنند اين عقائد موجب انكار\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nضرورى نيست ، و از نقطهء نظر طهارت كه مسألهء فقهى است مطلب را تمام نموده باشند .\r\n\r\nذرّه اى استقلال در اختيار انسان ديدن ، عين شرك است\r\nو بالجمله جان و روح مسأله اينست كه : ما اگر بخواهيم به قدر سر سوزنى بنده را مستقلّا در كارهايش مؤثّر بدانيم و مستقلّا براى او اختيارى قائل شويم ، به همان قدر خدا را از كار خود معزول كرده‌ايم ؛ و شرك غير از اين چيزى نيست .\r\nشرك به معناى نفى الوهيّت و تأثير ذات اقدس او نيست ، بلكه شرك عبارت از مشترك قرار دادن كارها به دست خدا و به دست غير اوست ؛ و إشراك يعنى چنين عملى را انجام دادن . و بنابراين شرك غلط است ، و هيچ تفاوت ندارد كه در امور مهمّه باشد و يا در امور غير مهمّه ، چيزى را كه براى خدا شريك قرار دهند و آن را مستقلّا مؤثّر بدانند اختيار انسان باشد و يا فرشتهء آسمانى و يا ديو زمينى .\r\nو اگر اختيار انسان مستقلّا مؤثّر نباشد ، بلكه در تحت اختيار خدا بوده باشد ، اين عين توحيد است و غير از اين چيزى نيست . بلكه اختيار بندگان ، عين اختيار حضرت حقّ است سبحانه و تعالى .\r\nو ما نبايد خداى ناكرده اين معنى را مستلزم جَبر بدانيم ، و لذا براى فرار از جَبر قائل شويم كه اختيار مستقلّا از ماست ، و چون خداوند به علم غيب خود ميدانسته است كه اينچنين بنده اى در وقت آفرينش چنين اختيارى را مستقلّا مىكند ، بنابراين به دنبال اين اختيار استقلالى دل او را مُهر مىزند . اين كلام واژگون است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nخداوند ضعيف و بيچاره نيست كه ما چنين وكيل مدافعى از او باشيم ، و بخواهيم معارف الهيّه را كه به غلط فهميده‌ايم ، به خورد او داده و بدين توجيهات واهى و تعبيرات بى اساس تصحيح كنيم ، و به عقيدهء خود دفاع از دين بنمائيم ، و عياذاً بالله خرابىهاى معارف متقن و أصيل و مبرهن را كه ناشى از خرابيهاى فهم ماست ، براى آنكه خوشايند افكار عامّه و طبقهء جهّال از مردم باشد بدين آب و رنگها سرو صورتى دهيم ؛ و بالاخره و غاية الامر طبق خواست عامّه كه پيوسته مىكوشند تا بتى بتراشند و چون قوم حضرت موسى در غيبت او اشتهاى عبادت عِجل كنند ، ما نيز يك قدم در شرك جلو آورده و با اين افكار هماهنگ گرديم .\r\nخداوند عزيز است ، و معارف الهيّه متين و استوار ، و توحيد ذات اقدس او پيوسته چون خورشيد درخشانْ تابان .\r\nما در اينجا چند روايت از « اصول كافى » مىآوريم و سپس به بحث مختصرى براى روشن شدن مطلب مىپردازيم .\r\n\r\nروايات وارده در أمرٌ بين الامرين\r\nكلينى ( ره ) روايت مىكند از علىّ بن إبراهيم از محمّد بن عيسى از يونُس بن عبد الرّحمن از حَفْص بن قُرْط ، از حضرت صادق عليه السّلام :\r\nقَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ : مَنْ زَعَمَ أَنَّ اللهَ يَأْمُرُ بِالسُّوءِ وَ الْفَحْشَآءِ فَقَدْ كَذَبَ عَلَى اللهِ . وَ مَنْ زَعَمَ أَنَّ الْخَيْرَ وَ الشَّرَّ بِغَيْرِ مَشِيَّةِ اللهِ فَقَدْ أَخْرَجَ اللهَ مِنْ سُلْطَانِهِ . وَ مَنْ زَعَمَ أَنَّ الْمَعَاصِىَ بِغَيْرِ قُوَّةِ اللهِ فَقَدْ كَذَبَ عَلَى اللهِ . وَ مَن كَذَبَ عَلَى اللهِ\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nأَدْخَلَهُ اللهُ النَّارَ . « 1 »\r\n« حضرت گفتند كه رسول الله فرمودند : كسى كه بپندارد خداوند امر به بدى و فحشاء مىكند ، بر خدا دروغ بسته است . و كسى كه بپندارد كه خير و شرّ بدون اراده و مشيّت خدا صورت مىگيرد ، خدا را از قدرت و سلطان خود خارج كرده است . و كسى كه بپندارد گناهان بدون قوّت خداست ، بر خدا دروغ بسته است . و كسى كه بر خداوند دروغ ببندد خدا او را در آتش داخل مىكند . »\r\nو همچنين از علىّ بن إبراهيم از پدرش از إسمعيل بن مَرّار از يونس بن عبد الرّحمن آورده است كه :\r\nقَالَ : قَالَ لِى أَبُو الْحَسَنِ الرِّضَا عَلَيْهِ السَّلَامُ : يَا يُونُسُ ! لَا تَقُلْ بقَوْلِ الْقَدَرِيَّةِ ! فَإنَّ الْقَدَرِيَّةَ لَمْ يَقُولُوا بِقَوْلِ أَهْلِ الجَنَّةِ ، وَ لَا بِقَوْلِ أهْلِ النَّارِ ، وَ لَا بِقَوْلِ إبْلِيسَ . فَإنَّ أَهْلَ الْجَنَّةِ قَالُوا :  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  . وَ قَالَ أَهْلُ النَّارِ :  رَبَّنا غَلَبَتْ عَلَيْنا شِقْوَتُنا وَ كُنَّا قَوْماً ضالِّينَ  . وَ قَالَ إبْلِيسُ :  رَبِّ بِما أَغْوَيْتَنِي  .\r\nفَقُلْتُ : وَ اللهِ مَا أَقُولُ بِقَوْلِهِمْ وَ لَكِنِّى أَقُولُ : لَا يَكُونُ إلَّا بِمَا شَاءَ اللهُ ، وَ أَرَادَ ، وَ قَدَّرَ ، وَ قَضَى . فَقَالَ : يَا يُونُسُ ! لَيْسَ هَكَذَا ؛ لَا يَكُونُ إلَّا مَا شَاءَ اللهُ ، وَ أَرَادَ ، وَ قَدَّرَ ، وَ قَضَى - الخبرَ . « 2 »\r\n« يونس گويد : حضرت امام رضا عليه السّلام به من گفتند : اى\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 158\r\n( 2 ) همان مصدر ، ص 157 و 158\r\n","page_name":" 279 ","page_number":279},
  {"content":"\r\n\r\nيونس ! تو به گفتار قَدَريّه سخن مگو ! زيرا كه قدريّه ، گفتارشان سخن اهل بهشت نيست ، و سخن اهل جهنّم هم نيست ، و سخن شيطان هم نيست . چونكه اهل بهشت مىگويند : « حمد اختصاص به خدا دارد ، آنكه ما را بدينجا رهبرى كرد ، و اگر خدا ما را رهبرى نمىكرد ما چنين نبوديم كه بدينجا رهبرى شويم . » و اهل جهنّم مىگويند : « بار پروردگارا ! شقاوت ما بر ما غلبه كرد ، و ما در دنيا از گروه گمراهان بوده‌ايم . » و ابليس مىگويد : « بار پروردگار من ! به جهت اينكه تو مرا إغوا نمودى ( من چنين مىكنم . . . ) »\r\nيونس گويد : من گفتم : سوگند به خدا كه من گفتار آنان را نمىگويم ، بلكه مىگويم : چيزى نيست مگر به آنچه خدا بخواهد ، و اراده كند ، و مقدّر كند ، و قضايش جارى شود . حضرت فرمود : اى يونس ! همين سخن تو درست نيست . چيزى نيست مگر آنچه خدا بخواهد ، و اراده كند ، و مقدّر نمايد ، و قضايش جارى شود - تا آخر حديث . »\r\nو همچنين از محمّد بن يحيى از احمد بن محمّد بن حسن زَعْلان از أبو طالب قمّى از مردى ، از حضرت صادق عليه السّلام آورده است كه :\r\nقَالَ : قُلْتُ : أَجْبَرَ اللهُ الْعِبَادَ عَلَى الْمَعَاصِى ؟ قَالَ : لَا . قُلْتُ : فَفَوَّضَ إلَيْهِمُ الامْرَ ؟ ! قَالَ : قَالَ : لَا ! قَالَ : قُلْتُ : فَمَا ذَا ؟ ! قَالَ : لُطْفٌ مِنْ رَبِّكَ بَيْنَ ذَلِكَ . « 1 »\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 159\r\n","page_name":" 280 ","page_number":280},
  {"content":"\r\n\r\n« مىگويد : به حضرت عرض كردم : آيا خداوند مردم را بر گناهانى كه انجام مىدهند ، إجبار مىنمايد ؟ ! حضرت فرمود : نه . عرض كردم : آيا امور را به خود آنها مىسپارد ؟ ! حضرت فرمود : نه . عرض كردم : پس چه مىكند ؟ ! حضرت فرمود : بين اجبار و سپردن امر ، لطف و نفوذ دقيقى است از خداوند ( كه در أفعال بنده ، به نحو استيلاء و نفوذ مالك در ملك حقيقى اثرى مىگذارد ) . »\r\nو همچنين از حسين بن محمّد از مُعَلَّى بن محمّد از حسن بن على وَشّاء ، از حضرت رضا عليه السّلام آورده است كه :\r\nقَالَ : سَأَلْتُهُ فَقُلْتُ : اللهُ فَوَّضَ الامْرَ إلَى الْعِبَادِ ؟ ! قَالَ : اللهُ أَعَزُّ مِنْ ذَلِكَ . قُلْتُ : فَجَبَّرَهُمْ عَلَى الْمَعَاصِى ؟ ! قَالَ : اللهُ أَعْدَلُ وَ أَحْكَمُ مِنْ ذَلِكَ .\r\nقَالَ : ثُمَّ قَالَ : قَالَ اللهُ : يَا بْنَ ءَادَمَ ! أَنَا أَوْلَى بِحَسَنَاتِكَ مِنْكَ ، وَ أَنْتَ أَوْلَى بِسَيِّئَاتِكَ مِنِّى . عَمِلْتَ الْمَعَاصِىَ بَقُوَّتِىَ الَّتِى جَعَلْتُهَا فِيكَ ! « 1 »\r\n« مىگويد : از آن حضرت سؤال كردم و گفتم : آيا خداوند امور را به بندگانش واگذار كرده است ؟ ! حضرت فرمود : خداوند عزيزتر است از واگذارى . عرض كردم : پس آيا خداوند ، آنان را بر گناهان مجبور كرده است ؟ ! حضرت فرمود : خداوند عادل‌تر و استوارتر است از إجبار به گناهان .\r\nو سپس حضرت فرمود : خداوند مىفرمايد : اى فرزند آدم ! من\r\n\r\n\r\n","description":"","footnote":"\r\n( 1 ) همان مصدر ، ص 157\r\n","page_name":" 281 ","page_number":281},
  {"content":"\r\n\r\nدر خوبىهائى كه انجام مىدهى از تو به آنها سزاوارترم ، و تو در بدىهائى كه مىكنى از من به آنها سزاوارترى ؛ گناهان را بجاى مىآورى در اثر قوّت من كه آن را در تو قرار دادم ! »\r\nو همچنين از علىّ بن إبراهيم از محمّد بن عيسى از يونس بن عبد الرّحمن از جماعت بسيارى از راويان ، از حضرت باقر و حضرت صادق عليهما السّلام آورده است كه :\r\nقَالَا : إنَّ اللهَ أَرْحَمُ بِخَلْقِهِ مِنْ أَنْ يُجْبِرَ خَلْقَهُ عَلَى الذُّنُوبِ ثُمَّ يُعَذِّبَهُمْ عَلَيْهَا . وَ اللهُ أَعَزُّ مِنْ أَنْ يُرِيدَ أَمْرًا فَلَا يَكُونَ . قَالَ : فَسُئِلَا عَلَيْهِمَا السَّلَامُ : هَلْ بَيْنَ الْجَبْرِ وَ الْقَدَرِ مَنْزِلَةٌ ثَالِثَةٌ ؟ ! قَالَا : نَعَمْ ، أَوْسَعُ مِمَّا بَيْنَ السَّمَاءِ وَ الارْضِ . « 1 »\r\n« آن دو امام فرموده‌اند : خداوند رحيم‌تر و مهربان‌تر است به بندگانش از اينكه آنها را بر گناهان اجبار كند ، و سپس آنان را بر آن گناهان عذاب كند . و عزيزتر و استوارتر است از اينكه چيزى را بخواهد و آن چيز واقع نشود .\r\nاز آن دو امام پرسيدند : آيا بين جبر و تفويض فاصله اى است ، و منزل سوّمى است ؟ ! فرمودند : آرى ، منزله و محلّى است كه از بين زمين تا آسمان وسيع‌تر است . »\r\nبارى ، اين چند روايتى بود كه در اينجا به عنوان نمونه ذكر كرديم ، و اصول مطالب اين بحث را در بر دارند . و در روايت كلينى از محمّد بن أبى عبد الله از حسين بن محمّد از محمّد بن يحيى از راوى\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 159\r\n","page_name":" 282 ","page_number":282},
  {"content":"\r\n\r\nديگرى از حضرت صادق عليه السّلام به لفظ : لَا جَبْرَ وَ لَا تَفْوِيضَ وَ لَكِنْ أَمْرٌ بَيْنَ أَمْرَيْنِ آورده است . « 1 »\r\n\r\nنامهء حضرت هادى عليه السّلام در نفى جبر و تفويض\r\nو در « تحف العقول » نامه اى بسيار مفصّل از حضرت امام أبو الحسن الثّالث علىّ بن محمّدٍ الهادى عليهما السّلام در ردّ جبر و تفويض و اثبات عدل و منزله بين منزلتين كه براى جماعتى از اهل اهواز در پاسخ نامهء آنان نوشته‌اند ، ذكر مىكند كه حاوى مطالب بسيار نفيس و استشهاداتى از بيان حضرت صادق عليه السّلام مىباشد . « 2 »\r\nمجلسى رضوان الله عليه در « بحار الانوار » تمام اين نامه را آورده است . « 3 »\r\nو شيخ طبرسى در « احتجاج » مختصرى از آن را تحت عنوان : نامهء آن حضرت به اهل اهواز در مسألهء جبر و تفويض ذكر كرده است . « 4 »\r\nمسألهء أمرٌ بينَ الامرين از مسائل مهمّ و اصول شيعه محسوب مىشود . و الحقّ از آن امامان هُمام ، ابراز اين امر در آن زمان حكم يك معجزه را دارد ؛ زيرا كه تمام اصول و مطالب حقّهء الهيّه به واسطهء اين مسأله حلّ مىشود ، و كسى نمىتواند آن را انشاء كند مگر آنكه در آبشخوار معارف نشسته و حقيقت امر را با ديدگان بصيرت دل خود لمساً و عياناً مشاهده كند .\r\n\r\n\r\n","description":"","footnote":"\r\n( 1 ) همان مصدر ، ص 160\r\n( 2 ) « تحف العقول » طبع حروفى ، ص 458 تا ص 475\r\n( 3 ) « بحار الانوار » طبع كمپانى ، ج 3 : عدل و معاد ، ص 20 تا ص 25\r\n( 4 ) « احتجاج » طبرسى ، طبع نجف ، ج 2 ، ص 251 تا ص 257\r\n","page_name":" 283 ","page_number":283},
  {"content":"\r\n\r\nاين مسأله اختصاص به أفعال عباد و بندگان ندارد ، بلكه در عالم كون و وجودْ جبر و تفويض نيست ، و همه و همه يكسره بر يك ميزان و سنّت درست ، تحت أمرٌ بين الامرين قرار گرفته‌اند .\r\nجَبْريّون مىگويند : ارادهء حتميّهء خداوند ، به افعال بندگان تعلّق گرفته است ، مثل سائر چيزها . و مىگويند : انسان در كارهاى خود مجبور است و أبداً اختيار ندارد ، و كارها همگى مانند سائر كارهاى اسباب تكوينيّه ، آفريدهء خداست .\r\nاهل تفويض كه آنان را مُفَوِّضه گويند ، آنان هر گونه تعلّق ارادهء الهيّه را به كارهاى بندگان نفى كرده ، و بر اساس اثبات اختيار ، تمام كارها را آفريدهء خود انسان مىدانند .\r\nدر اين روايات مىبينيم كه پيشوايان دين ، اين هر دو مذهب را باطل مىدانند ، و هر دو را به شدّت انكار مىكنند .\r\nامّا مذهب جبر ، به جهت آنكه : خداوند عادل است ، و هيچگاه بنده را مجبور بر عمل نمىكند و سپس او را به مؤاخذه و عذاب بكشد . و ما نيز وجداناً مىبينيم كه انسان داراى اختيار است ، و اين اختيار از حاقّ وجود اوست ، و هيچكس را در آن دخالتى و اجبارى نيست . و نفى اختيار خلاف وجدان و شهود است .\r\nو امّا مذهب تفويض ، به جهت آنكه : هيچگاه از قدرت و سلطنت و مشيّت حضرت احديّت چيزى كاسته نمىشود ، و موجودات چه در حدوث و چه در بقاء ، همه بدون استثناء ، از تمام جهات وجوديّهء خود تحت نفوذ و سلطان حضرت او هستند . و اگر ما\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبگوييم : در أفعال اختياريّه ، انسان بطور كلّى فاعِل ما يَشاء است ، و خداوند اين سلسله از افعال را به بندگان خود واگذار كرده است ، در اين قسمت او را منعزل نموده ، و اين ناحيه را از دائرهء حكومت او خارج كرده‌ايم ؛ پس به خدا ظلم نموده‌ايم .\r\n\r\nجبر و تفويض مستلزم ظلم ، و أمرٌ بين الامرين توحيد محض است\r\nمذهب جبر ، ظلم خدا بر بنده است ؛ و مذهب تفويض ، ظلم بنده بر خداست .\r\nو اينجاست كه اين هر دو گونهء از ظلم نفى مىشود و مذهب أمرٌ بينَ الامرين پيش مىآيد ، كه از مذهب تفويض بالاتر و از مذهب جبر پائين‌تر است . و مذهبى است بين دو مذهب ، و منزله و مقامى است بين اين دو منزله و مقام ، و آن مذهب توحيد است ؛ توحيد محض . و آن مذهب تجلّى و ظهور است .\r\nزيرا كه بنده بدون شكّ داراى اختيار است . اگر اين اختيار را غير اختيار خدا بدانيم تفويض لازم مىآيد ، و اگر اين اختيار را نفى كنيم جبر لازم مىآيد . أمرٌ بينَ الامرين مىگويد : اختيار هست ؛ نه نفى مىشود و نه آنكه غير مال خداست ، بلكه اختيارى است عين اختيار خدا :  وَ ما تَشاؤُنَ إِلَّا أَنْ يَشاءَ اللَّهُ  .\r\nبنده ، جدائى و عُزلت و بينونيّتى ندارد ، بلكه نفس ظهور و تجلّى خداست . و بنابراين در عالم توحيد و بر اساس توحيد ، چيزى جز ذات أقدس حضرت حىّ قيّوم و اسماء و صفات و افعال او نيست . بنده داراى اختيار است ، و اين اختيار در تحت اختيار خداست ، و عين اختيار خداست .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nمثالى از علّامهء طباطبائى ( ره ) دربارهء نفى جبر و تفويض\r\nحضرت استاد ما علّامهء طباطبائى مدّ ظلّه در اين باره در تعليقات خود بر « كافى » مثالى زده‌اند كه بسيار جالب است . مىفرمايند :\r\n« فرض كنيد شخصى داراى مال فراوانى است از باغ و خانه و غلامان و كنيزان و سائر لوازم زندگى . و اين شخص يكى از غلامان خود را انتخاب نموده ، و براى او يكى از كنيزهاى خود را تزويج مىكند ، و به آن غلام جميع حوائج زندگيش را از خانه و اثاثيّهء منزل مىدهد ، و از باغهاى خود به اندازهء آنكه در آن كار كند و كسب روزى در مدّت حيات خود بنمايد نيز مىدهد . حال در اين فرض اگر بگوئيم :\r\nآن دادن مالها ، از خانه و اثاث البيت و باغ و ضياع و عَقار هيچگونه در ملكيّت غلام اثرى نمىگذارد ، و مولى همان مولاى مالك است ، و تملّك او نسبت به جميع آنچه به غلام داده است ، قبل از دادن و بعد از دادن مساوى است ؛ اين قول جبريّون است .\r\nو اگر بگوئيم : چون مولى به غلام اين اموال را داد ، ديگر از اين به بعد ، غلام مالك وحيد اين اموال مىشود ، و ملكيّت مولى باطل مىگردد ، و امر به دست غلام مىافتد كه هر گونه تصرّفاتى در اين اموال مستقلّا بكند ،  يَفْعَلُ ما يَشاءُ  وَ   يَحْكُمُ ما يُرِيدُ   ؛ اين قول اهل تفويض است .\r\nو اگر همانطور كه حقّ است ، بگوئيم : غلام مالك مىشود آنچه را كه مولى به او داده است ، و ليكن نه مستقلّا بلكه در ظرف ملك\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمولى و در طول ملكيّت او ، نه در عرض آن ، و بنابراين مولى مالك اصلى است و بنده و غلامْ مالك تَبعى است ، و ملكيّت در ضمن ملكيّت است ؛ اين همان گفتارى است كه ائمّه عليهم السّلام در اين باره بيان فرموده و بر اين اساس مسأله را حلّ كرده‌اند . و اينست قول حقّ .\r\nهمچنان كه كتابت و نويسندگى كه بدون شكّ ، فعل اختيارى انسان است ، مىتوان آن را به دست انسان نسبت داد و گفت : دست مىنويسد ، و مىتوان به نفس انسان نسبت داد و گفت : انسان مىنويسد ، بدون آنكه يكى از اين دو نسبت ، نسبت ديگر را باطل كند . « 1 » »\r\nالبتّه بايد دانست كه اين يك مثال براى تقريب مطلب است ، ولى يك تفاوت با مسألهء ما دارد ، و آن اينكه : ملكيّت مولى نسبت به عبد و اعطاء اموال را به او همه اعتبارى است ، و ليكن ملكيّت ذات اقدس حقّ نسبت به افعال بنده و نسبت به خود بنده ، همه ملكيّت حقيقى است .\r\nو بنابراين همهء عالم با اين زيبائى و طراوت و شگفتى ، أفعال خدا و تجلّيات حضرت اوست . و عالم سراسر زيبائى و نيكوئى و حسن و جمال است ، و همه اختصاص به ذات خدا دارد :   سُبْحانَ اللَّهِ عَمَّا يَصِفُونَ * إِلَّا عِبادَ اللَّهِ الْمُخْلَصِينَ   . « 2 »\r\n\r\n\r\n","description":"","footnote":"\r\n( 1 ) « اصول كافى » ج 1 ، تعليقهء ص 156\r\n( 2 ) آيه 159 و 160 ، از سورهء 37 : الصّافّات\r\n","page_name":" 287 ","page_number":287},
  {"content":"\r\n\r\nهيچگونه عيب و نقصى ، و هيچ سستى و فتورى ، و هيچ كژى و كاستى اى در عالم آفرينش حضرت حقّ نيست .\r\nافعال بندگان همه در تحت نفوذ و مشيّت حقّ است ؛ همانطور كه در روايت يونس ، حضرت رضا عليه السّلام به او فرمودند : بگو : مَا شَاءَ اللهُ و نگو : بِمَا شَاءَ اللهُ . نفسِ آنچه خدا بخواهد مىشود ، نه به واسطهء آن چيزى كه خدا بخواهد . يعنى نفى واسطه كن ! واسطه شرك است ، بوى استقلال هر جا به مشام رسد شرك است ، و شرك غلط است .\r\n\r\nحلّ مشكلهء جبر و تفويض ، از معجزات امامان ماست\r\nو در روايت أبو طالب قمّى ديديم كه حضرت مىفرمايد : بين جبر و بين تفويض لُطْفٌ مِنْ رَبِّكَ : لطفى است از خدا . لطف عبارت است از نفوذ دقيق ؛ مانند آنكه مىگوئيم :  إِنَّ اللَّهَ لَطِيفٌ خَبِيرٌ  « 1 » يعنى « خداوند نافذ است و آگاه » .\r\nو حضرت در اينجا از تأثير خداوند در افعال بندگان به لطف يعنى به استيلاء ملكى حقيقى كه در نهايت دقّت است و نامرئى و نامشهود است تعبير مىفرمايد ، و آن أمرٌ بينَ الامرين است كه أَوْسَعُ مِمَّا بَيْنَ السَّمَاءِ وَ الارْضِ ؛ حقيقةً از فاصلهء زمين تا آسمان بيشتر است . زيرا همانطور كه عرض شد ، امرٌ بين الامرين همهء موجودات را گرفته است ، و همه در تحت حكومت خدا هستند ؛ و خداوند به\r\n\r\n\r\n","description":"","footnote":"\r\n( 1 ) اسم لطيف در هفت جاى از قرآن كريم بر خداوند تعالى إطلاق شده است ، ولى اين عبارت در دو مورد آمده است : اوّل در آيه 63 ، از سورهء 22 : الحجّ ؛ دوّم در آيه 16 ، از سورهء 31 : لقمان .\r\n","page_name":" 288 ","page_number":288},
  {"content":"\r\n\r\nهمه لطيف و خبير است ، و لطف و دقّت و نفوذ نامرئى و نامشهود ، سراسر عالم امكان را از ملك و ملكوت فرا گرفته است .\r\nپس هر جا مُمكنى هست ، از عقول مجرّده و نفوس كلّيّه تا برسد به عالم طبع و أظلم عوالم ، در هر جا و در همه جا و با همه چيز ، خداوند هست و معيّت دارد . و معلوم است كه چنين كاخ استوار آفرينش ، از فاصلهء آسمان تا زمين بيشتر است .\r\nشرورِ افعال ، و بديها و زشتيها ، و قبائح و منكرات ، همه از ناحيهء ماهيّت بنده است نه از ناحيهء وجود خدا ؛ همچنان كه در روايت ابن وشّاء ديديم كه حضرت رضا عليه السّلام در نقل گفتار خدا مىفرمايد : اى پسر آدم ! تو در سيّئات و بدىهائى كه انجام مىدهى از من به آنها سزاوارتر هستى ؛ و من در حسنات و خوبىهائى كه بجاى مىآورى از تو به آنها سزاوارتر مىباشم .\r\nحقّاً اين جمله يك كتاب معرفت است ، يك كتاب فلسفه و حكمت است ، و يك عالَم شهود و عرفان است كه از آن معدن نبوّت بيرون تراويده است . و از معجزات باقيهء امامان ما ، يكى همين كلمات دُرربار است كه هر كدام از كوهى سنگين‌تر و باارج‌تر است .\r\n\r\nشرك و كج‌نگرى در دوزخ است\r\nشرور و بديها ، امور عدميّه هستند ، و اين امور از ماهيّات نفوس پيدا مىشود ، نه از اصل وجودشان . اصل وجودشان خير محض است ، و خداوند خالق خير است نه خالق شرّ ؛ وَ الشَّرُّ لَيْسَ إلَيْك . و اگر عنوان بدى در نظر قاصر و كوتاه معصيت‌كاران برداشته شود ديگر معصيت نمىكنند ، همه طاعت است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو اين بديها و زشتيها ، در اثر فكر خراب و تجرّى و گناه پيدا شده است ، و جايش جهنّم و دوزخ است كه بايد فقط در آن بسوزد و محترق شود و بگدازد ، و اين نسبت‌هاى دوبينى و دو روئى و شكّ و شرك ، و اين همه إسنادهاى ستم و ظلم به ذات اقدس حقّ ، همه محترق گردد . بهشت جاى پاكان است ، و جهنّم جاى ناپاكان .\r\nهر كس در امتحانات و ابتلائات دنيا ، اقرار و اعتراف به توحيد حضرت حقّ كرد ، و هر كس به پاى مجاهده و صبر و استقامت ، پاى در مضمار عبوديّت حقّ نهاد ، و پردهء اوهام از جلوى ديدگانش برداشته شد و به مقام معرفت شهودى و وجدانى حضرت حقّ رسيد ؛ ديگر گنهكار نيست ، دربارهء او گناه و عصيان معنى ندارد . و هر كس اقرار و اعتراف وجدانى به وحدانيّت حضرت حقّ ننمود ، يا در سكرات مرگ ، و يا در قبر و برزخ ، و يا در حشر و صراط و ميزان و عرض و سائر مواطن بايد اقرار كند ؛ گرچه در دوزخ مىافتد و مىسوزد ، زيرا دوزخ محلّ طلب و جَذب اين آلودگيها و ناپاكيهاست . نَعوذُ بِاللهِ مِنَ الجَحيمِ وَ حَرِّها وَ شَهيقِها وَ زَفيرِها .\r\nمؤمن و كافر هر دو ، دو مظهر خدا هستند ؛ مؤمن مظهر رحمت و كافر مظهر غضب . بهشت و دوزخ هر دو ظهور خدا هستند ؛ ظهور رحمت و ظهور غضب .\r\nاگر با ديدهء حق بين نگريسته شود همه درست و صحيح و هر يك به جاى خود ، و اگر به ديدهء غير صحيح نظر شود در همهء عالم إشكال است . إشكال در عالم نيست ، بلكه در ديده و نظر است ، و با آتش\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nدوزخ مناسب و ملائم است .\r\nجهنّم ، ظهور حجاب است ، و حجاب از توغّل در كَثَرات و غفلت از ذات أحد است تبارك و تعالى .\r\n  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ * كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ   « 1 »\r\n« أبداً اينچنين نيست ، بلكه بر دلهاى آنان چرك و زنگارِ آنچه كسب كرده‌اند بجاى ماند . و أبداً اينچنين نيست ، بلكه ايشان حقّاً در روز قيامت از پروردگارشان محجوب و در پرده هستند . »\r\nجهنّم ، ظهور و بروز غفلت و جهل و شرك و شكّ در توحيد است ، كه همهء گناهان فكرى و عملى از آن انشعاب مىپذيرد ، و فقط اهل توحيد كه معترف و مُقرّ به حضرت احديّت‌اند از آن دور مىباشند ، و بقيّه جميعاً بايد در آن داخل شوند .\r\n     إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ * لَوْ كانَ هؤُلاءِ آلِهَةً ما وَرَدُوها وَ كُلٌّ فِيها خالِدُونَ * لَهُمْ فِيها زَفِيرٌ وَ هُمْ فِيها لا يَسْمَعُونَ * إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ * لا يَسْمَعُونَ حَسِيسَها وَ هُمْ فِي مَا اشْتَهَتْ أَنْفُسُهُمْ خالِدُونَ .      « 2 »\r\n« بدرستى كه شما و هر چه غير از خدا مىپرستيد ، چيزهائى است كه مانند خار و خاشاك در دوزخ ريخته مىشود ، و شما در\r\n\r\n\r\n","description":"","footnote":"\r\n( 1 ) آيه 14 و 15 ، از سورهء 83 : المُطفِّفين\r\n( 2 ) آيات 98 تا 102 ، از سورهء 21 : الانبياء\r\n","page_name":" 291 ","page_number":291},
  {"content":"\r\n\r\nجهنّم وارد مىشويد . اگر اين معبودهاى باطل حقيقةً خدايان بودند ، در دوزخ وارد نمىشدند ؛ و همه در جهنّم بطور دوام مىمانند . براى جهنّميان صداى شعله و نعرهء آتش بلند است ، و ايشان در آتش هيچ نمىشنوند . فقط آن كسانى كه از ما دربارهء آنان نيكى و خوبى پيشى گرفته است از جهنّم دورند ، بطورى كه أبداً حتّى صداى خفىّ و ضعيف آن را هم نمىشنوند ؛ و آنان در آنچه نفوس آنها اشتها و ميل دارد مخلّد و جاودان مىمانند . »\r\n\r\nجهنّم ، مظهر تكاثر است\r\nدر اين آيات بطور وضوح شاهدى است بر آنكه جهنّم مظاهر شكّ و شرك در آخرت است ؛ و هر كس غير از خدا را بپرستد و در كثرات عالم طبع غافلًا از حضرت ذوالجلال زيست كند ، بايد در جهنّم بسوزد .\r\nو چقدر واضح و روشن است آيات سورهء تكاثر ، در ايفاء اين حقيقت :\r\nبسم الله الرحمن الرحيم .\r\n         أَلْهاكُمُ التَّكاثُرُ * حَتَّى زُرْتُمُ الْمَقابِرَ * كَلَّا سَوْفَ تَعْلَمُونَ * ثُمَّ كَلَّا سَوْفَ تَعْلَمُونَ * كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ * ثُمَّ لَتَرَوُنَّها عَيْنَ الْيَقِينِ * ثُمَّ لَتُسْئَلُنَّ يَوْمَئِذٍ عَنِ النَّعِيمِ .         \r\n« تكاثر و زياده طلبى و توغّل در عالم كثرات ، شما را به لهو و غفلت درآورد ، تا سرحدّى كه مُرديد و شما را در ميان گورها خوابانيدند و با چشم خود مَراقد خود را ديديد ! البتّه چنين نيست ، و به زودى خواهيد دانست ( كه اين كثرات حقيقتى ندارند و أصالتى را\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nحكايت نمىكنند ) . پس البتّه چنين نيست ، و به زودى خواهيد دانست ( كه كثرات سراب است ) . و البتّه چنين نيست ؛ اگر شما به علم اليقين بدانيد ، هر آينه كثرات را ، جحيم و آتش سوزان دوزخ خواهيد ديد ! و سپس آن را به عين اليقين خواهيد ديد . و پس از آن ، از نعيمْ مورد سؤال و بازپرسى قرار خواهيد گرفت . »\r\nاين آيات بسيار روشن بيان مىكند كه جحيم و آتش سوزان ، مشاهدهء كثرات عالم و غفلت از نور توحيد است ، ولى تا ديدهء باطن برهم بسته است اين معنى مكشوف نخواهد شد . و امّا چون پرده برافتد و علم اليقين به دست آيد ، معلوم مىشود كه آن حجاب كثرت چه‌ها كرده است ! و چه جهنّم فروزان و آتش سوزانى را در بر داشته است !\r\n فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ .  « 1 »\r\n« ما پرده را از جلوى تو برداشتيم ، و در نتيجه چشم تو در امروز تيزبين است ( و حقائق و أسرار مخفيّه را ادراك مىكند ) . »\r\nو چون همهء مردم در عالم كثرت آمده‌اند ، بايد همه در جهنّم وارد شوند ! و آنان كه از كثرت بسوى توحيد سفر كرده‌اند ، از جهنّم بيرون مىآيند .\r\n  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا * ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   . « 2 »\r\n\r\n\r\n","description":"","footnote":"\r\n( 1 ) قسمتى از آيه 22 ، از سورهء 50 : ق\r\n( 2 ) آيه 71 و 72 ، از سورهء 19 : مريم\r\n","page_name":" 293 ","page_number":293},
  {"content":"\r\n\r\n« هيچيك از شما نيست مگر آنكه وارد جهنّم خواهد شد ، و اين حكم قطعى است كه خداوند بر عهدهء خود گرفته و از قضاى حتمىِ خود گذرانيده است . و سپس ما افراد پرهيزكار را نجات مىدهيم ، و مىگذاريم كه ستمگران در آن جهنّم به رو در افتاده و به زانو درآمده بمانند . »\r\nدر « تفسير نعمانى » با إسناد متّصل خود از أمير المؤمنين عليه السّلام نقل مىكند كه فرموده‌اند :\r\nنَسَخَ قَوْلَهُ تَعَالَى : «  وَ إِنْ مِنْكُمْ إِلَّا وارِدُها  » قَوْلُهُ : «  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ  . » « 1 »\r\n« حضرت فرموده‌اند : آيه « آنان كه مورد احسان خدا قرار مىگيرند از جهنّم دور شده هستند » ، آيه « هيچيك از شما نيست مگر آنكه وارد جهنّم مىشود » را نسخ كرده است . »\r\nولى بايد دانست كه چون اصل فطرت بنى آدم از توحيد است فلهذا بهشت قبل از جهنّم خلق شده است ، و تمام مراتب شرك و شكّ و تكاثر ، عارضى است كه روى چهرهء زيبا و تابناك توحيد را مىپوشاند .\r\nكلينى در « روضهء كافى » از محمّد بن يحيى از أحمد بن محمّد از ابن محبوب از أبو جعفر أحْوَل از سَلام بن مُستَنير ، از حضرت باقر عليه السّلام روايت مىكند كه گفته‌اند :\r\nإنَّ اللهَ عَزّ وَ جَلَّ خَلَقَ الْجَنَّةَ قَبْلَ أَنْ يَخْلُقَ النَّارَ ، وَ خَلَق\r\n\r\n\r\n","description":"","footnote":"\r\n( 1 ) « تفسير نعمانى » ص 15 ؛ « بحار الانوار » طبع حروفى ، ج 8 ، ص 306\r\n","page_name":" 294 ","page_number":294},
  {"content":"\r\n\r\nالطَّاعَةَ قَبْلَ أَنْ يَخْلُقَ الْمَعْصِيَةَ ، وَ خَلَقَ الرَّحْمَةَ قَبْلَ الْغَضَبِ ، وَ خَلَقَ الْخَيْرَ قَبْلَ الشَّرِّ ، وَ خَلَقَ الارْضَ قَبْلَ السَّمَاءِ ، وَ خَلَقَ الْحَيَاةَ قَبْلَ الْمَوْتِ ، وَ خَلَقَ الشَّمْسَ قَبْلَ الْقَمَرِ ، وَ خَلَقَ النُّورَ قَبْلَ الظُّلْمَةِ . « 1 »\r\n« خداوند عزّ و جلّ ، بهشت را قبل از آتش آفريد ، و طاعت را قبل از معصيت ، و رحمت را قبل از غضب ، و خير را قبل از شرّ ، و زمين را قبل از آسمان ، و زندگى را قبل از مرگ ، و خورشيد را قبل از ماه ، و نور را قبل از تاريكى . »\r\n\r\nدرهاى هفتگانهء جهنّم\r\nو شايد درهاى هفتگانهء دوزخ كه هر يك شخص تازه وارد را به يك دَرك خاصّى مىبرد ، بر اساس اختلاف حجاب‌هاى واردين و تفاوت مراتب توغّل در كثرات باشد ؛ چون هر چه نسبت به امور اعتباريّهء دنيويّهء فانيه و كثرات اوهاميّه اعتنا بيشتر شود ، منزلهء دوزخ كه آن را درك گويند شديدتر است و بالعكس .\r\nدر تفسير « مجمع البيان » گويد : « دَرك به معناى طبقه است ، چون آتش طبقاتى دارد كه آن را دركات گويند ؛ همچنان كه مراتب بهشت را درجات نامند . « 2 » »\r\n\r\nطبقات و دَرَكات هفتگانهء جهنّم\r\nو نيز در آيه كريمهء :\r\n  وَ إِنَّ جَهَنَّمَ لَمَوْعِدُهُمْ أَجْمَعِينَ * لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ   . « 3 »\r\n\r\n\r\n","description":"","footnote":"\r\n( 1 ) « روضهء كافى » ص 145\r\n( 2 ) « مجمع البيان » طبع صيدا ، مجلّد 2 ، ص 130\r\n( 3 ) آيه 43 و 44 ، از سورهء 15 : الحِجر\r\n","page_name":" 295 ","page_number":295},
  {"content":"\r\n\r\n« و بدرستى كه جهنّم ميعادگاه همگى آنهاست . آن جهنّم هفت در دارد كه از براى هر درى مقدارى از آن دوزخيان قسمت شده و معيّن گرديده‌اند . »\r\nگفته است : « از أمير المؤمنين عليه السّلام روايت شده است كه فرمود : جهنّم هفت در دارد كه طبقه طبقه مىباشد . در اين حال حضرت يكى از دستهاى خود را بر روى دست ديگر خود گذاردند و فرمودند : اين‌طور . و خداوند هر يك از بهشت‌ها را در عرض يكديگر قرار داده است ، و ليكن دوزخ را به طبقاتى ، و هر طبقه را بالاى طبقهء ديگر قرار داده است .\r\nپائين‌ترين طبقهء آن جَهنَّم است ، و بالاى آن لَظَى « 1 » ، و بالاى آن حُطَمَة ، و بالاى آن سَقَر ، و بالاى آن جَحِيم ، و بالاى آن سَعِير ، و بالاى آن هَاوِيَة است . « 2 » »\r\nو در « تفسير علىّ بن ابراهيم » در تفسير اين آيه شريفه گفته است كه :\r\n« از هر درى اهل يك ملّت و مذهبى وارد مىشوند . و براى بهشت هشت در است . . . و چنين به من رسيده است - و خدا داناتر است - كه خداوند براى جهنّم هفت درك قرار داده است :\r\n\r\n\r\n","description":"","footnote":"\r\n( 1 ) لَظى معرفه است و به معناى جهنّم است ، و چون داراى عَلميّت و تأنيث است ، لذا غير منصرف است . امّا اللَظَى ، هم مصدر است و هم به معناى نفس آتش و يا شعلهء آن است .\r\n( 2 ) « مجمع البيان » طبع صيدا ، مجلّد 3 ، ص 338\r\n","page_name":" 296 ","page_number":296},
  {"content":"\r\n\r\nبالاى همهء دركات ، جَحيم است كه اهل آن بر روى سنگى از آن جهنّم ايستاده‌اند ، و در آن جهنّم مخ‌ها و مغزهاى سرشان همچون ديگى كه مىجوشد با آنچه در آن هست پيوسته مىجوشد .\r\nو الثانية     لَظى ، نَزَّاعَةً لِلشَّوى * تَدْعُوا مَنْ أَدْبَرَ وَ تَوَلَّى * وَ جَمَعَ فَأَوْعى     « 1 »\r\n« درك دوّم لَظَى است ، كه آن آتش شعله‌ورى است كه جوارح و دست و پا را مىسوزاند ، و پوستش را بر مىكند . و هر كه را كه از خدا روى گردانيده و به خدا و رسول خدا پشت كرده است ، و مال‌ها را جمع‌آورى و ذخيره نموده است ( بدون آنكه حقّ مستحقّان را بدهد ) ؛ مىخواند و به خود مىكشد . »\r\nو الثالثة     سَقَرُ     « 2 »     ، لا تُبْقِي وَ لا تَذَرُ * لَوَّاحَةٌ لِلْبَشَرِ * عَلَيْها تِسْعَةَ عَشَرَ .     « 3 »\r\n« و درك سوّم ، سَقَر است كه حرارت آن ، از دوزخيان هيچيك را باقى نگذارد ، و رها هم نكند بلكه همه را بسوزاند ، و بشره و پوست بدن مردم را داغ كند و متغيّر گرداند . »\r\n\r\n\r\n","description":"","footnote":"\r\n( 1 ) آيات 16 تا 18 ، از سورهء 70 : المعارج\r\n( 2 ) سَقَر معرفه است و به معناى جهنّم است ؛ و عَلَم است و غير منصرف . و امّا سَقَر - به فتحتين - كه مصدر و يا اسم مصدر باشد و يا معناى وصف داشته باشد نداريم ، ولى سَقْر - به فتحهء اوّل و سكون دوّم - به معناى تابش خورشيد و تأثير آتش است بطورى كه صورت را بسوزاند و مغز را به جهت گرما و حرارت آزار رساند .\r\n( 3 ) آيات 28 تا 30 ، از سورهء 74 : المدّثّر\r\n","page_name":" 297 ","page_number":297},
  {"content":"\r\n\r\nو درك چهارم حُطَمَة است ، و از آن شراره‌هائى بلند شود كه هر يك از آن به قدر و به شكل يك قصر است ، و رنگ آن شراره‌ها مانند رنگ شتران زرد موى مىباشد . « 1 » و هر كس در آن آتش بيفتد چنان او را خرد كند كه مانند گرد سُرمه گرداند . و چون روح نمىميرد ، بنابراين هرگاه مانند سُرمه ، خرد و ريز ريز شوند دوباره به صورت اوّليّه بر مىگردند .\r\nو درك پنجم هاوية است . در آنجا جماعتى هستند كه مىگويند : يا مالِكُ أغِثْنا ! « اى مالك و اى فرشتهء پاسدار دوزخ ! به فرياد ما برس ! »\r\nو چون مالك بخواهد استغاثهء آنها را اجابت كند و به فريادشان برسد ، ظرف‌هائى از مس آتشين كه در آن از چرك آبهائى كه از پوستشان جارى است و چون فلزّ گداخته مىباشد ، پر مىكند و به آنها مىدهد . و چون بخواهند سر خود را بلند كنند تا بياشامند ، تمام گوشت صورتهايشان از شدّت حرارت آن در آن ظرف مىريزد ؛ و اينست مفاد گفتار خداوند متعال :\r\n وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً  . « 2 »\r\n« و اگر دوزخيان استغاثه و التجا كنند ، پاسخ آنان به آبى داده مىشود كه چون فلزّ گداخته است كه صورت‌ها را مىسوزاند و بريان مىكند . وه چه بد آشاميدنى اى است اين آب ، و وه چه بد\r\n\r\n\r\n","description":"","footnote":"\r\n( 1 ) اين دو فقره متّخذ از آيه 32 و 33 ، از سورهء 77 : المرسلات است .\r\n( 2 ) ذيل آيه 29 ، از سورهء 18 : الكهف\r\n","page_name":" 298 ","page_number":298},
  {"content":"\r\n\r\nپذيرائى اى است آن ظرفهائى كه از چنين آبهائى پر شده است . »\r\nو كسانى كه در آن هاويه بيفتند به قدر هفتاد سال راه سقوط مىكنند ، و هر چه پوست بدنشان محترق شود پوست تازه و جديدى بجاى آن روئيده مىشود .\r\nو درك ششم سَعير است كه در آن سيصد چادر آتشين بر پا شده است ، و در هر چادرى سيصد قصر آتشين است ، و در هر قصرى سيصد اطاق آتشين است ، و در هر اطاقى سيصد گونه از انواع عذاب‌هاى آتشين است كه در آنها مارهاى آتشين و عقرب‌هاى آتشين و غل‌هاى جامعهء « 1 » آتشين و سلسله و زنجيرهاى آتشين است ؛ و اينها مفاد همان گفتار خداى تعالى است كه :\r\n إِنَّا أَعْتَدْنا لِلْكافِرِينَ سَلاسِلَ وَ أَغْلالًا وَ سَعِيراً  . « 2 »\r\n« ما براى كافران سلسله و زنجيرها ، و غل‌ها ، و آتش سعير را مهيّا و آماده كرده‌ايم . »\r\nو درك هفتم جَهَنَّم است ، و در آن فَلَق است . و فلق چاهى است در دوزخ كه چون سر آن چاه را بگشايند آتش به شدّت شعله ور شود و فوران كند ، و شديدترين عذابهاى آتشين در آنجاست .\r\nو امّا صَعود « 3 » ، كوهى است از مس گداخته در وسط جهنّم . و امّا\r\n\r\n\r\n","description":"","footnote":"\r\n( 1 ) غلّ جامعه غلى است كه بر گردن نهند و زنجيرهائى را كه به دست بسته شده است با آن متّصل كنند ، و ازاين‌جهت آن را جامعه گويند .\r\n( 2 ) آيه 4 ، از سورهء 76 : الإنسان\r\n( 3 ) ناظر است به آيه مباركهء 17 ، از سورهء 74 : المدّثّر :  سَأُرْهِقُهُ صَعُوداً . \r\n","page_name":" 299 ","page_number":299},
  {"content":"\r\n\r\nأثام « 1 » يك وادى اى است از مس ذوب شده كه در جوانب و اطراف آن كوه جريان دارد ، و بنابراين عذاب آن از همهء عذابها شديدتر است . « 2 »\r\n\r\nدرهاى جهنّم ، و داخل‌شوندگان از هر يك\r\nدر « خصال » صدوق روايت مىكند از أحمد بن حسن قَطّان از أحمد بن يحيى بن زكريّاى قَطّان از بَكْر بن عبد الله بن حَبيب از محمّد ابن عبيد الله از علىّ بن حَكَم از أبان بن عثمان از محمّد بن فُضَيل زرقى ، از حضرت صادق عليه السّلام ، از پدرش از جدّش عليهما السّلام كه : جهنّم هفت در دارد : از يك در فرعون و هامان و قارون داخل مىشوند ، و از يك در مشركين و كافرينى كه به قدر يك چشم بر هم زدن ايمان نياورده‌اند ، و از يك در بنو اميّه وارد مىشوند كه اختصاص به آنان دارد و كسى در آن در با آنها شريك نيست ؛ و آن باب لَظَى و باب سَقَر و باب هاويه است .\r\nو چون وارد آن در شوند ، آن در آنها را هفتاد سال راه پائين مىبرد ، و هر بار كه آنها را هفتاد سال به پائين ببرد آتش چنان فورانى كند كه شعله و شراره‌اش آنها را به طبقات بالا تا هفتاد سال راه پرتاب كند ، و همچنين باز آنها را هفتاد سال راه پائين مىبرد ؛ و پيوسته به همين طرز هستند أبداً و به طور جاودانى و خلود مىمانند .\r\nو از يك در آن ، دشمنان ما و مبغضان ما و خواركنندگان ما وارد\r\n\r\n\r\n","description":"","footnote":"\r\n( 1 ) ناظر است به ذيل آيه مباركهء 68 ، از سورهء 25 : الفرقان :  وَ مَنْ يَفْعَلْ ذلِكَ يَلْقَ أَثاماً . \r\n( 2 ) « تفسير قمّى » ص 351 و 352 ؛ و « بحار الانوار » طبع حروفى ، ج 8 ، ص 289 و 290\r\n","page_name":" 300 ","page_number":300},
  {"content":"\r\n\r\nمىشوند ، و آن در بزرگترين در است و آتش آن نيز شديدتر است . « 1 »\r\n\r\nهفت طائفه از علماء كه در هفت طبقهء دوزخ قرار مىگيرند\r\nو نيز در « خصال » از محمّد بن على ماجيلَوَيه از محمّد بن يحيى عطّار از محمّد بن أحمد از حسن بن موسى خَشّاب از إسماعيل بن مِهران و علىّ بن أسباط - طبق آنچه به خاطر دارم - از بعضى از رجالشان روايت مىكند كه حضرت صادق عليه السّلام فرموده‌اند :\r\nإنَّ مِنَ الْعُلَمَاءِ مَنْ يُحِبُّ أَنْ يَخْزِنَ عِلْمَهُ وَ لَا يُؤْخَذَ عَنْهُ ، فَذَاكَ فِى الدَّرْكِ الاوَّلِ مِنَ النَّارِ .\r\nوَ مِنَ الْعُلَمَاءِ مَنْ إذَا وُعِظَ أَنِفَ ، وَ إذَا وَعَظَ عَنُفَ ؛ فَذَاكَ فِى الدَّرْكِ الثَّانِى مِنَ النَّارِ .\r\nوَ مِنَ الْعُلَمَاءِ مَنْ يَرَى أَنْ يَضَعَ الْعِلْمَ عِنْدَ ذَوِى الثَّرْوَةِ وَ الشَّرَفِ ، وَ لَا يَرَى لَهُ فِى الْمَسَاكِينِ وَضْعاً ؛ فَذَاكَ فِى الدَّرْكِ الثَّالِثِ مِنَ النَّارِ .\r\nوَ مِنَ الْعُلَمَاءِ مَنْ يَذْهَبُ فِى عِلْمِهِ مَذْهَبَ الْجَبَابِرَةِ وَ السَّلَاطِينِ ، فَإنْ رُدَّ عَلَيْهِ شَىْءٌ مِنْ قَوْلِهِ أَوْ قُصِّرَ فِى شَىْءٍ مِنْ أَمْرِهِ غَضِبَ ؛ فَذَاكَ فِى الدَّرْكِ الرَّابِعِ مِنَ النَّارِ .\r\nوَ مِنَ الْعُلَمَاءِ مَنْ يَطْلُبُ أَحَادِيثَ الْيَهُودِ وَ النَّصَارَى لِيُغْزِرَ بِهِ وَ يُكَثِّرَ بِهِ حَدِيثَهُ ، فَذَاكَ فِى الدَّرْكِ الْخَامِسِ مِنَ النَّارِ .\r\nوَ مِنَ الْعُلَمَاءِ مَنْ يَضَعُ نَفْسَهُ لِلْفُتْيَا وَ يَقُولُ : سَلُونِى ، وَ لَعَلَّهُ لَا يُصِيبُ حَرْفاً وَاحِداً ، وَ اللهُ لَا يُحِبُّ الْمُتَكَلِّفِينَ ؛ فَذَاكَ فِى الدَّرْكِ\r\n\r\n\r\n","description":"","footnote":"\r\n( 1 ) « خصال » طبع سنگى ، ج 2 ، ص 12 ؛ و از طبع حروفى ، ص 361 ؛ « بحار الانوار » طبع حروفى ، ج 8 ، ص 285\r\n","page_name":" 301 ","page_number":301},
  {"content":"\r\n\r\nالسَّادِسِ مِنَ النَّارِ .\r\nوَ مِنَ الْعُلَمَاءِ مَنْ يَتَّخِذُ عِلْمَهُ مُرُوءَةً وَ عَقْلًا ، فَذَاكَ فِى الدَّرْكِ السَّابِعِ مِنَ النَّارِ . « 1 »\r\n« بعضى از علماء هستند كه دوست دارند پيوسته علمشان را در سينهء خود خزانه كنند و كسى از آنها ياد نگيرد و تعلّم نكند ؛ آنها در طبقهء اوّل از آتش مىباشند .\r\nو بعضى از علماء هستند كه چون به آنها نصيحتى و پندى داده شود به دماغشان بر مىخورد ، و چون خود آنها نصيحتى و پندى دهند با شدّت عمل مىكنند ؛ آنان در طبقهء دوّم از آتش مىباشند .\r\nو بعضى از علماء نظرشان اينست كه علوم خود را در نزد صاحبان ثروت و اعتبار و شرف مصرف كنند ، و براى مساكين و بيچارگان موقعيّتى قائل نيستند ؛ آنها در طبقهء سوّم از آتش مىباشند .\r\nو بعضى از علماء در منهاج و رويّهء خود همچون حكّام جائر و سلاطين جابر عمل مىكنند ، و چون كسى مختصر ايرادى در گفتارشان بنمايد و يا مختصر كوتاهى در انجام اوامرشان بكند خشمناك مىگردند ؛ آنها در طبقهء چهارم از جهنّم مىباشند .\r\nو بعضى از علماء پيوسته احاديث يهود و نصارى را ياد مىگيرند تا آنكه علم خود را فراوان و زياد گردانند ، و گفتار و تدريسشان را رونق دهند ؛ آنها در طبقهء پنجم از جهنّم مىباشند .\r\n\r\n\r\n","description":"","footnote":"\r\n( 1 ) « خصال » طبع سنگى ، ج 2 ، ص 7 و 8 ؛ و از طبع حروفى ، ص 352 و 353\r\n","page_name":" 302 ","page_number":302},
  {"content":"\r\n\r\nو بعضى از علماء هستند كه خود را در معرض فتوى قرار ميدهند ، و مىگويند : از ما بپرسيد و به ما مراجعه كنيد ، و چه بسا يك فتواى صحيح هم ندارند ، و خداوند متكلّفان را دوست ندارد ؛ و آنها در طبقهء ششم از جهنّم مىباشند .\r\nو بعضى از علماء هستند كه دنبال علم مىروند براى آنكه مردم آنان را صاحب عقل و مروّت به شمار آرند ، و آنها در طبقهء هفتم از جهنّم مىباشند . »\r\nو همانطور كه سابقاً گفتيم ، جهنّم از استكبار است ، يعنى خلاف حق ديدن و خود را بيش از موقعيّت و أصالت خود بلند مرتبه و عالى رتبه دانستن ؛ و اين بلائى است كه بيشتر دامنگير علماء و سلاطين و جبابره مىگردد ، و بايد به خدا پناه برد . آيه اى در قرآن كريم داريم كه حقّاً بايد كمر علماء سوء را كه دوستدار شهرت و اعتبار و كسب جاه و حيثيّت در تودهء مردم هستند بشكند و آنان را بيدار كند :\r\n لا تَحْسَبَنَّ الَّذِينَ يَفْرَحُونَ بِما أَتَوْا وَ يُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَ لَهُمْ عَذابٌ أَلِيمٌ  . « 1 »\r\n« ( اى پيغمبر ! ) أبداً چنين مپندار آنان كه به اعمالى كه انجام داده‌اند شادمانند و دوست دارند كه مردم آنان را به صفات پسنديده و كارهاى نيكوئى كه نداشته و بجاى نياورده‌اند ستايش كنند و تعريف و تمجيد بنمايند ؛ پس البتّه البتّه مپندار كه از عذاب خدا راه گريزى\r\n\r\n\r\n","description":"","footnote":"\r\n( 1 ) آيه 188 ، از سورهء 3 : ءَال عمران\r\n","page_name":" 303 ","page_number":303},
  {"content":"\r\n\r\nداشته باشند ، بلكه عذاب دردآورى براى آنهاست . »\r\nدر اينجاست كه اگر امام زمان هم ظهور كند ، و با هزار دليل و بيّنه ولايتش مشهود گردد ، باز هم اين علماء سوء بر اثر غرور و تكبّر و بلند پروازى اى كه سالها روى آن زحمت كشيده ، و براى نفس خويشتن مَلَكه ساخته‌اند ، زير بار نمىروند و با هزار عذر و بهانه و ايراد و اشكال ميخواهند آن حضرت را محكوم و اين علوم واهيه و افكار هَباء خود را بر اساس أصالت به آن حضرت بفروشند ؛ و هيهات هيهات !\r\n فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ  . « 1 »\r\n« و چون پيامبران خدا از طرف خدا با بيّنه و آيات واضح بسوى آنان روند ، آنان به آن مقدار علمى كه دارند شادمان بوده و اعتنائى به پيامبران نمىكنند ، و ليكن تمام آن مسخره‌ها و استهزاءهائى كه مىنموده‌اند بر خودشان لازم و ثابت و واجب مىگردد . »\r\n\r\n\r\n","description":"","footnote":"\r\n( 1 ) آيه 83 ، از سورهء 40 : غافر\r\n","page_name":" 304 ","page_number":304},
  {"content":"\r\n\r\n\r\nمجلس هفتاد و سوّم : خصوصيّات و آثار جهنّم\r\n\r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا باللَهِ الْعَلىِّ الْعَظيم\r\n\r\nنتيجهء زندگى اگر كسب بدىها و احاطهء گناه باشد ، گريزى از دوزخ نيست\r\nقالَ اللهُ الْحَكيمُ فى كِتابِهِ الْكَريم :\r\n  وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً قُلْ أَتَّخَذْتُمْ عِنْدَ اللَّهِ عَهْداً فَلَنْ يُخْلِفَ اللَّهُ عَهْدَهُ أَمْ تَقُولُونَ عَلَى اللَّهِ ما لا تَعْلَمُونَ * بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ هُمْ فِيها خالِدُونَ   . « 1 »\r\n« و ( يهوديان ) چنين مىگويند كه : هيچگاه آتش ما را مَسّ نمىكند مگر چند روز معدود و اندكى . بگو : آيا شما بر اين گفتارتان عهد و ميثاقى از خدا گرفته‌ايد ، تا آنكه خداوند خلف وعده نكند و شما را در آتش ، مگر زمان مختصرى نسوزاند ؟ ! و يا آنكه بدون علم و درايت بر خدا نسبت دروغ مىدهيد ؟ ! آرى ! هر كس كه كار زشتى\r\n\r\n\r\n","description":"","footnote":"\r\n( 1 ) سورهء بقره : 2 ، آيه 80 و 81 .\r\n","page_name":" 307 ","page_number":307},
  {"content":"\r\n\r\nبجاى بياورد ، و گناهان و معاصى او را إحاطه كرده باشند ، البتّه ايشان از اهل جهنّم بوده و در آن آتش بطور مخلّد مىمانند . »\r\n\r\nدر روز قيامت ، فديه و رشوه ، رهائى بخش از دوزخ نيست\r\nاين آيات مىرساند كه دوزخ با رشوه ، و فديه ، و دوستى ، و توصيه ، و سوابق اعتبارى تخيّلى ، از مستحقّان آن برداشته نمىشود ، و بر محور اوهام و افكار شخصيّه كه هر كس و هر طائفه آن را ميزان قرار داده و سعادت را با آن مىسنجد نمىگردد و دور نمىزند ؛ هر كس با اعتقاد صدق و استوار و رابطهء حقيقى با خداوند متعال بود ، و با اجتناب از گناهان و از تجاوز به حقوق ديگران رفتار كرد ، جاى او بهشت است ، و گرنه در دوزخ بايد برود .\r\nتخيّل شرف ، و اعتبار ، و بزرگ منشى ، كارى انجام نمىدهد و نمىتواند در روز قيامت آتش قهر و غضب خدا را دور كند . و أحكام الهيّه بازيچه نيست ، جهنّم بازيچه نيست ، دخول و خروجش بر ميزان اعتباريّات و تخيّلات نيست ؛ حقّ است ، چون از طرف حقّ است .\r\nآلودگى و كسب سيّئات ، محلّش دوزخ است . خاكروبهء منزل را در ظرف مخصوص خاكروبه مىريزند و سپس آن را به مزبله حمل مىكنند ؛ آيا كسى ديده است كه ظرف خاكروبه را چون دستهء گل در اطاق پذيرائى قرار داده و در مَرأى و مَنظر حضّار قرار دهند ، و بوى عَفِن آن را به مشام برسانند ؟ ! كَلّا . ثُمَّ كَلّا .\r\nيهوديان مىگفتند : چون ما از نژاد إسرائيل هستيم - يعنى يعقوب پيامبر - هيچگاه در آتش نمىرويم . دنيا از آنِ ماست و آخرت\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nهم از آنِ ماست . و فقط به مقدار چند روزى ( يك اربعين ) كه حضرت موسى عليه السّلام براى مناجات به كوه طور سيناء رفت و بنى اسرائيل سرپيچى از فرمان برادرش حضرت هارون كردند و گوساله‌پرست شدند ، به همان مقدار چند روز كه بسيار معدود و مختصر است خدا ما را عذابى مىكند و پس از آن جاودانه در نعمت‌ها و لذّت‌هاى بهشتى متنعّم خواهيم بود .\r\nاين آيه مىرساند كه اين حرفها غلط است ، اينها من درآوردى است ، و در دستگاه حقيقت و أصالت به پشيزى نمىارزد . هر كس پاك و طاهر باشد و گناهان وى را احاطه نكرده باشند به بهشت مىرود ، و گرنه هر كس ، از هر نژاد و از هر مذهب و از هر محيط و مسكن ، چنانچه نتيجهء عمرش بدى باشد و اهل فسق و فجور و معصيت و انواع و انحاء تجاوز به حقوق ، و نيز داراى شيوهء استكبار و بلندپروازى و بلند محورى و خود بينى باشد ، بدون شك بايد به دوزخ برود و در آنجا مخلّد بماند .\r\nقرآن در مقام مؤاخذه و پرسش از آنها ، به صورت خطاب با آنان سخن مىگويد كه : اى مردم كوته فكر و متعدّى و متجاوز ! آيا شما از خدا عهد و پيمانى گرفته‌ايد كه خدا شما را به جهنّم نبرد ؟ و بر اين اساس خدا ملزماً بايد به وعده و پيمانى كه داده است عمل كند ؟ ! يا اينكه نه اينچنين نيست ، بلكه شما بر خدا دروغ مىبنديد ! و از پيش خود طرح ريزى و برنامه گذارى نموده و آن را دستور العمل خدا قرار مىدهيد !  أُفٍّ لَكُمْ وَ لِما تَعْبُدُونَ مِنْ دُونِ اللَّهِ  .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآخر اين چه كج‌روى است كه شما خدا را استخدام نموده و مىخواهيد او را تحت اختيار و سليقهء خود قرار دهيد ؟ ! اين‌طور نيست ، و البتّه اين‌طور نيست ! و خداوند شما و هر كس را كه چنين و چنان باشد ، بدون استثناء مجازات مىكند و به پاداش اين جنايات در دوزخ فروزان و آتش سوزانْ جاودانه نگاه مىدارد !\r\nو بر اين اساس ، آيات بسيارى در قرآن داريم كه در روز قيامت رشوه و فِدا به درد نمىخورد و چيزى را به جاى انسان گنهكار و يا عمل او نمىپذيرند ، و كسى را به جاى او قبول نمىكنند ، و شفاعت و توصيه فائده ندارد .\r\nالبتّه منظور از شفاعت همان توصيه و سفارش‌هاى بدون اساس و معيار است و گرنه در بحث شفاعت مفصّلًا ديديم كه شفاعت حقيقيّه براساس ربط و رابطهء ايمان با خدا و اولياى خدا ، سودمند و از مهم‌ترين وسائل نجات است .\r\n إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ .  « 1 »\r\n« آنان كه كافر شدند و با حال كفر مردند ، از آنها يك جهان پر از طلا قبول نمىشود ؛ چنانچه آنها اين جهان سرشار از طلا را به عنوان فديه و رشوه بپردازند و بخواهند از آتش نجات يابند فائده ندارد . آنان عذاب دردآورى دارند ، و أبداً يار و ياورى ندارند . »\r\n\r\n\r\n","description":"","footnote":"\r\n( 1 ) آيه 91 ، از سورهء 3 : ءال عمران\r\n","page_name":" 310 ","page_number":310},
  {"content":"\r\n\r\n  إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ * يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ   . « 1 »\r\n« آنان كه كافر شدند ، اگر هر آينه از مال و ثروت براى آنان به قدر تمامى روى زمين باشد و همين مقدار نيز بر روى آن اضافه كنند تا آنكه بدهند و خود را از عذاب روز بازپسين برهانند ، از آنان پذيرفته نمىشود ، و از براى آنها عذاب دردآورى است . آنان اراده مىكنند كه از آتش خارج شوند و ليكن هيچگاه خارج‌شوندگان از آن نيستند ، و از براى آنان عذاب أبدى و پيوسته است . »\r\n  وَ أَمَّا الَّذِينَ فَسَقُوا فَمَأْواهُمُ النَّارُ كُلَّما أَرادُوا أَنْ يَخْرُجُوا مِنْها أُعِيدُوا فِيها وَ قِيلَ لَهُمْ ذُوقُوا عَذابَ النَّارِ الَّذِي كُنْتُمْ بِهِ تُكَذِّبُونَ * وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ لَعَلَّهُمْ يَرْجِعُونَ   . « 2 »\r\n« و امّا آنان كه از راه حقّ عدول كردند ، مأوى و محلّ پناه آنان آتش است . هر چه بخواهند از آن خارج شوند ، آنان را بدان عودت دهند و به آنها بگويند : بچشيد عذاب آتش را ؛ همان عذابى كه شما آن را به دروغ نسبت مىداديد ! و هر آينه ما آنها را در دنيا عذاب‌هاى كوچك و سهل و سبك مىچشانيم غير از آن عذابهاى بزرگ ، براى\r\n\r\n\r\n","description":"","footnote":"\r\n( 1 ) آيه 36 و 37 ، از سورهء 5 : المائدة\r\n( 2 ) آيه 20 و 21 ، از سورهء 32 : السّجدة\r\n","page_name":" 311 ","page_number":311},
  {"content":"\r\n\r\nآنكه شايد بازگشت كنند و به خود آيند و متوجّه گردند . »\r\n\r\nركون و اعتماد به دنيا آتش است\r\nمنشأ پيدايش جهنّم ، إعراض از خدا و از ياد خدا ، و فرو رفتن و انغمار در عالم كثرت و دنياى فانى ، و بى اعتنائى به امور باقى و عالم آخرت و جهان وحدت و أصالتِ حقّ و حقيقت است . لقاءِ خداوند متعال ، يگانه جهت جاذبهء قلب انسان به سوى نشأهء معنى و معرفت است . فلهذا آيات قرآن ، آتش و خلود در آن را براى چنين افرادى كه همّ و غمّ آنها غير از دنيا و خوردن و آشاميدن و اطفاء شهوت كردن چيزى نيست حتمى مىداند . يك جا مىفرمايد :\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  . « 1 »\r\n« و هر آينه حقّاً كه ما براى جهنّم بسيارى از جنّ و انس را بيافريديم ؛ آنان كه داراى دلها و انديشه‌هائى هستند و ليكن با آنها فهم و تعقّل نمىكنند ، و داراى چشم‌هائى هستند و با آنها نمىبينند ، و داراى گوش‌هائى هستند و با آنها نمىشنوند . ايشان مانند چهار پايان هستند ، بلكه ايشان گم و گمراه‌ترند ؛ زيرا كه ايشان از غافلان هستند . »\r\nو يك جا مىفرمايد :\r\n  إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ * أُولئِكَ مَأْواهُمُ النَّارُ  \r\n\r\n\r\n","description":"","footnote":"\r\n( 1 ) آيه 179 ، از سورهء 7 : الاعراف\r\n","page_name":" 312 ","page_number":312},
  {"content":"\r\n\r\n بِما كانُوا يَكْسِبُونَ  . « 1 »\r\n« آن كسانى كه اميد ديدار و زيارت ما را ندارند ، و به عيش و زندگى دنيا راضى شدند ، و به آن دل بستند ، و آرامش و سكون خود را در آن يافتند ، و آن كسانى كه از آيات و نشانه‌هاى ما در غفلت مىباشند ؛ مأوى و ملجأ آنان آتش است بر اثر آنچه اكتساب نموده‌اند . »\r\nو يك جا مىفرمايد :\r\n  مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ * أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ   . « 2 »\r\n« كسانى كه ذات و دَيدَنشان اين بوده است كه زندگى دنيوى و زينت‌هاى غرورآفرين آن را طالب بوده‌اند ، ما أعمالى را كه انجام داده‌اند بطور اوفى و اتمّ به آنها اشباع مىكنيم و در حيات دنيوى كاملًا آن اعمال را به نفوس آنها مىرسانيم ، و هيچ كم و كاستى در رسيدن آن اعمال ندارند . آنانند كه در جهان آخرت غير از آتش براى آنها چيزى نيست ، و آنچه در دنيا عمل كرده‌اند همه حَبْط مىشود و از بين مىرود ، و مكتسبات ايشان همه ضايع و باطل مىگردد . »\r\nو يك جا مىفرمايد :\r\n أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ \r\n\r\n\r\n","description":"","footnote":"\r\n( 1 ) آيه 7 و 8 ، از سورهء 10 : يونس\r\n( 2 ) آيه 15 و 16 ، از سورهء 11 : هود\r\n","page_name":" 313 ","page_number":313},
  {"content":"\r\n\r\n عَنْهُمُ الْعَذابُ وَ لا هُمْ يُنْصَرُونَ  . « 1 »\r\n« آنان هستند كه دنيا و حيات و عيش پست و زندگى دانىِ آن را به سراى آخرت و نعمت‌هاى اصيل خريدند ، و بنابراين هيچگاه عذاب خدا براى آنان تخفيف نمىپذيرد ، و هيچگاه مورد نُصرت و كمك قرار نمىگيرند . »\r\nو يك جا مىفرمايد :\r\n أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ  . « 2 »\r\n« آيا آن كسى كه بنيان و اساس خود را بر ميزان و بر محور تقواى خداوند و خشنودى او قرار داده است بهتر است يا آن كسى كه اساس و بنيان خود را در كنار مسيل و در لبهء پرتگاه رودخانه اى كه طغيان آب از زير ، آن را خالى كرده است قرار داده است ؟ پرتگاهى كه فرو ريزد و او را در آتش جهنّم داخل سازد . »\r\n\r\nجهنّم ، ظهور و بروز حقيقت نفس امّاره است\r\nو يك جا مىفرمايد :\r\n وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً  . « 3 »\r\n« و با خداوند ( عزيز و قادر و متعال و حيات بخش و عليم و سميع و بصير ) خداى ديگرى را قرار مده ( هر چه باشد ؛ كوچك يا بزرگ ! جاه و اعتبار ، و يا مال و ثروت ! دوست و رفيق ، و يا زن و\r\n\r\n\r\n","description":"","footnote":"\r\n( 1 ) آيه 86 ، از سورهء 2 : البقرة\r\n( 2 ) قسمتى از آيه 109 ، از سورهء 9 : التّوبة\r\n( 3 ) قسمتى از آيه 39 ، از سورهء 17 : الإسراء\r\n","page_name":" 314 ","page_number":314},
  {"content":"\r\n\r\nفرزند ! ) كه در اين صورت در جهنّم بطور سرافكنده و ملامت شده و طرد شده ، افتاده خواهى شد ! »\r\nو در اين صورت تا اين نفس امّارهء انسانى باقى است و تبديل به نفس لوّامه و يا مطمئنّه و غيرها نشده است ، جهنّم باقى است ؛ زيرا كه دوزخ ظهور و بروز حقيقت نفس در مراحل بُعد و حجاب است .\r\nنفس امّاره پيوسته انسان را امر به فحشاء و منكرات مىكند ، و تا قدرى بخواهد آرام بگيرد دوباره امر مىكند . و گهگاهى كه در آن فتور و كندى پيدا شود ، به دنبال آن قوّت مىيابد و دست از زشتى و قبح بر نمىدارد . و بالاخره با صاحب آن تا دم مرگ دست به گريبان است ، هر چه بخواهد خاموش شود دوباره فروزان و مشتعل مىگردد .\r\n وَ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُمْ أَوْلِياءَ مِنْ دُونِهِ وَ نَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَ بُكْماً وَ صُمًّا مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً  . « 1 »\r\n« كسى را كه خداوند هدايت كند فقط او راه يافته و رهبرى شده است ، و كسى را كه گمراه كند پس اى پيامبر هيچگاه براى او غير از خدا يار و معين و ولىّ و محافظى نخواهى يافت ! و ما چنين افرادى را در روز قيامت ، بر چهره‌هايشان محشور مىنمائيم درحالىكه كورها و لال‌ها و كرهائى هستند . مأوى و پناهگاه آنان جهنّم است كه پيوسته فروزان است ، و هر وقت فروكش كند و بخواهد خاموش شود ، ما سعير و شعلهء آن را زياد مىكنيم . »\r\n\r\n\r\n","description":"","footnote":"\r\n( 1 ) آيه 97 ، از سورهء 17 : الإسراء\r\n","page_name":" 315 ","page_number":315},
  {"content":"\r\n\r\n   وَ اسْتَفْتَحُوا وَ خابَ كُلُّ جَبَّارٍ عَنِيدٍ * مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ * يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ    . « 1 »\r\n« ( چون پيامبران مرسل در برابر قوم خود كه - آنان را به استهزاء گرفتند و ايمان نياوردند و به آنها بيم تبعيد از شهر و بيرون كردن از دار و ديار را دادند - راهى نيافتند ، در اين حال ) آن پيامبران از خدا طلب يارى و نصرت كردند ، و در اين صورت يكايك از افراد گردنكش و معاند به خسران و زيان و تهى شدن از تمام سرمايه‌هاى وجودى مبتلا شدند . و در دنبالهء آن جهنّم است ، و از آبى كه چون خون چركين و فلزّ گداخته است آشامانيده شوند . هر چه آن را جرعه جرعه بياشامند أبداً سيراب نشوند ، و هيچگاه آن آب براى آنان گوارا نباشد . و از طرفى مرگ و موت از هر سو بدانها روى آورد ولى آنها نمىميرند ، و از دنبالشان عذاب غليظ و سخت و درهم كوبنده اى است . »\r\n إِنَّهُ مَنْ يَأْتِ رَبَّهُ مُجْرِماً فَإِنَّ لَهُ جَهَنَّمَ لا يَمُوتُ فِيها وَ لا يَحْيى .  « 2 »\r\n« حقّاً آن كسى كه به نزد پروردگار خود با حال جرم و جريمه آيد ، براى او جهنّم است كه در آن نه بميرد و نه زنده ماند . »\r\n  وَ كَفى بِجَهَنَّمَ سَعِيراً * إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا  \r\n\r\n\r\n","description":"","footnote":"\r\n( 1 ) آيات 15 تا 17 ، از سوره 14 : إبراهيم\r\n( 2 ) آيه 74 ، از سورهء 20 : طه\r\n","page_name":" 316 ","page_number":316},
  {"content":"\r\n\r\n الْعَذابَ إِنَّ اللَّهَ كانَ عَزِيزاً حَكِيماً  . « 1 »\r\n« و شعله و لَهَب جهنّم براى آنان كافى است . آنان كه به آيات ما كافر شدند ، ما به زودى آنها را در آتش خواهيم انداخت بطورى كه هر وقت پوست‌هايشان بپزد و ريخته شود ، ما به جاى آن ، پوست‌هاى تازهء ديگرى مىرويانيم و آن پوست‌ها را تبديل به پوست‌هاى جديدى مىنمائيم تا اينكه مزهء عذاب را خوب بچشند . و حقّاً خداوند ، عزيز و مستقلّ و استوار و ثابت ، و همچنين حكيم و محكم و مستحكم و برقرار است . »\r\n\r\nبقاء و تناوب عذابهاى مختلف ، مربوط به معصيت‌هاى نفس است\r\nاينها و بسيارى از آيات ديگر قرآن كريم كه بر همين منوال است ، همگى دلالت دارند بر اينكه نفس ناطقهء انسان پيوسته باقى است ، و پيوسته طَوراً بعدَ طورٍ ، و حالًا بعد حالٍ عذابهاى مختلف را به انواع مختلف مىچشد ؛ همانطور كه در دنيا نفسش زنده و باقى بود ، و اين حالات مختلفه از معصيت متناوباً و يكى پس از ديگرى براى او حاصل مىشد .\r\n\r\nجهنّم ، الآن موجود است\r\nعجيب است اين آيه مباركه ، كه در دو جاى از قرآن وارد شده است :\r\n وَ إِنَّ جَهَنَّمَ لَمُحِيطَةٌ بِالْكافِرِينَ  . « 2 »\r\n« و بدرستى كه جهنّم محيط بر كافران است . »\r\n\r\n\r\n","description":"","footnote":"\r\n( 1 ) ذيل آيه 55 و آيه 56 ، از سورهء 4 : النّسآء\r\n( 2 ) ذيل آيه 49 ، از سورهء 9 : التّوبة ؛ و قسمتى از آيه 54 ، از سورهء 29 : العنكبوت\r\n","page_name":" 317 ","page_number":317},
  {"content":"\r\n\r\nاين آيه دلالت دارد بر آنكه الآن جهنّم موجود است و مخلوق است ، نه آنكه بعداً آفريده مىشود . زيرا كه « مُحيط » اسم فاعل است ، و همهء اهل ادب تصريح كرده‌اند به آنكه مشتقّ ، حقيقت است در « مَن تَلبّسَ بِالمَبدَإ » . و حاصل معنى اين مىشود كه جهنّم فعلًا محيط بر كافران است ، نه آنكه در روز قيامت آفريده مىشود و محيط مىشود ؛ و الّا بايد بگويد : وَ إنَّ جَهَنَّمَ لَتُحيطُ بِالْكافِرينَ : جهنّم بعداً بر كافران محيط مىگردد .\r\nو همانطور كه سابقاً گفتيم ، عوالم فعلًا همه موجودند به وجود طولى نه عرضى ، يعنى عوالم تو در تو مىباشند نه در يك رديف و يك رشته چون دانه‌هاى تسبيح ؛ و بنابراين همين دنيا ، و أفعال زشت ، و نيّت‌هاى فاسده و آراء و افكار كاسده ، و توغّل در كثرات ، و انصراف از حضرت خداوند و ذات احديّت ، همه جهنّم است ؛ غاية الامر حقيقت آن ، و واقعيّتِ آتش آن ، و سعير و شهيق و زفير آن ديده نمىشود مگر آنكه انسان از دنيا برود و يا پرده از جلوى ديدگان أحول و دوبين او برداشته گردد :  فَبَصَرُكَ الْيَوْمَ حَدِيدٌ  ؛ تا وجداناً و مشهوداً و ملموساً هويدا گردد .\r\nو از جمله آياتى كه بالصّراحه دلالت دارد بر آنكه آتش جهنّم فعلًا موجود است ، آيه سورهء نوح است :\r\n مِمَّا خَطِيئاتِهِمْ أُغْرِقُوا فَأُدْخِلُوا ناراً فَلَمْ يَجِدُوا لَهُمْ مِنْ دُونِ اللَّهِ أَنْصاراً  . « 1 »\r\n\r\n\r\n","description":"","footnote":"\r\n( 1 ) آيه 25 ، از سورهء 71 : نوح\r\n","page_name":" 318 ","page_number":318},
  {"content":"\r\n\r\n« از جهت گناهانى كه نموده‌اند ، غرق شدند و پس از آن داخل آتش شدند ؛ و به‌هيچ‌وجه براى خود غير از خدا يار و ياورى نيافتند . »\r\nزيرا كه در اين آيه مىفرمايد قوم نوح پس از غرق شدن بلافاصله در آتش داخل شدند . و معلوم است كه آتشى بايد وجود داشته باشد تا داخل آن شوند .\r\nو من تعجّب مىكنم از كسانى كه تجسّم اعمال را إنكار مىكنند ، چگونه قائل مىشوند كه از طرفى جهنّم فعلًا موجود است و از طرفى همين جهنّمِ موجود در زمين قرار دارد ؟\r\nزيرا اگر قائل به تجسّم اعمال در روز قيامت شديم معلوم است كه آن آتشْ حقيقت نفس همين اعمال است ، پس جهنّم همين الآن موجود است ليكن چون ملكوت اعمال است با چشم ظاهرى ديده نمىشود . و امّا اگر اين مسأله را انكار كنيم و بگوئيم آتش غير از حقيقت تجسّم اعمال است ، پس چگونه مىتوانيم بگوئيم فعلًا موجود است و محلّ آن نيز در روى زمين است ؟ اين غير از معمّا چيز ديگرى نخواهد بود ، كه مانند أنياب اغوال چيزى باشد و مادّى هم باشد و الآن هم باشد و ما آن را نبينيم !\r\n\r\nمحلّ دوزخ در زمين است\r\nو امّا دربارهء اينكه جهنّم در زمين است چندين روايت وارد است : از جمله در « خصال » صدوق از ابن موسى از ابن زكريّاى قَطّان از ابن حبيب از عبد الرّحيم جبلىّ صيدنانى و عبد الله بن صلت ، از حسن بن نصر خَزّاز از عَمرو بن طلحه از اسباط بن نصر از سِماك بن حَرب از عِكرمه ، از ابن عبّاس روايت مىكند كه گفت : دو نفر يهودى\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nاز أمير المؤمنين عليه السّلام پرسيدند : بهشت كجاست ، و جهنّم كجاست ؟ حضرت فرمود : امّا بهشت در آسمان است ، و امّا آتش در زمين است - الخبرَ . « 1 »\r\nو از جمله در « تفسير علىّ بن إبراهيم » وارد است كه : دليل بر آنكه جهنّم در زمين است ، گفتار خداست در سورهء مريم :\r\n   وَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا * أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً * فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا    . « 2 »\r\n« و انسان مىگويد كه آيا اگر من مُردم ، در زمان آينده زنده از گور بيرون مىآيم ؟ آيا انسان به ياد ندارد كه ما او را از زمان پيش آفريديم و اصلًا چيزى نبوده است ؟ سوگند به خدا كه ما انسانها و شيطانها را محشور مىكنيم و سپس در دور جهنّم به زانو در افتاده در مىآوريم . » الحديثَ . « 3 »\r\nدر « تفسير علىّ بن إبراهيم » دربارهء آيه :\r\n كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً  .\r\nوارد است كه از حضرت صادق عليه السّلام پرسيدند : چگونه\r\n\r\n\r\n","description":"","footnote":"\r\n( 1 ) « خصال » طبع سنگى ، ج 2 ، ص 147 ؛ « بحار الانوار » ج 8 ، ص 127 و 128\r\n( 2 ) آيات 66 تا 68 ، از سورهء 19 : مريم\r\n( 3 ) « تفسير علىّ بن إبراهيم قمّى » طبع سنگى ، ص 216\r\n","page_name":" 320 ","page_number":320},
  {"content":"\r\n\r\nپوست‌هاى بدن را خداوند تبديل مىكند ؟ ! حضرت فرمود : آيا نديده اى وقتى را كه يك خشت خام را بردارى و پاره و خرد كنى و آن را خاك بنمائى ، و سپس آن را در قالب بريزى و دوباره خشت كنى ؟ ! اين همان خشت است كه اصلش واحد است ، و حَدث و تغيّرى در او پيدا شده است . « 1 »\r\n\r\nشدّت عذاب اهل جهنّم\r\nو نيز در همين تفسير دربارهء آيه :  مُقَرَّنِينَ فِي الْأَصْفادِ  وارد است كه : يعنى بعضى از جهنّميان را با بعضى ديگر به يك قيد و زنجير مىبندند .\r\nو دربارهء  سَرابِيلُهُمْ مِنْ قَطِرانٍ  وارد است كه : مراد از سرابيل پيراهن است . و در روايت أبو الجارود از حضرت باقر عليه السّلام وارد است كه : قَطِرَان مس گرم و گداخته است ، يعنى حرارت آن به حدّ اشدّ رسيده است . و خداوند كه مىفرمايد :  وَ تَغْشى وُجُوهَهُمُ النَّارُ  ، يعنى آن پيراهنى كه از مس گداخته است جهنّمىها بر تن مىكنند ، و از شدّت گرمى آن ، صورت‌هايشان را آتش مىپوشاند . « 2 »\r\nو نيز در همين تفسير دربارهء آيه :  مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ ،  وارد است كه : مراد از آن آشاميدنىهائى كه به جهنّمىها خورانده مىشود كه صَديد است ، آن مايعى است كه از فروج زنهاى زناكار بيرون مىآيد .\r\nو دربارهء  يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ \r\n\r\n\r\n","description":"","footnote":"\r\n( 1 ) همان مصدر ، ص 129 ، در ذيل آيه 56 ، از سورهء 4 : النّسآء\r\n( 2 ) همان مصدر ، ص 348 ، در ذيل آيه 49 و 50 ، از سورهء 14 : إبراهيم\r\n","page_name":" 321 ","page_number":321},
  {"content":"\r\n\r\n مَكانٍ وَ ما هُوَ بِمَيِّتٍ  ، وارد است كه : چون آن صَديد را كه آن مايع است به او نزديك كنند كه بياشامد ، ناپسند دارد و متنفّر مىگردد . و چون خيلى نزديك كنند ، صورتش كباب شود ، و پوست سرش با موها مجموعاً كنده شود . و چون بياشامد ، روده‌ها و امعاء او پاره پاره شود و در زير دو قدم او بيفتد . و از هر يك از آن جهنّميان به قدر يك دشت و به قدر يك وادى ، چرك خونين و يا خون چركين و فلزّ گداخته خارج گردد .\r\nو آن دوزخيان آن‌قدر گريه كنند كه از اثر آن در چهره‌هايشان مانند جوى و نهر ، اشك سرازير شود . و سپس اشك منقطع شود و به جاى آن خون گريه كنند . و خون جارى گردد بطورى كه اگر بنا شود كشتىها در آن اشك‌ها و خون‌ها جريان پيدا كنند ، مىتوانند جارى شوند ؛ و اينست معناى گفتار خداوند :  وَ سُقُوا ماءً حَمِيماً فَقَطَّعَ أَمْعاءَهُمْ  « 1 » « 2 »\r\nو نيز در همين تفسير دربارهء آيه :\r\n    فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ يُصَبُّ مِنْ فَوْقِ رُؤُسِهِمُ الْحَمِيمُ * يُصْهَرُ بِهِ ما فِي بُطُونِهِمْ وَ الْجُلُودُ * وَ لَهُمْ مَقامِعُ مِنْ حَدِيدٍ * كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها وَ ذُوقُوا عَذابَ الْحَرِيقِ     . « 3 »\r\nوارد است كه : مراد از كفّار در اينجا بنى اميّه هستند . و آتش آن‌طور\r\n\r\n\r\n","description":"","footnote":"\r\n( 1 ) ذيل آيه 15 ، از سورهء 47 : محمّد\r\n( 2 ) « تفسير قمّى » ص 344 و 345 ، در ذيل آيه 17 ، از سورهء 14 : إبراهيم\r\n( 3 ) قسمتى از آيه 19 و آيات 20 تا 22 ، از سورهء 22 : الحجّ\r\n","page_name":" 322 ","page_number":322},
  {"content":"\r\n\r\nآنان را فرا گيرد مانند لباسى كه در بركنند ، و در اين صورت از شدّت آن ، لب‌هاى زيرين آنها سست شود و استرخاء پيدا كند تا به ناف آنان برسد ، و لب‌هاى زِبَرين آنها كشيده شود تا به سر آنان برسد . و هر وقت ارادهء خروج كنند ، با مقامع حديد يعنى گرزهاى آهنين زده شوند تا با آن گرزها دوباره در دوزخ بازگشت نمايند . « 1 »\r\nبايد دانست كه تفسير كفّار در اين آيه به بنى اميّه از باب جَرْى و تطبيق است نه انحصار مدلول ، همچنان كه در آيات شريفهء قرآن همهء آنچه از اين قبيل است بر همين منوال است ؛ و گرنه در هر زمان و در هر مكان اگر افرادى پيدا شوند كه موضوع براى اين مجازات‌ها از نقطهء نظر تعدّى و تجاوز قرار گيرند ، اين مجازات‌ها دربارهء آنان إجرا مىگردد .\r\nو نيز در همين تفسير دربارهء آيه :\r\n وَ أَمَّا الَّذِينَ فَسَقُوا فَمَأْواهُمُ النَّارُ كُلَّما أَرادُوا أَنْ يَخْرُجُوا مِنْها أُعِيدُوا فِيها . \r\nآورده است كه : چون در جهنّم وارد شوند ، به اندازهء هفتاد سال راه پائين مىروند ، و چون به طبقهء پائين‌تر آن رسيدند در اين حال جهنّم يك زفيرى مىكشد و صدائى از دل بر مىآورد كه همه را به بالاى جهنّم مىپراند ، و در اين صورت با گرزهاى آهنين دوباره آنان را به پائين مىرانند . « 2 »\r\n\r\n\r\n","description":"","footnote":"\r\n( 1 ) « تفسير قمّى » ص 437\r\n( 2 ) همان مصدر ، ص 513 ، در ذيل آيه 20 ، از سورهء 32 : السّجدة\r\n","page_name":" 323 ","page_number":323},
  {"content":"\r\n\r\nو نيز در همين تفسير دربارهء آيه :  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  ، آورده است كه : اين استفهامى است ، چون خداوند به جهنّم وعده داده است كه آن را پر و مملوّ كند . و بنابراين ، آتش از جهنّميان پر مىگردد ، و پس از اين خداوند به آتش مىگويد : آيا پر شدى ؟ ! و آتش بنا بر استفهام مىگويد :  هَلْ مِنْ مَزِيدٍ  ؟ يعنى آيا با وجود پرى و سرشارى ، زيادتى متصوّر است ؟ ! يعنى لَيْسَ فِىَّ مَزِيدٌ : در من ديگر جاى زيادى نيست !\r\nدر اين حال بهشت مىگويد : بار پروردگارا ! تو به آتش وعده دادى كه او را پر كنى و پر كردى ! و به من وعده دادى كه مرا پر كنى ! پس چرا پر نكرده‌اى ؟ ! حضرت فرمود : در اين حال خداوند در آن روز خلقى را مىآفريند كه بهشت را بواسطهء آنان پر كند . و سپس حضرت صادق عليه السّلام فرمودند : طُوبَى لَهُمْ ؛ خوشا به حال آن خلق كه هيچگونه هموم و غموم دنيا را نديده‌اند . « 1 »\r\nو نيز در همين تفسير دربارهء آيه :\r\n    تَصْلى ناراً حامِيَةً * تُسْقى مِنْ عَيْنٍ آنِيَةٍ * لَيْسَ لَهُمْ طَعامٌ إِلَّا مِنْ ضَرِيعٍ * لا يُسْمِنُ وَ لا يُغْنِي مِنْ جُوعٍ     .\r\nآورده است كه : براى آن آتش از شدّت حرارتى كه دارد ناله و فريادى است . و ضَريع عَرق اهل جهنّم است ، و آنچه از فرج‌هاى زنان زناكار خارج مىشود . « 2 »\r\n\r\n\r\n","description":"","footnote":"\r\n( 1 ) « تفسير قمّى » ص 645 و 646 ، در ذيل آيه 30 ، از سورهء 50 : ق\r\n( 2 ) همان مصدر ، ص 722 ، در ذيل آيات 4 تا 7 ، از سورهء 88 : الغاشية\r\n","page_name":" 324 ","page_number":324},
  {"content":"\r\n\r\nو نيز در همين تفسير دربارهء آيه :  وَ إِذَا الْجَحِيمُ سُعِّرَتْ  ، از سعيد بن محمّد از بَكر بن سَهل از عبد الغنىّ بن سعيد از موسى بن عبد الرّحمن از ابن جُرَيح از عَطاء ، از ابن عبّاس آورده است كه : مراد از  سُعِّرَتْ  آنست كه براى كافران روشن مىشود و آتش مىگيرد . و جَحيم بلندترين آتش از جهنّم است . زيرا كه در كلام عرب ، جحيم را به مقدار معظمى از آتش گويند ؛ مانند گفتار خداوند عزّ و جلّ :  ابْنُوا لَهُ بُنْياناً فَأَلْقُوهُ فِي الْجَحِيمِ  « 1 » ، كه مراد مقدار آتش عظيمى است . « 2 »\r\nو نيز در همين تفسير ، از پدرش از ابن أبى عُمَير از ابن بُكَير ، از حضرت صادق عليه السّلام آورده است كه :\r\nإِنَّ فِى جَهَنَّمَ لَوَادِياً لِلْمُتَكَبِّرِينَ يُقَالُ لَهُ : سَقَرُ . شَكَا إلَى اللهِ شِدَّةَ حَرِّهِ ، وَ سَأَلَهُ أَنْ يَتَنَفَّسَ ؛ فَأَذِنَ لَهُ فَتَنَفَّسَ فَأُحْرِقَ جَهَنَّم . « 3 »\r\n« در جهنّم يك وادى و بيابانى براى متكبّران است كه به آن سَقَر گويند . به قدرى گرم است كه از شدّت حرارت خود به خداوند شكايت كرد ، و از او درخواست كرد كه اجازه دهد تنفّسى كند ، و خداوند اجازه داد و از تنفّس آن ، جهنّم آتش گرفت . »\r\nو اين روايت را با همين سند ، كلينى در « كافى » « 4 » و صدوق در « عقاب الاعمال » از محمّد بن حسن از محمّد بن حسن صفّار از\r\n\r\n\r\n","description":"","footnote":"\r\n( 1 ) آيه 97 ، از سورهء 37 : الصّافّات\r\n( 2 ) « تفسير قمّى » ص 713 و 714 ، در ذيل آيه 12 ، از سورهء 81 : التّكوير\r\n( 3 ) همان مصدر ، ص 579 ، در ذيل آيه 60 ، از سورهء 39 : الزّمر\r\n( 4 ) « اصول كافى » ج 2 ، ص 310\r\n","page_name":" 325 ","page_number":325},
  {"content":"\r\n\r\nيعقوب بن يزيد از محمّد بن أبى عمير از ابن بكير ، از حضرت صادق عليه السّلام آورده است . « 1 »\r\n\r\nشدّت عذاب براى مستكبران و متعدّيان\r\nو نيز در همين تفسير ، از پدرش از ابن أبى عمير از منصور بن يونس ، از حضرت صادق عليه السّلام آورده است : در آتش دوزخ ، آتش ديگرى است كه اهل دوزخ از آن پناه مىبرند . و آن آتش فقط براى شخص متكبّر و صاحب جبروت و معاند آفريده شده است ، و نيز براى شيطان عنود و لجوج و متجاوز ، و از براى هر متكبّرى كه به روز حساب ايمان نياورده است ، و از براى هر كس كه دشمن آل محمّد باشد .\r\nو آنكه در روز قيامت عذابش از همه سهل‌تر و سبكتر است كسى است كه او را در آتشى كم عمق ( ضَحْضَاحٍ مِنْ نَارٍ « 2 » ) قرار داده‌اند ، و او دو كفش از آتش دارد كه دو بند آن كفش‌ها از آتش است ، بطورى كه از شدّت آتش آن كفش‌ها و آن بند كفش‌ها ، دماغ و مغزش همچون ديگ مسى جوش مىزند . او در ميان آتش ، عذاب كسى را از عذاب خود شديدتر نمىبيند ؛ درحالىكه هيچكس در ميان آتش عذابش از او سبكتر و سهل‌تر نيست . « 3 »\r\nالبتّه عذاب‌هاى سخت و دردآور دوزخ اختصاص به متعدّيان و\r\n\r\n\r\n","description":"","footnote":"\r\n( 1 ) « عقاب الاعمال » طبع سنگى ، ص 14\r\n( 2 ) در « نهايه » ابن أثير در مادّهء ضحضح آورده است : « و فى روايةٍ : أنّه فى ضَحضاحٍ مِن نارٍ يَغلى منه دِماغُه ؛ الضَّحضاحُ فى الاصلِ : ما رَقَّ مِنَ الماءِ على وَجهِ الارضِ ما يَبلُغُ الكَعْبَينِ ، فاستَعاره لِلنّار . » ( م )\r\n( 3 ) « تفسير قمّى » ص 585\r\n","page_name":" 326 ","page_number":326},
  {"content":"\r\n\r\nمتجاوزان به حقوق ضعفاء و گردنكشان و متكبّران و مستكبران دارد كه در دنيا فتنه و فساد مىكنند ، و خونريزىها مىنمايند ، و مردم بى پناه و بى گناه را مىكشند ، و دشت‌ها و واديها را از خون پر مىكنند ، و اگر عمرشان زياده شود و چند برابر گردد باز هم به همين نهج در روى زمين رفتار مىكنند ؛ همچنان كه دربارهء سلاطين جائر ، و حكّام جابر ، و علماءِ خَوَنه ، و نظائرهِم ديده مىشود كه در تعدّيات آنها در دنيا مقدار مشخّصى نيست بلكه هر چه از دست آنان برآيد از ستم و ظلم و تكبّر و حقّ كشى دريغ ندارند .\r\nو بنابراين اگر در روايت ديديم - چنان كه ديديم - كه اگر مثلًا از شدّت اندوه و اشك ، روى چهرهء جهنّميان جوى جارى مىشود و سپس تبديل به جوى خون مىشود ، و يا از متعدّيان به قدر يك بيابان و دشت ، چرك خونين خارج مىشود ، هيچ جاى تعجّب نيست ، زيرا اينها مُكتسبات و دست پرورده‌هاى خود آنهاست ،  وَ أَنَّ اللَّهَ لَيْسَ بِظَلَّامٍ لِلْعَبِيدِ  . « 1 »\r\nقيامت و جهنّم ، ظهور و بروز همين نيّات و تعدّيات دنيوى است ؛ هر چه بيشتر ، بيشتر . اگر همين نيّات فاسده ، و أعمال قبيحه ، و عقائد باطله را بخواهند در همين زندگى گسترش دهند و به صورت ملكوتى خود بارز و ظاهر سازند ، همان جهنّم افروخته و دشتهاى چرك و خون صَديد و ضَريع دوزخ خواهد بود .\r\n\r\n\r\n","description":"","footnote":"\r\n( 1 ) ذيل آيات 182 از سورهء 3 : ءَال عمران ، و 51 از سورهء 8 : الانفال ، و 10 از سورهء 22 : الحجّ\r\n","page_name":" 327 ","page_number":327},
  {"content":"\r\n\r\nدر « عقاب الاعمال » از ابن وليد از صفّار از محمّد بن حسين از محمّد بن عبد الله بن هِلال از عُقْبة بن خالد از مَيْسَر ، از حضرت باقر عليه السّلام روايت كرده است كه :\r\nإنَّ فِى جَهَنَّمَ لَجَبَلًا يُقَالُ لَهُ : الصَّعْدَى ، وَ إنَّ فِى الصَّعْدَى لَوَادِياً يُقَالُ لَهُ : سَقَرُ ، وَ إنَّ فِى سَقَرَ لَجُبّاً يُقَالُ لَهُ : هَبْهَبُ ؛ كُلَّمَا كُشِفَ غِطَاءُ ذَلِكَ الْجُبِّ ضَجَّ أَهْلُ النَّارِ مِنْ حَرِّهِ ؛ وَ ذَلِكَ مَنَازِلُ الْجَبَّارِين . « 1 »\r\n« در جهنّم كوهى است كه آن را صَعْدَى نامند ، و در صَعدَى يك بيابانى است كه آن را سَقَر گويند ، و در سَقَر چاهى است كه آن را هَبْهَب نامند ؛ و هر وقت روپوش و درِ آن چاه را برميدارند ، تمام اهل آتش از شدّت حرارت آن ناله و فرياد مىزنند ؛ و آن منزل مردم جبّار و متكبّر و زورگو و متعدّى است .\r\n\r\n« تابوت » ، و عذاب حكّام جائر\r\nو در « تفسير علىّ بن إبراهيم » در تفسير آيه :   قُلْ أَعُوذُ بِرَبِّ الْفَلَقِ   آورده است كه : فَلَق چاهى است در جهنّم كه تمام اهل دوزخ از شدّت حرارت آن چاه ، پناه مىبرند . اين چاه از خدا اجازه خواست كه تنفّس كند و خداوند به او اجازه داد ؛ همين كه تنفّس كرد تمام جهنّم را آتش زد . و در آن چاه ، صندوقى است از آتش ، و به قدرى سوزنده است كه اهل آن چاه از شدّت حرارت آن صندوق پناه\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 3 ، ص 377 ؛ و طبع حروفى ، ج 8 ، ص 297 ؛ و در خود « عقاب الاعمال » طبع سنگى ، ص 43 ، از حضرت امام جعفر صادق عليه السّلام روايت نموده است .\r\n","page_name":" 328 ","page_number":328},
  {"content":"\r\n\r\nمىبرند . و اسم آن صندوق تَابُوت است ، و در آن تابوت شش نفر از پيشينيان و شش نفر از پسينيان هستند .\r\nامّا آن شش نفر كه از پيشينيان هستند : يكى پسر آدم است كه برادر خود را كشت و نمرود است كه ابراهيم را در آتش افكند ، و فرعون موسى است ، و سامرى است كه گوساله را براى پرستش بنى اسرائيل معيّن كرد ، و آن كسى است كه دين موسى را به تَهَوُّد و يهوديّت مبدّل كرد ، و ديگر آن كسى است كه شريعت حضرت عيسى را به تنصُّر و نصرانيّت تبديل نمود .\r\nو امّا آن شش نفر كه از پسينيان هستند اوّلى و دوّمى و سوّمى و چهارمى است ، و ديگر رئيس خوارج است ، و آخرين آنها ابن ملجم است .\r\n وَ مِنْ شَرِّ غاسِقٍ إِذا وَقَبَ  ، يعنى : آنكه در آن چاه مىافتد در آنجا غائب مىشود . « 1 »\r\nآرى ! چون دل انسان به غير خدا مشغول شود ، پيوسته خاطرات شيطانى بر افكار او هجوم مىكنند ، و دائماً همّ و غمّ لا ينقطع به صورتها و شكل‌هاى گوناگون بر او حمله ور مىشود . و هر چه درجهء بُعد و دورى از خدا بيشتر باشد اين افكار و خيالات شديدتر ، و در قيامت به صورت شراره‌هاى آتش بيشترى خواهد بود .\r\nقَالَ عَلَيْهِ السَّلَامُ : مَنْ أَصْبَحَ وَ أَكْبَرُ هَمِّهِ الدُّنْيَا ، أَلْزَمَ اللهُ قَلْبَهُ شُغْلًا لَا فَرَاغَ لَهُ مِنْهُ أَبَدًا ، وَ هَمّاً لَا يَنْقَطِعُ عَنْهُ أَبَدًا ، وَ أَمَلًا لَا يَبْلُغُ\r\n\r\n\r\n","description":"","footnote":"\r\n( 1 ) « تفسير قمّى » ص 743 و 744\r\n","page_name":" 329 ","page_number":329},
  {"content":"\r\n\r\nمُنْتَهَاهُ أَبَدًا ، وَ فَقْراً لَا يَنَالُ غِنَاهُ أَبَدًا ؛ وَ إنَّهُ لَيْسَ مِنَ اللهِ فِى شَىْء . « 1 »\r\n« حضرت فرمود : كسى كه روزگار خود را بگذراند و مقصد بزرگ او دنيا باشد ، پروردگار ، دل او را وا مىدارد به مشاغل و شواغلى كه هيچگاه براى آن فراغتى نخواهد بود ، و به همّ و اندوهى كه هيچگاه منقطع نخواهد شد ، و به آرزوئى كه هيچگاه به نهايت آن نخواهد رسيد ، و به فقر و نيازمندى و پريشانى اى كه هيچگاه مبدّل به غنا و بى نيازى نخواهد شد ؛ و چنين كسى از خدا بهره و نصيب ندارد . »\r\n\r\n« زَقّوم » درخت جهنّم است\r\nبايد دانست كه در سه جاى از قرآن كريم ، كلمهء زَقُّوم آمده است : اوّل ، در سورهء صافّات :\r\n       أَ ذلِكَ خَيْرٌ نُزُلًا أَمْ شَجَرَةُ الزَّقُّومِ * إِنَّا جَعَلْناها فِتْنَةً لِلظَّالِمِينَ * إِنَّها شَجَرَةٌ تَخْرُجُ فِي أَصْلِ الْجَحِيمِ * طَلْعُها كَأَنَّهُ رُؤُسُ الشَّياطِينِ * فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ * ثُمَّ إِنَّ لَهُمْ عَلَيْها لَشَوْباً مِنْ حَمِيمٍ * ثُمَّ إِنَّ مَرْجِعَهُمْ لَإِلَى الْجَحِيمِ        . « 2 »\r\n« آيا اين مقام ( براى بهشتيان و مخلَصان درگاه خدا كه خدا وعده داده است ) در مقام پذيرائى از واردين بهتر است يا درخت زَقّوم دوزخ ؟ ! ما آن درخت را فتنه و بلاى جان ستمكاران قرار داديم . آن ، درختى است كه از بُن و بنياد جهنّم ريشه مىگيرد ، و رشد و نموّ مىكند و بيرون مىآيد . ميوهء آن درخت ( در زشتى و خباثت و بدى )\r\n\r\n\r\n","description":"","footnote":"\r\n( 1 ) « أسرار الصّلاة » مرحوم آية الله حاج ميرزا جواد آقا ملكى تبريزى ، طبع حروفى ( سنهء 1380 ) ص 191\r\n( 2 ) آيات 62 تا 68 ، از سورهء 37 : الصّافّات\r\n","page_name":" 330 ","page_number":330},
  {"content":"\r\n\r\nگويا سرهاى شياطين است . دوزخيان از آن مىخورند و شكم‌هاى خود را از آن پر مىكنند ، و پس از خوردن از ميوهء درخت زقّوم و پر شدن شكم ، براى آنان چيزى كه در آن ، حميم سوزان و گداختهء دوزخ مخلوط شده است خواهد بود ؛ و سپس بازگشت و مصير همهء آنان بسوى آتش انبوه افروختهء جهنّم است . »\r\nدوّم : در سورهء دخان :\r\n       إِنَّ شَجَرَةَ الزَّقُّومِ * طَعامُ الْأَثِيمِ * كَالْمُهْلِ يَغْلِي فِي الْبُطُونِ * كَغَلْيِ الْحَمِيمِ * خُذُوهُ فَاعْتِلُوهُ إِلى سَواءِ الْجَحِيمِ * ثُمَّ صُبُّوا فَوْقَ رَأْسِهِ مِنْ عَذابِ الْحَمِيمِ * ذُقْ إِنَّكَ أَنْتَ الْعَزِيزُ الْكَرِيمُ        . « 1 »\r\n« حقّاً كه درخت زقّوم ، طعام و غذاى شخص گنهكار و متعدّى و متجاوز است ، كه همچون فلزّ گداخته در شكمها جوش مىزند و غَلَيان مىكند مانند غليان و جوش زدن مايع داغِ در حال جوش و غليان . ( و خطاب قهر از جانب خداوند به فرشتگان رسد كه ) بگيريد او را و با قهر و غضب او را بزنيد ! و در وسط و كانون آتش انبوه گداخته بيندازيد ! و سپس بر سر او از آب داغ و حميم جهنّم بريزيد ! ( و به او از روى تمسخر و استهزاء گفته مىشود كه : ) بچش اين عذاب را ؛ تو همان مرد عزيز و گرامى هستى ! »\r\n\r\n« درخت زقّوم » طعام گمراهان و مُكذّبان است\r\nسوّم ، در سورهء واقعه :\r\n  وَ أَصْحابُ الشِّمالِ ما أَصْحابُ الشِّمالِ * فِي سَمُومٍ وَ  \r\n\r\n\r\n","description":"","footnote":"\r\n( 1 ) آيات 43 تا 49 ، از سورهء 44 : الدّخان\r\n","page_name":" 331 ","page_number":331},
  {"content":"\r\n\r\n   حَمِيمٍ * وَ ظِلٍّ مِنْ يَحْمُومٍ * لا بارِدٍ وَ لا كَرِيمٍ .   \r\n    إِنَّهُمْ كانُوا قَبْلَ ذلِكَ مُتْرَفِينَ * وَ كانُوا يُصِرُّونَ عَلَى الْحِنْثِ الْعَظِيمِ * وَ كانُوا يَقُولُونَ أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ * أَ وَ آباؤُنَا الْأَوَّلُونَ .       قُلْ إِنَّ الْأَوَّلِينَ وَ الْآخِرِينَ * لَمَجْمُوعُونَ         إِلى مِيقاتِ يَوْمٍ مَعْلُومٍ * ثُمَّ إِنَّكُمْ أَيُّهَا الضَّالُّونَ الْمُكَذِّبُونَ * لَآكِلُونَ مِنْ شَجَرٍ مِنْ زَقُّومٍ * فَمالِؤُنَ مِنْهَا الْبُطُونَ * فَشارِبُونَ عَلَيْهِ مِنَ الْحَمِيمِ * فَشارِبُونَ شُرْبَ الْهِيمِ .      \r\n  هذا نُزُلُهُمْ يَوْمَ الدِّينِ * نَحْنُ خَلَقْناكُمْ فَلَوْ لا تُصَدِّقُونَ   . « 1 »\r\n« و اهل شقاوت كه نامهء عمل از جانب شقاوت و تيره بختى به آنها داده مىشود ! و اى پيغمبر تو نمىدانى چقدر تيره بخت و شقىّ و تاريك دل هستند آن اهل شقاوت ! پيوسته در معرض وزش بادهاى سمّى و مهلك ، و نوشيدن آبهاى داغ و تفته بسر مىبرند ؛ و در سايه اى از دود و دُخان آتش جهنّم كه هيچگاه خنك نشود ، و با تبدّل به نسيم ملائم ، خوشايند نگردد .\r\nاين‌گونه عذاب به جهت آنست كه آنان در دنيا عادت و روششان اين بود كه در ناز و نعمت زياده روى مىكردند ، و نعمت‌ها را در راه بُعد و دورى و غفلت و انصراف از خدا به كار مىبستند ، و بر گناه بزرگ و شرك و تجاوز اصرار مىورزيدند ، و در مقام ردّ و انكار پيامبران مىگفتند : آيا چون ما مُرديم و خاك شديم و به صورت\r\n\r\n\r\n","description":"","footnote":"\r\n( 1 ) آيات 41 تا 57 ، از سورهء 56 : الواقعة\r\n","page_name":" 332 ","page_number":332},
  {"content":"\r\n\r\nاستخوان درآمديم ، آيا در اين صورت ما برانگيخته مىشويم ؟ ! آيا پدران گذشتهء ما كه مرده‌اند و خاك شدند و استخوان شدند زنده مىشوند ؟ !\r\nبگو اى پيغمبر : آرى ! حقّاً كه تمام خلائق خداوندى از اوّلين و آخرين ، همه در پيشگاه خداوند در ميعادگاه و روز معلوم و معيّن اجتماع مىيابند ، و در آن حال شما اى گروه گمراه و تكذيب گرِ روز قيامت و پاداش ، البتّه از درخت زَقّوم خواهيد خورد و شكم‌هاى خود را از آن مملوّ و پر خواهيد كرد ! و سپس بر روى آن خوردن ، از آشاميدنيهاى آب تفته و داغ دوزخ خواهيد آشاميد ؛ همچنان كه شتر تشنه آب بياشامد !\r\nاينست كيفيّت پذيرائى از شما از جهت خوردنيها و آشاميدنيها در روز پاداش و كيفر ! ما شما را آفريديم ، و از كتم عدم به وجود آورديم ، و از نيستى محض لباس هستى در تن نموديم ! پس چرا تصديق نمىكنيد ! ؟ »\r\n\r\nخصوصيّات و آثار شجرهء زقّوم\r\nبارى ، اين درخت زقّوم همانطور كه از روايت وارده در تفسير منسوب به حضرت امام حسن عسگرى عليه السّلام بر مىآيد ، در مقابل و در برابر درخت طوبى است . آن از نقطهء نظر پاكى و پاكيزگى و طراوت و طهارت و قداست و خير و بركت و رحمت ، و همانطور كه گفتيم اصلش ولايت است ؛ و اين از نقطهء نظر كثافت و قذارت و نجاست و ذلّت و نكبت و سختى و مشقّت و از بين رفتنِ رحمت ، و بنابراين اصلش بُعد از ولايت و سعادت است ، و بنابراين\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nشجرهء زقّوم درخت شقاوت است .\r\nهر كس به هر مقدار از شكّ و شرك و قذارت باطن ، و از شقاوت و آثار آن از خيانت و جنايت و تعدّى و ظلم و تكبّر و استكبار بهرمند باشد ، به همان قدر از شاخه‌هاى اين درخت در دلش رخنه كرده ، و از ريشه‌هايش به همان مقدار در كانون قلبش ريشه دوانيده است .\r\n\r\nهر گناهى ، آويزان شدن به يكى از شاخه‌هاى درخت زقّوم است\r\nدر تفسير منسوب به حضرت امام حسن عسگرى عليه السّلام ، در ضمن حديث طويلى كه از حضرت رسول الله صلّى الله عليه و آله و سلّم بيان مىكنند ، مىرسند به اينجا كه :\r\nسپس رسول الله صلّى الله عليه و آله و سلّم فرمودند : و سوگند به آن كسى كه به حق مرا مبعوث به نبوّت گردانيد ، هر كس در اين روز ( روز اوّل ماه شعبان ) دست به هر يك از درهاى شرّ و عصيان زند و هر گناهى مرتكب شود ، خود را به شاخه اى از شاخه‌هاى آن آويزان نموده است ، و آن شاخه او را به آتش خواهد رسانيد .\r\nو پس از اين فرمودند : و بنابراين ، هر كس در نماز فريضهء خود كوتاهى كند و آن را ضايع گذارد ، به شاخه اى از شاخه‌هاى زقّوم خود را آويزان كرده و آن شاخه او را به آتش مىرساند .\r\nو هر كس در اين روز در نزد او شخص ضعيف الحالى بيايد كه از حالات و امور خود شكوه و گلايه كند ، و او توانائى داشته باشد كه بدون ضررى كه به خودش برسد حالات و امور او را تغيير دهد ، و كسى ديگر هم نبوده باشد كه نائب از او و يا قائم مقام او در اين امر گردد ، و با اين حال ، آن ضعيف الحال را به حال خود گذارد كه حقّش\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nو امورش ضايع و خراب بماند و در سختى و مشكلات بسر برد و دستى از او نگيرد ؛ در اين صورت به شاخه اى از درخت زقّوم خود را آويزان كرده است .\r\nو هر كس در نزد او شخص خطاكارى بيايد و از خطاى خود معذرت طلبد و او نپذيرد ، و سپس در عقوبت آن خطاكار تخفيفى ندهد بلكه زياده عقوبت كند ، به شاخه اى از شاخه‌هاى آن آويزان شده است .\r\nو هر كس بين مردى و زنش را به هم بزند ، و يا بين پدرى و فرزندش را ، و يا برادرى با برادرش را ، و يا نزديكى با رحم نزديك خود را ، يا بين دو همسايه ، و يا بين دو شريك و خَليط و مصاحب را ، و يا بين دو نفر اجنبى را به هم بزند و ايجاد فساد و جدائى كند ، به شاخه اى از شاخه‌هاى آن آويزان شده است .\r\nو هر كس بر بدهكارى سخت بگيرد و بداند كه او قادر بر اداء ديون خود نيست ، و در اين صورت ناراحتى و نگرانى و غضب آن بدهكار را زياد كند ، به شاخه اى از شاخه‌هاى آن آويزان شده است .\r\nو هر كس بر عهدهء او نسبت به كسى ، دَينى و قرضى باشد ، و با مماطله و بهانه‌آورى كارى كند كه او خسته شود و از دين خود بگذرد ، به شاخه اى از شاخه‌هاى آن آويزان شده است .\r\nو هر كس بر يتيمى جفا كند ، و او را آزار برساند ، و مال او را بخورد ، به شاخه اى از شاخه‌هاى آن آويزان شده است .\r\nو هر كس در آبروى برادر مؤمن خود خللى وارد سازد و آن را\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nلكّه دار كند ، و فحش دهد و ناسزا گويد ، و مردم را بر اين امر بگمارد و ترغيب كند ، به شاخه اى از آن آويزان شده است .\r\nو هر كس تغنّى كند ، و با آوازهاى حرام و موسيقى كه انسان را بر معصيت و گناه بر مىانگيزد مشغول شود ، به شاخه اى از آن آويزان شده است .\r\nو هر كس بنشيند و زشتىهاى كردار خود را كه در جنگها كرده است ، و انواع ظلمى كه به بندگان خدا نموده است بشمارد و بدانها افتخار و مباهات كند ، به شاخه اى از شاخه‌هاى آن آويزان شده است .\r\nو هر كس همسايهء او مريض شود ، و از روى بى اعتنائى و عدم اهمّيّت و استخفاف به شأن او ترك عيادت او را كند ، به شاخه اى از آن آويزان شده است .\r\nو هر كس همسايهء او بميرد ، و از روى حقارت و پست شمردن مقام و حقّ او در تشييع جنازه‌اش كوتاهى كند ، به شاخه اى از آن آويزان شده است .\r\nو هر كس نسبت به كسى كه مصيبتى بر او وارد شده است إعراض كند ، و از روى كوچك شمردن او و عيب دار كردن او جفا نموده و از دلجوئى و استمالت خوددارى كند ، به شاخه اى از آن آويزان شده است .\r\nو هر كس مخالفت پدر و مادر خود را و يا يكى از آنها را بنمايد ، و از شفقت و مهربانى و احسان دربارهء آنها دريغ كند ، و يا بدانها\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاستخفاف كند ، به شاخه اى از آن آويزان شده است .\r\nو هر كس خودش سابقاً عاقّ پدر و مادرش بوده و آنها را تا اين روز راضى نكرده است ، و تمكّن از استرضاء داشته و كوتاهى كرده است ، به شاخه اى از آن آويزان شده است .\r\nو بنا بر همين نهج و همين منوال ، هر كس هر فعلى از أفعال شرّ را بجاى آورده است ، به شاخه اى از آن آويزان شده است .\r\nو سوگند به آن خداوندى كه مرا به حقّ به نبوّت برانگيخته است ، تمام كسانى كه به شاخه‌هاى درخت زقّوم آويزان شده‌اند ، آن شاخه‌ها آنها را تا قعر جحيم و دوزخ پائين خواهد برد . « 1 »\r\nو از مجموع آنچه گفته شد ، بدست مىآيد كه جهنّم محلّ صُدور و ورود قبائح است ، و هر كس به هر مقدار و به هر صورت از زشتيها ، چه در مرحلهء عقائد ، و چه در مرحلهء ملكات و اخلاق و صفات ، و چه در مرحلهء اعمال و رفتار ، و حتّى در مرحلهء مجرّدِ نيّت و خواسته‌هاى درونى ؛ اگر با خود قبح و زشتى و شرك و عناد و كج‌روى و انحراف از حقّ داشته باشد ، در صورتى كه در مراحل و منازل بين راه تا قيامت ، از مصائب دنيويّه ، و سكرات مرگ ، و عذاب قبر ، و روز رستاخيز ، و توبه و شفاعت ، و غيرها پاك نشود بايد با آتش قرين و توأم باشد . و لذا درهاى جهنّم هر كدام نمايشگر يك نوع انحراف و تعدّى در يكى از اين مراحل است .\r\n\r\nجملاتى كه بر سرِ درهاى جهنّم نوشته است\r\nو مجلسى رضوان الله عليه از كتاب « فضائل » شاذان ، و از كتاب\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 167 و 168\r\n","page_name":" 337 ","page_number":337},
  {"content":"\r\n\r\n« روضه » با اسناد خود مرفوعاً از عبد الله بن مسعود ، از حضرت رسول خدا صلّى الله عليه و آله و سلّم روايت مىكند در ضمن حديث معراج كه : من ديدم بر سر درهاى جهنّم نوشته بود بدين طريق كه :\r\nعَلَى الْبَابِ الاوَّلِ ثَلَاثُ كَلِمَاتٍ : مَنْ رَجَا اللهَ سَعِدَ . وَ مَنْ خَافَ اللهَ أَمِنَ . وَ الْهَالِكُ الْمَغْرُورُ مَنْ رَجَا غَيْرَ اللهِ ، وَ خَافَ سِوَاهُ .\r\n« بر سر در اوّل سه جمله نوشته بود : آنكه اميد به خدا دارد پيروز است . و آنكه از خدا بترسد در امان است . و آنكه اميد به غير خدا دارد و از غير او مىترسد ، شخص مغرور و در هلاكت است . »\r\nوَ عَلَى الْبَابِ الثَّانِى : مَنْ أَرَادَ أَنْ لَا يَكُونَ عُرْيَانًا يَوْمَ الْقِيَمَةِ فَلْيَكْسِ الْجُلُودَ الْعَارِيَةَ فِى الدُّنْيَا . مَنْ أَرَادَ أَنْ لَا يَكُونَ عَطْشَانًا يَوْمَ الْقِيَمَةِ فَلْيَسْقِ الْعِطَاشَ فِى الدُّنْيَا .\r\nمَنْ أَرَادَ أَنْ لَا يَكُونَ يَوْمَ الْقِيَمَةِ جَائِعاً فَلْيُطْعِمِ الْبُطُونَ الْجَائِعَةَ فِى الدُّنْيَا .\r\n« و بر سر در دوّم نوشته بود : هر كس مىخواهد در روز قيامت برهنه و عريان نباشد بايد بدنهاى عريان و برهنهء مستمندان را در دنيا لباس بپوشاند . و هر كس مىخواهد در روز قيامت عطشان و تشنه نباشد بايد مردم تشنه را در دنيا آب دهد . و هر كس مىخواهد در روز قيامت گرسنه نباشد بايد شكمهاى گرسنه را در دنيا طعام دهد . »\r\nوَ عَلَى الْبَابِ الثَّالِثِ مَكْتُوبٌ : لَعَنَ اللهُ الْكَاذِبِينَ . لَعَنَ اللهُ الْبَاخِلِينَ . لَعَنَ اللهُ الظَّالِمِينَ .\r\n« و بر سر در سوّم نوشته بود : خداوند لعنت كند دروغگويان را .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nخداوند لعنت كند بخيلان را . خداوند لعنت كند ستمگران را . »\r\nوَ عَلَى الْبَابِ الرَّابِعِ مَكْتُوبٌ ثَلَاثُ كَلِمَاتٍ : أَذَلَّ اللهُ مَنْ أَهَانَ الإسْلَامَ . أَذَلَّ اللهُ مَنْ أَهَانَ أَهْلَ الْبَيْتِ . أَذَلَّ اللهُ مَنْ أَعَانَ الظَّالِمِينَ عَلَى ظُلْمِهِمْ لِلْمَخْلُوقِينَ .\r\n« و بر سر در چهارم سه جمله نوشته بود : خداوند ذليل كند هر كه به اسلام اهانت كند و آن را كوچك و سبك بشمارد . خداوند ذليل كند هر كه به اهل بيت اهانت كند و آنان را كوچك و سبك بشمارد . خداوند ذليل كند هر كه ستمكاران را در ستمى كه به مخلوقان خدا مىكنند كمك دهد و يارى رساند . »\r\nوَ عَلَى الْبَابِ الْخَامِسِ مَكْتُوبٌ ثَلَاثُ كَلِمَاتٍ : لَا تَتَّبِعُوا الْهَوَى فَالْهَوَى يُخَالِفُ الإيمَانَ . وَ لَا تُكْثِرْ مَنْطِقَكَ فِيمَا لَا يَعْنِيكَ فَتَسْقُطَ مِنْ رَحْمَةِ اللهِ . وَ لَا تَكُنْ عَوْنًا لِلظَّالِمِينَ .\r\n« و بر سر در پنجم سه جمله نوشته بود : از هوى و خواهش‌هاى نفسانى خود پيروى مكنيد ، زيرا كه هواى نفس مخالف ايمان است . و گفتارت را در امور بى فائده و بدون غرض به درازا مكشان ، زيرا كه از رحمت خدا دور مىافتى . و هيچگاه يار و ياور ظالمان مباش . »\r\nوَ عَلَى الْبَابِ السَّادِسِ مَكْتُوبٌ : أَنَا حَرَامٌ عَلَى الْمُجْتَهِدِينَ . أَنَا حَرَامٌ عَلَى الْمُتَصَدِّقِينَ . أَنَا حَرَامٌ عَلَى الصَّائِمِينَ .\r\n« و بر سر در ششم نوشته بود : من بر كوشش كنندگان و جهادگران در راه خدا حرام هستم . من بر صدقه دهندگان حرام هستم . من بر روزه‌گيران حرام هستم . »\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nوَ عَلَى الْبَابِ السَّابِعِ مَكْتُوبٌ ثَلَاثُ كَلِمَاتٍ : حَاسِبُوا نُفُوسَكُمْ قَبْلَ أَنْ تُحَاسَبُوا . وَ وَبِّخُوا نُفُوسَكُمْ قَبْلَ أَنْ تُوَبَّخُوا . وَ ادْعُوا اللهَ عَزَّ وَ جَلَّ قَبْلَ أَنْ تَرِدُوا عَلَيْهِ وَ لَا تَقْدِرُوا عَلَى ذَلِكَ . « 1 »\r\n« و بر سر در هفتم سه جمله نوشته بود : از نفوس خود حساب گيريد پيش از آنكه از شما حساب گيرند . و نفوس خود را ملامت و توبيخ كنيد پيش از آنكه ملامت و توبيخ شويد . و خداوند عزّ و جلّ را بخوانيد پيش از آنكه بر او وارد شويد و ديگر قدرت و تمكّن از خواندن او را نداشته باشيد » .\r\n\r\nعذاب قاتلان امام حسين عليه السّلام ، و تابعين آنان\r\nدر اينجا اين بحث شريف را با روايتى دربارهء عذاب قاتلان حسين عليه السّلام و اولاد آنها از بنى اميّه لعنهم اللهُ جميعاً ، به پايان مىبريم :\r\nدر « تفسير فرات بن إبراهيم » از ابن عبّاس ، از أمير المؤمنين عليه السّلام روايت مىكند كه : روزى رسول خدا صلّى الله عليه و آله و سلّم بر حضرت فاطمه سلام الله عليها وارد شدند و ايشان را محزون و مهموم يافتند - و در اينجا رسول الله حديثى را دربارهء احوال قيامت مفصّلًا ذكر مىكنند ، تا مىرسند به اينجا كه :\r\nاى فاطمه ! تو مىگوئى :\r\nيَا رَبِّ ! أَرِنِى الْحَسَنَ وَ الْحُسَيْنَ . فَيَأْتِيَانِكِ وَ أَوْدَاجُ الْحُسَيْنِ تَشْخَبُ دَمًا وَ هُوَ يَقُولُ : يَا رَبِّ ! خُذْ لِىَ الْيَوْمَ حَقِّى مِمَّنْ ظَلَ مَنِى .\r\n« اى پروردگار من ! حسن و حسين را به من بنمايان . و\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 145 و 146\r\n","page_name":" 340 ","page_number":340},
  {"content":"\r\n\r\nدر اين صورت آن دو بسوى تو مىآيند درحالىكه از رگهاى گردن حسين خون تازه جارى است ، و او مىگويد : اى پروردگار من ! حقّ مرا از آنان كه به من ستم كرده‌اند ، در امروز براى من بگير . »\r\nو در اين حال خداوند جليل به غضب در مىآيد ، و از غضب او جهنّم به غضب در مىآيد ، و فرشتگان جميعاً به غضب در مىآيند ، و سپس جهنّم ناگهان شعله اى مىكشد و زفيرى و صدائى مىزند . در اين حال فوجى از ملائكهء غضب از جهنّم بيرون مىآيند و يكايك از قاتلان حسين ، پسرانشان و پسران پسرانشان را از ميان گروه‌ها و جمعيّتها جدا مىكنند ، و آنها مىگويند : بار پروردگارا ! ما در روز عاشوراء حاضر نبوده‌ايم و در قتل حسين شركت نكرده‌ايم !\r\nخداوند به زَبانيهء جهنّم مىگويد : آنان را از نشانه‌ها و علائم چهره‌هايشان بگيريد : به چشمان ازرَقى رنگ و چهره‌هاى سياه ! و بگيريد آنها را از زلفهاى پيشانى آنها و بيندازيد در درك اسفل از آتش دوزخ ! زيرا كه آنها بر دوستان و مواليان حسين شديدتر و سخت‌تر بودند از آنان كه با خود حسين محاربه كردند و او را كشتند . و در اين حال صداى شهقهء آنها در جهنّم شنيده مىشود - الحديثَ . « 1 »\r\n\r\n\r\n","description":"","footnote":"\r\n( 1 ) « تفسير فرات » ص 171 و 172 ؛ « بحار الانوار » طبع حروفى ، ج 8 ، ص 172\r\n","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nمجلس هفتاد و چهارم : حقيقت جهنّم ، حجاب و بُعد از رحمت خداست\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيمِ\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقالَ اللهُ الْحَكيمُ فى كِتابِهِ الْكَريمِ :\r\n   كَلَّا بَلْ رانَ عَلى قُلُوبِهِمْ ما كانُوا يَكْسِبُونَ * كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ * ثُمَّ إِنَّهُمْ لَصالُوا الْجَحِيمِ    « 1 »  ثُمَّ يُقالُ هذَا الَّذِي كُنْتُمْ بِهِ تُكَذِّبُونَ  « 2 » .\r\n« البتّه چنين نيست ( كه قرآن از اساطير و افسانه‌هاى پيشينيان\r\n\r\n\r\n","description":"","footnote":"\r\n( 1 ) لَصَالُوا الْجَحيم مضاف و مضافٌ إليه است . و صالوا در اصل صالون بوده است ، اسم فاعل جمع ، از مادّهء صَلِىَ يَصْلَى ، صَلًى و صِلًى و صُليًّا و صِليًّا النّارَ و بِها : قاسَى حَرَّها و احتَرقَ بِها . و صالون در اصل صاليون بوده است كه در إعلال ، ياءِ آن افتاده است . و از باب صَلَى يَصلِى صَلْيًا اللحمَ : شَواهُ ، فاللحمُ مَصلىٌّ ؛ و - فلاناً النّارَ و فيها و علَيها : أدخلَه إيّاها و أثواه فيها ، نمىباشد .\r\n( 2 ) سورهء مطفّفين : 83 ، آيات 14 تا 17 .\r\n","page_name":" 345 ","page_number":345},
  {"content":"\r\n\r\nبوده باشد ) بلكه أعمال ناشايستهء ايشان موجب شده است كه بر روى دلهاى ايشان چرك و زنگار بگيرد ( و ظلمانى شود و نفهمند كه آيات خدا چيست ) . البتّه چنين نيست كه مىپندارند ، بلكه ايشان از پروردگارشان در آن روز محجوب هستند ( و در پرده و حجاب جهل و غفلت همچون پيله تنيده‌اند ) . و پس از آن ، آنان به جحيم و آتش فراوان و سوزان دوزخ داخل مىشوند ، و سپس به آنان گفته مىشود : اينست آن چيزى كه شما در دنيا عادتتان اين بود كه آن را تكذيب مىنموديد ! »\r\n\r\nخطبهء أمير المؤمنين عليه السّلام در وصف دوزخ\r\nأمير المؤمنين عليه السّلام در « نهج البلاغة » فرمايد :\r\nفَبَادِرُوا الْمَعَادَ ! وَ سَابِقُوا الآجَالَ ! فَإِنَّ النَّاسَ يُوشِكُ أَنْ يَنْقَطِعَ بِهِمُ الامَلُ ، وَ يَرْهَقَهُمُ الاجَلُ ، وَ يُسَدَّ عَنْهُمْ بَابُ التَّوْبَةِ .\r\nفَقَدْ أَصْبَحْتُمْ فِى مِثْلِ مَا سَأَلَ إلَيْهِ الرَّجْعَةَ مَنْ كَانَ قَبْلَكُمْ ! وَ أَنْتُمْ بَنُو سَبِيلٍ عَلَى سَفَرٍ مِنْ دَارٍ لَيْسَتْ بِدَارِكُمْ ! وَ قَدْ أُوذِنْتُمْ مِنْهَا بِالارْتِحَالِ ، وَ أُمِرْتُمْ فِيهَا بِالزَّادِ .\r\nوَ اعْلَمُوا أَنَّهُ لَيْسَ لِهَذَا الْجِلْدِ الرَّقِيقِ صَبْرٌ عَلَى النَّارِ ، فَارْحَمُوا نُفُوسَكُمْ ؛ فَإنَّكُمْ قَدْ جَرَّبْتُمُوهَا فِى مَصَائِبِ الدُّنْيَا ! أَ فَرَأَيْتُمْ جَزَعَ أَحَدِكُمْ مِنَ الشَّوْكَةِ تُصِيبُهُ ، وَ الْعَثْرَةِ تُدْمِيهِ ، وَ الرَّمْضَاءِ تُحْرِقُهُ ؟ فَكَيْفَ إذَا كَانَ بَيْنَ طَابَقَيْنِ « 1 » مِنْ نَارٍ ؛ ضَجِيعَ حَجَرٍ وَ قَرِينَ شَيْطَانٍ !\r\n\r\n\r\n","description":"","footnote":"\r\n( 1 ) طابق هم به فتح باء است ، چون هاجر ، و هم به كسر باء ، چون صاحب .\r\n","page_name":" 346 ","page_number":346},
  {"content":"\r\n\r\nأَ عَلِمْتُمْ أَنَّ مَالِكًا إذَا غَضِبَ عَلَى النَّارِ حَطَمَ بَعْضُهَا بَعْضًا لِغَضَبِهِ ، وَ إذَا زَجَرَهَا تَوَثَّبَتْ بَيْنَ أَبْوَابِهَا جَزَعًا مِنْ زَجْرَتِه - الخُطبةَ . « 1 »\r\n« پس بشتابيد به سوى معاد ( كه آن بازگشت شماست به سوى پروردگار و آفريدگار آفريدگان ) . و پيشى گيريد به أعمال صالحه و طاعات ، پيش از آنكه اجل‌ها برسد و شما را ببرد ! زيرا كه نزديك شده است كه بين مردم و بين آمال و آرزوهايشان جدائى افتد ، و آرزوها بريده شود ، و اجل ايشان را دريابد و فراگيرد ، و درِ توبه و رجوع از گناه بر آنان بسته شود ؛ زيرا كه شما صبح كرده‌ايد در حال و موقعيّتى كه آنهايى كه قبل از شما بوده‌اند بازگشت به سوى آن را خواستارند ( يعنى شما چيزى داريد كه مردگان درخواست آن را مىكنند ) و شما در اينجا در راه سفر و راهِ گذريد ؛ سفر از خانه اى كه خانهء شما نيست ، و شما را بر كوچ كردن از آن خبر داده‌اند ، و امر كرده‌اند كه زاد و توشه برگيريد !\r\nو بدانيد كه اين پوست نازك بدن ، قدرت و توانائى استقامت در برابر آتش را ندارد ؛ بنابراين بر جان‌هاى خود ترحّم كنيد ، زيرا كه شما در مصائب دنيا نفوس خود را حقّاً آزموده‌ايد و امتحان كرده‌ايد كه چگونه يكى از شما از يك خارى كه به او خَلَد ، جزع و فزع مىكند ، و از يك لغزشى كه او را به رو دراندازد و خون‌آلود سازد ، و يا از زمين گرم و ريگ گرم كه بسوزاند او را ، ناراحت مىشود و شِكوه\r\n\r\n\r\n","description":"","footnote":"\r\n( 1 ) « نهج البلاغة » خطبهء 181 ، از طبع عبده مصر ، ص 347 و 348\r\n","page_name":" 347 ","page_number":347},
  {"content":"\r\n\r\nمىكند ؛ پس چگونه باشد كار در وقتىكه بين دو طبقه از آتش قرار گيرد ؛ ضجيع و همخوابهء سنگ سوزان ، و قرين و همنشين ديو سركش شيطان گردد !\r\nآيا مىدانيد كه چون مالك : پاسبان دوزخ به خشم آيد و بر آتش غضب كند ، از غايت إحراق و سوزش آتش ، بعضى از آتش بعض ديگر را بشكند و خرد كند ، از جهت غضبى كه مالك نموده است ! و چون آتش را به قَهر و زجر خود مبتلا كند ، از آن زجر و قهر ، شراره‌هاى آتش از شدّت جزعى كه دارد از ميان درهاى دوزخ برجهد ! »\r\nبارى ، از مجموع آنچه در مباحث سابق گفته شد ، به دست مىآيد كه جهنّم حجاب است . و حجاب عبارت است از غفلت و نسيان ذكر خدا ، كه آثار آن در هر يك از عوالم و نشآت به گونه اى خاصّ متجلّى شده ، و شخص محجوب و غافل را در آزار و عذاب قرار مىدهد . و اينچنين كسانى از حيات حقيقيّهء اخرويّه محروم هستند .\r\n\r\nاصل و ريشهء جهنّم ، يأس از رحمت خداوند است\r\n يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  . « 1 »\r\n« اى كسانى كه ايمان آورده ايد ! دوست نگيريد گروهى را كه خداوند بر ايشان غضب كرده است ! آنان از آخرت مأيوس هستند همچنان كه كفّار از اهل قبور مأيوس مىباشند . »\r\n\r\n\r\n","description":"","footnote":"\r\n( 1 ) آيه 13 ، از سورهء 60 : الممتحنة\r\n","page_name":" 348 ","page_number":348},
  {"content":"\r\n\r\n وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  . « 1 »\r\n« ( حضرت يعقوب به فرزندان خود گفت : ) از رحمت و رَوْح خدا مأيوس نباشيد ؛ زيرا كه از روح و رحمت خدا مأيوس نمىشوند مگر گروه كافران . »\r\n وَ الَّذِينَ كَفَرُوا بِآياتِ اللَّهِ وَ لِقائِهِ أُولئِكَ يَئِسُوا مِنْ رَحْمَتِي وَ أُولئِكَ لَهُمْ عَذابٌ أَلِيمٌ .  « 2 »\r\n« و آنان كه به آيات و نشانه‌هاى توحيد خداوند ، و به لقاء و ديدار او كافر شده‌اند كسانى هستند كه از رحمت من مأيوس مىباشند ، و از براى ايشان عذابى دردآور است . »\r\nو از اين آيات بدست مىآيد كه : اصل كفر و ريشهء شرك ، عدم اعتماد و اتّكاء به خدا و يأس از رحمت اوست ؛ بطورى كه بنده رابطهء خود را با او استوار نبيند ، بلكه رابطه را ننگرد و خود را مشمول الطاف و رحمات غير متناهيهء حضرت او مشاهده نكند ، و به اميد زيارت و لقاء و ديدار او نباشد .\r\nو از طرفى مىدانيم كه دار آخرت و عالم ديگر ، عين رحمت إلهيّه و منبع هر جمال و كمالى است ، و حيات و زندگى محض است . و رحمت خداوندى گرچه همهء عوالم را فراگرفته است ، و ليكن رحمت خاصّهء او ، اختصاص به مؤمنان و متّقيان و خوبان دارد .\r\n\r\n\r\n","description":"","footnote":"\r\n( 1 ) قسمتى از آيه 87 ، از سورهء 12 : يوسف\r\n( 2 ) آيه 23 ، از سورهء 29 : العنكبوت\r\n","page_name":" 349 ","page_number":349},
  {"content":"\r\n\r\n\r\nجهنّميان در عين محروميّت از رحمت خاصّه ، مشمول رحمت عامّه هستند\r\n وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ  . « 1 »\r\n« و رحمت من همهء چيزها را فرا گرفته است ؛ و من رحمت خاصّ خود را براى مردم پرهيزگار حتماً به زودى مىنويسم و مقرّر مىدارم . »\r\nاين آيه مىرساند كه همهء موجودات ، و هر چيزى كه بر او بتوان نام چيز گذارد ، مورد رحمت عامّهء الهيّه و مشمول فيض مقدّس او هستند ، حتّى كفّار و مشركان و معاندان ؛ گرچه غير مؤمنان و متّقيان از رحمت خاصّه محرومند .\r\nو بنابراين ، كافران و جهنّميان در عين حرمان از رحمت ، مشمول رحمت‌اند . و اين حرمان همان حجابى است كه بر آنان افكنده شده ، و آنان را از إقرار و اعتراف به توحيد و عرفان حضرت اقدس احديّت بازداشته است .\r\n وَ بَيْنَهُما حِجابٌ  . « 2 »\r\n« و بين دوزخيان و بهشتيان يك حجاب است . »\r\n  فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ * يُنادُونَهُمْ أَ لَمْ نَكُنْ مَعَكُمْ قالُوا بَلى .   « 3 »\r\n« پس ديوارى كشيده شد بين منافقان و مؤمنان ، كه آن ديوار داراى درى مىباشد ، كه در داخل آن در ، بهشت و رحمت است ، و\r\n\r\n\r\n","description":"","footnote":"\r\n( 1 ) قسمتى از آيه 156 ، از سورهء 7 : الاعراف\r\n( 2 ) صدر آيه 46 ، از سورهء 7 : الاعراف\r\n( 3 ) ذيل آيه 13 و صدر آيه 14 ، از سورهء 57 : الحديد\r\n","page_name":" 350 ","page_number":350},
  {"content":"\r\n\r\nخارج آن در ، در برابرش عذاب و دوزخ است . منافقان به مؤمنان ندا مىكنند : آيا ما با شما نبوده‌ايم در دنيا ؟ مؤمنان مىگويند : آرى ! ( و ليكن . . . ) . »\r\nو از اين آيه به خوبى مستفاد مىشود كه : منافقان در عين آنكه مشمول رحمت‌اند ، محروم از رحمت‌اند ؛ چون آن رحمت خاصّه در باطنِ حجاب و در داخل حصار و در است ، و اين مسكينان از ظاهر حصار نمىتوانند تجاوز كنند و خود را به باطن و داخل حصار برسانند و از آن رحمت‌هاى خاصّه بهرمند گردند .\r\nآنان در ظاهرِ حجاب و حصار واقعند و در عذاب مىباشند ، و همين حجاب ايشان را از نعيم باطن محروم كرده است . و ظاهر آن حجاب همان چيزى است كه بدان معذّب مىشوند . و خداوند بيان فرموده است كه جهنّميان به اقسام و انواع أعمال سيّئه و زشت خود معذّب مىشوند ؛ بنابراين اعمالشان بطور مختلف و متفاوت ، عذابهاى مختلف و متفاوت است .\r\nو آن اصل و ريشه اى كه اين انواع عذاب از آن منشعب مىگردد ، اصل حجاب است كه همان غفلت و نسيان ياد خدا باشد ؛ قال اللهُ تعالَى :\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ .  « 1 »\r\n\r\n\r\n","description":"","footnote":"\r\n( 1 ) آيه 179 ، از سورهء 7 : الاعراف\r\n","page_name":" 351 ","page_number":351},
  {"content":"\r\n\r\n« و هر آينه به تحقيق كه ما براى جهنّم بسيارى از جنّ و انس را خلق كرديم : آنان كه داراى دلها و انديشه‌هائى هستند و ليكن با آنها تفقُّه و تفكّر نمىكنند ، و داراى چشمهائى هستند كه با آنها نمىبينند ، و داراى گوشهائى هستند كه با آنها نمىشنوند ؛ ايشان همانند چهارپايان هستند بلكه گمراه‌تر ، زيرا كه ايشان البتّه و البتّه غافل هستند . »\r\n\r\nأعمالى كه در حجاب انجام گيرد ، بدون حقيقت و أصالت است\r\nآيه اى كه در مطلع سخن ذكر شد :  كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  ، مىرساند كه : دوزخيان در حجاب اعمالشان گرفتار و متوقّف مىباشند ؛ چون قبلًا مىفرمايد :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ . \r\nو در اين صورت تمام اعمالى كه در حجاب انجام مىگيرد و از ظاهر تجاوز نمىكند ، همه سراب و بدون واقعيّت و حقيقت است ، همه باطل است ؛ چون با أصالت و متن واقع كه اساس توحيد است تفاوت دارد . آنها باطل است كه به صورت حقّ براى عاملش ظاهر شده است ولى حقّ نيست ؛ و جا و محلّ باطلْ جهنّم و دوزخ است و طعمهء آتش است كه در گيرد و آن را بسوزاند و بن و بنياد آن را بر باد فنا دهد .\r\n وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  . « 1 »\r\n« و ما آمديم و وارد شديم بر تمام اعمالى كه ايشان انجام داده بودند ، و همه را همانند گردِ پراكندهء در فضا ، متفرّق و متشتّت\r\n\r\n\r\n","description":"","footnote":"\r\n( 1 ) آيه 23 ، از سورهء 25 : الفرقان\r\n","page_name":" 352 ","page_number":352},
  {"content":"\r\n\r\nنموديم . »\r\n\r\nكافران و معاندان ، در حجاب اوهام گرفتارند\r\n وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ وَ اللَّهُ سَرِيعُ الْحِسابِ .  « 1 »\r\n« و آنان كه كافر شده‌اند ، كردارشان همانند سرابى است كه در زمينى خشك واقع است ، بطورى كه شخص تشنه آن را آب مىپندارد و به دنبال آن مىرود ، ولى چون به آن رسيد آن سراب را چيزى نمىيابد ، و خدا را آنجا مىيابد كه بطور كامل و تمام از او حساب مىكشد ؛ و خداوند سريع الحساب است . »\r\n  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ   . « 2 »\r\n« آيا اى پيغمبر ! نديدى تو كسانى را كه نعمت خداوند را تبديل به كفر نمودند ، و قوم خود را به خانهء هلاكت و نيستى داخل كردند ؟ ! آنان در جهنّم وارد مىشوند ؛ و بد قرارگاهى است جهنّم . »\r\n وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ  . « 3 »\r\n« و آنان كه زشتيها و بديها را از روى مكر بجاى مىآورند ، عذاب سخت و شديدى دارند ؛ و مَكر ايشان نيز باطل و خراب و نابود\r\n\r\n\r\n","description":"","footnote":"\r\n( 1 ) آيه 39 ، از سورهء 24 : النّور\r\n( 2 ) آيه 28 و 29 ، از سورهء 14 : إبراهيم\r\n( 3 ) ذيل آيه 10 ، از سورهء 35 : فاطر\r\n","page_name":" 353 ","page_number":353},
  {"content":"\r\n\r\nمىشود . »\r\n وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً  . « 1 »\r\n« و زينت داده شد عدم بازگشت رسول خدا به اهل و منزلش در دلهاى شما ، و شما گمان بدى برديد ؛ و شما قوم و گروه باطل و نيست و هلاك شده اى هستيد . »\r\nبارى ، همهء اين آيات و بسيارى از آيات مشابه آن ، از جهت مضمون و مفاد مىرساند كه : مقام و منزلت اهل دنيا و كفّار و مشركان و معاندان و متجاوزان و بالاخره دوزخيان ، از سَراب أوهام تجاوز نمىكند ، و هيچگاه به حقيقت نمىرسند . و از ظاهر قدمى فراتر نمىنهند و به باطن نمىرسند ؛ و در بوار و هلاكت زيست مىكنند ، و از حيات بهره اى ندارند .\r\nو موطن و محلّ تمام اين سراب‌ها ، و مَجازها ، و أوهام و پندارهاى خيالى و وهمى ، همه و همه دنياست كه زندگى غرور و حيات سرابيّهء اعتباريّهء وهميّه را پايه گذارى مىكند .\r\n وَ مَا الْحَياةُ الدُّنْيا إِلَّا مَتاعُ الْغُرُورِ  . « 2 »\r\n« و بنابراين ، حيات دنيا غير از تمتّع و بهره بردارىِ غرورآفرين ، و گول و خدعه چيزى نيست . »\r\nو از همين جهت ، اين زندگى دنيوى كه حيات پست حيوانى\r\n\r\n\r\n","description":"","footnote":"\r\n( 1 ) قسمتى از آيه 12 ، از سورهء 48 : الفتح\r\n( 2 ) ذيل آيه 20 ، از سورهء 57 : الحديد\r\n","page_name":" 354 ","page_number":354},
  {"content":"\r\n\r\nاست ، چون بر اساس خدعه و غرور است ، با جهنّم ارتباط خاصّى دارد . و همين اصل و مفاد را مىرساند اين آيات شريفه :\r\n   لَقَدْ خَلَقْنَا الْإِنْسانَ فِي أَحْسَنِ تَقْوِيمٍ * ثُمَّ رَدَدْناهُ أَسْفَلَ سافِلِينَ * إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ .    « 1 »\r\n« هر آينه حقّاً ما انسان را در بهترين موقعيّت و نيكوترين قوام آفريديم ، و سپس او را به پائين‌ترين درجه از منازل پست فرود آورديم ! مگر آن كسانى كه ايمان آورده‌اند و أعمال شايسته انجام داده‌اند ، كه براى ايشان مزد و پاداش بدون منّت است . »\r\n\r\nآيات وارده دربارهء وَقود و آتش‌گيرانهء دوزخ ، كه انسان و سنگ است\r\nو از آنچه بيان شد ، معنى و مفاد بسيارى از آيات ديگر كه دلالت دارد : آتش‌گيرانهء جهنّم ، انسان و معبودهاى ساختگى است روشن مىشود ؛ همچون آيه 24 ، از سورهء 2 : بقره :\r\n فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ . \r\n« پس اگر نتوانستيد سوره اى همانند سورهء قرآن بياوريد - و هيچگاه هم نمىتوانيد كه بياوريد - بنابراين از آتشى كه آتش‌گيرانهء آن مردم و سنگ مىباشد پرهيز كنيد ! »\r\nو همچون آيه 6 ، از سورهء 66 : تحريم :\r\n يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ \r\n\r\n\r\n","description":"","footnote":"\r\n( 1 ) آيات 4 تا 6 ، از سورهء 95 : التّين\r\n","page_name":" 355 ","page_number":355},
  {"content":"\r\n\r\n يَفْعَلُونَ ما يُؤْمَرُونَ . \r\n« اى كسانى كه ايمان آورده ايد ! خودتان و اهل خودتان را از آتشى حفظ كنيد كه آتش‌گيرانهء آن ، مردم و سنگ است ؛ و بر آن آتش فرشتگان تند و خشن و غليظ و شديد گماشته شده‌اند كه أبداً دربارهء اوامرى كه از جانب خدا به آنها مىشود مخالفت نمىكنند ، و آنچه را كه به آنها امر شود انجام مىدهند . »\r\nو همچون آيه 10 ، از سورهء 3 : آل عمران :\r\n إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ هُمْ وَقُودُ النَّارِ . \r\n« آنان كه كافر شده‌اند ، نه اموال آنها و نه اولاد آنها ، ايشان را بى نياز از خدا به هيچ وجهى نمىكند ؛ و ايشان البتّه آتش‌گيرانهء دوزخند . »\r\nو همچون آيه 98 ، از سورهء 21 : أنبياء :\r\n إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ  .\r\n« بدرستى كه حقّاً شما خودتان ، و آنچه غير از خدا مىپرستيد ، همگى خار و خاشاك و موادّى هستيد كه براى جهنّم است ؛ و شما در جهنّم ورود خواهيد نمود . »\r\nالبتّه معلوم است كه انسان كه در آتش مىرود و به جهنّم مىافتد براى آنست كه عصيان خدا را نموده است و از ياد او غافل شده و او را فراموش و نسيان كرده است ، كه اين عنوان همان محجوبيّت است كه\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nعين آتش و عين دوزخ است . ليكن بايد ديد به چه علّت سنگ‌ها نيز در جهنّم مىروند ؟ ( و البتّه باز معلوم است كه مراد از حجاره و سنگ ، همان أصنام و بت‌هائى است كه مىتراشيدند و پرستش مىكردند . )\r\nچون نفس چوب و گل و سنگ و ساير اشيائى كه با آن بت مىتراشند كه گناهى ندارند كه مستوجب آتش باشند ؛ و ليكن با مختصر تأمّل در اين آيات به دست مىآيد كه آنچه در جهنّم مىرود و مستحقّ آتش است مَا تَعْبُدُونَ مِن دُونِ اللهِ است ، يعنى نفس معبودى غير از خداوند تبارك و تعالى . و معبوديّت مِن دون الله پروردهء ذهن و فكر شخص عبادت كننده و بت‌پرست است ؛ آن جهت و آن حيثيّت در آتش مىسوزد .\r\nو بنابراين نفس انسان و آنچه متولّد و زائيدهء نفس اوست از همان تخيّل موهومى معبود غير از خدا ، در جهنّم مىرود و مىسوزد ؛ و همان ، آتش افروز يعنى آتش‌گيرانهء دوزخ است . و اصنام و بت‌ها گرچه خود گنهكار نيستند ، ولى صورت تخيّلى آنها در ذهن عبادت كنندگانشان به عنوان معبوديّت ، خطا و گناه است ؛ و آن صورت تخيّليّه بايد بسوزد زيرا كه معبود سِوَى الله است .\r\n\r\nأفراد صالحى كه معبود واقع شده‌اند ، حصب جهنّم نيستند\r\nو امّا اگر آن معبودها داراى نفس ناطقه و اراده و اختيار باشند ، و خودشان دعوت به عبادت نموده باشند ، مانند فراعنهء مصر ، و قياصرهء روم ، و خواقين چين ، و سلاطين و شاهنشهان ايران كه مردم را به عبوديّت و عبادت خود مىخوانده‌اند ، و عملًا خود را فعّالِ\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nما يَشاء و حاكم ما يُريد مىدانستند ؛ معلوم است كه نفس آنها نيز معبود مِن دونِ الله است و بايد در آتش برود و بسوزد .\r\nو امّا بعضى از معبودها داراى نفس ناطقه و اراده مىباشند ولى أبداً مردم را به عبوديّت خود دعوت نكرده‌اند ، بلكه مردم خود كور كورانه آنان را معبود پنداشته و براى آنان شائبهء ربوبيّت قائلند ؛ گرچه خود آنان از اين پندار مردم سخت در انكار و ستيز باشند . همچون ملائكه كه بعضى آنها را مىپرستيدند و دختران خدا مىدانستند . و همچون حضرت عيسى بن مريم و حضرت عُزَير ، كه دامنشان از لَوث دعوت به عبوديّت خود پاك بود و از اين عبادت مردم بيزار و متنفّر بودند ، زيرا كه لازمهء مقام قرب و خلوص آنهاست كه خود را معبود ندانند ؛ ولى مردم پس از آنها خود به خود گرايش به عبادت كردن و مستقلّ در امور دانستن آنها نموده ، نصارى قائل به الوهيّت مسيح شدند و يا او را پسر خدا و يا ثالثُ ثلاثه دانستند ، و يهود عُزير را پسر خدا پنداشتند و او را معبود قرار داده و عبادت كردند .\r\nآيا طبق آيه شريفه ، بايد نفس آنان نيز چون معبود مِن دونِ الله هستند در آتش بسوزد ؟ حاشا و كلّا . اين معبوديّت از ناحيهء آنان نيست ؛ مردم آنها را معبود دانسته‌اند ، و ايشان در اين امر نازيباى مردم سهيم و شريك نبوده‌اند ، به چه گناهى و به چه خطائى بايد در آتش روند ؟\r\n\r\nنزول آيه : إِنَّ الَّذِينَ سَبَقَتْ لَهُمْ مِنَّا الْحُسْنى در ردّ بر گفتار ابن زِبَعْرَى\r\nو لذا براى روشن شدن اين معنى ، بعد از آيه وارده در سورهء\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nأنبياء ، پس از ذكر دو آيه :\r\n  لَوْ كانَ هؤُلاءِ آلِهَةً ما وَرَدُوها وَ كُلٌّ فِيها خالِدُونَ * لَهُمْ فِيها زَفِيرٌ وَ هُمْ فِيها لا يَسْمَعُونَ   . « 1 »\r\n« اگر هر آينه ايشان خدايانى بودند ، البتّه در جهنّم وارد نميشدند ، ولى همگى در جهنّم وارد شونده هستند . از براى آنان در جهنّم ناله و فريادى است ، و آنان در جهنّم چيزى را نمىشنوند . »\r\nمىفرمايد :\r\n إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ  . « 2 »\r\n« و آنان كه دربارهء ايشان وعدهء خوبى و سعادت و وعدهء به بهشت از جانب ما پيشى گرفته است و چنين وعده اى داده شده است ، آنان از جهنّم دور گرديده شده‌اند . »\r\nيعنى عزير و عيسى و فرشتگان و نظائر آنها كه از عِباد الله الصّالحين هستند ، و دربارهء آنها از طرف خداوند خلوص و اخلاص و قرب و صحّت عمل و گفتار و عدم شائبهء دعواى ربوبيّت و أنانيّت مقرّر و معيّن گشته است ؛ از اين قاعده مستثنى هستند ، و آنان حَصَب جهنّم و خار و خاشاك و موادّ سوخت دوزخ نخواهند بود .\r\nشيخ طبرسى آورده است كه چون آيه :  إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ  نازل شد\r\n\r\n\r\n","description":"","footnote":"\r\n( 1 ) ، آيه 99 و 100 ، از سورهء 21 : الانبياء\r\n( 2 ) آيه 101 ، از سورهء 21 : الانبياء\r\n","page_name":" 359 ","page_number":359},
  {"content":"\r\n\r\nعبد الله بن زِبَعْرَى « 1 » به نزد رسول خدا صلّى الله عليه و آله و سلّم آمد\r\n\r\n\r\n","description":"","footnote":"\r\n( 1 ) در « الكنى و الالقاب » ج 1 ، ص 283 آورده است كه : ابنُ الزِّبَعْرَى ( با كسر زاء و فتحهء باء و سكون عين ) يكى از شعراى قريش بوده است كه مسلمين را در اشعار خود هجو ميكرده است ، و كفّار قريش را در اشعارش عليه مسلمين تحريض مىنموده است . و او همان كسى است كه در غزوهء احد گفت :\r\n يا غُرابَ البَين أ سمعتَ فقُل * إنَّما تندبُ شيئاً قَد فُعل \r\n- تا آخر ابيات . و اين اشعار همان است كه چون سر حضرت امام حسين عليه السّلام و اسيران اهل بيت را نزد يزيد آوردند ، بدين ابيات تمثّل جست . يزيد سر آن حضرت را در مقابل خود گذارد و چوب خيزران طلب كرد و با حال تأمّل و تفكّر شروع كرد به دندانهاى ثناياى آن حضرت زدن ؛ و بدين اشعار تمثّل نمود :\r\n ليتَ أشياخى ببدرٍ شَهِدُوا * جَزَعَ الخَزرَجِ من وقعِ الاسَل \r\nو ابن زبعرى پيامبر اكرم صلّى الله عليه و آله و سلّم را هجو مىكرد و سخنان بزرگ در هجو او مىسرود . و داستان او دربارهء نجاست و خون در مطالب وارده در شرح ابو طالب گذشت .\r\nابن زبعرى در روز فتح مكّه گريخت ، و پس از آن به نزد رسول خدا برگشت و اعتذار جست ، و رسول خدا عذر او را پذيرفت . و ابن زبعرى در ضمن ابيات بسيارى كه از پيامبر عذر خواهى مىكند ، از جمله مىگويد :\r\n إنّى لمُعتذرٌ إليكَ مِن الَّذى * أسديتُ إذ أنا فى الضّلالِ أهيمُ\r\nفَاغفرْ فَدا لكَ والِداىَ كلاهُما * زَلَلى فإنّكَ راحمٌ مرحومُ\r\nو لقدْ شَهدتُ بأنّ دينَك صادق * حقٌّ و أنّك فى العبادِ جسيمُ \r\nو روايت شده است كه چون گفتار خداوند تعالى نازل شد :  إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ  ، ابن زبعرى گفت : آگاه باشيد ! سوگند به خدا اگر من محمّد را در مجلس بيابم با او محاكمه و مخاصمه مىكنم ! شما از محمّد بپرسيد : تمام آن چيزهائى كه غير از خدا معبود واقع مىشوند با عبادت كنندگان آنها در جهنّم مىروند ؟ ما ملائكه را عبادت مىكنيم ، و يهود عزير را عبادت\r\n","page_name":" 360 ","page_number":360},
  {"content":"\r\n\r\nو گفت : اى محمّد ! آيا تو چنين نمىپنداشتى كه عُزير مرد صالحى بوده است ؟ ! و عيسى مرد صالحى بوده است ! ؟ و مريم زن صالحه اى بوده است ؟ ! رسول الله فرمود : آرى ! ابن زِبَعرَى گفت : اينان معبودهائى غير از خدا هستند ! و بنابراين در آتشند ! ؟ خداوند اين آيه را فرستاد :  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ  . يعنى عيسى و عزير و مريم و ملائكه‌اى كه مورد پرستش مردم واقع شدند ، و ايشان اين امر را ناپسند و ناخوشايند داشتند ؛ از جملهء :  وَ ما تَعْبُدُونَ مِنْ دُونِ اللَّهِ  استثناء شده‌اند . « 1 »\r\nو البتّه لفظ استثناء در روايت نيست ، و از كلام خود شيخ طبرسى است ؛ و آنچه مفاد روايت است آنست كه ايشان از مصداق آيه شريفهء  : الَّذِينَ سَبَقَتْ لَهُمْ مِنَّا الْحُسْنى  بوده ، و بنابراين از جهنّم دورند .\r\n\r\n\r\n","description":"","footnote":"\r\nمىكنند ، و نصارى عيسى را عبادت مىكنند !\r\nاين مطلب را به رسول خدا گزارش دادند . پيامبر فرمود : اى واى بر مادرش ! آيا او ندانسته است كه كلمهء « ما » براى غير ذَوى العقول است ، و كلمهء « مَن » براى ذَوى العقول ؟ و به پيرو اين قضيّه اين آيه فرود آمد :  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ . \r\nو در « أعلام زركلى » ج 4 ، ص 218 گويد كه : عبد الله بن زبعرى ( كه ضبطش با كسرهء زاء و فتحهء باء و سكون عين و فتحهء راء و الف مقصوره است ) شاعرى در جاهليّت بوده است و عليه مسلمين شديداً قيام مىنموده است ؛ تا زمانى كه مكّه فتح شد و به نجران گريخت ، و حسّان شاعر دربارهء او شعر سرود . چون آن شعر به او رسيد به مكّه بازگشت و اسلام آورد و اعتذار جست و پيامبر را مدح كرد ، و رسول خدا يك حلّه به او دادند .\r\n( 1 ) تفسير « مجمع البيان » طبع صيدا ، مجلّد 4 ، ص 64 و 65\r\n","page_name":" 361 ","page_number":361},
  {"content":"\r\n\r\nو از اينجا مىتوان با دقّت عقلى ، موضوع مهمّى را استنتاج نمود ، و آن اينست كه اصولًا در آيه استثنائى نيست . و بيان اين مطلب آنست كه : در أحكام عقليّه و يا قوانين و أحكام شرعيّه كه مبتنى بر اصول عقليّه است استثناء معنى ندارد ؛ و اگر جائى ديديم كه به صورت استثناء بود ، اين فقط صورت است و در حقيقت استثناء نيست .\r\nمَعبودِ مِن دونِ الله ، بايد حصب جهنّم باشد ؛ اين قابل استثناء نيست . هر چيزى كه جز خداست بايد در آتش رود و آتش افروزِ آن باشد ، زيرا كه جهنّم از اين آتش افروزها تشكيل شده است ، و اگر اينها نبودند دوزخى نبود .\r\nعيسى بن مريم و عزير و مريم و فرشتگان ، اصل وجود و نفوس ، و أعمال و كردارشان همه پاك و طاهر است و أبداً جهنّمى نيست ؛ ولى صورت تخيّليّهء از آنها را كه مردم در اذهان و افكار خود آورده و آن را پرستيدند - و آن صورت تخيّليّه ربطى به آنها ندارد ، زيرا كه قائم به اذهان و نفوس عبادت كنندگان است - بايد بسوزد و محو و نابود گردد . و عجيب است تعبير قرآن كريم كه مىفرمايد : «  وَ ما تَعْبُدُونَ  » كه معبوديّتِ آنان را به نفوس عابدين قائم مىداند .\r\nو اين اصل مهمّى است كه در بسيارى از معارف إلهيّه كه به صورت استثناء است مفيد فائده و مثمر ثمر خواهد بود .\r\n\r\nأنانيّت ، حجاب و موجب دخول در جهنّم است\r\nو همچون آيات 5 تا 9 ، از سورهء 104 : هُمَزَة :\r\n   وَ ما أَدْراكَ مَا الْحُطَمَةُ * نارُ اللَّهِ الْمُوقَدَةُ * الَّتِي تَطَّلِعُ عَلَى   \r\n\r\n","description":"","footnote":"","page_name":" 362 ","page_number":362},
  {"content":"\r\n\r\n   الْأَفْئِدَةِ * إِنَّها عَلَيْهِمْ مُؤْصَدَةٌ * فِي عَمَدٍ مُمَدَّدَةٍ    .\r\n« و اى پيغمبر ! چگونه تصوّر سختى آتش دوزخ كه خرد مىكند و در هم مىشكند را مىتوانى كرد ؟ ! آن آتشى كه بر افروخته‌شدهء خشم و غضب خداست ، و آن آتشى كه بر دلها شعله ور است ! آن آتش ازهرجهت بر آنها احاطه كرده است ، و در ستون‌هاى بلند و كشيده استوار و ثابت است . »\r\nو بنا بر همين اصل و قاعدهء كلّى ، هر كس كه داراى انانيّت باشد ، انانيّت او حجاب اوست ، و در جهنّم است .\r\n فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا  . « 1 »\r\n« و سوگند به پروردگار تو ! كه ما ايشان را و شياطين را محشور خواهيم كرد ، و سپس در حول جهنّم به زانو در آمده حاضر خواهيم ساخت ! »\r\nو از گفتگوى دوزخيان ، اين امر مشهود و معيّن مىگردد كه حقيقت جهنّم ظهور و بروز بُعد از رحمت حضرت حقّ است كه موجب حسرت و ندامت مىباشد ، و آن از حجاب أنانيّت و استكبار و جهل به حضرت حقّ سبحانه و تعالى پديد مىآيد .\r\nدر آيات 165 تا 167 ، از سورهء 2 : بقره ، وارد است كه :\r\n  وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ * إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ  \r\n\r\n\r\n","description":"","footnote":"\r\n( 1 ) آيه 68 ، از سورهء 19 : مريم\r\n","page_name":" 363 ","page_number":363},
  {"content":"\r\n\r\n  رَأَوُا الْعَذابَ وَ تَقَطَّعَتْ بِهِمُ الْأَسْبابُ * وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ .  \r\n« و اى كاش مردمان ستمگر مىديدند - در آن وقتىكه عذاب الهى به آنها مىرسيد - كه قوّت و قدرت تماماً اختصاص به خداوند دارد ، و اينكه عذاب خداوند شديد است . در آن هنگامى كه تنفّر و بيزارى مىجستند پيروىشدگان از پيروى كنندگانِ خود كه چگونه عذاب دامنگير آنان شده ، و تمام اسباب به روى آنان مقطوع گشته است . و گروه پيروى كننده مىگويند : اگر براى ما يك بار بازگشتى بود ، ما هم از ايشان تنفّر و بيزارى مىجستيم همچنان كه ايشان از ما بيزارى جستند . آرى ! اينچنين خداوند كردار و أفعالشان را به صورت حسرت بر آنان جلوه‌گر مىسازد ؛ و ايشان از آتش خارج نيستند . »\r\n\r\nگفتگوى دوزخيان با يكديگر\r\nو در آيات 46 تا 50 ، از سورهء 40 : مؤمن ، وارد است كه :\r\n     وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ * وَ إِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا نَصِيباً مِنَ النَّارِ * قالَ الَّذِينَ اسْتَكْبَرُوا إِنَّا كُلٌّ فِيها إِنَّ اللَّهَ قَدْ حَكَمَ بَيْنَ الْعِبادِ * وَ قالَ الَّذِينَ فِي النَّارِ لِخَزَنَةِ جَهَنَّمَ ادْعُوا رَبَّكُمْ يُخَفِّفْ عَنَّا يَوْماً مِنَ الْعَذابِ * قالُوا أَ وَ لَمْ تَكُ تَأْتِيكُمْ رُسُلُكُمْ بِالْبَيِّناتِ قالُوا بَلى قالُوا فَادْعُوا وَ ما دُعاءُ الْكافِرِينَ إِلَّا فِي ضَلالٍ      .\r\n« و در روزى كه قيامت بر پا مىشود ( خداوند به فرشتگان\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nخطاب مىكند : ) آل فرعون را به شديدترين عذابى داخل دوزخ كنيد ! و آنگاه كه ( مستكبران و مستضعفان ، و تابعان و متبوعان كه همگى در دوزخند ) با هم در ميان آتش گفتگوئى دارند ، ضعفاء به مستكبران مىگويند : ما در دنيا تابع و پيرو شما بوديم ! آيا شما مقدارى از آتشى را كه بايد به ما برسد ، از ما بر مىداريد ؟ و ما را از آن كفايت مىكنيد و بى نياز مىداريد ؟ مستكبران در جواب مىگويند : ما همگى داخل در آتش هستيم ؛ اينچنين خداوند در ميان بندگان خود حكم كرده است .\r\nو كسانى كه در آتش هستند به پاسداران و نگهبانان دوزخ مىگويند : از پروردگارتان بخواهيد كه به قدر يك روز ، اين عذاب را بر ما تخفيف دهد ! آنان مىگويند : آيا اينچنين نبوده است كه پيامبرانتان با بيّنه و برهان به سوى شما آمده اند ؟ !\r\nمىگويند : آرى ! پاسداران جهنّم مىگويند : بنابراين هر چه مىخواهيد بخوانيد كه خواندن فائده اى ندارد ! و خواندن و تمنّى نمودن كافران در عين نيستى و نابودى محو و نابود مىگردد . »\r\nو در آيات 64 تا 68 ، از سورهء 33 : احزاب ، وارد است كه :\r\n     إِنَّ اللَّهَ لَعَنَ الْكافِرِينَ وَ أَعَدَّ لَهُمْ سَعِيراً * خالِدِينَ فِيها أَبَداً لا يَجِدُونَ وَلِيًّا وَ لا نَصِيراً * يَوْمَ تُقَلَّبُ وُجُوهُهُمْ فِي النَّارِ يَقُولُونَ يا لَيْتَنا أَطَعْنَا اللَّهَ وَ أَطَعْنَا الرَّسُولَا * وَ قالُوا رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا * رَبَّنا آتِهِمْ ضِعْفَيْنِ مِنَ الْعَذابِ وَ الْعَنْهُمْ لَعْناً كَبِيراً .     \r\n« بدرستى كه حقّاً خداوند كافران را لعنت مىكند و از رحمت\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nخود دور مىدارد ، و آتش سعير دوزخ را براى آنها مهيّا و آماده مىسازد ، كه در آن بطور دوام و جاويدان وارد شده و مخلّد خواهند بود ، و أبداً براى خود در آنجا نه دوستى و نه يارى و كمك كارى نمىيابند .\r\nدر روزى كه صورتهاى ايشان در آتش واژگون گردد مىگويند : اى كاش كه ما از خدا اطاعت كرده بوديم ، و از رسول خدا اطاعت كرده بوديم .\r\nو مىگويند : اى پروردگار ما ! ما از بزرگان و آقايان خود پيروى و اطاعت نموديم ، و آنها راه را بر ما گم كردند ؛ بار پروردگارا ! عذاب ايشان را دو چندان قرار بده ! و آنها را به لعنت بزرگ خود مشمول كن . »\r\nو در آيات 27 تا 29 ، از سورهء 41 : حم سجده ، وارد است كه :\r\n   فَلَنُذِيقَنَّ الَّذِينَ كَفَرُوا عَذاباً شَدِيداً وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ * ذلِكَ جَزاءُ أَعْداءِ اللَّهِ النَّارُ لَهُمْ فِيها دارُ الْخُلْدِ جَزاءً بِما كانُوا بِآياتِنا يَجْحَدُونَ * وَ قالَ الَّذِينَ كَفَرُوا رَبَّنا أَرِنَا الَّذَيْنِ أَضَلَّانا مِنَ الْجِنِّ وَ الْإِنْسِ نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ .   \r\n« و البتّه البتّه ما به آنان كه كافر شده‌اند عذاب شديدى را مىچشانيم ؛ و البتّه البتّه به بدترين وجهى از آنچه در دنيا بجاى مىآورده‌اند ، پاداش مىدهيم . اينست پاداش دشمنان خدا كه آتش است . از براى كافران در آتش ، محلّ و منزل جاويدان است ، به\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nپاداش آنكه در دنيا چنين بودند كه آيات ما را إنكار مىكردند .\r\nو آنان كه كافر شده‌اند مىگويند : پروردگارا ! دو طائفه و گروهى از انسان و جنّ كه ما را گمراه كردند به ما نشان بده تا ما آنها را در زير گامهاى خود قرار دهيم ، تا بدين وسيله از پائين‌ترين و پست‌ترين خلائق بوده باشند . »\r\n\r\nتمايز بهشتيان از دوزخيان\r\nو از واضح‌ترين و روشن‌ترين آيات كه جهنّم و بهشت را از هم جدا مىكند ، و جهنّميان و بهشتيان را نيز از هم متمايز مىكند ، و ربط بين أعمال و پاداش آن را چه از نظر نيكى و چه از نظر زشتى مىفهماند ؛ آيات 34 تا 41 ، از سورهء 79 : نازعات است :\r\n        فَإِذا جاءَتِ الطَّامَّةُ الْكُبْرى * يَوْمَ يَتَذَكَّرُ الْإِنْسانُ ما سَعى * وَ بُرِّزَتِ الْجَحِيمُ لِمَنْ يَرى * فَأَمَّا مَنْ طَغى * وَ آثَرَ الْحَياةَ الدُّنْيا * فَإِنَّ الْجَحِيمَ هِيَ الْمَأْوى * وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى .        \r\n« پس چون آن واقعهء بزرگ ( و حادثهء روز قيامت ) پديد آيد ؛ روزى كه انسان آنچه را بجا آورده است به ياد مىآورد ، و جحيم و آتش عظيم و انبوه براى بينندگان ظاهر مىگردد . و بنابراين هر كس طغيان و سركشى و تمرّد و تجاوز كرده باشد ، و حيات دنيا و زندگى حيوانى و وهمى و شهوى را ( بر حيات آخرت و زندگى عقلانى و معنوى و روحى ) ترجيح داده و آن را انتخاب نموده باشد ، مأوى و منزل او دوزخ است . و هر كس از مقام و منزلت و ربوبيّت پروردگارش ، در خوف و هراس بوده و نفس خود را از هوى و ميل به\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nشهوات بازداشته است ، مأوى و منزل او بهشت است . »\r\nو بر همين اصل و قاعده ، هر كس توجّهش به دنيا كمتر باشد ، و از آن بيشتر إعراض بنمايد ، و به اعمال خير بيشتر مشغول شود ، طبعاً از آتش دور تر است ، گرچه مشرك باشد ؛ زيرا كه نفس عمل خير فى حدّ نفسِه موجب تخفيف عذاب است .\r\n\r\nكافرانى كه عمل خير دارند ، عذابشان سبكتر است\r\nراوَندى در « نوادر » خود ، با اسنادش ، از حضرت موسى بن جعفر از پدرانش عليهم السّلام آورده است كه :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّ أَهْوَنَ أَهْلِ النَّارِ عَذَابًا ابْنُ جَذْعَانَ . فَقِيلَ : يَا رَسُولَ اللهِ ! وَ مَا بَالُ ابْنِ جَذْعَانَ أَهْوَنُ أَهْلِ النَّارِ عَذَابًا ؟ قَالَ : إنَّهُ كَانَ يُطْعِمُ الطَّعَامَ . « 1 »\r\n« رسول خدا صلّى الله عليه و آله و سلّم فرمودند : از اهل آتش ، آن كه عذابش از همه آسان‌تر است ابن جذعان است . گفته شد : اى رسول خدا ! ابن جذعان چه كرده است كه عذابش از همه آسان‌تر است ؟ حضرت فرمود : چون عادت او اين بود كه مردم را غذا مىداد و إطعام مىنمود . »\r\nو كلينى از محمّد بن يحيى از أحمد بن محمّد بن عيسى از محمّد بن سِنان از عبد الله بن مُسكان از عبيد الله بن وليد وَصّافى ، از حضرت باقر عليه السّلام روايت كرده است كه : يك مرد مؤمنى در تحت قدرت و سلطنت حاكم جبّار و مملكت جائرى بود كه به حقوق او تعدّى مىشد ، و مورد إهانت قرار مىگرفت ؛ لذا از آنجا به\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 316\r\n","page_name":" 368 ","page_number":368},
  {"content":"\r\n\r\nدارُ الشّرك فرار كرد و در منزل يكى از مشركان وارد شد . آن مرد مُشرك ، او را تحت حمايت خود قرار داد ، و با او مهربانى نمود و ميهمان نوازى كرد .\r\nچون وقت مرگ آن مرد مشرك فرا رسيد ، خداوند عزّ و جلّ به او وحى فرستاد : به عزّت و جلال خودم سوگند كه اگر در بهشت من جائى براى تو بود ، تو را در آنجا سكنى مىدادم ، و ليكن بهشت من بر هر كسى كه در حال شرك بميرد حرام است ! و ليكن خطاب به آتش نمود كه : اى آتش ! او را حركت مَده ، و آزار مرسان و ناراحت مكن ! و صبح و شب ، رزق و روزى او را برايش مىآوردند .\r\nراوى حديث ( عبيد الله وصّافى ) گويد : من پرسيدم : آيا رزق و روزى او را از بهشت مىآوردند ؟ حضرت فرمود : از آنجائى كه خداوند خواسته است . « 1 »\r\nراه بهشت ، صراط مستقيمِ نفس است بسوى مقام فعليّت و كمال عرفان إلهى ؛ و راه جهنّم ، اعوجاج و انحراف از اين راه است به هر شكل و به هر گونه كه باشد . و بنابراين ، مردم يا بايد در تشخيص اين راهْ خود به درجهء عقل و ادراك و تفقّه در دين برسند ، و يا بايد به متابعت از ولىّ كامل و فقيه نبيهِ از خود برون آمده و به حرم خدا وارد شده ، اين راه را بپيمايند . راه سوّم ديگر نيست ؛ راه سوّم دوزخ است و كج‌روى و انحراف و بطلان و هلاكت .\r\n وَ قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ \r\n\r\n\r\n","description":"","footnote":"\r\n( 1 ) همان مصدر ، ص 314 و 315\r\n","page_name":" 369 ","page_number":369},
  {"content":"\r\n\r\n فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ  . « 1 »\r\n« ( و دوزخيان در روز بازپسين اعتراف نموده ) و مىگويند : اگر ما در دنيا يا گوش به سخنان مىداديم و يا خودمان داراى عقل و انديشهء مستقلّ بوديم ، البتّه از اهل سعير دوزخ نبوديم ! پس ايشان به گناه خود معترف شدند ( كه يا بايد خودشان مستقلّا راه را بيابند و به دنبال خدا بروند و رفع حجاب‌هاى ظلمانى و نورانى كنند ، و يا بايد تحت پيروى و اطاعت درآمده و از تقليد صِرف دست برندارند ) . و بنابراين هلاكت و نابودى و محو و سقوط باد بر أهل سعير دوزخ . »\r\nحجابِ از خدا و در نسيان و غفلت به سر بردن از ياد خدا ، داراى صور و أشكالى است ؛ درجهء شديد دارد و درجهء ضعيف ، و ما بينَهما متوسّطات . و هر درجهء خاصّ از اين حجاب و محروميّت از لقاءِ خدا نيز داراى مظاهر و مَجالى متفاوت است .\r\nاز روايت معراجيّهء رسول خدا صلّى الله عليه و آله و سلّم كه براى آن حضرت بسيارى از مسائل و مواطن بهشت و دوزخ مكشوف افتاد ، ربط بين نوع گناه و نوع پاداش معلوم مىشود . و ما اينك قسمتى از آن را از كتاب « عيون أخبار الرّضا عليه السّلام » مىآوريم :\r\n\r\nكيفيّت عذاب زنان معصيت كار ، در حديث معراج\r\n\r\nاصناف زنان گناهكار و عذاب آنها\r\nصدوق از وَرّاق از اسدى از سَهل از عبد العظيم حسنى ، از محمّد بن على از پدرش حضرت رضا از پدرانش از أمير المؤمنين صلواتُ الله عليهم أجمعين روايت مىكند كه فرمود :\r\nمن و فاطمه بر رسول خدا صلّى الله عليه و آله و سلّم وارد\r\n\r\n\r\n","description":"","footnote":"\r\n( 1 ) آيه 10 و 11 ، از سورهء 67 : المُلك\r\n","page_name":" 370 ","page_number":370},
  {"content":"\r\n\r\nشديم ، و ديديم كه به شدّت گريه مىكند . من عرض كردم : پدرم و مادرم فداى تو باد اى رسول خدا ! چرا گريه مىكنى ؟ ! رسول خدا فرمود : اى على ! در آن شبى كه مرا به معراج به آسمان بردند ، زن‌هائى از امّت خود را در عذاب سختى مشاهده نمودم ، و از وضعيّت آنها ملول و ناراحت شدم ؛ و اينك از شدّت عذابى كه بر آنها ديده‌ام به گريه درافتادم .\r\nزنى را ديدم كه به موهاى سرش در دوزخ آويزان بود ، و مخ و مغز سر او به جوش و غليان درآمده بود . ( 1 )\r\nو زنى را ديدم كه به زبان خود آويزان بود ، و حميم و آب داغ جهنّم در حلقوم او فرو مىريخت . ( 2 )\r\nو زنى را ديدم كه به پستان خود آويزان بود . ( 3 )\r\nو زنى را ديدم كه خودش گوشت بدن خود را مىخورد ، و آتش از زيرش افروخته مىشد . ( 4 )\r\nو زنى را ديدم كه دو پايش به دو دستش بسته شده بود ، و مارها و عقرب‌ها بر او مسلّط بودند . ( 5 )\r\nو زنى را ديدم كه كور و كر و لال ، در صندوقى از آتش بود ، و مغز سرش از دو سوراخ بينىاش خارج مىشد ، و بدن او از مرض پيسى و مرض خوره تكّه تكّه شده بود . ( 6 )\r\nو زنى را ديدم كه به دو پايش در تنورى از آتش آويزان بود . ( 7 )\r\nو زنى را ديدم كه پوست بدن خود را از جلو و از عقب با قيچىهايى از آتش مىبريد . ( 8 )\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nو زنى را ديدم كه صورتش و دو دستش در آتش مىسوخت ؛ و خود ، امعاء و روده‌هاى خود را مىخورد . ( 9 )\r\nو زنى را ديدم كه سرش سر خوك ، و بدنش بدن خر بود ؛ و در هزار هزار گونه عذاب فرو رفته بود . ( 10 )\r\nو زنى را ديدم كه بر شكل سگ بود ، و آتش از دُبُرش داخل مىشد و از دهانش خارج مىشد ؛ و ملائكهء عذاب سر او و بدن او را با گرزهاى آتشين مىزدند . ( 11 )\r\nفاطمه سلامُ الله عَليها گفت : اى حبيب من ! و اى روشنى و تازگى بخش نور چشم من ! اى رسول خدا ! اعمال و كردار اين زنان چه بوده است كه خداوند اين‌گونه عذاب را براى آنها مقرّر فرموده است ؟ رسول الله فرمود : اى دختر من !\r\nامّا آن زنى كه به مويش آويزان بود ، آن زنى است كه موى خود را از مردان نمىپوشانَد . ( 1 )\r\nو امّا آن زنى كه به زبانش آويزان بود ، آن زنى است كه شوهر خود را اذيّت مىكند . ( 2 )\r\nو امّا آن زنى كه به پستانش آويزان بود ، آن زنى است كه از رفتن به فراش و بستر شوهر خود ، خوددارى مىكند . ( 3 )\r\nو امّا آن زنى كه به دو پايش آويزان بود ، آن زنى است كه بدون اجازهء شوهرش از خانه بيرون مىرود . ( 7 )\r\nو امّا آن زنى كه گوشت بدن خود را مىخورد ، آن زنى است كه بدن خود را براى مردم زينت مىكند . ( 4 )\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nو امّا آن زنى كه دو پايش به دو دستش بسته ، و مارها و عقرب‌ها بر او مسلّط شده بودند ، آن زنى است كه آب وضوى او كثيف است ، و لباسش كثيف است ، و از جنابت و حيض غسل نمىكند ، و خود را پاكيزه و نظيف نمىدارد ، و نماز را سبك مىشمارد . ( 5 )\r\nو امّا آن زنى كه كور و كر و لال بود ، آن زنى است كه از زنا بچّه مىزايد و آن بچّه را به شوهرش نسبت مىدهد . ( 6 )\r\nو امّا آن زنى كه گوشت بدن خود را با قيچىها مىبريد ، آن زنى است كه خود را بر مردان عرضه مىدارد . ( 8 )\r\nو امّا آن زنى كه گوشت صورت و بدنش مىسوخت و امعاء و روده‌هاى خود را مىخورد ، آن زنى است كه واسطهء عمل نامشروع بين مردى و زنى مىگردد . ( 9 )\r\nو امّا آن زنى كه سرش همچون سر خوك و بدنش همانند بدن خر بود ، آن زنى است كه سخن چينى مىكند ، و دروغ زن و دروغ پرداز است . ( 10 )\r\nو امّا آن زنى كه بر شكل و صورت سگ بود و آتش از دُبرش داخل و از دهانش خارج مىگرديد ، آن زن آوازه خوانى است كه در مجالس آوازه خوانى و ماتَم خوانى آواز مىخواند ، و نيز حسادت مىورزد . ( 11 )\r\nو سپس رسول خدا صلّى الله عليه و آله و سلّم فرمودند :\r\nوَيْلٌ لِامْرَأَةٍ أَغْضَبَتْ زَوْجَهَا ، وَ طُوبَى لِامْرَأَةٍ رَضِىَ عَنْهَا زَوْجُهَا . « 1 »\r\n\r\n\r\n","description":"","footnote":"\r\n( 1 ) « عيون أخبار الرّضا » طبع سنگى ، ص 213 و 214\r\n","page_name":" 373 ","page_number":373},
  {"content":"\r\n\r\n« واى بر زنى كه زوج خود را خشمگين سازد ، و خوشا به حال زنى كه زوجش از وى راضى باشد . »\r\nدر « خصال » ، صدوق از پدرش از حِمْيَرى از هارون بن مُسلم از مَسعَدة بن زياد ، از حضرت صادق عليه السّلام از پدرانش از علىّ عليهم السّلام روايت مىكند كه فرموده است :\r\nإنَّ فِى جَهَنَّمَ رَحًى تَطْحَنُ خَمْساً ؛ أَ فَلَا تَسْأَلُونِى مَا طِحْنُهَا ؟ ! فَقِيلَ لَهُ : وَ مَا طِحْنُهَا يَا أَمِيرَ الْمُؤْمِنِين ؟ ! قَالَ : الْعُلَمَاءُ الْفَجَرَةُ ، وَ الْقُرَّآءُ الْفَسَقَةُ ، وَ الْجَبَابِرَةُ الظَّلَمَةُ ، وَ الْوُزَرَآءُ الْخَوَنَةُ ، وَ الْعُرَفَاءُ الْكَذَبَةُ .\r\nوَ إنَّ فِى النَّارِ لَمَدِينَةً يُقَالُ لَهَا : الْحَصِينَةُ ؛ أَ فَلَا تَسْأَلُونِى مَا فِيهَا ؟ ! فَقِيلَ : وَ مَا فِيهَا يَا أَمِيرَ الْمُؤْمِنِين ؟ ! فَقَالَ : فِيهَا أَيْدِى النَّاكِثِينَ . « 1 »\r\n« در جهنّم آسيائى است كه پنج گروه را آسيا مىكند و خرد مىنمايد ؛ آيا شما از من سؤال نمىكنيد كه مادّه اى كه آن را آسيا مىكند و خرد مىنمايد چيست ؟ ! به آن حضرت گفتند : مادّهء آسياشوندهء آن آسيا چيست ، اى أمير مؤمنان ؟ ! حضرت فرمود : عُلماء و دانشمندان دين كه فسق و فجور نمايند و از راه عدالت منحرف شوند ، و قاريان قرآنى كه به معاصى و گناهان مشغول باشند ، و حاكمان جابر و جائرى كه ستم كنند ، و وزيران و معاونانى كه خيانت ورزند ، و قيّمان و واليان امورى كه دروغگو باشند .\r\n\r\n\r\n","description":"","footnote":"\r\n( 1 ) « خصال » صدوق ، طبع سنگى ، باب الخمسة ، ج 1 ، ص 142\r\n","page_name":" 374 ","page_number":374},
  {"content":"\r\n\r\nو در آتش شهرى است كه آن را حَصينَه گويند ؛ آيا از من نمىپرسيد در آن چيست ؟ ! به آن حضرت گفتند : در آن چيست اى اميرمؤمنان ؟ ! حضرت فرمود : در آن دست‌هاى كسانى است كه بيعت را شكستند . »\r\n\r\nعذاب دشمنان أهل بيت ، و قاتلان امام حسين عليه السّلام\r\nو در « عيون » با اسناد متّصل خود از حضرت رضا عليه السّلام روايت مىكند كه : قَالَ رَسُولُ اللهِ صَلَّى اللهُ عَلَيْهِ وَ ءَالِهِ :\r\nالْوَيْلُ لِظَالِمِى أَهْلِ بَيْتِى ؛ كَأَنِّى بِهِمْ غَداً مَعَ الْمُنَافِقِينَ فِى الدَّرْكِ الاسْفَلِ مِنَ النَّار . « 1 »\r\n« واى بر ستمگران به اهل بيت من ؛ گويا مىبينم آنان را كه فرداى قيامت ، با منافقان در دَرك و طبقهء پائين‌ترينِ آتش مىباشند . »\r\nو نيز در « عيون » با همين سند ، روايت كرده است كه رسول الله گفته‌اند :\r\nكشندهء حسين در تابوت و صندوقى از آتش است ، و عذاب او به تنهائى به قدر نصف عذاب اهل دنياست . دست‌ها و پاهاى او را به زنجيرهائى از آتش بسته‌اند ؛ پس آن صندوق را در آتش واژگون مىكنند تا در قعر جهنّم مىافتد . و او بوى عَفِنى دارد كه تمام جهنّميان از بدى بوى او به پروردگارشان پناه مىبرند . و او در آنجا مخلّد و جاودان ، عذاب أليم را مىچشد با جميع كسانى كه در كشتن حسين با او همدست و همداستان بوده ، و او را بر كشتن حسين ولايت داده‌اند . هر چه پوست بدن آنها بسوزد و پخته شود خداوند\r\n\r\n\r\n","description":"","footnote":"\r\n( 1 ) « عيون أخبار الرّضا » باب سىام ، طبع سنگى ، ص 241\r\n","page_name":" 375 ","page_number":375},
  {"content":"\r\n\r\nپوست ديگرى مىآفريند تا عذاب دردآور را بچشند ، و يك ساعت هم آن عذاب سبك نخواهد شد ، و از حميم دوزخ مىنوشند ؛ پس واى بر آنان از عذاب خدا در آتش . « 1 »\r\nو در تفسير منسوب به حضرت عسكرى عليه السّلام است كه : كسانى كه راضى به كشتن حسين عليه السّلام بوده و هستند همگى شريك در قتل او هستند . كشندگان حسين و كمك‌كاران و امر كنندگان و پيروان آنها ، از دين خدا برى هستند .\r\nو خداوند فرشتگان مقرّب خود را امر مىكند كه اشك‌هائى را كه در قتل حسين از چشم‌ها ريخته است بردارند و به پاسداران و خزّان بهشت بدهند ، تا آن را با آب حيوان يعنى آب زندگى مخلوط و ممزوج كنند تا شيرينى آن آب زياده شود . و آن فرشتگان آن اشك‌ها را در هاويهء دوزخ بريزند و با حميم آن و صديد آن و غسّاق آن و غسلين آن ممزوج كنند تا شدّت حرارت آنها و بزرگى عذاب آنها هزار مرتبه مضاعف شود ، و بر آنان كه از اعداء آل محمّد به هاويه انتقال مىيابند ، عذابْ شديد و سخت گردد . « 2 »\r\n\r\n\r\n","description":"","footnote":"\r\n( 1 ) « عيون أخبار الرّضا » باب سىام ، طبع سنگى ، ص 241\r\n( 2 ) « بحار الانوار » ج 8 ، ص 311 و 312\r\n","page_name":" 376 ","page_number":376},
  {"content":"\r\n\r\n\r\nمجلس هفتاد و پنجم : خلود بهشتيان در بهشت و دوزخيان در جهنّم ، و استثناء « إِلَّا مَا شَاء رَبُّكَ »\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرين\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّين\r\nو لا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقالَ اللهُ الْحَكيمُ فى كِتابِهِ الْكَريم :\r\n    يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ * وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ     . « 1 »\r\n« روزى مىرسد كه هيچ صاحب نَفْسى نمىتواند در آن روز سخنى گويد مگر به اذن و اجازهء خداوند . و در اين صورت مردم به دو دسته : شقىّ و تيره بخت ، و سعيد و خوشبخت ، منقسم مىشوند .\r\nامّا گروه شقىّ و بدبخت در آتش مىباشند ، و ايشان در آن آتش\r\n\r\n\r\n","description":"","footnote":"\r\n( 1 ) سوره هود : 11 ، آيات 105 تا 108 .\r\n","page_name":" 379 ","page_number":379},
  {"content":"\r\n\r\nفريادهاى دلخراش و گريه‌هاى پى در پى و گلوگير دارند . آنان در آتش به طور جاودان و هميشگى مىمانند تا وقتى كه آسمانها و زمين بر پاست ، مگر آنكه ( اى پيامبر ) خداى تو بخواهد ؛ و البتّه خداى تو آنچه را كه بخواهد بجاى مىآورد .\r\nو امّا گروه سعيد و نيكو بخت در بهشت مىباشند ؛ و ايشان در آن بهشت به طور جاودان و هميشگى مىمانند تا هنگامى كه آسمانها و زمين باقى هستند ، مگر آنكه خداى تو بخواهد ! و اين عطاء و موهبت خداوندى بريده شدنى نيست . »\r\nدر اين آيات مباركات مىبينيم كه توقّف و درنگ اشقيا را در آتش به طور جاودان و هميشگى مقرّر مىدارد ، و همچنين توقّف و درنگ بهشتيان را در بهشت به طور جاودان و هميشگى معيّن مىدارد . و در هر دو مورد تصريح مىكند كه اين دوام و بقاء تا وقتى كه آسمانها و زمين باقى است ، باقى خواهد بود . و نيز در هر دو مورد تصريح مىنمايد كه اين خلود ، منوط و مربوط به مشيّت و خواست خداوند است ؛ و چنانچه او بخواهد كه هر طائفه از محلّ خود خارج شوند ، خارج خواهند شد .\r\nمعلوم است كه نه عقلًا و نه شرعاً بهشتيان هيچ گاه از بهشت خارج نمىشوند ، و بنابراين ، استثناء  إِلَّا ما شاءَ رَبُّكَ  دربارهء سُعَداء ، دلالت بر تحقّق و وقوع خارجى خروج آنها نمىكند ، بلكه اين استثناء فقط براى افادهء قهّاريّت و سلطنت مشيّت حضرت حقّ است سبحانه و تعالى . يعنى هميشه اراده و خواست خداوند متعال مقدّم و حاكم\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nبر هر چيزى است ، و هيچگاه قاعده و قانونى مشيّت حقّ را احاطه نمىكند و آن را محكوم حكم خود نمىنمايد ، و مشيّت و اختيار حقّ هيچوقت مغلوب و منكوب امرى نمىشود .\r\n\r\nآيات خلود بهشتيان و دوزخيان\r\nبهشتيان پيوسته در بهشت هستند ولى به اراده و مشيّت خداوند ، و بر همين قرينه نيز دوزخيان پيوسته در دوزخند مگر آنكه خدا بخواهد . يعنى باز اراده و مشيّت خداوند دربارهء آنان از هر قاعده و قانونى بالاتر است ، و در عين خُلود و جاودانى بودنْ آنها پيوسته و هميشه در تحت اراده و اختيار خدا هستند ، و اگر خداوند بخواهد آنان را خارج كند مىتواند و هيچگونه رادع و مانعى ندارد .\r\nاين گونه استثناء كه در لسان اهل عرفان و تفسير به « استثناء مشيّت » معروف است ، افادهء همين معنى را مىكند . و نظير اين گونه استثناءها ، چه استثناء اصطلاحى و چه استثناء حقيقى در قرآن كريم بسيار است ؛ مانند :\r\n  سَنُقْرِئُكَ فَلا تَنْسى * إِلَّا ما شاءَ اللَّهُ   . « 1 »\r\n« به زودى ( اى پيغمبر ) ما بر تو مىخوانيم و قرائت مىكنيم ؛ و بنابراين هيچگاه فراموش نخواهى كرد ، مگر اينكه خدا بخواهد ! »\r\nو مانند :\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ  . « 2 »\r\n\r\n\r\n","description":"","footnote":"\r\n( 1 ) آيه 6 و صدر آيه 7 ، از سورهء 87 : الاعلى\r\n( 2 ) قسمتى از آيه 48 ، از سورهء 5 : المائدة\r\n","page_name":" 381 ","page_number":381},
  {"content":"\r\n\r\n« و اگر خدا مىخواست ، هر آينه شما را امّت واحدى قرار مىداد ؛ و ليكن براى آنكه امتحان كند شما را در آنچه به شما داده است . »\r\nو مانند :\r\n وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ  . « 1 »\r\n« و اگر خداوند مىخواست ، هر آينه آنها را بر راه هدايت مجتمع مىساخت ؛ و بنابراين ( اى پيامبر ) از جاهلان مباش ! »\r\nبارى نظير آيه مورد گفتار ، دربارهء خلود بهشتيان و دوزخيان در بهشت و جهنّم ، آيات بسيارى در قرآن كريم وارد است ؛ مانند :\r\n   إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ * إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ * جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ    . « 2 »\r\n« حتماً آنان كه كافر شده‌اند ، چه از اهل كتاب و چه از مشركان ، در آتش جهنّم هستند و در آن به طور خلود و هميشگى مىمانند ؛ و ايشان البتّه بدترين خلائق مىباشند . و حتماً آنان كه ايمان آورده و عمل صالح انجام داده‌اند ، البتّه و البتّه بهترين خلائق هستند ؛ پاداش\r\n\r\n\r\n","description":"","footnote":"\r\n( 1 ) ذيل آيه 35 ، از سورهء 6 : الانعام\r\n( 2 ) آيات 6 تا 8 ، از سورهء 98 : البيّنة\r\n","page_name":" 382 ","page_number":382},
  {"content":"\r\n\r\nآنان در نزد پروردگارشان بهشت‌هاى عَدْنى است كه از زير درختان انبوه و پوشيدهء آن نهرهائى جارى است ، كه به طور جاودان و خلود هميشه در آن مىمانند . خداوند از ايشان راضى است ، و ايشان نيز از پروردگارشان راضى هستند ؛ و اينست پاداش كسى كه از پروردگارش در خوف و خشيت و مراقبت است . »\r\nو مانند :\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً قَدْ أَحْسَنَ اللَّهُ لَهُ رِزْقاً  . « 1 »\r\n« و كسى كه ايمان به خدا آورد و عمل نيكو انجام دهد ، خداوند او را داخل مىكند در بهشت‌هائى كه از زير درختان انبوه و انباشتهء آن نهرهائى جارى است ، كه به طور خلود و دوام در آنجا هميشه مىمانند و خداوند رزق و روزى او را نيكو مىگرداند . »\r\nو مانند :\r\n وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ خالِدِينَ فِيها أَبَداً  . « 2 »\r\n« و كسى كه عصيان خدا و رسول او را بنمايد پس حقّاً براى او آتش جهنّم است كه إلى الأبد در آن مخلّد است . »\r\nو همانطور كه ذكر شد ، آيات خلود در قرآن كريم بسيار است و اين ، چند نمونه اى بود كه ذكر كرديم .\r\n\r\n\r\n","description":"","footnote":"\r\n( 1 ) . ذيل آيه 11 ، از سورهء 65 : الطّلاق\r\n( 2 ) ذيل آيه 23 ، از سورهء 72 : الجنّ\r\n","page_name":" 383 ","page_number":383},
  {"content":"\r\n\r\n\r\nدليل عقلى بر خلود\r\nبارى علاوه بر آيات ، روايات وارده از معصومين عليهم السّلام به طور تواتر معنوى دلالت بر خلود دارد ، و براى خلود مُحسنين در بهشت و كافرين در دوزخ ادّعاى اجماع نيز شده است . و ما نيز از روى دليل عقلى به حول و قوّهء خدا اثبات خلود را خواهيم نمود ، و آن نيازمند به شرح و بيان چند مقدّمه است :\r\n\r\nمقدّمات اثبات خلود از راه دليل عقلى\r\nمقدّمهء اوّل : اين عالمى كه فعلًا در آن زيست مىكنيم ، عالم حركت و قوّه و استعداد است كه نفس ناطقهء انسانى را به سوى كمال فعليّت خود ، چه از ناحيهء سعادت و چه از ناحيهء شقاوت مىبرد .\r\nيك لحظه نفس در سير و حركت خود واقف و ايستاده نيست ، و همين طور كه بدن پيوسته در حركت و تبديل و تبدّل اجزاء آن است ، نفس انسان نيز پيوسته در حركت بوده ، و بر اساس حركت جوهريّه هيچ لحظه متوقّف نيست ، و دائماً مراتب قوّه و قابليّت خويشتن را به مرحلهء فعليّت در مىآورد . به خلاف عالم قيامت كه آنجا عالم تجرّد است ، آنجا نشأهء فعليّت محض است ، آنجا عالم ثبوت و استقرار است ؛ و چون حقيقت نفس طلوع كند ، خود را ثابت و غير متحرّك مىبيند ، زيرا كه روح مجرّد است .\r\nآنچه را كه نفس ناطقه در اين جهان كسب كرده است ، در آن جهان مىيابد و خود را واجد آن مىبيند . در اينجا به تدريج اكتساب نموده است ، ولى در آنجا همه را فعلًا به طور ثابت و مستقرّ مىيابد و وجدان مىكند ؛ و اين لازمهء اختلاف دو عالم و دو نشأه است كه : الْيَوْمَ عَمَلٌ وَ لَا حِسَابٌ ، وَ غَداً حِسَابٌ وَ لَا عَمَلٌ . « امروز عمل\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nاست و حسابى نيست ، و فردا حساب است و عملى نيست . »\r\n وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  . « 1 »\r\n« و هر آن‌كس كه در اين دنيا چشم بصيرتش بسته و كور باشد ، بر همين اساس در آخرت نيز چشم بصيرت او كور و بسته است ، و راهش گم‌تر است . »\r\nپس دنيا محلّ كسب و تجارت و زراعت است ، و آخرت محلّ بهره و سود و استفادهء از منافع .\r\nمقدّمهء دوّم : آخرت ، باطن و حقيقت دنياست ، و دنيا لباس و ظاهر عالم آخرت است . و اين دو عالم تو در تو است و در طول يكديگر است نه در عرض هم ، و در حقيقت يك واقعيّت و يك تحقّق است كه به دو صورت و دو شكل در دنيا و عقبى جلوه‌گر مىشود ، و تفاوتش از نظر ديد و نحوهء إدراك و تعقّل است .\r\n فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  . « 2 »\r\n« ما ( اى انسان ) پردهء ديدگان تو را از برابر چشم تو برداشتيم ! و بنابراين چشمان تو امروز تيز بين است ! »\r\nاين عالم ، عالم ظاهر مبتلا به غرور ، و زينت ، و فريب ، و محافظه‌كارى ، و حجاب ، و غفلت از خداست ؛ و آن عالم ، عالم باطن ، و حقيقت ، و واقعيّت ، و برداشته شدن حجاب ، و ظهور نور\r\n\r\n\r\n","description":"","footnote":"\r\n( 1 ) آيه 72 ، از سورهء 17 : الإسراء\r\n( 2 ) قسمتى از آيه 22 ، از سورهء 50 : ق\r\n","page_name":" 385 ","page_number":385},
  {"content":"\r\n\r\nتوحيد در مظاهر عالم إمكان است .\r\nو بنابراين ، آن عالم ، تجسّم اعمال همين عالم به صورت‌هاى حقيقى و ملكوتى است ؛ نه چيزى اضافه مىشود و نه كم . آنچه انسان كِشته است درو مىكند ، و آنچه بجاى آورده است به صورت حقيقى وجدان مىكند و مىيابد ؛ و انسان مختار ، خود را با اختيار و با همهء اعمالى كه از روى اختيار در اين دنيا انجام داده است به طور ثابت و مستقرّ واجد است .\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   . « 1 »\r\n« بنابراين هر كه به قدر سنگينى يك ذرّه عمل خيرى انجام دهد آن را مىبيند ؛ و هر كه به قدر سنگينى يك ذرّه عمل شرّى انجام دهد آن را مىبيند . »\r\nمقدّمهء سوّم : همهء افراد بدون استثناء به سوى خدا در حركتند ، و در اينجا استثنائى نيست ؛ از فقير و غنى ، عالم و جاهل ، مؤمن و كافر ، زن و مرد ، پير و جوان ، عادل و فاسق ، و غيرها . و همه شربت مرگ را از جام تجلّى جلال و قهّاريّت حضرتش مىچشند ، هَنِيئاً لَهُمْ ، و به مقام فناء در ذات او در مىآيند ؛ و در مقام فناء فى الله نه اسمى است و نه رسمى ، نه دنيائى و نه آخرتى ، نه مادّه اى و نه تجرّدى ، و نه خنده اى و نه گريه اى . چون مقام فناء ، مقام نيستى محض و نابودى صرف است ، و معلوم است هر چيزى كه در آن شائبه‌اى از تعيّن باشد\r\n\r\n\r\n","description":"","footnote":"\r\n( 1 ) آيه 7 و 8 ، از سورهء 99 : الزّلزال\r\n","page_name":" 386 ","page_number":386},
  {"content":"\r\n\r\nو بوئى از هستى آن به مشام رسد در آنجا راه ندارد .\r\n لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  . « 1 »\r\n« امروز قدرت و سلطنت از آنِ كيست ؟ فقط و فقط از آن خداوند واحد قهّار است . »\r\n كُلٌّ إِلَيْنا راجِعُونَ  . « 2 »\r\n« همگى به سوى ما بازگشت كننده هستند . »\r\n هُوَ يُحيِي وَ يُمِيتُ وَ إِلَيْهِ تُرْجَعُونَ  . « 3 »\r\n« اوست كه زنده مىكند و مىميراند ، و به سوى او شما بازگشت مىكنيد ! »\r\n يُعَذِّبُ مَنْ يَشاءُ وَ يَرْحَمُ مَنْ يَشاءُ وَ إِلَيْهِ تُقْلَبُونَ  . « 4 »\r\n« عذاب مىكند خداوند هر كه را كه بخواهد ، و رحم مىكند بر هر كه بخواهد ؛ و به سوى او شما مقلوب و واژگون مىشويد ! »\r\nو در اين مقام هيچ تعيّنى و تميّزى و تشخّصى نيست ، چون جز خداوند هيچ چيز نيست .\r\nمقدّمهء چهارم : پس از عالم مرگ ، و نيستى محض ، و فناء صرف در ذات حضرت احديّت سبحانه و تعالى ؛ عالم هستى ، و حيات ، و بقاء بعد از فناء است ، كه از آن به عالم بَقاء باللَه تعبير كنند .\r\n\r\n\r\n","description":"","footnote":"\r\n( 1 ) قسمتى از آيه 16 ، از سورهء 40 : غافر\r\n( 2 ) ذيل آيه 93 ، از سورهء 21 : الانبياء\r\n( 3 ) آيه 56 ، از سورهء 10 : يونس\r\n( 4 ) آيه 21 ، از سورهء 29 : العنكبوت\r\n","page_name":" 387 ","page_number":387},
  {"content":"\r\n\r\nدر اينجا نفس ناطقه از عالم لاهوت تنزّل نموده و به عالم جبروت نزول مىكند ، و با خداوند هر چه از عقائد ، و ملكات ، و نيّات ، و صفات ، و كردارى كه سابقاً داشته است ، همه را در خود مىيابد و وجدان مىكند ، و همه را شهوداً و عياناً ملازم و ملاصِقِ خود مىبيند ، و بلكه همه را از شئون و تجلّيات خود مشاهده مىكند .\r\nمؤمن ايمانش را مىيابد ، و نيكوكار با نيكوكارى خود توأم است . كافر كفرش را مىيابد ، و شخص بدكار و متعدّى با بدى و تعدّى خود دست به گريبان است .\r\nهر كس در اينجا مخلّد است ، يعنى به طور جاويدان با خود و اعمال خود است ؛ چون خودش خود اوست ، و تغيّر و تبدّل شخصيّت و هويّت و ماهيّت ، محال و غير معقول است . و چون أعمال او ، اثر او و زائيدهء نفس اوست ، و ظهور و تجلّى اوست ، و معلول و آفريده شده و پروردهء دست اوست ، فلهذا پيوسته با اوست و او با آنهاست .\r\nاين را خُلود گويند .  خالِدِينَ فِيها ما دامَتِ السَّماواتُ وَ الْأَرْضُ  . اينجا فناء در ذات خدا نيست ، و اينجا عالم فناء نيست ؛ چون ذات خداوندى ، به بقاء آسمانها و زمين محدود و متعيّن نمىشود ؛ اينجا عالم بقاء است ، و در بقاءْ آسمان و زمين است ، ايمان و كفر است ، خنده و گريه است ، تعدّى و تجاوز و نيكى و خيرات است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nتمام كثرات در اينجا هست بدون يك مو و يا يك پر كاه كمى و كاستى ، غاية الامر بالله است ، يعنى نفس ناطقه ديگر نمىتواند خود را در حجاب غفلت و پندار ببيند و خود را از حقّ محجوب بپندارد ، بلكه پيوسته با شهود و لقاءِ حضرت كبريائيش ، پيوسته با تمام هويّت وجوديّه و شخصيّتِ آثار و أعمال ، ثابت و بر دوام است .\r\nاگر در اثر توبه و يا در اثر شفاعت و أمثالهما ، شخصى را به مرتبهء عالىترى برند ، باز هم همين توبه و شفاعت در آنجا به صورت ملكوتى خود مشهود ، و چون حجاب و پرده ، افعال زشت گذشته را در زير خود محجوب و پنهان مىدارد ، و يا آنها را نابود مىكند .\r\nو بنابراين ، خُلود يك حقيقت و واقعيّتى است كه هيچ جاى انكار و ردّ در آن نيست .\r\n\r\nخلود ، يك امر واقعى و تحقّق عينى است\r\nچون اين مقدّمات معلوم شد ، به خوبى دانسته مىشود كه : خلود يك امر قهرى و يك تحقّق عينى است . و آنچه آيات مباركات و روايات در اين باره سخن گفته است ، بيان اين تحقّق و واقعيّت بوده است . و ما براى وضوح اين معنى يك مثال مىآوريم :\r\nفرض كنيد : يك نفر شخص خطّاط ، و يك نفر شخص نقّاش ، و يك نفر نجّار ، و يك نفر آهنگر همگى زنده و داراى ملكات خطّاطى و نقّاشى و نجّارى و آهنگرى هستند ؛ البتّه اختلافات آنان در ملكه‌هاى اين صناعات جاى شبهه نيست . حال فرض كنيد : به واسطهء اغماء و بيهوشى ، يا بوسيلهء ضربه و شوك قلبى ، و يا وسيلهء داروى مخدّرِ بيهوشى همگى به حال بيهوشى و اغماء در آمده‌اند و بدنهايشان\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nروى زمين افتاده است .\r\nدر اين حال نه خطّاط است و نه خطّى ، و نه نقّاش است و نه ملكهء نقّاشى ، و نه نجّار و نه آهنگر ، هيچ كدام داراى ملكه نيستند و در خود و در وجدان خود چنين ملكه‌اى را نمىيابند ، و همه در عالمى از نيستى و فناء غوطه خورده و محو شده‌اند .\r\nحال دوباره فرض كنيد همگى آنان به هوش آيند و از اغماء و بيهوشى بدر روند ، در اين حال ملكات آنان بر مىگردد ؛ نجّار داراى ملكهء نجّارى ، و خطّاط داراى ملكهء خط نويسى مىشود ، و هر كدام به جا و به موقع اوّليّهء خود رجعت نموده و بازگشت مىكنند . نه نجّار آهنگر مىشود و نه بالعكس ، و نه خطّاط نقّاش مىگردد و نه بالعكس ، هر كدام به جاى خود محفوظ ، و بلكه در خصوص نوع و همان صنف از فنّ خود محيط و مستقرّ مىشود ؛ مثلًا خطّاطِ ثُلث نويس ، نستعليق نويس نمىشود ، و آهنگر جوشكار ، آهنگر پتك زن نمىگردد ؛ و هكذا . اين حال ، حال هستى و بقاء است كه بعد از فنا و نيستىِ فىالجمله حاصل شده است .\r\nبر همين مثال شما مىتوانيد به خوبى مثال فناء فى الله و بقاء بالله را دريابيد ! و بدانيد كه در عالم فناء هيچ نيست ، و جز ذات احديّت هيچكس كوس انانيّت نمىتواند بزند ، و امّا در عالم بقاء همهء موجودات به جاى خود بر مىگردند ، و همه در ملكات و صفات و كردار خود مخلّد و جاودان مىگردند .\r\nما اين مقدّمات را به طور مشروح و مفصّل در بحث معاد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nجسمانى با بعضى از مقدّمات ديگر آورده‌ايم ( در مجلس 39 ، از جلد ششم ) و دانستيم كه هيچ موجود معدوم نمىشود ؛ وجود در ذات خود مغاير عدم است ، و تبدّل و تغيّر در اوصاف و اطوار موجود ، موجب فناء و نيستى آن موجود در ظرف خود و با تعيّنات و تشخّصات خود نمىگردد .\r\n\r\nهر چيزى كه در عالم تحقّق يابد ، ديگر باطل و نابود نمىگردد\r\nو بنابراين هر چيزى كه در عالم گرچه به قدر يك ذرّه ، و به اندازهء مدّت يك آن تحقّق پيدا كند ، باطل شدن و نابود شدن آن در همان آن محال است ؛ بلى در آنِ ديگر نابود مىشود ، ولى اين نابودى ، نابودى حقيقت آن ذرّه در زمان اوّل نيست . و على هذا عملى كه انسان انجام داده است ، چه خوب و چه بد ، پيوسته در عالم دهر و ظرف تكوين ثابت است و انعدام پذير نيست . و لهذا هر عملى كه انسان به جا مىآورد در آن مخلّد است ؛ چون عمل اوست ، و با اوست ، و انعدام بردار نيست ، غاية الامر در عالم حركت و تدريج از نظر او پنهان مىشود ، ولى در ظرف دهر ثابت است . و بعد از فناء و نيستى در ذات خداوند كه منتهاى سير انسان است :\r\n وَ أَنَّ إِلى رَبِّكَ الْمُنْتَهى .  « 1 »\r\n« و حقّاً منتهى و غايتِ سير و حركت ، به سوى پروردگار تو خواهد بود ( اى پيغمبر ) ! »\r\nچون بقاء حاصل شود ، و انسان از نيستى به هستى آيد ، آن أعمال را به صورت ملكوتيّه و واقعيّهء خود مشاهده مىكند ؛ و چون در بقاء\r\n\r\n\r\n","description":"","footnote":"\r\n( 1 ) آيه 42 ، از سورهء 53 : النّجم\r\n","page_name":" 391 ","page_number":391},
  {"content":"\r\n\r\nديگر فنائى نيست بلكه پيوسته وجود ، وجود است ، بنابراين پيوسته اعمال به صورت ملكوتيه باقى است . به صورت ملكوتى بهشت و يا جهنم جلوه نموده و هميشه با انسان است ، و تغيير و تبديل نمى پذيرد و عوض و بدل نمى شود ، و ضعف و فتور و سستى و كندى پيدا نمى كند ، و مرگ و نيستى پيدا نمى شود ؛ هميشه حيات است و پيوسته ابديت و بقاء مى باشد .\r\nو از آنچه گفته شد دانسته مىشود كه جميع اشكالات و ايراداتى كه بر خلود كرده اند همگى باطل است .\r\n\r\nپاسخ اشكالات وارده بر خلود ؛ إشكال اول و دوم\r\nدر مجلس هفتادم از همين جلد گذشت كه نظام معتزلى در مباحثاتش با هشام بن حكم خلود راى منافى با بقاء خدا مى دانست و مى گفت چون بقاء و ابديت اختصاص به ذات خدا دارد ديگر براى هيچ كس متصور نيست .\r\nهشام پاسخ او راى گفت كه بقاء خداوند ذاتى است و بقاء موجودات به خداست . يعنى بقاء خداوند ، واجب است و بقاء ممكنات ممكن . و همين فرق بزرگترين فرق ، بلكه يگانه فرق اساسى بين ذات حضرت و اجب الوجود و ساير موجودات است كه : أهل الجنة يبقون بمبق لهم ، و الله يبقى بلا مبق . « 1 » و هشام چگونه با مثالى شيرين و مليح او راى محكوم كرد و خلود راى براى او مبرهان ساخت .\r\nو از جمله اشكالات آنكه : نهايت عمر انسان در دنيا صد سال يا\r\n\r\n\r\n","description":"","footnote":"\r\n( 1 ) « رجال كشى » طبع بمبئى ، ص 177\r\n","page_name":" 392 ","page_number":392},
  {"content":"\r\n\r\nقدرى بيشتر است ؛ و اگر فرض شود شخصى در تمام اين مدت به كفر و شرك و ظلم و تعدى و فسق و فجور مشغول باشد و سپس بميرد ، به چه علت إلى الأبد معذب باشد ؟ چون اين مقدار از زمان كه آن راى عمر نامند ، نسبت به زمان دهر و عالم ابديت ذره‌اى است در مقابل خورشيد ، و يا قطره اى است در برابر اقيانوس ها و درياها ؛ و بنابراين كيفر بدين بزرگى و عظمت در مقابل خيانت و جنايت ما دائم العمر ظلم است ، تا چه رسد به خيانت كمتر از مدت عمر و جنايت كوتاه تر و كفر و شرك و زندقه و يا ظلم و ستمى كه كسى در آخر عمر نموده و با آن حال شرك و ظلم از دنيا رفته است .\r\nپاسخ آنكه :\r\nأولا گرچه مدت عمر انسان كوتاه است ، ولى خداوند به همين مقدار از عمر ، انسان راى در عالم بقاء به حقيقت ملكوتية أعمال خود و اقف مىكند .\r\nابديت در اينجا به معناى طول زمانى نيست كه در عرض اين عالم و كشش امتدادى زمان باشد ، بلكه در طول اين عالم و در باطن اين نشأه است ؛ و عوالم تو در توست ، نه در عرض هم و در يك رشته چون دانه هاى تسبيح .\r\nو بنابراين آنچه انسان در مدت عمر خود به جىء آورده است ، همان به انسان مى رسد ، غاية الامر در اين دنيا در چرخ گردش زمان نيست و نابود به نظر مى رسد ، ولى در آن عالم همين مقدار به طور ثبوت و استقرار براى انسان است . و « إلى الأبد » يعنى : در عالم ما فوق زمان و زمانيات و در عالم ثابتات .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nو على هذا خداوند عدل است و حكيم ، و به قدر ذره‌اى ظلم نمى كند و زياده بر اعمال و صفات و اخلاق انسان به او پاداش بد نمى دهد ؛ و اين عين عدالت است چون عين تحقق خارجى بدون تصرفات اعتبارى است .\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ  . « 1 »\r\n« ( اى انسان مخاطب به چشيدن عذاب محترق كننده ! ) اينست آنچه كار كرد دست هاى شما پيش فرستاده است ! و خداوند أبدا به بندگان خود ظلم نمى كند . »\r\n ذلِكَ بِما قَدَّمَتْ يَداكَ وَ أَنَّ اللَّهَ لَيْسَ بِظَلَّامٍ لِلْعَبِيدِ  . « 2 »\r\n« ( اى انسان مجادله كننده دربارة خدا ! ) اينست آنچه كار كرد دست تو پيش فرستاده است ! و خداوند أبدا به بندگان خود ستم روا نمى دارد . »\r\n مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ  . « 3 »\r\n« هر آنكه عمل نيكى انجام دهد براى خود اوست ، و هر آنكه عمل بدى به جىء آورده عليه خود انجام داده است ؛ و البته ( اى پيامبر ) پروردگار تو به هيچ وجه ستم نمى كند ! »\r\nو ثانيا عالم آخرت عالم حقيقت است ، و محاسبة بندگان بر\r\n\r\n\r\n","description":"","footnote":"\r\n( 1 ) آية 182 ، از سورة 3 : ءال عمران ؛ و آية 51 ، از سورة 8 : الانفال\r\n( 2 ) آية 10 ، از سورة 22 : الحج\r\n( 3 ) آية 46 ، از سورة 41 : فصلت\r\n","page_name":" 394 ","page_number":394},
  {"content":"\r\n\r\nاساس عقيده و نيت است ، و بنابراين هر كس در نيت او بدى و شر رسوخ كرده ، و چنانچه در دنيا إلى الأبد زندگى مى كرد دوست داشت كه اين مدت راى به تجاوز و تعدى و شرك و ظلم و غفلت بگذراند ، بر اساس همين سريره و خبث باطن إلى الأبد مجازات ، و پاداش او طبق تما يلات باطنى و شاكله و سريرة او مى باشد .\r\nالبته بايد دانست كه بسيارى از اشكالات خلود ، فقط راجع به خلود در جهنم است ، نه خلود در بهشت . و لذا بايد خلود در بهشت و جهنم راى در دو بحث جداگانه تنقيح و بيان كرد ؛ ليكن پاسخهاى ما از اين اشكالات عموميت دارد ، و دربارة خلود در دوزخ و يا خلود در بهشت ، بر يك نهج مفيد و مثمر ثمر است .\r\n\r\nپاسخ اشكالات وارده بر خلود ؛ إشكال سوم\r\nو از جمله اشكالات اينست كه : جهنم و آتش براى تطهير و پاك شدن است ، و بنابراين بعد از دوران پاكى و تحصيل طهارت بايد از جهنم بيرون روند ؛ زيرا معلوم است كه خداوند تبارك و تعالى بر اساس صفت انتقام جوئى عذاب نمى فرما يد ، بلكه عذابش بر اساس مجرد تكميل نفوس ، و رفع غل و غش درونى است كه با گوشمالى هاى قيامت رفع شود .\r\nپاسخ اينست كه : بسيارى از گرفتاريهاى دنيوى براى مؤمنان به جهت تطهير و تزكيه است ، چنان كه بعضى از آيات قرآن كريم دلالت دارد ؛ « 1 » و اما عذاب هاى قيامت به چه دليلى بگوئيم كه براى تطهير و\r\n\r\n\r\n","description":"","footnote":"\r\n( 1 ) مانند آية 214 ، از سورة 2 : البقرة :  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ \r\n","page_name":" 395 ","page_number":395},
  {"content":"\r\n\r\nتزكيه است ؟ بلى بعضى از سختىها و مشكلات عالم برزخ ، و قيام انسان عند الله در حشر ، و طول كشيدن زمان حساب ، براى عبور از اين مراحل و وصول به بهشت است ؛ و امّا نفس ورود در جهنّم و مخلّد بودن در آن به هيچ دليلى نمىتوان آن را به علّت تطهير و تزكيه دانست ، بلكه همانطور كه گفتيم ، جهنّم طلوع و بروز حقيقت اعمال انسان به صورت ملكوتى آنهاست ، و هر كس پيوسته با اعمال خود ملازم و مقارن است . أثر از مؤثّر انفكاك ندارد ، و كردار انسان اثر انسان است .\r\n\r\nإشكال چهارم بر خلود : مطالب وارده در « نهج البصيرة »\r\nو از جمله اشكالات آنكه :\r\n« بهشت و جهنّم معبرى است به منزل و مقرّى . بهشت معبر\r\n\r\n\r\n","description":"","footnote":"\r\n الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ .  « آيا چنين مىپنداريد كه بدون آنكه مشكلات و سختىهاى امّت‌هاى گذشته را تحمّل كنيد ، داخل در بهشت مىشويد ؟ ! براى آنان گرفتارىها و مشكلات و سختىها روىآور شد چنان كه دلهايشان به تكان و لرزه افتاد ، تا به حدّى كه پيامبر و مؤمنينى كه با او بودند گفتند : پس نصرت خدا چه موقع مىرسد ؟ آگاه باشيد كه نصرت و يارى خداوند نزديك است . »\r\nو مانند آيه 155 ، از سورهء 2 : البقرة :  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ . \r\n« و البتّه البتّه ما شما را به مقدارى از ترس و گرسنگى و كاهش در اموال و جانهايتان و در بهره‌ها و نتائجتان آزمايش مىكنيم ؛ و ( اى پيغمبر ! ) شكيبايان را بشارت بده . »\r\n","page_name":" 396 ","page_number":396},
  {"content":"\r\n\r\nمطيع است در صراط مستقيم ، و مخلّد در آنست در دورهء تعيّن ملكات خيريّه . و جهنّم معبر عاصى است در صراط مُعْوَج افراط و يا تفريط ، و مخلّد در آنست در دورهء تعيّن ملكات شرّيّه . و خلود در هر دو محدود است به حدّ آسمان و زمين ، مگر آنچه از مقتضيات آن آثار خارج شود . و مقرّ و مقصد فقط  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 1 » است .\r\nو اگر بنا بود جهنّم منزلگاه بود ، اين عالم با شكوه و عظمتِ آفرينش كه نمايندهء آفرينندهء عظيم الشّأن : خداوند داناى تواناى عادل حكيم است ، در نهايت پستى و حقارت و هرج و مرج ، و بى سر و ته و بسيار كم فائده بود . براى آنكه حسّاً مىيابيم كه بيشتر اهل آن ، بى دانش و بينش هستند ؛ و پاره اى از آنهائى كه چيزى مىدانند ، مىكنند آنچه نبايد بكنند ، و نمىكنند آنچه بايد بكنند ؛ مگر قليلى ، چنان كه خداوند مىفرمايد :  وَ قَلِيلٌ مِنْ عِبادِيَ الشَّكُورُ  « 2 » ، پس بيشتر اهل عالم بايد در جهنم مخلد و در عذاب مؤبد باشند .\r\nو در اين نزديكى يافتى كه هر مصنوع نمايندهء آثار صانع خود است ، پس اين مصنوع فاسد و مخلّد در جهنّم إلى الأبد - به معنائى كه مىگويند : تا خدا خدائى مىكند - كه به هيچ وجه قابل اصلاح\r\n\r\n\r\n","description":"","footnote":"\r\n( 1 ) آيه 55 ، از سورهء 54 : القمر : « در نشيمنگاه صدق و راستى در نزد سلطان مالك مقتدر . »\r\n( 2 ) ذيل آيه 13 ، از سورهء 34 : سبأ : « و كمى از بندگان من سپاسگزار هستند . »\r\n","page_name":" 397 ","page_number":397},
  {"content":"\r\n\r\nنباشد و خلاصى و نجاتى براى او ميسّر نشود ؛ العَياذُ بالله نمايندهء عجز ، يا جهل ، يا بيهوده كارى ، يا ظلم صانع خواهد بود ؛ وَ قَدْ تَعالَى اللهُ عَنْ ذَلِكَ عُلُوًّا كَبيراً .\r\nپس مراد از خلود چنان كه گفتيم ، خلود در دورهء ملكات و موافق با آثار آن تعيّنات است . « 1 » »\r\n\r\nپاسخ از إشكال چهارم بر خلود\r\nبر اين گفتار ، جهاتى از اشكال و ايراد وارد است كه بر مصنّف مقاله خلط شده است :\r\nأوّلًا : اعمال نيكوى مؤمنان صراط و معبرى است براى وصول به مقام جمال و لقاى حضرت احديّت ، و صراط مستقيم است براى مقام فناء در ذات حضرت لا يزالى . و اعمال زشت كافران صراط و معبرى است براى وصول به مقام جلال كبريائى ، و صراط مُعوَج افراط و تفريط است براى مقام فناء در كبريائيّت و قهّاريّت حضرت حقّ سبحانه و تعالى . و پس از حصول نيستى و فناء محض به وسيلهء اعمال صالحه و يا اعمال طالحه ، بهشت و جهنّم است ، و آنها در زندگىِ پس از مرگ و در عالم بقاء مىباشند ؛ و بنابراين أبداً بهشت\r\n\r\n\r\n","description":"","footnote":"\r\n( 1 ) « نهج البصيرة يا نامه‌هاى حائرى » مقالهء چهارم ، ص 26 و 27 ؛ كه مجموعهء چهار مقاله و نامه‌هائى است كه دانشمند فقيد : شيخ عبد الرّحيم صاحب الفصول مرقوم داشته‌اند . اين مقاله‌ها و نامه‌ها توسّط جناب محترم آقاى أبو تراب هدائى گردآورى شده و به طبع رسيده است . مؤلّف محترم كتاب : مرحوم شيخ عبد الرّحيم طهرانى ، فرزند مرحوم شيخ عبد الحسين ، فرزند مرحوم شيخ محمّد حسين صاحب « فصول » است ؛ و بنابراين چون نجل آن مرحوم است به « صاحب فصول » معروف شده‌اند .\r\n","page_name":" 398 ","page_number":398},
  {"content":"\r\n\r\nمعبر مطيعان و جهنّم معبر عاصيان نخواهد بود .\r\nبهشت و دوزخ هر كدام تجسّم اعمال نيك و زشت است ، كه نفس اعمال در دنيا معبر بوده است ، و ليكن چون تجسّم ملكوتى آنها بعد از فناء و وصول بوده و در عالم بقاء مىباشد ، ديگر معبر بودن معنى ندارد ، زيرا معبر در راه وصول است نه پس از وصول ؛ و بنابراين حتماً بايد منزلگاه و مقرّ اصلى بوده باشند .\r\nو ثانياً : گفتار قرآن كريم :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  فقط دربارهء مقرّ و مقصد متّقيان و پرهيزگاران است ، زيرا كه قبلًا فرموده است :  إِنَّ الْمُتَّقِينَ فِي جَنَّاتٍ وَ نَهَرٍ  . « پرهيزگاران در بهشت‌هائى و نهرهائى از آب روان هستند . »\r\nو مقرّ و مقصد همهء فرق و طوائف چنين نيست ؛ بعضى همچون نفس مطمئنّه ، در عباد خدا و در بهشت خاصّ او هستند ، و بعضى همچون مقرّبون در بهشت‌هاى نعيم هستند ، و بعضى عِنْدَ رَءوفٍ رَحيمٍ ، و بعضى عِنْدَ سَلَامٍ مُؤْمِنٍ مىباشند . و خلاصه هر يك از بهشتيان تحت اسم خاصّى واقعند .\r\nو امّا دوزخيان تحت اسماء قَهّار ، و جبّار ، و ذو الكِبرياء و شديد العقاب ، و خير الماكرين ، و منتقم ، و شديد البطش و غيرها مىباشند ؛ و هر يك از آنها تحت اسم خاصّى قرار دارند .\r\nو ثالثاً : موجوداتِ حقير و ضعيف اين عالم ، و گنهكاران و بَدان و شَروران ، همه از روى حكمت بالغه و مصلحت تامّهء حقّ آفريده شده‌اند ، و گرنه اصل آفرينش آنها غلط بود ؛ و مىدانيم كه غلط و\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nخلط و اشتباه در دستگاه تكوين و عالم آفرينش راه ندارد ، و على هذا آنچه به نظر ما بد مىآيد ، در نظر ما بد است نه در اصل تكوين و مصلحت عامّهء عالم خلقت .\r\n پير ما گفت خطا بر قلم صُنع نرفت * آفرين بر نظر پاك خطا پوشش باد « 1 » \r\nتمام اين عاصيان و جاهلان و كم انديشان ، مظهر جلال حضرت حق‌ّاند سبحانه و تعالى ؛  وَ لِلَّهِ الْأَسْماءُ الْحُسْنى  « 2 »  ،  و همه ظهور و تجلّى او هستند . و در اين مقام ذرّهء بى مقدار با خورشيد جهانتاب فرقى ندارد ، و قطره و اقيانوس بى كران تفاوتى ندارند . عالم و جاهل ، بهشتى و دوزخى ، سعيد و شقىّ ، همه و همه مخلوق او و تحت ارادهء قاهرهء او هستند ؛ و ازاين‌جهت كجا مىتوان بدين دستگاه آفرينش نسبت عيب داد ؟\r\nهر كدام ، در راه و طريق خود سلوك مىنمايند ، و سير دارند تا تحت اسمى خاصّ از اسماء جماليّه و يا جلاليّهء حضرت حقّ سبحانه و تعالى فانى شوند ، و هر يك در كينونت هويّتِ خود به بقاء رسند ، و اين عالم پر شكوه و با عظمت از بهشتى و دوزخى ، و از بهشت و دوزخ ، همه با ابّهتِ عجيب و استحكام بُهت انگيز بر جاى باشد .\r\nبهشت و دوزخ ، و بهشتى و دوزخى ، هر دو ، دو جلوه از ذات حق‌ّاند ؛ جلوهء جمال و جلوهء جلال .\r\n\r\n\r\n","description":"","footnote":"\r\n( 1 ) « ديوان حافظ » طبع پژمان ، حرف دال ، ص 75\r\n( 2 ) صدر آيه 180 ، از سورهء 7 : الاعراف\r\n","page_name":" 400 ","page_number":400},
  {"content":"\r\n\r\n انوار جمال تست در ديدهء هر مؤمن * آثار جلال تست در سينهء هر كافر « 1 » \r\nنه اينكه تنها فقط جلوهء جمال ، اصل است ، و جلوهء جلال باطل . خداوند فقط داراى اسم مليك و مقتدر نيست ، اسامى ديگر دارد و آن اسماء ، چه از ناحيهء رحمت و رحمانيّت و رحيميّت و چه از ناحيهء جبروتيّت و قهّاريّت ، عالم را پر كرده و همه حَسَن و زيبا هستند .\r\nپس به چه علّت ما جهنّم را عيب عالم بدانيم ؟ به چه علّت جهنّميان را خرابى و نقصان كاخ آفرينش به شمار آوريم ؟ به چه سبب سير موجودات را منحصراً تحت اسم رحمت رحيميّت قرار دهيم ؟ آيا خود اين حصر ، نسبتِ عيب و نقصان نيست ؟\r\nو علاوه اگر مصنوع كه نمايندهء صانع است فاسد باشد ، تفاوتى ندارد بين خلود و عدم خلود آن . در يك لحظه هم نمىتواند موجود خراب و فاسد ، اثر دست صانع حكيم باشد . و بنابراين چگونه مىتوان پذيرفت كه مصنوع فاسد با عنوان فساد و خرابى و عيب و نقص ، در دنيا مىتواند بوده باشد و در آخرت هم در جهنّم چند صباحى مىتواند بوده باشد ، ولى به عنوان خلود و دوام غير معقول است ؟\r\nو رابعاً : عنوان اينكه مىگويند : تا خدا خدائى مىكند ، از أبديّت گرفته شده ، چون ابديّت از صفات اوست سبحانه و تعالى . و از لحاظ اينكه عنوان خلود مؤبّد در قرآن كريم به لفظ  خالِدِينَ فِيها أَبَداً  آمده است ، لذا استفادهء ابديّت خلود را به همين معنى مىتوان\r\n\r\n\r\n","description":"","footnote":"\r\n( 1 ) « ديوان مغربى » ص 71\r\n","page_name":" 401 ","page_number":401},
  {"content":"\r\n\r\nكرد ، غاية الامر ابديّت خداوند بذاته است ، و ابديّت خلود بهشتيان و دوزخيان به ابديّت خداست . « 1 »\r\n\r\nآخرت ، خانه ثبوت است ؛ بنابراين خانهء خلود است\r\nبارى ! بهترين دليل عقلى براى خلود بهشتيان و دوزخيان ، همان دليلى است كه هِشام بن حَكم آورده است ، و محصّل آن اينست كه : چون آخرت خانهء تجرّد است و محلّ فعليّت تامّه است ، لذا خانهء خلود و دوام است . چون طبعاً هر چيز ثابت و مستقرّى ، خالِد و جاودان است ؛ و تغيير و تحويل منافات با ثبوت و استقرار دارد ، و عدم خلود لازمهء تغيير و تحويل است كه آن در آخرت منافى فرض تجرّد و فعليّت تامّه است .\r\nاگر بهشتيان مخلّد نباشند ، چه باشند ؟ يا بايد به ضعف و سستى و فتور و نقصان مبتلا شوند ، و آن خلاف تجرّد است ، زيرا نشأهء آخرت ، عالم طبع و طبيعت و كون و فساد نيست ، خرابى و نقصان در آن راه ندارد ؛ و يا بايد مرگ آنان را دريابد و در ذات خدا فانى شوند و مراحل نيستى را طىّ كنند ، و آن هم به فرض غلط است ، زيرا آنها فانى شده‌اند و جذبات جلاليّه آنها را فرا گرفته و اينك پس از فناء ، بقاء يافته و به جذبات جماليّه و سير در آثار و تماشاى نشآت\r\n\r\n\r\n","description":"","footnote":"\r\n( 1 ) و از اينجا مىتوان به اهل ظاهر كه براى قدمت زمانى اين عالم غوغا و سر و صدا راه مىاندازند و آن را منافى قدمت خداوند مىدانند گفت كه : چگونه شما در اينجا حتماً ابديّت زمان و بهشتيان و دوزخيان را مىپذيريد ، ولى در قدمت زمان فرياد راه مىاندازيد ؟ ! مگر ازليّت و ابديّت هر دو صفت ذات حقّ متعال نيست ؟ پس چگونه ابديّت براى غير او جائز است ، و ازليّت محال ؟ !\r\n","page_name":" 402 ","page_number":402},
  {"content":"\r\n\r\nاشتغال يافته‌اند .\r\nو اگر جهنّميان مخلّد نباشند ، چه باشند ؟ يا بايد قوّت و قدرت يافته و از دوزخ خارج شوند ، و آن خلاف تجرّد و فرض بقاء در تعيّنات آثار خودشان است ؛ و يا بايد بميرند و فانى شوند و آن هم خلاف فرض است ، زيرا پس از مرگ و فناء فى الله و جذبات قهّاريّه و كبريائيّهء حضرت حقّ ، اينك بازگشته و حيات و تعيّن گرفته و به آثار و صفات و اخلاق و ملكات خود به صورت‌هاى ملكوتيّه و آتشين جهنّم مبتلا گرديده‌اند .\r\nآرى ، دسته اى هستند كه از جهنّم خارج مىشوند . آنان دسته اى هستند كه كفر و شرك در اعماق قلبشان رسوخ ننموده و فقط ظاهر آنها را آلوده ساخته است . در اين صورت پس از سوخته شدن ظاهر ، چون باطن طاهر است و بهشتى است ، به شفاعت و غيره به بهشت مىروند . و البتّه بايد دانست آن خروج هم يك نوع تجلّى ملكوتى و نوعى از اعمال و صفات و ربط و نيّات آنهاست .\r\n\r\nآيات وارده در خلود دوزخيان\r\n\r\nصراحت آيات خلود ، در معناى جاودانگى\r\nو بر همين منوالى كه ذكر شد ، علاوه بر آياتى كه در قرآن كريم با لفظ خُلود و أبديّت ، دوام دوزخيان مشرك و يا كافر كذّاب و منكر جاحد و يا طاغى و ياغى و متعدّى و ستمگر گردنكش را مىرساند ؛ آياتى ديگر وارد است كه با الفاظ و عناوين ديگر خلود را مىرساند ، و ما از باب نمونه چند آيه ذكر مىكنيم :\r\n وَ مَأْواهُمُ النَّارُ وَ بِئْسَ مَثْوَى الظَّالِمِينَ  . « 1 »\r\n\r\n\r\n","description":"","footnote":"\r\n( 1 ) ذيل آيه 151 ، از سورهء 3 : ءال عمران\r\n","page_name":" 403 ","page_number":403},
  {"content":"\r\n\r\n« پناهگاه آنان آتش است ؛ و بد پناهى است محلّ و منزل اقامت ستمكاران . »\r\n ثُمَّ مَأْواهُمْ جَهَنَّمُ وَ بِئْسَ الْمِهادُ  . « 1 »\r\n« سپس پناهگاه ايشان جهنّم است ؛ و بد استراحتگاهى است جهنّم . »\r\n أُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً  . « 2 »\r\n« آن گروه ، پناهگاهشان جهنّم است ، و از آن هيچ گونه عُدول و گريزى ندارند . »\r\n أَ لَيْسَ فِي جَهَنَّمَ مَثْوىً لِلْمُتَكَبِّرِينَ  . « 3 »\r\n« آيا در جهنّم محلّ و منزل و اقامتگاه متكبّران نيست ؟ »\r\nدر اين آيات و مشابه آنها مىبينيم : محلّ و منزل و اقامتگاه و استراحتگاه دوزخيان و ستمگران را جهنّم معيّن كرده ، و بلكه اقامتگاه هميشگى كه از آن تجاوز و عدول نمىتوانند بنمايند . و اين عين معناى خلود است .\r\n إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً  . « 4 »\r\n\r\n\r\n","description":"","footnote":"\r\n( 1 ) قسمتى از آيه 197 ، از سورهء 3 : ءال عمران\r\n( 2 ) آيه 121 ، از سورهء 4 : النّسآء\r\n( 3 ) ذيل آيه 60 ، از سورهء 39 : الزّمر\r\n( 4 ) آيه 56 ، از سورهء 4 : النّسآء\r\n","page_name":" 404 ","page_number":404},
  {"content":"\r\n\r\n« حقّاً آنان كه به آيات ما كافر شده‌اند ، ما البتّه به زودى ايشان را داخل در آتش خواهيم نمود ، به طورى كه هر چه پوست بدن آنها پخته شود ، ما پوست ديگرى مىرويانيم تا به خوبى طعم و مزهء عذاب را بچشند ؛ و خداوند عزيز و حكيم است . »\r\nدر اين آيه به طور عموم مىفرمايد كه : هر چه پوستهايشان در اثر شدّت طغيان آتش بسوزد ، ما فوراً پوستهاى ديگرى به جاى آن مىآوريم ؛ و هيچ مقيّد به وقتى و محدود به زمانى نمىفرمايد ، بلكه به طور عموم اين معنى را تصريح مىكند . و اين معناى خلود است .\r\n  مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ * يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ .   « 1 »\r\n« و در دنبال هر مرد ستمگر و جبّار و عَنودى جهنّم است ، و از آب فلزّ گداخته و چرك خونين به او مىآشامانند ، كه جرعه جرعه مىخورد و أبداً براى او خوشايند و گوارا نيست . و مرگ از هر سو و ازهرجهت به سوى او مىآيد ولى او مرده نيست ، و در پى آمدش عذاب غليظ و دشوارى را دارد . »\r\nاين آيه مىرساند كه پيوسته و هميشه مرگ او را احاطه مىكند ، ولى بدون آنكه بميرد بدين عذاب مبتلاست .\r\n  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا * ثُمَّ نُنَجِّي  \r\n\r\n\r\n","description":"","footnote":"\r\n( 1 ) آيه 16 و 17 ، از سورهء 14 : إبراهيم\r\n","page_name":" 405 ","page_number":405},
  {"content":"\r\n\r\n الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا  . « 1 »\r\n« و هيچ يك از شما نيست مگر آنكه وارد جهنّم است ؛ و اين حكم حتمى و قضاء تغيير ناپذير پروردگار تست . و پس از ورود ، ما كسانى را كه تقوى پيشه ساخته باشند نجات مىدهيم ؛ و وا مىگذاريم كه ستمگران به رو ، و به زانو درآمده در آنجا بمانند . »\r\nاين آيه به طور افادهء اصل كلّى ، ورود همه را در جهنّم متحتّم مىكند و فقط متّقيان را خارج مىنمايد ، و وا مىگذارد كه ظالمان در آنجا بمانند . و اين اصالت تحقّق جهنّم است و خروج از آن احتياج به دليل دارد ، و غير از پرهيزگاران ، همهء ستمگران بايد در آنجا بمانند . و اين عين خلود است .\r\n كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها وَ ذُوقُوا عَذابَ الْحَرِيقِ  . « 2 »\r\n« و هر چه كافران بخواهند از آن آتش گدازنده و حميم سوزنده و گُرزهاى كوبندهء آتشين ، از شدّت غم و اندوهى كه دارند خارج شوند ، باز به همان جا برگردانيده مىشوند و به آنها گفته مىشود : عذاب دردآور آتش سوزان و حريق دوزخ را بچشيد ! »\r\nو اين آيه نيز به طور وضوح مىرساند كه پيوسته آنان بايد در آتش بمانند و راه خروج ندارند .\r\n وَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا وَ \r\n\r\n\r\n","description":"","footnote":"\r\n( 1 ) آيه 71 و 72 ، از سورهء 19 : مريم\r\n( 2 ) آيه 22 ، از سورهء 22 : الحجّ\r\n","page_name":" 406 ","page_number":406},
  {"content":"\r\n\r\n  لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ * وَ هُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ فَذُوقُوا فَما لِلظَّالِمِينَ مِنْ نَصِيرٍ   . « 1 »\r\n« و براى آنان كه كافر شده‌اند آتش دوزخ است . حكم به مرگ آنان داده نمىشود تا آنكه بميرند ، و از عذابشان هيچ كاسته نمىگردد . اينچنين ما هر شخص ناسپاس و كفران كننده اى را پاداش مىدهيم . و ايشان در ميان آتش جهنّم فرياد بر مىآورند كه : اى پروردگار ما ! ما را از اينجا بيرون بياور ! و ما از اين به بعد عمل صالح ، غير از آنچه در دنيا بجاى مىآورده‌ايم انجام مىدهيم ! ( و به آنان چنين خطاب مىشود كه : ) مگر ما به اندازه اى كه شخص متذكّر بايد متذكّر شود ، به شما عمر نداديم ؟ ! و پيامبران و مُنذران إلهى به سوى شما آمدند و تذكّر دادند ؛ پس بنابراين ، اينك بچشيد عذاب جهنّم را كه هيچ يار و مددكارى براى ستمگران نخواهد بود . »\r\nاين آيه مىرساند كه كفّارى كه در جهنّم وارد مىشوند ، هر چه ناله و فغان برآورند و هر چه ضَجّه و صيحه بزنند و بخواهند از آتش بيرون آيند ، براى آنان راه فرار و مَخلَصى نيست ؛ چون در دنيا با آنان اتمام حجّت شده است . و اين عين حقيقت خلود است .\r\n  قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ * ذلِكُمْ بِأَنَّهُ إِذا دُعِيَ اللَّهُ وَحْدَهُ كَفَرْتُمْ وَ إِنْ  \r\n\r\n\r\n","description":"","footnote":"\r\n( 1 ) آيه 36 و 37 ، از سورهء 35 : فاطر\r\n","page_name":" 407 ","page_number":407},
  {"content":"\r\n\r\n يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِيِّ الْكَبِيرِ .  « 1 »\r\n« ( كافران در روز قيامت چون كلمهء عذاب و آتش بر آنان محقّق و مسجّل گردد ) مىگويند : بار پروردگارا ! تو دو بار ما را ميرانيده اى ! و دو بار زنده گردانيده اى ! و ما اينك به گناهان خود إقرار و اعتراف داريم ! بنابراين آيا راهى براى خروج از آتش براى ما هست ؟ !\r\n( در پاسخ آنان چنين گفته مىشود كه : ) اين عدم امكان خروج شما به علّت آنست كه چون خدا را به وَحدت و وَحدانيّت مىخواندند ، شما كافر شديد و نپذيرفتيد ! و چون براى خدا شريك قرار مىدادند ايمان به شرك مىآورديد و مىپذيرفتيد ! و بنابراين ، حكم و قضاء ، اختصاص به ذات خداوند بلند مرتبه و بزرگ رتبه دارد ! »\r\n   وَ يَتَجَنَّبُهَا الْأَشْقَى * الَّذِي يَصْلَى النَّارَ الْكُبْرى * ثُمَّ لا يَمُوتُ فِيها وَ لا يَحْيى    . « 2 »\r\n« و بدبخت‌ترين مردم آن كسى است كه از پند و موعظه إعراض كند ؛ آن كه در آتش بزرگ جهنّم وارد شود و سپس در آنجا نه بميرد و نه زنده بماند . ( بين موت و حيات پيوسته در رنج و عذاب است . ) »\r\n     إِنَّ الْمُجْرِمِينَ فِي عَذابِ جَهَنَّمَ خالِدُونَ * لا يُفَتَّرُ عَنْهُمْ وَ هُمْ فِيهِ مُبْلِسُونَ * وَ ما ظَلَمْناهُمْ وَ لكِنْ كانُوا هُمُ الظَّالِمِينَ * وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ * لَقَدْ جِئْناكُمْ بِالْحَقِّ     \r\n\r\n\r\n","description":"","footnote":"\r\n( 1 ) آيه 11 و 12 ، از سورهء 40 : المؤمن\r\n( 2 ) آيات 11 تا 13 ، از سورهء 87 : الاعلى\r\n","page_name":" 408 ","page_number":408},
  {"content":"\r\n\r\n وَ لكِنَّ أَكْثَرَكُمْ لِلْحَقِّ كارِهُونَ  . « 1 »\r\n« بدرستى كه حقّاً مجرمان در عذاب جهنّم پيوسته و به طور دوام هستند . هيچ گاه عذابشان سستى و كندى نمىپذيرد ، و در نااميدى و غصّه بسر مىبرند . و ما به ايشان ستم ننموديم بلكه ايشان بودند كه از ستمكاران بودند . و پيوسته ندا مىكنند كه : اى مالك دوزخ ! بايد پروردگارت حكم ما را بدهد و ما را بميراند ! مالك مىگويد : شما پيوسته از درنگ كنندگان و اقامت كنندگان مىباشيد ! ما به سوى شما با دليل و برهان و حقّ آمديم ، و ليكن اكثريّت شما از پذيرش حقّ در كراهت و ناپسندى بوديد ! »\r\nملاحظه مىشود كه چگونه حكم به اقامت آنها در دوزخ صادر مىشود ، بدون هيچ گونه اثرى از خروج بعدى ايشان ؛ بلكه به طور اطلاق و عموم ، حكم به درنگ و توقّف در جهنّم بر ايشان مسلّم است .\r\n    يَوْمَ يُدَعُّونَ إِلى نارِ جَهَنَّمَ دَعًّا * هذِهِ النَّارُ الَّتِي كُنْتُمْ بِها تُكَذِّبُونَ * أَ فَسِحْرٌ هذا أَمْ أَنْتُمْ لا تُبْصِرُونَ * اصْلَوْها فَاصْبِرُوا أَوْ لا تَصْبِرُوا سَواءٌ عَلَيْكُمْ إِنَّما تُجْزَوْنَ ما كُنْتُمْ تَعْمَلُونَ     . « 2 »\r\n« روز قيامت روزى است كه مكذّبين را با خشونت و سختى به سوى آتش جهنّم مىكشند ، و به آنها خطاب كنند كه اينست آن آتشى كه شما آن را تكذيب نموده و به دروغ نسبت مىداديد ! آيا اين آتش\r\n\r\n\r\n","description":"","footnote":"\r\n( 1 ) آيات 74 تا 78 ، از سورهء 43 : الزّخرف\r\n( 2 ) آيات 13 تا 16 ، از سورهء 52 : الطّور\r\n","page_name":" 409 ","page_number":409},
  {"content":"\r\n\r\nهم ( مانند گفتار پيغمبرتان كه مىگفتيد سِحر است ) سحر است ؟ يا شما چشم بسته‌ايد و نمىبينيد ؟ ! داخل آتش شويد ! چه صبر و شكيبائى كنيد و چه نكنيد ، تفاوتى ندارد و هر دو براى شما يكسان است ! زيرا كه عين آنچه در دنيا عمل مىكرده‌ايد ، امروز جزاى شما مىباشد ! »\r\nاين آيه مباركه در افادهء اين معنى بسيار عجيب است . زيرا بعد از آنكه مىفرمايد : چه صبر بكنيد و چه نكنيد عذاب خدا به شما مىرسد ، مىفرمايد : اين عذاب ، نفس عمل شماست ؛ و نمىگويد : بِمَا كُنتُمْ تَعْمَلُونَ « اين پاداش در اثر عمل شماست » بلكه مىگويد : اين پاداش عين عمل شماست ، و در اين صورت عمل شما با شماست و انفكاك بردار نيست ؛ زيرا همانطور كه خود انسان را نمىتوان از خودش جدا كرد ، نفس عمل او را كه اثر اوست و زائيدهء اوست و معلول و آفريدهء دست اوست نمىتوان از او جدا كرد .\r\nو بنابراين ، اين آيه بقاء بالله و سيطره بر ملكوت عمل را مىرساند ، و به دنبالش خلود و جاودانى را مىفهماند .\r\n وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُمْ  . « 1 »\r\n« و آنان كه كافر شده‌اند ، تمتّع و بهره بردارى مىكنند و مىخورند همچنان كه چهارپايان مىخورند ؛ و آتش مقرّ و محلّ آنهاست . »\r\nدر اين آيه ، استقرار در محلّ آتشين را متفرّع بر تمتّع و خوردن از\r\n\r\n\r\n","description":"","footnote":"\r\n( 1 ) قسمتى از آيه 12 ، از سورهء 47 : محمّد\r\n","page_name":" 410 ","page_number":410},
  {"content":"\r\n\r\nروى غفلت همچون حيوانات نموده است . و همانطور كه حيوان بهيمه هيچ ادراك توحيد و ربوبيّت و معرفت را نمىكند و بنابراين بهيميّت لازمهء نفس اوست و نمىتوان گوسفند بودن گوسفند را مثلًا از آن جدا كرد ، همچنين كافران به تمتّعات بُوالهَوسانه و خوردن‌هاى بهيمانه مشغولند و اين صفت ، ملازم نفس و جان آنها شده است و در آن مخلّد شده‌اند ، و بنابراين در آتش دوزخ كه طلوع و جلوهء همان عمل بهيمانه است مخلّد مىباشند ، و مَقرّ و مَثواى آنان آتش خواهد بود .\r\nبارى ، بنا بر آنچه ذكر شد ، آيات قرآن همگى دلالت بلكه صراحت در خلود دارند ، و آنچه بعضى توهّم نموده‌اند كه خلود وارد در آيات به معناى هميشگى و جاودانى بودن نيست ، توهّمى بى مورد است .\r\nو امّا آيات وارده در سورهء نَبأ نيز دلالت بر عدم خلود ندارند ؛ و آيات اينست :\r\n     إِنَّ جَهَنَّمَ كانَتْ مِرْصاداً * لِلطَّاغِينَ مَآباً * لابِثِينَ فِيها أَحْقاباً * لا يَذُوقُونَ فِيها بَرْداً وَ لا شَراباً * إِلَّا حَمِيماً وَ غَسَّاقاً      . « 1 »\r\n« البتّه جهنّم كمينگاه است ، و محلّ بازگشت طغيان گران ، كه در آن قرن‌ها و دهرهائى درنگ كنند ، به طورى كه در آن به هيچ وجه نه از خنكى و برودت ، و نه از آشاميدنى نچشند ، مگر آب گرم پر حرارت و فلزّ گداخته يا چرك خون‌آلود . »\r\n\r\n\r\n","description":"","footnote":"\r\n( 1 ) » . آيات 21 تا 25 ، از سورهء 78 : النّبأ\r\n","page_name":" 411 ","page_number":411},
  {"content":"\r\n\r\nچون درنگ كردن و توقّف نمودنِ احقاب ، به معناى توقّف دُهور و ازمنهء طويله است ، و دلالت بر تحديد زمان توقّف ندارد . همچنان كه ما پارسى زبانان مىگوئيم : قرن‌ها و سال‌هائى است كه از عمر روزگار مىگذرد ، كه اين جمله فقط دلالت بر طول مدّت گذران عمر روزگار مىكند .\r\n\r\nدر تفسير آيه : لابِثِينَ فِيها أَحْقاباً\r\nعلّامهء طباطبائى - مدّ ظلّه السّامى - فرموده‌اند :\r\n « لابِثِينَ فِيها أَحْقاباً  ؛ احقاب زمان‌هاى بسيار و طولانى را گويند ، بدون تحديد .\r\nو آن صيغهء جمع است ، و در مفرد آن اختلاف كرده‌اند ؛ بعضى گفته‌اند : مفرد آن حُقْب با ضمّهء اوّل و سكون قاف ، و يا حُقُب با دو ضمّه است همچنان كه در آيه 60 از سورهء كهف ، در گفتار خداى تعالى آمده است :  أَوْ أَمْضِيَ حُقُباً  . و بعضى گفته‌اند : مفرد آن حَقْب با فتحهء اوّل و سكون قاف است . و مفرد حِقَب ، حِقْبَه با كسرهء اول و سكون قاف است . و راغب اصفهانى گفته است كه : قول حقّ و گفتار راستين اينست كه بگوئيم : حِقْبَه مدّت مبهمى از زمان است - انتهى .\r\nو بعضى براى حُقْب هشتاد سال و يا هشتاد و چند سال را به عنوان حدّ و اندازه گرفته‌اند . و بعضى ديگر گفته‌اند : يك سال از سالهاى حُقب ، سيصد و شصت روز است ، كه هر روز از آن معادل هزار سال است . و از بعضى نقل شده است كه : حُقب چهل سال است ، و از بعضى ديگر آنكه حُقب هفتاد هزار سال است . و اقوالى ديگر نيز نقل شده است ، و ليكن از كتاب خدا ، ما دليلى بر اين حدّها و\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nاندازه‌ها نداريم ، و هيچ يك از آنها نيز از كتب لغت ثابت نشده است .\r\nو ظاهر آيه اينست كه مراد از طغيانگران ، همان كافران عنود مىباشند . و تأييد اين مطلب آنست كه در ذيل آن مىفرمايد :   إِنَّهُمْ كانُوا لا يَرْجُونَ حِساباً * وَ كَذَّبُوا بِآياتِنا كِذَّاباً   . « ايشان در دنيا چنان بوده‌اند كه أبداً اميد حساب و كتابِ روز قيامت را نداشتند ، و به آيات ما شديداً تكذيب مىنمودند . »\r\nو بعضى چنين تفسير كرده‌اند كه : مراد از أحقاب ، حُقْباً بَعْدَ حُقْبٍ مىباشد ، يعنى همينطور قرنى بعد از قرنى مىمانند . و بنابراين ، معنى چنين مىشود كه طغيانگران در جهنّم قرناً بعدَ قرنٍ بدون حدّ و بدون نهايت مىمانند . و روى اين معنى ، اين آيه منافاتى با نَصّ و تصريح قرآن كريم بر خلود كفّار در آتش ندارد .\r\nو همچنين گفته شده است كه : جملهء  لا يَذُوقُونَ فِيها  - إلخ ، صفت براى أحقاب است . يعنى طاغيان ، أحقابى كه داراى اين صفت است كه در آن هيچ خنكى و آشاميدنى را نمىچشند مگر حميم و غسّاق را ، در دوزخ مىمانند ؛ و سپس حالتشان تغيير مىكند و بر صفت ديگرى از عذاب معذّب مىشوند تابى نهايت . و اين گفتار خوبى است اگر سياق آيه مساعدت كند . « 1 » »\r\nو شيخ طبرسى براى احقاب معانى بسيارى از بسيارى از عامّه نقل كرده است كه غالب آنها نتيجةً منطبق بر خلود است ، و در يك احتمال گفته است كه : اين آيه راجع به اهل توحيد است كه بالاخره از\r\n\r\n\r\n","description":"","footnote":"\r\n( 1 ) « الميزان » ج 20 ، ص 266 و 267\r\n","page_name":" 413 ","page_number":413},
  {"content":"\r\n\r\nجهنّم بيرون مىآيند . و اين قول را از خالد بن مَعدان نقل كرده است ، و اضافه كرده است كه عيّاشى با اسناد خود ، از حَمران روايت كرده است كه او گفته است : من از حضرت باقر عليه السّلام دربارهء اين آيه پرسش كردم ، فرمودند : اين آيه راجع به كسانى است كه از آتش بيرون مىآيند . و نظير اين تفسير نيز از أحْوَل روايت شده است . « 1 »\r\nبارى بنابر اين تفسير نيز آيات خلود به جاى خود محكم و استوار است ، زيرا كه خلود براى كفّار است نه براى موحّدان ؛ ليكن گفتار حقّ همانست كه علّامهء طباطبائى فرموده‌اند ، زيرا از ذيل آيات به دست مىآيد كه اين آيات دربارهء مكذّبين و كافرين مُعانِد و لجوج وارد شده است .\r\nو على هذا استشهاد صاحب مقالهء چهارم كه در ذيل گفتارش ، دو آيه استثناء  إِلَّا ما شاءَ اللَّهُ  و  لابِثِينَ فِيها أَحْقاباً  را ذكر كرده است « 2 » ناتمام است ، زيرا تفسير  أَحْقاباً  اينك دانسته شد ، و تفسير  إِلَّا ما شاءَ اللَّهُ  نيز در مطلع سخن گذشت كه مراد خروج خارجى آنان نيست بلكه مراد بقاء اراده و مشيّت الهيّه است .\r\n\r\nمشركان و كافران منكِر ، در آتش مخلّدند\r\nدر كتاب « توحيد » صدوق ، از علىّ بن إبراهيم از پدرش از ابن أبى عُمَير روايت مىكند كه : « از موسى بن جعفر عليهما السّلام\r\n\r\n\r\n","description":"","footnote":"\r\n( 1 ) تفسير « مجمع البيان » طبع صيدا ، مجلّد 5 ، ص 424\r\n( 2 ) « نهج البصيرة » ص 27 و 28\r\n","page_name":" 414 ","page_number":414},
  {"content":"\r\n\r\nشنيدم كه مىفرمود :\r\nلَا يُخَلِّدُ اللهُ فِى النَّارِ إلَّا أَهْلَ الْكُفْرِ وَ الْجُحُودِ وَ أَهْلَ الضَّلَالِ وَ الشِّرْكِ .\r\n« خداوند به طور جاويدان در آتش كسى را نگه نمىدارد مگر اهل كفر و إنكار ، و شرك و ضلالت را . »\r\nو آن مؤمنانى كه از گناهان كبيره اجتناب ورزند ، از گناهان صغيرهء آنها بازپرسى به عمل نمىآيد ؛ خداوند مىفرمايد :\r\n إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلًا كَرِيماً  . « 1 »\r\n« اگر شما از گناهان بزرگى كه از آن نهى شده‌ايد اجتناب كنيد ، ما از بديهاى شما صرف نظر مىكنيم ! و شما را در محلّ و مدخل كريمانه و شايسته اى داخل خواهيم نمود ! »\r\nابن أبى عمير مىگويد : من گفتم : اى پسر رسول خدا ! بنابراين ، شفاعت براى چه طائفه اى از گناهكاران است ؟ !\r\nحضرت فرمود : پدرم از پدرانش از أمير المؤمنين عليهم السّلام براى من بيان كرد كه : شنيدم رسول خدا صلّى الله عليه و آله و سلّم مىفرمود :\r\nإنَّمَا شَفَاعَتِى ، لِاهْلِ الْكَبَآئِرِ مِنْ أُمَّتِى ؛ فَأَمَّا الْمُحْسِنُونَ مِنْهُمْ فَمَا عَلَيْهِمْ مِنْ سَبِيلٍ .\r\n« اينست و غير از اين نيست كه شفاعت من فقط براى مرتكبين\r\n\r\n\r\n","description":"","footnote":"\r\n( 1 ) آيه 31 ، از سورهء 4 : النّسآء\r\n","page_name":" 415 ","page_number":415},
  {"content":"\r\n\r\nگناهان كبيره از امّت من است ؛ و امّا نيكوكاران از ايشان ، براى آنان هيچ گونه مؤاخذه اى نيست . »\r\nابن أبى عمير گويد : من گفتم : اى پسر رسول خدا ! چگونه شفاعت براى مرتكبين معاصى كبيره است ؟ ! در حالى كه خدا مىفرمايد :\r\n وَ لا يَشْفَعُونَ إِلَّا لِمَنِ ارْتَضى وَ هُمْ مِنْ خَشْيَتِهِ مُشْفِقُونَ  . « 1 »\r\n« شفاعت نمىكنند مگر براى آن كه پسنديده باشد ؛ و ايشان از خشيت خدا در ترس باشند . »\r\nو كسى كه مرتكب گناه كبيره شود ، پسنديده نيست .\r\nحضرت فرمود : اى أبا أحمد ! هيچ مؤمنى ، گناهى انجام نمىدهد مگر آنكه آن گناه او را ناخوشايند مىآيد و براى آن نادم و پشيمان مىشود ؛ و رسول خدا گفته است : كَفَى بِالنَّدَمِ تَوْبَةً « همان ندامتِ تنها ، توبه است . » و نيز فرموده است : مَنْ سَرَّتْهُ حَسَنَتُهُ وَ سَاءَتْهُ سَيِّئَتُهُ فَهُوَ مُؤْمِنٌ « كسى كه كار خيرش خوشايند او باشد ، و كار بدش ناخوشايند او باشد ، او مؤمن است . » بنابراين كسى كه گناهى كند و پشيمان نشود مؤمن نيست و شفاعت براى او نيست ، او ظالم است و خدا مىفرمايد :\r\n ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ  . « 2 »\r\n« از براى ظالمان هيچ دوست شفيق و مهربانى ، و هيچ شفيع پذيرفته شده اى نيست . »\r\n\r\n\r\n","description":"","footnote":"\r\n( 1 ) قسمتى از آيه 28 ، از سورهء 21 : الانبياء\r\n( 2 ) ذيل آيه 18 ، از سورهء 40 : غافر\r\n","page_name":" 416 ","page_number":416},
  {"content":"\r\n\r\nمن گفتم : اى پسر رسول خدا ! چگونه كسى كه از گناهى كه كرده پشيمان نشود مؤمن نيست ؟ ! حضرت فرمود : اى أبا أحمد ! هيچ كس نيست كه مرتكب گناه كبيره اى شود و بداند كه به پاداش آن عذاب مىشود مگر آنكه بر آنچه انجام داده است پشيمان مىشود ، و چون پشيمان و نادم شد توبه كرده است و در اين صورت مستحقّ شفاعت مىباشد ؛ و اگر پشيمان و نادم نشد ، بر آن گناه مُصِرّ است ، و مصرّ بر گناه آمرزيده نمىشود ، چون به عذاب و پاداش عملى كه انجام داده است ايمان نياورده است .\r\nو اگر به عقوبت و پاداش ، مؤمن باشد حتماً پشيمان مىشود ؛ و رسول خدا صلّى الله عليه و آله و سلّم فرموده است :\r\nلَا كَبِيرَةَ مَعَ الاسْتِغْفَارِ ، وَ لَا صَغِيرَةَ مَعَ الإصْرَار .\r\n« در صورت استغفار و توبه هيچ گناه كبيره اى باقى نمىماند ؛ و در صورت اصرار هيچ گناه صغيره اى صغيره نيست . »\r\nو امّا گفتار خداوند :  وَ لا يَشْفَعُونَ إِلَّا لِمَنِ ارْتَضى (  شفاعت نمىكنند مگر از كسى كه از او راضى باشند ) مراد آنست كه دينش مورد رضايت و پسنديدگى باشد ؛ و دين عبارت است از إقرار به پاداش نيكىها و زشتىها . و كسى كه خداوند دين او را بپسندد ، بر گناهى كه نموده است پشيمان مىشود ؛ چون به عاقبت و پاداش آن در روز قيامت معرفت پيدا كرده است . « 1 » »\r\n\r\n\r\n","description":"","footnote":"\r\n( 1 ) « توحيد » صدوق ، طبع مطبعهء حيدرى ( 1387 هجريّه ) ص 407 و 408\r\n","page_name":" 417 ","page_number":417},
  {"content":"\r\n\r\nدر كتاب « عيون » از جمله نوشتجات حضرت رضا عليه السّلام براى مأمون اينست كه :\r\nإنَّ اللهَ لَا يُدْخِلُ النَّارَ مُؤْمِناً وَ قَدْ وَعَدَهُ الْجَنَّةَ ؛ وَ لَا يُخْرِجُ مِنَ النَّارِ كَافِراً وَ قَدْ أَوْعَدَهُ النَّارَ وَ الْخُلُودَ فِيهَا . وَ مُذْنِبُو أَهْلِ التَّوْحِيدِ يَدْخُلُونَ النَّارَ وَ يَخْرُجُونَ مِنْهَا ، وَ الشَّفَاعَةُ جَائِزَةٌ لَهُمْ . « 1 »\r\n« خداوند ، مؤمن را داخل در آتش نمىكند ، زيرا كه به او وعدهء بهشت داده است ؛ و كافر را از آتش خارج نمىكند ، زيرا كه به او وعيد آتش و خلود در آن را داده است . و گناهكاران از اهل توحيد ، داخل در آتش مىشوند و سپس از آن بيرون مىآيند ، و شفاعت دربارهء ايشان جائز است . »\r\nدر كتاب « صفات الشّيعة » ، صدوق از پدرش از سعد از ابن يزيد از ابن أبى عمير از محمّد بن حمران ، از حضرت صادق عليه السّلام روايت كرده است كه گفتند :\r\nمَنْ قَالَ لَا إلَهَ إلَّا اللهُ مُخْلِصًا دَخَلَ الْجَنَّةَ ؛ و إخْلَاصُهُ أَنْ يَحْجُزَهُ لَا إلَهَ إلَّا اللهُ عَمَّا حَرَّمَ الله . « 2 »\r\n« هر كس از روى اخلاص ، لا إله إلّا الله بگويد داخل بهشت مىشود ؛ و اخلاص آن اينست كه اين گفتار لا إله إلّا الله او را از آنچه خدا حرام كرده است نگهدارى كند و جلوگيرى نمايد . »\r\n\r\nخطبهء رسول خدا صلّى الله عليه و آله و سلّم در كوه صفا ، و ترغيب بر عمل\r\nو نيز در همين كتاب ، از ابن متوكّل از محمّد حِمْيَرى از ابن عيسى از ابن محبوب از ابن رِئاب از أبو عُبَيدة حَذّاء روايت كرده است\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 362 و ص 359\r\n( 2 ) همان\r\n","page_name":" 418 ","page_number":418},
  {"content":"\r\n\r\nكه گفت :\r\nسَمِعْتُ أَبَا عَبْدِ اللهِ عَلَيْهِ السَّلَامُ يَقُولُ : لَمَّا فَتَحَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ مَكَّةَ قَامَ عَلَى الصَّفَا فَقَالَ : يَا بَنِى هَاشِمٍ ! يَا بَنِى عَبْدِ الْمُطَّلِبِ ! إنِّى رَسُولُ اللهِ إلَيْكُمْ ، وَ إنِّى شَفِيقٌ عَلَيْكُمْ ! لَا تَقُولُوا إنَّ مُحَمَّدًا مِنَّا ! فَوَ اللهِ مَا أَوْلِيَآئِى مِنْكُمْ وَ لَا مِنْ غَيْرِكُمْ إلَّا الْمُتَّقُونَ .\r\nألَا فَلَا أَعْرِفْكُمْ تَأْتُونِى يَوْمَ الْقِيَامَةِ تَحْمِلُونَ الدُّنْيَا عَلَى رِقَابِكُمْ ، وَ يَأْتِى النَّاسُ يَحْمِلُونَ الآخِرَةَ ! أَلَا وَ إنِّى قَدْ أَعْذَرْتُ فِيمَا بَيْنِى وَ بَيْنَكُمْ ، وَ فِيمَا بَيْنَ اللهِ عَزّ وَ جَلَّ وَ بَيْنَكُمْ ؛ وَ إنَّ لِى عَمَلِى وَ لَكُمْ عَمَلَكُمْ . « 1 »\r\n« شنيدم كه حضرت صادق عليه السّلام مىفرمود : چون رسول خدا صلّى الله عليه و آله و سلّم شهر مكّه را فتح كرد ، بر بالاى كوه صفا ايستاد و سپس گفت : اى بنى هاشم ! و اى بنى عبد المطلّب ! من پيامبر خدا هستم به سوى شما ، و حقّاً من نسبت به شما مهربان و رؤوف مىباشم ! نگوئيد : محمّد از ماست ! سوگند به خداوند كه مواليان من از شما و از غير شما ، به جز پرهيزگاران و متّقيان نيستند !\r\nآگاه باشيد ! مبادا من شما را چنين بيابم كه در روز قيامت در نزد من حاضر شويد ، و شما بر گردن‌هاى خود دنيا را حمل بكنيد و مردم ديگر بيايند و آخرت را حمل بكنند ! آگاه باشيد كه من گفتارى را بيان كردم كه با آن فيما بين من و شما عذرم تمام است ، و فيما بين خداوند\r\n\r\n\r\n","description":"","footnote":"\r\n( 1 ) همان مصدر ، ص 359\r\n","page_name":" 419 ","page_number":419},
  {"content":"\r\n\r\nعزّ و جلّ و شما نيز عذرم تمام است ؛ و براى من عمل من است و براى شما عمل شماست . »\r\n\r\nاهل توحيد ، مخلّد در آتش نيستند\r\nاهل توحيد همگى به بهشت مىروند :\r\nمرحوم صدوق در « أمالى » از حمزهء عَلوى از علىّ بن إبراهيم از نهاوندى از عبد الله بن حمّاد از حسين بن يحيى بن حسين از عمرو بن طلحة از أسباط بن نصر از عِكرمة از عبد الله بن عبّاس آورده است كه رسول خدا صلّى الله عليه و آله و سلّم گفته‌اند :\r\nسوگند به آن كه مرا به حقّ ، بشارت دهنده برانگيخته است ، خداوند هيچ شخص موحّدى را به طور جاودان در آتش عذاب نمىكند ، و اهل توحيد مورد شفاعت قرار مىگيرند و شفاعت دربارهء آنها پذيرفته است .\r\nو پس از آن گفتند : چون روز قيامت شود ، خداوند امر مىكند به مردمانى كه اعمالشان در دنيا زشت بوده است به جهنّم بروند . آنها مىگويند : بار پروردگار ما ! چگونه ما را در آتش داخل مىكنى در حالى كه ما در دنيا تو را به يگانگى و وحدت مىپرستيده‌ايم ؟ ! و چگونه زبان‌هاى ما را به آتش مىسوزانى در حالى كه در دنيا به توحيد تو سخن گفته است ؟ ! و چگونه دل‌هاى ما را محترق مىكنى در حالى كه بر كلمهء لا إله إلّا الله گره خورده است ؟ ! و چگونه چهره‌هاى ما را آتش مىزنى در حالى كه براى عظمت تو آنها را به روى خاك ماليده‌ايم ؟ ! و چگونه دست‌هاى ما را مىسوزانى در حالى كه\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nآنها را به دعا به سوى تو بلند كرده‌ايم ؟ !\r\nخداوند جلّ جلاله مىگويد : اى بندگان من ! شما در دار دنيا اعمال زشتى انجام داده‌ايد كه پاداش آنها جهنّم است !\r\nآنها مىگويند : اى پروردگار ما ! آيا عفو تو بزرگتر است يا گناهان ما ؟ ! خداوند مىفرمايد : بلكه عفو من بزرگتر است !\r\nآنها مىگويند : آيا رحمت تو واسع‌تر و گشاده‌تر است يا گناهان ما ؟ ! خداوند عزّ و جلّ مىفرمايد : بلكه رحمت من واسع‌تر است !\r\nآنها مىگويند : آيا إقرار و اعتراف ما به وحدت و يگانگى تو بزرگتر است يا خطاهاى ما ؟ ! خداوند عزّ و جلّ مىفرمايد : بلكه إقرار و اعتراف شما به توحيد من بزرگتر است !\r\nآنها مىگويند : بار پروردگارا ! بنابراين بايد رحمت گشادهء تو و عفو واسع تو كه همه چيز را فرا گرفته است و بر هر چيز گسترده گرديده است ، ما را نيز شامل شود !\r\nخداوند جلّ جلاله مىفرمايد : اى فرشتگان من ! سوگند به عزّت و جلال خودم كه من هيچگاه آفريده اى را نيافريده‌ام كه در نزد من محبوب‌تر باشد از آن آفريده اى كه به توحيد و يگانگى من اقرار و اعتراف كند ، و بر اينكه معبودى غير از من نيست مُقرّ باشد ! و من بر عهده و ذمّهء خود نهاده‌ام كه اهل توحيدِ خودم را در آتش نبرم ! بندگان مرا در بهشت داخل كنيد . « 1 »\r\nدر « خصال » ، صدوق از پدرش از أحمد بن إدريس از أشعرى از\r\n\r\n\r\n","description":"","footnote":"\r\n( 1 ) « أمالى » صدوق ، مجلس 49 ، طبع سنگى ، ص 178\r\n","page_name":" 421 ","page_number":421},
  {"content":"\r\n\r\nسهل از محمّد بن حسين بن زيد از محمّد بن سِنان از مُنذر بن يزيد از أبو هارون مَكْفوف ( نابينا ) روايت است كه او گفت :\r\nحضرت صادق عليه السّلام به من گفتند : اى أبا هارون ! خداوند تبارك و تعالى بر نفس خود سوگند ياد كرده است كه شخص خائن را همجوار خود قرار ندهد ! من عرض كردم : خائن چه كسى است ؟ ! حضرت فرمود : كسى كه به اندازهء يك درهم نگاه دارد و در وقت حاجت مؤمن به او ندهد ، يا چيزى از اشياء دنيويّه و از امور دنيا را بر او ببندد ! من عرض كردم : أعوذُ بِاللهِ مِنْ غَضَبِ اللهِ ! « من پناه مىبرم به خداوند از غضب او ! »\r\nحضرت فرمود : خداوند تبارك و تعالى بر جان خود قسم خورده است كه سه طائفه را در بهشت خود داخل نكند : اوّل آن كه ردّ بر خداوند عزّ و جلّ بنمايد . دوّم آن كه ردّ بر امامِ راهِ هدايت كند . سوّم آن كه حقّ مؤمنى را حبس كند و به او نپردازد !\r\nمن عرض كردم : آيا مراد شما اينست كه از زيادى ما يَمْلِك خود به او بدهد ؟ ! حضرت فرمود : بايد از جان خود و از نفس خود به او بدهد ! و اگر با جان و روح خود دربارهء آن مؤمن بخل ورزد ، از او نيست بلكه شريك شيطان است . « 1 »\r\n\r\nسه طائفه به بهشت نمىروند\r\nو نيز در « خصال » صدوق از پدرش از سَعد بن عبد الله از أحمد ابن أبى عبد الله برقى از پدرش از محمّد بن سِنان از بعضى از رجال\r\n\r\n\r\n","description":"","footnote":"\r\n( 1 ) « خصال » طبع سنگى ، ج 1 ، ص 73 ؛ « بحار الانوار » طبع حروفى ، ج 8 ، ص 357\r\n","page_name":" 422 ","page_number":422},
  {"content":"\r\n\r\nحديثش ، از حضرت صادق عليه السّلام روايت كرده است كه فرمودند :\r\nثَلَاثَةٌ لَا يَدْخُلُونَ الْجَنَّةَ : السَّفَّاكُ لِلدَّمِ ، وَ شَارِبُ الْخَمْرِ ، وَ مَشَّاءٌ بِنَمِيمَة . « 1 »\r\n« سه طائفه هستند كه داخل بهشت نمىشوند ؛ آدم خونخوارِ خونريز ، و آشامندهء مسكرات و شرابِ خمر ، و كسى كه با نمّامى و سخن چينى بين دو نفر و دو طائفه را به هم زند . »\r\nو در « كافى » با اسناد خود از ابن أبى يَعفور روايت مىكند كه او مىگويد : شنيدم كه حضرت صادق عليه السّلام ميفرمود :\r\nثَلَاثَةٌ لَا يَنْظُرُ اللهُ إلَيْهِمْ يَوْمَ الْقِيَمَةِ وَ لَا يُزَكِّيهِمْ وَ لَهُمْ عَذَابٌ أَلِيمٌ : مَنِ ادَّعَى إمَامَةً مِنَ اللهِ لَيْسَتْ لَهُ ، وَ مَنْ جَحَدَ إمَامًا مِنَ اللهِ ، وَ مَنْ زَعَمَ أَنَّ لَهُمَا فِى الإسْلَامِ نَصِيباً . « 2 »\r\n« سه كس هستند كه خداوند به آنها در روز قيامت نظر نمىكند و آنان را رشد و نموّ نمىدهد و از براى ايشان عذاب سختى است : كسى كه ادّعاى امامت و رياست خدائى كند كه اين مقام براى او نباشد ، و كسى كه امامِ از جانب خدا را انكار كند ، و كسى كه چنين بپندارد كه از براى آن دو نفر در اسلام بهره اى هست . »\r\nو نيز در « كافى » از أحمد بن إدريس از محمّد بن عبد الجَبّار از\r\n\r\n\r\n","description":"","footnote":"\r\n( 1 ) « خصال » ج 1 ، ص 85\r\n( 2 ) « بحار الانوار » طبع حروفى ، ج 8 ، ص 363 ؛ و در « اصول كافى » ج 1 ، ص 373 اين‌طور آمده است : ثَلَاثَةٌ لَا يُكَلِّمُهُمُ اللهُ .\r\n","page_name":" 423 ","page_number":423},
  {"content":"\r\n\r\nصَفوان از فُضَيل از حارث بن مُغيره روايت مىكند كه او ميگويد :\r\nمن به حضرت صادق عليه السّلام عرض كردم : رسول خدا صلّى الله عليه و آله و سلّم گفته‌اند : مَنْ مَاتَ لَا يَعْرِفُ إمَامَهُ ، مَاتَ مِيتَةً جَاهِلِيَّةً . « هر كس بميرد و امام خود را نشناخته باشد ، مانند مردن مردمان جاهليّت مرده است . » ؟ حضرت فرمودند : آرى !\r\nمن عرض كردم : جَاهِلِيَّةٌ جَهْلَاءُ ، أَوْ جَاهِلِيَّةٌ لَا يَعْرِفُ إمَامَهُ ؟ ! « آيا مراد از جاهليّت ، جاهليّت صِرف و بَحْت است ، يا جاهليّتى است كه فقط امامش را نمىشناسد ؟ ! »\r\nحضرت فرمودند : جَاهِلِيَّةُ كُفْرٍ وَ نِفَاقٍ وَ ضَلَال . « مراد جاهليّت كفر و نفاق و گمراهى است . » « 1 »\r\n\r\nدشمنان اهل بيت رسول الله عليهم السّلام در آتش دوزخ مخلّدند\r\nدر « تفسير عيّاشى » از منصور بن حازِم روايت كرده است كه از امام صادق عليه السّلام دربارهء اين جملهء قرآن :  وَ ما هُمْ بِخارِجِينَ مِنَ النَّارِ  ( هيچ گاه از آتش خارج نمىشوند . ) سؤال كردم . فرمود :\r\nأَعْدَآءُ عَلِىٍّ عَلَيْهِ السَّلَامُ ، هُمُ الْمُخَلَّدُونَ فِى النَّارِ أَبَدَ الآبِدِينَ وَ دَهْرَ الدَّاهِرِينَ . « 2 »\r\n« دشمنان على عليه السّلام هستند كه در آتش دوزخ تا ابد و تا پايان دهر اقامت و خلود دارند . »\r\nو همين روايت را در تفسير « برهان » نيز آورده است . « 3 »\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 377\r\n( 2 ) « تفسير عيّاشى » ج 1 ، ص 73\r\n( 3 ) تفسير « برهان » طبع حروفى رحلى ، ج 1 ، ص 173\r\n","page_name":" 424 ","page_number":424},
  {"content":"\r\n\r\nو در « تفسير فرات بن إبراهيم » گويد : جعفر بن أحمد براى من معنعناً از حضرت صادق عليه السّلام روايت كرده است كه گفته‌اند : پدرم فرمودند :\r\nكُلُّ نَاصِبٍ وَ إنْ تَعَبَّدَ ، مَنْسُوبٌ إلَى هَذِهِ الآيَةِ :  وُجُوهٌ يَوْمَئِذٍ خاشِعَةٌ  - الآياتِ . « 1 »\r\n« هر شخص سبّ كننده و دشنام دهندهء به امام ، و عَلَم مخالفت برافرازنده در برابر آنها ، و دشمنى كننده به آنها ؛ اگرچه از اهل عبادت باشد ، منسوب است به آيه :  وُجُوهٌ يَوْمَئِذٍ خاشِعَةٌ  . . . :\r\nصورت‌هائى در روز قيامت ذليل و خوار و ترسناك و در هراسند ، كارشان دشوار و سخت است ، و در آتش برافروخته شده داخل مىشوند . . . »\r\n\r\nعمل دشمنان آل محمّد همچون گرد و غبار پراكنده از بين ميرود\r\nو در « كافى » از علىّ بن إبراهيم از پدرش از ابن أبى عمير از عَمرو بن أبى مِقْدام روايت است كه گفت : من از حضرت امام جعفر صادق عليه السّلام شنيدم كه مىفرمود :\r\nقَالَ أَبِى : كُلُّ نَاصِبٍ وَ إنْ تَعَبَّدَ وَ اجْتَهَدَ ، مَنْسُوبٌ إلَى هَذِهِ الآيَةِ :   عامِلَةٌ ناصِبَةٌ * تَصْلى ناراً حامِيَةً .  \r\nكُلُّ نَاصِبٍ مُجْتَهِدٍ ، فَعَمَلُهُ هَبَاءٌ - الحديث . « 2 »\r\n« پدرم مىگفت : هر شخص سبّ كننده و دشمنى كنندهء با امام ، اگرچه اهل تعبّد و عبادت باشد و كوشش بسيار كند ، به اين آيه\r\n\r\n\r\n","description":"","footnote":"\r\n( 1 ) « تفسير فرات » ص 208\r\n( 2 ) « بحار الانوار » ج 8 ، ص 356 ؛ « كافى » ج 8 ( روضه ) ص 212 و 213\r\n","page_name":" 425 ","page_number":425},
  {"content":"\r\n\r\nبازگشت مىكند : ( چهره‌هائى در آن روز درهم شكسته و ترسناك است ، و ) بسيار كار و زحمت دارد ، و رنج و مشقّت مىبرد ، و در آتش گداخته داخل مىگردد .\r\nهر شخص ناصب و دشمن آل محمّد ، هر عملى كه انجام دهد ، چون گرد و غبار پراكنده از بين مىرود . »\r\nو در « عيون أخبار الرّضا » با اسناد خود از مفضّل بن عمر از حضرت صادق عليه السّلام از پدرانش عليهم السّلام آورده است كه رسول الله صلّى الله عليه و آله و سلّم فرموده‌اند : چون مرا به معراج به آسمان بردند ، خداوند تبارك و تعالى به من وحى مىكرد - و مفصّلًا دربارهء محمّد و علىّ و فاطمه و حسن و حسين مطالب مهمّى را بيان مىكند - تا آنكه فرمود :\r\nيَا مُحَمَّدُ ! لَوْ أَنَّ عَبْدًا عَبَدَنِى حَتَّى يَنْقَطِعَ وَ يَصِيرَ كَالشَّنِّ الْبَالِى ثُمَّ أَتَانِى جَاحِداً لِوَلَايَتِهِمْ ، مَا أَسْكَنْتُهُ جَنَّتِى وَ لَا أَطْلُبُهُ تَحْتَ عَرْشِى - الخبر . « 1 »\r\n« اى محمّد ! چنانچه بنده اى مرا به قدرى عبادت كند كه بدنش فرسوده و شكسته گردد و مانند مَشكِ پوسيده و كهنه شود ، و سپس در محضر من حضور يابد در حالى كه ولايت پنج تن آل عبا را انكار كند ؛ من او را در بهشت خود مسكن نمىدهم و در تحت عرش خودم او را نمىپذيرم - الخبر . »\r\nدر « كافى » از علىّ بن محمّد از أحمد بن أبى عبد الله از عثمان بن\r\n\r\n\r\n","description":"","footnote":"\r\n( 1 ) « بحار الانوار » ج 8 ، ص 357 ، از « عيون » ص 34\r\n","page_name":" 426 ","page_number":426},
  {"content":"\r\n\r\nعيسى از مَيسَر روايت كرده است كه او گفت : من بر حضرت صادق عليه السّلام وارد شدم ، حضرت فرمود : حال دوستان و اصحاب تو از شيعيان چطور است ؟ ! من عرض كردم : حال ما در نزد ايشان ( دستگاه حكومتى و مخالفان ما ) سوگند به خدا كه از حال يهود و نصارى و مجوس و مشركين بدتر و سخت‌تر است . در اين حال حضرت كه تكيه داده بودند ، جلو آمده و مستوياً نشستند و گفتند : چه گفتى ؟ ! عرض كردم : قسم به خدا كه احوال ما در نزد ايشان از احوال يهود و نصارى و مجوس و مشركين بدتر است !\r\nحضرت فرمود : قسم به خداوند كه از شما دو نفر داخل آتش نمىشود ! بلكه سوگند به خدا كه يك نفر هم داخل نمىشود ! سوگند به خدا كه دربارهء شما وارد شده است اين آيات خداوند تعالى :\r\n   وَ قالُوا ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ * أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ * إِنَّ ذلِكَ لَحَقٌّ تَخاصُمُ أَهْلِ النَّارِ    . « 1 »\r\n« و دوزخيان در ميان آتش با يكديگر گويند كه : چه شده است كه ما مردمانى را كه ( به جرم ايمان به خدا و پيروى از رسول او ) از اشرار و بَدان مىشمرديم اينك در جهنّم نمىبينيم ؟ ! آنان كسانى بودند كه ما آنها را مسخره مىكرديم و استهزاء مىنموديم ؛ آيا آنها از اهل جهنّم نيستند ؟ و يا هستند ليكن چشمان ما بر آنها نمىافتد ؟ ! و اين قضيّهء گفتگوى جهنّميان با يكديگر ، يك مطلب حقّ است كه آنان با هم\r\n\r\n\r\n","description":"","footnote":"\r\n( 1 ) آيات 62 تا 64 ، از سورهء 38 : ص\r\n","page_name":" 427 ","page_number":427},
  {"content":"\r\n\r\nمنازعه و مجادله مىكنند . »\r\n\r\nشيعيان علىّ بن أبى طالب در جهنّم نمىروند\r\nو سپس حضرت صادق عليه السّلام گفتند : طَلَبُوكُمْ وَ اللهِ فِى النَّارِ ، وَ اللهِ فَمَا وَجَدُوا مِنْكُمْ أَحَدًا . « سوگند به خداوند كه شما را در ميان آتش مىجويند ، و سوگند به خداوند كه يك نفر از شما را در آنجا نمىيابند . » « 1 »\r\nو در « كافى » از محمّد بن يحيى از حَمْدان بن سليمان از عبد الله ابن محمّد يَمانى از مَنيع بن حَجّاج از يونس از صَبّاح مُزَنى از أبو حمزه ، از حضرت باقر و يا حضرت صادق عليهما السّلام در گفتار خداوند تعالى :  بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ  آورده است كه فرموده‌اند :\r\nمراد از اكتساب زشتيها و احاطهء قبائح و وقائح و خطايا ، إنكار امامت أمير المؤمنين است كه :  فَأُولئِكَ أَصْحابُ النَّارِ هُمْ فِيها خالِدُونَ  . « 2 »\r\nو در « تفسير فرات بن إبراهيم » از حسين بن سعيد از عبد الله بن وَضّاح لؤلؤى از إسماعيل بن أبان از عَمرو بن شِمر از جابر ، از حضرت باقر عليه السّلام روايت كرده است كه گفته‌اند :\r\nقَالَ عَلِىٌّ عَلَيْهِ السَّلَامُ : إِذَا كَانَ يَوْمُ القِيَامَةِ نَادَى مُنَادٍ مِنَ السَّمَاءِ : أَيْنَ عَلِىُّ بْنُ أَبِى طَالِبٍ ؟ قَالَ : فَأَقُومُ أَنَا ، فَيُقَالُ لِى : أَنْتَ عَلِىٌّ ؟ ! فَأَقُولُ : أَنَا ابْنُ عَمِّ النَّبِىِّ وَ وَصِيُّهُ وَ وَارِثُهُ ! فَيُقَالُ لِى :\r\n\r\n\r\n","description":"","footnote":"\r\n( 1 ) « روضهء كافى » ص 78\r\n( 2 ) « بحار الانوار » ج 8 ، ص 358\r\n","page_name":" 428 ","page_number":428},
  {"content":"\r\n\r\nصَدَقْتَ ، ادْخُلِ الْجَنَّةَ فَقَدْ غَفَرَ اللهُ لَكَ وَ لِشِيعَتِكَ ، فَقَدْ أَمَّنَكَ اللهُ وَ أَمَّنَهُمْ مَعَكَ مِنَ الْفَزَعِ الاكْبَرِ ، ادْخُلُوا الْجَنَّةَ ءَامِنِينَ لَا خَوْفٌ عَلَيْكُمْ وَ لَا أَنْتُمْ تَحْزَنُون . « 1 »\r\n« أمير المؤمنين عليه السّلام فرموده‌اند : چون روز قيامت شود ، منادى اى از آسمان ندا مىكند : علىّ بن أبى طالب كجاست ؟ ! من مىايستم ، و پس از آن گفته مىشود : تو علىّ هستى ؟ ! من ميگويم : من پسر عموى پيامبر مصطفى و وصىّ او و وارث او هستم ! به من گفته مىشود : آرى راست گفتى ! اينك در بهشت داخل شو ، خداوند تو و شيعه‌ات همه را مورد غفران خود قرار داد ، و تو را از دهشت و وحشت فزع اكبر ايمن كرد ، و شيعيان تو را نيز با تو از دهشت و وحشت فزع اكبر در ايمنى قرار داد . اينك همه داخل بهشت گرديد ؛ همه در امن و امان خداوندى هستيد ! و هيچ گونه خوف و ترسى ، و هيچ گونه غصّه و اندوهى براى شما نخواهد بود ! »\r\n\r\nبيان مرحوم مجلسى دربارهء خلود\r\nبارى ، دربارهء خلود به مقدار مقتضى و كفايت بحث كرديم ، و اينك اين بحث را با نتيجه و تذييلى از جدّ اعلاى مادرى پدر ما : مرحوم علّامهء مجلسى رضوانُ الله تَعالى عليه خاتمه مىدهيم . و چون نظر ما دربارهء خلود و آنچه در اين مجلس ذكر شد همان نظريّهء علّامهء جدّ است ، لذا در حقيقت ، بيان اين تذييل همان بيان محصّل و خلاصهء نظريّهء ما دربارهء خلود است .\r\nمجلسى فرموده است : « بدان كه آنچه از جمع بين آيات و\r\n\r\n\r\n","description":"","footnote":"\r\n( 1 ) « تفسير فرات » ص 153\r\n","page_name":" 429 ","page_number":429},
  {"content":"\r\n\r\nروايات بدست مىآيد آنست كه : هر كافر منكرى كه ضرورى اى از ضروريّات دين اسلام را إنكار كند ، در آتش مخلّد خواهد بود و عذاب او به هيچ وجه تخفيف نمىپذيرد .\r\nمگر مستضعفين كه در عقل و فهم كوتاه باشند ، و يا آن كسى كه حجّت بر او تمام نشده باشد ؛ به شرط آنكه در تفحّص و تجسّسِ از حقيقت كوتاهى و تقصير نكرده باشد و از نظر و بينش دريغ ننموده باشد . و در اين صورت محتمل است كه او از زمرهء  مُرْجَوْنَ لِأَمْرِ اللَّهِ  بوده باشد ، همچنان كه تحقيق آن در كتاب ايمان و كفر خواهد آمد .\r\nو امّا غير از طائفهء شيعهء اماميّه ، چه مخالفين ما در امر امامت و چه سائر طوائف شيعه كه اثنا عشرى نباشند ، اگر چيزى از ضروريّات دين اسلام را انكار نكنند ، به دو گروه تقسيم مىشوند :\r\nگروه اوّل : آن متعصّبان و معاندان و منكرانى هستند كه حجّت بر آنها تمام شده و قبول ولايت و امامت را نكرده‌اند ، ايشان در آتش دوزخ مىروند و در آنجا به طور خلود و هميشگى مىمانند .\r\nگروه دوّم : مستضعفين از آنها هستند ، و ايشان كسانى هستند كه به طور كلّى يا عقل‌هاى آنها ضعيف است و به تنهائى قدرت بر تشخيص حقّ ندارند ، مثل زنهاى غير قادر از تفحّص و عاجز از تجسّس و مثل افراد بَليه و كوتاه فكر و أمثال اينها ؛ و يا كسانى كه فحص كرده‌اند ولى حقّ بر آنها آشكارا نشده و حجّت إلهيّه تمام نشده است ، و در زمان فَترت و عدم دسترسى به امام از دنيا رحلت كرده‌اند ؛ و يا كسانى هستند كه در جائى قرار گرفته‌اند كه اصلًا خبر به\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nآنها نمىرسد ، و به واسطهء دورى و بُعد و انقطاع از مردم ديگر ، حجّت بر آنها تمام نشده است .\r\nاين دسته  مُرْجَوْنَ لِأَمْرِ اللَّهِ  هستند ، يعنى كارشان به امر خدا واگذار شده است ؛ و در اين صورت خداوند ( بر حسب امتحان عقلى ، و أعمال فطرى كه در دنيا انجام داده‌اند ) يا ايشان را عذاب مىكند ، و يا آنكه از آنها مىگذرد و مورد مغفرت و رحمت خود قرار مىدهد . و بنابراين ، براى ايشان اميد نجات از آتش هست .\r\nو امّا گناهكاران به گناهان كبيره از طائفهء شيعهء اماميّه ، حكمشان در بين جميع علماء اماميّه آنست كه مخلّد و جاودان در آتش نمىمانند ؛ و امّا آيا در آتش داخل مىشوند و سپس بيرون مىآيند ، و يا آنكه اصلًا داخل نمىشوند ، روايات وارده در اين باب جدّاً مختلف است ؛ و مقتضاى جمع بين اين دسته از روايات آنست كه بگوئيم احتمال دارد كه داخل شوند و سپس بيرون آيند . و اين گناهكاران از زمرهء كسانى نيستند كه روايات دربارهء آنها وارد شده است كه شيعه و مؤمن داخل آتش نمىرود ، زيرا كه در بسيارى از روايات ديگر وارد شده است كه : إِنَّ الشِّيعَةَ مَنْ شَايَعَ عَلِيًّا فِى أَعْمَالِه . « شيعه آن كسى است كه در اعمال خود از على پيروى و مشايعت نموده است . » و نيز در بسيارى از روايات وارد شده است كه : ايمان از گفتار و كردار مركّب است . و ليكن در أخبار بسيارى وارد شده است كه قبل از دخول در آتش ، شفاعت شامل حال آنان مىگردد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبارى ، در اين مبهم گذاردن مطلب ، حكمت‌هائى است كه بر صاحبان بصيرت مخفى نيست . « 1 » »\r\nو اين كلام مجلسى ( ره ) شرح و تفصيل كلام صدوق در « عقائد » است ، زيرا كه او فرموده است : « اعتقاد ما دربارهء آتش قيامت اينست كه آن ، خانهء پستى و مذلّت و خانهء انتقام از اهل كفر و عصيان است ؛ و در آن به طور جاودان و مخلّد نمىمانند مگر اهل كفر و شرك ، و امّا گناهكاران از اهل توحيد ، از آن آتش به واسطهء رحمتى كه به آنها مىرسد و شفاعتى كه نائل مىشوند ، خارج مىگردند . »\r\n\r\nعالم و شاعر شيعى : المؤيَّد فى الدّين ؛ و قصيدهء او دربارهء معاد و ولايت\r\nبارى ، در اينجا كه مىخواهيم كتاب را خاتمه دهيم چقدر مناسب است بعضى از قصيدهء شاعر اهل بيت عليهم السّلام در قرن پنجم هجرى المؤيَّد فى الدّين ، داعى الدُّعاة هبة الله بن موسى بن داود شيرازى را بياوريم ، و با تصريح او به آنكه يگانه راه سعادت در آخرت تولّاى اهل بيت و پيروى از نصّ غدير خمّ مىباشد ، اين دورهء از علوم و معارف اسلام را پايان دهيم . « 2 »\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 8 ، ص 363 و 364\r\n( 2 ) اين مرد علم و ادب با آنكه أصلًا ايرانى و از اهل شيراز بوده است ، از اجلّهء علماء علوم عربيّت و از بزرگان اساتيد ادب عرب به شمار مىآيد ؛ و حقّاً مىتوان او را از نوابغ شمرد . در شيراز در حدود سنهء 390 متولّد شد و در آنجا نشو و نما يافت ، و در بلاد و شهرهاى بسيارى گردش كرد ، تا آخر الامر در مصر اقامت گزيد و در سنهء 470 وفات يافت . از شيعيان خالص و واله اهل بيت عليهم السّلام بوده است ؛ و در راه تبليغ مكتب تشيّع تحمّل رنجها و مصائبى را نموده است و با سختىها و مشكلات\r\n","page_name":" 432 ","page_number":432},
  {"content":"\r\n\r\n قالَ وَ الرَّحْلُ لِلسُّرَى مَحْمولُ : * حُقَّ مِنْكَ النَّوَى وَ جُدَّ الرَّحيلُ ( 1 )\r\nوَ عَدا الْهَزْلُ فى الْقَطيعَةِ جِدّاً * ما كَذا كانَ مِنْكَ لى الْمَأْمولُ ( 2 )\r\nقُلْتُ وَ الْقَلْبُ حَسْرَةً يَتَقَلَّى * وَ عَلَى الْخَدِّ دَمْعُ عَيْنى يَسيلُ : ( 3 ) \r\n\r\n\r\n","description":"","footnote":"\r\nروبرو شده است ، ولى هيچ گاه از همّت عالى خويش تنازل نكرده و هر حادثه و هر مصيبت گرچه جانكاه و كمرشكن بود ، او را از اراده و تعهّد خود منصرف نمىنموده است ، و هر مشكل را كوچك و آسان مىشمرده است .\r\nخود در سيره اى كه در احوال خود نوشته است ( در صفحهء 99 ) در مقابل خليفهء عبّاسى المستنصر بالله خود را چنين توصيف مىكند كه : وَ أنا شيخُ هَذه الدَّعوةِ و يدُها و لسانُها و مَن لا يُماثِلُنى أحدٌ فيها ! « من بزرگ و پير مكتب تبليغ و ترويج مذهب تشيّع مىباشم ، و دست و زبان اين مكتبم ، و كسى هستم كه هيچكس در اين مكتب تبليغ و ترويج همانند من نيست ! »\r\nمؤيّد فى الدّين از مروّجين فاطميّون بود ، و در اين راه از هيچ مهمّى كوتاهى نمىكرد و از هيچ چيز نمىهراسيد . و در علم مناظره و احتجاج دست توانائى داشت . و اطّلاع وسيع و گسترده اى در تاريخ و معالم دين ، و ابحاث راقى اى از كتاب و سنّت داشت ، و بر دقائق و رقائقى از رموز و محتواى آن دست يافته بود .\r\nبا علماى سنّى مذهب شيراز - چنان كه خود در سيرهء خودش مىنويسد - در حضور سلطان أبى كاليجار مباحثه و مناظره اى مىكند كه قدرتمندى و تضلّع او را در احاطه به علوم دينيّه و تاريخ و كتاب و سنّت مىرساند . اين سيره را در احوال خود بين سنوات 429 و 450 نوشته است . و علاوه بر كتب متعدّدى كه نوشته است ، رساله‌ها و نامه‌هائى دارد كه در آنها با أبو العلاء مَعَرّى در موضوع خوردن گوشت مناظره نموده است . ( « الغدير » ج 4 ، ص 311 ملخّصاً )\r\n","page_name":" 433 ","page_number":433},
  {"content":"\r\n\r\n بابى انت ما اقتضى البين الّا * قدر ثم عهدك المستحيل ( 4 )\r\nكَمْ وَ كَمْ قُلْتُ : خَلِّنى يا خَليلى * مِنْ جَفآءٍ مِنْهُ الْجِبالُ تَزولُ ( 5 )\r\nإنَّما أمْرُهُ لَدَيْكَ خَفيفٌ * وَ هوَ ثِقْلٌ عَلَى فُؤادى ثَقيلُ ( 6 )\r\nإنَّكَ السَّالِمُ الصَّحِيحُ وَ إنّى * مِنْ غَرامٍ بِكَ الْوَقِيذُ الْعَليلُ ( 7 )\r\nقالَ : قَدْ مَرَّ ذا فَهَلْ مِنْ مُقامٍ * عِنْدَنا ؟ قُلْتُ : ما إلَيْهِ سَبيلُ ( 8 )\r\nقالَ : إنّى لَدَى مُرادِكَ باقٍ * قُلْتُ : ما إنْ تَفى بِما قَدْ تَقولُ ( 9 )\r\nقالَ : أضْرَمْتَ فى الْحَشَى نارَ شَوْقٍ * حَرُّ أنْفاسِها عَلَيْها دَليلُ ( 10 )\r\nقُلْتُ : حَسْبِى الَّذى لَقيتُ هَواناً * فَلِقاءُ الْهَوانِ عِنْدى يَهولُ ( 11 )\r\nفَقَبيحٌ بِىَ التَّصابِى وَ هَذَا * عَسْكَرُ الشَّيْبِ فَوْقَ رَأْسى نُزولُ ( 12 ) \r\n* * *\r\n إنَّ أمْرَ الْمَعادِ أكْبَرُ هَمّى * فَاهْتِمامى بِما عَداهُ فُضولُ ( 13 ) \r\n\r\n","description":"","footnote":"","page_name":" 434 ","page_number":434},
  {"content":"\r\n\r\n كَثُرَ الْخائِضونَ بَحْرَ ظَلامٍ * فيهِ وَ الْمُؤْنِسو الضّياءِ قَليلُ ( 14 )\r\nقالَ قَوْمٌ : قُصْرَى الْجَميعِ التَّلاشِى * فِئَةٌ مُنْتَهاهُمُ التَّعْطيلُ ( 15 )\r\nوَ ادَّعَى الآخَرونَ نَسْخًا وَ فَسْخاً * وَ لَهُمْ غَيْرُ ذاكَ حَشْوٌ طَويلُ ( 16 )\r\nوَ أَبَوْا بَعْدَ هَذِهِ الدَّارِ دارًا * نَحْوَها كُلُّ مَن يَؤولُ يَؤولُ ( 17 )\r\nلَمْ يَرَوْا بَعْدَها مَقامَ ثَوابٍ * وَ عِقابٍ لَهُمْ إلَيْهِ وُصولُ ( 18 )\r\nفَالْمُثابونَ عِنْدَهُمْ مُتْرَفوهُمْ * وَ لِذى الْفاقَةِ الْعَذابُ الْوَبيلُ ( 19 )\r\nقالَ قَوْمٌ وَ هُمْ ذَوو الْعَدَدِ الْجَ * م : لَنا الزَّنْجَبيلُ وَ السَّلْسَبيلُ ( 20 )\r\nوَ لَنا بَعْدَ هَذِهِ الدّارِ دارٌ * طابَ فيها الْمَشروبُ وَ الْمَأْكولُ ( 21 )\r\nوَ لِكُلٍّ مِنَ الْمَقالاتِ سوقٌ * وَ إمامٌ وَ رايَةٌ وَ رَعيلُ ( 22 )\r\nما لَهُمْ فى قَبيلِ عَقْلٍ كَلامٌ * لا وَ لا فى حِمَى الرَّشادِ قَبولُ ( 23 ) \r\n\r\n","description":"","footnote":"","page_name":" 435 ","page_number":435},
  {"content":"\r\n\r\n امَّةٌ ضَيَّعَ الامانَةَ فيها * شَيْخُها الْخامِلُ الظَّلومُ الْجَهولُ ( 24 )\r\nبِئْسَ ذاكَ الإنْسانُ فى زُمَرِ الإنْ * - سِ وَ شَيْطانُهُ الْخَدوعُ الْخَذولُ ( 25 )\r\nفَهُمُ التّائِهونَ فى الارْضِ هَلْكَى * عَقْدُ دينِ الْهُدَى بِهِمْ مَحْلولُ ( 26 )\r\nنَكَسوا وَيْلَهُمْ بِبابِلَ جَهْراً * جُمَلٌ ذا وَرَاءَها تَفْصيلُ ( 27 )\r\nمُنِعوا صَفْوَ شَرْبَةٍ مِنْ زُلالٍ * لَيْسَ إلّا بِذاكَ يَشْفَى الْغَليلُ ( 28 )\r\nمَلَّكوا الدّينَ كُلَّ انْثَى وَ خُنْثَى * وَ ضَعيفٍ بِغَيْرِ بَأْسٍ يَصولُ ( 29 ) \r\nتا آنكه گويد :\r\n لَوْ أرادوا حَقيقَةَ الدّينِ كانوا * تَبَعاً لِلَّذى أقامَ الرَّسولُ ( 30 )\r\nوَ أتَتْ فيه ءَايَةُ النَّصِّ بَلِّغْ * يَوْمَ خُمٍّ لَمّا أتَى جِبْريلُ ( 31 )\r\nذاكُمُ الْمُرْتَضَى عَلىٌّ بِحَقٍّ * فَبِعُلْياهُ يَنْطِقُ التَّنْزِيلُ ( 32 )\r\nذاكَ بُرْهانُ رَبِّهِ فى الْبَرايا * ذاكَ فى الارْضِ سَيْفُهُ الْمَسْلولُ ( 33 ) \r\n\r\n","description":"","footnote":"","page_name":" 436 ","page_number":436},
  {"content":"\r\n\r\n فَأطيعوا جُحْدًا اولى الامْرِ مِنْهُمْ * فَلَهُمْ فى الْخَلائِقِ التَّفْضيلُ ( 34 )\r\nأهْلُ بَيْتٍ عَلَيْهِمُ نَزَلَ الذِّك * - رُ وَ فيهِ التَّحْريمُ وَ التَّحْليلُ ( 35 )\r\nهُمْ أمانٌ مِنَ الْعَمَى وَ صِراطٌ * مُسْتَقِيمٌ لَنا وَ ظِلٌّ ظَليلُ ( 36 ) « 1 » \r\n\r\nترجمهء قصيدهء « مؤيَّد » دربارهء معاد و ولايت\r\n1 و 2 - محبوب و معشوق ، در حالى كه براى سير و مسافرت شبانهء من ، جهاز را بر روى مركب نهاده بودند و آمادهء حركت بود ، به من گفت : هجران و دورى از جانب تو محقّق و ثابت شد ، و سفر و ارتحال حَتْم و متعيّن گرديد ! و مزاح و شوخى دربارهء جدائى ، صورت جِدّ و حقيقت به خود گرفت ؛ و اينچنين از جانب تو نسبت به من انتظار نمىرفت !\r\n3 - من در پاسخ گفتم - در حالى كه دلم از روى حسرت به خود مىپيچيد ، و اشكهاى ديدگانم بر روى گونه‌ام روان بود - :\r\n4 - پدرم فداى تو باد ! اين جدائى و افتراق به مقتضاى مقدّرات و پيش‌آمدها بود ؛ و از آن گذشته در اثر بى عهدى و پيمان‌شكنى تو بود كه پيوسته متغيّر و دگرگون مىشد ، و از حالى به حالى مبدّل مىگشت !\r\n5 - چقدر و تا چه اندازه من به تو گفتم : اى دوست و يار من ! دست از چنين جَفائى بردار ؛ آن جفائى كه كوه‌ها از آن مىلرزند ! و مرا\r\n\r\n\r\n","description":"","footnote":"\r\n( 1 ) « الغدير » ج 4 ، ص 304 و 305\r\n","page_name":" 437 ","page_number":437},
  {"content":"\r\n\r\nاز آن آسوده گردان !\r\n6 - اين جفا و بى مهرى در نزد تو سبك و آسان است ، ولى فشار آن بر روى قلب من بسيار سنگين است .\r\n7 - زيرا كه تو داراى صحّت و سلامت هستى ! و ليكن من از عشق و محبّت به تو مريض و در آستانهء مرگ درآمده‌ام !\r\n8 - گفت : آن مسأله گذشت ! اينك آيا مىتوانى در نزد ما درنگ كنى ؟ ! گفتم : هيچ راهى براى درنگ ندارم !\r\n9 - گفت : من بر مراد و خواهش تو باقى خواهم بود ، و به وصال تو خواهم رسيد ! گفتم : تو چنين نيستى كه به گفتار خود وفا كنى !\r\n10 - گفت : تو در اندرونِ من و بر احشاء من ، آتش اشتياق را برافروختى ! بطورى كه اين آه آتشين من بر آن گواهى مىدهد !\r\n11 - گفتم : آنچه را كه من از بى اهمّيّتى و بى مقدارى خودم در نظر تو ديدم ، ديگر كافى است ! و پيش من برخورد با بى اهمّيّتى و پستى ، نگرشى بسيار دردناك و رنج‌آور است !\r\n12 - و اينك كه لشكر موهاى سپيد پيرى بر بالاى سر من فرودآمده است ، ديگر عشق بازى از من زشت و ناهنجار است !\r\n13 - بزرگترين انديشه و فكر من ، تفكّر در امر معاد و بازگشت به سوى خداست . و بنابراين ، انديشه و اهتمام من به سائر امور ، زيادى و تبعى و در كنارْ واقع است !\r\n14 - كسانى كه در امر معاد فكر كرده و در انديشه‌هاى عميق\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nفرورفته ، و بالاخره در درياى بيكران ظلمات و تاريكىها و شبهات غوطه خورده‌اند بسيار فراوانند ؛ و ليكن كسانى كه با نور و روشنى انس گرفته‌اند بسيار كم هستند .\r\n15 - گروهى گفتند : نهايتِ تمام افراد بشر ، اضمحلال و متلاشى شدن و نابودى صِرف است ؛ گروهى كه غايت انديشهء آنها « تعطيل » و بى اثر و بدون صفت پنداشتن حضرت بارى ، و إنكار « بازپسين » از جهت ثواب و عقاب است .\r\n16 - و گروهى ديگر ادّعا كردند كه تناسُخ است و نفوس بعد از مرگ به أبدانِ ديگر بر مىگردند ، و ديگر اينكه تفاسُخ است و نفوس بعد از مرگ به ابدان نباتات بر مىگردند ؛ و اينان غير از اين مسأله ، مطالب من درآوردى و زوائد بسيارى دارند .\r\n17 - و انكار كردند كه پس از اين جهان ، آخرتى است كه بازگشت همهء بازگشت كنندگان بدانجا باشد .\r\n18 - ايشان نپنداشتند كه بعد از اين دنيا ، عالم ثواب و عذاب است كه همهء افراد بشر بدان مقام و محلّ و اصل مىشوند .\r\n19 - و بنابراين در نزد ايشان كاميابان كسانى مىباشند كه در اين دنيا اسراف و تبذير و تجاوز كرده‌اند ؛ و عذاب و سختى و شدّت ، از آنِ كسانى است كه با فقر و فاقه و تهيدستى دست به گريبان بوده‌اند .\r\n20 - و گروهى كه داراى تعداد بسيار و صاحب جماعت كثيرى بوده‌اند چنين گفتند كه : نعمت‌هاى بهشتى از زنجبيل و آب سلسبيل ،\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nبراى ماست .\r\n21 - و براى ما پس از اين جهان ، خانهء آخرتى است كه آشاميدنىها و خوردنىها در آنجا گوارا مىباشد .\r\n22 - و هر يك از اين انديشه‌ها و مكتب‌ها طرفدارانى دارد ، بازارهاى گرم و رواجى دارد ، و امام و پيشوا و پرچم و رهبر و مقتدائى دارد .\r\n23 - هيچ يك از آنان در برابر كفالتِ عقل و ميزان سنجش فكر ، كلام و گفتار متينى ندارند ؛ و هيچ كدام گفتارشان در قرقگاهِ رشد و كمال مورد قبول نيست ، و در آستان معنى و درايت پذيرفته نمىآيد .\r\n24 - اينان امّت و جماعتى هستند كه شيخ و رهبر كودن و كوته انديشه و بسيار ستمگر و بسيار نادانِ آنان ، امانت خداوند را در ميان آنها ضايع كرد و در آن كوتاهى نمود .\r\n25 - بد است آن انسان در زمرهء انسان‌ها ؛ و شيطان او مكّار و حيله‌گر ، و قرين با خذلان است .\r\n26 - و بنابراين ايشانند آنان كه در زمين هلاك شدند ؛ و گِره و پيوند هدايت و دين به واسطهء آنها سست و پاره گشت ، و عهد گسيخت و باز شد .\r\n27 - اى واى بر آنها كه در بابِل ، در وقت آشكارا واژگون كردند ؛ و اين مطالب كه اشاره كرديم اجمالى بود كه در پشت آن تفاصيل بسيارى است .\r\n28 - ايشان از نوشيدن جرعه‌هاى پاك و مصفّاى زلال محروم\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nشدند ؛ آن جرعه‌هائى كه جز به واسطهء نوشيدن آنها شفاى عطش انسان تشنه كام ميسّر نيست .\r\n29 - امور دين مردم را سپردند و تمليك كردند به هر زن و خنثى ، و به هر ضعيف و ناتوانى كه صولت و قدرت نمائى او فقط در امور آسان و سهل بوده است .\r\nتا آنكه گويد :\r\n30 - و اگر هر آينه آنان حقيقت دين را مىخواستند ، مىبايست پيرو و تابع كسى باشند كه رسول خدا او را براى مردم إقامه كرد و برافراشت و معرّفى فرمود .\r\n31 - و آيه نصّ و صريح  يا أَيُّهَا الرَّسُولُ بَلِّغْ  در روز غدير خمّ دربارهء او فرود آمد ، در وقتى كه جبرائيل از جانب خدا آمد .\r\n32 - اينست اى مردم ، علىّ مرتضى كه به حقّ متحقّق است ؛ و به مقامات و علوّ درجات و رفعت منزلت او ، قرآن مجيد كه تنزيل از جانب خداوند است گويا شده است .\r\n33 - اينست برهان و حجّت پروردگارش در ميان خلائق ، و اينست شمشير از نيام بيرون‌آمدهء خداوند تعالى در روى زمين .\r\n34 - پس اطاعت كنيد الزاماً صاحبان ولايت و اولوالأمر خود را كه از براى ايشان در ميان مخلوقات فضيلت و شرف و برترى است .\r\n35 - ايشانند اهل بيتى كه قرآن بر آنها نازل شده است ؛ آن قرآنى كه حلال و حرام در آن است .\r\n36 - ايشانند امان از گمراهى و ضلالت و كورى ، و صراط\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمستقيم ما هستند به سوى پروردگارمان ، و سايهء گستردهء رحمت خداوندى بر ما سوى .\r\n\r\nسخن مؤلّف در خاتمهء كتاب\r\nلِلَّهِ الْحَمْدُ وَ لَهُ الشُّكْرُ كه اين مجالس « معادشناسى » در ظهر روز چهارم شهر جمادى الثّانيه ، سنهء يكهزار و چهار صد و سهء هجريّهء قمريّه در مشهد مقدّس رضوى - على شاهدها آلاف التّحيّة و الإكرام - پايان يافت .\r\nالبتّه همانطور كه در مقدّمه عرض شد ، اصل اين مباحث در دو ماه رمضان غير پى در پى ، در سنوات 1396 و 1399 هجريّهء قمريّه در طهران با إخوان دينى و برادران روحانى گفتگو و مذاكره شده بود ، و ليكن توفيق تدوين و تحرير بدين صورت نبود ؛ و با نهايت سعى و كوششى كه داشتم ، تا قبل از سه سال پيش ، بيش از يك جلد و نيم از آن را نتوانسته بودم تحرير نمايم . و لِلَّهِ الحَمدُ و لَهُ المِنَّة در اين سه سالى كه براى آستان بوسى عتبهء مقدّسه و مباركهء حضرت ثامن الحجج علىِّ بنِ مُوسَى الرِّضا عليهما السّلام به ارض اقدس رضوى هجرت ، و بار گناهان و خطاياى خود را در آستان ملك پاسبان اين بضعهء رسول خدا فرود آورده‌ام و در اين بلدهء مقدّسه توطّن و اقامت گزيده‌ام ، نه تنها اين ده مجلّد از مجلّدات « معادشناسى » از دورهء علوم و معارف اسلام به پايان رسيد ، بلكه رسائل و كتب ديگرى\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nنيز تحرير يافت . و ما كه قبلًا چنين مىپنداشتيم مجموع اين مجالس شصت و اندى خواهد شد ، به هفتاد و پنج مجلس بالغ گشت . و اين فقط و فقط از بركات قبر أطهر آن حضرت است ، تا چه رسد به فيوضات فائضه از نفس قدسيّهء عرشيّهء ناطقهء آن حضرت كه بر عالم ما سوى محيط ، و هر ذرّه را با تابش نور حضرت احديّت سبحانه و تعالى تربيت و اداره مىنمايد .\r\n من اگر خارم و گر گل چمن‌آرائى هست * كه از آن دست كه مىپروردم مىرويم \r\nالْحَمْدُ لِلَّهِ الَّذِى هَدَانَا لِهَذَا وَ مَا كُنَّا لِنَهْتَدِىَ لَوْ لَا أَنْ هَدَانَا اللهُ . وَ صَلَّى اللهُ عَلَى مُحَمَّدٍ وَ ءَالِهِ الطَّيِّبِينَ الطَّاهِرِينَ ، وَ لَعْنَةُ اللهِ عَلَى أَعْدَآئِهِمْ أَجْمَعِينَ مِنَ الآنَ إلَى يَوْمِ الدِّينِ .\r\nالرّاجى سيّد محمّد حسين الحسينىّ الطّهرانىّ\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n . \r\n","description":"","footnote":"","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n . \r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n . \r\n","description":"","footnote":"","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n . \r\n","description":"","footnote":"","page_name":" 451 ","page_number":451},
  {"content":"\r\n . \r\n\r\n","description":"","footnote":"","page_name":" 452 ","page_number":452}
  ]