[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\n\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nترجمهء دلائل الصدق\r\n( جلد دوم )\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\nمحمد حسن مظفر\r\nترجمهء\r\nدلائل الصدق\r\n( جلد دوم )\r\nمترجم : محمد سپهرى\r\nشامل :\r\nنهج الحق و كشف الصدق\r\nنوشتهء علّامهء حلّى\r\nابطال الباطل\r\nنوشتهء فضل بن روزبهان\r\nفضائل امير المؤمنين و امامته من دلائل الصدق\r\nنوشتهء محمد حسن مظفر\r\nمؤسسهء انتشارات اميركبير\r\nتهران ، 1374\r\n","description":"","footnote":"","page_name":" تعريف الكتاب 5 ","page_number":5},
  {"content":"\r\nبسم اللَّه الرحمن الرحيم\r\nسپاس خدايى را كه پروردگار جهانيان است و درود بر سرور پيامبران و خاندان معصوم او كه خداوند پليدى را از آنان زدوده و آنها را از هر گونه آلايشى پاكيزه گردانيده است .\r\n\r\nمسئله پنجم امامت\r\n\r\nبحث اول وجوب عصمت امام\r\nمصنّف - قدّس اللَّه نفسه - مىگويد :\r\nدر اين مسئله چند بحث وجود دارد .\r\nاماميه معتقد است كه امامان همچون پيامبران ، بايد از كودكى تا مرگ ، از تمام اعمال زشت و ناپسند عمدى يا سهوى ، معصوم باشند ؛ زيرا آنان حافظان شرع و مجريان آن هستند و از اين حيث همچون پيامبرانند . بعلاوه ، نياز به امام براى ستاندن داد مظلوم از ظالم ، رفع فساد و ريشه كن نمودن عوامل فتنه است و وجود امام ، لطفى است كه به واسطهء آن قدرتمند از تجاوز باز داشته مىشود و مردم به انجام طاعات و ترك محرّمات ترغيب مىشوند و حدود و فرائض اجرا مىگردد . امام است كه فاسقان را مؤآخذه و مجرمان را مجازات مىكند . بنابراين اگر امام ، معصوم نباشد و مرتكب معصيت گردد ، تمام اين اهداف از بين مىرود و نياز به امامى ديگر پيش مىآيد و همين طور به تسلسل مىكشد .\r\nاهل سنّت با عصمت ائمه مخالفند و امامت افراد فاسق ، گناهكار و سارق را جايز مىشمارند . چنان كه زمخشرى ، دانشمند برجستهء اهل سنّت ، در مورد منصور - خليفهء عباسى - مىگويد : « نه همچون دوانيقى دزدمنش » . حال كدامين عاقل است كه راضى\r\n","description":"","footnote":"","page_name":" 1 ","page_number":6},
  {"content":"\r\nشود براى اطاعت از دين و تقرّب به خداوند متعال ، دستورات شخصى را بپذيرد كه اوقات خود را صرف قيادت - واسطه گرى در زنا - و كارهاى زشت ديگر نموده و به انسانهاى عابد و زاهد پشت مىكند ؟ خداوند متعال آن را انكار و در اين باره مىفرمايد :\r\n* ( « أَمَّنْ هُوَ قانِتٌ آناءَ اللَّيْلِ ساجِداً وَقائِماً يَحْذَرُ الآخِرَةَ وَيَرْجُوا رَحْمَةَ رَبِّه قُلْ هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ إِنَّما يَتَذَكَّرُ أُولُوا الأَلْبابِ » ) * ( 1 ) اين موضوع با قواعد اشاعره مطابقت ندارد ؛ زيرا آنان صدور اعمال زشت از جمله كذب را از خداى متعال جايز مىشمارند . لذا از نظر آنان مانعى ندارد كه خدا در آيهء مذكور ، دروغ گفته باشد .\r\n- تعالى اللَّه عن ذلك علوا كبيرا - و ساير اهل سنّت نيز مقدّم داشتن مفضول بر فاضل را بلامانع مىدانند . لذا انكارى كه در آيهء فوق آمده ، اشكالى در عقيدهء آنان ايجاد نمىكند .\r\nپس روشن شد كه هر دو گروه اهل سنّت ، مخالف با كتاب خدا عمل كرده‌اند .\r\nفضل مىگويد :\r\nبايد توجّه داشت كه بحث امامت از ديدگاه اشاعره از اصول اعتقادات محسوب نمىشود ، بلكه مطابق نظر ايشان از فروع دين و مربوط به افعال مكلَّفين مىباشد . امامت از نظر اشاعره عبارت است از جانشينى رسول خدا ( ص ) در اقامهء دين و حفظ حوزهء اسلام به گونه اى كه پيروى از او بر تمام مردم مسلمان واجب است . و شروطى كه يك شخص را شايستهء مقام امامت مىگرداند اين است كه در اصول و فروع دين مجتهد باشد تا بتواند دين را برپا دارد . در تربيت سپاه و ادارهء جنگ آگاه و صاحب نظر باشد . شجاع باشد تا بتواند از حريم اسلام دفاع كند . عادل باشد تا در حق كسى ستمى نكند ؛ زيرا چه بسا افراد فاسق ، از اموال در جهت منافع شخصى خود استفاده كنند . عدالت از نظر ما عبارت است از اينكه شخص ، مرتكب گناهان كبيره نگردد و بر انجام گناهان صغيره نيز اصرار نداشته باشد . عاقل باشد تا بتواند در امور شرعى دخالت نمايد . بالغ باشد ، زيرا عقل كودك كامل نيست . مرد باشد ، زيرا زنان در عقل و دين ، ناقص هستند . آزاد و از قريش باشد .\r\nكسى كه تمامى شرايط فوق را دارا باشد شايستهء امامت و رهبرى كلَّى است . ولى عصمت ، امرى است كه شيعهء اماميّه و اسماعيليه آن را شرط امامت مىدانند . اين مرد ( علَّامه ) براى لزوم عصمت ائمه چنين دليل مىآورد كه نياز به امام براى انجام امور\r\n\r\n","description":"","footnote":"\r\n( 1 ) زمر / 9 .\r\n","page_name":" 2 ","page_number":7},
  {"content":"\r\nمذكور است و اگر امام ، اهل معصيت باشد تمام اين فوايد از بين مىرود .\r\nدر اينجا اين سؤال مطرح مىشود كه مراد از عصمت چيست ؟ اگر مراد از عصمت ، لزوم دورى از گناهان كوچك و بزرگ در تمام احوال زندگى است كه ما اين را نمىپذيريم ؛ زيرا ارتكاب پاره اى از گناهان كوچك كه بخشوده شده‌اند - بخصوص وقتى كه گناهان كبيره از او سر نزند - موجب نمىشود كه امام داد مظلوم را از ظالم نستاند و امور ديگرى را كه او ذكر كرده ، انجام ندهد . اما اگر مرادش از عصمت ، وجود ملكه اى است كه مانع انجام كارهاى زشت مىشود ، ما نيز همين گونه عصمت را براى امام ضرورى مىدانيم ؛ زيرا شرط كرده‌ايم كه امام بايد عدالت پيشه و داراى ملكه اى باشد كه او را از ارتكاب فجور باز دارد . اگر گاهى اوقات ، بعضى از گناهان صغيره را انجام دهد ، موجب از بين رفتن ملكهء عصمت نمىشود ؛ زيرا ملكه ، عبارت است از حالت و كيفيت راسخ نفسانى كه هر گاه انجام فعلى را اراده كند بدون مشقت و انديشه آن را انجام دهد . و انجام كارى بر خلاف اقتضاى ملكه ، وجود ملكه را نفى نمىكند ؛ زيرا گاهى اوقات عواملى - كه براى هر انسانى ممكن است پيش آيد - موجب انجام كارى بر خلاف اقتضاى ملكه مىگردد . مثلا كسى كه داراى ملكهء اخلاقى عفّت و شجاعت است ، گهگاه ، امرى موجب مىگردد تا كارى بر خلاف ملكهء اخلاقى خود انجام دهد . ولى با اين حال ، ملكهء او از بين نمىرود . پس عصمت به معناى ملكه اى است كه براى كسى كه از گناهان كبيره دورى كند و بر ترك آنها پافشارى نمايد ، حاصل مىشود ؛ اگر چه برخى اوقات يكى از گناهان صغيره از وى سر بزند . بنابر آنچه گفته شد ، اشكال رفع مىشود و تسلسلى پيش نخواهد آمد .\r\nامّا اينكه گفت : اهل سنّت با عصمت ائمه مخالفند و به اعتقاد آنان امامت افراد سارق و فاسق جايز است ، يك افترا و تهمت است ؛ زيرا كتب اهل سنّت پر است از تأكيد بر وجوب عدالت امامان . با توجّه به اين نكته ، چطور مىشود كه فاسق را امام خود بدانند .\r\nپس معلوم مىشود كه او ( علَّامه ) شخص افترا زننده و كذّابى است . و اين شعر كه دربارهء او گفته‌ام بسيار مناسب است :\r\n\r\nإذا ما رأى طيبا فى الكلام\r\nبقاذورة الكذب قددنسه\r\nيخلط بالطهر أنجاسه\r\nفابن المطهّر ما أنجسه\r\n\r\nمن مىگويم :\r\nروشن است كه مراد از اصل هر چيز ، عبارت است از اساس و پايه اى كه آن چيز بر آن\r\n","description":"","footnote":"","page_name":" 3 ","page_number":8},
  {"content":"\r\nاستوار است . لذا مراد از اصول دين نيز امورى است كه دين مبتنى بر آنها است . قطعا ، شهادتين در اسلام چنين هستند ؛ زيرا انسان بدون گفتن آنها ، مسلمان نمىشود . مطابق با آيات و روايات ، امامت نيز چنين حالتى دارد . كه در اينجا نمونه هايى ذكر مىگردد :\r\nاز قرآن ، آيهء كريمهء : * ( « أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ » ) * ( 1 ) كه به صورت استفهام بيان شده ، استفهام حقيقى نيست ؛ زيرا استفهام حقيقى مستلزم جهل پرسش كننده است .\r\nاز اين رو بايد آن را ، استفهام انكارى و يا توبيخى دانست . و انكار و توبيخ جز در مورد كارى كه حتما تحقق پيدا كرده ، معنى ندارد . پس معلوم مىشود كه بازگشت آنان به حالت قبل از اسلام ، تحقق مىيابد . به همين جهت در آيه از لفظ ماضى ( انقلبتم ) استفاده شده تا تحقق حتمى آن را گوشزد كند . پيداست كه صحابه بعد از رحلت نبى اكرم ( ص ) از شهادتين دست برنداشتند . پس بايد مسئله بر سر امر ديگرى باشد كه آن ، چيزى جز انكار امامت امير المؤمنين على ( ع ) نبود . زيرا بنا بر اجماع ، هيچ كار ديگرى صورت نگرفته كه بتوان آن را بازگشت همگانى به حالت قبل از اسلام شمرد . بنابر اين اگر انكار امامت على ( ع ) به منزلهء ترك دين به شمار مىآيد ، قطعا امامت بايد اصلى از اصول دين باشد . البته اين نكته با نزول اين آيه در جنگ احد از آن جهت كه تعدادى از مسلمانان تصميم به ارتداد گرفته بودند ، منافاتى ندارد . زيرا آنچه سبب نزول اين آيه در جنگ احد شده ، نمىتواند صراحت آيهء شريفه در مورد وقوع بازگشت آنان به حالت قبل از اسلام را مانع شود ؛ چرا كه در جنگ احد ، مردم گمان كردند كه رسول خدا ( ص ) كشته شده است ، در صورتى كه آيه ، علاوه بر كشته شدن ، مرگ را نيز ذكر مىكند . بنا به روايت ابن عباس ( 2 ) على ( ع ) نيز از آيه مذكور چنين معنايى را برداشت كرده است :\r\nعلى ( ع ) در دوران حيات رسول اكرم ( ص ) مىفرمود : خداوند متعال فرموده : أفإن مات أو قتل إنقلبتم على أعقابكم ؛ به خدا سوگند ما به گذشتهء خود برنمىگرديم ؛ چرا كه خدا ما را هدايت فرمود . به خدا سوگند اگر پيامبر بميرد يا كشته شود تا زنده‌ام براى آنچه او جنگيد ، خواهم جنگيد . به خدا سوگند من ، برادر ، ولى ، پسر عمو و وارث علم او هستم . چه كسى از من به جانشينى سزاوارتر است ؟\r\n\r\n","description":"","footnote":"\r\n( 1 ) . آل عمران / 144 .\r\n( 2 ) مستدرك ، ج 3 ( كتاب معرفة الصحابة ) ، ص 126 .\r\n","page_name":" 4 ","page_number":9},
  {"content":"\r\nامّا در سنّت ، ما طبق معمول ، رواياتى را كه خود آنان آورده‌اند نقل مىكنيم تا حجّتى باشد عليه آنان . از جملهء روايات كه مانند آيهء فوق ، حاكى از ارتداد مردم ، پس از وفات پيامبر ( ص ) است ، روايات معروف به حوض است . يكى از آن رواياتى كه بر ارتداد اكثر قريب به اتّفاق مردم ، پس از وفات رسول خدا ( ص ) صراحت دارد ، روايتى است كه بخارى در « كتاب الحوض » بدين شكل آورده است :\r\nدر حالى كه ايستاده بودم گروهى ظاهر شدند . همين كه آنان را شناختم ، مردى از ميان من و آنان بيرون آمد و گفت : بياييد . پرسيدم : كجا ؟ پاسخ داد : به خدا سوگند به طرف آتش . پرسيدم چه كرده‌اند ؟ گفت : آنان پس از تو ، به حالت قبل بازگشتند . سپس گروه ديگرى آمدند تا اينكه آنان را شناختم باز همان ماجرا تكرار شد . و وقتى از مردم پرسيدم چه كردند پاسخ داد : صحابه پس از تو ، بجز تعداد انگشت شمارى ، همگى از دين برگشتند .\r\nاين روايت نشانگر آن است كه صحابه ، به استثناى تعداد اندكى كه از كمى انگشت شمار بودند ، از دين برگشتند . معلوم است كه صحابه جز انكار امامت امير المؤمنين ( ع ) كار ديگرى را مرتكب نگشتند كه موجب ارتداد گردد . پس نتيجه مىگيريم كه بايد امامت از اصول دين باشد .\r\nاز ديگر اخبار ، اخبار مستفيضه اى است كه حاكى از اين حقيقت مىباشد كه هر كس بميرد بدون آنكه امامى داشته باشد در جاهليت مرده است . و رواياتى از اين قبيل كه نشان مىدهد ، امامت از اصول دين است . مانند روايت مسلم در باب « الأمر بلزوم الجماعة » از « كتاب الامارة » . اين حديث به نقل از ابن عمر چنين مىگويد :\r\nاز رسول خدا ( ص ) شنيدم كه فرمود : هر كس دست از طاعت ، بردارد در حالى خداوند را در روز قيامت ديدار خواهد كرد كه بهانه اى ندارد و هر كس بميرد و بيعتى بر گردنش نباشد ، در جاهليت مرده است .\r\nمسلم در همين باب و بخارى در باب دوّم از « كتاب الفتن » از پيامبر اكرم ( ص ) روايت كرده‌اند :\r\n","description":"","footnote":"","page_name":" 5 ","page_number":10},
  {"content":"\r\nكسى كه چيزى را از امير خود نپسندد بايد صبر كند ؛ زيرا اگر يك وجب از اطاعت او خارج گردد در جاهليت مرده است .\r\nروايت ديگر ، روايت احمد است كه مىگويد : « رسول خدا ( ص ) فرمود : كسى كه بىامام بميرد در جاهليت مرده است . » ( 1 ) و احاديث بيشمار ديگرى كه در اين زمينه است .\r\nدستهء ديگر از روايات ، رواياتى است كه ايمان را به دوستى خاندان محمّد ( ص ) و كفر را به دشمنى با ايشان مشروط كرده است . مسئلهء حبّ و بغض كه در اين روايات آمده ، كنايه از اعتراف به امامت آل محمّد ( ص ) يا انكار آن است ؛ زيرا معمولا لازمهء دوستى حقيقى اعتراف به فضيلت و لازمهء بغض نيز انكار فضايل است . در اينجا مراد ، خود حبّ و بغض نيست . زيرا دوستى و دشمنى در ماهيّت ايمان و كفر دخالتى ندارند . پس بايد كنايه از پذيرفتن يا نپذيرفتن امامت باشد . بنابراين ، امامت ، اصل است . يكى از اين روايات ، روايت مفصّلى است كه در كشاف زمخشرى ذيل اين آيه * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * ( 2 ) از پيامبر اكرم ( ص ) آورده شده است كه در بخشى از آن مىفرمايد :\r\nبدانيد كه هر كس با محبّت خاندان محمّد ( ص ) از دنيا برود ، مؤمن مرده است و بدانيد هر كس با محبّت خاندان محمّد ( ص ) از دنيا برود با سنّت و جماعت مرده است . بدانيد ، هر كس كه با دشمنى و كينهء خاندان محمّد ( ص ) از دنيا برود ، كافر مرده است .\r\nمانند اين روايت ، در تفسير ثعلبى آمده است . در كنز العمّال از پيامبر اكرم ( ص ) روايت شده كه فرمود : « اساس اسلام ، محبّت من و خاندانم مىباشد » . ( 3 ) در همين كتاب از ابن عباس نقل شده است كه :\r\nپيامبر اكرم ( ص ) در روز پيمان برادرى به على ( ع ) فرمود : آيا دوست ندارى كه\r\n\r\n","description":"","footnote":"\r\n( 1 ) . مسند احمد ، ج 4 ، ص 96 .\r\n( 2 ) شورى / 23 .\r\n( 3 ) همان ، ج 7 ، ص 103 .\r\n","page_name":" 6 ","page_number":11},
  {"content":"\r\nمقام تو نسبت به من مانند هارون نسبت به موسى ( ع ) باشد ، با اين تفاوت كه پس از من ديگرى پيامبرى نيست . هان ، هر كس كه تو را دوست بدارد ، در امن و ايمان درآيد و هر كس دشمن تو باشد ، خدا او را در جاهليت مىميراند . ( 1 )\r\nهمچنين از طبرانى و حاكم در مستدرك نقل شده كه ابو نعيم از زيد بن ارقم روايت نمود :\r\nپيامبر خدا ( ص ) فرمود : هر كس دوست دارد مثل من زندگى كند و مثل من بميرد و در همان بهشت جاويدانى كه پروردگارم به من وعده فرموده ساكن گردد ، بايد على بن ابى طالب را دوست بدارد ؛ زيرا او شما را از راه هدايت خارج نمىكند و به گمراهى نخواهد كشاند . ( 2 )\r\nپس از اين حديث ، روايت ديگرى را مانند آن از گروهى نقل مىكند كه پيامبر ( ص ) فرمود : « على و فرزندانش را دوست بداريد ؛ زيرا آنان شما را از مسير هدايت به گمراهى نخواهند كشاند . »\r\nاحتمالا مراد رسول خدا ( ص ) از كلمه ( تولَّى ) در روايت فوق ، پابندى به ولايت ؛ يعنى ، امامت على ( ع ) است كه در اين صورت بصراحت ، دلالت بر عقيدهء مورد نظر دارد .\r\nحديث بعدى نيز كه در مورد ( تولَّاى ) فرزندان على ( ع ) است مانند حديث قبلى است .\r\nاحاديث مستفيضهء ديگرى نيز به همين مضمون آمده است .\r\nيكى بودن مقام و منزلت امام را با پيامبر مىتوان شاهدى بر اين حقيقت شمرد كه امامت از اصول دين است ؛ زيرا امام نيز چون پيامبر ( ص ) ، حافظ شريعت مىباشد و اطاعت از او واجب است . و همانطور كه به پيامبر نياز هست به امام نيز نياز هست و رياست كلَّى دارد . گروهى از مخالفان ما ، امثال قاضى بيضاوى در بحث روايى و عده اى از شارحان كلام او - مطابق نقل سيد سعيد ( ره ) - نيز با ما در اينكه امامت ، از اصول دين است هم عقيده‌اند .\r\n\r\n","description":"","footnote":"\r\n( 1 ) . همان ، ج 6 ، ص 154 و مانند آن از ابن عمر ، ص 155 .\r\n( 2 ) همان ، ص 155 . مستدرك ، ج 3 ، ص 128 .\r\n","page_name":" 7 ","page_number":12},
  {"content":"\r\nمراد از عصمت ، ملكه اى است كه موجب ترك مخالفت با تكاليف واجب مىگردد ، عمدا باشد يا سهوا . البته اين در حالى است كه قدرت بر مخالفت وجود داشته باشد .\r\nعصمت به چند دليل براى امام واجب است :\r\n1 . همان كه مصنّف بدان اشاره داشت . و آن اينكه امام ، چون حافظ شرع است بايد معصوم باشد . مطابق اين دليل ، يكى از مهمترين فوايد امامت ، حفظ ديانت است . امام مانند پيامبر حافظ شرع است . لذا بايد معصوم باشد ؛ زيرا مراد از حفظ ، نگهدارى علمى و عملى است . و بديهى است كه حفظ شريعت در عمل و علم تنها با داشتن عصمت ، امكان پذير است . زيرا غير معصوم دست كم دچار خطا مىشود . و اگر به حفظ بخشى از شريعت بسنده كنيم ، در اين صورت بخش ديگر را بايد از نظر شارع بىاعتبار شمرد . و حال آنكه ضرورت ، به خلاف آن حكم دارد . زيرا پيامبر ( ص ) آمده است تا تمام احكام را تعليم دهد و مردم با گذشت زمان بدانها عمل نمايند . خصم در پاسخ اين مطلب ، اظهار نظر نكرده است .\r\n2 . آن است كه علَّامه مىگويد : « نياز به امام ، براى ستاندن داد مظلوم از ظالم و . . . »\r\nتوضيح اين دليل چنين است كه نياز به امام براى دست يافتن به آن فوايد ، مستلزم عصمت امام است . زيرا در غير اين صورت امام ، به امام ديگرى نيازمند است و همين طور تسلسل پيش مىآيد . زيرا فرد غير معصوم يا فاسق است يا عادل . بديهى است كه چنين فوايدى از يك فرد فاسق حتى براى خودش نيز حاصل نمىشود ، لذا محتاج به ديگرى است . فرد عادل نيز به همين ترتيب است . زيرا فرد عادل نيز گاهى مرتكب گناهان صغيره مىشود ؛ چرا كه ارتكاب گناهان صغيره منافى با عدالت نيست .\r\nو چه بسا مرتكب گناهان كبيره نيز بشود . اگر فرد عادل گاهى هم دچار فسق شود نيازمند به امامى است كه او را از گناهان كوچك و بزرگ احتمالى بازدارد يا او را از ارتكاب آنها بر حذر دارد . كما اينكه چنين فردى از اشتباه نيز در امان نمىباشد و نيازمند به امامى ديگر است كه او را از اشتباهى كه در آن معذور است بر كنار دارد .\r\nزيرا معذور بودن فرد عادل موجب نمىگردد كه از آن فوايد مهم صرف نظر گردد ، و گرنه اصولا نيازى به وجود امام مطرح نمىشد .\r\nاگر گفته شود : « گناهان صغيره در صورت كناره جويى از گناهان كبيره مورد چشم پوشى واقع مىشود لازم نيست از وقوع آنها جلوگيرى شود . و گناه كبيره نيز عمدا از عادل صادر نمىشود تا جلوگيرى از آن واجب باشد . بر فرض كه عمدا\r\n","description":"","footnote":"","page_name":" 8 ","page_number":13},
  {"content":"\r\nمرتكب كبيره شود ، بايد او را عزل نمود و ديگرى را به جاى وى منصوب كرد . امّا گناه سهوى ، اگر چه نمىتوان از آن در امان بود امّا چه بسا شخصى دچار چنين گناهى نگردد ؛ لذا لازم نيست امام ديگرى برگزيند و اگر هم اشتباها دچار گناه گردد ، فرد ديگرى مىتواند او را متوجّه گناه خود كند ؛ اگر چه امام نباشد . »\r\nپاسخ اين است كه عفو و بخشش گناهان صغيره ، حرمت آنها را از بين نمىبرد و گرنه نيازى به عفو نبود . كما اينكه ارتكاب سهوى گناهان كبيره تنها رفع مجازات مىكند . لذا لازم است كسى باشد كه از گناهان صغيرهء عمدى و گناهان كبيرهء سهوى ، باز دارد . و امّا ارتكاب عمدى گناهان كبيره از فرد عادل ، محال نيست . زيرا چه بسا شخص عادلى در موارد نادر ، مرتكب كبيره گردد ، بدون آنكه ملكهء عدالت او از بين برود . كما اينكه انسان عادل نيز گهگاهى دچار فسق مىشود و اين ، بسيار اتفاق مىافتد . و پاى بندى به وجوب بركنارى امامى كه مرتكب كبيره شده به موجب اخبار بسيارى نا موجّه است . علاوه بر اين ممكن است فاسق بودن امام براى تمام اهل حلّ و عقد ثابت نشود و يا بر فرض ثبوت فاسق بودن امام ، خود آنها نيز فاسق باشند ، و يا عزل او غير ممكن باشد يا زيانى كلَّى به دنبال داشته باشد و مردم را دچار امامى فاسق كند كه قادر به انجام وظايف امامت نباشد . همهء اين مشكلات در صورتى است كه تنها به عدالت امام اكتفا شود و عصمت شرط نشود . خصوصا با توجّه به اينكه همين عدالت نيز ، به دشوارى تشخيص داده مىشود و تنها عدالت ظاهرى قابل اثبات است .\r\nزيرا چه بسا كسى كه ظاهرا عادل است در واقع فاسق باشد . بنابراين ممكن است مردم از همان ابتدا دچار امام فاسقى گردند كه وظايف امامت را انجام ندهد و نيازهايى كه توسط امام بر طرف مىگردد ، حتى نسبت به خودش نيز برآورده نسازد و از اين رو در همهء اين موارد نصب امام ديگرى ضرورى است تا فوايدى كه مترتّب بر تعيين امام است از دست نرود و اين ، مستلزم تسلسل است .\r\nامّا اين ادّعا كه شايد خطا و اشتباهى از امام سر نزند قطعا با آنچه به طور عادّى واقع شده و مىشود منافات دارد . و مخالفان ما منكر اشتباهات سه امام اوّل خود ( ابو بكر ، عمر و عثمان ) نيستند ، تا چه رسد به ديگران . بر فرض كه يقين به وجود اشتباه نكنيم ، احتمال آن كه وجود دارد . با فرض احتمال نيز ، لازم است امام ديگرى نصب گردد ، تا از اشتباه احتمالى جلوگيرى و فوايدى كه در اثر اشتباه از بين مىرود حفظ شود . اگر ما از اين فوايد صرف نظر كنيم ديگر نصب امام نيز براى آنها واجب نخواهد بود . اما\r\n","description":"","footnote":"","page_name":" 9 ","page_number":14},
  {"content":"\r\nاينكه بگويند : بر فرض وقوع خطا ، از جانب امام عادل ، كس ديگرى اين اشتباه را به او گوشزد مىنمايد و آن را رفع مىكند . در جواب اين سخن نيز بايد بگوييم كه وقتى جايى براى جبران فوايد مذكور نمانده باشد ، ديگر آگاه كردن امام نيز بيجاست .\r\nهمين طور است اگر شخص مناسب براى تذكر دادن به امام وجود نداشته باشد يا آنكه امام نظر او را درست نداند . پس در مجموع به اين نتيجه مىرسيم كه در تمام موارد فوق بايد براى امام ، امام ديگرى وجود داشته باشد و بدين ترتيب تسلسل رخ مىدهد .\r\n3 . اگر امام مرتكب معصيت گردد ، محكوم نمودن و مجازات او از باب امر به معروف و نهى از منكر واجب مىشود . در حالى كه چنين برخوردى با امام اولا : غرض از نصب امام را نقض مىكند و ثانيا : چنان كه خواهيم گفت با آيهء شريفهء * ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ » ) * ( 1 ) منافات دارد ؛ زيرا بر اساس آيهء مذكور ، اطاعت از امام و احترام به مقام امام به طور مطلق ذكر شده است .\r\n4 . اگر امام معصيت كند ، احترام و محبوبيت او از دلها خارج مىشود و ديگر از دستورات او پيروى نمىكنند . در نتيجه ، فايدهء نصب امام منتفى مىگردد .\r\n5 . اگر امام مرتكب گناهى شود از پايينترين فرد جامعه نيز بدتر خواهد شد ؛ چرا كه كوچكترين گناه از بالاترين فرد جامعه كه بيش از همه به فوايد طاعات و زيانهاى گناهان آگاهى دارد ، بدتر و بزرگتر از بزرگترين گناهى است كه پايينترين فرد جامعه مرتكب مىگردد .\r\n6 . آيهء شريفهء * ( « إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ » ) * ( 2 ) دلالت دارد بر اينكه امامت ، يكى از عهدهاى الهى است و امام در هنگام امامت و قبل از آن بايد معصوم باشد . زيرا مطابق نص صريح قرآن هر كس كه معصيت كند ظالم است : * ( « وَمَنْ يَتَعَدَّ حُدُودَ الله فَأُولئِكَ هُمُ الظَّالِمُونَ » ) * ( 3 ) . سيوطى در الدر المنثور در تفسير آيهء اخير از ابن اسحق و ابن جرير و ابن حاتم نقل مىكند كه ابن عباس گفت : « معناى آيه اين است كه عهد خدا به كسى كه در مرتبهء ظالم باشد نمىرسد و چنين فردى شايستگى به دست گرفتن هيچ امرى از امور الهى را ندارد . » همچنين از وكيع و عبد بن حميد و ابن جرير نقل مىكند كه مجاهد گفت : « معناى آيه اين است كه من امام ظالمى\r\n\r\n","description":"","footnote":"\r\n( 1 ) . نساء / 59 .\r\n( 2 ) . بقره / 124 .\r\n( 3 ) . بقره / 229 .\r\n","page_name":" 10 ","page_number":15},
  {"content":"\r\nرا قرار نمىدهم تا مردم از او پيروى كنند . »\r\nاگر كسى بگويد اين آيه تنها بر وجود عصمت در زمان امامت دلالت مىكند و معصوم بودن قبل از آن ادعايى بى دليل است ؛ زيرا ( ظالم ) مشتق است و مشتق به حقيقتى گفته مىشود كه در حال ، به مبدأ خود نسبت داده شود . پاسخ اين است كه مراد از حال ، حال ثبوت مبدأ مشتق براى ذات و متّصف شدن ذات به آن مبدأ است . و مبدأ در اينجا ظلم است نه دستيابى به عهد . لذا ظالم عبارت است از ذات در هنگام ظلم ، اگر چه زمان اين اتصاف ، گذشته باشد . و اين ، مربوط به زمان ثبوت عهد و ( هنگام امامت ) نمىباشد .\r\n7 . آيهء شريفهء * ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ » ) * ( 1 ) طاعت زمامدار ( اولى الامر ) را مانند طاعت خدا و رسول خدا ( ص ) به طور مطلق واجب مىنمايد . و چنين امرى جز با عصمت اولى الامر سازگار نمىباشد . زيرا فرد غير معصوم ممكن است گاهى امر به معصيت كند كه در آن صورت طاعت از او حرام مىشود . اگر در چنين صورتى نيز پيروى از او واجب باشد ، لازم مىآيد يك عمل ، هم واجب باشد و هم حرام و بدين ترتيب جمع ضدين پيش مىآيد . اين نظر نيز صحيح نيست كه گفته شود وجوب اطاعت از چنين فردى تنها در دايرهء طاعات است . زيرا علاوه بر آنكه با اطلاق آيه ناسازگار است ، با ظاهر آن نيز كه حاكى از بزرگ شمردن اطاعت از رسول خدا ( ص ) و اولى الامر كه آن را با اطاعت از خدا برابر قرار داده ، منافات دارد . زيرا تعظيم و تمجيد از شخص عاصى ناپسند است خصوصا كسى كه به انواع زشتيها آلوده باشد . گذشته از اينها ، وجوب پيروى در طاعات ، اختصاص به پيامبر و اولى الامر ندارد ؛ بلكه هر كس كه امر به معروف نمايد ، اطاعت و پيروى از او واجب است . لذا آيهء مذكور حاكى از آن است كه پيامبر و اولى الامر معصومند و جز به حق امر و نهى نمىكنند . فخر رازى در تفسير خود اقرار دارد كه آيهء مورد بحث دلالت بر عصمت اولى الامر دارد ، ولى گمان كرده است كه مراد از اولى الامر ، اهل اجماع هستند . در حالى كه اولى الامر بر كسى اطلاق مىشود كه داراى زعامت است ، و گذشته از آن ، ظاهر آيه نيز حاكى از عصمت تك تك آنان است نه مجموع آنها . زيرا ظاهر آيه ، اطاعت از يك يك آنان را واجب مىشمارد . علاوه بر اين ، عمل به مقتضاى اجماع به معناى اطاعت از اهل اجماع\r\n\r\n","description":"","footnote":"\r\n( 1 ) . نساء / 59 .\r\n","page_name":" 11 ","page_number":16},
  {"content":"\r\nنمىباشد ، چرا كه اجماع در واقع خبرى است حاكى از امر الهى نه خود امر .\r\nامام فخر رازى بر اين مطلب كه ائمه ما از اولى الامر هستند چند اشكال وارد كرده است :\r\n1 - اطاعت از امامان معصوم ، مشروط به شناختن آنها و قدرت دستيابى به ايشان است . لذا اگر اطاعت از آنان پيش از شناختن ايشان واجب باشد ، در آن صورت تكليف بما لا يطاق پيش مىآيد . و اگر وجوب اطاعت پس از آن باشد كه ايشان و مذهبشان را شناختيم ، در اين صورت وجوب اطاعت از آنان مشروط خواهد بود ، در حالى كه ظاهر آيهء * ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ » ) * اقتضاى اطلاق و غير مشروط بودن دارد .\r\nاين اشكال چند ايراد دارد :\r\nالف - با اين حساب اطاعت از خدا ، پيامبر و اهل اجماع - بر فرض كه مراد اولى الامر آنان باشند - نيز نقض مىشود .\r\nب - راه حل اشكال اين است كه بگوييم وجوب اطاعت از امامان معصوم ، مشروط به شناختن و قدرت دستيابى به آنان نيست ، بلكه مطلق است . درست مانند اطاعت از خدا و پيامبر ( ص ) . لذا شناختن آنان و مذهبشان نيز كه در حكم مقدّمه است واجب مىباشد . پس ، تكليف فوق طاقت يا مشروط شدن مطلق ، لازم نمىآيد . تازه شناختن ائمه نيز به واسطهء دلايلى كه حاكى از امامت ايشان است امكان پذير مىباشد . كما اينكه مىتوان احكام را از آنان - مانند به دست آوردن احكام از پيامبر - به دست آورد . زيرا اگر چه مكلَّف به شخص امام و يا پيامبر دسترسى ندارد ، امّا اين كار به واسطهء راويان آنان امكان پذير خواهد شد .\r\n2 - خداوند متعال به مردم امر فرموده تا از اولى الامر اطاعت كنند . كلمهء اولى الامر ، جمع است و از نظر شيعه در هر عصرى يك امام بيشتر وجود ندارد و حمل كردن لفظ جمع بر معناى مفرد ، بر خلاف ظاهر است .\r\nپاسخ اين است كه مراد از لفظ اولى الامر در آيه جمع مىباشد ، امّا با عنايت به توزيع آن در زمانهاى مختلف . و اين نكته با ظاهر آيه منافاتى ندارد .\r\n3 - خداوند متعال مىفرمايد : * ( « فَإِنْ تَنازَعْتُمْ فِي شَيْءٍ فَرُدُّوه إِلَى الله وَالرَّسُولِ » ) * ( 1 ) اگر مراد از\r\n\r\n","description":"","footnote":"\r\n( 1 ) . نساء / 59 .\r\n","page_name":" 12 ","page_number":17},
  {"content":"\r\nاولى الامر در آيهء مورد بحث ، امام معصوم باشد ، بايد گفته مىشد : فان تنازعتم فى شىء فردوه الى الامام .\r\nپاسخ اين است كه به مراجعهء به اولى الامر هم امر شده است امّا چون در اوّل آيه اولى الامر آورده شده و طاعت اولى الامر مساوى با طاعت خدا و رسول شمرده شده است ، ديگر در انتهاى آيه مجددا ذكر نشده و به آنچه در ابتدا آمده اكتفا شده است .\r\nحال كه معناى عصمت و دلايل وجوب آن روشن شد ، به خوبى پيداست كه جناب فضل در معناى عصمت خلط كرده است و در جايز شمردن صغاير بر امام - حتى بر مبناى دليل دوّم كه سخن او در اطراف آن است - اشتباه كرده است . زيرا يكى از فوايد وجود امام و ابعاد نياز به او ، جلوگيرى از محرّمات است . پس اگر خود او مرتكب محرّمات شود ، نيازمند امامى مىشود كه او را از انجام محرّمات بازدارد و تسلسل رخ مىدهد ؛ اگر چه فوايد ديگر وجود امام از قبيل ستاندن داد مظلومان ، مفروض الحصول گرفته شود . گو اينكه چه بسا عمل بر خلاف دادخواهى مظلومان ، خود ، يكى از صغاير به شمار آيد و لذا همين فايده و ديگر فوايد نيز به دست نمىآيد . و اين ادّعا كه ترك صغاير يكى از موارد نياز به امام نيست ، بروشنى باطل است ؛ زيرا كه ترك صغاير ، خواست شارع است و قسمتى از نظام قانونى مورد نظر شارع اجراى اين مسئله است .\r\nيك نكته باقى مىماند و آن شروطى است كه خصم براى امام ذكر كرده است .\r\nشرايطى كه وى براى امام ذكر مىكند مورد قبول برخى از اهل سنّت و مخالفت گروهى ديگر است . از جمله مخالفان ، صاحب مواقف و شارح آن مىباشند . اين دو دانشمند اهل سنّت پس از ذكر « شروط اجتهاد در اصول و فروع » ، « شجاعت » و « بصيرت در ادارهء جنگ و صلح » مىافزايند :\r\nگفته مىشود كه اين سه ويژگى در امام شرط نيست ؛ زيرا در حال حاضر شخصى كه اين خصوصيات در او جمع باشد وجود ندارد . وقتى كه فردى جامع اين صفات يافت نمىشود ، يكى از سه حالت متصور است : يا اينكه شخصى كه فاقد اين ويژگيهاست به امامت برگزيده مىشود كه در آن صورت ، شرط كردن اين امور بىفايده است ؛ يا اينكه واجب است كسى كه واجد تمام اين خصوصيات است به امامت برگزيده شود كه در اين صورت تكليف ما لا يطاق شده است ؛ و يا اينكه داشتن يا نداشتن اين ويژگيها اصولا شرط نيست كه در اين صورت شرط كردن اين\r\n","description":"","footnote":"","page_name":" 13 ","page_number":18},
  {"content":"\r\nامور ، مستلزم مفاسدى است كه امكان دارد با گزينش فردى كه فاقد اين صفات است از بين برود .\r\nسكوتى كه صاحب مواقف در اينجا پيش گرفته ، نشانهء موافقت با سخن فوق است . وى از جمله كسانى است كه سه مورد مذكور را در امامت شرط نمىداند . امّا شارح مواقف چنين پاسخ داده است :\r\nما به عدم وجوب [ شروط مذكور 
  ] به طور مطلق معتقديم . امّا مردم حق دارند تا به منظور جلوگيرى از مفاسد ، شخصى را كه فاقد شرايط مذكور است به امامت برگزينند .\r\nاشكال اين جملهء شارح مواقف اين است كه اگر مردم امام را نصب كنند در اين صورت اگر اين انتصاب ، فوايد و آثار امامت را به دنبال داشته باشد ، ديگر وجهى براى شرط كردن شروط فوق وجود ندارد . و اگر طاعت از او واجب نباشد ، چنين انتخابى بىفايده خواهد بود . بعلاوه ، چنين سخنى را دربارهء ديگر شرايط امامت نيز مىتوان گفت و در اين صورت تمام شروط امامت منتفى مىگردد .\r\nسيد سعيد ( ره ) از اسفراينى شافعى در كتاب جنايات نقل مىكند كه : « امامت با بيعت اهل حل و عقد منعقد مىگردد . . . و همراه با قهر و فشار ، اگر چه امام فاسق ، جاهل يا اعجمى باشد . »\r\nهمچنين از صاحب الوقاية فى فقه الحنفيه نقل مىكند كه : « امام اگر شراب نوشد بر او حدّ جارى نمىشود ؛ زيرا او جانشين خداى متعال است » و از شارح كتاب العقائد النسفيه نقل مىكند كه : « امام در اثر فسق و جور بر كنار نمىگردد ؛ زيرا ائمه و اميرانى كه پس از خلفا ، آمدند آشكارا به فسق و جور مىپرداختند و با اين حال از آنان پيروى مىشد و نمازهاى جمعه و عيد به اجازهء آنان برپا مىگشت . »\r\nاز جملات فوق و امثال آن معلوم مىشود كه آن شروط ، نزد بسيارى از اهل سنّت لازم نبوده و بلكه از كلام شارح العقائد النسفيه چنين استفاده مىشود كه او بر اين نكته كه از نظر اهل سنّت باقى ماندن امام بر عدالت لازم نيست ادعاى اجماع دارد . و ظاهر امر چنين نشان مىدهد كه عدالت يا تداوم آن ويژگى خاصى ندارد ، بلكه ساير شروط نيز - چه در\r\n","description":"","footnote":"","page_name":" 14 ","page_number":19},
  {"content":"\r\nابتداى امر و چه در ادامهء آن - همين طور است . زيرا اينان پيرو كسانىاند كه هيچ شرطى از شرايط مذكور را دارا نيستند و اين گونه افراد را امير المؤمنين مىنامند و شورش عليه او را حرام مىشمارند و به دستور او مىكشند و نماز جمعه و عيد را اقامه مىكنند . پس بدين ترتيب بايد گفت شروطى كه اينان ذكر مىكنند ، ساختگى و جعلى است و در عمل از آنها خبرى نيست .\r\nبنابراين ، آنجايى كه علَّامه بدانان نسبت داده كه امامت سارقان و فاسقان را جايز مىشمارند ، نسبت درستى است ؛ خصوصا پس از انعقاد بيعت قطعا چنين اعتقادى حاكم است . البته انكار حسن و قبح عقلى چنين طرز فكرى را نيز اقتضا مىكند . كما اينكه روشن خواهد شد كه بر مبناى انكار حسن و قبح عقلى ، آنان چنين اعتقاد دارند كه واجب نيست امام از پيروان خود برتر باشد .\r\nاخبار و روايت معتبر اهل سنّت نيز كه اطاعت از زمامداران ستمگر و گمراه را واجب مىشمارد ، جاى هيچ گونه شك و ترديد در اين باره باقى نمىگذارد . در ابتداى بحث نقل شد كه پس از حادثهء حرّه و اعمال شنيعى كه يزيد مرتكب شد ، مطابق نقل مسلم ، ابن عمر اين حديث را خواند :\r\nاز رسول خدا ( ص ) شنيدم كه فرمود : هر كس دست از اطاعت بردارد ، روز قيامت بدون هيچ عذرى ، خداى را ديدار خواهد كرد و هر كس بدون آنكه بيعتى برگردن داشته باشد بميرد ، در جاهليت مرده است .\r\nروايت ديگر ، حديثى است كه بخارى در باب دوّم از « كتاب الفتن » و مسلم در « كتاب الامارة » باب « وجوب طاعة الأمرا » از عبادة بن صامت نقل كرده‌اند :\r\nپيامبر ( ص ) ما را فراخواند و ما با وى بيعت نموديم . در پيمانى كه از ما گرفت قرار شد كه ما با وى بيعت كنيم كه هر چه مىگويد بپذيريم و با زمامداران مخالفت نكنيم ، مگر در صورتى كه كفر آشكارى ببينيد كه برهان الهى بر آن داشته باشيد .\r\nروايت ديگر قسمتى از يك حديث است كه مسلم در « كتاب الامارة » باب « الأمر\r\n","description":"","footnote":"","page_name":" 15 ","page_number":20},
  {"content":"\r\nبلزوم الجماعة « از حذيفه نقل مىكند كه رسول خدا ( ص ) فرمود :\r\nپس از من ، امامانى مىآيند كه در مسير هدايت من گام برنمىدارند و به سنّت من پايبند نمىباشند . در ميان آنان مردانى برمىخيزند كه دلهايشان ، دلهاى شياطين و ظاهرشان ، ظاهر آدمى است . پرسيدم من چه كنم اى رسول خدا ؟ فرمود :\r\nمىشنوى و اطاعت مىكنى از امير ، اگر چه پشت و شكم تو را زير ضربه بگيرد و مال تو را بستاند .\r\nروايت ديگر ، روايتى است كه مسلم در « كتاب الامارة » باب « الأمر بالوفاء ببيعة الخلفاء الأول » نقل كرده است . در آنجا عبد الرحمن از عبد الله بن عمرو بن عاص حديثى روايت كرده كه در قسمتى از آن ، آمده :\r\nهر كس با امامى بيعت كرد و آنچه در دست و دل داشت در اختيار او نهد ، بايد تا آنجا كه مىتواند از او پيروى كند ؛ و اگر شخص ديگرى با امام به مخالفت پرداخت ، گردنش را بزنيد .\r\nتا آنجا كه عبد الرحمن مىگويد :\r\nپرسيدم ، اين پسر عمويت معاويه به ما دستور مىدهد كه اموال خود را به باطل استفاده كنيم و همديگر را بكشيم ، در حالى كه خداى متعال فرموده : * ( « يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ وَلا تَقْتُلُوا أَنْفُسَكُمْ » ) * ( 1 ) ، عبد اللَّه لختى سكوت كرد و سپس پاسخ داد : هر جا كه امر به طاعت كرد از او اطاعت كن و هر جا كه امر به معصيت نمود به فرمان او تن درنده .\r\nروايات ديگرى نيز وجود دارد كه تصريح مىكند برخى از امامان ، ستمگرند و با اين حال طاعت از آنان و پذيرفتن دستوراتشان واجب است و هر كس به اندازهء سر سوزن\r\n\r\n","description":"","footnote":"\r\n( 1 ) . نساء / 29 .\r\n","page_name":" 16 ","page_number":21},
  {"content":"\r\nاز طاعت آنان خارج شود در جاهليت مىميرد . چقدر لطيف است گواهى عبد الرحمن و اعتراف عبد اللَّه در مورد معاويه اى كه بهترين امام آنان بعد از سه خليفهء نخست به شمار مىرود . خوشا به حال آنان ، با داشتن امامى مانند معاويه و فرزندش يزيد ! حال با وجود اين روايات و رواياتى نظير آنها كه مورد استناد اهل سنّت است ، چگونه مىتوان صحّت اين ادعا را پذيرفت كه آنان واقعا دربارهء امام ، آن شروط را لازم مىشمارند ! ؟ ظاهرا مراد از ذكر اين شروط جلوگيرى از زشتى حاصل و دفاع از خلفاى سه گانه بوده . به اين ترتيب كه خلفاى مذكور را از جمله كسانى معرفى نمايند كه تمام اين شرايط را دارا بوده‌اند . و گرنه شروطى كه در مورد سلاطين آنان مورد عمل واقع نمىشود و به گفتهء خودشان جز بر سه خليفهء نخستشان مطابقت نمىكند ، مگر بر افراد بسيار بسيار اندك ، چه فايده اى دارد ؟ به همين دليل است كه اهل سنّت از تطبيق دادن حديث « دوازده خليفه » بر سلاطين خود ناتوان مانده‌اند و روايت كرده‌اند كه پس از گذشت سى سال پادشاهى ستم و جور حكومت خواهد كرد نه خلافت .\r\nاگر بر فرض بپذيريم كه ايشان چنين شرطهايى را قرار داده‌اند ، بايد بگوييم كه بيشتر آنها بىفايده هستند . زيرا چنين شرطهايى براى امامت ، يا اعتبار ندارند و يا كافى نيستند .\r\nبلوغ از نوع اوّل است ( اعتبار ندارد ) . زيرا چنين شرطى حقيقتا مطرح و معتبر نيست چون امامت بالاتر از نبوّت نمىباشد و حضرت عيسى و يحيى در كودكى به رسالت و نبوّت برگزيده شدند . امّا چون آنان تعيين امام را يك امرى مىدانند كه به انتخاب مردم است ، شرط بلوغ قابل توجيه مىباشد . عدالت از نوع دوّم است ( كافى نيست ) . زيرا چنان كه قبلا توضيح داده شد نمىتواند جايگزين عصمت گردد . ( شجاعت ، عقل و بينش لازم در جنگ و صلح نيز چنين است . ) چون همان گونه كه در بحث آينده مىآيد از آنجائى كه افضليت امام در تمام صفات كمالى لازم است به ناچار بايد شجاعترين ، خردمندترين و بيناترين مردم در امور باشد و صرف وجود شجاعت و عقل و بينش ، كافى نيست . شرط اجتهاد نيز بدين گونه است . زيرا براى جانشينى پيامبر ، اجتهاد كافى نيست بلكه بايد نسبت به تمام احكام شريعت علم يقينى داشته باشد ، چه آنكه خداى متعال ، احكامى را به پيامبر ( ص ) داده است كه تا روز قيامت در ميان امت اجرا كند و بدون ترديد ، اجتهاد به واسطهء احتمال اشتباه ، هميشه به اين احكام نمىرسد . لذا امكان ندارد خدا امامى آگاه به تمام احكام قرار نداده باشد و ما را به شخصى ارجاع دهد كه جز حدس و گمان چيزى در اختيار ندارد و گمان هيچ گاه جايگزين علم و يقين نمىگردد .\r\n","description":"","footnote":"","page_name":" 17 ","page_number":22},
  {"content":"\r\nاز اين گذشته ، اگر امام در تشخيص حكم يا موضوعى مرتكب خطا شد از دو حال خارج نيست يا بايد مردم ، سكوت اختيار كنند كه چشم پوشى در برابر كار زشت ، لازم مىآيد ، و چه بسا امام در اجتهاد خود حرامى را حلال شمارد يا حكمى دهد كه موجب ضرر و فساد گردد و لذا فايدهء مورد نظر از امام حاصل نگردد و يا آنكه بايد او را كنار زد و اين امر چه بسا موجب ايجاد تفرقه گردد .\r\nآرى ، شروط ديگرى كه ذكر نموده درست است ، مانند اينكه امام بايد آزاد باشد ؛ زيرا برده بودن از شأن و نفوذ شخص مىكاهد . يا امام بايد قريشى باشد ، اين شرط اگر چه مبتنى بر عقل نيست امّا در اين موضوع بنابر آنچه پيامبر اكرم ( ص ) فرموده است اتفاق نظر وجود دارد كه امامان از قريش و از خاندان پيامبر هستند . در حديث آمده است : « امامت همچنان در قريش باقى مىماند و تعداد امامان دوازده تن است . » همانطور كه خواهيم گفت پيامبر تمسك به عترت خود را واجب شمرد . ولى عمر بر خلاف اين شرط و سخن رسول خدا ( ص ) گفت : « اگر سالم زنده بود ديگر شوراى تعيين خليفه را قرار نمىدادم . »\r\nوى - چنانچه در مطاعن صحابه مىآيد - همين سخن را در مورد معاذ نيز به كار برد . ديگر اينكه امام بايد مرد باشد ؛ زيرا بيشتر افراد تن به فرمان زنان نمىدهند و در اين صورت هدف امامت تأمين نمىگردد . امّا برخى از علماى اهل سنّت از قبيل ابن حزم ( 1 ) معتقد به نبوّت مادر موسى ( ع ) و مريم و مادر اسحاق بوده‌اند . لذا امثال او شرط مرد بودن امام را به طريق اولى قبول ندارند . و سخن فضل كه مىگويد : زنان به دليل نقصان عقلى و دينى نمىتوانند به مقام امامت برسند ، تعليل نادرستى است ؛ زيرا چه بسيارند زنانى كه از بيشتر مردان خردمندترند ، بلكه مطابق برخى از اخبار ما برخى از زنان مانند زهرا ، خديجه ، مريم و آسيه به مقام عصمت و كمال رسيده‌اند . مسلم در بيان فضايل خديجه از پيامبر اكرم ( ص ) نقل مىكند : « تعداد زيادى از مردان كامل گشتند ولى از زنان به غير از مريم ، دختر عمران ، و آسيه ، زن فرعون ، كسى به كمال نرسيد . » ظاهر اين روايت حاكى از آن است كه نام خديجه از حديث افتاده است و گرنه مفهومى نداشت كه اين روايت در بيان فضايل حضرت خديجه ( ع ) ذكر گردد . و چنانچه بيان خواهد شد مطابق رواياتى كه بخارى و ديگران نقل كرده‌اند بدين مضمون كه حضرت زهرا ، سرور زنان بهشت است ، ايشان از اين سه خانم كاملتر است ، بلكه بعيد نيست كه در همين روايت مورد نظر نام\r\n\r\n","description":"","footnote":"\r\n( 1 ) . الفصل فى الملل و النحل ، ج 4 ، ص 11 .\r\n","page_name":" 18 ","page_number":23},
  {"content":"\r\nحضرت زهرا ( ع ) نيز مانند نام حضرت خديجه افتاده باشد . اينكه شهادت دو زن برابر با شهادت يك مرد شمرده شده بر اين مبناست كه عقل بيشتر زنان ناقص است . و امّا اينكه گفته است : زنان دينشان ناقص است با امامت آنها منافاتى ندارد ؛ زيرا مطابق تفسيرى كه در اخبار از اين تعبير شده است مراد ، خوددارى آنان از نماز و روزه در ايّام حيض و نفاس است . چنان كه بخارى در كتاب « الحيض » باب « ترك الحائض الصوم » نقل نموده است . و پيش از اين معلوم شد كه از برخى سخنان اين قوم و اخبار صحيحشان ، چنين بر مىآيد كه مطابق گفته علَّامه حلى ، امامت افراد فاسق و سارق جايز است .\r\n\r\nبحث دوّم برترى امام از پيروان خود\r\nمصنّف - اعلى اللَّه مقامه - مىگويد :\r\nاماميه به اتّفاق ، به اين اصل اعتقاد دارند كه بايستى امام از پيروان خود برتر باشد ولى عموم اهل سنّت مخالف آنند . لذا مقدّم داشتن فرد پايينتر ( مفضول ) بر شخص برتر ( فاضل ) را جايز دانسته بر خلاف حكم عقل و نصّ قرآن عمل كرده‌اند ؛ زيرا عقل مقدّم داشتن مفضول و كنار زدن فاضل و بالا بردن مقام مفضول و پايين آوردن مقام فاضل را نمىپسندد ، و قرآن صراحتا اين عمل را انكار و نفى مىنمايد : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ » ) * ( 1 ) در جاى ديگر مىفرمايد :\r\n* ( « هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ إِنَّما يَتَذَكَّرُ أُولُوا الأَلْبابِ » ) * ( 2 ) .\r\nچگونه امكان دارد كه فرد عالمتر ، زاهدتر و شريفتر از نظر حسب و نسب ، پيرو كسى شود كه در تمامى اين جهات از او پايينتر است .\r\nفضل مىگويد :\r\nاگر مراد از برترى امام نسبت به پيروان خود ، اين است كه او از پيروان خويش ، با حسب و نسبتر ، شرافتمندتر ، معروفتر ، پاكدامنتر ، شجاعتر و عالمتر باشد ، عقل چنين\r\n\r\n","description":"","footnote":"\r\n( 1 ) . يونس / 35 .\r\n( 2 ) . زمر / 9 .\r\n","page_name":" 19 ","page_number":24},
  {"content":"\r\nچيزى را - بر خلاف آنچه كه وى ادعا كرده - ايجاب نمىكند ؛ زيرا عقل صراحتا حكم مىكند به اينكه محور امامت بايد حفظ حوزهء اسلام و آگاهى به مديريت و روش برخورد و زندگى با مردم باشد به گونه اى كه نه خشن ، نه تندخو و نه منفور باشد و نه آنقدر آسانگير كه مردم بر او سلطه يابند . از نظر علمى نيز همان اجتهادى كه قوم شرط دانسته‌اند كافى است . همين طور است شجاعت و قريشى بودن از نظر حسب و نسب . اگر شخصى يافت شود كه در صفات مذكور از امام كاملتر باشد امّا از نظر حفظ حوزهء اسلام مانند شخص امام نباشد ، پيداست كه عقل حكم مىكند آن كس كه در ادارهء جامعه تواناتر است به امامت برگزيده گردد . بسيارى از افراد مفضول ، براى امامت از افراد فاضل شايسته ترند ؛ زيرا آنچه كه در سرپرستى يك امر و اقدام به انجام آن حائز اهميت مىباشد آشنايى و آگاهى از مصالح و مفاسد مسئله و توانايى انجام لوازم آن مىباشد . و چه بسا افرادى كه از حيث علم و عمل پايينترند اما در رهبرى ، آگاهتر و به شرايط آن ملتزمتر و در تحمّل مسئوليتهاى آن تواناترند و اگر مراد او از برتر و افضل بودن ، اين است كه امام نزد خدا ، مأجورتر است ، مسئله اى است كه موجب كسب شرافت و سعادت مىگردد و ربطى به زعامت و رياست ندارد و اگر مرادش از افضل بودن ، اين است كه به واسطهء آگاهتر بودن در حفظ حوزهء اسلام و تدبير مملكت ، براى امامت اصلح است ، در اين صورت بدون ترديد چنين فردى سزاوارتر است . امّا در صورتى كه حفظ حوزهء اسلام با فرد پايينتر از او نيز عملى گردد ، مقدّم داشتن او واجب نيست بلكه سزاوارتر و مناسبتر اين است كه چنين فردى مقدّم باشد . البته در صورتى كه قبلا عقد بيعتى بسته نشده باشد ؛ زيرا اگر قبلا با فرد ديگرى بيعت شده باشد و در تغيير دادن او احتمال بروز فتنه داده شود ، تغيير دادن او جايز نيست . اين بود پاسخ وى بر مبناى اعتقاد به قبح عقلى .\r\nدر صورتى كه ما اصولا حسن و قبح عقلى را قبول نداريم .\r\nامّا آيه اى كه به عنوان دليل آورده تنها بر اين دلالت دارد كه عالم و جاهل ؛ و هدايت يافته و گمراه ، و هدايتگر و گمراه كننده با يكديگر برابر نيستند و اين امر مسلَّمى است .\r\nپس فرد فاضلى كه به امامت نرسيده ، از جهت علم و شرافت ، بر مفضول ترجيح دارد .\r\nولى اگر مفضول ، از مصالح حوزهء اسلام بهتر نگهدارى مىكند و شايستگى بيشترى براى امامت دارد ، قطعا على رغم وجود شخصى كه از نظر علم و شرافت برتر است ، سزاوار امامت خواهد بود و هيچ مانعى هم وجود ندارد . برخى از اشاعره در اين مسئله گفته‌اند :\r\nاگر امامت فرد افضل ، فتنه انگيز باشد - مثل اينكه سپاهيان و عامّهء مردم به فرمان او تن\r\n","description":"","footnote":"","page_name":" 20 ","page_number":25},
  {"content":"\r\nدر ندهند و مطيع فرد مفضول باشند - در اين صورت تعيين او واجب نخواهد بود ؛ اما اگر چنين نباشد ، واجب مىگردد .\r\nمن مىگويم :\r\nپوشيده نيست كه رياست امام ، رياستى دينى و زعامتى الهى است و وى جانشين پيامبر در انجام وظايف آن بزرگوار است . لذا هدف از رياست امام صرفا حفظ حوزهء اسلام و تأمين امنيت مردم نيست ؛ زيرا اگر چنين بود امامت كافر يا منافق و يا حتى فاسقترين شخصى كه مىتوانست هدف فوق را تأمين نمايد جايز مىگشت ، بلكه هدف از امامت ، فراهم آوردن عوامل سعادت دنيوى و اخروى مردم است و همانطور كه هدف از رسالت رسول اكرم ( ص ) نيز همين بود ، و اين هدف به دست نمىآيد مگر اينكه امام نيز مانند پيامبر ، معصوم بوده در هدايت مردم ، از سايرين علاقه مندتر ، در ميان مردم از همه مقبولتر ، در امور دينى و دنيايى از همه سودمندتر و در حفظ حوزهء اسلام و حقوق مردم ، بر اساس قوانين شريعت ، از همه تواناتر باشد . پس بايد در تمام صفات كماليه از قبيل : درك ، انديشه ، دانش ، دورانديشى ، كرم ، شجاعت ، خوشاخلاقى ، پاكدامنى ، زهد ، عدالت ، تقوا و سياست شرعى از همگان برتر باشد ، تا به واسطهء برخوردارى از اين صفات ، مردم به اطاعت از او مشتاقتر باشند و براحتى تسليم او گردند و از وى پيروى نمايند تا بدين ترتيب علاوه بر حفظ حوزهء اسلام ، كمال ايمان و شرافت فضايل و سعادت دو جهان نيز به دست آيد ، كه هدف اصلى رسالت پيامبر ( ص ) نيز همين بود .\r\nپس روشن است كه امام بايد در جميع صفات نيك از همهء پيروان خويش برتر باشد و مراد مصنّف همين است . شايد مقصود فضل هم از وجه اوّل همين باشد كه در اين صورت پاسخش به مصنّف - كه گفته : بنابر حكم صريح عقل ، محور امامت ، حفظ حوزهء اسلام مىباشد - درست نيست . زيرا تنها حفظ حوزهء مسلمين براى جانشينى پيامبر ( ص ) كافى نيست ، خصوصا اگر امير ، توسعهء قدرت و نفوذ حكومت خويش را در پايمال كردن دين و قتل و تهديد مؤمنان و بالا بردن فاسدان بداند . چنان كه در دورهء اوّل و به دنبال آن در عصرهاى ديگر نيز چنين شد . از اينجا معلوم مىشود اصولا اين فرض كه فردى كه در علم و عمل ، پايينتر است بتواند حوزهء اسلام را بهتر حفظ نمايد ، نادرست مىباشد ؛ زيرا آنچه مطلوب است ، حفظ حوزهء اسلام بر مبناى شرع مىباشد كه چنين چيزى مشروط به برترى علمى و عملى در احكام شرعى است .\r\nاز اين گذشته ، بهتر آن بود كه فضل اين شرط را كه لازم است امام ، خشن و تندخو و يا\r\n","description":"","footnote":"","page_name":" 21 ","page_number":26},
  {"content":"\r\nسهلگير و ناتوان نباشد نمىگفت ؛ زيرا قسمت اوّل اين شرط ، امامت عمر را خدشه دار مىكند و قسمت دوّم آن امامت عثمان را .\r\nبا توّجه به مطالب فوق كه حاكى از ضرورت برترى امام در تمام صفات كمال است ، معلوم مىشود فرض اينكه امام در صفتى ، برتر باشد و در صفت ديگر خير ، صحيح نيست . بنابراين تعارضى ، تصور نمىشود تا گفته شود كه هر كس صفت مديريت جامعه را داشته باشد براى امامت سزاوارتر است . درست همان كارى كه فضل كرده است . بايد دانست كه اگر امام در تمام صفات كمال برتر باشد ، حتما بيشتر خدا را اطاعت مىنمايد و اعمال نيك و پسنديده او افزونتر مىگردد و بالتبع ثواب زيادترى خواهد برد . لذا چنانچه مراد از افضل بودن امام مأجورتر بودن وى باشد ، چون اين ويژگى لازمهء برترى در همهء صفات كمال است ، درست خواهد بود و اشكال فضل بر علَّامه بى مورد مىشود . گو اينكه مراد مصنّف نيز غير از اين بوده است . همچنين احتمال سوّم فضل نيز مراد مصنّف نبوده است ؛ زيرا صلاحيت رسيدن به مقام امامت از نظر مصنّف تنها با دارا بودن عصمت و برترى در ديگر صفات پسنديده حاصل مىشود ، نه با صرف اعلميّت در حفظ حوزهء اسلام . بعلاوه ، نادرستى اين جملهء فضل كه : « اگر حفظ حوزهء اسلام با فرد پايينتر تأمين شود ، مقدّم داشتن افضل ، واجب نيست . » روشن است ؛ زيرا مقدّم داشتن فرد پايينتر بر فرد برتر ، در امر امامت به حكم عقل ، قبيح است . بر اين اساس ، اصولا پيمانى كه با فرد مفضول بسته شود ، مشروعيت ندارد تا گفته شود كه نقض آن ، موجب بروز فتنه خواهد شد . امّا اين قوم حسن و قبح عقلى را قبول ندارند و لذا اشكال ديگرى پيش مىآيد و آن اينكه اگر حسن و قبح عقلى وجود ندارد ، پس شرط اجتهاد و عدالت و ديگر شروط - به استثناى قريشى بودن كه مبناى شرعى دارد - چه معنايى خواهد داشت ؟\r\nامّا پاسخى كه در مورد دو آيهء مطرح شده داد ، اشتباه است ؛ زيرا بر خلاف گمان فضل ، مراد از آيه‌هاى مذكور صرفا نفى برابرى دانا و نادان يا هادى و غير هادى نيست ؛ چرا كه مساوى نبودن اين دو بديهى است و نيازى به گفتن ندارد . امكان ندارد كه هيچ فرد عاقلى ، عالم و جاهل را مساوى بداند تا آيه بخواهد او را محكوم كند ؛ بلكه مراد آيه اين نكته است كه فرق نگذاشتن ميان عالم و جاهل در عمل و پيروى نكردن از افضل را محكوم نمايد . كما اينكه آيهء اوّل به اين امر تصريح دارد ؛ زيرا اين آيه ، كسى را كه به اين نكته معتقد نيست كه : « پيروى از هدايتگر بهتر است از پيروى شخصى كه خود جز با هدايت راه را نخواهد يافت » محكوم مىنمايد .\r\n","description":"","footnote":"","page_name":" 22 ","page_number":27},
  {"content":"\r\nپوشيده نيست كه ايشان در صورتى كه دو شخص از نظر قدرت ادارهء كشور ، برابر باشند امّا يكى از ديگرى عالمتر باشد ، مقدم داشتن اعلم را واجب نمىدانند . و همين امر براى مخالفت آنان با كتاب خدا كافى است . بعلاوه ، با وجود آنكه برترى در امور دنيوى از قبيل مقام ، قدرت و ثروت موجب پيروى مردم مىگردد امّا با وجود اين در شرايط امامت اين گونه امور شرط نشده است ؛ زيرا هدف ، اطاعت و ايمان حقيقى است نه پيروى ظاهرى . همچنين اشكالى ندارد كه شخص ديگرى از لحاظ نسبى با امام برابر باشد ، بلكه مهم آن است كه برتر از امام نباشد ؛ زيرا مساوى بودن از اين حيث ، در صورتى كه امام برترى حسبى داشته باشد اشكالى در پيروى آن شخص از امام ايجاد نمىكند . به همين دليل مانعى ندارد كه امام از پدر و مادر خويش ، برادرانى نيز داشته باشد . در اين باره بيشتر بينديش . و على اللَّه التوفيق .\r\n\r\nبحث سوم راه تعيين امام\r\nمصنّف - قدّس اللَّه روحه - مىگويد :\r\nاماميّه به طور كل بر اين باورند كه دو راه براى تعيين امام وجود دارد ؛ نخست سخن صريح خدا يا پيامبر و امامى كه امامتش با نص و سخن صريح ثابت شده باشد و يا صدور معجزه از وى ؛ چرا كه يكى از شرايط امام ، عصمت است و عصمت از ويژگيهاى باطنى و پوشيده اى است كه جز خداوند كسى از آن مطلع نيست . اهل سنّت اين را نپذيرفته و اطاعت از ابو بكر را بر تمام دنيا واجب شمردند . چرا ؟ به دليل متابعت عمر از او و رضايت چهارتن ديگر ؛ يعنى ابو عبيدة بن جرّاح ، سالم - آزاد شدهء ابو حذيفه - بشير بن سعد و اسيد بن حضير . آخر چطور مىشود كسى كه ايمان به خدا و قيامت دارد ، پيروى از شخصى را كه صرفا چهار نفر با او موافقند واجب بداند ، در حالى كه نه خدا و پيامبر او را تعيين كرده‌اند و نه تمام مردم موافق امامتش بوده‌اند ؟ امام الحرمين جوينى كه از عالمترين دانشمندان اهل سنّت است و بيش از ديگران با ائمه دشمنى دارد پا را از اين نيز فراتر نهاده مىگويد : « اگر يك تن نيز با مردى از قبيلهء بنى هاشم بيعت كند امامت او با همين\r\n","description":"","footnote":"","page_name":" 23 ","page_number":28},
  {"content":"\r\nيك نفر تحقق مىيابد و نياز به كس ديگرى نيست . « آيا هيچ عاقلى حاضر است كه چنين مذهبى را بپذيرد ؟ آيا هيچ عاقلى مىتواند به دليل بيعت شخص ديگرى كه عدالتش معلوم نيست خود را ملزم به پيروى از فردى كند كه عدالت و ايمان او برايش روشن نيست و با او برخورد نداشته تا خوب و بد و نقاط قوت و ضعفش را بشناسد ؟ آيا چنين كارى حاكى از نادانى ، حماقت و گمراهى كامل شخص نيست ؟ پناه بر خدا از پيروى هوا و هوس و چيره شدن حبّ دنيا .\r\nاز عجيب و غريبترين مسائل ، بحث اشاعره دربارهء امامت و شاخه‌هاى آن و بحث دربارهء فقه و جزئياتش است . در حالى كه جايز مىدانند كه تمام مردم در اشتباه به سر برند و خدا نيز از طريق اديان قصد گمراه نمودن آنها را داشته باشد ؛ چرا كه آنان ، نه تنها به درستى اين شرايع قطع و يقين ندارند ، بلكه احتمال درستى آن را نيز نمىدهند ؛ زيرا در حالى كه گمراهى و كفر و انواع معاصى از خداوند صادر گردد ديگر چگونه يك فرد عاقل مىتواند احتمال بدهد يا حتى شك كند كه اين اديان و شرايع صحّت دارد ؟ بلكه يكباره اين احتمال پيدا مىشود كه چون اكثرا خلاف دين است و در اين دنيا ، فساد بر صلاح غلبه دارد پس اين شرايع نيز باطل و بيهوده است .\r\nگذشته از اينها وقتى آنان معتقدند كه جايز است خداوند تنفس را بر ما انسانها حرام كند با آنكه ما بدان محتاجيم و بدون تنفس قادر به زندگى نيستيم و وقتى كه جايز است كه خدا در حال تشنگى شديد بدون وجود هيچ خطر و ضررى ، نوشيدن آب گوارا را بر ما حرام نمايد ديگر چگونه مىتوان يقين پيدا كرد كه خدا به بنده اش لطف مىكند و مصلحت او را كه در پيروى از اين امام است ، لحاظ مىنمايد .\r\nفضل مىگويد :\r\nبايد دانست كه يك فرد به صرف داشتن شايستگى امامت و شرايط آن ، امام نمىشود بلكه علاوه بر اينها يك چيز ديگر لازم است ، و آن نص و سخن صريح پيامبر يا امام قبلى است . تا اينجا مورد اجماع فريقين است . امّا از نظر اهل سنّت ، معتزله و گروه صالحيه - از زيديان - با بيعت اهل حلّ و عقد نيز امامت شخص تحقّق مىيابد . شيعه با اين امر مخالف است و تنها راه را وجود نصّ مىداند .\r\nدليل ما اين است كه امامت ابو بكر از همين راه اخير ثابت شد كه بعدا دربارهء آن به تفصيل سخن خواهيم گفت .\r\nامّا اينكه گفته شده ابو بكر تنها با بيعت عمر و رضايت چهار تن به امامت رسيد ،\r\n","description":"","footnote":"","page_name":" 24 ","page_number":29},
  {"content":"\r\nسخنى دروغ است و نقلهاى متواتر و اجماع امت اين ادعا را رد مىكند ؛ زيرا خلافت ابو بكر در روز سقيفه با حضور اهل حلّ و عقد كه در آن زمان گروه انصار خصوصا قبيله خزرج بودند ، تصويب شد . چون مراد از اهل حلّ و عقد ، فرماندهان ارتش و كسانى است كه حكومت و خلافت بدون رضايت آنان تحقق نمىيابد ، و چنين افرادى در آن زمان گروه انصار بودند . آيا هيچ يك از مورخان از زمان صحابه تاكنون در اين مسئله اختلاف دارد كه ابو بكر سقيفه را ترك نكرد مگر هنگامى كه تمام انصار به استثناى سعد بن عباده - كه در آن زمان بيمار بود و پس از هفت روز درگذشت - با او بيعت كرده بودند ؟ وى مىگويد : خلافت ابو بكر با بيعت عمر و رضايت چهار تن از صحابه انجام پذيرفت ، آيا اين سخن ، افترايى باطل نيست كه تمام تواريخ معتبر آن را دروغ مىشمارند ؟ البته اين مسئله درست است كه اولين شخص بيعت كننده ، عمر بود و به دنبال او نيز انصار با ترديد و نگرانى و كشمكش بيعت نمودند . اگر انصار از پيامبر شنيده بودند كه على جانشين اوست پس چرا اين سخن رسول خدا ( ص ) را به عنوان دليل عليه ابو بكر به كار نبردند و چرا خلافت او را با اين دليل رد نكردند ؟ آيا آنان كه در خانهء خود بودند ، با توجه به وجود نزديك هزار تن از دوستان خويش ، از ابو بكر و عمر مىترسيدند ؟ آيا اگر پيامبر چنين مطلبى گفته بود باز هم آنان با جر و بحث مىگفتند يك امير از شما و يك امير از ما ؟ پس چرا به عمر و ابو بكر نگفتند : هنوز كه از پيمان رسول خدا ( ص ) در غدير خم چندان نگذشته است چرا سخن رسول خدا ( ص ) را زير پا مىنهيد ؟ چرا از دستور وى پيروى نمىكنيد ؟ حداقل فايده آن گفتگو اين بود كه از بيعت كردن خوددارى مىكردند . هيچ يك از اماميّه نيز جرأت نكرده است ادعا كند كه انصار در روز سقيفه چنين گفتند .\r\nپس اى خردمندان ! آيا ممكن است كه پيامبر سخنى را در حضور همهء مردم فرموده باشد و انصار در آنجا حاضر نباشند ؟ آيا امكان دارد انصارى كه ، خدا و پيامبر را يارى نمودند و به مسلمانان خانه دادند و براى يارى پيامبر دست به كشتار اشراف زدند و دشمنى اعراب را پذيرا گشتند در اينجا ساكت بمانند و اصلا سخن رسول خدا ( ص ) را به ميان نكشند ؟ با وجود اينكه عمر و ابو عبيده با بيان اين جملهء پيامبر كه : « امامان از قريش هستند » آنان را وادار به تسليم نمودند ، چطور مىشود كه آنان سخن پيامبر ( ص ) را در غدير خم در مورد امامت على ( ع ) مطرح نكنند ؟\r\nهر مسلمان عاقل و منصفى اگر دربارهء سكوت انصار و استدلال نكردن آنان به سخن\r\n","description":"","footnote":"","page_name":" 25 ","page_number":30},
  {"content":"\r\nپيامبر ( ص ) در مورد جانشينى على تأمل كند ، يقين مىكند كه رسول خدا هيچ كس را به عنوان جانشين تعيين نفرمود و در مىيابد كه خلافت ابو بكر با بيعت اهل حلّ و عقد انجام پذيرفت .\r\nامّا سخنان اين مرد دربارهء اشاعره كه ايشان نمىتوانند دربارهء امامت بحث كنند و از بحث آنان دربارهء امامت تعجّب مىكند آن هم به اين دليل كه آنان معتقدند كه خدا ، آفرينندهء همه چيز است . بايد گفت كه او اين سخن را بسيار تكرار كرده است و جز اين سخن و تصور كردن نتايج محال - به زعم باطل خودش - چيز ديگرى نمىداند . ما بيان كرديم كه هيچ يك از اين سخنان در مورد اشاعره صحيح نيست و تكرار زياد ، كار وى و افراد مانند اوست .\r\nمن مىگويم :\r\nدر اينجا براى روشن شدن مطلب ، بايد توضيح مفصّلى بدهيم . اين اختلاف كه تعيين امام از سوى خداست يا به عهدهء مردم نهاده شده است هنوز بر جاى مانده است . اماميّه نظر اوّل را پذيرفته‌اند و اهل سنّت به نظر دوّم گرايش يافته‌اند . و حق با نظريهء نخست است ؛ زيرا :\r\n1 - خداى متعال در قرآن كريم مىفرمايد : * ( « وَرَبُّكَ يَخْلُقُ ما يَشاءُ وَيَخْتارُ ما كانَ لَهُمُ الْخِيَرَةُ » ) * ( 1 ) .\r\n2 - چنان كه بيان خواهد شد ، انتخاب مردم موجب تباهى امامت و امت و ديانت مىگردد خصوصا اگر به انتخاب يك شخص - چنان كه علماى اهل سنّت مىگويند - اكتفا كنيم ؛ زيرا چه بسا فرد مورد انتخاب مردم ، هم اكنون فاسق باشد يا در آينده فاسق شود و چون مردم به دين پادشاهان خود هستند و چنان كه مشاهده مىشود تابع هوا و هوسهاى آنانند . با انتخاب چنين فردى ، امامت ، امت و ديانت تباه مىگردد .\r\n3 - گاهى مردم در انتخاب امام اختلاف پيدا مىكنند . ريشه اختلاف در اينجاست كه هر گروهى گمان مىكند كه زمامدار و بزرگ خودش ، شايستهء امامت است و ديگران داراى تمام شرايط امامت نيستند . و يا آنكه به واسطهء دورى ممالك از يكديگر و فراوانى مسلمانان ، امكان شناخت يك شخص واجد شرايط براى همگان ميسّر نباشد و بدين ترتيب به جاى يك تن ، دو يا چند تن به امامت برگزيده مىشوند و اين ، جنگ و\r\n\r\n","description":"","footnote":"\r\n( 1 ) . قصص / 69 .\r\n","page_name":" 26 ","page_number":31},
  {"content":"\r\nتباهى و ناتوانى اسلام را به دنبال خواهد داشت . در اينجا صاحب مواقف مدّعى است كه هر كس زودتر انتخاب شد همان شخص امام است امّا اين ادعا نيز باطل و نادرست است ؛ زيرا فرض بر اين است كه هر طايفه ، جز بزرگ خود ، ديگر افراد را فاقد صلاحيت لازم براى احراز منصب امامت مىداند . از اين گذشته گاهى در تقدم افراد ، اختلاف پيدا مىشود . همچنين نمىتوان مدعى شد كه بايد در انتظار ايجاد توافق نشست ؛ زيرا چنين انتظارى موجب سهل انگارى در انجام مردم براى هميشه و يا براى مدتى كوتاه يا طولانى مىگردد . بعلاوه واجب شمردن انتظار ، با انتخاب ابو بكر توسط عمر و هوادارانش منافات دارد ؛ زيرا آنان پيش از آنكه افراد داخل سقيفه اتفاق نظر پيدا كنند با ابو بكر بيعت كردند . ديگر چه رسد به افرادى كه در سقيفه حاضر نبودند .\r\nبلكه بسيار يا بيشتر اهل سقيفه نيز صراحتا با اين مسئله مخالفت كردند .\r\n4 - تعيين امام از سوى يك شخص ، خواه امام باشد يا غير امام و يا به وسيلهء يك گروه ، اگر چه تمام اهل حل و عقد جزو آن گروه باشند ، چون به اجازه و امر خداى متعال نيست ، نوعى حق كشى نسبت به ديگر مسلمانان است ، و ادعاى اجماع در مورد تعيين امام ، بى اعتبار است ؛ زيرا بيعت با ابو بكر به وسيلهء عمر و موافقان او صورت پذيرفت و علاوه بر اينكه اجماع با اين چند فرد ، محقق نمىشود خود اين افراد هم مورد بحث و تأمل هستند . اصولا چگونه امكان دارد كه شخصى در انتخاب ابو بكر ادّعاى اجماع نمايد در حالى كه امير المؤمنين على ( ع ) - كسى كه حق ، همواره با او بود - و گروهى از صحابه ، با آن مخالفت ورزيدند ؟ اين گروه به انتخاب انتخاب كنندگان ابو بكر ، اهميتى ندادند تا اينكه پس از مدتى بناچار بيعت كردند و برخى تا آخر عمر به اين امر تن در ندادند .\r\n5 - محال است كه خداوند سبحان ، انتخاب امام را به عهدهء مردم بگذارد و به مردم دستور دهد كه خودشان امام را انتخاب كند . در حالى كه خود خداى متعال دقيقتر و آگاهتر است . چرا محال است ؟ زيرا براى حكيم ، ناپسند است كه راه ساده تر و كوتاهتر را رها كند و مردم را وادار به رفتن راهى نمايد كه دشوار است و احيانا يا غالبا به هدف نمىرسد .\r\n6 - اگر دستور خدا مبنى بر تعيين امام توسط مردم ، به تمام مردم مربوط باشد به نحوى كه همه اتفاق نظر داشته باشند ، قطعا چنين تكليفى فوق توان مردم است ، و اگر اين دستور مربوط به برخى باشد و ديگران بايد به شرط آگاهى از واجد شرايط بودن امام ،\r\n","description":"","footnote":"","page_name":" 27 ","page_number":32},
  {"content":"\r\nاو را بپذيرند ، در اين صورت نيز باطل بودن اين نظر آشكار است ؛ زيرا معمولا امكان ندارد كه تمام مردم از صلاحيت وى آگاه باشند حتى اگر شخص انتخاب كننده يا انتخاب كنندگان به اين مطلب ، شهادت دهند ؛ زيرا اگر چنين افرادى فاسق نباشند ، معمولا عدالت آنها نيز براى تعداد اندكى از مردم شناخته شده نيست . بدين ترتيب ، مردم مدتى طولانى بدون امام و يا تا مرگ آن امام انتخاب شده در هرج و مرج باقى مىمانند و چه بسا شهادت آنان - به واجد شرايط بودن شخص انتخاب شده - با شهادت گروه ديگرى تعارض پيدا كند و بر هرج و مرج بيفزايد . اما اگر بگوييم مردم بدون قيد و شرط امام را بپذيرند ، بطلان اين نظريه ، آشكارتر مىگردد ؛ زيرا لازمهء اين سخن ، پذيرفتن امامت شخصى است كه جامعيت او به مجرّد انتخاب يك شخص يا انتخاب گروهى كه عدالت خودشان معلوم نيست و يا معروف به فسق هستند ، تأييد شده است . و البته كسى كه به خدا و حكيم بودن او ايمان داشته باشد چنين نظريه اى را نمىپذيرد .\r\n7 - همانطور كه گذشت ، امام بايد معصوم و از تمام مردم برتر و كاملتر باشد ، چنين شخصى تنها از طريق تعيين مستقيم خدا به وسيلهء پيامبر و يا امام معصوم ( ع ) ديگر كه از خدا و رسول او ( ص ) نقل مىكند و يا به وسيلهء ظهور معجزه ، شناخته مىشود . اگر امام قبلى معصوم نبوده حكم او حاكى از حكم خدا نباشند ؛ در اين صورت تعيين كردن او نيز بىفايده خواهد بود ؛ زيرا احتمال دارد كه او به اشتباه يا به عمد از روى هوا و هوس يا علاقهء به خويشاوندان ، شخص نالايقى را انتخاب كند . در واقع ، اهل سنّت با ما در اين مسئله كه ثبوت امامت از طريق تعيين امام قبلى است هم عقيده نيستند ؛ زيرا مراد ما از امام قبلى ، شخص خاصى است و مقصود آنان شخص ديگرى است .\r\n8 - نصب امام بر خدا واجب است . پس بايد انتخاب و تعيين امام نيز از طرف او باشد . و قرآن و عقل بر وجوب اين امر دلالت دارد .\r\nامّا در قرآن مىفرمايد : * ( « كَتَبَ رَبُّكُمْ عَلى نَفْسِه الرَّحْمَةَ » ) * ( 1 ) بديهى است كه نصب امام نوعى رحمت است . و در آيهء ديگر مىفرمايد : * ( « إِنَّ عَلَيْنا لَلْهُدى » ) * ( 2 ) . بدون شك نصب امام نوعى هدايت بوده و يا مقدمهء آن به حساب مىآيد . آيهء ديگر :\r\n\r\n","description":"","footnote":"\r\n( 1 ) . انعام / 54 .\r\n( 2 ) . ليل / 12 .\r\n","page_name":" 28 ","page_number":33},
  {"content":"\r\n* ( « وَعَلَى الله قَصْدُ السَّبِيلِ » ) * ( 1 ) واضح است كه انتخاب امام يكى از مصاديق ميانه روى است .\r\nو امّا دليل عقلى داراى دو وجه است :\r\nوجه اوّل : بى شك ، مردم هميشه به كسى نياز دارند كه تكاليف الهى ايشان را بداند ، و از احكام حلال و حرامى كه پيامبر ( ص ) آورده ، با خبر باشد ؛ زيرا حلال محمّد تا روز قيامت حلال ، و حرام او تا روز قيامت حرام مىباشد . چنين شخصى عالمى را كسى جز خداوند نمىشناسد . لذا لازم است خدا چنين شخصى را به امامت برگزيند . و اجتهاد ، به جهت خطاپذيرى ، جاى علم واقعى را نمىگيرد . همچنين مردم به شخصى كه تمام دلايل و حجتهاى اثبات اسلام را بداند نيازمندند تا بتواند براى هر شخصى در خور فهم خودش دليل بياورد . و اگر نياز به معجزه باشد خدا زمينه ظهور معجزه را به وسيلهء آن امام فراهم سازد . در غير اين صورت حجتها و دلايل روشن خدا از بين مىرود ؛ زيرا براهين و معجزات پيامبر ( ص ) از آنجا كه براى بيشتر مردم - خصوصا آنها كه بعدا آمده‌اند - ناشناخته است ، براى اثبات اسلام كافى نيست . پس بر خدا واجب است تا امامى برگزيند كه از دلايل روشن خداى متعال آگاهى داشته باشد و در صورت لزوم بتواند دين خدا را - اگر چه از راه معجزه - اثبات نمايد . چنان كه امير المؤمنين ( ع ) مىفرمايد : « اللَّهم بلى ، لا تخلو الأرض من قائم للَّه بحجّة إمّا ظاهرا مشهورا أو خائفا مغمورا لئلَّا تبطل حجج اللَّه و بيّناته » . ( 2 )\r\nاگر چنين امامى نصب نگردد آن گاه بيشتر كفّار و گمراهان براى ايمان نياوردن خود بهانه دارند ؛ زيرا همه مىتوانند بگويند به دليل بى اطلاعى و غفلت - كه در اثر عدم انتخاب امام ايجاد شد - منحرف شده‌ايم . البته پنهان بودن امام ، به حجت بودن او آسيبى نمىرساند ؛ زيرا خود مردم موجب غيبت امام هستند و با تهديد امام به مرگ در واقع خود را از بهرهء وجود او محروم ساخته‌اند . مانند آنان كه پيامبران را تهديد مىكردند و آواره مىساختند ، اما با اين وجود ، حجتهاى الهى باطل نمىشدند . اين آيه كه مىفرمايد : * ( « لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ » ) * ( 3 ) دليل بر آن نيست كه به وجود امام نيازى نمىباشد . زيرا مراد از آيه اين است كه بعد از آمدن تعاليم انبيا كه يكى از آن تعاليم هم نصب امام است ديگر عذرى براى مردم باقى نخواهد ماند .\r\n\r\n","description":"","footnote":"\r\n( 1 ) . نحل / 9 .\r\n( 2 ) . نهج البلاغه ، حكمت 147 .\r\n( 3 ) . نساء / 165 .\r\n","page_name":" 29 ","page_number":34},
  {"content":"\r\nوجه دوّم : نصب امام ، لطف است و لطف بر خدا واجب . پس نصب امام بر خدا واجب است . اين برهان مركب از يك صغرى و يك كبرى است . امّا صحّت صغرى - نصب امام لطف است - به اين دليل است كه لطف ، عبارت است از امرى كه بنده را به طاعت خدا نزديك و از معصيت دور مىسازد ، اگر چه اين امر از طريق زمينه سازى انجام شود . و از آنجايى كه نصب امام موجب اجراى احكام و از بين بردن ظلم و فساد و مانند اينها مىشود ، نوعى لطف است . البته لطف بودن نصب امام ، با سلب قدرت از او توسط مردم و يا غيبت او منافات ندارد ؛ زيرا خداوند متعال با نصب امام زمينهء لازم را براى لطف به مردم فراهم فرموده و در واقع به آنان لطف كرده است و اين خود مردم هستند كه اثر اين لطف را از بين برده‌اند . لطف ديگرى با اين لطف ، معارضه كرده است و آن عبارت است از اينكه هر كس در نبودن امام واجبات را انجام دهد و محرّمات را ترك كند ، اخلاص بيشترى دارد ؛ زيرا مسئلهء ترس از امام وجود ندارد و به همين لحاظ ثواب او نيز افزونتر است . و نبودن امام ، خود نوعى لطف است .\r\nحتى برخى گفته‌اند در از ميان رفتن اين ثواب ، مفسده اى است كه از وجوب نصب امام جلوگيرى مىكند . اين سخن ، باطل است ؛ زيرا چنين لطفى نمىتواند با لطف نصب امام ، مقابله نمايد . چرا كه اين لطف به افرادى اندك اختصاص دارد اما لطف نصب امام شامل حال همهء بندگان مىگردد . علاوه بر اين ، ما معتقديم كه اين مسئله ، لطف نيست .\r\nچرا كه كسى غير از امام ، به جوانب مختلف اخلاص آگاهى ندارد لذا بدون آموزشها و راهنماييهاى او اخلاص كامل براى احدى حاصل نمىگردد . به اين نكته هم بايد توجه داشت كه اخلاص شخصى كه با اوامر و نواهى الهى مخالفت نمىكند ، با بودن يا نبودن امام تفاوتى نمىكند ؛ زيرا او با ميل و اختيار خود و بدون هيچ بيم و هراسى به تكاليف شرعى عمل كرده است ، بدون آنكه بودن و نبودن امام در وى تأثير بگذارد ، بلكه مىتوان گفت : با بودن امام ، او از امام پيروى مىكند و راه و رسم امام را در پيش مىگيرد و بنابراين اخلاص بيشترى كسب مىكند .\r\nاما بطلان اين ادعا كه از دست رفتن اين مصلحت و لطف - اگر بپذيريم كه از دست مىرود - مفسده باشد روشن و آشكار است . ضمن اينكه بر اساس اين ادعا ، جايز نبودن نصب امام ثابت مىشود نه واجب نبودنش .\r\nما درستى كبراى اين قياس به اين دليل است كه چون انجام ندادن اين لطف از جانب مولا ، نقض غرض و خواست او كه همانا اطاعت بندگان و ترك معصيت است ، مىباشد .\r\n","description":"","footnote":"","page_name":" 30 ","page_number":35},
  {"content":"\r\nلذا براى آنكه در هدف مولا خللى وارد نشود نصب امام بر مولا واجب مىشود ؛ زيرا مردم ، معصوم نيستند و مفاسد با نصب كسى كه زمينهء طاعت را فراهم سازد ، از بين مىرود . اگر چنين نبود تعيين امام هم جايز نبود و اين بر خلاف اجماع و بداهت عقلى است . بعلاوه خداى متعال خود را ، لطيف خوانده است . پس براى تصديق اين خبر ، تعيين امام ، لازم مىگردد . خدايى كه براى تمام اعضا و جوارح بدن انسان ، رهبر و اميرى به نام قلب نهاده است - چنان كه عمرو بن عبيد در پاسخ به هشام گفت - چگونه مىشود كه مردم را در سرگردانى و گمراهى قرار دهد بدون آنكه امامى براى هدايت آنها به راه درست و از بين بردن شبهات و اختلافاتشان برگزيند تا تمام مردم را در نقاط مختلف زمين على رغم اختلاف گرايشها و خواستها و تفاوت مقاصد و افكار راهنمايى كند ؟\r\nاين دو دليل عقلى را مىتوان به يك دليل تبديل نمود و آن اين كه بگوييم : امامت از دو جهت لطف است : يكى از جهت علم و ديگرى از جهت سياست ؛ و لطف واجب است .\r\nاكنون كه دانستى در تعيين امام نمىتوان به انتخاب مردم عمل كرد و بر خدا واجب است كه امام را تعيين كند ، نادرستى اين سخن كه امامت از طريق بيعت اهل حلّ و عقد ثابت مىشود و بر مردم واجب است كه امام را تعيين كنند ، براى تو آشكار مىگردد .\r\nاز سخنان زيبايى كه در ردّ ادعاى انتخاب امام ، توسط مردم گفته شده است اين اشعار عبدى است :\r\n\r\nو قالوا رسول اللَّه ما اختار بعده\r\nإماما و لكنّا لأنفسنا اخترنا\r\nأقمنا إماما إن أقام على الهدى\r\nأطعنا و إن ضلّ الهداية قومنا\r\nفقلنا إذا أنتم إمام إمامكم\r\nبه حمد من الرحمن تهتم و ماتهنا\r\nو لكنّنا أخترنا الَّذى اختار ربّنا\r\nلنا يوم خمّ ما اعتدينا و لا حلنا\r\nسيجمعنا يوم القيامة ربّنا\r\nفتجزون ما قلتم و نجزى الذى قلنا\r\nو نحن على نور من اللَّه واضح\r\nفيا ربّ زدنا منك نورا و ثبتنا\r\n\r\nاشاعره از سه طريق بر وجوب شرعى نصب زمامدار استدلال كرده‌اند كه صاحب مواقف و شارح آن ، دو تا از آنها را چنين ذكر مىكنند :\r\nدليل اوّل : به طور متواتر نقل شده است كه مسلمانان صدر اسلام پس از وفات نبى اكرم ( ص ) جملگى بر اين مسئله اتّفاق نظر داشتند كه نمىتوان بدون خليفه يا امام ماند . تا آنجا كه ابو بكر در خطبهء مشهور خود پس از رحلت نبى اكرم ( ص ) گفت : « بدانيد\r\n","description":"","footnote":"","page_name":" 31 ","page_number":36},
  {"content":"\r\nكه محمّد ( ص ) مرده است و بايد كسى اين دين را برپا دارد « و تمام مردم سخن او را پذيرفتند و كسى نگفت احتياجى به اين امر نيست ، بلكه همه متفق القول بودند و گفتند در اين باره فكر مىكنيم و صبح زود به سقيفهء بنى ساعده رفتند و مهمترين كار را كه در آن هنگام دفن رسول خدا ( ص ) بود رها كردند . اختلاف آنان در تعيين امام ، خللى در اين موضوع ايجاد نمىكند ؛ زيرا همهء مردم از آن زمان تاكنون در مورد تعيين امام واجب الاطاعه دچار چنين اختلافى بوده‌اند .\r\nاين نظر نادرست است ؛ زيرا وقتى معلوم شد كه تعيين امام بر خدا واجب است ديگر جايى براى وجوب نصب امام از سوى مردم باقى نمىماند . علاوه بر اين ادعاى اينكه خالى بودن زمان از امام محال است ، اعم از وجوب نصب او از سوى خدا و يا وجوب شرعى يا عقلى انتخاب وى از سوى مردم مىباشد . ( يعنى درست است هيچ گاه جامعه بدون امام نبايد باشد و نبودن امام محال است . امّا نتيجهء اين محال بودن ، چنين نيست كه بايد مردم امام را انتخاب كنند ؛ زيرا اگر خدا هم امام را انتخاب كند باز هم با ادعاى مذكور سازگار است ) . آرى اگر آنچه كه صاحب مواقف و شارح آن در مورد خطبهء ابو بكر و پذيرش صحابه و اينكه صحابه گفتند در اين باره فكر مىكنيم ، صحيح باشد ، ظاهرا چنين به دست مىآيد كه انتخاب امام بر مردم واجب است . امّا با توجه به اينكه وجوب اين امر ، اعم از وجوب شرعى و عقلى است ، اين سخن ، دروغى آشكار است ؛ زيرا ابو بكر در خطبهء مورد نظر كه ما متن آن را در كتب اهل سنت - از قبيل تاريخ طبرى ، كامل ابن اثير ، صحيح بخارى ( باب مناقب ابو بكر ) و مستدرك حاكم - ديده‌ايم چنين جمله اى را به زبان نياورده است و هيچ كس پس از خطبهء ابو بكر نگفت : ما در اين باره فكر مىكنيم و كسى براى وفاى به عهد يا انتخاب امام كه شرعا واجب بود به سقيفه نرفت . بلكه بسيارى از روايات اهل سنّت حاكى از آن است كه هنگام مرگ پيامبر ، انصار در سقيفه جمع شده بودند تا با سعد بيعت كنند ، ابو بكر و اصحابش از موضوع مطلع شدند و براى كسب قدرت با انصار به رقابت پرداختند . اين نكته اى است كه از خطبهء مشهور عمر كه بيعت با ابو بكر را لغزش شمرد نيز به دست مىآيد . اين خطبهء عمر را اهل سنّت از جملهء بخارى در « كتاب المحاربين » باب « رجم الحبلى من الزنا إذا احصنت » نقل كرده است .\r\nچگونه ممكن است كه رفتن آنان را به سقيفه براى انجام وظيفهء شرعى دانست و حال آنكه دفن نبى اكرم ( ص ) و مراعات حرمت ايشان از مهمترين واجبات بود و تأخيرى كه در آن مدّت صورت پذيرفت بزرگترين توهين به ايشان و اسلام محسوب مىشد .\r\n","description":"","footnote":"","page_name":" 32 ","page_number":37},
  {"content":"\r\nجلو انداختن دفن پيامبر ( ص ) به مسئله امامت آسيبى نمىرساند خصوصا با توّجه به اينكه اهل سنّت به صحابه حسن ظن داشته و چنان كه شنيده اى تمام آنان را عادل مىشمارند و در دين استوار مىدانند . پس ديگر شكى باقى نمىماند كه آنان دفن پيامبر ( ص ) را به دليل واجب بودن تعيين امام ، عقب نينداختند ، بلكه براى رقابت در تصاحب دنيا و استفاده از فرصت پيش آمده ، عقب انداختند ؛ زيرا آنان يقين داشتند كه امير المؤمنين ( ع ) ، پيامبر ( ص ) را رها نمىكند و تا او را به خاك نسپارد مزاحمتى براى آنان ندارد .\r\nاگر اينان تا به اين حدّ به واجب بودن بيعت اهميت مىورزند پس چرا عمر ، تأخير شوراى انتخاب خليفهء پس از خويش را تا سه روز آزاد گذاشت ، در حالى كه در آن شورا شش تن بيشتر عضو نبودند و در يك روز و حتى يك ساعت مىتوانستند تصميم بگيرند ، خصوصا با توّجه به اينكه آنان موقعيت را قبل از مرگ عمر مىدانستند . اگر آنان اينقدر به تعيين امام اهميت مىدادند پس چرا وقتى پيامبر اكرم ( ص ) بارها و بارها ، تصريحا و تلويحا ، از مرگ خويش خبر مىداد از او نخواستند تا كسى را برگزيند و آنان را از چنين رنج و زحمتى آسوده سازد ؟ چرا به او نسبت هذيان دادند و وى را از نوشتن چيزى كه آنان را از گمراهى حفظ مىكرد بازداشتند ؟ آيا آنان احتمال ندادند كه پيامبر ( ص ) مىخواهد امام را تعيين كند و آنان را از اين مهم آسوده خاطر سازد ؟ چرا پيامبر ( ص ) مانند آنان به اين مسئله اهميت نداد و جانشينى براى خودش معين نفرمود . و يا چرا بيان نفرمود كه تعيين نكردن جانشين جايز است تا هم حرمت خودشان و هم حرمت اسلام محفوظ بماند ؟ چرا اين اهتمام در امير المؤمنين ( ع ) نبود تا همراه آنان در انجام اين واجب مشاركت نمايد و بدين سبب در دفن پيامبر نيز تعجيل كند ؟\r\nاما اين سخن كه گفتند : « مردم همواره از ابتدا تا زمان ما چنين بوده‌اند . . . » سخن غريبى است . زيرا ما نه ديده و نه شنيده‌ايم كه آنان به تعيين امام به عنوان يك واجب شرعى پرداخته باشند و به همين جهت هيچ گاه خواستار امامى جامع شرايط ، چنان كه صاحب مواقف و شارح آن مىگويند - مانند اينكه امام بايد عادل ، مجتهد و قريشى باشد - نبوده‌اند . بلكه ما فقط ديده‌ايم و شنيده‌ايم كه آنان به رياست افرادى اقدام نموده‌اند كه فاقد اين شرايط مىباشند و هدفشان نيز از اين انتخاب آن بوده است كه چيزى از دنياى پست عايدشان شود .\r\nدليل دوّم : دوّمين دليلى كه صاحب مواقف و شارح آن از نظر اشاعره آورده‌اند اين است\r\n","description":"","footnote":"","page_name":" 33 ","page_number":38},
  {"content":"\r\nكه تعيين امام ، دفع ضرر محتمل است و دفع ضرر محتمل اجماعا واجب است .\r\nدر پاسخ بايد گفت كه دفع ضرر محتمل در صورتى بر مردم واجب است كه بر خدا واجب نباشد يا ( بر خدا واجب باشد امّا ) خداوند ، آن را رها كرده باشد و اين دو فرض هر دو باطل است . اگر وجوب نصب امام را بپذيريم در اين صورت دفع ضرر احتمالى هيچ راهى براى پيامبر ( ص ) جز تعيين امام باقى نمىگذارد . پس بايد پيامبر ( ص ) امام را تعيين كرده باشد و گرنه واجبى را عمل نكرده است . بعلاوه نصب امام از طرف مردم اگر چه از ضررى جلوگيرى مىكند امّا از آنجايى كه تعيين امام به وسيلهء غير معصوم انجام گرفته ، ضرر ديگرى را كه همان خطاى عمدى يا سهوى است ، به دنبال دارد . پس چون اين ضرر ، به دين و امت اسلامى برمىگردد چاره اى نمىماند مگر اينكه خداوند ، شخصى را كه از عصمتش آگاه است ، به امامت نصب كند .\r\nقوشچى دليل سوّمى را ذكر مىكند و آن اينكه : شارع دستور داده كه قوانين اجرا گردد و سپاه مجهز گردد و مرزها مستحكم شود و امور ديگرى از اين قبيل كه جز با وجود امام عملى نخواهد شد و هر امرى كه كار واجب با آن عملى شود نيز واجب است .\r\nدر پاسخ بايد گفت اين سخن متوقّف بر آن است كه نصب امام بر خدا واجب نباشد و يا واجب باشد اما خداوند اين كار را انجام نداده باشد ، كه بطلان اين دو فرض آشكار است . از اين گذشته ، واجباتى كه وى برشمرد تنها به شرط بودن امام واجب خواهند بود .\r\nلذا اين امور ، واجبات مشروط هستند و مقدّمهء واجبات مشروط ، واجب نيست . مانند استطاعت نسبت به حج . خصوصا در مورد اوّل يعنى اجراى قوانين ، كه فقط بر امام واجب است . پس چگونه مىتوان مقدّمهء اين امور - كه همان نصب امام است - را واجب شمرد . البته در صورتى كه اصل اسلام مورد تهديد واقع شود دو مورد اخير بر مردم واجب مىگردد . پس تنها براى اين دو مورد است كه تعيين امام بر مردم واجب مىگردد .\r\nبر فرض كه انجام اين امور بر مردم واجب باشد و تعيين امام نيز در حكم مقدّمه محسوب شود باز هم مشكل ، از بين نمىرود . زيرا چنان كه علَّامه در مسئلهء اصول فقه ذكر مىكند بسيارى از علماى اهل سنت قائل به وجوب مقدمهء واجب نيستند .\r\nاز آنچه آمد ، روشن شد كه مراجعه به مردم براى انتخاب امام به طور كلى يا جزئى نادرست است و واجب شمردن انتخاب امام بر مردم باطل است . اما با اين حال ، اينان با وجود پذيرفتن نظريهء فوق در انعقاد امامت به بيعت يكى دو تن اكتفا كرده‌اند و تبعيت از او را بر مردم واجب مىشمارند . در كتاب مواقف و شرح آن كه مأخذ مذهب آنان است ،\r\n","description":"","footnote":"","page_name":" 34 ","page_number":39},
  {"content":"\r\nچنين آمده : حال كه ثابت شد امامت از طريق انتخاب و بيعت مردم صورت مىپذيرد بايد توجّه داشت كه اين امر ، به اجماع تمام اهل حلّ و عقد نياز ندارد ؛ زيرا هيچ دليل عقلى يا نقلى در اين مورد وجود ندارد . بلكه وجود يك يا دو تن از اهل حلّ و عقد براى ثبوت امامت و وجوب پيروى مردم از او كفايت مىكند ؛ چرا كه ما مىدانيم صحابه با آن استوارى در دين و شدّت پاىبندى به امور شرعى كه در آنها وجود داشت به يكى دو تن بسنده كرده‌اند ، مانند بيعت عمر با ابو بكر و بيعت عبد الرحمن بن عوف با عثمان . و در عقد امامت ، اجتماع تمام اهل حلّ و عقد مدينه را شرط نكرده‌اند تا چه رسد به اينكه بگويند تمام علما و مجتهدان ممالك مختلف اسلامى بايد جمع شوند ، با اين حال هيچ كس او را نفى و انكار نكرد . از آن پس تا كنون نيز بر همين اساس - يعنى اكتفا نمودن به يك يا دو تن در عقد امامت - عمل شده است .\r\nاگر خوانندهء محترم با چشم انصاف و گوش شنوا به مطالب ما توجّه كند و در آنها تأمّل و انديشه نمايد ، بطلان سخن فوق بر او روشن مىگردد . شگفتآور اينكه ، ادّعا مىكنند كه صحابه در عقد امامت به بيعت يكى دو نفر بسنده كرده‌اند ، آيا اينان نمىدانند كه امير المؤمنين و سيّد المسلمين همراه با جمعى از صحابه تا مدّتى طولانى از بيعت با ابو بكر امتناع ورزيدند و به بيعت اهل سقيفه اكتفا نكردند تا چه رسد به بيعت عمر تنها ؟\r\nآيا نشنيده‌اند كه سعد ، فرزند عمر ، اسامة بن زيد ، محمّد بن سلمه و ابو مسعود انصارى و ديگران با آنكه ديدند اهل حل و عقد با امير المؤمنين ( ع ) بيعت كردن ولى از بيعت با ايشان خوددارى ورزيدند ؟ آيا نمىدانند كه بيعت قبيله اوس با ابو بكر چنان كه منابع تاريخى از قبيل تاريخ طبرى و كامل ابن اثير نشان مىدهند از روى حسادت با قبيلهء خزرج بوده است نه از روى اكتفا به بيعت چند نفر ؟ كما اينكه بيعت مهاجرين با ابو بكر نيز به واسطهء دشمنى و حسادت آنان با امير المؤمنين بود . اين موضوع به خواست خدا بيان خواهد شد .\r\nشگفتآورتر از ادعاى نخست ، اين ادعا است كه در تمام دوره‌ها ، امامت به همين ترتيب بوده است . چرا كه ما در هيچ عصرى نشنيده‌ايم كه مردم به بيعت يكى دو نفر بسنده كرده باشند و تكليف و وظيفه ، ايشان را به پذيرش چنين چيزى وادار كرده باشد .\r\nآرى ، پادشاهان خائن ، براى فرزندان نادان و فاسق خود چنين پيمانى مىگرفتند ؟ امّا از طريق تعيين كسى كه از نظر آنان امام محسوب مىشد نه از طريقى كه در اينجا مورد بحث است . خنده آور اين است كه اينان صحابه را در مواردى از اين قبيل ، به صلابت در\r\n","description":"","footnote":"","page_name":" 35 ","page_number":40},
  {"content":"\r\nدين معرّفى مىكنند ؛ چرا كه نيازمند اثبات چنين چيزى هستند . و از سوى ديگر مدّعى مىشوند كه علَّت پرداختن صحابه به مسئلهء بيعت و رها كردن دفن سيّد المرسلين به جهت ترس از فتنه و نابودى اسلام بوده است . اگر آنان چنين صلابتى را در صحابه سراغ داشتند ، ديگر ترس از چه چيزى مانع از آن شد كه ابتدا به دفن پيامبر خدا ( ص ) بپردازند و بيعت را به پس از تدفين پيامبر ( ص ) موكول سازند و در اين مدت در مورد كسى كه براى رهبرى سزاوارتر است مذاكره نمايند ؟ اگر آنان تا بدين حدّ صلابت داشتند پس چرا عمر بيم داشت كه اگر بزرگان صحابه براى جهاد و ادارهء شهرها از مدينه خارج شوند فساد برپا كنند ؟ حاكم در باب « مناقب امير المؤمنين ( ع ) » از فصل « معرفة الصحابة » مستدرك از قيس بن ابى حازم روايت مىكند - و ذهبى در تلخيص المستدرك نيز اين حديث را صحيح دانسته :\r\nزبير نزد عمر بن خطاب آمد و از او اجازهء جنگ خواست . عمر به او گفت : در خانه ات بنشين . تو همراه رسول خدا ( ص ) به جنگ رفته اى . زبير باز حرف خود را تكرار كرد تا آنكه عمر در مرتبهء سوّم يا چهارم گفت : در خانه ات بنشين . به خدا سوگند مىدانم تو و يارانت همين كه از شهر خارج شويد عليه اصحاب رسول خدا ( ص ) به فساد خواهيد پرداخت . ( 1 )\r\nبنابراين ، از سخن صاحب مواقف و شارح آن پيداست كه امامت ابو بكر با بيعت عمر صورت پذيرفته است و بر تمام اهل اسلام واجب شده است كه از او پيروى كنند و آنچه علَّامه به اهل سنّت نسبت داده ، درست مىباشد . و فضل در اينجا چنين وانمود كرده كه از مذهب خود و منظور علَّامه بىخبر است . علَّامه نخواسته است بيعت انصار را در روز سقيفه انكار كند بلكه مىگويد : امامت ابو بكر از طريق مشورت با اهل حل و عقد و اتفّاق نظر آنان صورت نپذيرفته است . اصل انعقاد امامت ابو بكر ، تنها با بيعت عمر و رضايت چهار تن ديگر بوده است ، و به همين دليل اين امامت يك لغزش به شمار آمد . ولى با اين حال اطاعت از او را بر تمام مردم واجب شمردند . در حالى كه هيچ فردى كه به خدا و عدالت و حكمتش ، ايمان داشته باشد چنين اطاعتى را حلال نمىشمارد .\r\n\r\n","description":"","footnote":"\r\n( 1 ) . مستدرك ، ج 3 ، ص 12 .\r\n","page_name":" 36 ","page_number":41},
  {"content":"\r\nاز اينها گذشته فضل مدّعى است كه ارباب تواريخ متفقا مىگويند : ابو بكر در روز سقيفه از آن محل خارج نشد تا اينكه تمام انصار ، به استثناى سعد ، با او بيعت كردند و اين ادعا دروغى آشكار است . ابن اثير در كامل مىگويد :\r\nهنگامى كه رسول خدا ( ص ) وفات نمود ، انصار در سقيفهء بنى ساعده براى بيعت با سعد بن عباده گرد آمدند . ابو بكر وقتى اين خبر را شنيد همراه عمر و ابو عبيدة بن جرّاح نزد آنان آمد و پرسيد : چه خبر است ؟ گفتند : يك امير از ما و يك امير از شما ، ابو بكر گفت : اميران از ما و وزيران از شما . سپس افزود : من يكى از اين دو مرد ، عمر و يا ابو عبيده - امين اين مردم - را براى شما مىپسندم .\r\nعمر گفت : كداميك از شما ميل دارد قدمهايى را كه پيامبر مقدم داشته است به عقب راند ؟ سپس عمر و به دنبال او مردم با ابو بكر بيعت كردند اما انصار يا برخى از انصار گفتند : ما فقط با على ( ع ) بيعت مىكنيم . ( 1 )\r\nمانند اين مطلب در تاريخ طبرى ( 2 ) هم نقل شده است . ابن عبد البر در الاستيعاب در شرح زندگانى ابو بكر مىگويد :\r\nروزى كه رسول خدا ( ص ) رحلت فرمود در سقيفهء بنى ساعده با وى بيعت شد .\r\nسپس فرداى آن روز كه سه شنبه بود بيعت عمومى گرفته شد و سعد بن عباده و گروهى از خزرج و فرقه اى از قريش مخالفت كردند .\r\nامّا اينكه فضل پنداشته است كه اهل حلّ و عقد در آن روز انصار بوده‌اند نوعى حق كشى نسبت به مهاجرين است ؛ چرا كه تعداد مهاجرين و علما و فرماندهانشان نيز بسيار بود .\r\nوى در مورد مرگ سعد در هفت روز پس از بيعت ، دروغ عجيبى گفته است ؛ زيرا نظر وى با نظر دانشمندان و مورخان كه بالاتفاق مرگ او را در حوران و اكثرا در زمان خلافت عمر مىدانند ، سازگار نمىباشد . ابن حجر در الاصابه در شرح حال سعد مىگويد :\r\n\r\n","description":"","footnote":"\r\n( 1 ) . كامل ، ج 2 ، ص 156 .\r\n( 2 ) . ج 3 ، ص 198 .\r\n","page_name":" 37 ","page_number":42},
  {"content":"\r\n« ماجراى مخالفت او با بيعت ابو بكر مشهور است . وى به شام رفت و در حوران ، به سال 15 يا به اعتقاد برخى 16 هجرى از دنيا رفت . »\r\nحاكم روايت مىكند : « او در هنگامى كه دو سال و نيم از خلافت عمر مىگذشت ؛ يعنى سال 15 و به روايتى 16 هجرى در حوران درگذشت . » ( 1 )\r\nطبرى مىگويد : « سعد با آنان نماز نمىخواند و در جماعتشان شركت نمىجست و مناسك حج را با ايشان برگزار نمىكرد ، و پيوسته چنين بود تا ابو بكر از دنيا رفت . » ( 2 )\r\nمصنف كتاب الاستيعاب ، در زندگينامهء سعد مىگويد :\r\nسعد بن عباده از بيعت با ابو بكر خوددارى كرد و از مدينه خارج شد و ديگر به مدينه باز نگشت تا آنكه دو سال و نيم بعد ؛ يعنى سال 15 هجرت در دوران خلافت عمر چشم از جهان فروبست . برخى مرگ او را سال 14 و برخى يازدهم ؛ يعنى در دوران خلافت ابو بكر ذكر كرده‌اند .\r\nابن اثير در كامل ، در وقايع سال 14 هجرى ، مىگويد : « در اين سال سعد بن عباده از دنيا رفت . برخى سال فوت او را يازده و برخى پانزده ذكر كرده‌اند . »\r\nابن ابى الحديد همين مطلب را در چند قسمت از شرح نهج البلاغه ذكر كرده است . و افراد بسيارى اين مطلب را يادآور شده‌اند كه مجال ذكر آنها نيست . ابن ابى الحديد مىگويد :\r\nابو بكر و يا به گفتهء بعضى ، عمر ، با ارسال نامه اى به خالد بن وليد در شام از او خواست كه سعد را به قتل برساند . خالد بن وليد به همراه شخص ديگرى كه گفته‌اند نامش محمّد بن مسلمه بود ، شبانگاه كمين كردند و سعد را كشتند و او را در چاه آبى انداختند . فردى كه همراه خالد بود بلافاصله در تاريكى شب اين دو بيت را خواند :\r\n\r\nنحن قتلنا سيّد الخزر\r\nج سعد بن عباده\r\nو رميناه بسهمين\r\nفلم نخطىء فؤاده\r\n\r\n\r\n","description":"","footnote":"\r\n( 1 ) . مستدرك ، ج 3 ، ص 292 .\r\n( 2 ) . تاريخ طبرى ، ج 3 ، ص 210 .\r\n","page_name":" 38 ","page_number":43},
  {"content":"\r\nو چنين وانمود كرد كه اين ابيات را پريان خوانده‌اند . ( 1 )\r\nو اما اشكال اين سخن وى كه اگر انصار از رسول خدا ( ص ) در مورد خلافت على ( ع ) چيزى شنيده بودند پس چرا آن را عليه ابو بكر مطرح نساختند ؟ اين است كه اگر آنان مىخواستند از اين سخن پيامبر به عنوان دليلى عليه ابو بكر استفاده كنند ، همين سخن به ضرر خودشان هم تمام مىشد ؛ زيرا آنان نيز خواهان حكومت بودند و مطابق گفتهء فضل براى تعيين شخصى از ميان خود به عنوان امام ، جمع شده بودند . اينان ، اوّلين كسانى بودند كه سخن پيامبر اكرم ( ص ) را در مورد تعيين جانشين در روز غدير خم زير پا گذاشتند .\r\nليكن اين مسئله مربوط به زمانى بود كه فهميدند قريش حق امير المؤمنين ( ع ) را غصب خواهد كرد ؛ زيرا ايشان آن صحيفهء جائره اى را كه ابو عبيده را امين آن قرار دادند و از همين لحاظ او را امين خواندند ، در مكه صادر كرده بودند و در روز غدير در بعضى از خيمه‌هاى آنان سخنان ناروا بر زبان جارى شد و آن اقدام زشت را در عقبه انجام دادند و تصميم گرفتند كه پيامبر اكرم ( ص ) را به قتل برسانند و به آن حضرت نسبت هذيان گويى دادند و مانع از آن شدند كه بر تعيين على ( ع ) تأكيد نمايد . ضمن اينكه پيامبر اكرم ( ص ) تصريح كرده بود كه على ( ع ) هميشه مظلوم و مقهور خواهد ماند و مردم ، پيمان خويش را با او خواهند شكست ، از اين رو بود كه انصار ترسيدند حكومت و ولايت به دست دشمنان امير المؤمنين بيفتد و تصميم گرفتند مستقلا امامى تعيين كنند يا در مسئلهء امامت سهيم باشند . بعيد هم نيست كه بسيارى از انصار گفتهء پيامبر را در مورد تعيين على ( ع ) به جانشينى خود به ابو بكر گوشزد كرده باشند امّا او و يارانش اهميت نداده باشند .\r\nكما اينكه مطابق گفتهء طبرى و ابن اثير ، تمام انصار يا تعدادى از آنان گفتند كه ما جز با على ( ع ) بيعت نمىكنيم .\r\nفضل در جاى ديگر مىگويد : « آيا امكان دارد انصارى كه خدا و رسولش را يارى كردند . . . » در پاسخ مىگوييم بر فرض كه انصار ، سكوت كرده فرمودهء رسول اكرم ( ص ) در مورد امير المؤمنين ( ع ) را گوشزد نكرده باشند ، امر عجيب و غير منتظره اى نخواهد بود ؛ زيرا انصار نيز مطابق آيهء قرآن و روايت حوض يا رواياتى كه بخارى آورده پس از\r\n\r\n","description":"","footnote":"\r\n( 1 ) . شرح نهج البلاغه ، ج 4 ، ص 190 .\r\n","page_name":" 39 ","page_number":44},
  {"content":"\r\nرحلت نبى اكرم مانند ديگران به حال گذشته برگشتند . آن روايت چنين است :\r\nپيامبر فرمود : شما بى ترديد مو به مو از سنّتهاى گذشتگانتان پيروى خواهيد كرد .\r\nحتى اگر داخل سوراخ سوسمار هم شده باشند شما نيز همان كار را مىكنيد ، پرسيديم : يا رسول اللَّه ! منظور شما يهود و نصارا است . فرمود : پس كى ؟ ! مانند اين روايت ، فراوان است . ازرى مىگويد :\r\n\r\nأتعجب من أصحاب أحمد إذا رضوا\r\nبتأخير ذى فضل و تقديم ذى جهل\r\nفأصحاب موسى في زمان حياته\r\nرضوا بدلا عن بارئ الخلق بالعجل\r\n\r\nو آنجا كه فضل مىگويد : با آنكه عمر و ابو عبيده آنان را ملزم به قبول اين فرمودهء رسول خدا ( ص ) كردند كه : « ائمه از قريش مىباشند » اشكالش اين است كه اگر پيامبر چنين هم فرموده باشد امّا آنان انصار را به اجبار ، ملزم به پذيرفتن اين حديث نكردند ؛ زيرا حديث مذكور اجمالا بر خلاف مقصود ايشان ، تصريح داشت . بلكه با اين حديث ، انصار را ملزم نمودند كه : « اين امر تنها براى اين خاندان قريش كه از لحاظ نسب و موقعيت برتر از همه است خواهد بود » . كما اينكه عمر مطابق نقل بخارى در « كتاب المحاربين » ، باب « رجم الحبلى » همين سخن را در خطبه اى بيان كرد . من سراغ ندارم كه كسى انصار را با اين فرمودهء رسول خدا ( ص ) « الأئمة من قريش » ملزم به پذيرفتن جانشين مهاجرين نموده باشد . و سيّد مرتضى - قدّس سرّه آن طور كه ابن ابى الحديد نقل مىكند ( 1 ) اين موضوع را به شدّت انكار كرده است . البته در برخى روايات اهل سنت آمده است كه عكرمة بن ابى جهل و ابن عاص پس از ماجراى سقيفه و تمام شدن مسئلهء بيعت و پشيمانى برخى از انصار اين حديث را نقل كردند . اين مطلب را ابن ابى الحديد در اوايل جلد دوّم شرح نهج البلاغه در بيان برخورد مهاجرين و انصار آورده است .\r\nاما پاسخى كه فضل به تعجب مصنّف از بحث اشاعره دربارهء امامت و مسائل آن مىدهد چنان كه توضيح آن گذشت مانند اين مىماند كه تشنه اى را به سراب حوالت دهند .\r\n\r\n","description":"","footnote":"\r\n( 1 ) . شرح نهج البلاغه ، ج 4 ، ص 17 .\r\n","page_name":" 40 ","page_number":45},
  {"content":"\r\n\r\nبحث چهارم تعيين امامت على ( ع )\r\n\r\n1 - اثبات امامت على ( ع ) با دليل عقل\r\nمصنّف - اعلى اللَّه مقامه - مىگويد :\r\nهمهء اماميه معتقدند كه پس از رسول اكرم ، على بن ابى طالب ( ع ) امام است . و اهل سنّت مىگويند : ابتدا ابو بكر بن ابى قحافه سپس عمر بن خطاب ، سپس عثمان بن عفان و سپس على بن ابى طالب امام بوده‌اند . اين گفتهء آنان با عقل و نقل مخالف است . امّا از جنبهء عقلى ، اين اعتقاد با دلايل عقلى موجود بر امامت على بن ابى طالب ( ع ) در تعارض است و آن دلايل عبارتند از :\r\n1 - امام بايد معصوم باشد و بر اين مطلب اتّفاق نظر وجود دارد كه كسى جز على ( ع ) معصوم نبوده است . پس او امام مىباشد .\r\n2 - يكى از شرايط امام اين است كه در گذشته از او معصيتى سر نزده باشد ، در حالى كه مشايخ اهل سنّت قبل از اسلام بتپرست بودند . لذا امام نيستند و على به واسطهء اينكه بتپرست نبوده و نيز معصيتى از وى سر نزده ، امام است .\r\n3 - امام بايد بر مبناى فرمودهء خدا و پيامبر تعيين شده باشد . و اين مورد تنها دربارهء على ( ع ) صادق است . پس او امام است .\r\n4 - امام بايد از مردم زمان خود برتر باشد و غير از على ( ع ) كسى چنين نبود .\r\n5 - امامت عبارت است از رياست كلَّى و همه جانبه كه لازمهء آن دارا بودن زهد ، علم ، عبادت ، شجاعت ، و ايمان است و همانطور كه بيان خواهد شد ، على ( ع ) تنها كسى بود كه تمام اين ويژگيها را به طور كامل دارا بود و هيچ كس از اين حيث به او نمىرسيد . پس او امام بوده است .\r\nفضل مىگويد :\r\nمذهب اهل سنّت اين است كه امام بر حق پس از رسول خدا ( ص ) ابو بكر صدّيق است و نزد شيعه امام بر حق على مرتضى است . اهل سنّت براى اعتقاد خود دو دليل\r\n","description":"","footnote":"","page_name":" 41 ","page_number":46},
  {"content":"\r\nمىآورند :\r\nدليل اوّل : راه ثبوت امامت يا نصّ است و يا اجماع در بيعت . همانطور كه گفتيم و پس از اين نيز به تفصيل خواهيم گفت در اين مورد ، نصى وجود نداشت و اجماع نيز - به اتّفاق تمام مسلمانان - براى كسى غير از ابو بكر محقّق نگرديد .\r\nدليل دوّم : اجماع در مورد بر حق بودن يكى از اين سه تن منعقد مىگردد : ابو بكر ، على و عباس . على و عباس با ابو بكر به كشمكش نپرداختند . در صورتى كه اگر ابو بكر بر حق نبود با او درگير مىشدند . چنان كه على با معاويه درگير شد . به طور معمول نيز در چنين امر مهمى ، اختلاف و درگيرى پيش مىآيد . علاوه بر اين ، درگير نشدن در جايى كه امكانش وجود دارد با عصمت ، منافات دارد ؛ زيرا سكوت در چنين موقعيتى ، معصيت بزرگى است و عصمت را از بين مىبرد . شما هم كه عصمت را براى امام واجب مىدانيد و آن را يكى از شرايط احراز مقام امامت مىشماريد . اگر گفته شود كه امكان برخورد با ابو بكر ، براى على و عباس فراهم نبود ؛ مىگوييم : شما كه معتقديد على از ابو بكر شجاعتر و در دين استوارتر و از حيث افراد قبيله و ياران بيشتر و از نظر نسبى شريفتر و از لحاظ جسمى كاملتر است و بدون شك اگر مردم نص مورد نظر شما را - در مورد امامت على - ديده يا شنيده بودند ، انصار ، ابو بكر را بر على ( ع ) ترجيح نمىدادند . آن هم با توجّه به اينكه پيامبر در اواخر عمر خود روى منبر فرمود : « إنّ الأنصار كرشى و عيبتى » و انصار از نظر تعداد سرباز و نظامى غالب بودند و خوب بود كه پيامبر ( ص ) به آنان دستورى مىداد تا على ( ع ) را در امر خلافت يارى كنند و با هر كس كه در مورد نص خلافت على مخالفت ورزد ، بجنگند .\r\nاز اين گذشته ، فاطمه ، دختر پيامبر ، با آن مقام و الا همسر او بود و حسن و حسين دو سبط رسول خدا ( ص ) فرزندانش و عباس با آن موقعيت عالى همراه او بود . روايت شده كه عباس به على ( ع ) گفت : دستت را دراز كن كه با تو بيعت كنم تا مردم بگويند : عموى پيامبر با پسر عمويش بيعت نمود و ديگر هيچ كس در مورد تو اختلاف نظر پيدا نخواهد كرد . و زبير با آن شجاعتش همراه على ( ع ) بود . مىگويند : وى شمشيرش را كشيد و گفت : من با خلافت ابو بكر موافق نيستم ، و ابو سفيان گفت : اى فرزندان عبد مناف ! آيا رضايت مىدهيد كه يك فرد از قبيله تيم بر شما حكومت نمايد ؟ به خدا سوگند دشت را پر از سواره نظام و پياده نظام خواهيم كرد . انصار نيز با خلافت ابو بكر موافق نبودند و چنان كه ذكر كرديم گفتند : از ما يك امير و از شما نيز يك امير . اگر در مورد امامت على ( ع ) نص روشنى وجود داشت قطعا آن را مطرح مىكردند . و مىتوانستند با ابو بكر برخورد\r\n","description":"","footnote":"","page_name":" 42 ","page_number":47},
  {"content":"\r\nكنند ؛ زيرا كه ابو بكر پيرمردى ترسو و ضعيف بود بدون آنكه ثروت و ياور و شوكتى داشته باشد . چطور مىشود تصور كرد كه امكان برخورد و نزاع با او وجود نداشته است ؟ تمام اين امور حاكى از آن است كه در مورد خلافت ابو بكر اجماع بوده است و هيچ نصّ و حكم روشنى دربارهء خلافت ديگرى در كار نبوده است ، و على ( ع ) نيز چون او را شايستهء خلافت و مردى عاقل ، بردبار ، اهل مدارا و شيخ اسلام ديد با او بيعت نمود .\r\nهدف اصحاب از اين امر كسب قدرت و زعامت نبود ، بلكه آنان قصد اقامهء حق و قوام بخشيدن به شريعت را داشته‌اند ، تا آنكه تمام مردم به اسلام گرايش يابند . اين هدف با خلافت ابو بكر حاصل مىشد ، لذا زمام امور را به او سپردند و او را در برپا داشتن حق يارى كردند . اين ، مذهب درست ، و حق آشكارى است كه اكثريت مردم بدان معتقدند و رسول اكرم ( ص ) فرمود : « عليكم بالسواد الأعظم » « بر شما باد اكثريت . »\r\nو اما دلايل عقلى او مبنى بر خلافت على ( ع ) : دليل اوّل ، وجوب عصمت امام است كه ما توضيح داديم كه نه عقلا واجب است و نه شرعا . و جواب دليل دوّم ، آن است كه مطابق آنچه ذكر شد لازم نيست كه قبلا از امام معصيتى سرنزده باشد . و جواب دليل سوّم ، عدم وجوب نص است . زيرا اجماع در اين گونه موارد مانند نصّ است و جواب چهارم همانطور كه ذكر شد اين است كه واجب نيست امام از ديگران برتر باشد . و اين در صورتى است كه برترى على - كرّم اللَّه وجهه - ثابت شود ، و جواب پنجم اين است كه صفاتى از قبيل زهد ، علم ، شجاعت و ايمان در سه خليفهء ديگر وجود داشته است و دارا بودن حدّ اعلاى اين صفات براى امام - در صورتى كه در حفظ حكومت تواناتر باشد - لازم نيست .\r\nمن مىگويم :\r\nدر پاسخ به دليل اوّل بايد بگوييم : چنان كه روشن خواهد شد در مورد خلافت على ( ع ) نصّ وجود دارد ، و در مورد بيعت ابو بكر هم اجماعى صورت نپذيرفت ؛ زيرا رئيس قبيله خزرج و اطرافيانش تا پايان عمر ابو بكر حاضر به بيعت نشدند . همچنين على ( ع ) كه سرور و اسوهء مسلمانان بود و به فرمودهء پيامبر ( ص ) ، حق همواره همراه او بود نيز با ابو بكر بيعت نكرد تا آنكه به خانهء او هجوم بردند و اقدام به آتش زدن خانه كردند كه در اينباره در مطاعن ابو بكر صحبت خواهد شد . زبير نيز بيعت نكرد تا آنكه شمشيرش را شكستند و به زور او را گرفتند و مقداد نيز بيعت نكرد تا آنكه او را زدند . همين طور گروه ديگرى از بهترين مسلمانان ، مانند سلمان ، ابوذر ، عمار ، حذيفه ، بريده و ديگران كه\r\n","description":"","footnote":"","page_name":" 43 ","page_number":48},
  {"content":"\r\nپس از ضرب و شتم و اجبار تن به بيعت دادند .\r\nابن ابى الحديد از براء بن عازب نقل مىكند :\r\nمن همواره بنى هاشم را دوست مىداشتم تا آنكه رسول خدا ( ص ) رحلت فرمود .\r\nترسيدم كه قريش بخواهد زمام امور را از دست آنان خارج سازد . . . ايستاده بودم كه ناگاه ديدم ابو بكر و عمر و ابو عبيده به همراه جمعى ديگر از اهل سقيفه پيدا شدند در حالى كه پيراهنهاى صنعانى بر تن داشتند . به هر كس كه برخورد مىكردند او را مىگرفتند و جلوى ابو بكر مىآوردند و دستش را مىكشيدند و به دست ابو بكر مىماليدند و بدين ترتيب چه بخواهد و چه نخواهد با ابو بكر بيعت مىكرد .\r\nو نمونه‌هاى ديگرى از اين قبيل كه نشانگر آن است كه بيعت با ابو بكر از طريق زور و فشار صورت گرفت و درست به همين دليل بود كه دفن پيامبر را سه روز عقب انداختند .\r\nحال با وجود چنين شرايطى ، آيا درست است كه مسلمانى ادّعا كند بيعت با ابو بكر اجماعى است و با جزم و قاطعيت چنين سخنى را مطرح كند ، به گونه اى كه فكر كند مىتوان اين سخن را در دادگاه عدل الهى مورد استناد قرار داد ؟\r\nبعلاوه ، استناد به اجماع به دو شرط قابل قبول است : شرط نخست ، توجه نكردن به مخالفت تعدادى اندك در صورتى كه اكثريت ، اتفاق نظر داشته باشند . و حال آنكه اين شرط قابل قبول نيست ؛ زيرا اكثريت را در واقع نمىتوان اجماع به حساب آورد و هيچ دليلى هم بر حجّيت نظر اكثريت وجود ندارد ؛ زيرا در آن صورت اهل سنّت بايد عزل عثمان را از خلافت بپذيرند ؛ چرا كه اكثر اهل حلّ و عقد با عزل او موافق بودند امّا او به دليل خوددارى از كناره گيرى كشته شد .\r\nو شرط دوّم موضوعى است كه ابن ابى حديد بدان اشاره كرده :\r\nاصحاب ما ، اجماع مردم را به عنوان دليل مخالفت ابو بكر ذكر مىكنند . اما اعتراض طرف مقابل مبنى بر اينكه سعد و فرزندانش با اين بيعت مخالف بودند ، اعتراض بجايى است . اصحاب ما نيز در مقابل اين اعتراض نگفته‌اند كه اين افراد ، اندك بوده‌اند و ما به مخالفت آنها اهميت نمىدهيم و ميزان ، نظر\r\n","description":"","footnote":"","page_name":" 44 ","page_number":49},
  {"content":"\r\nاكثريتى است كه در برابر آنها قرار دارند ؛ چرا كه دليل اصحاب ما اجماع است و در اينجا اجماعى وجود ندارد . امّا پاسخى كه اصحاب ما داده‌اند اين است كه سعد در دوران خلافت عمر از دنيا رفت . پس ديگر كسى با خلافت او مخالف نبود ، لذا در مورد خلافت عمر اجماع حاصل شد و فرزندان و خويشان سعد نيز قبلا بيعت كرده بودند حال كه خلافت عمر درست بود . پس بايد خلافت ابو بكر هم درست باشد . زيرا خلافت عمر بعد از خلافت ابو بكر است و محال است كه خلافت ابو بكر كه اصل و زيربناست باطل باشد امّا خلافت عمر كه فرع است صحيح باشد . » ( 1 )\r\nپاسخ اين مطلب آن است كه بر فرض تحقّق اجماع ، خلافت او تنها پس از تحقّق اجماع صحيح بوده است نه پيش از آن . لذا خلافت او جدا و مستقل از خلافت ابو بكر است و فرع و شاخه اى از آن به شمار نمىآيد ؛ زيرا استناد صحت خلافت عمر بر خلافت ابو بكر با استناد صحتش به اجماع ، منافات دارد ، البته از آن جهت كه هر دو خلافت فاسد و باطل بود ، مىتوان يكى را مبتنى بر ديگرى شمرد .\r\nامّا اشكال دليل دوّم : اگر مراد آنان از اجماع اين است كه پس از مرگ پيامبر و پيش از بيعت ابو بكر ، در مورد حقّانيت يكى از اين سه تن ، اجماع حاصل شده است ، قطعا اين سخن نادرست است ؛ زيرا تمام مسلمانان يا دست كم اهل حلّ و عقد اجتماع نكردند تا نظر آنان مشخص شود ، و از همان تعدادى هم كه در سقيفه گرد آمدند برخى سعد را شايسته خلافت مىدانستند . با اين وضع ديگر چگونه مىتوان مدّعى اجماع در مورد حقّانيت يكى از آن سه تن گشت ؟ با توجه به اينكه ما نشنيده‌ايم كه كسى براى احراز اين مقام از عباس ، نامى برده باشد . بعلاوه ، بر اساس نظر اينان هر كسى كه داراى عدالت و اجتهاد و ديگر صفات باشد شايسته خلافت است ، با اين حساب ديگر اختصاص اين سه تن از ميان تمام صحابه به اين امر چه معنايى دارد تا نياز به اجماع پيدا شود ؟ صرف ترجيح دادن اين سه تن نيز موجب نمىگردد تا خلافت به آنان اختصاص يابد و ديگران فاقد صلاحيت شوند . و اگر مرادشان ، تحقق يافتن اجماع پس از بيعت با ابو بكر است ، در آن صورت با اجماعى كه به گمان آنان در مورد ابو بكر وجود دارد منافات پيدا مىكند .\r\n\r\n","description":"","footnote":"\r\n( 1 ) . شرح نهج البلاغه ، ج 1 ، ص 224 .\r\n","page_name":" 45 ","page_number":50},
  {"content":"\r\nخصوصا اگر وقوع اين دو اجماع ، همزمان بوده باشد . در غير اين صورت اجماع در مورد حقّانيت يكى از سه تن باطل است چه زودتر متحقق شده باشد و چه ديرتر ؛ زيرا اگر در مورد تعيين فرد مشخصى اجماع منعقد شده باشد بايد از آن پيروى كرد و ديگر اجماع بر حقّانيت يكى از اين سه نفر را نمىتوان به عنوان دوّمين دليل ، مطرح ساخت . علاوه بر اين ، احتمال دارد كه اجماع مقدّم ، درست و اجماع مؤخّر ، نادرست باشد ، و اين احتمال صحيحتر به نظر مىرسد . و اما اينكه گمان كرده است كه امكان برخورد با ابو بكر و گرفتن حق خويش براى على ( ع ) وجود داشت ، قابل قبول نيست . زيرا او ياوران بسيار كمى داشت .\r\nبه همين دليل آن حضرت در خطبهء شقشقيه مىفرمايد : « فطفقت أرتئى بين أن أصول بيد جذّاء أو أصبر على طخية عمياء » و در جاهاى ديگر نيز چنين تعابيرى - به تواتر - از آن حضرت نقل شده . پس قريش با همديگر متفق شده بودند تا از روى حسد ، دشمنى و خونخواهى ، زمام امور را از دست او خارج كنند .\r\nآيا نمىدانيد كه در جنگ صفين تنها حدود پنج تن از قريش در سپاه حضرت بودند ، در حالى كه سيزده طايفه از قريش همراه معاويه بودند با اينكه از ستمگرى معاويه آگاه بودند و تنها تعداد اندكى از آنان شاهد برخورد آن حضرت با اسلافشان بودند . البته كينه و دشمنى قريش با آن حضرت چيز بعيدى نبود ؛ زيرا پيامبر اكرم ( ص ) با وجود طهارت و عصمت و قداست روحى كه داشتند نتوانستند وحشى ، قاتل عموى خود ، حمزه را - با آنكه مسلمان شده بود - ببينند تا آنجا كه پيامبر ( ص ) به او فرمود : « تا مىتوانى چهره ات را از من پنهان دار . » اين حديث در الاستيعاب و مسند احمد آمده است . ( 1 )\r\nبدين ترتيب چگونه مىشود كسانى كه عمر خويش را در كفر سپرى كرده‌اند و بر اساس عادات جاهليت پرورش يافته‌اند شاهد آن باشند كه قاتل بزرگانشان حاكم و زمامدار آنان باشد و از او پيروى كنند در حالى كه مىتوانستند حكومت را از او بگيرند ؟\r\nبعلاوه - بر اساس قوانين عرفى جامعهء عرب - هر خونى كه توسط برادر و پسر عموى آن حضرت ؛ يعنى پيامبر اكرم ( ص ) ريخته مىشد از چشم او مىديدند . و هر بلايى كه از سوى پيامبر بر سر آنان مىآمد ، سراغ امير المؤمنين مىرفتند ؛ زيرا آن حضرت ، نزديكترين فرد به پيامبر بود و بيش از همه از پيامبر حمايت نمود و از روز مبعث تا وفات\r\n\r\n","description":"","footnote":"\r\n( 1 ) . مسند احمد ، ج 3 ، ص 501 .\r\n","page_name":" 46 ","page_number":51},
  {"content":"\r\nايشان بيش از همه ، تلاش و جهاد كرد . از اينها گذشته ، عوامل بسيارى موجب برافروخته شدن آتش حسادت در وجود آنان نسبت به على ( ع ) مىشد ، از جمله : مقام بلند آن حضرت در نزد پيامبر ( ص ) ، آشكار شدن برترى او ، بزرگداشت پيامبر از منزلت او ، خواندن عقد اخوت با او ، قبول كردن وى به دامادى و اختصاص دادن وى به مقامهاى و الا از قبيل مباهله كردن با او و خانواده اش و قرار دادن او به عنوان مولاى مؤمنان و . . . تمام اين مسائل ، حاكى از منزلت والاى آن حضرت در نزد خدا ، رسول خدا و مردم است .\r\nديگر آنكه ، بسيارى از آنان اميد داشتند پس از ابو بكر ، زمام امور را به دست بگيرند ؛ زيرا ابو بكر از لحاظ شرافت به آنان نزديك بود ، و سبب مىشد كه طمع حكومت در وجود آنان موج زند . بر خلاف حالتى كه ، على ( ع ) در رأس حكومت قرار مىگرفت ؛ زيرا اگر چنين مىشد ، خلافت در خاندان او استقرار مىيافت . اين مطلبى است كه از سخن مغيره به ابو بكر و عمر - در هنگام فوت پيامبر - فهميده مىشود كه گفت : خلافت را در قريش توسعه دهيد تا گسترش يابد لذا اين دو برخاستند و به سقيفه رفتند . ( 1 )\r\nدر كتاب الامامة و السياسه ، باب امامت ابو بكر و خوددارى على از بيعت با او ، حديثى از على ( ع ) نقل مىكند كه به عمر فرمود : شيرى را مىدوشى كه بهره اى از آن به تو رسد .\r\nامروز كارش را استوار ساز تا فردا آن را به تو برگرداند . در شرح نهج البلاغه ( 2 ) نيز اين حديث آمده و هر دو ، اين حديث را از جوهرى نقل كرده‌اند .\r\nاين ، اوضاع قريش بود ولى قبيلهء خزرج در ابتدا ، خلافت را براى خويش مىخواستند اما پس از آنكه مسير خلافت از جهت آنان برگشت و تلاش آنها به جايى نرسيد ، و تيغشان نبريد ، ديگر اين قدرت و همّت را نيافتند كه به على روى آورند . خصوصا اينكه در اين صورت ، متهم نيز مىگشتند . قبيلهء اوس نيز تلاش خود را صرف مىنمود تا زمام امور به دست قبيله خزرج نيفتد . ضمن اينكه بسيارى از آنان و قبيلهء خزرج ، مانند اسيد بن حضير و بشير بن سعد با حضرت دشمنى داشتند .\r\nاز تمام اينها بالاتر ، اعلام اين مسئله از سوى خداست كه مردم پس از وفات پيامبر از دين برمىگردند . و خود پيامبر نيز خبر دادند كه مردم مو به مو به سنن بنى اسرائيل عمل مىكنند ، و سير قهقرايى خواهند داشت و سرنوشتشان آتش است . و تنها تعداد انگشت شمارى نجات مىيابند . و اين خبر كه مردم عليه امير المؤمنين ، به خيانت و حيله\r\n\r\n","description":"","footnote":"\r\n( 1 ) . شرح نهج البلاغه ، ج 2 ، ص 18 .\r\n( 2 ) . ج 2 ، ص 5 .\r\n","page_name":" 47 ","page_number":52},
  {"content":"\r\nمتوسّل مىگردند . ( 1 )\r\nدر چنين شرايطى ، براى امير المؤمنين چگونه امكان دارد كه با اين قوم برخورد كند ، اگر چه از همهء آنان از لحاظ حسب و نسب و قبيله برتر باشد و از نظر دينى استوارتر باشد ؟ زيرا او كه از رسول اكرم بالاتر نبود . رسول خدا ( ص ) در اوايل هجرت ، جنگ با مكه را رها نمود و صلح حديبيه را پذيرفت ، با آنكه پيامبر اكرم ( ص ) در آن هنگام از امير المؤمنين ، بيشتر ياور داشت . بعلاوه امير المؤمنين ( ع ) با آنان برخورد نمود اما نه از طريق جنگ بلكه به اين شكل كه مدّتى از بيعت ، خوددارى كرد تا آنكه او را وادار كردند و خواستند خانه اش را به آتش بكشند . تعدادى از ياوران خويش را در خانه اش گرد آورد امّا عمر آنان را تهديد كرد . حتى حضرت زهرا و حسنين ( ع ) را شبانه نزد بزرگان مسلمين مىبرد و از آنان يارى مىخواست ولى او را يارى نمىكردند . اين نكته اى است كه ابن قتيبه در كتاب الامامة و السياسه ( 2 ) و ابن ابى الحديد ( 3 ) به نقل از جوهرى نقل كرده‌اند .\r\nمعاويه نيز در نامهء مشهور خود به امير المؤمنين به اين مسئله اشاره كرده و مىگويد :\r\nهنوز به ياد دارم كه چون با ابو بكر بيعت شد ، همسرت را شبانه بر مركبى سوار مىكردى و دست در دست فرزندانت ، حسن و حسين به سراغ اهل بدر و مسلمانان پر سابقه مىرفتى و به اين صورت ، ايشان را به يارى خود مىخواندى اما جز چهار يا پنج نفر ، كسى دعوت تو را نپذيرفت .\r\nامير المؤمنين همواره مىفرمود :\r\n« اگر چهل مرد مصمم با من همراه بودند حتما با اين قوم ، در مىافتادم . »\r\nهمين جمله را نيز معاويه در نامهء مذكور نقل مىكند و مىگويد :\r\nاگر تو فراموش كرده اى من هرگز فراموش نخواهم كرد كه به ابو سفيان كه تو را به قيام ، تحريك و تهييج كرد گفتى : اگر چهل مرد مصمم با من همراه بودند حتما با اين قوم درمىافتادم .\r\n\r\n","description":"","footnote":"\r\n( 1 ) . مستدرك ، ج 3 ، ص 140 .\r\n( 2 ) . ص 13 .\r\n( 3 ) . شرح نهج البلاغه ، ج 2 ، ص 5 .\r\n","page_name":" 48 ","page_number":53},
  {"content":"\r\nابن ابى الحديد همين مطلب را از نصر نقل مىكند كه حاصل آن چنين است :\r\nهنگامى كه معاويه در جنگ صفين ، بر چاههاى آب سيطره يافت ، عمر بن عاص به او گفت بگذار به آب دسترسى داشته باشند . على با داشتن لگام اسبها ، در حالى كه تو سيرابى ، تشنه نخواهد ماند . مىدانى كه او مرد شجاع و دليرى است . من مكرّر شنيده‌ام كه مىگفت : « اى كاش چهل تن در اختيار داشتم . » و مرادش در لحظهء تعيين خلافت است . ( 1 )\r\nبا توجّه به آنچه در باب احوال قريش و انصار بيان نموديم ، نادرستى سخن فضل كه مىگفت : « فاطمه با آن مقام و الا ، همسر او بود . . . » روشن مىگردد . جاى تعجّب است كه او چگونه اميد دارد كه وجود زهرا ( ع ) و حسنين در ايجاد توانايى و امكان در دست گرفتن زعامت كلَّى و امامت همه جانبه ، مؤثر باشد ؟ در حالى كه حضرت فاطمه ( ع ) با آن مقام بلند و دلايل محكم و سخنرانيهاى شيوا و يارى خواهى از مدعيان اسلام ، نتوانست ثروت اندكى مانند فدك را پس بگيرد . بر فرض كه فدك هم از آن ايشان بود ، سزاوار بود كه وقتى حضرت فاطمه ( ع ) آن را از ايشان طلب مىكند بلافاصله ، به خاطر پيامبر هم كه شده درخواست او را بپذيرند . خصوصا با توجّه به اينكه چيزى از وفات پيامبر خدا ( ص ) نمىگذشت . در چنين وضعى چگونه مىتوان حضرت فاطمه ( ع ) را عامل قدرت امير المؤمنين در پس گرفتن زعامت كلَّى دانست ؟\r\nهمراهى عباس و زبير با او نيز در برابر اكثريت قريش مشكلى را نمىگشود ، چرا كه وقتى زبير خواست تا با ايشان درافتد ، بر سرش ريختند و شمشيرش را شكستند . توافق ابو سفيان با وى نيز سودى به دنبال نداشت ، خصوصا با توجّه به اينكه ابو سفيان منافق بود و هدفى جز ايجاد فتنه و آشوب نداشت . طبرى ( 2 ) و ابن اثير ( 3 ) آورده‌اند كه :\r\nامير المؤمنين على ( ع ) بر سر ابو سفيان فرياد كشيد و فرمود : به خدا سوگند تو فقط\r\n\r\n","description":"","footnote":"\r\n( 1 ) . شرح نهج البلاغه ، ج 1 ، ص 327 .\r\n( 2 ) . تاريخ طبرى ، ج 3 ، ص 203 .\r\n( 3 ) . كامل ، ج 2 ، ص 157 .\r\n","page_name":" 49 ","page_number":54},
  {"content":"\r\nدنبال آشوب هستى . هميشه درصدد آسيب رساندن به اسلام بوده اى و ما به نصيحت تو نيازى نداريم .\r\nمطابق نقل طبرى وقتى آنان به وى رشوه دادند از پيروان ايشان گرديد و همين مسئله دالّ بر نفاق اوست . طبرى مىگويد :\r\nهنگامى كه ابو بكر به جانشينى رسول خدا ( ص ) برگزيده شد ، ابو سفيان گفت : ما با ابو فصيل - كنايه از ابو بكر است - چه نسبتى داريم . قرابت ما تنها از ناحيه عبد مناف است . سپس به او گفتند كه ابو بكر فرزند تو را به ولايت برگزيده است .\r\nابو سفيان گفت : با اين كار صلهء رحم كرده است . ( 1 )\r\nابن ابى الحديد به نقل از جوهرى مىگويد :\r\nپيامبر ابو سفيان را براى جمعآورى صدقات به خارج مدينه فرستاده بود .\r\nهنگامى كه بازگشت ، پيامبر وفات كرده بود . با گروهى برخورد كرد وقتى از آنان ، وضعيت را پرسيد ، گفتند : رسول خدا ( ص ) رحلت كرده است . پرسيد : چه كسى پس از او زمام امور را به دست گرفته است ؟ گفتند : ابو بكر ، گفت : ابو فصيل ؟\r\nگفتند : آرى . . . عمر با ابو بكر در مورد ابو سفيان گفتگو كرد و گفت : ابو سفيان آمده است و از شرّ او در امان نيستيم . ابو بكر مالى را كه در دست داشت به ابو سفيان داد و ديگر آن را مطالبه نكرد . لذا ابو سفيان نيز به خلافت او راضى شد . ( 2 )\r\nاما اينكه فضل مىگويد : « انصار از خلافت ابو بكر خشنود نبودند و لذا گفتند : از ما يك امير باشد . . . » نسبت به اكثريت قوم خزرج ، سخن درستى است ، امّا ناخشنودى آنان از خلافت ابو بكر به دليل يارى امير المؤمنين ( ع ) نبود بلكه آنان براى خودشان ناراحت بودند ، لذا گفتند از ما يك امير و از شما هم يك امير . از اينجا آشكار مىشود كه اين گفتهء فضل : « اگر در مورد امامت على ( ع ) نصّى وجود داشت حتما آنان نص را بيان مىكردند . »\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 202 .\r\n( 2 ) شرح نهج البلاغه ، ج 1 ، ص 130 .\r\n","page_name":" 50 ","page_number":55},
  {"content":"\r\nنيز نادرست است ؛ زيرا اگر آنان چنين سخنى مىگفتند ديگر نمىتوانستند خواهان انتخاب اميرى از خود باشند . لذا وقتى آنان اين خواستهء خود را اظهار كردند ، بلافاصله عمر ، اقدام به بيعت با ابو بكر نمود و خودش اين اقدام را يك كار حساب نشده و ناگهانى توصيف كرد . از اين گذشته بعيد نيست كه بسيارى از انصار اين حديث را اظهار كرده باشند . امّا راويان اهل سنّت آن را پنهان و از ذكر آن خوددارى نموده‌اند ، چنان كه قبلا جمله اى را از قول طبرى و ابن اثير نقل كرديم كه تمام انصار يا برخى از آنان گفته‌اند : « ما به غير از على ( ع ) با كسى بيعت نمىكنيم » .\r\nاز اين گذشته ، چنين نصىّ چنان در گوش و چشم مردم بود كه نيازى به اظهار و بيان نداشت ؛ زيرا مردم به زمان واقعهء غدير خم و نزول آيهء ولايت ، نزديك بودند اما با روى تافتن از دين خدا و خيانت در حق ولى خويش ، عملا با نصّ خلافت امير المؤمنين مخالفت ورزيدند و از سنّت بنى اسرائيل پيروى نمودند .\r\nاز آنچه بيان شد معلوم شد كه مطالبى را كه فضل به تبعيت از صاحب كتاب مواقف در مورد امكان برخورد و مخالفت با جانشينى ابو بكر ، به همديگر بافته بود ، تنها خيالات و اوهامى است كه از هوا و تعصب ناشى مىشود و گرنه هم وجدان و هم احاديث بر خلاف آن ، شهادت مىدهند ، تا آنجا كه احمد از ام الفضل روايت مىكند :\r\nهنگام بيمارى نبى اكرم ( ص ) نزد او آمدم و شروع به گريستن نمودم ، پيامبر ( ص ) سرش را بلند كرد و پرسيد : چرا گريه مىكنى ؟ عرض كردم : نگران شما هستيم و نمىدانيم پس از شما مردم با ما چگونه برخورد مىكنند . رسول خدا ( ص ) فرمود : شما پس از من مورد ستم واقع مىشويد . ( 1 )\r\nببينيد كه اين زن آزاده چگونه خشم ، كينه و خونخواهى مردم را نسبت به ايشان - آن هم در زمانى كه پيامبر هنوز زنده است - درك كرده مىگريد و آن گاه پيامبر به او مىفرمايد كه پس از من بر شما ستم خواهد شد . اهل سنت با آنكه در مورد اهل بيت پيامبر و حمله به خانوادهء على ( ع ) و قصد آتش زدن آن و خشمگين ساختن پارهء تن رسول خدا ( ص ) تا لحظهء مرگ شاهد همه چيز بوده‌اند با اين حال ، گمان مىكنند كه براى\r\n\r\n","description":"","footnote":"\r\n( 1 ) . مسند احمد ، ج 6 ، ص 339 .\r\n","page_name":" 51 ","page_number":56},
  {"content":"\r\nامير المؤمنين قدرت و امكان گرفتن حكومت از ابو بكر وجود داشته است ، و با ميل و اختيار خويش بيعت كرده است . البته اين سخن با آنچه كه در مورد ترس و ناتوانى و ذلَّت ابو بكر از نظر شخصى و خانوادگى گفتيم منافاتى ندارد . وى به حدّى ذليل بود كه ابو سفيان او را ابو فصيل خواند و گفت كه او از پايينترين خانواده‌هاى قريش است .\r\nكما اينكه در كتاب الاستيعاب و ديگر كتب به اين نكته اشاره شده است . و اين قدرتى كه او در برابر على ( ع ) به دست آورد به واسطهء حمايت قريش و برخى از انصار پديد آمد و اين امر نيز امتحانى بود كه خداى متعال براى آنان و ديگران فراهم آورد ، چنان كه در قرآن نيز مىفرمايد : * ( « أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ . » ) * ( 1 )\r\nبعلاوه ، اغلب اين حوادثى كه براى تأييد اجماع برخلافت ابو بكر ، ذكر كرده ، بر عدم اجماع ، دلالت دارد . مسائلى مانند ترجيح ندادن ابو بكر بر على ( ع ) از سوى انصار يا همراهى عباس با على ( ع ) و شمشير كشيدن زبير براى يارى او و اظهار مخالفت ابو سفيان با خلافت ابو بكر و نكوهش كردن او همگى نشانگر اين مطلبند كه بيعت ابو بكر به ميل و رغبت مردم نبوده ، بلكه حوادثى رخ داده كه موجب خشم خدا و رسولش مىباشد .\r\nبا توجه به آنچه گفتيم روشن مىشود ، اين سخن فضل كه گفت : « على ( ع ) چون ابو بكر را شايستهء خلافت ديد با او بيعت نمود . » نادرست است . ما به طور اختصار به نحوهء بيعت اشاره كرديم و در آينده به طور مفصل با آن آشنا خواهيد شد . با اين وجود چگونه مىتوان گفت كه على ( ع ) چون او را شايستهء خلافت ديد با ميل و رغبت با وى بيعت كرد ، در حالى كه آثار دشمنى ميان آنها و پيروان آنها تا به امروز برجاست ؟ و آن حضرت همواره تا پايان عمر از ستم آنان شكوه مىنمود . قسمتى از سخنان او در اين باره چنين است :\r\nاللَّهم إنّى استعديك على قريش و من أعانهم فإنّهم قطعوا رحمى و صغّروا عظيم منزلتى و اجمعوا على منازعتى أمرا هو لى ثم قالوا : الا أنّ في الحق أن تأخذه و في الحق أن تتركه . ( 2 )\r\nخدايا ! من از قريش و ياورانش به تو شكايت مىكنم . آنان خويشاوندى مرا ناديده گرفتند و مرتبهء بلند مرا كوچك نمودند و جملگى بر سر ستاندن امرى كه\r\n\r\n","description":"","footnote":"\r\n( 1 ) . عنكبوت / 2 .\r\n( 2 ) . نهج البلاغه ، خطبهء 172 .\r\n","page_name":" 52 ","page_number":57},
  {"content":"\r\nحق من بود ، اتفاق كردند . سپس گفتند : پاره اى از حقوق را بايد بگيرى و از پاره اى بايد صرف نظر كنى .\r\nابن ابى الحديد در شرح اين جمله مىگويد :\r\nبدان كه اخبارى شبيه به اين از آن حضرت بسيار نقل شده است ، مانند اينكه :\r\n« ما زلت مظلوما منذ قبض اللَّه رسوله ( ص ) حتى يوم الناس هذا » يعنى اينكه : من از هنگام رحلت رسول خدا تا به حال همواره مظلوم بوده‌ام . يا اينكه : « اللهم اجز قريشا فإنّها منعتنى حقّى و غضبتنى أمرى » . يعنى خدايا ! قريش را خود كيفر ده .\r\nآنها مرا از حق خودم بازداشتند و امرى كه مربوط به من مىشد غضب نمودند . يا اينكه : « فجزى قريشا عنى الجوازى فإنّهم ظلمونى حقّى و اغتصبونى سلطان ابن أمى » يعنى ، خداوند قريش را به كيفر اعمالشان برساند . آنها در حق من ستم روا داشتند و حكومت برادرم ( پيامبر ) را از من سلب كردند . و يا اينكه : وقتى فرياد كسى را كه مىگفت من مظلوم هستم ، شنيد به او فرمود : « بيا با يكديگر فرياد كنيم كه من نيز همچنان مظلومم » يا اين سخن كه : « ليعلم أنّ محلَّى منها محل القطب من الرّحى » يعنى ، او مىدانست كه نسبت من به حكومت و خلافت ، نسبت محور است به آسيا . و اين سخن كه : « ارى تراثى نهبا » : ميراث خود را غارت شده مىبينم . و اين سخن كه : « اصغيا بآنائنا و حملا الناس على رقابنا » : آن دو ، ظرف ما را - كنايه از خلافت و حكومت - وارونه كردند و ديگران را بر گردهء ما مسلط نمودند . و اين سخن كه : « إنّ لنا حقّا إن نعطه نأخذه و إن نمنعه نركب أعجاز الإبل و إن طال السرى » يعنى ، ما را حقى است كه اگر بدهند مىگيريم و اگر ندهند ، بر پشت شتر سوار مىشويم ، اگر چه شب طولانى باشد . و اين سخن : « ما زلت مستأثرا علىّ مدفوعا عمّا استحقه و استوجبه » يعنى ، همواره ديگران را بر من ترجيح دادند و مرا از آنچه سزاوار و درخور آن بودم منع نمودند . ( 1 )\r\n\r\n","description":"","footnote":"\r\n( 1 ) . شرح نهج البلاغه ، ج 2 ، ص 459 .\r\n","page_name":" 53 ","page_number":58},
  {"content":"\r\nآنجا كه فضل گفت : « هدف اصحاب از اين امر ، كسب قدرت و رهبرى نبوده است بلكه قصد اقامهء حق و قوام بخشيدن به شريعت را داشته‌اند . » سخن ناصوابى است ؛ زيرا كسى كه قصد برپايى حق و قوام بخشيدن به شريعت را دارد ، هرگز پيامبر را از نوشتن مطلبى كه گمراهى را براى هميشه از ميان مىبرد ، باز نمىدارد تا جايى كه نسبت هذيان به او دهد و نيكىاش را با بدترين بىحرمتى ، نصيحت و خيرخواهىاش را با زشتترين حيله گرى و هدايتش را با شديدترين گمراهى ، پاسخ دهد . چگونه آنان خواهان برپاداشتن حق و قوام شريعت بودند و در عين حال به شخصى كه در ميان ايشان بود و مطابق حكم صريح قرآن ، ولى و سرپرست آنان ، برادر پيامبرشان ، و دروازهء علم و وارثش به شمار مىرفت ، توجهى نكردند ؟ بلكه وقتى او را سرگرم فراهم ساختن مقدمات دفن رسول خدا ( ص ) ديدند ، فرصت را غنيمت شمرده در سقيفه بر سر تصاحب حكومت به جان يكديگر افتادند و براى كسب قدرت به حيله و تزويرهاى گوناگون متوسل شدند .\r\nچگونه مىتوان پذيرفت كه آنان مىخواستند حق را برپا دارند و حال آنكه با رها كردن جنازهء پيامبر و غصب حق جگر گوشهء او - كه تا هنگام مرگ از آنان خشمگين بود - حرمت پيامبر را زير پا نهادند ؟ چگونه مىشود دربارهء آنان چنين سخنى را گفت در حالى كه دست از دين كشيده ، به گذشتهء خويش بازگشتند و همهء آنان جز اندكى ، به سوى آتش رفتند ؟\r\nطبرى از ابن عباس نقل مىكند :\r\nعمر به من گفت : آيا مىدانى چرا قوم تو پس از محمّد شما را از خلافت بازداشت ؟ چون دوست نداشتم جوابش را بدهم ، گفتم : اگر هم ندانم امير المؤمنين مرا آگاه مىگرداند . عمر گفت : قوم تو ( قريش ) دوست نداشتند كه نبوّت و خلافت در ميان شما ، جمع گردد تا بدين سبب بيشتر به ايشان فخر فروشيد . لذا خلافت را براى خود برگزيد و نتيجه گرفت و موفق شد . من گفتم :\r\nاى امير المؤمنين ! اگر اجازه دهى و از من خشمگين نگردى سخن بگويم . عمر گفت : بگو . گفتم : امّا اينكه گفتى قريش خلافت را براى خود برگزيد و نتيجه گرفت و موفق شد ، اگر اين كار با خواست خدا بوده ، پس راه آنان درست است و قابل بازگشت و مورد حسادت نمىباشد . و امّا اينكه گفتى آنان خشنود نبودند كه نبوّت و خلافت از آن ما باشد ، [ اين نيز مهم نيست ؛ زيرا 
  ] خداى عزّ و جلّ برخى\r\n","description":"","footnote":"","page_name":" 54 ","page_number":59},
  {"content":"\r\nاز بندگانش را چنين وصف مىكند كه از آنچه خدا فرستاده ناخشنودند و لذا اعمالشان از بين مىرود . عمر گفت : هيهات ، ابن عباس ! به خدا سوگند ، مطالبى دربارهء تو ، به من مىرسيد كه اكراه داشتم دربارهء آنها تحقيق كنم . تا مبادا مقام تو را در نظر من پايين آورد . گفتم : چه مطالبى شنيده اى ؟ اگر آنچه گفته‌اند حق باشد كه نبايد مقام مرا در نظر تو كاهش دهد و اگر باطل باشد ، فردى مانند من ، باطل را از خود دور مىسازد . عمر گفت : شنيده‌ام تو گفته اى كه خلافت را از روى حسادت و به ناروا از ما گرفتند . گفتم : ناروا بودن آن كه براى آگاه و ناآگاه آشكار است و اما در مورد حسادت بايد بگويم كه ابليس به آدم حسادت ورزيد و ما نيز فرزندان آدم هستيم كه مورد حسادت قرار گرفته‌ايم . عمر گفت : به خدا سوگند كه قلبهاى شما هاشميان ، جز حسدى تغيير ناپذير و كينه اى بىپايان را نمىپذيرد . گفتم :\r\nآهسته رو ، دل مردمى را كه خدا ناپاكى را از آن زدوده و كاملا پاك كرده ، به حسادت و ناصافى توصيف نكن . مگر نه اينكه دل رسول خدا ( ص ) نيز از دلهاى هاشمى است ؟ عمر گفت : از من دور شو ! ( 1 ) مانند اين سخن در كامل ابن اثير ( 2 ) و شرح نهج البلاغه ( 3 ) نيز آمده است .\r\nو آنجا كه فضل گفته : « رسول خدا فرموده : عليكم بالسواد الاعظم » اصلا معناى اين جمله را نفهميده است تا بفهمد كه در چه جايى وارد شده است . اين تعبير ، گاهى در هنگام نبرد با جمعيت بسيار استعمال مىشود و مراد از آن ، فرمان جنگ با آنان است .\r\nمانند اين جملهء امير المؤمنين ( ع ) كه در جنگ صفين فرمود « عليكم بهذا السواد الأعظم فاضربوا ثبجه » به آن گروه كثير به سختى حمله بريد و در دل آنها به نبرد پردازيد و گاهى در مورد ترجيح دادن اجتماع و سكنا گزيدن در شهرهاى بزرگى كه از شهرهاى كفر نيست استفاده مىشود ؛ زيرا كه زندگى در چنين شهرهايى شرعا مستحب است . بر فرض هم كه مراد از آن ، فرمان به پيروى كردن از سواد اعظم در مسائل دينى باشد ، مراد اكثريت مردم نيست ؛ زيرا بيشتر مردم مؤمن نيستند . بلكه در چنين صورتى ، مراد مؤمنين خالص است كه اگر چه اندك باشند سواد اعظم هستند ؛ يعنى مورد توجّه و عنايت و دقت هستند .\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 31 .\r\n( 2 ) . ج 3 ، ص 31 .\r\n( 3 ) . ج 2 ، ص 18 .\r\n","page_name":" 55 ","page_number":60},
  {"content":"\r\nزمخشرى و رازى در تفسير اين آيه : * ( « وَتَعِيَها أُذُنٌ واعِيَةٌ » ) * ( 1 ) مىگويند :\r\nاگر بپرسند چرا لفظ گوش ، به شكل مفرد و نكره استعمال شده است ؟ پاسخ مىدهيم : براى اعلام نمودن اين حقيقت است كه افراد دانا و آگاه در ميان مردم اندكند ، و اين آيه مردم را به جهت اندك بودن افراد آگاه سرزنش مىكند . همچنين نشانگر آن است كه گوشهاى شنوا و آگاه ، سواد اعظم است و به غير از آن هر چه باشد ، اگر چه تمام جهان را پر كند ، قابل توجّه و اعتنا نمىباشد .\r\nبا توجّه به آنچه گفته شد نادرستى جوابى كه فضل در مورد دلايل عقلى علَّامه بيان كرد ، براى شما روشن است و ادعاى علم و زهد حقيقى و شجاعت ، در مورد مشايخ سه گانه ، محل تأمل و ترديد است .\r\nاز اينها گذشته ، براى اثبات امامت امير المؤمنين ( ع ) ، از دليل عقلى ديگرى نيز مىتوان بهره گرفت ؛ و آن دليل ، عملكرد شخص رسول خدا ( ص ) است ، آن حضرت هيچ گاه از شهر خارج نمىشد مگر اينكه ابتدا كسى را جاى خود قرار مىداد ؛ و همانطور كه مقتضاى رياست و سياست است براى هر سپاهى ، فرماندهى مىگمارد . با توّجه به اين مسئله چگونه امكان دارد كه مردم را در غيبت دائمى خويش در معرض فتنه‌ها و هدف تيرهاى تفرقه قرار دهد ؟ بخصوص كه بيشتر اين مردم تازه اسلام آورده بودند و احتمال بازگشتشان به كفر ، زياد بود . همچنين كسانى بودند كه منافقانه عمل مىكردند و نيز - همان گونه كه قرآن مىگويد - كفار هميشه چشم انتظار گرفتارى و مصيبت مسلمانان بودند .\r\nاز سوى ديگر چگونه مىتوان پذيرفت كه با توّجه به نياز شديد جامعه به امام ، از ميان اين همه مسلمان ، هيچ كس از پيامبر درخواست تعيين جانشين ، نكرده باشد ، با آنكه بيمارى ايشان به طول انجاميد و مكرّرا به آنان از مرگ خويش خبر داده بود ؟ از اينجا روشن مىشود كه سخن پيامبر در اين مورد به گونه اى بوده كه شاهد و غايب از نظر پيامبر در اين زمينه اطلاع داشته است و ديگر نيازى به گفتن مجدّد نبوده . نظر پيامبر ، همان بود كه در حديث غدير و احاديثى شبيه به آن آمده است . پس امير المؤمنين على ( ع ) امام\r\n\r\n","description":"","footnote":"\r\n( 1 ) . حاقّه / 12 .\r\n","page_name":" 56 ","page_number":61},
  {"content":"\r\nاست و چنانچه آنان گمان كرده‌اند نمىتوان قانون جايز شمردن ترك تعيين جانشين را عاملى دانست كه پيامبر به موجب آن از اين حديث دست برداشته باشد ؛ زيرا فايدهء تشريع اين است كه مردم در عمل از آن پيروى كنند و بديهى است كه تاكنون اين مسئله رخ نداده است كه پادشاه يا خليفه اى براى عمل به سنّت ، در مورد جانشين خود از نصّ موجود دست برداشته باشد .\r\nدليل هفتمى كه بر مبناى عقل مىتوان براى امامت على ( ع ) اقامه كرد ، اين است كه هر كس اندكى با تاريخ آشنا باشد ، بدون شك در خواهد يافت كه ميان امير المؤمنين ( ع ) و مشايخ سه گانه ، جدايى بسيار و دشمنى شديدى وجود داشته است به طورى كه بنابر شهادت تاريخ ، على ( ع ) در هيچ يك از جنگها به يارى آنان برنخاست با آنكه او در ميدان جنگ بزرگ شده بود و به فنونش مهارت كامل داشت . اسلام تنها با شمشير او برپاگشت و در تمام جنگها - جز جنگ تبوك - در ركاب پيامبر ، شمشير زده بود . و در دوران خلافت خويش ، مشكلات جنگهاى سنگينى را بر دوش كشيد . كتب تاريخ ، آكنده از اختلافاتى است كه ميان او و آن مشايخ - بخصوص فرد سوّم آنها - رخ داده است . اين مسئله با اين اعتقاد سازگار نيست كه همهء آنان ، اركان دين ، كانونهاى حق و برادران و ياوران صدق و راستى - كه وجههء همت آنان ، تنها يارى اسلام بوده است نه رهبرى دنيوى - باشند . پس ناگزير ، اشكالى در ميان است ؛ يعنى يا هر دو طرف ، باطلند - كه هيچ مسلمانى اين را نمىگويد - ، و يا يكى حق است و ديگرى باطل - كه به يقين ، اين درست است - و از آنجا كه هيچ فرقه اى از اهل اسلام - حتى خوارج - بر اين اعتقاد نيست كه على در اين ميانه ، ناحق بوده است ، ثابت مىگردد كه غير او باطل بوده است و بنابراين ، او امام بر حق است .\r\n\r\n2 - اثبات امامت على ( ع ) در قرآن\r\nآيهء « إِنَّما وَلِيُّكُمُ الله وَرَسُولُه . . . »\r\nمصنّف - اعلى اللَّه و درجته - مىگويد :\r\nدلايل نقلى در اثبات امامت على ( ع ) ، از قرآن و روايات متواتر است . از آيات شروع مىكنيم . نخست آيهء * ( « إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ\r\n","description":"","footnote":"","page_name":" 57 ","page_number":62},
  {"content":"\r\nالزَّكاةَ وَهُمْ راكِعُونَ » ) * ( 1 ) نظر همه اين است كه آيهء فوق در مورد على ( ع ) نازل شده است .\r\nدر صحاح ششگانه نيز آمده است كه هنگامى كه على ( ع ) انگشترى خود را در حضور صحابه به فرد تنگدستى بخشيد ، آيهء مذكور نازل شد . مراد از ولى ، تصرف كننده است . و خداوند در اين آيه حقّ تصرف را براى خود اثبات فرموده است و پيامبر خويش و امير المؤمنين ( ع ) را نيز در آن شريك ساخته . از آنجا كه ولايت خدا همه جانبه و فراگير است ولايت پيامبر و ولى نيز به همين ترتيب است .\r\nفضل مىگويد :\r\nپاسخ اين است كه مراد از « ولى » همان ياور است ؛ زيرا لفظ ولى ، لفظ مشتركى است كه به متصرف ، ياور ، دوستدار و شخصى كه بيش از ديگران حق تصرف دارد مانند ، ولى كودك و زن ، اطلاق مىگردد . و هر گاه كه لفظ مشتركى در ميان چند معنى واقع شود ، بايد قرينه اى موجود باشد تا به معناى خاصى گرفته شود . در اينجا نيز همين حكم صادق است ؛ از اين رو نمىتوان اين آيه را دليلى بر امامت على ( ع ) گرفت . و اين استدلال باطل است . و اما قرائنى كه در اين آيه به چشم مىخورد ، حاكى از آن است كه لفظ ولى به معناى ناصر و يارى دهنده است ، نه به معناى شخص سزاوارتر و اولى به تصرف ؛ زيرا اگر بخواهيم لفظ ولى را به معناى شخص اولى به تصرف بگيريم با قسمت اوّل آيه سازگار نخواهد بود . در قسمت اوّل مىفرمايد : * ( « يا أَيُّهَا الَّذِينَ آمَنُوا لا تَتَّخِذُوا الْيَهُودَ وَالنَّصارى أَوْلِياءَ بَعْضُهُمْ أَوْلِياءُ بَعْضٍ » ) * ( 2 ) در اينجا ، كلمهء « اولياء » به معناى ياوران است نه شايسته تر بودن در تصرف . همچنين با قسمت بعدى آيه نيز سازگار نيست كه مىفرمايد : * ( « وَمَنْ يَتَوَلَّ الله وَرَسُولَه وَالَّذِينَ آمَنُوا فَإِنَّ حِزْبَ الله هُمُ الْغالِبُونَ » ) * ( 3 ) در اين قسمت از آيه نيز لفظ « تولَّى » به معناى محبّت و يارى به كار رفته است ، لذا بايد لفظ ولى را كه در ميان اين دو قسمت از آيه استفاده شده نيز به معناى يارى گرفت تا تمام قسمتهاى اين جمله با يكديگر هماهنگ و سازگار باشد .\r\nمن مىگويم :\r\nبعيد نيست كه لفظ ولى ، مشترك معنوى باشد كه براى شخصى كه اقدام به انجام\r\n\r\n","description":"","footnote":"\r\n( 1 ) . مائده / 55 .\r\n( 2 ) مائده / 51 .\r\n( 3 ) همان / 56 .\r\n","page_name":" 58 ","page_number":63},
  {"content":"\r\nكارى مىكند وضع شده است و هر كس كه اقدام به كارى مىكند نسبت به كسى كه برايش كار انجام مىدهد نوعى قدرت و تسلط دارد ، اگر چه تسلط كامل نباشد . لذا لفظ ولى از مصدر ولايت كه به معناى تسلط و قدرت است مشتق شده است . مانند ولى زن ، ولى كودك و ولى رعيت كه همگى به معناى رسيدگى كننده به امور ايشان است . و تقريبا نسبت به آنان تسلَّط دارد . همچنين به معناى دوست و دوستدار نيز مىباشد . دوست نيز - - به طور ضمنى - نسبت به دوست خود نوعى تسلط دارد و مىتواند در امور او تصرف نمايد . در مورد شخص يارى دهنده نسبت به يارى شده و هم پيمان نسبت به هم پيمان و همسايه نسبت به همسايه نيز به همين شكل است . بنابراين معناى آيه چنين مىشود كه :\r\nفقط خدا و رسول او و امير المؤمنين ، سرپرست و متولى امور شما هستند و بدون شك ولايت خدا همه جانبه است . بعلاوه ، خود آيه هم بدون قيد است و به قرينهء حكمت ، افادهء عموميت مىكند . لذا ولايت پيامبر و وصى او نيز همين گونه است . پس على ( ع ) سرپرست امور مؤمنان و حاكم بر ايشان و پيشواى آنان به شمار مىآيد .\r\nبر فرض كه بپذيريم ، ولى داراى معانى متعدد است و اين كلمه ، مشترك لفظى است باز هم بدون شك ، آنچه كه با نزول آيه در مقام دادن صدقه مناسبت دارد ، اين است كه ولى ، به معناى رسيدگى كننده به امور باشد ، نه به معناى ناصر و يارى دهنده ؛ زيرا كدام عاقل اين را مىپذيرد كه خداوند براى يادآورى فضيلت تصدق ، با اين سرعت و اهتمام و بيان عجيب ، آيه اى نازل كند و تنها بخواهد اين مسئلهء بديهى را تذكر دهد كه على ( ع ) ياور مؤمنان است ؟ ! بر فرض كه مراد از لفظ ولى ، ناصر باشد در اين صورت منحصر ساختن كلمهء ياور و يارى دهنده به خدا ، رسول او و على ( ع ) تنها به يكى از دو معنى زير صحيح خواهد بود :\r\nالف - يارى مؤمنين توسط خدا ، پيامبر و امير المؤمنين رسيدگى به امور آنان را نيز در بر مىگيرد كه در اين صورت به همان معنايى كه مطلوب ماست ، برمىگردد .\r\nب - يارى ديگران نسبت به يارى خدا و پيامبر و على ( ع ) قابل ذكر نيست و به حساب نمىآيد . كه در اين صورت نيز مطلوب ما ثابت مىگردد ؛ زيرا يكى از لوازم امامت ، يارى كامل و همه جانبهء مؤمنين است ، خصوصا با توجه به اينكه خداوند يارى او را در رديف يارى خود و پيامبرش قرار داده است .\r\nخلاصهء كلام اينكه ولايت را به هر معنايى كه تفسير كنند ، در انحصار خدا ، پيامبر و امير المؤمنين است و ولايت اين سه از يك سنخ مىباشد . پس بايد امير المؤمنين ( ع ) از\r\n","description":"","footnote":"","page_name":" 59 ","page_number":64},
  {"content":"\r\nتمام مردم برتر و بالاتر باشد به نحوى كه هيچ كس قادر به بيان فضيلت او نيست . لذا تنها چيزى كه درخور اوست ، اين است كه امام مردم و جانشين خدا در ميان تمامى آنان باشد . آيه اى كه قبل از آيهء مورد بحث قرار دارد نيز از حيث خطاب با آيهء مورد بحث يكسان مىباشد و گواه بر اين نكته است كه مراد از ولى در آيهء مورد بحث ، امام است . آيهء قبل چنين مىفرمايد : * ( « يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِه فَسَوْفَ يَأْتِي الله بِقَوْمٍ يُحِبُّهُمْ وَيُحِبُّونَه أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ الله وَلا يَخافُونَ لَوْمَةَ لائِمٍ ذلِكَ فَضْلُ الله يُؤْتِيه مَنْ يَشاءُ وَالله واسِعٌ عَلِيمٌ . إِنَّما وَلِيُّكُمُ الله وَرَسُولُه . . . » ) * ( 1 ) اين آيه به وضوح نشانگر اين حقيقت است كه كسانى را كه خداوند خواهد آورد ، اهل ولايت و سرپرستى امور مردم هستند ؛ زيرا معناى آيه چنين است : اى كسانى كه ايمان آورده‌ايد ، هر يك از شما كه از دين خويش دست بردارد ، خداى متعال ، قومى را كه محبّت مخصوصى به آنان دارد به جاى ايشان مىآورد كه اين قوم جديد در برابر مؤمنين ، ذليل هستند ؛ يعنى در برابر مؤمنان تواضع دارند ، البته از نوع تواضعى كه زمامداران بايد داشته باشند . استفاده از حرف « على » در آيه - كه حاكى از علو و بلند مرتبگى است - اين معنى را مىرساند . همچنين اين قوم در برابر كافران با عزّت و شكوهمندند ؛ يعنى عزّت و عظمت خود را در برابر آنان آشكار مىنمايد و يكى از امورى كه به آنان مربوط مىشود جهاد در راه خداست كه در اين راه از سرزنش احدى هراس ندارند . معلوم است كه اين ويژگيها ، تنها درخور زمامدار و امام است . بدين جهت ، به دنبال اين آيه مىفرمايد : * ( « إِنَّما وَلِيُّكُمُ الله وَ . . . » ) * تا بفهماند كه مراد از « ولى مؤمنين » در آيهء مورد بحث ، امام و سرپرست امور آنان است . بدين ترتيب ارتباط بين دو آيه برقرار مىشود .\r\nو اما اينكه فضل گمان كرده است كه اگر « ولى » به معناى سزاوار تصرّف ، گرفته شود با آيهء قبلى ؛ يعنى * ( « يا أَيُّهَا الَّذِينَ آمَنُوا لا تَتَّخِذُوا الْيَهُودَ وَالنَّصارى أَوْلِياءَ » ) * سازگار نمىباشد و مراد از « اولياء » ياوران است نه كسانى كه سزاوار تصرّف و دخالت در امور هستند گمان باطلى است ؛ زيرا بين اين آيه و آيهء مورد بحث ، چند آيهء ديگر - كه ارتباطى به اين موضوع هم ندارند - جدايى انداخته است . به همين جهت ، اين آيه و آيهء پيشين ، با خطابى مستقل ، آغاز شده است . پس آن آيه - كه فضل مىگويد و با آيهء مورد بحث فاصلهء زيادى دارد - نمىتواند قرينه اى براى معناى اين آيه باشد .\r\n\r\n","description":"","footnote":"\r\n( 1 ) . همان / 54 - 55 .\r\n","page_name":" 60 ","page_number":65},
  {"content":"\r\nبراى روشن شدن وضعيت ، آيات قبل را در اينجا مىآوريم : * ( « فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى الله أَنْ يَأْتِيَ بِالْفَتْحِ أَوْ أَمْرٍ مِنْ عِنْدِه فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ وَيَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِالله جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ . يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِه . . . » ) * سپس مىگويد : * ( « إِنَّما وَلِيُّكُمُ الله وَرَسُولُه . . . » ) * ( 1 )\r\nمشاهده مىكنيد كه از * ( « يا أَيُّهَا الَّذِينَ آمَنُوا مَنْ يَرْتَدَّ مِنْكُمْ » ) * تا پايان دو آيه به بيان مطلب مستقلى مىپردازد . با اين حساب ، چگونه مىتوان گفت كه استعمال لفظ اولياء به معناى ياوران ، در آيه اوّل ، موجب آن شده است كه لفظ ولى در آيهء اخير به معناى شخص سزاوار تصرف استعمال نگردد ؟ بر فرض هم كه تمام اين آيات با يكديگر مرتبط باشند باز هم با آنچه كه مطلوب ماست منافات ندارد ؛ زيرا لفظ اولياء در آيهء اوّل نيز به معناى رسيدگى به امور است ؛ اگر چه در قالب يارى و همكارى باشد . بدين ترتيب هر معنايى را كه در نظر بگيريم ، مطلوب ما ثابت مىشود . خصوصا با افزودن آيهء : * ( « مَنْ يَرْتَدَّ مِنْكُمْ عَنْ دِينِه » ) * زيرا شامل خصوصياتى است كه صرفا با زمامدار و سرپرست امور ، سازگار است .\r\nاما اينكه مىگويد : چنين معنايى با آيهء بعدى كه فرموده : * ( « وَمَنْ يَتَوَلَّ الله وَرَسُولَه وَالَّذِينَ آمَنُوا فَإِنَّ حِزْبَ الله هُمُ الْغالِبُونَ » ) * منافات دارد ، آشكارا باطل است ؛ زيرا مراد از تولَّى خدا و رسول و مؤمنان ، اين است كه آنان را به عنوان اوليا برگزينند و ولايت را به همان معنايى كه در آيهء قبلى ، يعنى * ( « إِنَّما وَلِيُّكُمُ الله . . . » ) * اراده شده است به ايشان محوّل سازند . پس ديگر چطور مىتوان گفت كه اين گونه برداشت از لفظ ولى با آيهء بعد سازگار نيست ؟\r\nگذشته از اشكالات فضل ، برخى ديگر از اهل سنّت نيز در مورد استدلال به آيهء مذكور خرده گيريهايى نموده‌اند . از جمله اينكه : هميشه در جايى كه ترديد باشد ، از حصر استفاده مىكنند . بنابراين معلوم مىشود كه در امامت سه خليفهء پيش از على ، شك و ترديدى نبوده است . پاسخ ما اين است كه پس در مورد ولايت خدا و رسول چه مىگوييد ؟ آيا در آنها ، اختلاف و ترديدى بوده كه با حصر آمده ؟ تازه اگر اين مطلب را بپذيريم ، خواهيم گفت كه اين مسئله ( اختصاص حصر ، به مقام شك و ترديد ) ، در حصر\r\n\r\n","description":"","footnote":"\r\n( 1 ) . همان / 52 - 55 .\r\n","page_name":" 61 ","page_number":66},
  {"content":"\r\nاضافى ، معتبر است نه حصر حقيقى . از اين هم كه بگذريم ، پاسخ اين است كه : همين مقدار كه خداوند مىدانسته كه در آينده ، امامت آن سه تن مورد نزاع و اختلاف واقع خواهد شد ، باعث شده تا از حصر استفاده نمايد .\r\nدوّم اينكه : ظاهر آيهء دوّم ، ثبوت ولايت بالفعل است . و هيچ شبهه اى در اين مطلب نيست كه امامت على ( ع ) تنها پس از پيامبر اكرم ( ص ) تحقق يافته است و اگر بخواهيم ولايت را به حال نسبت ندهيم و مربوط به آينده بشماريم در اين صورت در مورد خدا و رسول او ( ص ) درست نخواهد بود .\r\nاشكال اين دليل اين است كه ولايت هر يك از كسانى كه در آيه ذكر شده‌اند ، مناسب با خودشان است . لذا ولايت وصى در طول ولايت نبى و پس از آن قرار دارد .\r\nپس اگر آيهء مذكور بر امامت و ولايت امير المؤمنين دلالت داشته باشد ، مربوط به پس از پيامبر است . اگر چه حق اين است كه ولايت براى امير المؤمنين ( ع ) در دوران زندگى پيامبر اكرم نيز متحقق بوده است ، منتهى در مرتبهء دوّم قرار داشته است . به همين دليل ، پيروى از او واجب بوده است و تصميمات او بايد عملى مىشد . امّا غالبا ساكت بود .\r\nهمچنان كه هر امامى در زمان امامت امام ديگر چنين برخورد مىكرد . مثلا امام حسن ( ع ) در دوران امامت پدرش و امام حسين ( ع ) در عصر امامت برادر خويش چنين بودند .\r\nحديث منزلت نيز بر اين نكته دلالت دارد . مطابق اين حديث ، موقعيت امير المؤمنين ( ع ) در مقايسه با موقعيت رسول اكرم ( ص ) مانند موقعيت هارون است نسبت به حضرت موسى ( ع ) ، معلوم است كه ولايت هارون با حضور حضرت موسى ( ع ) ، نيز وجود داشته است ؛ زيرا هارون ، شريك موسى ( ع ) بود . امير المؤمنين ( ع ) نيز عملا در دوران حيات رسول اكرم ( ص ) ولايت داشته است ، اگر چه ساكت بوده ؛ زيرا بنابر حديث فوق امير المؤمنين به استثناى نبوّت داراى تمام شئون پيامبر اكرم ( ص ) بوده‌اند . حديث غدير نيز اين مطلب را اثبات مىكند . چون عمر در روز غدير به على گفت : « صبح كردى و روز را به شب بردى در حالى كه ولى هر مرد و زن با ايمان شدى . » ( 1 ) و فخر رازى در تفسير خود ، ذيل آيهء شريفهء : * ( « يا أَيُّهَا الرَّسُولُ بَلِّغْ ما أُنْزِلَ إِلَيْكَ . . . » ) * همين حديث را به اين تعبير آورده است : « مولاى من و تمام مؤمنان شدى . »\r\nابن حجر عسقلانى در اوايل كتاب الصواعق المحرقه در شبههء يازدهم به نقل از طبرانى از\r\n\r\n","description":"","footnote":"\r\n( 1 ) . مسند احمد ، ج 4 ، ص 281 .\r\n","page_name":" 62 ","page_number":67},
  {"content":"\r\nقول عمر و ابو بكر چنين نقل مىكند : « در حالى روز را به شب بردى كه مولاى تمام زنان و مردان مؤمن شدى . »\r\nترمذى نيز حديثى را در فضايل امير المؤمنين آورده است كه بوضوح بر مطلب فوق دلالت دارد . در حديث مذكور مىخوانيم كه :\r\nعلى ( ع ) ، كنيزكى از اسراى جنگى را براى خود برگزيد . چهار تن عليه او هم پيمان شدند و از او به پيامبر ، شكايت كردند . پيامبر خشمگين شد و فرمود : از على چه مىخواهيد ؟ از على چه مىخواهيد ؟ على از من است و من از او هستم . او پس از من ، ولى تمام مؤمنان است .\r\nاين روايت دلالت بر اين نكته دارد كه اقدام على ( ع ) در آن وقت معتبر بوده است و به جهت برخوردارى از مقام ولايت ، حق داشته است مانند پيامبر ، از ميان غنايم انتخاب كند ؛ زيرا على ( ع ) از پيامبر است ؛ يعنى مانند خود اوست . لذا كارى كه انجام مىدهد مانند كارى است كه پيامبر انجام داده است . بنابراين نتيجه مىگيريم كه مراد از بعديّت در روايات فوق ، بعديّت زمانى نيست بلكه بعديّت به لحاظ رتبه و مقام است . بدين سبب در برخى از روايات ، كلمهء « بعد » به كار نرفته است . مثلا در مستدرك ( 1 ) حاكم در بخش فضايل امير المؤمنين ( ع ) چنين است . بعلاوه در احاديث بسيارى آمده است كه پيامبر فرمود :\r\n« هر كس من ولى او هستم على هم ولى اوست . » ( 2 )\r\nسوّم اينكه : در آيهء مورد بحث ، لفظ « الذين آمنوا » به شكل جمع استعمال شده است و برگرداندن آن به معناى مفرد بدون دليل ممكن نيست .\r\nو اينكه مفسرين گفته‌اند ، آيهء مذكور در شأن على ( ع ) نازل شده است مقتضى اختصاص نمىباشد . ادعاى انحصار اين اوصاف در على ، بر اين پايه استوار است كه « و هم راكعون » حال براى ضمير « يؤتون » باشد ، و چنين چيزى لازم نيست ؛ زيرا ممكن است كه عطف شده باشد . به اين معنى كه ايشان در نماز ، به ركوع مىروند - نمازشان مانند يهوديان ، بىركوع نيست - يا اينكه در برابر خدا خاضع و فروتنند .\r\nدر پاسخ بايد گفت كه كلمهء « و هم راكعون » به دو دليل ، حال است :\r\n\r\n","description":"","footnote":"\r\n( 1 ) . ج 3 ، ص 110 .\r\n( 2 ) . مسند احمد ، ج 5 ، ص 350 و 358 .\r\n","page_name":" 63 ","page_number":68},
  {"content":"\r\nاوّل اينكه : دو احتمال ديگر ، بعيد است ؛ زيرا پذيرفتن احتمال نخست ، مستلزم اين است كه آن را تأكيد براى جملهء پيشين بگيريم و اين ، بر خلاف اصل است ؛ زيرا گفتن كلمهء نماز ما را از بيان اينكه ايشان در نماز ، ركوع مىكنند بىنياز مىسازد ، چه اينكه از كلمهء نماز ، ركوع نيز فهميده مىشود . همانطور كه از لفظ ركوع ، معناى مشهورش كه همان خضوع و فروتنى است به ذهن مىرسد ، و بدين ترتيب احتمال دوّم هم باطل مىگردد .\r\nدوّم اينكه : رواياتى كه در مورد شأن نزول اين آيه است ، صراحتا نشان مىدهند كه كلمهء « و هم راكعون » در آيهء مذكور ، حال است و مراد از ركوع ، همان ركوع معروف است .\r\nاز جمله حديث بلندى كه سيوطى در كتاب الدر المنثور از ابن مردويه نقل مىكند . در آخر حديث آمده است :\r\nرسول خدا ( ص ) بيرون آمد و [ به آن شخص 
  ] گفت : آيا كسى به تو چيزى داد ؟\r\nپاسخ داد : بلى . فرمود : چه كسى ؟ عرض كرد : آن مرد كه ايستاده است . پرسيد :\r\nوقتى آن چيز را به تو داد در چه حالتى قرار داشت ؟ گفت : در حالت ركوع بود .\r\nپيامبر در اين لحظه تكبير گفت و فرمود : هر كس خدا و رسول او و كسانى را كه ايمان آورده‌اند به ولايت برگزيند ، حزب اللاه ست كه چيره مىگردد .\r\nمانند اين حديث در اسباب النزول واحدى وارد شده است .\r\nحديث ديگر در الدر المنثور سيوطى و المتفق خطيب است كه از ابن عباس نقل شده است :\r\nعلى ، انگشترى خويش را در حال ركوع صدقه داد . پيامبر از آن مسكين پرسيد :\r\nچه كسى اين انگشترى را به تو داد ؟ گفت : آن مردى كه در ركوع است . در اينجا بود كه آيهء * ( « إِنَّما وَلِيُّكُمُ الله وَرَسُولُه . . . » ) * از سوى خداوند متعال نازل گشت .\r\nحديث ديگرى نيز در الدر المنثور است كه طبرانى و ابن مردويه از عمار بن ياسر چنين نقل كرده‌اند كه او گفت :\r\n","description":"","footnote":"","page_name":" 64 ","page_number":69},
  {"content":"\r\nفرد تنگدستى ، هنگامى كه على ( ع ) در ركوع نماز مستحبى قرار داشت كنار او ايستاد . على ( ع ) انگشترى را از دست درآورد و آن را به شخص درمانده داد . سپس هنگامى كه رسول خدا ( ص ) آمد ، فرد مسكين ، ماجرا را به اطلاع رسول خدا ( ص ) رسانيد . به دنبال آن ، آيهء * ( « إِنَّما وَلِيُّكُمُ الله . . . » ) * بر رسول خدا ( ص ) نازل گشت .\r\nاحاديثى شبيه به حديث فوق همراه با قيد - در حال ركوع - از ابن ابى حاتم ، ابى الشيخ و ابن عساكر از سلمة بن كهبل نقل شده است . همچنين ابن جرير ، از سدى و عتبة بن حكيم ، همين حديث را نقل كرده است .\r\nحديث ديگر ، حديثى است كه در تفسير رازى ، ثعلبى از ابوذر نقل مىكند :\r\nمن با گوشهاى خودم شنيدم و با چشمهاى خودم ديدم ، اگر غير اين باشد گوشهايم كر و چشمهايم كور باد . شنيدم كه رسول خدا ( ص ) فرمود : على پيشواى نيكان و قاتل كافران است . هر كس او را يارى كند يارى مىشود و هر كس او را تنها و بىياور گذارد خود چنين خواهد شد . يك روز من ، نماز ظهر را با رسول خدا خوانده بودم كه فقيرى در مسجد تقاضاى كمك كرد ولى كسى به او چيزى نداد . على ( ع ) آن هنگام در حال ركوع بود و با انگشت كوچك خود به فقير اشاره كرد . على ( ع ) در انگشت كوچكش انگشترى داشت . فقير آمد و انگشتر را از انگشت على ( ع ) درآورد . پيامبر خدا ( ص ) ، دست به دعا برداشت و عرض كرد :\r\nخدايا ! برادرم موسى از تو چنين خواست :\r\nاى پروردگار من سينهء مرا گشاده گردان و كار مرا آسان ساز و گره از زبان من بگشاى ، تا گفتار مرا بفهمند و ياورى از خاندان من براى من قرار ده ، برادرم هارون را . پشت مرا به دو محكم كن و در كار من شريكش گردان ؛ و تو آيه نازل فرمودى : ما پشت تو را به او محكم مىگردانيم و به شما قدرتى مىدهيم . خدايا ! من محمّد ، بنده و پيامبر تو هستم ، پس سينه مرا براى من گشاده ساز و كار مرا آسان ساز و على را از خاندان من براى من ياور قرار ده ، تا با او پشت من محكم گردد . ابوذر گفت : به خدا سوگند هنوز سخن رسول خدا ( ص ) به پايان نرسيده بود كه جبرئيل آيهء * ( « إِنَّما وَلِيُّكُمُ الله » ) * را آورد .\r\n","description":"","footnote":"","page_name":" 65 ","page_number":70},
  {"content":"\r\nحديث ديگر در تفسير رازى ، حديثى است از قول عبد الله بن سلام كه گفت : « هنگامى كه اين آيه نازل شد من به رسول خدا ( ص ) عرض كردم : اى رسول خدا ! من على ( ع ) را ديدم كه در حال ركوع ، صدقه داد ، پس او ولى ماست . »\r\nاحاديث فراوان ديگرى از اين قبيل وجود دارد كه همگى حاكى از اين حقيقت است كه جملهء « و هم راكعون » در آيهء ولايت ، حال است و مراد از ركوع هم ، همان ركوع معروف است و دلالت بر اين مطلب مىكند كه مراد تعيين امير المؤمنين ( ع ) به اين اوصاف است . همچنان كه هيچ ترديدى نيست كه مفسرين اين آيه را اختصاص به امير المؤمنين ( ع ) داده‌اند ؛ زيرا تفسير آنان بر مبناى همين روايات و امثال آن است . به جان خودم سوگند اگر بخواهيم باب اين تأويلات و توجيهات سفسطه آميز را بگشاييم - خصوصا با توجّه به تعارضى كه با روايات دارد - به يقين ، ديگر هيچ آيه اى بر هيچ حكمى دلالت نخواهد داشت . حتى با گفتن كلمهء شهادتين ، مسلمان بودن هيچ كس قابل اثبات نخواهد بود ، و اين نكته بر اين قوم پوشيده نيست . امّا دشمنى و كينه ، دردى است بىدرمان . آيا اگر اين آيه دربارهء ابو بكر يا عمر نازل مىشد آيا باز هم كار را به اين تأويلات و توجيهات مىكشاندند يا آن را در رديف محكمترين دلايل امامت قرار مىدادند ؟ شما مىدانيد كه آنان بر اين گمان هستند كه پيامبر اكرم ( ص ) دستور داد تا ابو بكر ، نماز جماعت را اقامه نمايد و يكى از امورى كه بنابر مذهب آنان مجاز است ، امامت فرد فاسق در نماز است . با اين حال اين موضوع را دليل بر امامت ابو بكر مىشمارند و حال آنكه تفاوت اين دو مقام ، روشن است ! از اين گذشته ، استفاده از صيغهء جمع در مورد امير المؤمنين كه فرد است براى بزرگداشت مقام آن حضرت است و اشاره به اين نكته دارد كه امير المؤمنين به منزلهء تمام مؤمنين نمازگزار و صدقه دهنده مىباشد ؛ زيرا او رئيس مؤمنان و از مهمترين عوامل ايمان و نيكوكاريهاى آنان است . همچنان كه رسول خدا ( ص ) در جنگ خندق به اين نكته اشاره فرمود كه : « تمام ايمان در برابر تمام شرك قرار دارد . » زمخشرى فايدهء استعمال صيغهء جمع را در اينجا ، تشويق مردم به چنين كارى دانسته است و معتقد است كه اين آيه روشن مىسازد كه مؤمنين بايد چنين خصلتى داشته باشند و به نيكى و خيرات تا اين حد علاقه مند باشند .\r\n","description":"","footnote":"","page_name":" 66 ","page_number":71},
  {"content":"\r\nآيهء * ( « يا أَيُّهَا الرَّسُولُ بَلِّغْ . . . »\r\nمصنّف - قدّس اللَّه روحه - مىگويد :\r\nآيهء دوّم : آيهء شريفه * ( « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ » ) * . ( 1 ) جمهور نقل كرده‌اند كه اين آيه ، روز غدير در بيان فضيلت على ( ع ) نازل شد .\r\nپيامبر ( ص ) دست على را گرفت و فرمود : اى مردم ! مگر من از شما به خودتان سزاوارتر نيستم ؟ مردم پاسخ دادند : آرى اى رسول خدا ! سپس فرمود : هر كس كه من مولاى او بودم على هم مولاى اوست . خدايا ! هر كس او را دوست مىدارد دوستش بدار و با هر كس كه با او به دشمنى برمىخيزد دشمنى كن . هر كس او را يارى كرد ياريش كن و هركسى او را بىياور و تنها گذاشت ، بىياورش نما .\r\nبه هر طرف كه مىرود ، حق را با او همراه كن .\r\nكلمهء مولى در اينجا به معناى شخص سزاوارتر به تصرّف است ؛ زيرا اولا در ابتدا مىفرمايد : آيا من از شما به خودتان سزاوارتر نيستم ؟ و ثانيا در اينجا معناى ديگرى نمىتواند داشته باشد .\r\nفضل مىگويد :\r\nذكر اين نكته كه تمام مفسران اين آيه را در حق على ( ع ) مىدانند ، باطل و بىاساس است ؛ زيرا مفسران در اين مورد اجماع ندارند . امّا اينكه پيامبر اكرم ( ص ) دست على ( ع ) را گرفت و فرمود : آيا من از شما سزاوارتر نيستم ؟ در صحاح وجود دارد . ما سرّ اين مطلب را در بيان حال كتاب كشف الغمة في معرفة الأئمه ذكر كرديم . مجمل آن چنين است : واقعهء غدير خم در بازگشت رسول خدا از سفر حجة الوداع رخ داد و غدير خم ، محل جدا شدن راه قبايل از يكديگر بود . رسول خدا ( ص ) مىدانست كه اواخر عمر خود را سپرى مىكند و آگاه بود كه بعد از اين ديگر عربها چنين اجتماعى با او نخواهند داشت . لذا خواست عربها را به حفظ محبّت اهل بيت و خاندان خود سفارش كند . و بدون شك پس از رسول خدا ( ص ) على ( ع ) سرور بنى هاشم و بزرگ اهل بيت بود . لذا رسول خدا ( ص )\r\n\r\n","description":"","footnote":"\r\n( 1 ) . مائده / 67 .\r\n","page_name":" 67 ","page_number":72},
  {"content":"\r\nفضايل او را بيان نمود و ولايت و نصرت و محبّت او را همچون خودش واجب شمرد تا عربها او را به سرورى خويش برگزينند و فضل و كمال او را بشناسند . هر فرد با انصافى بايد انصاف دهد كه اگر رسول خدا ( ص ) در روز غدير خم ، على ( ع ) را صراحتا به جانشينى برمىگزيد آيا ممكن بود كه عربها با وجود خشونت و كفرى كه پس از پيامبر داشتند از ميان خود ، پيامبرانى چون مسيلمه كذاب و سجاح و طليحه ، تراشيدند در برابر خلافت ابو بكر سكوت اختيار نمايند و در تأييد على لب از لب برندارند ، با اينكه پيامبر ( ص ) در حضور همهء ايشان صراحتا على را به ولايت و خلافت نصب كرده بود ؟ هر انسان عاقل و انديشمندى اگر انصاف دهد خواهد دانست كه نصى در اين مورد وجود ندارد .\r\nمن مىگويم :\r\nعلَّامه در اينجا ، كلمهء مفسران را نيز به كار نبرده است ، تا چه رسد به اينكه ادعاى اجماع ميان آنان كرده باشد . بلكه فقط روايت عموم را در مورد نزول آيه در فضيلت على ( ع ) نقل نموده است كه اين نيز درست است ؛ زيرا بسيارى از آنان اين روايت را نقل كرده‌اند . سيوطى در الدر المنثور در تفسير اين آيه از ابن ابى حاتم و ابن مردويه و ابن عساكر با اسانيدشان نقل مىكند كه اين سه از ابو سعيد روايت كرده‌اند : « اين آيه در روز غدير خم در مورد على ( ع ) نازل شد . »\r\nهمچنين از ابن مردويه با اسنادش نقل مىكند كه ابن مسعود گفت : « ما در زمان رسول خدا ( ص ) چنين مىخوانديم : اى رسول ! آنچه بر تو نازل شد در مورد اينكه على مولاى مؤمنان است ، بيان كن ، اگر چنين نكنى رسالت او را نرسانده اى و خدا تو را از مردم حفظ مىنمايد . »\r\nواحدى در اسباب النزول از ابو سعيد نقل مىكند كه گفت : « اين آيه ، روز غدير خم در مورد على ( ع ) نازل شد » . علَّامه نيز در منهاج الكرامه از ابو نعيم مشابه اين حديث را نقل مىكند و شبيه به حديثى را كه در اينجا آورده است از ثعلبى نقل مىكند . رازى نيز در يكى از وجوه نزول اين آيه مىگويد :\r\nهنگامى كه آيه نازل شد ، پيامبر ( ص ) دست على ( ع ) را گرفت و فرمود : هر كس كه من مولاى او هستم على نيز مولاى اوست . خدايا ! هر كس او را دوست مىدارد دوست بدار و هر كس او را دشمن مىدارد دشمن بدار . در اين هنگام عمر ،\r\n","description":"","footnote":"","page_name":" 68 ","page_number":73},
  {"content":"\r\nعلى ( ع ) را ديد و به او گفت : مبارك باد بر تو اى پسر ابو طالب ! مولاى من و مولاى تمام مؤمنان شدى . ابن عباس و براء بن عازب و محمّد بن على نيز همين وجه را در نزول آيه نقل كرده‌اند .\r\nرازى مىافزايد :\r\nبايد بدانى كه اين روايات اگر چه فراوان است امّا با اين حال ، بهتر است كه بگوييم : مراد آن است كه پيامبر را از مكر يهود و نصارا ايمن گرداند و بدين سبب ، به او دستور مىدهد كه بدون اعتنا به آنان دين خود را تبليغ كند . علَّت چنين توجيهى نيز آن است كه آيات پيشين و پسين اين آيه در مورد يهود و نصارا صحبت مىكند و نمىشود اين آيه را در ميان آن آيات به شكلى تفسير كرد كه با آنها منافات و بيگانگى داشته باشد .\r\nاشكال اين سخن پيداست ؛ زيرا گذشته از آنكه اجتهاد در مقابل نصّ به شمار مىرود كه قابل قبول نيست ، عيب ديگرى نيز دارد و آن اينكه سورهء مائده همانطور كه حاكم در مستدرك و ديگران نيز نقل كرده‌اند آخرين سوره اى است كه نازل شد و زمان نزولش نيز حجة الوداع بوده است . روشن است كه در آن هنگام ، يهود و نصارا ، عظمت و شوكتى نداشتند كه مايهء هراس رسول خدا ( ص ) از تبليغ دين گردد . پس آنچه در اين مقام ، مناسبت دارد اين است كه بگوييم : رسول خدا ( ص ) از منافقان قوم خود ، مىهراسيد و روشن است كه ترس او از منافقان قوم خود ، در مورد چيزى جز انتخاب على ( ع ) به امامت نبود ؛ زيرا از دشمنى و حسادت آنان نسبت به على آگاه بود . در روايات ما آمده است كه جبرئيل در حجة الوداع نازل شد و از پيامبر خواست تا على ( ع ) را به جانشينى خويش منصوب كند . پيامبر ( ص ) از بيم آن مردم دروغگو نتوانست اين كار را انجام دهد و به جبرئيل گفت : اين قوم مرا به نبوّت نپذيرفتند مگر بعد از آنكه با آنان به جهاد پرداختم . چطور مىشود حال با يك كلمه به امامت على ( ع ) تن دردهند ؟ پيامبر تصميم گرفت در مدينه على را به جانشينى خويش معرفى كند . امّا هنگامى كه به غدير خم رسيد اين آيه نازل شد : * ( « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ » . ) *\r\n","description":"","footnote":"","page_name":" 69 ","page_number":74},
  {"content":"\r\nپس از اين ماجرا ، هنگامى كه رسول خدا ( ص ) حركت كرد و به عقبه رسيد ، ظرفى را به طرف او غلطاندند و سعى كردند شتر او را رم دهند و او را بكشند امّا خدا او را از شرّ آنان در امان نگاه داشت . سپس پيامبر اكرم ( ص ) بار ديگر نيز خواست با نوشتن نامه اى آنان را از گمراهى حفظ كند امّا به ايشان نسبت هذيان دادند . پيامبر خواست آنان را همراه سپاه اسامه روانه كند ولى سرپيچى كردند .\r\nامّا علَّت اينكه آيهء مزبور در ميان آيات مربوط به يهود و نصارا قرار گرفته است براى اشاره به اين مطلب است كه منافقان نيز همچون يهود و نصارا هستند و از نظر گمراهى و كفر مانند آنان مىباشند . به همين جهت در روايات حوض ، محكوم به ارتداد شده‌اند . اگر مقصود حفظ كردن از گزند يهود و نصارا مىبود بهتر بود كه آشكارا از آنان نام برد ، نه آنكه تعبير به مردم نمايد .\r\nاز اين توضيحات كه بگذريم لازم است در مورد سند و دلالت حديث غدير به طور اجمال مطالبى را بيان كنيم .\r\nمطلب اوّل : در مورد صحّت اين حديث است . همانطور كه روشن خواهد شد هيچ كس به استثناى برخى از ناصبيان در درستى اين حديث ترديد نكرده است ، ابن حجر در ، شبههء يازدهم فصل پنجم از باب اوّل كتاب الصواعق المحرقه مىگويد :\r\nاين حديث ، بدون شك حديث صحيحى است و گروهى مانند ترمذى ، نسائى و احمد ، آن را با ذكر اسانيد آورده‌اند و طرق آن بسيار زياد است . شانزده تن از صحابه ، آن را نقل كرده‌اند . در روايتى از احمد آمده است كه سى تن از صحابه اين حديث را از پيامبر ( ص ) شنيدند و در دوران خلافت على ( ع ) هنگامى كه بر سر مسئلهء خلافت نزاع در گرفت به نفع او گواهى دادند .\r\nاز همين جا روشن مىشود كه اين حديث دلالت بر خلافت دارد . سپس ابن حجر در الصواعق المحرقه مىافزايد :\r\nبسيارى از اسانيد اين حديث ، صحيح و حسن است و نمىتوان به نظر كسانى كه در صحت آن ترديد كرده‌اند و يا كسانى كه معتقدند على ( ع ) در آن هنگام در يمن بود ، اعتنا كرد ؛ چرا كه ثابت شده است كه على ( ع ) از يمن بازگشته بود و همراه\r\n","description":"","footnote":"","page_name":" 70 ","page_number":75},
  {"content":"\r\nرسول خدا ( ص ) حج را انجام داد ، و اينكه برخى گفته‌اند قسمت آخر حديث ( اللهم و ال من والاه و . . . ) بعدا اضافه شده است ، سخن مردودى است . اين قسمت از طرق متعددى نقل شده است كه بسيارى از آنها را ذهبى ، صحيح شمرده است .\r\nدعايى را كه در اينجا به آن اشاره كرد ، قبل از اين سخن به اين شكل ذكر كرده است :\r\nخدايا ! هر كس او را دوست مىدارد دوست بدار و هر كس با او دشمن است دشمن بدار ، و هر كس او را دوست دارد دوست داشته باش و هر كس كينهء او را در دل دارد از او ناخشنود باش ، هر كس او را يارى دهد يارش باش و هر كس او را بىياور گذاشت او را بىياور قرار ده و هر جا كه مىرود حق را با او همراه كن .\r\nبلكه بايد گفت اين حديث حتى نزد آنان نيز از متواترات است . سيد سعيد ( ره ) از جزرى شافعى نقل مىكند كه او در كتابش ، أسنى المطالب في مناقب على بن ابى طالب تواتر اين حديث را از طرق گوناگون اثبات مىنمايد و منكر اين حديث را نادان و متعصب مىشمارد . حافظ سيوطى نيز چنانچه نقل شده به تواتر اين حديث اعتراف دارد . چطور مىتوان گفت : اين حديث متواتر نيست در حالى كه طرق نقل آن ، نزد ايشان از صد بيشتر است و حدود هفتاد تن يا بيشتر از صحابه آن را نقل كرده‌اند .\r\nگروهى از طبرى ، مورّخ مشهور ، نقل كرده‌اند كه او حديث مزبور را از هفتاد و پنج طريق اخراج كرده است و آن را در كتاب مستقلى تحت عنوان الولايه جمع نموده است . و همچنين نقل كرده‌اند كه ابن عقده اين حديث را از صد و پنج طريق نقل كرده است و آن را در كتاب مستقلى به نام الموالاة آورده است . ابن حجر عسقلانى در كتاب تهذيب التهذيب در بخش زندگانى امير المؤمنين ( ع ) به اين دو كتاب اشاره كرده است . او مىگويد :\r\nحديث موالاة صحيح است و ابو عباس بن عقده به جمع طرق آن پرداخته است و آن را از هفتاد صحابى يا بيشتر نقل كرده است . ابن جرير طبرى نيز آن را در كتابى آورده است .\r\n","description":"","footnote":"","page_name":" 71 ","page_number":76},
  {"content":"\r\nابن حجر در الاصابه در شرح زندگانى ابو قدامهء انصارى مىگويد :\r\nابو عباس ابن عقده در كتاب الموالاة - كه در آن ، طرق حديث « من كنت مولاه . . . »\r\nرا گرد آورده است - آن را ذكر كرده است . وى در اين كتاب از طرق محمّد بن كثير به نقل از قطر و او از ابو طفيل نقل مىكند كه : ما نزد على ( ع ) بوديم كه فرمود : خدا به شما خير دهاد كداميك ، شاهد روز غدير بوده‌ايد ؟ وى مىگويد : هفده تن از جمله ابو قدامهء انصارى شهادت دادند كه رسول خدا ( ص ) اين حديث را فرموده است .\r\nدر اينجا لازم است برخى از اخبارى را كه از اين قوم بدان دست يافته‌ايم ذكر كنيم . اين اخبار به واسطهء آنكه داراى قرائن و خصوصياتى است كه تنها با امامت تناسب دارد براى دلالت بر مطلوب ما ، به كار مىآيد . از حقيقت ، تنها مقدار اندكى را نقل كرده‌اند .\r\nاز جمله روايتى است كه حاكم از زيد بن ارقم نقل كرده است و مىگويد : به شرط شيخين صحيح است :\r\nزيد مىگويد : هنگامى كه رسول خدا ( ص ) از حجة الوداع برمىگشت در غدير خم فرود آمد ، دستور داد زير درختان را جارو كردند و آنگاه فرمود : گويى كه فراخوانده شده‌ام و پذيرفته‌ام . من در ميان شما دو چيز گرانبها به يادگار مىگذارم كه يكى بزرگتر از ديگرى است . آن دو يادگار ، كتاب خدا و عترت من است . پس ببينيد كه چگونه پس از من با آنها برخورد مىكنيد . آن دو از يكديگر جدا نخواهند شد تا آنكه در كنار حوض نزد من برگردند . سپس رسول خدا ( ص ) افزود : خداى متعال ، مولاى من و من مولاى تمام مؤمنانم . آن گاه دست على ( ع ) را گرفت و فرمود : هر كس كه من مولاى او هستم ، اين هم مولاى اوست . خدايا ! هر كس دوست اوست او را دوست بدار و هر كس دشمن اوست با او دشمن باش . ( 1 )\r\n\r\n","description":"","footnote":"\r\n( 1 ) . مستدرك ، ج 3 ، ص 109 .\r\n","page_name":" 72 ","page_number":77},
  {"content":"\r\nمانند اين حديث در كنز العمال نيز به نقل از ابن جرير از قول ابو طفيل در تهذيب الآثار آمده است كه آخر آن چنين است :\r\nبه زيد گفتم : آيا تو خودت از رسول خدا ( ص ) شنيدى ؟ زيد گفت : هيچ كس در آن سايبانها نبود مگر اينكه با چشم خود ديد و با گوش خود شنيد .\r\nسپس در كنز العمال مىافزايد : « همچنين ابن جرير از عطيهء عوفى و او از ابو سعيد خدرى مانند اين حديث را نقل كرده است . » ( 1 )\r\nيكى ديگر از اين روايات ، حديثى است كه پس از حديث فوق الذكر ، از زيد بن ارقم نقل شده و آن را به شرط شيخين صحيح شمرده است :\r\nزيد مىگويد : رسول خدا ( ص ) ميان مكه و مدينه در جايى كه درختانى داشت ، فرود آمد . مردم زير درختها را جارو كردند ، سپس رسول خدا ( ص ) شب را در آنجا استراحت كرد . و بعد نماز خواند و به سخنرانى ايستاد و خداى را ستايش و ثنا گفت و تذكر داد و موعظه نمود و آنچه خدا خواسته بود فرمود و سپس افزود : اى مردم ! من در ميان شما دو چيز قرار دادم كه اگر از آنها پيروى كنيد هرگز گمراه نخواهيد شد ؛ آن دو چيز ، كتاب خدا و اهل بيت من است . سپس فرمود : آيا مىدانيد كه من به مؤمنان از خودشان سزاوارترم ؟ - اين جمله را سه مرتبه تكرار فرمود - پاسخ دادند : آرى ، سپس رسول خدا ( ص ) فرمود : هر كس كه من مولاى او هستم ، على مولاى اوست .\r\nحديث ديگر ، حديثى است كه احمد از براء بن عازب از دو طريق نقل مىكند كه در هر دو طريق راويانى قرار دارند كه از راويان صحيح مسلماند و بيشتر آنها از راويان صحيح بخارى نيز هستند .\r\nحديث چنين است :\r\n\r\n","description":"","footnote":"\r\n( 1 ) كنز العمال ، ج 2 ، ص 390 .\r\n","page_name":" 73 ","page_number":78},
  {"content":"\r\nما در سفرى با رسول خدا ( ص ) بوديم . در غدير خم فرود آمديم . نداى نماز جماعت دادند . زير دو درخت را براى رسول خدا ( ص ) جارو كردند . پيامبر خدا ( ص ) نماز ظهر را خواند و دست على را گرفت و فرمود : آيا مىدانستيد كه من از مؤمنان به خودشان سزاوارترم ؟ گفتند : آرى . فرمود : آيا مىدانستيد كه من از هر مؤمنى به او سزاوارترم ؟ گفتند : آرى . سپس دست على را گرفت و فرمود :\r\nهر كس من مولاى او هستم على مولاى اوست . خدايا ! دوست بدار كسى كه او را دوست دارد . و دشمن بدار كسى را كه با او دشمن است . وى ادامه مىدهد : پس از اين فرمودهء رسول خدا ( ص ) عمر ، على ( ع ) را ديد و به او گفت : مبارك باد بر تو اى پسر ابو طالب ! مولاى من و تمام مردان و زنان مؤمن شدى . ( 1 )\r\nحديث ديگر را نيز احمد از زيد بن ارقم نقل مىكند . وى مىگويد :\r\nبا رسول خدا ( ص ) در بيابانى به نام خم فرود آمديم . رسول خدا ( ص ) دستور نماز داد ، پس از نماز روى درخت سمره ، پارچه اى را مقابل تابش خورشيد سايبان كردند و رسول خدا به سخنرانى پرداخت و فرمود : آيا نمىدانستيد - يا گواهى نمىدهيد - كه من از هر زن و مرد مؤمن بر او سزاوارترم ؟ مردم گفتند : آرى .\r\nفرمود : پس هر كسى كه من مولاى او هستم ، على مولاى اوست . خدايا ! دشمن او را دشمن و دوستش را دوست بدار . ( 2 )\r\nمانند همين روايت را مقدارى پايينتر دوباره نقل كرده است .\r\nحديث ديگر كه آن را نيز احمد از حسين بن محمّد و ابو نعيم نقل مىكند :\r\nقطر از ابو طفيل اين حديث را براى ما نقل كرد كه على مردم را در ميدان جمع كرد و سپس خطاب به آنان فرمود : شما را به خدا سوگند ، كسانى كه در غدير خم ، شاهد سخنان پيامبر بودند ، آنچه شنيده‌اند بگويند . سى تن از ميان مردم برخاستند . ابو نعيم مىگويد : تعداد كثيرى برخاستند و شاهد آن لحظات بودند كه\r\n\r\n","description":"","footnote":"\r\n( 1 ) . مسند احمد ، ج 4 ، ص 381 .\r\n( 2 ) . همان ، ج 4 ، ص 372 .\r\n","page_name":" 74 ","page_number":79},
  {"content":"\r\nرسول خدا ( ص ) دست على ( ع ) را گرفت و فرمود : آيا مىدانيد كه من به مؤمنان از خودشان سزاوارترم ؟ گفتند : آرى . فرمود : پس هر كس من مولاى او هستم على مولاى اوست . خدايا ! دشمن او را دشمن و دوست او را دوست بدار . وى مىگويد : از آن محل خارج شدم امّا در دل ترديدى داشتم كه با زيد بن ارقم برخورد كردم و آنچه از على شنيده بودم براى او حكايت كردم . زيد گفت :\r\nچه چيزى را انكار مىكنى ؟ من خودم از رسول خدا ( ص ) همين سخنان را شنيدم . ( 1 )\r\nاحمد در مسند على ( ع ) حديث منا شده - حديث فوق - را از طرق مختلف نقل كرده است كه دو طريق آن از عبد الرحمن بن ابى ليلى است كه در يكى از آنها مىگويند :\r\n« دوازده تن از مجاهدان بدر برخاستند . » و در طريق ديگر مىگويد : « دوازده تن برخاستند تنها سه تن برنخاستند كه هر سه به دعاى او هلاك شدند . » ( 2 ) در كنز العمال مانند همين حديث به طور مفرد از خطيب به نقل از عبد الرحمن نقل شده است كه در آن مىگويد :\r\n« ده نفر و اندى برخاستند و شهادت دادند و تعدادى نيز كتمان كردند كه جملگى گنگ و نابينا از دنيا رفتند . » ( 3 )\r\nدر كنز العمال ( 4 ) ، حديث منا شده را از ابو عاصم ، ابن جرير ، خطيب ، سعد بن منصور ، ابو يعلى و برخى ديگر نقل كرده است . و قبل از آن نيز از طبرانى و عمير بن سعيد با دو روايت ، و بزاز و ابن جرير و خلعى از عمر ذى مره و سعيد بن وهب و زيد بن سبع نقل نموده است كه گفتند :\r\nشنيديم كه على ( ع ) فرمود : به خدا قسم مىدهم كسى را كه در روز خم ، سخنان رسول خدا ( ص ) را شنيد اكنون آنچه را كه شنيده بگويد . در اين هنگام سيزده تن برخاستند و شهادت دادند كه رسول خدا ( ص ) فرمود : آيا من از مؤمنان به ايشان سزاوارتر نيستم ؟ مردم پاسخ دادند : آرى اى رسول خدا ( ص ) ! سپس پيامبر اكرم ( ص ) دست على را گرفت و فرمود : هر كس كه من مولاى او هستم على\r\n\r\n","description":"","footnote":"\r\n( 1 ) . همان ، ص 370 .\r\n( 2 ) . همان ، ج 1 ، ص 119 .\r\n( 3 ) . كنز العمال ، ج 6 ، ص 397 .\r\n( 4 ) . همان ، ص 407 .\r\n","page_name":" 75 ","page_number":80},
  {"content":"\r\nمولاى اوست . خدايا ! دشمن او را دشمن و دوست او را دوست بدار . با دوستدار او دوست باش و با كينه ورز او كينه ورز . ياور او را يارى و تنها گذارندهء او را تنها گردان . »\r\nسپس در كنز العمال مىگويد : « بيهقى مىگويد : رجال اين روايت از افراد مورد وثوق هستند و ابن حجر مىگويد : امّا شيعه هستند . » ( 1 )\r\nبا توجّه به مطالب فوق ، جاى اين سؤال هست كه بپرسيم آيا در جايى كه راويان يك خبر مورد وثوق شمرده شده‌اند و حديث آنان نيز مشهور است و صحّت صدور آن و صحّت حديث غدير مورد تأييد است ، آيا بر فرض آنكه واقعا شيعه هم باشند جاى آن دارد كه به آنان اتهام شيعه بودن وارد گردد ؟ امّا پيداست كه ابن حجر و افرادى مانند او نمىتوانند فضيلتى از پيشواى پرهيزگاران را بشنوند و به همين لحاظ مىخواهند به هر نحو ممكن ايرادى بر آن وارد كنند تا مشمول اين دعاى رسول خدا ( ص ) واقع شوند كه فرمود : « و اخذل من خذله . »\r\nحديث ديگر را نسائى در خصائص با سند خويش از سعد نقل مىكند كه او گفت :\r\nبا رسول خدا ( ص ) در راه مكَّه بوديم . چون به غدير رسيديم . رسول خدا فرمان توقف داد . كسانى كه جلوتر بودند برگشتند و كسانى كه عقب بودند رسيدند .\r\nهنگامى كه همهء مردم جمع شدند رسول خدا ( ص ) فرمود : ولى شما كيست ؟\r\nمردم سه بار گفتند : خدا و رسول او . رسول خدا ( ص ) ادامه داد : هر كس كه خدا و رسول ولى او هستند ، اين مرد - على ( ع ) - نيز ولى اوست .\r\nاين حديث را به طريق ديگرى از سعد ، نقل نموده است كه ابتداى آن چنين است : « آيا نمىدانيد كه من از شما به خودتان سزاوارترم ؟ » حديث ديگر را ابن حجر در الصواعق المحرقه در مورد ماجراى بالا نقل كرده مىگويد :\r\nعبارت حديث - كه به عقيدهء طبرانى و ديگران سندى صحيح دارد - اين است :\r\n\r\n","description":"","footnote":"\r\n( 1 ) . همان ، ص 403 .\r\n","page_name":" 76 ","page_number":81},
  {"content":"\r\nرسول خدا ( ص ) روز غدير خم در زير سايهء درختها ، به سخنرانى ايستاد و فرمود :\r\nاى مردم ! خداى لطيف و خبير به من خبر داده است كه هر پيامبرى ، نصف پيامبر پيش از خود عمر مىكند و من گمان مىكنم كه نزديك است نداى حق را لبيك بگويم . من مسئول هستم و شما هم همچنين . پس چه مىگوييد ؟ مردم گفتند : ما شهادت مىدهيم كه تو پيام پروردگارت را رساندى و تلاش خويش را نمودى و نصيحت فرمودى ؛ خدا تو را پاداش نيكو دهاد . پيامبر خدا ( ص ) ادامه داد : آيا شهادت نمىدهيد كه خدايى جز اللَّه نيست و محمّد بنده و فرستادهء اوست و بهشت و دوزخ و مرگ و رستاخيز ، حق است . و قيامت بىترديد مىآيد و خدا مردگان را از قبرها برمىانگيزد ؟ گفتند : آرى شهادت مىدهيم . فرمود : خدايا شاهد باش . سپس افزود : اى مردم ! همانا خدا ، مولاى من است و من مولاى مؤمنان . و من از آنان بر خودشان سزاوارترم . پس هر كسى كه من مولاى او هستم اين مرد - على ( ع ) - مولاى اوست . خدايا ! دوست او را دوست و دشمنش را دشمن بدار .\r\nسپس فرمود : اى مردم ! من پيش از شما مىروم و شما در كنار حوض نزد من مىآييد ، حوضى كه پهناى آن از بصرى تا صنعاء نيز بيشتر است و به تعداد ستارگان آسمان ، جامهاى سيمين دارد . هنگامى كه شما به آنجا مىآييد در مورد ثقلين از شما مىپرسم . پس دقت داشته باشيد كه پس از من چگونه با آنها رفتار مىكنيد . ثقل اكبر ، كتاب خداست كه مانند ريسمانى ، از يك سو در دست خدا و از سوى ديگر در دست شماست آن را محكم نگاه داريد كه نه گمراه مىگرديد و نه دگرگونى در شما پديد مىآيد ، و ثقل ديگر اهل بيت من است . خداى لطيف خبير به من خبر داده است كه اين دو از يكديگر جدا نخواهند گشت تا در كنار حوض مرا ملاقات كنيد .\r\nحديث ديگر ، حديثى است كه صاحب مواقف و شارح آن و قوشچى - در شرح تجريد الاعتقاد - آورده‌اند كه :\r\nپيامبر خدا ( ص ) مردم را در غدير خم حاضر كرد . دستور داد تا محمل شتران را جمع كردند . آنگاه برفراز آنها ايستاد و فرمود : آيا من از شما به خودتان سزاوارتر نيستم ؟ مردم گفتند : آرى . فرمود : هر كس كه من مولاى او هستم على مولاى\r\n","description":"","footnote":"","page_name":" 77 ","page_number":82},
  {"content":"\r\nاوست . خدايا ! دوستدار او را دوست و دشمنش را دشمن بدار . ياورش را يارى كن و هر كس بىياورش گذاشت بىياورش گردان .\r\nما به ذكر همين مقدار از احاديث بسنده مىكنيم ؛ زيرا اگر كسى در پى يافتن حقيقت باشد ، همين مقدار هم كافى است .\r\nمطلب دوّم : در مورد دلالت اين حديث بر امامت امير المؤمنين ( ع ) است كه بايد گفت براى مولى ، معانى بسيار ذكر كرده‌اند از جمله : صاحب بنده ، بنده ، هم پيمان ، همسايه ، پسر ، عمو ، پسر عمو ، دوست ، ياور ، صاحب كار - كه در واقع همان شخص سزاوار تصرّف است . بدون شك در اينجا به دو دليل ، تنها معناى آخر درست است :\r\n1 . عدم صلاحيت ديگر معانى . زيرا برخى از آنها مانند صاحب برده ، عمو و پسر و مانند اينها خود به خود نامناسب است و ديگر معانى مانند دوست و ياور نيز از باب اينكه توضيح واضحات است ، نياز به چنين اهتمام و بيانى ندارد .\r\n2 . وجود قرائنى كه معناى اخير را مشخص مىسازد . از جملهء اين قرينه‌ها ، اين است كه قبل از اين خداوند به پيامبرش دستور مىدهد تا موضوع مذكور را به مردم برساند و تصريح مىفرمايد كه « اگر اين كار را انجام ندهى ، رسالت خود را تبليغ نكرده اى » ديگر نمىتوان گفت كه خدا امر مىفرمايد كه على ، دوست و ياور كسى است كه رسول خدا ( ص ) او را دوست بدارد يا يارى كند . وجود چنين تهديدى ايجاب مىكند كه پيام مورد نظر ، يك مسئلهء دينى باشد كه مردم ، ملزم به پيروى از آن هستند .\r\nمسئله اى مانند امامت ، نه دوست و يارى على از سوى آنان كه هيچ ارتباطى به تكليفشان ندارد . آيا واقعا خدا و رسول اكرم ( ص ) مىخواستند دوست داشتن على را ثبت كنند تا ديگر كسى عملى كه با دوستى و يارى او ناسازگار است مرتكب نگردد ؟\r\nيا آنكه مىخواستند توضيح واضحات بدهند و آنچه را كه همه مىدانستند خبر دهند ؟\r\nاز اين گذشته ، يارى على در مورد هر كدام از مؤمنان ، متوقف بر امامت و زعامت كلى اوست . زيرا در غير اين صورت نمىتواند كسى را يارى كند . چرا كه او در تمام مدت ، رعيت و محكوم ديگرى بود و به همين خاطر نتوانست نزديكترين افراد به خود را كه فاطمهء زهرا سيد النّساء ( س ) بود يارى كند با آنكه مىدانست كه حق با اوست . پس از دو حال خارج نيست يا بايد گفت اين فرمودهء رسول خدا ( ص ) - هر كس من مولاى او\r\n","description":"","footnote":"","page_name":" 78 ","page_number":83},
  {"content":"\r\nهستم على مولاى اوست - دروغ است كه اين از مقام والاى آن حضرت به دور است يا آنكه بايد گفت مراد از اين جمله ، امامت على ( ع ) است و اين همان چيزى است كه ما مىگوييم .\r\nقرينهء ديگر ، اين است كه پيامبر ابتدا از مردم اقرار گرفت كه از ايشان بر خودشان سزاوارتر است . اين اقرار گرفتن ، دلالت بر آن دارد كه پيامبر خدا ( ص ) مىخواهد آن را مقدمهء اثبات موضوع ديگرى قرار دهد كه براى اثبات آن ، به چنين اقرارى نياز است .\r\nپس وقتى مىفرمايد هر كس كه من مولاى او هستم على هم مولاى اوست ، معلوم مىشود كه هدف ، اثبات اين مقام براى على ( ع ) و واجب شمردن امامت آن بزرگوار است . نه اينكه بخواهد اعلام كند كه پيامبر ، دوستدار على را دوست و دشمن او را دشمن مىدارد .\r\nقرينهء ديگر اين است كه پيامبر ( ص ) - همچنانكه در روايت نخست حاكم و روايت الصواعق المحرقه و غيره آمد - نزديك شدن مرگ خود را بيان فرمود . طرح اين مسئله اقتضاء مىكند تا دربارهء جانشينى صحبت شود . لذا بايد اين فرمودهء رسول خدا ( ص ) را - من كنت مولاه فهذا على مولاه - به پيمان گرفتن از مردم در مورد جانشينى على ( ع ) حمل كرد ، نه به معناى دوستى و يارى . خصوصا با توجّه به اينكه در روايت حاكم اين جمله به چشم مىخورد كه پيامبر فرمود : من دو چيز را ميان شما باقى گذاشتم . . . كه اين جمله دلالت بر نياز به عترت دارد و نشان مىدهد كه كتاب خدا در صورت همراه شدن با عترت پاسخگوى نياز مردم نخواهد بود .\r\nهمچنين در روايت الصواعق المحرقه اين جمله به چشم مىخورد كه پيامبر فرمود : من در مورد كتاب و عترت خود از شما خواهم پرسيد و پس از دستور به تمسك جستن به كتاب فرمود : اين دو از يكديگر جدا نخواهند گشت كه تمام اين مطالب مقتضى آن است كه تمسك به كتاب و عترت و پيروى از آنها واجب باشد . و چنين مطالبى تنها با امامت سازگار است و بس .\r\nقرينهء ديگر اين است كه دعاى پيامبر در حق على ( ع ) دعايى است كه در مورد ولى عهد يك شخص پس از انتصاب به رهبرى و زعامت گفته مىشود . پيامبر اكرم ( ص ) فرمود :\r\n« اللهم و ال من والاه و عاد من عاداه و انصر من نصره و اخذل من خذله و أدر الحق معه حيث دار » يا شبيه اين جملات . بدين ترتيب چگونه مىتوان گفت كه مراد او از مولا ، دوست يا ياور مىباشد ؟\r\n","description":"","footnote":"","page_name":" 79 ","page_number":84},
  {"content":"\r\nقرينهء ديگر ، قرائن حاليه است كه جملگى حكايت از آن دارد كه پيامبر اكرم ( ص ) قصد دارد بزرگترين و مهمترين مسئله را بيان نمايد . از جملهء اين قرائن ، دستور برپايى نماز جماعت در منزلگاه وعر ، در گرماى سوزان حجاز به هنگام ظهر و ساختن منبرى از جهاز شتران و ايراد خطبه در ميان انبوه مسلمانانى كه تعداد آنان حدود يكصد هزار نفر يا بيشتر بود . با وجود چنين شرايطى قطعا مراد پيامبر ، اعلام امامت امير المؤمنين ( ع ) بوده است . مسئلهء امامت است كه اعلام آن به تمام مسلمانها و توجّه نشان دادن به عظمت آن تا اين حد اهميت دارد ، نه اينكه صرفا بخواهد بگويد على كسى را كه من دوست دارم دوست دارد و آنكه را من يارى كردم يارى مىكند و هيچ گونه قدرت و حاكميتى به او تعلَّق ندارد .\r\nبنابراين ، با توجّه به تمامى قرائن حاليه و مقاليه ، براى هيچ انسان فهميده اى ترديد باقى نمىماند كه مراد پيامبر ، تعيين صريح على ( ع ) به امامت بوده است ، و گرنه ديگر چگونه مىتوان معانى را از الفاظ استفاده كرد ؟ چگونه مىتوان قرآن يا كتاب ديگرى را دالّ بر معنايى شمرد ؟ آيا مىشود گفت كه مراد از اين حديث بيان امامت على ( ع ) نبوده است ، در حالى كه خود آن حضرت در اجتماع مردم از صحابه مىخواهد تا حديث را بيان كنند و كسانى را كه كتمان مىكنند نفرين مىكند ؟ چرا كه اگر مراد از حديث ، صرفا محبّت و يارى بود ديگر تا به اين اندازه مورد اهتمام واقع نمىشد و موجب نمىگشت تا ابو طفيل - راوى حديثى كه در گذشته نقل شد - در دل ، نسبت به آن شك داشته باشد . زيرا كه محبّت و يارى امرى واضح است و فضيلت چندان بزرگى محسوب نمىگردد و همين شك باعث شد تا زيد بن ارقم به او بگويد : آنچه را كه انكار مىكنى از رسول خدا شنيدم . . . اگر مراد از حديث ، بيان امامت نبود ، ديگر لزومى نداشت كه ابو بكر و عمر با اين جمله كه : مولاى هر زن و مرد با ايمانى شدى ، به على ( ع ) تبريك بگويند . تبريك گفتن به على ( ع ) كه همواره مورد تعريف و ستايش پيامبر اكرم ( ص ) بود ، در صورتى بجاست كه فضيلت جديد و مهمى براى او ذكر شده باشد كه ديگر فضايل در مقابل آن چندان اهميت نداشته باشد . فضيلتى كه دست بزرگان از آن ، كوتاه و دلها به آن ، مشتاق و چشمها بدان دوخته شده باشد . حال آيا مىتوان گفت كه اين فضيلت ، امامت نيست بلكه يارى يا فضيلت ديگرى شبيه به آن است ؟ در حالى كه يارى و محبّت از ساده ترين و روشنترين و ابتدايىترين فضايل آن حضرت است ، امّا همانطور كه غزالى در سر العالمين گفته است :\r\n","description":"","footnote":"","page_name":" 80 ","page_number":85},
  {"content":"\r\nسپس بعد از آن هوا و حب رياست و عقد پيمانها و اهتزاز پرچمها و ازدحام اسبها و كشور گشاييها و امر و نهيها چيره شد ، و آنان را وادار كرد تا مخالفت كنند و آن حديث را پشت سر اندازند و به بهايى اندك بفروشند ، كه بد فروختند .\r\nگروهى از جمله ذهبى در ميزان الاعتدال - در شرح حال حسن بن صباح اسماعيلى - گفته‌اند كه كتاب سرّ العالمين از تأليفات غزالى است .\r\nگذشته از اينها ، برداشت مردم از اين حديث ، خود دلالت بر آن دارد كه مراد از حديث غدير ، بيان امامت على ( ع ) است . در مطلب نخست آورديم كه ابن حجر در الصواعق المحرقه نقل مىكند كه احمد گفت : سى تن از صحابه اين حديث را از پيامبر شنيدند و چون در ايام خلافت على ( ع ) اختلاف و نزاع رخ داد ، به نفع على شهادت دادند .\r\nاز تعبير « نزاع » كه در روايت احمد آمده است استفاده مىشود كه شهادت طلبيدن على ( ع ) تنها براى ارائه دليلى بر خلافت خويش و درستى آن بوده است ، و اينكه پيامبر در مورد على چنين نظر داشته است . حضرت على ( ع ) و شاهدان روايت و راوى روايت همگى از حديث مذكور ، مفهوم امامت را برداشت كرده‌اند . توجه وسيع شاعران به اين حديث و برداشت معناى امامت از آن نيز گواه ديگرى بر اين مطلب است .\r\nسبط ابن جوزى در تذكرة الخواص مىگويد : شاعران به روز غدير خم بسيار پرداخته‌اند .\r\nحسّان بن ثابت در مورد اين روز مىگويد :\r\n\r\nيناديهم يوم الغدير نبيّهم\r\nبخمّ فاسمع بالرسول مناديا\r\nو قال فمن مولاكم و وليّكم\r\nفقالوا و لم يبدوا هناك التعاميا\r\nإلهك مولانا و انت وليّنا\r\nو ما لك منّا فى الولاية عاصيا\r\nفقال له قم يا على ! فانّنى\r\nرضيتك من بعدى إماما و هاديا\r\nفمن كنت مولاه فهذا وليّه\r\nفكونوا له أنصار صدق مواليا\r\nهناك دعا اللهم وال وليّه\r\nو كن للذى عادى عليا معاديا\r\n\r\nپيامبر ايشان در روز غدير خم به مردم خطاب نمود ، پس بشنو كه پيامبر در خطاب خود چه فرمود :\r\nگفت : چه كسى مولى و ولى شماست ؟ مردم پاسخ دادند و خود را به نادانى و بىخبرى نزدند .\r\n","description":"","footnote":"","page_name":" 81 ","page_number":86},
  {"content":"\r\nخداى تو مولاى ماست و تو ولى ما ، و از ولايت تو سرپيچى نمىكنيم .\r\nسپس پيامبر به او فرمود : اى على ! برخيز ؛ زيرا كه من به امامت و هدايت تو پس از خودم خشنودم .\r\nپس هر كس كه من مولاى او هستم اين مرد ولى اوست . پس دوستان صديق و راستين او باشيد .\r\nدر اينجا پيامبر دعا فرمود : خدايا ! دوست او را دوست و دشمن او را دشمن بدار .\r\nابن جوزى مىگويد :\r\nروايت شده است كه وقتى رسول خدا ( ص ) اين ابيات حسان را شنيد خطاب به او فرمود : حسان تا زمانى كه با زبانت ما را يارى و از ما دفاع كنى ، روح القدس تو را ، تأييد كناد .\r\nو قيس بن سعد بن عباده اين اشعار را در جنگ صفين در برابر على ( ع ) سرود :\r\n\r\nقلت لمانعى العدو علينا\r\nحسبنا ربّنا و نعم الوكيل\r\nو علىّ امامنا و إمام\r\nلسوانا به أنى التنزيل\r\nيوم قال النبى من كنت مو\r\nلاه فهذا مولاه خطب جليل\r\nانّ ما قاله النبى على الأ\r\nمة نص\r\n\r\n( 1 ) ما فيه قال و قيل سپس ابن جوزى ابياتى از كميت را ذكر مىكند . از جمله :\r\n\r\nو يوم الدوح دوح غدير خم\r\nأبان له الولاية لو اطيعا\r\n\r\nو لكن الرجال تبايعوها ( 2 ) ، فلم أر مثله خطرا مبيعا ابن جوزى مىافزايد : اين ابيات ، داستان عجيبى دارد كه شيخ ما عمرو بن صافى موصلى آن قصه را چنين نقل مىكند : شخصى از ايشان ، اين ابيات را خواند و به فكر فرو رفت ، على ( ع ) را در عالم رؤيا ديد كه به او فرمود : اشعار كميت را دوباره برايم بخوان .\r\nآن شخص مجددا آن اشعار را خواند تا آنكه رسيد به انتهاى بيت دوّم ؛ يعنى خطرا\r\n\r\n","description":"","footnote":"\r\n( 1 ) . در نسخهء ديگر به جاى « نص » كلمهء « ختم » آمده است .\r\n( 2 ) . در نسخهء ديگر ( تدافعوها ) آمده است .\r\n","page_name":" 82 ","page_number":87},
  {"content":"\r\nمبيعا . در اينجا على ( ع ) بيت ديگرى بر آن شعر افزود :\r\n\r\nفلم أر مثل ذاك اليوم يوما\r\nو لم أر مثله حقا اضيعا\r\n\r\nپس روزى مانند آن روز نديده‌ام و حقى را مانند اين حق ، پايمال شده مشاهده نكرده‌ام .\r\nسپس ابن جوزى ، ابياتى را از سيد حميرى و بديع الزمان همدانى نقل مىكند . از آنجا كه اشعار شاعران در اين زمينه بىشمار است ، نمىتوان به تمامى آنها پرداخت . اهل سنت اشكالاتى بر اين حديث وارد كرده‌اند كه اگر چه - از فرط پوچى - بايد از آنها گذشت ، اما براى اينكه اشكالى را بى پاسخ نگذاشته باشيم ، آنها را مطرح مىكنيم :\r\nاشكال اوّل : صحت اين حديث را نمىتوان پذيرفت . در مواقف و شرح آن مىگويد : اين ادعا كه صحت حديث غدير ، امرى بديهى و روشن است ، زيرا جزء احاديث متواتر به شمار مىآيد ، ادعايى عنادآميز است . زيرا بيشتر اهل حديث مانند بخارى ، مسلم و امثال آنها ، حديث مزبور را نقل نكرده‌اند . و برخى نيز از قبيل ابو داود سجستانى و ابو حاتم رازى و ديگر بزرگان در درستى آن طعن زده‌اند .\r\nپاسخ : اگر مراد از عدم صحت حديث اين است كه حديث را با سند صحيح روايت نكرده‌اند ، قطعا دروغ است . زيرا همانطور كه گذشت حاكم و ديگران اين حديث را صحيح شمرده‌اند . حتى ذهبى با آنكه ناصبى است و ابن حجر با همهء تعصبى كه داشته است به صحت بسيارى از طرق اين حديث اعتراف كرده‌اند . و اگر مراد اين است كه حديث غدير چون در نزد ايشان ، متواتر نيست ، مفيد يقين نمىباشد .\r\nاين سخن را اجمالا مىتوان پذيرفت . چرا كه در امر امامت ، براى ايشان ايجاد شبهه مىكند .\r\nامّا حقيقت اين است كه هيچ جايى براى خوددارى از پذيرفتن تواتر اين حديث وجود ندارد . چرا كه طرق حديث مزبور در نزد آنان مستفيض است ، تا چه رسد در نزد ما . و اين استفاضه به حدّى است كه براى هر انسان منصفى ، بالاترين مراتب يقين را پديد مىآورد .\r\nهمانطور كه دانستيد ، سيوطى و ابن جزرى به تواتر آن اعتراف كرده‌اند . حتى ابن جزرى ، كسانى را كه منكر تواتر اين حديث هستند ، نادان و متعصب خوانده است .\r\nاما اينكه بخارى و مسلم ، حديث غدير را ذكر نكرده‌اند تعجبى ندارد ؛ زيرا چه بسيار احاديث صحيحى است كه آنان در جمعآورى آن اهمال ورزيده‌اند و اصحابشان بعدها\r\n","description":"","footnote":"","page_name":" 83 ","page_number":88},
  {"content":"\r\nاقدام به جمعآورى نموده‌اند . من آنان را به دليل اهمال ورزيدن در ضبط اين حديث متواتر سرزنش نمىكنم . زيرا اين اهمال ، تنها به جهت مخالف بودن اين حديث با مذهب ايشان نيست ، بلكه به علت آن است كه خواسته‌اند رعايت نظر حاكمان زمان خويش و گرايشات قوم خود را كرده باشند . چرا كه « الناس على دين ملوكهم » .\r\nبدين ترتيب ، عذر سجستانى و ابو حاتم نيز روشن مىشود .\r\nمىگويند : شخصى سنى به يك شيعه گفت : چرا شما پس از گذشت ساليان دراز هرجا كه فرصت شود براى كشته شدن حسين گريه مىكنيد ؟ مرد شيعى پاسخ داد :\r\nمىترسيم همانطور كه بيعت روز غدير را انكار كرديد ، كشته شدن و مظلوميت حسين ( ع ) را نيز انكار كنيد .\r\nاشكال دوّم : على در روز غدير همراه پيامبر نبود و به يمن رفته بود .\r\nپاسخ : اخبارى كه حاكى از بازگشت على ( ع ) از يمن و شركت در مراسم حج وجود دارد ، بسيار فراوان است . و برخى از اين روايات را در بحث تحريم متعتين توسط عمر ، خواهيم ديد و قبلا اعتراف ابن حجر را به اين موضوع خوانديد .\r\nاشكال سوّم : اغلب راويان اين حديث ، مقدمهء آن را كه مىگويد : « آيا من از خودتان به شما سزاوارتر نيستم » نقل نكرده‌اند .\r\nپاسخ : بر فرض اينكه بپذيريم اكثر راويان ، مقدمهء حديث را نقل نكرده‌اند باز هم وجود اين مقدمه در صحاح بسيار و اخبار متظافر براى ما كافى است . و همانطور كه گذشت ابن حجر ، ذهبى ، حاكم و ديگران به صحت آن تصريح كرده‌اند .\r\nاشكال چهارم : وزن مفعل را - كه كلمه مولى بر آن وزن قرار دارد - هيچ يك از دانشمندان عرب به معناى - افعل صفت تفضيلى - به كار نبرده است . و استعمال هم بر خلاف آن است . زيرا مىتوان گفت : « هو أولى من كذا » ولى نمىتوان گفت :\r\n« هو مولى من كذا » .\r\nبر فرض اينكه كلمهء مولى به معناى اولى استعمال شده باشد چه دليلى وجود دارد كه مراد از آن ، اولى به تصرّف و تدبير است . بلكه مىتوان گفت : اين الويت در امر خاصى است ، مانند اين آيه قرآن : * ( « إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه » ) * كه مراد از اولويت در اين آيه ، اولويت در پيروى و نزديك بودن به ابراهيم است و نه اولويت در تصرّف نسبت به ابراهيم ( ع ) .\r\nدليل ديگر ، صحت استفسار و توضيح خواستن است ؛ زيرا اين پرسش بجاست كه\r\n","description":"","footnote":"","page_name":" 84 ","page_number":89},
  {"content":"\r\nعلى ( ع ) در چه چيزى اولويت دارد ؟ در يارى ، محبّت و يا در تصرّف ؟ دليل ديگر بر اين مطلب ، امكان تقسيم اولويت است بدين ترتيب كه اولويت امر ، يا در يارى است يا در حفظ و نگهدارى اموال و يا در تدبير و تصرّف در آن . پس بايد گفت كه اين حديث بر امامت على ( ع ) دلالت نمىكند . اين اشكال در مواقف و شرح آن آمده است .\r\nپاسخ : اوّلا : ابو عبيده ، بنابر نقل قوشچى در شرح تجريد الاعتقاد ، كلمهء مولى را در آيهء * ( « مَأْواكُمُ النَّارُ هِيَ مَوْلاكُمْ . . . » ) * به معناى اولى گرفته است . ثانيا : كسانى كه كلمهء مولى را در حديث مذكور به معناى اولى به تصرّف مىگيرند ، مرادشان اين نيست كه لفظ مولى مانند لفظ اولى ، صفت تفضيلى است . تا اينكه اشكال شود كه مىتوان گفت : « هو اولى من كذا » ولى نمىشود گفت : « هو مولى من كذا . » بلكه مراد اين است كه با توجه به مقدمهء حديث « ألست أولى بالمؤمنين من أنفسهم » چنين استنباط مىشود كه مراد از مولاى مسلمانان كسى است كه از خودشان نسبت به ايشان سزاوارتر باشد كه به عبارت ديگر همان اولى به تصرّف مىشود . در اينجا ، اگر لفظ مولى به معناى صاحب اختيار - يا زمامدار - كه معناى حقيقى مولى است ، تفسير شود بهتر خواهد بود ؛ زيرا در آن صورت ، معناى حديث چنين مىشود : هر كسى كه من صاحب اختيار او هستم - به واسطهء اينكه به او سزاوارترم - على نيز مانند من صاحب اختيار او خواهد بود . مانند آنجا كه مىفرمايد :\r\n« أيّما امرأة نكحت به غير إذن مولاها » كه مراد از مولى همان صاحب اختيار است و به هر يك از معانى كه استعمال شود ، نتيجه يكى است . و آن اينكه على ( ع ) صاحب اختيار اين امت است و مانند پيامبر ، امام و اولى به تصرّف است .\r\nو اما اينكه صاحب مواقف و شارح آن گمان كرده‌اند كه مىتوان اولويت را در امور ديگرى غير از تصرّف شمرد و استفسار از نوع اولويت و تقسيم انواع اولويت را نشانگر آن دانسته‌اند ، گمانى نادرست است . زيرا اين احتمالها همه مبتنى بر اجمال حديث مىباشند و حال آنكه با توجه به مقدمهء حديث و قرائن ديگرى كه ذكر شد روشن گرديد كه مراد از مولى كسى است كه نسبت به مؤمنان از خودشان در تصرّف و ادارهء امور ، سزاوارتر بوده و امام آنان باشد .\r\nاگر حديث غدير با وجود تمام اين قرائن باز هم مجمل باشد و امكان استفسار و تقسيم در آن وجود داشته باشد در اين صورت ، اجمال كلمهء شهادت بيشتر خواهد بود .\r\nزيرا وقتى گفته مىشود : * ( « لا إِله إِلَّا الله » ، مىتوان توضيح خواست كه آيا مراد اين است كه هيچ خدايى در آسمان نيست يا در زمين نيست يا در اروپا يا آسيا . . . ؟ ! همچنين مىتوان\r\n","description":"","footnote":"","page_name":" 85 ","page_number":90},
  {"content":"\r\nمفهوم الوهيت را تقسيم كرد به ابعاد مختلف امّا پر واضح است كه هيچ انسان آگاه و با معرفتى چنين سخنى را بر زبان نمىراند .\r\nاشكال پنجم : بر فرض كه بپذيريم حديث غدير ، دلالت بر امامت على ( ع ) دارد امّا نمىتوان پذيرفت كه اين حديث ، دلالت بر امامت بلافصل على دارد و امامت سه تن ديگر ، منتفى است .\r\nپاسخ : اين سخن ، چيزى جز لجاجت و عناد آشكار نمىباشد . زيرا چگونه ممكن است كه پيامبر اكرم ( ص ) در هنگامى كه مرگ خود را نزديك مىداند و مىخواهد براى خود جانشين معرفى كند ، اين سه تن را نام نبرد و به معرفى على كه 25 سال پس از رحلت ايشان به امامت مىرسد بپردازد ؟ اگر چنين سخنى درست باشد ، آنگاه در جانشينى تمام كسانى كه ولى عهد مىشوند اشكال وجود دارد ؛ زيرا هيچ سلطانى نمىگويد اين شخص جانشين بلافصل من است بلكه بنابر احتمالاتى كه اين قوم مىدهند اگر رسول خدا ( ص ) مىفرمود : « هر كس كه من مولاى او هستم على بعد از من مولاى اوست » باز هم مىگفتند منافاتى ندارد كه على ( ع ) پس از جانشينى آن سه تن جانشين پيامبر باشد . زيرا در نهايت ، چه بلافاصله پس از پيامبر جانشين شود و چه پس از خلافت آن سه تن ، در هر دو صورت ، مفهوم بعديّت صادق است . اتفاقا همين سخن را قوشچى در مورد حديث « أنت وصيّى و خليفتى من بعدى » گفته است .\r\nحتى اگر پيامبر فرموده بود : على جانشين بلافصل من است ، باز هم مىگفتند : احتمال دارد كه مراد رسول خدا ( ص ) از بلافصل به استثناى اين سه تن باشد . از كسى كه با تعصب و دلبستگى به دنياى زودگذر رشد كرده است و در عقيده ، جز راه پدرانش را نمىرود ، بيش از اين نمىتوان انتظار داشت .\r\nيك نكته باقى مىماند و آن تأويلى است كه فضل از حديث غدير مىنمايد . از تأويل او چنين به نظر مىرسد كه مراد از مولى در حديث مذكور ، محبوب و منصور است ؛ زيرا مىگويد : « پيامبر خواستند تا عرب را به حفظ محبّت اهل بيت و قبيلهء خويش سفارش كنند » تا آنجا كه مىگويد : « پيامبر اكرم ( ص ) على را در ولايت ، محبّت و نصرت با خود مساوى شمرد تا عرب او را به سرورى برگزيند . . . »\r\nبا توجه به آنچه از وى نقل شد ، معناى حديث چنين مىشود : « هر كس كه مرا دوست دارد و مرا يارى مىكند ، على را نيز دوست بدارد و يارى كند . »\r\nاين معنى ، درست نيست ؛ زيرا لفظ مولى به مفهوم محبوب و منصور به كار نرفته\r\n","description":"","footnote":"","page_name":" 86 ","page_number":91},
  {"content":"\r\nاست . و شما دانستيد كه قرائن حاليه و مقاليه حاكى از آن است كه لفظ مولى به معناى صاحب اختيار است ، و خود فضل با همهء تلاشى كه براى پنهان كردن حقيقت داشته ، به اين مسئله اعتراف مىكند . زيرا مطابق گفتهء او ، پيامبر ، محبّت و ياورى على را مانند يارى و محبّت خود واجب شمرد . پيداست كه چنين محبّت و يارى تنها در صورتى امكانپذير است كه مقام و منزلت پيامبر از جنبهء رياست كلى و عصمتى كه داشتند در مورد على هم وجود داشته باشد ، لذا نتيجه - همانطور كه فضل گفته است - اين مىشود كه عرب ، او را به سرورى برگزيند .\r\nاما در مورد آنچه كه به عنوان انصاف ، مطرح كرده - و اى كاش خود ، راه انصاف مىپيمود - بايد گفت : وقتى به انحراف و كفر عرب ، پس از رحلت رسول خدا ( ص ) و ميدان دادن به پيامبران دروغينى چون مسيلمه و سجاح ، اعتراف مىكند ، پس سزاوار بود كه اين را نيز بپذيرد كه چنين مردمى مىتوانند به راحتى با نص صريح پيامبر مخالفت كنند و كس ديگرى را به خلافت برگزينند . بخصوص كه ابو بكر از مسئلهء صحابى بودن و فريب همتايان خود ، كمك مىگرفت .\r\nاگر بىانصافى و ناخشنودى از امامت على ( ع ) نبود ، من نمىدانم كه فضل چگونه فهميده است كه مراد رسول اكرم ( ص ) از حديث مزبور حفظ محبّت قبيلهء خود به طور كلى بوده است ؟\r\nاگر خرافات و نظرات سست و روايات دروغى را كه ابن حجر در الصواعق المحرقه براى پاسخ به اين حديث آورده است ببينيد مىفهميد كه عناد آنان با حق و تعصّب ناشى از هوا و هوس تا چه حد است ؟\r\n\r\nآيهء تطهير\r\nمصنّف - اعلى اللَّه درجته - مىگويد :\r\nسوّم : آيهء مباركهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * ( 1 ) است .\r\n\r\n","description":"","footnote":"\r\n( 1 ) . احزاب / 33 .\r\n","page_name":" 87 ","page_number":92},
  {"content":"\r\nتمام مفسران اجماع دارند و جمهور اهل سنت مانند احمد بن حنبل و ديگران روايت كرده‌اند كه اين آيه دربارهء على ، فاطمه ، حسن و حسين نازل شد . و ابو عبد اللَّه محمّد بن عمران مرزبانى از ابو الحمراء نقل مىكند كه گفت : حدود نه يا ده ماه در خدمت رسول خدا ( ص ) بودم هر روز سپيدهء صبح كه براى نماز خارج مىشد ، چارچوب در خانهء على را مىگرفت و مىفرمود : « السلام عليكم و رحمة اللَّه و بركاته » على ، فاطمه ، حسن و حسين در پاسخ مىگفتند : « عليك السلام يا نبى اللَّه و رحمة اللَّه و بركاته . » سپس رسول خدا ( ص ) مىفرمود : « نماز ؛ خدا شما را رحمت كناد ، إنّما يريد اللَّه ليذهب عنكم الرجس أهل البيت و يطهّركم تطهيرا . » سپس به محل نماز خود مىرفت .\r\nدروغگويى يك نوع رجس و ناپاكى است . و در اين مسئله اختلافى نيست كه على ( ع ) ادعاى خلافت براى خود نمود . پس بر اساس اين آيه ، صادق بوده است .\r\nفضل مىگويد :\r\nادعاى اجماع مفسران در مورد اينكه آيهء فوق در شأن على ( ع ) نازل شده است ، ادعايى خلاف واقع مىباشد و چنين اجماعى ميان مفسران رخ نداده است بلكه اكثر مفسران بر اين عقيده‌اند كه آيهء مذكور دربارهء همسران پيامبر نازل شده است . اين نظر با سياق آيات قرآن نيز سازگار است و متناسب است كه فرموده : * ( « يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِه مَرَضٌ وَقُلْنَ قَوْلًا مَعْرُوفاً وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ الأُولى وَأَقِمْنَ الصَّلاةَ وَآتِينَ الزَّكاةَ وَأَطِعْنَ الله وَرَسُولَه إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * ( 1 ) .\r\nاين متن قرآن است و نشان مىدهد كه آيهء مورد بحث دربارهء همسران پيامبر ( ص ) نازل شده است ؛ زيرا كه همراه با بيان مسائل آنان و صحبت با ايشان قرار دارد . امّا از آنجايى كه در اين قسمت از آيه ، بر خلاف جملات پيشين به جاى ضماير مؤنث از ضماير مذكر استفاده شده است بعيد نيست كه دربارهء تمام اهل بيت پيامبر اكرم ، اعم از مردان و زنان نازل شده باشد . لذا شامل على ، فاطمه ، حسن و حسين و همسران پيامبر مىگردد . بنابراين كلمهء « رجس » در اينجا به معناى پاكى از تمام گناهان نيست ، بلكه مراد از رجس ، شرك و گناهان كبيره اى از قبيل زنا مىباشد و جملهء پيشين نيز مؤيد همين نكته است ؛ زيرا مىفرمايد : * ( « فَيَطْمَعَ الَّذِي فِي قَلْبِه مَرَضٌ » ) *\r\n\r\n","description":"","footnote":"\r\n( 1 ) . همان .\r\n","page_name":" 88 ","page_number":93},
  {"content":"\r\nو بر فرض بپذيريم كه آيهء فوق در مورد على و فاطمه و حسنين است ولى نمىپذيريم كه على ( ع ) براى خود ادعاى امامت نمود . اگر او ادعاى امامت مىداشت ، اين ادعا را با ناتوانى و ترس اظهار نمىكرد ؛ زيرا آن حضرت از قدرت ، شجاعت ، ياران زياد و حمايت بسيارى از قبايل و عشاير و شرافت خانوادگى و ديگر فضايل برخوردار بود . از اين گذشته ، اگر رجس به معناى گناه بود هيچ گاه عايشه به دليل گناه خود در جنگ جمل مورد مؤاخذه واقع نمىشد . زيرا مطابق نظر اغلب مفسران ، آيهء مزبور در مورد عايشه و ديگر همسران پيامبر نازل شده . لذا استدلال به اين آيه براى امامت على ( ع ) استدلال درستى نيست .\r\nمن مىگويم :\r\nبعيد نيست كه مراد علَّامه از اجماع مفسرين اين باشد كه شيعه و سنّى در اين باره مشترك القول هستند ؛ يعنى اين سخن اگر چه مورد اجماع اهل سنت نيست امّا هم شيعه و هم سنى اين سخن را گفته‌اند . و يا شايد مراد علَّامه ، اجماع كسانى است كه نظرشان در اين مورد قابل اعتناست . زيرا مخالفين دلالت اين آيه بر امامت ، عكرمه ، مقاتل و افرادى مانند اينها هستند كه اعتماد و اعتنا به سخن آنان حتى نزد خود اين قوم هم جايز نيست .\r\nزيرا سخن يك مفسر در مورد نزول يك آيه تنها در صورتى مورد قبول واقع مىشود كه از پيامبر ( ص ) يا يكى از صحابهء مورد اعتماد نقل شده باشد . زيرا چنين تفسيرى ، اخبار است و عكرمه ، همانطور كه بخشى از شرح او در مقدمهء كتاب آمد ، فردى دروغگو و از خوارج بود . بنابراين به خبر او اعتمادى نمىتوان كرد تا چه رسد به نظر او ، خصوصا اينكه اين مسئله به فضيلت خاندان رسول خدا ( ص ) مربوط مىشود . مقاتل نيز دروغگو بود تا حدى كه نسائى مىگويد : دروغگويان مشهورى كه به جعل احاديث از قول پيامبر اكرم ( ص ) پرداختند چهار تن هستند كه يكى از آنان مقاتل است . مقاتل ، علم قرآن را از يهود و نصارى مىگرفت و فرد بسيار دروغگو و بىباكى بود . يك بار ، پشت خود را به كعبه تكيه داد و گفت : هر آنچه را كه از عرش پايينتر است از من بپرسيد . از او پرسيده شد امعاء مورچه در جلوى بدن آن است يا عقب بدنش ؟ وى نتوانست پاسخ دهد . پرسيدند :\r\nدر هنگام حج ، چه كسى موى حضرت آدم را تراشيد ؟ حيران ماند و پاسخش را نيافت .\r\nبراى آگاهى بيشتر از احوالات زشت اين شخص به كتاب ميزان الاعتدال ، تهذيب التهذيب و وفيات الاعيان مراجعه كنيد ، حال ديگر مفسران اين قوم نيز از وضع اين دو تن - كه از بزرگترين مفسران ايشان به شمار مىروند - روشن مىشود .\r\n","description":"","footnote":"","page_name":" 89 ","page_number":94},
  {"content":"\r\nامّا اين سخن فضل كه « اكثر مفسران برآنند كه آيهء تطهير در مورد همسران پيامبر است » سخن نادرستى است . زيرا ابن حجر كه از فضل مطلعتر است در كتاب الصواعق المحرقه در ذيل آيهء مذكور وقتى فضايل اهل بيت را برمىشمارد ، چنين مىگويد :\r\n« بيشتر مفسران بر اين عقيده‌اند كه آيهء مذكور دربارهء على ، فاطمه ، حسن و حسين نازل شد . » بلكه حقيقت اين است كه تعداد مفسرانى كه اين آيه را صرفا در مورد همسران پيامبر دانسته‌اند نسبت به ديگر مفسران بسيار اندك است . زيرا همانطور كه دانستيد تمام مفسران شيعى و اكثر مفسران سنّى گفته‌اند كه اين آيه دربارهء على ، فاطمه و حسنين نازل شده است . و ما معتقديم كه خود پيامبر اكرم ( ص ) نيز جزء كسانى است كه آيه دربارهء آنان نازل شده است . برخى از مفسران گفته‌اند : اين آيه در مورد بنى هاشم است ، و گروهى از آنان بر اين باورند كه اين آيه در مورد على ، فاطمه ، حسنين و همسران پيامبر ( ص ) نازل شده است . بدين ترتيب ، تنها تعداد كمى از مفسران باقى مىمانند كه گفته‌اند : اين آيه ، تنها در مورد همسران پيامبر نازل شده است .\r\nبه هر حال ، اگر اين مفسران ، اكثريت را نيز تشكيل مىدادند باز هم نظر آنان قابل اعتماد نبود ؛ زيرا نمىتوان پذيرفت مراد از اين آيه همسران پيامبر باشد . اگر چه به صورت منضمّ فرض شوند ؛ زيرا همسران پيامبر اكرم ( ص ) مطهر از رجس نبودند - اگر چه رجس را به معناى شرك و گناهان كبيره بگيريم - زيرا بعضى از آنان در ابتدا مشرك بوده و از برخى مانند عايشه گناه كبيره سر زده است . چرا كه او عليه امام زمان خود ؛ يعنى على ( ع ) كه پيامبر در مورد او فرمود : « جنگ با تو ، جنگ با من است . » شورش كرد و هزاران تن را به كام مرگ فرستاد و با امر صريح خداوند در قرآن ، مبنى بر ماندن در خانه مخالفت نمود .\r\nكما اينكه با يكى ديگر از همسران پيامبر [ حفصه دختر عمر 
  ] عليه رسول خدا توطئه كردند و به او دروغ گفتند . و به دنبال آن خداى متعال در قرآن ، مكر و عمل آنان را فاش ساخت و براى آنان ، مثال زنان نوح و لوط را بيان فرمود .\r\nبعلاوه ، اختصاص دادن آيه به همسران پيامبر ( ص ) با اخبار متواترى كه بسيارى از آنها از نظر اهل سنّت صحيح است مخالفت دارد . اخبار صحيحى كه بر نزول آيهء تطهير در خصوص امير المؤمنين ، فاطمه و دو فرزندشان دلالت مىكند و برخى از همين اخبار تصريح مىكند كه همسران پيامبر مشمول حكم اين آيه نيستند .\r\nاز جملهء اين روايات روايتى است كه مسلم به نقل از عايشه در باب فضايل اهل بيت ( ع ) نقل كرده است :\r\n","description":"","footnote":"","page_name":" 90 ","page_number":95},
  {"content":"\r\nيك روز صبح پيامبر اكرم ( ص ) در حالى كه جامه اى راه راه از موى سياه بر تن داشت از خانه خارج شد . پس حسن بن على آمد ، پيامبر او را به زير آن جامه برد .\r\nسپس حسين بن على آمد ، پيامبر او را نيز به زير جامه برد ، على و فاطمه نيز به همين ترتيب آمدند و پيامبر با آنان نيز چنين كرد . سپس فرمود : * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » . ) *\r\nسيوطى اين حديث را در الدر المنثور از احمد و ابن ابى شيبه و ابن جرير و ابن ابى حاتم نيز نقل كرده است . همين طور حاكم نيز با سند ديگرى اين حديث را از عايشه نقل مىكند و آن را با شرط شيخين صحيح مىشمارد . ( 1 )\r\nروايت ديگر ، روايتى است كه حاكم قبل از حديث فوق از ام سلمه نقل مىكند .\r\nام سلمه مىگويد : « آيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ » ) * در خانهء : من نازل شد . پيامبر ، سراغ على ، فاطمه و حسنين فرستاد . وقتى آنان آمدند ، پيامبر فرمود اينها اهل بيت من هستند . »\r\nسپس حاكم مىافزايد : اين حديث به شرط بخارى صحيح است . حاكم اين حديث را در تفسير سورهء احزاب با سند ديگرى از ام سلمه نقل مىكند و آن را به شرط بخارى صحيح مىشمارد و اين جمله را بر حديث افزوده است : « ام سلمه گفت : اى رسول خدا ! من از اهل بيت تو نيستم ؟ پيامبر فرمود تو خوب هستى و اينها اهل بيت من هستند ، خدايا خانوادهء من سزاوارتر است . » ( 2 )\r\nروايت ديگرى را نيز حاكم از واثله نقل مىكند :\r\nآمدم تا على را ببينم ، او را نيافتم ، فاطمه گفت : نزد رسول خدا ( ص ) برو ، آن حضرت او را صدا كرد . پس از اين گفتگو على ( ع ) همراه پيامبر آمدند و داخل شدند من هم همراهشان به خانه رفتم . پيامبر ( ص ) حسن و حسين را صدا كرد و هر كدام را روى پايش نشاند و فاطمه و همسرش ، على را نزديك خود آورد و پارچه اى روى آنان افكند و فرمود : * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * سپس فرمود : اينها اهل بيت من هستند ، خدايا اهل بيت\r\n\r\n","description":"","footnote":"\r\n( 1 ) . مستدرك ، ج 3 ، ص 147 .\r\n( 2 ) . همان ، ج 2 ، ص 416 .\r\n","page_name":" 91 ","page_number":96},
  {"content":"\r\nمن سزاوارترند .\r\nسپس حاكم مىگويد : اين حديث به شرط شيخين صحيح است . همين حديث را در تفسير سورهء احزاب با سند ديگرى از واثله نقل مىكند و آن را به شرط مسلم صحيح مىشمارد . مانند اين حديث را احمد در مسند خود از واثله نقل مىكند . ( 1 ) سيوطى در الدر المنثور شبيه به اين حديث را از ابن ابى شيبه و ابن جرير و ابن ابى حاتم و طبرانى و بيهقى نقل مىكند كه همگى آن را از واثله روايت نموده‌اند .\r\nروايت ديگر را حاكم پس از حديث اوّل از ابن سعيد نقل مىكند كه : « بر پيامبر خدا ( ص ) وحى نازل شد . سپس پيامبر ، على ، فاطمه و دو پسرشان را زير پارچه اى قرار داد و فرمود : خدايا ! اينها اهل بيت من هستند . »\r\nذهبى در سند اين حديث مناقشه كرده و مىگويد : بكير بن مسمار و على بن ثابت در سلسله سند اين حديث قرار دارند و هر دو نفر زير سؤال هستند . مناقشه ذهبى نادرست است ؛ زيرا بكير از رجال صحيح مسلم است و على بن ثابت را كسى جز أزدى ، ضعيف نشمرده است .\r\nسيوطى نيز مانند اين حديث را در الدر المنثور از ابن مردويه و ابن جرير و ابن سعيد نقل نموده است .\r\nروايت ديگر را نيز حاكم از عبد اللَّه بن جعفر بن ابى طالب نقل مىكند و آن را صحيح مىشمارد :\r\nهنگامى كه رسول خدا ديد كه رحمت در حال نزول است فرمود : صدا كنيد ، صدا كنيد ، صفيه پرسيد : يا رسول اللَّه ! چه كسى را ؟ فرمود : اهل بيتم ، على ، فاطمه ، حسن و حسين را . وقتى آنان را آوردند ، پيامبر خدا ( ص ) عبايش را روى آنان افكند . سپس دستانش را بلند كرد و فرمود : خدايا ! اينها خاندان من هستند . پس بر محمّد و خاندان او درود فرست . در اينجا بود كه آيهء * ( « إِنَّما يُرِيدُ الله » ) * نازل شد .\r\n\r\n","description":"","footnote":"\r\n( 1 ) . همان ، ج 4 ، ص 107 .\r\n","page_name":" 92 ","page_number":97},
  {"content":"\r\nترمذى در مناقب اهل البيت از عمر بن ابى سلمه نقل كرده است :\r\nآيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ » ) * در خانهء ام سلمه نازل شد . پيامبر اكرم ( ص ) فاطمه ، حسن و حسين را به زير عبا فراخواند . على پشت سر پيامبر ( ص ) قرار داشت . پيامبر ( ص ) عبا را روى او نيز كشيد . سپس فرمود :\r\nخدايا ! اينها اهل بيت من هستند ، رجس و ناپاكى را از آنها ببر و آنان را تطهير فرما . ام سلمه پرسيد : اى رسول خدا ! من هم از آنان هستم ؟ پيامبر فرمود : تو در جاى خود قرار دارى و سرانجامت نيكوست .\r\nسپس ترمذى - در همين باب - از ام سلمه و معقل بن سيار و ابو الحمراء و انس بن مالك روايتى را نقل مىكند - كه در تفسير سورهء احزاب نيز آن را نقل كرده است - و همان را از انس نيز نقل مىكند و آن را حسن مىشمارد . آن روايت چنين است : « رسول خدا ( ص ) به مدت شش ماه هر روز صبح از مقابل در خانهء فاطمه مىگذشت و مىفرمود : نماز ، اى اهل بيت ، إنّما يريد اللَّه ليذهب عنكم الرجس اهل البيت و يطهّركم تطهيرا . »\r\nمانند اين حديث را احمد از انس نقل مىكند ( 1 ) و حاكم نيز همان را نقل نموده و به شرط مسلم صحيح شمرده است . ( 2 ) در الدر المنثور نيز اين حديث از ابن جرير ، ابن ابى شيبه و ابن منذر و طبرانى و ابن مردويه - همگى از انس - نقل شده است . حديثى شبيه به حديث فوق را از طبرانى و او از ابو الحمراء و همچنين از ابن جرير و ابن مردويه از ابو الحمراء نقل مىكند كه گفت :\r\nهشت ماه تمام در مدينه نزد رسول خدا بودم . هر بار كه آن بزرگوار براى نماز صبح خارج مىشد به در خانهء على مىآمد و دستش را روى دو لنگهء در مىنهاد و مىفرمود : نماز ، نماز ، إنّما يريد اللَّه ليذهب عنكم الرجس و . . . .\r\nهمچنين از ابن مردويه و او از ابن عباس نقل مىكند :\r\n\r\n","description":"","footnote":"\r\n( 1 ) . مسند احمد ، ج 3 ، ص 258 - 259 .\r\n( 2 ) . مستدرك ، ج 3 ، ص 158 .\r\n","page_name":" 93 ","page_number":98},
  {"content":"\r\nنه ماه شاهد بوديم كه رسول خدا ( ص ) هر روز ، هنگام هر نماز در خانهء على مىآمد و مىفرمود : السلام عليكم و رحمة اللَّه و بركاته اهل البيت ؛ إنّما يريد اللَّه ليذهب عنكم الرجس و . . . رحمكم الله . و اين كار را روزى پنج بار انجام مىداد .\r\nترمذى در باب فضل فاطمه ( ع ) از ام سلمه نقل مىكند كه :\r\nپيامبر خدا ( ص ) روى حسن ، حسين ، على و فاطمه عبايى كشيد . سپس فرمود :\r\nخدايا ! اينها اهل بيت و حاميان من هستند ، پليدى را از آنان ببر و پاكشان فرما .\r\nام سلمه پرسيد : اى رسول خدا ! من هم از آنان هستم ؟ پيامبر فرمود : تو به راه خير قرار دارى .\r\nسپس ترمذى مىافزايد : « اين حديث ، صحيح است و بهترين حديثى است كه در اين باب روايت شده است . » در همين باب از انس ، عمرو بن ابو سلمه و ابو الحمراء نيز روايت شده است .\r\nروايت ديگر را احمد در مسند خويش از ام سلمه با سه طريق نقل كرده است :\r\nپيامبر اكرم ( ص ) در خانه اش بود كه فاطمه با ظرفى پر از حريره [ نوعى غذا كه از آرد و شير يا آرد و روغن درست مىشود 
  ] آمد و آن را نزد رسول خدا گذاشت .\r\nپيامبر فرمود : همسر و پسرانت را صدا كن . على ، حسن و حسين آمدند و نزد رسول خدا نشستند و شروع به خوردن آن غذا نمودند ، و پيامبر بر روى قطيفه اى كه بر بالاى تخت وى بود و در زيرش عبايى خيبرى بود ، نشسته بود . ام سلمه مىگويد : من در اتاقم نماز مىخواندم كه خداى متعال آيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ . . . » ) * را نازل فرمود . وى مىافزايد : با نازل شدن اين آيه پيامبر تمام آنان را زير عبا قرار داد و دستانش را درآورد و به آسمان بلند كرد و عرض كرد :\r\nخدايا ! اينها اهل بيت و خواص من هستند ، پس ناپاكى را از آنان ببر و پاكشان فرما . من سرم را وارد خانه كردم و پرسيدم : اى رسول خدا ! من هم از شما هستم ؟\r\n","description":"","footnote":"","page_name":" 94 ","page_number":99},
  {"content":"\r\nآن حضرت فرمود : فرجام تو نيكوست ، فرجام تو نيكوست . ( 1 )\r\nشبيه به اين حديث در اسباب النزول واحدى و الدر المنثور سيوطى به نقل از ابن جرير ، ابن منذر و ابن ابى حاتم و طبرانى و ابن مردويه از ام سلمه نقل شده است .\r\nروايت ديگر را نيز احمد از ام سلمه نقل مىكند كه او مىگفت :\r\nپيامبر ( ص ) عبايش را روى على ، حسن ، حسين و فاطمه كشيد و سپس فرمود :\r\nخدايا ! اهل بيت و خواص مرا از ناپاكى دور ساز و پاك فرما . ام سلمه پرسيد : من هم از ايشان هستم ؟ پيامبر فرمود : تو بر خير هستى ( 2 ) .\r\nحديث ديگر را سيوطى در الدر المنثور از ابن مردويه از ام سلمه نقل كرده است كه :\r\nآيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ . . . » ) * در خانهء من ، در حالى نازل شد كه هفت تن در خانه بودند : جبرئيل ، ميكائيل ، على ، فاطمه ، حسن ، حسين و من كه در كنار در ايستاده بودم . پرسيدم : اى رسول خدا ! من از اهل بيت نيستم ؟ فرمود :\r\nفرجام تو خوب است ، تو از همسران پيامبرى .\r\nروايت ديگر در الدر المنثور به نقل از ابن مردويه و خطيب به نقل از ابو سعيد خدرى است :\r\nيك روز كه پيامبر در خانهء ام سلمه بود ، جبرئيل بر رسول خدا ( ص ) نازل شد و آيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ » ) * را آورد ، رسول خدا ( ص ) حسن و حسين ، فاطمه و على را صدا كرد و آنان را نزديك خود نشاند و پارچه اى را روى آنان كشيد - ام سلمه در اين هنگام پشت پرده بود - آنگاه پيامبر فرمود : خدايا ! اين اهل بيت من است ، خدايا ! پليدى را از آنها ببر و آنان را پاك گردان . ام سلمه پرسيد : پس من با آنها هستم ؟ پيامبر فرمود : تو در جاى خويش هستى و از\r\n\r\n","description":"","footnote":"\r\n( 1 ) . مسند احمد ، ج 6 ، ص 292 .\r\n( 2 ) همان ، ص 304 .\r\n","page_name":" 95 ","page_number":100},
  {"content":"\r\nنيكانى .\r\nحديث ديگر در الدر المنثور از ترمذى است - كه آن را صحيح شمرده است - و از ابن جرير و ابن منذر و ابن مردويه و بيهقى از چند طريق نقل شده كه‌ام سلمه گفت :\r\nآيهء * ( « إِنَّما يُرِيدُ الله لِيُذْهِبَ عَنْكُمُ الرِّجْسَ » ) * در خانهء من نازل شد ، و فاطمه ، على ، حسن و حسين در آنجا حاضر بودند . پيامبر عباى خود را روى آنان كشيد و سپس فرمود : اينها اهل بيت من هستند . پليدى را از آنان ببر و پاكشان فرما .\r\nحديث ديگر نيز در الدر المنثور است . ابن جرير و ابن ابى حاتم و طبرانى از ابو سعيد نقل كرده‌اند كه رسول خدا فرمود : « آيه دربارهء پنج تن نازل شد : من ، على ، فاطمه ، حسن و حسين . »\r\nمانند اين حديث در الصواعق المحرقه از احمد بن حنبل از ابو سعيد نقل شده است .\r\nهمچنين مشابه اين حديث در اسباب النزول واحدى از ابو سعيد نقل شده است .\r\nحديث ديگر در الدر المنثور است . سيوطى مىگويد : حكيم ترمذى و طبرانى و ابن مردويه و ابو نعيم و بيهقى از ابن عباس حديث ذيل را اخراج كرده‌اند :\r\nرسول خدا ( ص ) فرمود : خداى متعال مردم را به دو دسته تقسيم نمود و مرا در قسمت بهتر قرار داد . . . سپس قبيله‌ها را خانه ، خانه نمود و مرا در بهترين خانه قرار داد ، و اين معناى آيهء شريفه است كه فرمود : * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً . » ) *\r\nاحاديث فوق ، تنها نمونه اى است از احاديث بيشمارى كه همگى دلالت بر آن دارند كه آيهء تطهير در مورد اين پنج تن يا چهار تن نازل شده است و به طور قطع همسران پيامبر را در بر نمىگيرد ، بلكه از آن اخبار استفاده مىشود كه هر گاه اهل بيت به طور مطلق گفته مىشود منظور همين پنج تن يا چهارتن هستند . پس در هيچ صورتى ، همسران پيامبر از اهل بيت به شمار نمىروند ، مگر اينكه بيت را به معناى خانهء مسكونى بگيريم ، كه با اين قرينه ، همسران پيامبر و كنيزان ايشان نيز داخل مفهوم اهل بيت گردند .\r\n","description":"","footnote":"","page_name":" 96 ","page_number":101},
  {"content":"\r\nحديثى كه مسلم در باب فضايل على ( ع ) آورده است نيز ، دلالت بر آن دارد كه زنان پيامبر از اهل بيت او ، شمرده نمىشوند :\r\nهنگامى كه زيد بن ارقم حديث ثقلين را روايت نمود از او پرسيدند : اهل بيت پيامبر چه كسانى هستند ؟ زنان او ؟ زيد پاسخ داد : به خدا سوگند نه ، زن ، چند صباحى با مرد است . پس از مدتى او را طلاق مىدهد و به خانهء پدرش بازمىگردد . اهل بيت او ، آنان هستند كه از خود او مىباشند ، آنان كه صدقه بر ايشان حرام است .\r\nدر روايت ديگرى از مسلم آمده است : « حصين پرسيد : اى زيد ! اهل بيت چه كسانىاند ؟ آيا زنان او از اهل بيت او نيستند ؟ زيد پاسخ داد : زنان او از اهل بيت او هستند ! اهل بيت او كسانىاند كه صدقه بر آنان حرام است . » در اين روايت ، زيد با حالت تعجب در بيان جملهء نخست طورى سخن مىگويد تا اين توهّم را كه همسران پيامبر جزء اهل بيت او هستند بر طرف سازد . به همين دليل گفتهء خود را اينچنين كامل مىكند كه اهل بيت او كسانىاند كه صدقه بر آنان حرام است .\r\nاين دو روايت با رواياتى كه آيهء تطهير را دربارهء پنج يا چهار تن بيان مىكرد منافات ندارد . زيرا اين دو روايات تنها بر اين نكته دلالت دارند كه غير از آن چهار تن ، ديگرانى نيز از نزديكان پيامبر ، تحت نام اهل بيت قرار مىگيرند . لذا با رواياتى كه آيه را مختص به چهار تن مىنمايد منافاتى ندارند . از اين گذشته ، ما اجتهاد زيد را در مورد شمول اهل بيت نسبت به افرادى غير از چهار تن ، قبول نداريم ؛ زيرا ديگر نزديكان پيامبر ، به طور قطع ، از ثقلى كه همسنگ با قرآن است و مانند قرآن و تمسك به آن لازم و هدايت بخش است ، شمرده نمىشوند ؛ چرا كه در ميان ديگر خويشاوندان رسول خدا ( ص ) افراد نادان ، گنهكار و فاسق به چشم مىخورد . با اين وضع چگونه مىتوان آنها را مشمول حديث ثقلين و آيهء تطهير دانست ؟\r\nگذشته از مفهوم خود آيه ، روايتى كه احمد از ام سلمه نقل مىكند نيز دلالت بر آن دارد كه همسران پيامبر ، تحت عنوان اهل بيت قرار نمىگيرند . آن روايت چنين است :\r\nدر يكى از روزها هنگامى كه رسول خدا ( ص ) در خانهء من به سر مىبرد ، خادم آمد\r\n","description":"","footnote":"","page_name":" 97 ","page_number":102},
  {"content":"\r\nو گفت : على و فاطمه پشت در هستند . پيامبر ( ص ) به من فرمود : برخيز و از اهل بيت من فاصله بگير . من برخاستم و در جاى ديگرى نزديك به آن نشستم .\r\nآنگاه على ، فاطمه و دو پسر خردسالشان وارد شدند . پيامبر ( ص ) دو كودك را روى دامان خود قرار داد و بوسيد . سپس يك دستش را به گردن على و دست ديگرش را به گردن فاطمه انداخت و آنان را بوسيد . سپس جامهء سياهى را روى آنان انداخت و فرمود : « خدايا من و اهل بيتم را نزد خود قرار ده نه در آتش . »\r\nام سلمه مىگويد : پرسيدم : اى رسول خدا ! من چه ؟ فرمود : تو نيز . ( 1 )\r\nمانند اين حديث در جاى ديگرى از ام سلمه وارد شده است . ( 2 )\r\nو مراد رسول خدا ( ص ) از اينكه به‌ام سلمه فرمود : ( تو نيز ) اين است كه تو نيز نزد خدا هستى نه در آتش . پس نبايد گمان كرد كه مراد رسول خدا اين است كه تو نيز از اهل بيت هستى ؛ زيرا در ابتداى روايت فرمود : از اهل بيت من فاصله بگير .\r\nحديث ديگر ، مبنى بر اينكه همسران پيامبر از اهل بيت شمرده نمىشوند ، حديثى است كه آن را نيز مسلم از ام سلمه نقل كرده است :\r\nرسول خدا ( ص ) به فاطمه فرمود : همسر و پسرانت را بياور . فاطمه آنان را آورد .\r\nپيامبر ( ص ) عبايى فدكى روى آنان افكند . سپس دستش را بر آنان نهاد و گفت :\r\nخدايا ! اينها خاندان محمّدند . صلوات و بركات خود را نصيب محمّد و خاندان او گردان ، به درستى كه تو حميد و مجيدى . ام سلمه گفت : من عبا را بلند كردم تا وارد آن شوم . پيامبر آن را از دست من كشيد و فرمود : تو خوب هستى . ( 3 )\r\nمانند اين حديث در الدر المنثور سيوطى نيز آمده است . و ما فقط به جهت اينكه در اين دسته از روايات ، اشاره اى به نزول آيهء تطهير نشده است و صرفا بر اين نكته دلالت دارند كه همسران پيامبر مشمول اهل بيت واقع نمىشوند از ذكر آنها خوددارى كرديم ، اگر چه اخبار گذشته ، قرينه اى است براى اينكه اين احاديث را نيز به نزول آيهء تطهير مرتبط\r\n\r\n","description":"","footnote":"\r\n( 1 ) . مسند احمد ، ج 6 ، ص 296 .\r\n( 2 ) . همان ، ص 304 .\r\n( 3 ) . همان .\r\n","page_name":" 98 ","page_number":103},
  {"content":"\r\nبشماريم .\r\nخلاصه آنكه ، بدون ترديد آيهء كريمهء تطهير ، اختصاص به پنج تن پاك دارد و شامل همسران پيامبر و ديگر نزديكان ايشان نمىشود . زيرا اخبارى كه در مورد نزول آيه وجود دارد ، اختصاص به اين پنج تن دارد و علاوه بر اين ، ديگر نزديكان پيامبر نيز از پليديها پاك نيستند .\r\nاين روايات با روايتى كه ابن حجر در الصواعق المحرقه نقل نموده منافات ندارد . بنابر نقل ابن حجر پيامبر اكرم ( ص ) پارچه اى را روى عباس و فرزندانش كشيد و فرمود :\r\nپروردگارا ! اين عموى من و برادر پدر من است و اينها اهل بيت [ خانوادهء 
  ] من هستند . آنان را در برابر آتش بپوشان همانطور كه من آنان را پوشيده‌ام . در اينجا ، پاشنه‌هاى در و ديوارهاى خانه آمين گفتند و پيامبر نيز آمين گفت . و اين مسئله سه مرتبه تكرار شد .\r\nعلَّت عدم منافات آن با روايات ديگر اين است كه حديث مذكور دلالت بر نزول آيهء تطهير در مورد عباس ندارد و تنها بيانگر آن است كه عباس و فرزندان او مشمول اهل بيت مىباشند و بس .\r\nاز اين گذشته ، حديث فوق ، حديثى ضعيف و ساختگى است كه براى خوشامد زمامداران عباسى جعل شده است و الَّا چه لزومى دارد كه پيامبر تا اين اندازه نسبت به عباس اهميت قائل شود تا آنجا كه پاشنهء در و ديوارهاى خانه سه مرتبه همراه پيامبر آمين بگويند ؟ ! از سوى ديگر ، كسانى كه گمان مىكنند اين آيه در مورد همسران پيامبر ( ص ) نازل شده - چنان كه فضل بيان كرد - به نظم و سياق قرآن ، متمسك شده‌اند . بايد گفت كه استدلال ايشان چند اشكال دارد :\r\nنخست : مناسبت نظم در مقام تعارض ، نمىتواند با روايات متواترى كه نزول آيه را به پنج يا چهار تن از خاندان پاك پيامبر ( ص ) اختصاص داده ، مقابله و برابرى كند .\r\nدوّم : ما چنين مناسبتى را نمىپذيريم ؛ زيرا ضميرهاى آيهء تطهير بر خلاف آيات قبلى ، مذكر است و خطاب و مخاطب در اين آيه با آيات قبلى فرق مىكند . خداوند اين آيه را در ميان آيات مربوط به همسران پيامبر آورده است تا روشن باشد كه خداى سبحان تنها\r\n","description":"","footnote":"","page_name":" 99 ","page_number":104},
  {"content":"\r\nبه خاطر اكرام اهل بيت ، همسران پيامبر را امر و نهى و تأديب مىفرمايد تا بدين وسيله آنان را از اشكال و نقصى كه ممكن است از ناحيهء همسران پيامبر به ايشان متوجه گردد پاك شمارد و از متّصف شدن آنان به عيبى از جانب همسران رسول خدا دور بدارد و آنان را بالاتر از آن قرار دهد كه با اهل معاصى تماس داشته باشند . به همين جهت خداى متعال ابتدا با خطاب به همسران پيامبر * ( « يا نِساءَ النَّبِيِّ لَسْتُنَّ كَأَحَدٍ مِنَ النِّساءِ » ) * يعنى : اى همسران پيامبر ! شما مانند ديگر زنان نيستيد - آغاز مىكند . اين جداسازى به سبب رابطه اى بوده است كه اين زنان با پيامبر ( ص ) داشته‌اند نه اينكه خودشان ذاتا با ديگر زنان فرق داشته‌اند . پس آنان در يك مرتبه قرار دارند و اهل بيت در مرتبه اى ديگر . مفهوم آيهء فوق در واقع شبيه به اين است كه كسى بگويد : اى همسر فلانى ، تو با زنان ديگر فرق مىكنى .\r\nپاكدامنى و پوشش خود را حفظ كن و از دستورات خدا پيروى نما ، چرا كه همسر تو از خاندان پاكى است كه خدا خواسته است آنان از پليديها و كاستيها ، پاك باشند .\r\nكسانى كه آيهء تطهير را در مورد همسران پيامبر مىدانند گاهى به روايتى كه واحدى در اسباب النزول از ابن عباس نقل مىكند ، استدلال مىكنند . در آن روايت ابن عباس گفته است : « اين آيه در مورد زنان پيامبر نازل شد . »\r\nاين استدلال نيز نادرست است ؛ زيرا اين روايت ، گذشته از ضعفى كه به واسطهء نقل از گروهى بىاعتبار مانند صالح بن موسى - كه در مقدمهء كتاب بخشى از زندگينامهء وى نقل شد - و غيره دارد ، با روايتى كه از خود ابن عباس نقل شده مبنى بر اينكه مراد از اهل بيت و كلمهء بيت ، خاندان است ، تعارض دارد . همچنين با اخبار صحيح و مستفيضى كه بر نزول آيه در مورد پنج يا چهار تن به طور اختصاصى دلالت دارد منافات دارد .\r\nاين حديث را از طريق عكرمه نيز از ابن عباس نقل نموده‌اند ، قبلا گفته شد كه عكرمه مردى دروغگو و خارجى شمرده مىشد ، همين روايت را از عروة بن زبير نيز نقل كرده‌اند كه بر فرض صحت سند ، وى كسى است كه دشمنى او با خاندان پيامبر آشكار است و متّهم به اين است كه قصد داشته فضيلتى را براى خالهء خود اثبات كند كه خود او مدعى چنين فضيلتى براى خويش نبوده است .\r\nگذشته از اينها ، نظر عروه و ديگران نمىتواند با آن اخبار متواترى كه حكايت از فعل و قول پيامبر اكرم ( ص ) - كه از طريق جبرئيل برگرفته از خدا است - برابرى كند .\r\nروايت ديگرى كه طرفداران نزول آيه در مورد همسران پيامبر ( ص ) نقل مىكنند ، روايتى است كه ابن حجر در الصواعق المحرقه آورده است ، مبنى بر اينكه پيامبر خدا ، بقيهء\r\n","description":"","footnote":"","page_name":" 100 ","page_number":105},
  {"content":"\r\nدختران ، نزديكان و همسرانش را ملحق به چهار تن از اهل بيت خويش نمود .\r\nآثار ساختگى بودن اين روايت ، آشكار است ؛ زيرا ما عبايى را كه تمام بنى هاشم و همسران پيامبر را دربر بگيرد سراغ نداريم ! بخصوص با توّجه به اينكه در آن زمان ، تعداد آنان حدود صد نفر مىشد ! بر فرض كه چنين عبايى وجود داشته است ، پيامبر چه نيازى به تهيهء آن داشته ؟ اگر كسان ديگرى همراه اين پنج تن بودند قطعا شهرت مىيافتند و ابراز مىكردند و بدان افتخار مىورزيدند ؛ چرا كه اين موقعيتى بود كه براى كسب آن رقابت وجود داشت . آيا شما فكر مىكنيد ، حفصه همسر پيامبر ، مشمول اين آيه واقع شد اما اين مسئله را ذكر نكرد ؟ يا فكر مىكنيد عايشه آن را در مورد اين پنج تن نقل نمود و خود را كنار گذاشت ؟ و آيا كسانى كه به امير المؤمنين ( ع ) حسادت مىورزند از آن غفلت نمودند ؟ تازه تمام اين اشكالات تنها در صورتى است كه به سند حديث كارى نداشته باشيم و منافات آن را با اخبار متواتر وارده ، نديده بگيريم .\r\nبرخى نيز به حديثى كه از واثله نقل شده است استدلال كرده‌اند مبنى بر اينكه وقتى پيامبر ( ص ) چهار تن پاك را گرد آورد و آيه را تلاوت فرمود ، واثله گفت : من هم از اهل بيت شما هستم ؟ پيامبر فرمود : تو نيز از اهل بيت من هستى . در جائى كه واثله از اهل بيت محسوب مىشود ، نزديكان و همسران او جاى خود دارند . پاسخ اين است كه بر فرض صحّت سند آن ، داخل شمردن واثله در جمع اهل بيت ، نوعى مجازگويى است و لذا اولويت همسران را ثابت نمىكند . از اين گذشته اين روايت با روايت سابق - كه از واثله نقل شد - مبنى بر بيرون بودن او از مفهوم اهل بيت تعارض دارد و آن روايت او ، با توجه به تكيه اى كه به اخبار متواتر دارد مشهورتر و صحيحتر است .\r\nگاهى نيز به حديث ديگرى كه احمد در مسند خود از ام سلمه نقل كرده است استدلال مىشود . ام سلمة در اين روايت مىگويد :\r\nپيامبر اكرم ( ص ) عبايى خيبرى را از زير من برداشت و روى خويش ، على ، فاطمه و حسنين كشيد و دو طرف آن را با دست چپ نگه داشت و دست راستش را به آسمان بلند كرد و سه بار براى تطهير آنان دعا فرمود . ام سلمه مىگويد : من پرسيدم : اى رسول خدا ! آيا من از اهل تو نيستم ؟ فرمود : آرى ، داخل عبا شو . من\r\n","description":"","footnote":"","page_name":" 101 ","page_number":106},
  {"content":"\r\nنيز بعد از آن دعاهايى كه در حق پسر عمو ، دختر و نوادگانش نمود زير عبا رفتم . ( 1 )\r\nاين روايت نيز گذشته از ضعف سند - به دليل وجود راويانى چون شهر بن حوشب كه بخشى از شرح حالش در مقدمه ذكر شد - قابل استناد نيست . زيرا مراد از اين حديث آن است كه‌ام سلمه جزء اهل بيت مىباشد ، بدون آنكه مشمول آيهء تطهير گردد و به همين جهت است كه پيامبر ، عبا را از زير او كشيد و تنها آنان را دعا كرد . پس ام سلمه مجازا از اهل بيت شمرده مىشود ، زيرا مطيع خدا و رسول بود و يا به اين دليل كه در خانهء پيامبر زندگى مىكرد .\r\nبدين ترتيب روشن شد كه آيهء كريمهء تطهير اختصاص به پنج يا چهار تن دارد . در صدر اوّل اسلام اين امر ، معروف بوده است و اختلاف از ناحيهء عكرمه دروغگو و خارجى و امثال او پديد آمد . چنان كه روايتى كه در الدر المنثور از ابن جرير و ابن مردويه به نقل از عكرمه نقل شده شاهد بر اين مدعى است . عكرمه در آن حديث در مورد مراد از اهل بيت در آيهء تطهير مىگويد : « مراد از اهل بيت آنان نيستند كه شما مىگوييد ، بلكه اين آيه تنها در مورد زنان پيامبر است . » از اين جملهء عكرمه معلوم مىشود كه آنچه در ميان مسلمانان نخستين شهرت داشته اين بوده است كه مراد از اهل بيت ، على ، فاطمه و حسنين هستند .\r\nبه همين دليل - مطابق نقل الصواعق المحرقه - عكرمه مجبور مىشود در بازارها فرياد برآورد كه آيهء تطهير در مورد زنان پيامبر است . و چنان كه در الدر المنثور آمده است بناچار مىگويد : هر كس مىخواهد با او مباهله مىكنم كه اين آيه دربارهء زنان پيامبر ( ص ) نازل شده است . عكرمه در جهت خاموش ساختن انوار خاندان محمّد ( ص ) كوشيده است ولى خدا مىخواهد نور خود را كامل گرداند ، اگر چه كافران خشنود نباشند .\r\nبعلاوه ، ترديدى نيست كه آيهء مذكور بر عصمت آنان از تمامى گناهان نيز دلالت دارد ؛ چرا كه مطابق روايات ديگرى كه در اين زمينه گذشت ، لفظ رجس - پليدى - به گناهان نيز اطلاق مىگردد . از جمله اين حديث كه پيامبر فرمود : « أنا و أهل بيتى مطهّرون من الذنوب » كه با توّجه به اينكه كلمهء « الذنوب » جمع است و الف و لام بر سرش آمده ، افادهء عموم مىكند .\r\n\r\n","description":"","footnote":"\r\n( 1 ) . مسند احمد ، ج 6 ، ص 298 .\r\n","page_name":" 102 ","page_number":107},
  {"content":"\r\nدليل ديگر بر مطلب فوق آن است كه آيهء شريفه ، در مقام ستايش ايشان و عنايت فراوان به موقعيت آنان است و اگر شامل پاكى از گناهان نباشد چنين ستايشى آنقدر مهم نيست كه خدا آن را در قرآن بياورد كه تا روز رستاخيز خوانده شود . پس آيه ، شاهد عصمت و طهارت ايشان از هر گناهى است نه تنها شرك يا گناهان كبيره - چنان كه فضل گمان كرده - ، زيرا پاكى از شرك و گناهان بزرگ اختصاص به اين افراد ندارد و بسيارى از مؤمنان ديگر ، در آن شريكاند . و اگر قرار بود كه فقط اين گناهان مورد نظر باشد ديگر اختصاص چنين فضيلت و ستايشى به اين افراد خاص ، بىمورد و بى جا بود .\r\nاستناد فضل به آن قسمت از آيهء قبل كه مىفرمايد : * ( « فَيَطْمَعَ الَّذِي فِي قَلْبِه مَرَضٌ » ) * - در مورد اينكه مراد ، طهارت از گناهان كبيره مىباشد - باطل است . زيرا اگر آنچه كه فضل مىگويد ، قرينه باشد آنگاه نه تنها طهارت از گناهان كبيره را در برمىگيرد ، بلكه تمام موارد ديگرى را نيز كه در آنجا بيان شده است - مانند امر به خوشگويى و ماندن در خانه و اقامهء نماز و پرداخت زكات و اطاعت از خدا و رسول - شامل مىشود كه در آن صورت ، چنين طهارتى به معناى عصمت از تمامى گناهان خواهد بود در حالى كه فضل قائل به چنين چيزى نيست و امكان ندارد كه او چنين درجه اى از عصمت را براى زنان پيامبر ادعا كند ؛ زيرا او و ديگران مىدانند كه عايشه در خانه نماند و با جنگ كردن با امام زمان خود ، از اطاعت خدا و پيامبر سرپيچى كرد و در وحدت مسلمانان شكاف ايجاد كرد و امور آنان را دچار آشفتگى نمود ، آنان مىدانند كه عايشه و حفصه عليه پيامبر توطئه كردند و از فرمان پروردگار پيروى نكردند ، چنان كه آيهء قرآن نيز بر اين نكته دلالت دارد : * ( « إِنْ تَتُوبا إِلَى الله فَقَدْ صَغَتْ قُلُوبُكُما » ) * ( 1 ) و موارد ديگرى كه در بخش مطاعن خواهد آمد .\r\nبنابراين ، هنگامى كه ثابت گشت كه آيهء تطهير در خصوص پنج تن پاك نازل شده است و بر عصمت آنان از گناهان نيز دلالت مىكند ، تنها امامت امير المؤمنين ( ع ) ثابت مىشود و نه امامت خلفاى پيشين ؛ زيرا همانطور كه گذشت ، عصمت شرط امامت است و به اجماع امت و بالضروره غير از على ( ع ) كسى معصوم نيست و نيز امير المؤمنين ( ع ) ادعاى امامت نمود و مدعى شد كه امامت حق اوست ، اگر چه ، همانطور كه گذشت ، نتوانست با كسانى كه پيش از او خلافت كردند ، بجنگد . بنابراين ، در ادعاى خود راستگو بوده زيرا\r\n\r\n","description":"","footnote":"\r\n( 1 ) . تحريم / 4 .\r\n","page_name":" 103 ","page_number":108},
  {"content":"\r\nكذب ، خصوصا در مسئله اى مثل امامت بزرگترين پليدى است . اينكه فضل گفت :\r\n« نمىپذيريم كه على ( ع ) براى خود ادعاى امامت نمود . » همان گونه كه توضيح آن گذشت ، لجاجت آشكار است و الَّا چه دليلى داشت كه در بيعت با آنان تأخير كند تا آنكه او را با زور وادار به بيعت كنند و در طول زندگى از ستمى كه بر او روا داشته‌اند ، بنالد و زبير شمشير بكشد و ديگر مطالبى كه در اينباره گذشت .\r\n\r\nآيهء مودّت\r\nمصنّف - قدّس اللَّه روحه - مىگويد :\r\nچهارم : آيهء * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * ( 1 ) جمهور در صحيح مسلم و بخارى ، احمد بن حنبل در مسند و ثعلبى در تفسير خود از ابن عباس نقل كرده‌اند كه گفت :\r\n« چون آيهء * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * نازل شد ، مردم پرسيدند : اى رسول خدا ! نزديكانت چه كسانى هستند كه دوستى آنان را بر ما واجب كردى ؟ فرمود :\r\nعلى ، فاطمه و دو فرزندشان . » وجوب دوستى نيز مستلزم وجوب طاعت است .\r\nفضل مىگويد :\r\nمفسران در معناى آيه اختلاف دارند . بعضى گفته‌اند : استثنا منقطع است و معناى آيه چنين مىشود : در تبليغ رسالت پاداشى از شما نمىخواهم ليكن دوستى نزديكانم بين من و شما حاصل است و لذا در هدايت شما و تبليغ رسالت به شما تلاش و مجاهده مىكنم . بعضى هم گفته‌اند : استثنا متصل است و معناى آيه چنين مىشود : هيچ پاداشى بر تبليغ رسالت از شما نمىخواهم به جز دوستى نزديكانم . ظاهر آيه بر اساس اين معنى ، شامل تمام نزديكان پيامبر مىشود و بر فرض كه آيه را به كسانى كه ذكر شد اختصاص بدهيم ، باز هم بر خلافت على دلالت ندارد ، بلكه بر وجوب دوست داشتن على دلالت مىكند و ما نيز مىگوييم كه دوستى او بر تمام مسلمانان واجب است و راستى همراه با اطاعت است و لازم نيست هر كس كه مطاع است داراى زعامت كلى باشد . تعجب از اين مرد است كه چگونه نفهميده است استدلال به اين آيه براى اثبات امامت على بسيار دور\r\n\r\n","description":"","footnote":"\r\n( 1 ) . شورا / 23 .\r\n","page_name":" 104 ","page_number":109},
  {"content":"\r\nاز ذهن و بعيد به نظر مىرسد .\r\nمن مىگويم :\r\nبجاست قبل از آنكه در مورد آيهء شريفه سخنى گفته شود ، برخى از اخبار قوم را كه دلالت بر اين دارد كه مراد از « خويشان » در آيه ، خاندان رسول اكرم ( ص ) است ذكر كنيم :\r\nالف - حديثى است كه مرحوم علَّامهء حلَّى - مصنّف كتاب حاضر - ذكر مىنمايد . اين حديث را زمخشرى در تفسير آيهء مورد بحث روايت نموده است و براى اثبات درستى آن به احاديث بسيارى كه مستلزم معناى اين حديث است استدلال كرده است . سيوطى در الدر المنثور از ابن منذر و ابن ابو حاتم و طبرانى و ابن مردويه ، آن را نقل كرده است ، و در كتاب ينابيع الموده بعد از بيان آيهء فوق ، اين حديث از احمد ، ثعلبى ، حاكم در كتاب المناقب و واحدى در كتاب الوسيط و ابو نعيم در كتاب الحليه و حموينى در كتاب فرائد السمطين روايت شده است . در كتاب الصواعق المحرقه نيز همين حديث را در زمرهء چهارده آيه اى كه در فضايل اهل بيت وارد شده است از احمد ، طبرانى ، ابن ابو حاتم و حاكم نقل مىكند .\r\nب - حديثى است كه حاكم در مستدرك ( 1 ) در تفسير « حم عسق » از كتاب تفسير به نقل از بخارى و مسلم آورده است . حاكم مىگويد : بخارى و مسلم اتفاق نظر دارند كه مراد آيهء كريمه از خويشان ، همان چيزى است كه عبد الملك بن ميسرهء زراد از طاووس از ابن عباس نقل مىكند كه مراد ، خويشان خانوادهء رسول خداست . شايد مراد علَّامه از حديث مورد قبول بخارى و مسلم اين باشد .\r\nج - حديث ديگر نيز در الدر المنثور است . سيوطى مىگويد : ابن جرير از ابو ديلم با ذكر سند روايت مىكند : هنگامى كه على بن حسين را به شام آوردند ، و در راه دمشق او را نگه داشتند ، مردى از شاميان برخاست و گفت : خدا را حمد كه شما را كشت و نابود ساخت . على بن الحسين ( ع ) از او پرسيد : آيا قرآن خوانده اى ؟ گفت : بله ، فرمود : آيا اين آيه را خوانده اى . * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * ؟ گفت : پس شما همانها هستيد ، فرمود : آرى .\r\nد - حديثى است كه در الصواعق المحرقه وارد شده است . صاحب الصواعق المحرقه مىگويد :\r\nابو شيخ و ديگران نقل كرده‌اند كه على ( ع ) فرمود آيهء * ( « حم » ) * دربارهء ما نازل شد ، محبّت\r\n\r\n","description":"","footnote":"\r\n( 1 ) . ج 2 ، ص 444 .\r\n","page_name":" 105 ","page_number":110},
  {"content":"\r\nما را تنها مؤمنان حفظ مىكنند . سپس اين آيه را تلاوت فرمود : * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * .\r\nه - حديث ديگرى است در الصواعق المحرقه ، مىگويد : بزاز و طبرانى از حسن بن على ( ع ) از طرق متعدد حديثى را نقل كرده‌اند كه برخى از آن طرق ، حسن است - كه ايشان خطبه اى ايراد فرمود و در آن خطبه آمده است : « من از خانواده اى هستم كه خداوند متعال محبّت آنان و ولايتشان را واجب فرمود و در آنچه بر محمّد فرو فرستاد مىفرمايد :\r\n* ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * صاحب الصواعق المحرقه مىگويد : در روايت ديگرى به اين شكل آمده است : از كسانى كه خدا محبتشان راى بر همهء مسلمانان واجب فرمود و آيهء * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَه فِيها حُسْناً » ) * را دربارهء ايشان نازل نمود و مراد از به دست آوردن حسنه همان دوستى ماست .\r\nحاكم در كتاب مستدرك ( 1 ) ، ضمن بيان فضايل امام حسن ( ع ) اين خطبه را آورده است .\r\nامام حسن در پايان آن خطبه مىفرمايد : من از خانواده اى هستم كه خدا ، محبّت ايشان را بر هر مسلمانى واجب شمرده است و به پيامبر مىفرمايد * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَه فِيها حُسْناً » ) * كه مراد از كسب حسنه ، محبّت ماست .\r\n- حديثى ديگر است در الصواعق المحرقه ، ثعلبى و بغوى از ابن عباس روايت كرده‌اند :\r\nهنگامى كه آيهء : * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * نازل شد گروهى با خود گفتند : محمّد مىخواهد از اين طريق ، مردم را به دوست داشتن خويشانش تحريك كند . جبرئيل نازل شد و به پيامبر اطلاع داد كه مردم چنين تهمتى به او زده‌اند . لذا « آيهء * ( أَمْ يَقُولُونَ افْتَرى عَلَى الله كَذِباً » ) * ( 2 ) را براى پيامبر خواند . آن گروه كه گمان باطل كرده بودند به رسول خدا ( ص ) عرض كردند : اى پيامبر ! تو بدون شك راست گفتى . پس از اين واقعه بود كه آيهء * ( « وَهُوَ الَّذِي يَقْبَلُ التَّوْبَةَ عَنْ عِبادِه » ) * ( 3 ) نازل شد .\r\nروايات فوق و روايات مستفيضهء ديگرى كه در اينباره وجود دارد ، حاكى از اين\r\n\r\n","description":"","footnote":"\r\n( 1 ) . ج 3 ، ص 172 .\r\n( 2 ) . شورا / 24 .\r\n( 3 ) توبه / 104 .\r\n","page_name":" 106 ","page_number":111},
  {"content":"\r\nحقيقتاند كه دوست داشتن اهل بيت رسول خدا واجب است و روز قيامت در مورد آن از مردم سؤال خواهد شد . در الكشاف ، اخبار ديگرى نقل مىكند و از آنها چنين استفاده مىنمايد كه مراد از خويشان در آيه ، على ، فاطمه و حسنين هستند .\r\nهمانطور كه ملاحظه كرديد اخبارى كه در تفسير لفظ « حسنه » وارد شده نيز ، محبّت اهل بيت را « حسنه » مىشمارد . ابن حجر در توضيح اين آيه مىگويد : احمد با سند صحيح از ابن عباس نقل مىكند كه مراد از « حسنه » در آيهء * ( « وَمَنْ يَقْتَرِفْ حَسَنَةً نَزِدْ لَه فِيها حُسْناً » ) * ، محبّت خاندان محمّد ( ص ) است .\r\nدر الدر المنثور از ابن ابو حاتم به نقل از ابن عباس شبيه به اين حديث نقل شده است .\r\nدر تفسير الكشاف از سدى نقل شده كه منظور از « حسنة » در آيهء * ( « وَمَنْ يَقْتَرِفْ حَسَنَةً نَزِدْ لَه فِيها حُسْناً » ) * محبّت آل محمّد ( ص ) است .\r\nاما متأسفانه معلوم نيست كه نقل اين گونه روايت چه اندازه بر اين قوم ، گران مىنموده كه به نقل رواياتى از ابن عباس پرداخته‌اند كه با اين روايات ناسازگار است . و در آنها ، مخالفت با پيامبر ( ص ) و وحى به ابن عباس نسبت داده شده است . بحارى در كتاب التفسير صحيح خود در مورد اين ، كه مىگويد : « از ابن عباس در مورد معناى اين آيه سؤال شد ، سعيد بن جبير پاسخ داد : مراد از خويشان ، آل پيامبر است . ابن عباس گفت : اى سعيد ! شتاب نمودى ، هيچ خانواده اى از قريش نيست كه با او خويشاوندى نداشته باشد . و [ من از شما اجرى نمىخواهم 
  ] مگر اينكه خويشاوندى ميان من و خودتان را پاس داريد . »\r\nبر حسب ظاهر اين تفسير ، معنا چنين مىشود : من به خاطر خويشاوندى كه با شما دارم براى تبليغ رسالت از شما مزدى نمىخواهم مگر حفظ همان پيوند خويشاوندى و خويشاوندى او با تمام خانواده‌هاى قريش بود .\r\nاين قول ، نادرست است ؛ زيرا علاوه بر اينكه با سخن پيامبر - كه قرآن بر او نازل شده - منافى است ، با ظاهر لفظ نيز سازگار نيست . زيرا معنا ندارد كه پيامبر از كسانى كه رسالت او را نپذيرفته‌اند مزد بخواهد ؛ زيرا مطابق اين تفسير ، درخواست مزد از كافران است . به همين خاطر در تفسير الكشاف مىگويد : « معناى آيه اين است كه اگر نمىخواهيد رسالت مرا باور كنيد پس حق خويشاوندى را حفظ كنيد و مرا آزار ندهيد . »\r\nنادرستى سخن زمخشرى در تفسير الكشاف واضح و بىنياز از توضيح است .\r\nيكى ديگر از اين گونه روايات ، روايتى است كه فضل از ابن عباس نقل كرده است .\r\n","description":"","footnote":"","page_name":" 107 ","page_number":112},
  {"content":"\r\nمحتواى اين روايت حاكى از آن است كه استثناى موجود آيهء مورد بحث ، منقطع است .\r\nاين روايت نيز نادرست است . چرا كه استثناى منقطع در جايى به كار مىرود كه اگر استثنا وجود نداشته باشد ، ممكن است اين توهم پيش بيايد كه مستثنى ، حكم مستثنى منه را دارد ، مانند استدراك در حالى كه ، استثنايى كه فضل در آيهء مذكور ، بيان مىكند به كلى با آنچه قبل از آن وجود دارد بيگانه است و به هيچ وجه اين توهّم كه در مستثنى منه داخل شود وجود ندارد .\r\nاز اين دو تفسير ، نادرستتر ، روايت ديگرى است كه از ابن عباس نقل كرده‌اند ، مبنى بر اينكه مراد از آيهء شريفه چنين است : « من از شما براى تبليغ رسالت ، مزدى نمىخواهم مگر دوستى خدا ، به وسيلهء تقرّب يافتن به او . » علاوه بر اينكه لفظ « قربى » در هيچ جا به معناى « تقرّب » نيامده است ، اين تفسير با اخبار معتبرى كه سابقا از ابن عباس نقل شد ، منافات دارد . حقيقت اين است كه اين گونه تفاسير ، نوعى تحريف است كه ريشه در عناد و تعصّب دارد . زيرا براى هيچ فرد منصفى ، ترديد وجود ندارد كه مراد از « قربى » ، قرابت و خويشاوندى است . و همانطور كه اخبار مىگويند مقصود از آن ، على ، فاطمه و حسنين است . و اين گفتهء فضل كه : « ظاهر آيه به اين معنى ، تمام نزديكان پيامبر ( ص ) را دربر مىگيرد » به دليل منافات با قرينهء لفظى - كه همان اخبار باشد - و قرينهء حالى ، نادرست است . زيرا از احوالات رسول خدا ( ص ) روشن است كه ايشان به على ، فاطمه و حسنين ، عنايت داشته‌اند و عنايت ايشان شامل حال آن نزديكانى كه با ايشان مخالفت نمودند و فقط با زور و شمشير و فشار ، ايمان آوردند نمىگردد .\r\nقرينهء عقلى نيز اين مطلب را تأييد مىكند ، زيرا معقول نيست كه مزد تبليغ رسالت ، دوست داشتن كسانى باشد كه خدا و رسول او را دوست ندارند . پس نتيجه آنكه بايد مراد از نزديكان ، افرادى باشد كه با دوستى آنان ايمان كامل گردد و سعادت ابدى فراهم شود .\r\nبه همين دليل است كه خداى متعال در آيهء ديگر مىفرمايد : * ( « قُلْ ما سَأَلْتُكُمْ مِنْ أَجْرٍ فَهُوَ لَكُمْ » ) * ( 1 ) يعنى مزدى كه من از شما خواستم نيز براى خود شماست . بلكه اصولا مقام و شأن رسول خدا ، طورى است كه نزديكان او تنها كسانى هستند كه از او شمرده شوند نه كسانى كه از لحاظ معنوى و مقامى از او دور هستند . به همين جهت خداى متعال در مورد فرزند نوح پيامبر مىفرمايد : * ( « إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ . » ) * ( 2 )\r\n\r\n","description":"","footnote":"\r\n( 1 ) . سبأ / 47 .\r\n( 2 ) . هود / 46 .\r\n","page_name":" 108 ","page_number":113},
  {"content":"\r\nامام فخر رازى در تفسير آيهء مودّت كه دربارهء آن بحث مىكنيم چنين مىگويد :\r\nخاندان محمّد ( ص ) همان كسانى هستند كه به او مربوط مىشوند . پس هر كسى كه بيشتر و كاملتر باشد آل و خاندان او به شمار مىرود . بدون شك فاطمه ، على ، حسن و حسين ، قويترين رابطه را با پيامبر دارند - اين نكته به واسطهء اخبار متواتر ، بديهى است - پس لزوما بايد آنان را آل پيامبر دانست .\r\nمن مىافزايم : مانند اين تفسير در مورد لفظ قربى وارد شده است ، لذا معلوم مىشود كه مراد از « قربى » در آيهء شريفه ، همان چهار تن پاك هستند و اين آيه بر برترى و عصمت و برگزيده بودن آنان از سوى خدا ، دلالت دارد . زيرا در غير اين صورت ، تنها مودّت آنان ، واجب نمىشد ، و دوستى آنان تا به اين اندازه اهميّت پيدا نمىكرد كه به منزلهء مزد و پاداش رسالت پيامبر شمرده شود . رسالتى كه هيچ اجر و مزدى براى آن متصوّر نيست .\r\nبه همين دليل است كه دوست داشتن نزديكان نوح يا هود مزد رسالت ايشان قرار داده نشده است ، بلكه مطابق نقل قرآن ، خداى متعال به نوح فرمان مىدهد كه * ( « لا أَسْئَلُكُمْ عَلَيْه مالًا إِنْ أَجرِيَ إِلَّا عَلَى الله » ) * ( 1 ) و هود به قوم خود مىگويد : * ( « لا أَسْئَلُكُمْ عَلَيْه أَجْراً إِنْ أَجْرِيَ إِلَّا عَلَى الَّذِي فَطَرَنِي أَ فَلا تَعْقِلُونَ . » ) * ( 2 )\r\nبنابراين امامت ، اختصاص به نزديكان رسول خدا ( ص ) دارد ؛ زيرا با وجود شخص برتر ( فاضل ) امامت شخص پايينتر ( مفضول ) درست نيست خصوصا با توجّه به فضيلت چشمگيرى كه در اين آيه بيان شد . بعلاوه ، همانطور كه علَّامه بيان كردند ، وجوب دوستى به طور مطلق ، مستلزم وجوب اطاعت مطلق است ، به دليل اينكه نافرمانى با دوستى مطلب و صد در صد منافات دارد و وجوب اطاعت مطلق مستلزم عصمت است و عصمت يكى از شرايط امامت است و بالاجماع غير از آنان كسى معصوم نمىباشد . پس امامت منحصرا به آنان تعلق دارد . خصوصا با توّجه به اينكه اطاعت آنان بر تمام مسلمانان واجب است .\r\nاصحاب پيامبر نيز دلالت اين آيه را بر امر امامت فهميدند و لذا برخى از آنان پيامبر را متهم كردند به اينكه ايشان مىخواهد از اين طريق محبّت نزديكان خود را پس از خويش\r\n\r\n","description":"","footnote":"\r\n( 1 ) . هود / 29 .\r\n( 2 ) . هود / 51 .\r\n","page_name":" 109 ","page_number":114},
  {"content":"\r\nدر ميان مردم برانگيزد . هر انسان فهميده اى درمىيابد كه اين آيهء شريفه ، بر امامت دلالت دارد . امّا اين قوم ، نمىخواهند به حق اعتراف نمايند و مزد رسالت را بپردازند . لذا هرگاه يكى از آنان سخن حقى به زبان آورده است بلافاصله از روى تعصّب آن سخن را نقض مىكند . مثلا فخر رازى در مورد آيهء مودّت ، سخن حق را مىگويد - كه ما آن را نقل كرديم - اما به دنبال آن مىافزايد :\r\nمسئلهء سوّم : آيهء شريفهء * ( « إِلَّا الْمَوَدَّةَ فِي الْقُرْبى » ) * است . در اين آيه منصب بزرگى براى اصحاب ذكر شده است . زيرا خداى متعال مىفرمايد : * ( « السَّابِقُونَ السَّابِقُونَ أُولئِكَ الْمُقَرَّبُونَ » ) * ( 1 ) مطابق اين آيه ، هر كس خدا را اطاعت كند در درگاه او مقرّب مىگردد و مشمول اين سخن حق تعالى مىشود كه * ( « إِلَّا الْمَوَدَّةَ فِي الْقُرْبى » ) * .\r\nخلاصه آنكه اين آيه بر وجوب دوستى خاندان رسول خدا و اصحاب او دلالت دارد .\r\nبه اين جملات سخيف نگاه كنيد . تنها نكته اى كه از آن استفاده مىشود اين است كه مراد از « قربى » « مقرّبان » هستند و همانطور كه گفته شد ، چنين معنايى براى لفظ « قربى » ذكر نشده است . بر فرض كه مراد از آن چنين باشد ، لازم مىآيد كه دوستى هر كس كه مطيع خداست واجب باشد و ديگر اختصاص به اصحاب نمىيابد ، لذا چگونه مىتوان از آيهء شريفه ، منصب والايى را براى اصحاب پيامبر اثبات نمود ؟ ! اشكال ديگرى نيز به نزول اين آيه در مورد على ( ع ) ، فاطمه ، حسن و حسين وارد كرده‌اند و آن اشكال اين است كه سورهء شورا از سوره‌هاى مكَّى است و على ( ع ) در آن هنگام هنوز با فاطمه ( ع ) ازدواج نكرده بود تا چه رسد به ولادت حسنين ( ع ) . پاسخ اين است كه روايات مبتنى بر دلالت آيهء شريفه بر چهار تن پاك ، بسيار بوده و دليلى قطعى معتبر مىباشند . لذا ديگر به چنين ادعايى نمىتوان اعتنا كرد . مضافا به اينكه در برخى از روايات ايشان ، اين سوره ، جزء سوره‌هاى مدنى ذكر شده است . و بر فرض كه بپذيريم اين سوره از سوره‌هاى مكَّى است تنها به واسطهء آن است كه اغلب آيات آن در مكه نازل شده است . و لذا با نزول اين آيه در مدينه منافات ندارد .\r\n\r\n","description":"","footnote":"\r\n( 1 ) . واقعه / 11 .\r\n","page_name":" 110 ","page_number":115},
  {"content":"\r\nآيهء * ( « مَنْ يَشْرِي نَفْسَه . . . »\r\nمصنّف - اعلى اللَّه درجته - مىگويد :\r\nپنجم : آيهء شريفهء * ( « وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله » ) * ( 1 ) .\r\nثعلبى مىگويد : ابن عباس روايت كرده است كه اين آيه دربارهء على نازل شد ، هنگامى كه رسول خدا ( ص ) از دست مشركين گريخت و به غار رفت ، على ( ع ) را به جاى خويش قرار داد تا قرضهاى او را بپردازد و امانتهايى كه در نزدش بود به مردم بازگرداند .\r\nلذا على در آن شب به جاى رسول خدا ( ص ) در بسترش خوابيد و مشركان نيز خانه را در محاصره گرفته بودند . خداى متعال به جبرئيل و ميكائيل فرمود : من شما را به برادرى يكديگر درآوردم و عمر يكى را از ديگر طولانيتر نمودم . حال كداميك از شما زندگى ديگرى را بر زندگى خود ترجيح مىدهد ؟ هر يك از آنان زنده ماندن خود را برگزيد .\r\nآن گاه خدا به آنان وحى نمود : چرا شما مانند على بن ابى طالب نيستيد ؟ من او را با محمّد ( ص ) برادر نمودم و او در بستر محمّد ( ص ) خوابيد و جان خود را به خاطر او به خطر افكند و زندگى او را بر زندگى خويش ترجيح داد ؛ اكنون به زمين فرود آييد و او را از گزند دشمن حفظ كنيد . آن دو فرشته به زمين فرود آمدند ، جبرئيل بالاى سر على و ميكائيل پايين پاى او ايستاد . آنگاه جبرئيل گفت : خوشا به حال كسانى چون تو اى فرزند ابو طالب ! كه خداى متعال در برابر فرشتگان به تو مباهات مىكند .\r\nفضل مىگويد :\r\nمفسّران در مورد شخصى كه اين آيه دربارهء او نازل شده است اختلاف دارند . بسيارى از آنان مىگويند : اين آيه در مورد صهيب رومى نازل شد . صهيب در شهر مكه ، غريب بود ، هنگامى كه رسول خدا از مكه هجرت نمود او نيز قصد هجرت كرد امّا قريش او را بازداشتند . صهيب به آنان گفت : اى مردمان قريش ! شما مىدانيد كه من ثروتى فراوان دارم ، ثروتم را براى شما رها مىكنم بگذاريد در راه خدا هجرت بكنم . وقتى صهيب از دارايى خويش چشم پوشيد و در راه خدا هجرت نمود ، اين آيه نازل گشت . هنگامى كه صهيب به مدينه رسيد و نزد رسول خدا ( ص ) رفت . آن حضرت ، آيه را خواند و فرمود معاملهء سودمندى بود .\r\n\r\n","description":"","footnote":"\r\n( 1 ) . بقره / 207 .\r\n","page_name":" 111 ","page_number":116},
  {"content":"\r\nاغلب مفسران معتقدند كه آيهء شريفه دربارهء زبير بن عوام و مقداد بن اسود نازل شد .\r\nاين دو تن به فرمان رسول خدا ( ص ) مأمور شدند تا خبيب بن عدى را از چوبه اى كه او را به دار آويخته بودند پايين آورند . خبيب را در مكه به دار آويخته بودند و اطراف او را چهل تن از مشركين محاصره كرده بودند . زبير و مقداد با فداكارى و از جان گذشتگى توانستند خبيب را از دار پايين بياورند . در اين هنگام بود كه آيهء شريفه نازل شد . اگر هم در شأن امير المؤمنين على نازل شده باشد ، بر فضيلت و سعى و تلاش او در اطاعت از رسول خدا ( ص ) و جانفشانى در راه او دلالت دارد كه البته تمام اين موارد مسلم است و هيچ حرفى در آنها نيست امّا همانطور كه پوشيده نمىباشد نمىتوان اين آيه را دليلى بر امامت او شمرد .\r\nمن مىگويم :\r\nوقتى ما به چيزى از اقوال و روايات اين قوم استدلال مىكنيم ، لازم نيست كه همهء اقوال و روايات ايشان ، با آن موافق باشد . زيرا ما به روايت يا نظرى كه مؤيّد سخن ماست تمسك مىجوييم و از آن به عنوان حجتى عليه ايشان استفاده مىكنيم . بى آنكه به آرا و روايات معارض با آن روايت توجه كنيم . چرا كه آن روايات براى ما حجت نيستند تا بتوانند معارضه كنند .\r\nدر اينجا نيز همانطور كه علَّامه از ثعلبى نقل نموده است در روايات آنان ، مواردى وجود دارد كه آيهء شريفه را در شأن امير المؤمنين بيان مىكند . مانند اين روايت ، در ينابيع الموده به نقل از ثعلبى ، و ملحمهء ابن عقبه و فضائل العترة الطاهره ابو السعادات و احياء العلوم غزالى از قول ابن عباس و ابو رافع و هند بن ابى هاله - كه در خانهء رسول خدا بزرگ شده بود - نقل شده است . حاكم نيز در مستدرك روايتى را دال بر اين نكته آورده است كه خود او و ذهبى آن حديث را از ابن عباس صحيح شمرده‌اند . در قسمتى از آن حديث مىگويد :\r\n« على از جان خويش گذشت و لباس پيامبر ( ص ) را بر تن كرد و سپس در بستر او خوابيد . » ( 1 )\r\nمانند اين حديث در مسند احمد نيز به چشم مىخورد . ( 2 ) حاكم پس از حديث فوق از على بن الحسين روايت مىكند « اولين كسى كه به خاطر خشنودى خدا از جان خويش\r\n\r\n","description":"","footnote":"\r\n( 1 ) . مستدرك ، ج 3 ، ص 4 .\r\n( 2 ) . مسند احمد ، ج 1 ، ص 331 .\r\n","page_name":" 112 ","page_number":117},
  {"content":"\r\nگذشت على بن ابى طالب بود و شعرى را كه امير المؤمنين هنگام خوابيدن در جاى پيامبر خوانده بود ذكر مىكند . « در ينابيع الموده از ابو نعيم با سند خود از ابن عباس نقل مىكند كه آيهء شريفه دربارهء على نازل شد . اين نمونه به اضافهء موارد ديگرى كه در كتاب ينابيع الموده و كتب ديگر وجود دارد اگر به روايات خود ما ضميمه شود به حد تواتر مىرسد . در چنين وضعيتى چگونه مىتوان به روايت فضل ، مبنى بر نزول آيه دربارهء صهيب اعتنا كرد ؟\r\nو اما اينكه فضل ذكر مىكند كه اكثر مفسران ، نزول اين آيه را مربوط به زبير و مقداد مىدادند ، كذب محض است . زيرا چگونه مىشود كه اكثر مفسرين چنين نظرى داشته باشند امّا فخر رازى كه در تفسير خود تمام اقوال مفسرين را آورده است به آن اشاره نكند ؟ چرا زمخشرى چنين قولى را ذكر نكرده است ؟ چرا سيوطى با آنكه در الدر المنثور عموم روايات اهل سنت را نقل كرده است به روايتى كه مربوط به اين مطلب باشد اشاره ندارد . خصوصا با توجّه به اينكه اين روايت در مورد فضيلت شخصى چون زبير است ؟\r\nدر كتاب الاستيعاب ، هنگامى كه شرح حال خبيب را نقل مىكند مىگويد : شخصى كه پيامبر اكرم ( ص ) براى پايين آوردن جنازهء خبيب فرستاد عمرو بن اميه ضمرى بود و نامى از زبير و مقداد نمىبرد .\r\nاين از جهت نزول آيه ، امّا چگونه به امامت على ( ع ) دلالت مىكند ؟ اين آيه از آن جهت كه بيانگر ، افضليت و متمايز بودن آن حضرت به لحاظ معرفت و اخلاص از ديگران مىباشد دلالت بر امامت وى مىكند . زيرا بسيارى از ديگر مسلمانان جانشان را در جهاد و حفظ رسول خدا ( ص ) و نشر دعوت اسلام فدا كردند اما هيچ يك به مقام امير المؤمنين نرسيدند كه خداى متعال ، خود شهادت دهد كه او [ على 
  ] براى خشنودى خدا از جان گذشت ، به گونه اى كه در برابر بزرگترين فرشتگان خويش به او مباهات كند و او را برادر سرور انبياى خويش ذكر كند و جبرئيل به على بگويد بر كسانى كه مثل تو هستند چنين مقامى مبارك باد . اين جملهء جبرئيل حاكى از آن است كه همانندى براى على وجود ندارد و او از همه افضل است و شخص افضل امام است .\r\n","description":"","footnote":"","page_name":" 113 ","page_number":118},
  {"content":"\r\n\r\nآيهء مباهله\r\nمصنّف - قدّس سرّه - مىگويد :\r\nششم : آيهء مباهله است ، اجماع مفسرين بر اين است كه مراد از كلمهء « أبنائنا » حسن و حسين ، و مراد از « نساءنا » فاطمه ، و مراد از « أنفسنا » على است .\r\nخداى متعال ، على را نفس - خود - پيامبر ( ص ) قرار داده است . منظور از اين تعبير :\r\nبيان برابرى على با پيامبر است . كسى كه با انسان اكمل و اولى به تصرف ، مساوى باشد خود نيز فردى اكمل و اولى به تصرف است . اين آيه محكمترين دليل بر علوّ مرتبهء مولايمان امير المؤمنين ( ع ) است . زيرا خداى تعالى او را مساوى با رسول خدا شمرده است . و او را براى يارى رسول خدا ( ص ) جهت دعا كردن تعيين فرمود . كدام فضيلتى بالاتر از اينكه خداى متعال به پيامبر خويش دستور دهد كه از على براى دعا به درگاه الهى و توسل به حضرت حق كمك بگيرد ؟ اين مقام براى چه كسى دست داده است ؟\r\nفضل مىگويد :\r\nمعمولا مباهله كنندگان به هنگام مباهله ، اهل بيت و نزديكان خويش را جمع مىكردند تا مباهله ساير اصحاب را نيز دربر بگيرد . لذا رسول خدا ( ص ) فرزندان و زنان خويش را جمع كرد و مراد از ( أنفس ) در اينجا ، مردان است ، گويى خداى متعال فرمان داده تا پيامبر زنان و فرزندان و مردان خانوادهء خويش را گرد آورد ، كه زنان همان فاطمه است و فرزندان حسن و حسين است و مردان ، پيامبر و على . اما ادعاى برابرى كه در اينجا گفته شده است ، قطعا نادرست مىباشد و نادرستى اين نظر ، از ضروريات دين است . زيرا هيچ يك از افراد اين امّت ، اصولا ، برابر با پيامبر نمىباشد و هر كس چنين ادعايى داشته باشد از دين خارج است . چگونه امكان دارد كسى با پيامبر ، مساوى باشد در حالى كه پيامبر اكرم ( ص ) رسول خدا و خاتم النبيين بوده و در ميان پيامبران اولى العزم از همه برتر است ؟ هيچ كدام از اين ويژگيها در على وجود ندارد . البته در اين آيه ، فضيلت بزرگى براى على بيان شده است و اين فضيلت مسلَّم است امّا دليلى بر امامت او نمىشود .\r\nمن مىگويم :\r\nاين ادعا ، كه مباهله كنندگان عادت داشتند كه نزديكان خود را جمع كنند ، ادعاى دروغى است . چنين عادتى وجود نداشته است . من نمىدانم خود مباهله چه وقتى به شكل عادت درآمده بود تا جمعآورى خانواده و نزديكان در آن عادى باشد ؟ اگر چنين\r\n","description":"","footnote":"","page_name":" 114 ","page_number":119},
  {"content":"\r\nرسمى معمول بود حتما نصارا به پيامبر اعتراض مىكردند ؛ زيرا پيامبر بر خلاف اين عادت ، عمل كرد و تنها تعداد اندكى از خانواده و نزديكانش را گرد آورد . تازه بر فرض كه چنين امرى ، عادى و معمول بوده است ، مخالفت پيامبر با اين شيوهء معمول ، دليل بر آن است كه عنايت الهى و كرامت پيامبر ، متوجّه همان افرادى است كه به امر خدا جمع شدند . و اين عنايت ، ديگر نزديكان پيامبر مانند عباس و فرزندانش و ساير افراد بنى هاشم و دختران حضرت فاطمه و ديگر زنان پيامبر را كه در خانهء ايشان زندگى مىكردند دربر نگرفت . اسقف نجران نيز دريافت كه اين افراد خاص ، مورد عنايت خدا هستند و از شرافت و عظمت و اهميت بسيارى در درگاه خدا برخوردارند . اسقف نجران با ديدن ايشان - مطابق روايتى كه به نقل از ابن اسحق در كشاف وارد شده است - گفت :\r\n« من چهره هايى را مىبينم كه اگر خدا بخواهد كوهى را از جاى بركند با آنها برمىكند . »\r\nدر تفسير رازى و بيضاوى آمده است كه اسقف گفت : اگر اينان از خدا بخواهند كوهى را بركند حتما به خاطر آنان چنين خواهد كرد . سپس رازى به دنبال نقل اين جمله مىافزايد :\r\n« بدان كه مفسران و محدثان در صحّت اين حديث اتفاق نظر دارند . » شگفتا ، يك مسيحى اين حقيقت را از چهرهء آن بزرگواران مىخواند امّا كسانى كه مدّعى مسلمان بودن هستند - مانند فضل و امثال او - اين حقيقت را انكار مىكنند و نمىشناسند تا آنجا كه جمع كردن آنها را از سوى پيامبر ، يك امر معمولى مىشمارند نه اينكه آن را حاكى از فضيلت آنان در نزد خدا و عزتشان در چشم رسول خدا ( ص ) بدانند .\r\nفضل تنها به مشاركت ساير نزديكان پيامبر و زنان او اكتفا ننموده و اصحاب پيامبر را نيز به آنان مىافزايد - و مىگويد « تا ساير اصحاب را نيز دربر بگيرد » - كه بطلان اين امر ، ضرورى است . زيرا اگر آيه از اين رو شامل آنان مىگردد كه از پيامبر پيروى مىكردند در اين صورت ديگر نيازى به آوردن آن چهار تن پاك نبود ؛ زيرا همه از پيروان رسول خدا بودند و اگر شمول آيه به واسطهء حضور يافتن بود در اين صورت ، اصحاب نيز مانند ديگر نزديكان در جمع مباهله كنندگان حاضر نبودند . پس حتما ، از انتخاب اين چهار تن براى مباهله ، معلوم مىشود كه خدا به آنان عنايت داشته است و به اين وسيله فضيلت و كرامت آنان را نزد پيامبر اكرم ( ص ) و گرامى بودن ايشان را در نظر رسول خدا ( ص ) بيان مىدارد و نشانگر اين امر است كه رسول خدا ( ص ) در دعا از ايشان كمك مىطلبد .\r\n","description":"","footnote":"","page_name":" 115 ","page_number":120},
  {"content":"\r\nخداى متعال مىفرمايد : * ( « ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ . » ) * ( 1 )\r\nزمخشرى ، رازى و بيضاوى و ديگران در ذيل آيه روايت كرده‌اند كه پيامبر خطاب به اين چهار تن پاك فرمود : « هنگامى كه من دعا كردم ، آمين بگوييد . » چرا كه هر قدر محل عنايت و خواستگاه استجابت بيشتر باشد ، دعا به اجابت نزديكتر خواهد بود . زيرا هر قدر كه آنان بيشتر از خدا بخواهند ، بيشتر نشانگر عظمت خدا و دوستى اوست . لذا مستحب است كه در ادعيه اسماء مقدس خدا ، بسيار گفته شود . و حداكثر خضوع در برابر عظمت خدا ابراز گردد .\r\nبدين ترتيب ، گذشته از على و فاطمه ( ع ) افضليت حسنين نيز بر تمام اصحاب و خويشاوندان پيامبر معلوم مىشود . زيرا اينكه رسول اكرم ( ص ) به امر خدا از ايشان براى دعا كردن كمك مىطلبد با آنكه كوچك بودند و افراد سالمندى در ميان اصحاب و نزديكان رسول خدا وجود داشت ، بزرگترين دليل است بر ممتاز بودن شرافت آنان در نزد خدا و برجستگى آنان از حيث معرفت و فضيلت . به همين دليل خداى متعال مىفرمايد : * ( « ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ » ) * خداى متعال آنان را در اين آيه در صورت كاذب بودن مشمول لعنت مىشمارد و آنان را در تحقق يافتن دعوت اسلام و تأييد دين خدا شريك مىگرداند . بنابراين ، حسنين نيز مانند رسول خدا ، امير المؤمنين و فاطمه زهرا ( ع ) نسبت به تمام امت اسلام از اين امتياز برخوردار بودند . همانطور كه عيسى ( ع ) در دوران كودكى بر ديگران امتياز داشت .\r\nپس پيداست كه اين آيه كريمه بر افضليت چهار تن پاك ، خصوصا امير المؤمنين على ( ع ) دلالت مىكند . زيرا كه آيهء شريفه ، على را نفس - خود - پيامبر ذكر مىكند و به صيغهء جمع - أنفس - تعبير مىكند همانطور كه در مورد حضرت فاطمه ( ع ) نيز به صيغهء جمع - النساء - تعبير مىكند كه خود اين تعبير نيز به شكل ديگرى حاكى از عظمت و بلند مرتبگى ايشان است .\r\nاين سخن فضل كه مراد از ( انفس ) در اينجا مردان خانوادهء رسول خدا ( ص ) است به دو دليل نادرست است :\r\n1 - دستور دادن شخصى به خود و دعوت خويشتن به كارى ، نامعقول و بر خلاف نظر دانشمندان علم اصول است كه مىگويند : هيچ گوينده اى مشمول خطاب خود واقع\r\n\r\n","description":"","footnote":"\r\n( 1 ) . آل عمران 61 / .\r\n","page_name":" 116 ","page_number":121},
  {"content":"\r\nنمىگردد ، مثلا اگر كسى بگويد : اى مردم ! از خدا بترسيد ، خودش جزء مخاطبين محسوب نمىشود . و هر گاه كسى ، گروهى را فراخواند ، خودش در زمرهء فراخوانده شدگان به شمار نمىآيد .\r\n2 - روايتى است كه ابن حجر در الصواعق المحرقه ذيل همين آيهء شريفه - كه آيهء نهم از آياتى است كه در شأن اهل بيت نازل شده - از دار قطنى نقل مىكند : « على در روز شورا با اين آيه با اهل شوراى احتجاج نموده و فرمود : شما را به خدا سوگند ، آيا كسى غير از من در ميان شما هست كه از لحاظ خونى از من به پيامبر نزديكتر باشد ؟ آيا كسى غير از من هست كه پيامبر او را نفس خود شمارد و فرزندانش را فرزندان خويش بداند و زنانش را زنان خود ذكر كند ؟ مردم پاسخ دادند : به خدا سوگند خير . » واحدى و ديگران از شعبى روايت كرده‌اند كه : مراد از « أبنائنا » حسن و حسين است و مراد از « نساؤنا » فاطمه است و مراد از « أنفسنا » على بن ابى طالب است .\r\nو اين سخن فضل « هر كس كه مدعى برابرى على با پيامبر باشد از دين خارج است . »\r\nخودش خارج شدن از راه حقيقت آشكار است ، زيرا مقصود علَّامه برابرى در ويژگيها و كمالات ذاتى است نه آن ويژگيهايى كه موجب برگزيدگى آن حضرت به پيامبرى و امتياز او از على ( ع ) باشد . و اين گونه برابرى ، مفاد حديثى است كه در كتاب كنز العمال باب فضايل على ( ع ) به نقل از ابن ابى عاصم و ابن جرير كه آن را صحيح نيز مىشمارد و طبرانى در الاوسط و ابن شاهين در السنه - وارد شده است :\r\nپيامبر ( ع ) به على ( ع ) فرمود : از خدا هيچ چيز را نخواستم مگر اينكه مانند آن را براى تو نيز خواستم . و هيچ چيز نيست كه از خدا خواسته باشم اما به من نداده باشد به استثناى مسئلهء نبوّت كه به من گفته شد پس از تو پيامبرى نيست .\r\nدليل ديگر ، روايت مستفيضى است كه از پيامبر ( ص ) نقل شده مبنى بر اينكه « إن عليا منّى و أنا منه » يعنى : على از من است و من از على . پس اين آيهء شريفه ، بر امامت على ( ع ) دلالت دارد . زيرا برابرى او با رسول اكرم ( ص ) در تمام خصوصيتها به استثناى امتياز نبوّت ، مستلزم آن است كه على نيز مانند پيامبر از مؤمنان نسبت به خودشان سزاوارتر باشد و از تمام جهات نسبت به ديگران برترى داشته باشد . و پيروى او از ديگران ، همانند پيروى پيامبر از ديگران ناممكن باشد . براى استدلال به امامت على از طريق اين\r\n","description":"","footnote":"","page_name":" 117 ","page_number":122},
  {"content":"\r\nآيه مطالب فوق هم لازم نيست ، بلكه همين كه آيهء شريفه دلالت بر افضليت على بر تمام امت دارد ، امامت او را ثابت مىكند . از تفسير فخر رازى در ذيل اين آيه استفاده مىشود كه او دلالت اين آيه را بر برترى على از اصحاب پيامبر پذيرفته است . زيرا از شيخ محمود بن حسن حمصى نقل مىكند كه وى از تعبير « أنفس » كه در آيه به كار رفته استدلال مىكند بر افضليت آن حضرت نسبت به تمام پيامبران به استثناى خود پيامبر اكرم ( ص ) . زيرا كه پيامبر از تمام آن انبياء برتر بود و على نيز نفس پيامبر به شمار مىرود .\r\nدر گذشته و حال ، شيعه از اين آيه براى برترى على از ساير اصحاب استفاده كرده است . فخر رازى تنها به مطلب اوّل پاسخ داده است و مدعى است كه دانشمندان پيش از ظهور شيخ محمود ، اتفاق نظر داشتند كه پيامبران از ديگران برتر هستند .\r\nاشكال سخن رازى در اينجاست كه اجماع مربوط به برترى پيامبران نسبت به ساير اقشار مردم و برترى هر پيامبرى از امت خويش مىباشد ، نه اينكه هر پيامبرى از تمام مردمان اگر چه از امتهاى ديگر باشند برتر است .\r\nاين مسئله شبيه به مسئلهء برترى دادن قشر مرد به قشر زن است . زيرا چنين برترى دادن با برتر بودن برخى از زنان نسبت به بسيارى از مردان منافات ندارد .\r\nاز اين گذشته برتر شمردن على از تمام پيامبران به استثناى رسول اكرم ( ص ) موضوعى نيست كه مختص شيخ محمود باشد تا با اجماعى كه رازى ادعا مىكند منافات داشته باشد ؛ بلكه اين موضوعى است كه شيعه قبل از شيخ محمود و بعد از او بدان تصريح كرده و براى اثبات آن به اين آيه و آيات و روايات متظافر ديگرى كه مجال ذكر آن نيست استدلال نموده كه با برخى از آنها آشنا خواهيد شد .\r\nدر هر حال ، اخبار فراوانى مبنى بر نزول اين آيه در مورد اهل كساء وارد شده است تا جائى كه مسلم و ترمذى هر دو در باب فضايل على ( ع ) از سعد بن ابى وقاص روايت كرده‌اند كه گفت :\r\nهنگامى كه آيهء * ( « فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ » ) * نازل شد رسول خدا ( ص ) ، على ( ع ) ، فاطمه ، حسن و حسين را فراخواند و فرمود : خدايا ! اينها اهل بيت من هستند .\r\nاين روايت را حاكم و بيهقى - در السنن - و سيوطى نيز به نقل از ابن منذر آورده‌اند . و از\r\n","description":"","footnote":"","page_name":" 118 ","page_number":123},
  {"content":"\r\nتعبير پيامبر اكرم ( ص ) كه فرمود : « هولاء أهل بيتى » پيداست كه اهل بيت اختصاص به اين چهار تن پاك دارد . كما اينكه حديث كساء و احاديث ديگرى نيز بر اين نكته دلالت دارد .\r\nسيوطى از بيهقى - در كتاب الدلائل - نقل مىكند كه رسول خدا ( ص ) نامه اى براى مردم نجران نوشت و خبرى طولانى را ذكر مىنمايد كه در پايان آن آمده است : « چون صبح شد رسول خدا ( ص ) در حالى كه على ، حسن و حسين را به همراه داشت و فاطمه از پشت سر آنان مىآمد براى ملاعنه آمد . پيامبر در آن زمان چند زن داشت . »\r\nجملهء اخير - پيامبر در آن زمان چند زن داشت - اشاره به اين نكته است كه همسران پيامبر از مباهله كنندگان مورد عنايت خدا نيستند .\r\nاحاديث مستفيض و متواتر ديگرى نيز در سخنان رازى و ديگران در اين زمينه به چشم مىخورد .\r\nآيهء * ( « فَتَلَقَّى آدَمُ »\r\nمصنّف - رفع اللَّه درجته - مىگويد :\r\nهفتم : آيهء * ( « فَتَلَقَّى آدَمُ مِنْ رَبِّه كَلِماتٍ » ) * ( 1 ) است . جمهور مفسران از ابن عباس نقل كرده‌اند كه آن كلماتى كه آدم از پروردگارش فراگرفت و خدا توبهء او را پذيرفت ، را از پيامبر سؤال كردند . پيامبر فرمود : آدم ، به حق محمّد ، على ، فاطمه ، حسن و حسين از خدا خواست تا توبه او را بپذيرد و خدا نيز توبهء او را پذيرفت .\r\nفضل مىگويد :\r\nمفسران در مراد از اين كلمات اختلاف نظر دارند . برخى گفته‌اند : مراد ، تسبيح و تهليل و تحميد است و برخى گفته‌اند : مراد ، مناسك حج است و گناهان آدم در آن مناسك بخشوده شد . بعضى ديگر نيز گفته‌اند كه آن كلمات ، ده خصلت است كه خصال فطرت ناميده شده است . به آدم امر شد تا به آنها عمل كند تا خدا توبه اش را بپذيرد .\r\nاگر بر فرض روايتى كه از جمهور نقل مىكند - و حال آنكه ما اين جمهور را نمىشناسيم - درست باشد تنها بر فضيلت كاملى براى على دلالت مىكند كه ما نيز اين\r\n\r\n","description":"","footnote":"\r\n( 1 ) . بقره / 37\r\n","page_name":" 119 ","page_number":124},
  {"content":"\r\nفضيلت را قبول داريم و مىدانيم كه توسل به آل عبا از بزرگترين وسايل در درگاه خداست ، امّا اين فضيلت ، دليلى بر امامت وى نمىشود . لذا اين مرد از ادعاى خويش خارج شده است . و دلايل فضايل على را از متن قرآن بيان مىكند ، در حالى كه ، تمام اين فضايل پذيرفته شده و مسلَّم است .\r\nمن مىگويم :\r\nهيچ مناسبتى ميان امورى از قبيل مناسك حج و مانند آن كه از جنس اعمال هستند با كلماتى كه از جنس اقوال هستند وجود ندارد و لذا چگونه مىتوان ، تفسير كلمات را به اعمال حج ، تفسير خوبى شمرد ؟ واقعيت اين است كه وقتى روايات خود آنان بر مدعاى ما تصريح دارد ديگر اختلاف آنان در اين زمينه برايمان اهميتى ندارد .\r\nدر الدر المنثور از ابن نجار - با ذكر سند - به نقل از ابن عباس آمده است : از رسول خدا دربارهء كلماتى كه آدم از پروردگارش فراگرفت و خدا توبه اش را پذيرفت سؤال كردم ؛ پيامبر فرمود : آدم به حق محمّد ، على ، فاطمه ، حسن و حسين از خدا خواست تا توبهء او را بپذيرد و خدا پذيرفت .\r\nمانند اين حديث در ينابيع الموده و نيز منهاج الكرامهء علَّامهء حلَّى - نويسندهء همين كتاب - به نقل از ابن مغازلى با ذكر سند تا ابن عباس ، وجود دارد . با اين تفاوت كه در آنجا به جاى ( سؤال كردم ) صيغهء مجهول ( سؤال شد ) به كار رفته است - كما اينكه علَّامه در اينجا نقل مىكند - ابن جوزى اين حديث را با لفظ ( پرسيدم ) از دار قطنى نقل مىكند . دار قطنى مىگويد :\r\nابو ذر احمد بن ابو بكر واسطى از محمّد بن على بن خلف عطار از حسين اشقر از عمرو بن ثابت از پدرش از سعيد بن جبير از ابن عباس براى ما اين حديث را نقل كرد كه : از رسول خدا پرسيدم .\r\nابن جوزى در بخش احاديث جعلى گمان كرده است كه اين حديث جعلى است و چنين مىگويد :\r\nعمرو تنها از پدرش ابو مقدام و حسين تنها از عمرو ، و پدرش اين حديث را نقل\r\n","description":"","footnote":"","page_name":" 120 ","page_number":125},
  {"content":"\r\nكرده است . يحيى مىگويد : وى نه ثقه است و نه مورد اطمينان . ابن حبّان گويد :\r\nروايات جعلى را از افراد مورد وثوق نقل مىكند .\r\nاشكال سخن ابن جوزى اين است : بر فرض كه تفرد در نقل خبر اثبات شود مقتضى جعلى بودن آن نمىباشد ، خصوصا در مورد فضيلت خاندان رسول خدا كه هر كس فضيلت آنان را نقل مىكند از نيزهء گمراهى و زبان گمراهان مىهراسد و امّا در مورد آنچه از يحيى نقل شده است بايد گفت : در صورتى كه آن را معتبر بدانيم با گفتهء ديگر او در ميزان الاعتدال منافات دارد . يحيى در آنجا مىگويد : « عمرو در حديث دروغ نمىگويد » از اين گذشته ضعيف بودن راوى دالّ بر جعلى بودن حديث نمىباشد . و در مورد ابن حبان بايد گفت : با وجود اينكه - مطابق آنچه در مقدمهء كتاب گذشت - اعتبارى به گفتهء او نيست ، سخن او مقتضى جعلى بودن خود حديث نيست ، خصوصا با ملاحظهء اين نكته كه ابو داود ، عمرو را به راستگويى در حديث ، توصيف كرده است ، و مىگويد : « در حديث او ، حديث منكرى نيست » و مىافزايد : « او فردى رافضى و خبيث و مردى بد امّا در حديث ، راستگو بود . » همچنين مىگويد : « عمرو فرد رافضى و خبيث است اما حديث او شباهت به احاديث شيعه ندارد . »\r\nكما اينكه تمام اين مطالب را ابن حجر در تهذيب التهذيب و برخى از آنها را ذهبى در ميزان الاعتدال نقل كرده است و معناى آن اين است كه عمرو ، شخص درستكارى بوده است .\r\nخلاصه ، همانطور كه ابو داود مىگويد : اين مرد ، شخص راستگويى است و درست نيست كه نسبت جعل احاديث به او داده شود . ايرادهايى كه از وى گرفته‌اند تنها به خاطر شيعه بودن اوست . مؤيد اين حديث ، روايتى است كه سيوطى در الدر المنثور ، از ديلمى - در مسند فردوس - با بيان سند از على نقل مىكند :\r\nاز پيامبر دربارهء كلماتى كه آدم از خدا دريافت نمود پرسيدم . پيامبر فرمود : خدا آدم را در هند فرود آورد . . . تا آنكه خدا جبرئيل را نزد آدم فرستاد . جبرئيل به آدم گفت بگو : اللهم انّى أسئلك بحقّ محمّد و آل محمّد سبحانك لا إله إلَّا أنت عملت سوء و ظلمت نفسى فاغفرلى إنّك أنت الغفور الرحيم اللَّهم إنّى أسئلك بحقّ محمّد و آل محمّد سبحانك لا إله إلَّا أنت عملت سوء و ظلمت نفسى فتب\r\n","description":"","footnote":"","page_name":" 121 ","page_number":126},
  {"content":"\r\nعلىّ إنّك أنت التواب الرحيم ؛ اين كلماتى بود كه آدم از پروردگارش فراگرفت .\r\nامّا دلالت اين آيه با توجه به تفسير آن به وسيلهء اين اخبار - بر امامت امير المؤمنين على ( ع ) روشنتر از آن است كه نياز به بيان داشته باشد . زيرا هنگامى كه خداى متعال به آدم شيخ الانبيا مىآموزد به محمّد و آل او متوسل شود و از پيامبران بزرگ و ديگر كه از حيث زمانى به او نزديكترند نامى نمىبرد و آل محمّد را كه در آخر الزمان هستند مطرح مىكند . بهترين دليل است بر فضيلت آنان بر تمام مردم جهان و بر عصمت آنان از تمام لغزشها حتى مكروهات ، زيرا كه نافرمانى آدم در انجام كار مكروهى بود لذا براى توبه از كارى كه مرتكب شده است تنها به كسانى مىتواند متوسل شود كه هيچ نافرمانى و كار مكروهى مرتكب نشده‌اند . پس بايد جانشين رسول اكرم ( ص ) صرفا در اختيار آل او باشد . زيرا از ميان امت رسول خدا تنها آنان هستند كه بر پيامبران فضيلت داشته و معصوم هستند . چگونه مىشوند كه انسانى معصوم از هر خطا و برتر از بزرگترين پيامبران الهى ، رعيت و پيرو افراد ديگر باشد . خصوصا اگر آن افراد ، كسانى باشند كه بيشتر عمر خود را در شرك و بتپرستى سپرى كرده و مابقى آن را به فرار از جنگ و نافرمانى از رسول خدا ( ص ) گذرانده‌اند ؟\r\nآيهء * ( « إِنِّي جاعِلُكَ لِلنَّاسِ إِماماً »\r\nمصنّف - نوّر اللَّه ضريحه - مىگويد :\r\nهشتم : آيهء شريفهء * ( « إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي » ) * . ( 1 )\r\nجمهور مفسران از ابن مسعود نقل كرده‌اند كه رسول خدا ( ص ) فرمود : « دعاى ابراهيم به من و على ختم شد و هيچ يك از ما هرگز در برابر بت سجده نكرده‌ايم . پس خدا مرا پيامبر قرار داده و على را وصىّ پيامبر . »\r\nفضل مىگويد :\r\nاين روايت در كتب اهل سنت و جماعت نيست و هيچ يك از مفسران آن را ذكر\r\n\r\n","description":"","footnote":"\r\n( 1 ) . بقره / 123 .\r\n","page_name":" 122 ","page_number":127},
  {"content":"\r\nنكرده‌اند ، و اگر فرضا هم صحيح باشد دلالت بر اين نكته دارد كه على ، وصى رسول خداست ، و مراد از وصايت اين است كه ميراث علم و حكمت رسول خدا در اختيار على است . لذا چنان كه او مدعى است اين آيه دليلى بر امامت على نمىباشد .\r\nمن مىگويم :\r\nاين حديث در منهاج الكرامه از ابن مغازلى نقل شده است و ابن تيميه منكر آن نشده بلكه در مورد صحت آن سخن داشته . در پاسخ به ايراد فضل بايد گفت : در صحّت اين حديث ترديدى نمىتوان كرد ؛ زيرا هر كسى كه در آن زمان ، روايتى در مورد فضيلت آل محمّد ( ص ) نقل مىكرد ، خود را به خطر مرگ و از دست دادن آبرو مىافكند . به همين خاطر تنها انگيزهء نقل اين گونه روايات را - همانطور كه در مقدمه آورديم - مىتوان موثّق بودن و علاقهء به راستى در آن روايت شمرد . بعلاوه ، سند حديث فعلا در اختيار ما نيست و چه بسا از نظر آنان نيز صحيح باشد .\r\nاما چگونگى دلالت آيهء همراه با اين حديث بر امامت امير المؤمنين ( ع ) : حديث دلالت دارد بر اينكه دعاى ابراهيم در مورد برخى از فرزندانش مستجاب گشت و برخى از آنان به واسطهء آنكه پيامبر يا وصى بودند امام مردم شدند . همچنين دلالت دارد بر اينكه دعاى ابراهيم به رسول خدا ( ص ) و على ( ع ) پايان يافت . امامت پيامبر اكرم ( ص ) از طريق برگزيده شدن او به نبوّت از سوى خدا بود و امامت على از طريق برگزيده شدن او به عنوان وصى رسول خدا تحقق يافت . پس وصى بودن على ( ع ) بايد به واسطهء امامت او بر مردم باشد و امام بودن يكى از انواع وصايت است .\r\nبر فرض كه مراد از وصى بودن ، به ارث بردن علم و حكمت نيز باشد بايد گفت كه مطابق فرمودهء خداى متعال علم و حكمت يكى از خصوصيات امامان است : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ . » ) * ( 1 )\r\nو اين فرموده رسول خدا ( ص ) : « هيچ يك از ما در برابر بت سجده نكرده است . »\r\nاشاره به آن دارد كه مانع موجود بر سر راه نبوّت و امامت - يعنى معصيت و ظلم كه در آيه ذكر شده است - براى آنان وجود ندارد : * ( « لا يَنالُ عَهْدِي الظَّالِمِينَ » ) * ( 2 ) بدين ترتيب ، معناى اين جمله كه پيامبر ( ص ) فرمود : دعاى ابراهيم به من و على ختم شد . اين است :\r\nآن ظلمى كه خدا در آيهء شريفه مانع از رسيدن به امامت ذكر مىكند در من و على وجود\r\n\r\n","description":"","footnote":"\r\n( 1 ) . يونس / 35 .\r\n( 2 ) بقره / 124 .\r\n","page_name":" 123 ","page_number":128},
  {"content":"\r\nندارد ، پس مرا پيامبر قرار ده و على را وصى پيامبر . و علَّت اينكه از ميان تمام معاصى ، بتپرستى را ذكر فرمود آن است كه مهمترين گناهى كه مانع از عصمت است اين گناه است و سبب ديگر اينكه اكثر قوم پيامبر به اين گناه مبتلا بودند .\r\nالبته در اينجا فقط مقصود اين است كه مانع مذكور در آيه را از پيامبر و على منتفى بداند ، نه اينكه سجده نكردن به بت را علَّت تامهء ختم شدن دعاى ابراهيم به آن دو بيان كند تا آنگاه لازم بيايد هر كس ولو اينكه انسان نادان و معصيتكارى باشد اگر در برابر بت سجده نكرده باشد امام شود ، يا اينكه بخواهد بگويد سجده نكردن به بت ، فضيلتى است كه در طول تاريخ به اين دو اختصاص دارد تا اينكه گفته شود : تمام كسانى كه مسلمان به دنيا مىآيند در اين فضيلت ، با آن دو شريك هستند و يا اينكه بخواهد بگويد سجده نكردن به بت ، تنها عامل ، افضليت است تا آنكه گفته شود : برخى كافرانى كه توبه كرده‌اند از كسانى كه مسلمان به دنيا آمده‌اند برتر هستند .\r\nبعلاوه وقتى مىگويد : « دعا به آنان ختم شد . » مراد اين است كه به آنان رسيد . نه اينكه وقتى به آنان رسيد قطع مىشود . زيرا با حرف ( إلى ) متعدى شده است . پس بدين ترتيب امامت حسن و حسين و نه امام پس از آنان را نفى نمىكند . با توجه بدانچه گفته شد ، نادرستى بافته هايى كه ابن تيميه در اين مورد ذكر كرده است روشن مىگردد . از سخنان ابن تيميه چنين برمىآيد كه وى نه تنها نبوّت شخص كافر را جايز مىشمارد ، بلكه مدّعى وقوع چنين امرى نيز مىباشد . زيرا وقتى او سجده نكردن در مقابل بت را موجب برترى نسبت به كافرى كه توبه كرده است نمىداند ، چنين استدلال مىكند كه حضرت لوط ابتدا به حضرت ابراهيم ايمان آورد و سپس خدا او را به نبوّت برگزيد و استدلال مىكند به اينكه شعيب گفت : « ما اگر پس از آنكه خدا ما را از آيين شما رهايى بخشيد مجددا به آن آيين بازگرديم خدا را متّهم به دروغگويى نموده‌ايم . » و خداى تعالى مىفرمايد : * ( « وَقالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا » ) * ( 1 ) ابن تيميه مىافزايد : اگر اينها پيامبر بوده‌اند و روشن است كه انبيا از ديگران برترند پس سجده نكردن در برابر بتها موجب افضليت نمىگردد . در پاسخ به وى بايد گفت :\r\nايمان آوردن لوط به ابراهيم مستلزم آن نيست كه وى قبلا كافر بوده باشد ، به هيچ وجه ، زيرا احتمال دارد لوط بعد از نبوّت ابراهيم متولد شده باشد يا اينكه به شريعت پيشين\r\n\r\n","description":"","footnote":"\r\n( 1 ) . ابراهيم / 13 .\r\n","page_name":" 124 ","page_number":129},
  {"content":"\r\nايمان داشته است و هنگامى كه ابراهيم به نبوّت مبعوث مىگردد از همان ابتدا به او ايمان مىآورد . و به كار بردن تعبير ( بازگشت - عود - در دو آيهء اخير از اين باب ) است كه به طور غالب از آنان پيروى مىكنند .\r\nاز اين گذشته ، مقتضاى استدلال ابن تيميه به آيهء اخير اين است كه تمام يا اكثر پيامبران - به گمان او - كافر بوده‌اند و اين نكته بر خلاف ضرورت دين اسلام و مسلمانان است .\r\nواقع اين است كه وى هيچ انگيزه اى براى اين گمراهى جز انكار فضيلت على ( ع ) بر كسانى كه بيشتر عمر خود را در كفر گذرانده‌اند نداشته است . وى براى اظهار دشمنى بيشتر خود ، سجده نكردن برادر پيامبر اكرم ( ص ) - على ( ع ) - را پيش از ظهور اسلام انكار مىكند . مسئله اى كه با اجماع تمام مسلمانان مخالف است حتى هم مذهبان او هرگاه نام على ( ع ) را مىبرند ، مىگويند : « كرّم اللَّه وجهه » و مراد از اين جمله آن است كه على ( ع ) ، اصلا در برابر بت ، سجده نكرده است .\r\nوى همچنان با حيله‌هاى مختلف و نادانيهاى خويش سعى در انكار فضل ولى المؤمنين دارد و خدا حسابرس او ، پيامبر ، گواه او و على ، دشمن اوست .\r\nآيهء * ( « سَيَجْعَلُ لَهُمُ الرَّحْمنُ وُدًّا »\r\nمصنّف - اعلى اللَّه درجته - مىگويد :\r\nنهم : آيهء شريفهء * ( « إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا » ) * ( 1 ) است كه اغلب راويان از ابن عباس نقل كرده‌اند اين آيه دربارهء امير المؤمنين على ( ع ) نازل شد و مراد از « ودّ » محبّت قلبى مؤمنان است .\r\nفضل مىگويد :\r\nاين روايت در تفاسير اهل سنت به چشم نمىخورد و بر فرض صحّت ، بر وجوب محبّت على دلالت دارد كه اين موضوع بالاتفاق واجب مىباشد . امّا نمىتوان آن را دليلى بر مدعاى او - علَّامه - كه اثبات امامت است به شمار آورد .\r\nمن مىگويم :\r\n\r\n","description":"","footnote":"\r\n( 1 ) . مريم / 96 .\r\n","page_name":" 125 ","page_number":130},
  {"content":"\r\nسيوطى در الدر المنثور مىگويد : طبرانى و ابن مردويه با سلسلهء سند از ابن عباس روايت كرده‌اند كه « آيهء * ( إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا » ) * دربارهء على ( ع ) نازل شد . همچنين سيوطى مىگويد : ابن مردويه و ديلمى با ذكر سند از براء نقل كرده‌اند كه « رسول خدا ( ص ) به على فرمود : بگو خدايا ! در نزد خود براى من پيمانى قرار بده و در نزد خود برايم محبتى قرار ده و دوستى مرا در دلهاى مؤمنان قرار بده . » وقتى على چنين دعا كرد ، آيهء * ( « إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا » ) * نازل شد . براء مىگويد : « اين آيه دربارهء على نازل شد . » مانند حديث اخير در الكشاف وجود دارد و ابن جوزى آن را در تذكرة الخواص از تفسير ثعلبى نقل كرده است .\r\nعلَّامه نيز اين حديث را در منهاج الكرامه از ثعلبى همراه با حديث اوّل از ابو نعيم نقل كرده است .\r\nدر كتاب الصواعق المحرقه ، مقصد دوّم از مقاصد مربوط به آيات چهارده گانه در شأن اهل بيت مىگويد : « حافظ سلفى با ذكر سند از محمّد بن حنفيه روايت كرده است كه او در تفسير اين آيه گفت : هيچ مؤمنى نيست مگر اينكه دوستى على و خاندان او را در دل دارد . »\r\nظاهرا همانطور كه سيد سعيد ( ره ) نقل مىكند ، آنچه در الكشاف روايت شده در تفسير رازى نيز ذكر شده است . زيرا عمدهء رواياتى كه رازى در اين زمينه نقل كرده است از الكشاف أخذ شده است . مع الوصف آن نسخه از تفسير رازى كه اين جانب ملاحظه كرده‌ام فاقد اين روايت بود . بعيد نيست كه افتاده باشد .\r\nاما دلالت آيه بر امامت امير المؤمنين ( ع ) و نفى امامت ديگران نياز به آن دارد كه ابتدا معناى آيه بيان شود . در الكشاف مىگويد :\r\nمعناى آيه اين است كه در دلها ، دوستى آنان را ايجاد خواهد كرد ، بدون آنكه از آنان رو برگردانند اين محبت ، از عوامل محبتزا از قبيل خويشاوندى ، دوستى ، نيكى كردن و غيره كه مردم معمولا از آنها براى ايجاد محبّت استفاده مىكنند ، ايجاد نمىگردد بلكه اين محبّت را خدا ، اختصاصا به عنوان كرامتى خاص ، براى اولياى خود ايجاد مىكند ، كما اينكه ترس از آنان را نيز در دل دشمنانشان ايجاد مىكند تا با ديدهء اجلال و اعظام به آنان بنگرند .\r\n","description":"","footnote":"","page_name":" 126 ","page_number":131},
  {"content":"\r\nمانند اين حديث در تفسير رازى وجود دارد . پوشيده نيست كه اين عنايت الهى و بشارت ربانى كه شايستگى ذكر در قرآن مجيد را يافته است ، ناشى از شايستگى كسى است كه به واسطهء قرب به خدا مورد اين عنايت و امتياز واقع شده است و از لحاظ فضيلت و اطاعت از خدا از تمام مؤمنان بالاتر است . چنين خصومتى تنها در امير المؤمنين وجود دارد . و لذا آيهء شريفه در ميان اصحاب پيامبر تنها در مورد على ( ع ) نازل شد . پس او با فضيلتترين فرد امت و امام آنها است . چرا كه خداى متعال در بزرگداشت مقام او از صيغه جمع در آيهء شريفه استفاده فرموده است ، كنايه از اينكه در ايمان و عمل صالح به منزلهء تمام مؤمنين است ؛ زيرا امام آنهاست و سبب ايمان و اعمال صالح ايشان است .\r\nاز اين رو ، رسول اكرم ( ص ) در جنگ خندق در مورد على ( ع ) فرمود : « برز الايمان كلَّه » يعنى امروز تمام ايمان ظاهر شده است . و فرمود : « و ضربة على تعدل عبادة الثقلين » ضربت على ( ع ) برابر با عبادت جن و انس است .\r\nبعلاوه ، مقتضاى روايتى كه در الصواعق المحرقه آمده ، اين عنايت الهى در حق فرزندان امير المؤمنين ( ع ) نيز وجود دارد و بر همين مبنا ، امامت آنان نيز ثابت مىشود .\r\nامّا اينكه فضل مىگويد : « اين آيه دلالت بر وجود محبّت على ( ع ) دارد . » بر خلاف ظاهر آيه است . زيرا همانطور كه از تفسير الكشاف ذكر شد از كلمهء « جعل » كه در آيه به كار رفته است جنبهء تكوينى دارد نه تكليفى و تشريعى ، بر فرض كه جنبهء تكليفى هم داشته باشد باز دلالت بر امامت دارد ؛ زيرا واجب شمردن محبّت بدون قيد و شرط ، مستلزم وجوب اطاعت بىقيد و شرط مىباشد و لازمهء چنين اطاعتى امامت و عصمت است كه در امامت شرط است . چون شرط عصمت به اجماع و بداهت در ديگران وجود ندارد ، امامت على ( ع ) اثبات مىگردد .\r\nآيهء * ( « وَلِكُلِّ قَوْمٍ هادٍ »\r\nمصنّف - اعلى اللَّه درجته - مىگويد :\r\nدهم : آيهء * ( « إِنَّما أَنْتَ مُنْذِرٌ وَلِكُلِّ قَوْمٍ هادٍ » ) * ( 1 ) است .\r\n\r\n","description":"","footnote":"\r\n( 1 ) . رعد / 7 .\r\n","page_name":" 127 ","page_number":132},
  {"content":"\r\nعموم راويان از ابن عباس نقل كرده‌اند كه « رسول خدا ( ص ) فرمود : من منذر هستم و على هادى . يا على ! به وسيلهء تو هدايت يافتگان هدايت مىشوند . »\r\nفضل مىگويد :\r\nاين حديث در تفاسير اهل سنت وجود ندارد و بر فرض صحّت ، دلالت بر اين دارد كه على ، هادى است و اين نكته ، مطلب مسلمى است . ديگر اصحاب رسول خدا ( ص ) نيز هدايتگر هستند . چرا كه رسول خدا فرمود : « اصحابى كالنجوم بأيهم اقتديتم اهتديتم » يعنى اصحاب من مانند ستارگان هستند به هر كدام اقتدا كنيد هدايت مىشويد . اين آيه نيز دلالت بر وجود نصّى در اثبات امامت ندارد .\r\nمن مىگويم :\r\nحديث مذكور ، عينا در كتاب كنز العمال ( 1 ) در بيان فضايل على ( ع ) از ديلمى در كتاب الفردوس نقل شده است . علامه نيز در منهاج الكرامه آن را از ديلمى نقل كرده است .\r\nسيوطى در الدر المنثور چهار حديث در باب نزول آيه در شأن على ذكر مىكند :\r\nاوّل - حديثى است كه - ابن جرير و ابن مردويه و ابو نعيم در المعرفه و ابن عساكر و ابن نجار با ذكر سند از ابن عباس نقل مىكنند : « هنگامى كه آيهء * ( « إِنَّما أَنْتَ مُنْذِرٌ وَلِكُلِّ قَوْمٍ هادٍ » ) * نازل شد پيامبر ( ص ) دستش را روى سينه اش نهاد و فرمود من منذر هستم و با دستش به على ( ع ) اشاره كرد و فرمود : تو هادى هستى ؛ اى على ! بعد از من هر كس هدايت شود به كمك توست . » شايد اين همان حديث سابق ديلمى باشد .\r\nدوّم - حديثى است كه ابن مردويه با ذكر سند از ابوبرزه اسلمى نقل مىكند كه او گويد :\r\n« شنيدم رسول خدا فرمود : من منذر هستم و دستش را بر سينه نهاد . سپس دستش را روى سينهء على نهاد و در همين حال فرمود : و لكلّ قوم هاد ؛ يعنى هر ملتى هدايتگرى دارد . »\r\nسوّم - حديثى است كه ابن مردويه و ضياء در المختار ، آن را از ابن عباس نقل كرده‌اند كه :\r\n« رسول خدا ، منذر و على ابن ابى طالب ، هادى است . »\r\nچهارم - حديثى است كه عبد الله بن احمد در ذوائد المسند و ابن ابى حاكم و طبرانى در الأوسط و حاكم - كه آن را صحيح شمرده است - و ابن مردويه و ابن عساكر با ذكر سند از على بن ابى طالب نقل مىكند كه دربارهء آيهء مذكور فرمود : « رسول اللَّه منذر\r\n\r\n","description":"","footnote":"\r\n( 1 ) . ج 6 ، ص 157 .\r\n","page_name":" 128 ","page_number":133},
  {"content":"\r\nاست و من هادى هستم . »\r\nسيوطى در تعبير ديگرى مىگويد : ( هادى ، مردى از بنى هاشم - يعنى على - است . )\r\nحاكم اين حديث را در مستدرك ( 1 ) ذكر كرده و مىگويد : سند آن صحيح است و آنچه كه ذهبى به دنبال نقل حديث آورده ، مبنى بر اينكه « حديث دروغ است و خدا ، جعل كنندهء آن را زشت گرداند . » چيزى جز زورگويى ناشى از گمراهى و ناصبىگرى خالص ، نيست .\r\nگروهى نيز اين حديث را با بيان دوّم ، همراه با اوّلين حديثى كه سيوطى نقل كرده است از ثعلبى نقل كرده‌اند . از جمله صاحب ينابيع الموده كه او نيز حديث اخير را با تعبير دوّم از حموينى نقل مىكند و مىگويد كه حموينى ، حديث را با ذكر سند از ابو هريره روايت نموده است .\r\nخبر ديگرى از حاكم ابو القاسم حسكانى - با ذكر سند - از بريدهء اسلمى نقل مىكند كه :\r\nرسول خدا ، آبى براى طهارت خواست . پس از طهارت دست على را گرفت و به سينه اش چسباند و فرمود : من ، منذر هستم . سپس دستش را روى سينهء على برگرداند و فرمود تو هدايتگر هر قوم هستى . سپس فرمود : تو منادى مردم ، غايت هدايت و امير پيشانى سفيدانى . من شهادت مىدهم كه تو چنين هستى .\r\nحسكانى سپس مىگويد : در كتاب ينابيع المودهء مالكى - مراد از مالكى ، على بن احمد صاحب كتاب الفصول المهمه است - نيز با ذكر سند از ابن عباس اين حديث نقل شده است . و اخبار بسيار ديگرى از اين قبيل نقل مىكند . رازى در تفسير خود خبر اوّل از چهار خبر سيوطى را نقل مىكند و در مورد تفسير آيه ، سه نظر ذكر مىكند كه سوّمين نظر آن ، همان است كه اين خبر بر آن دلالت دارد و بدون شك نظر صحيح هم همان است .\r\nزيرا تفسير او ، يك تفسير مبتنى بر روايات رسول خدا ( ص ) است . و دو نظر ديگرى كه دربارهء آيه ابراز مىكند ، تفسير به رأى است و بر فرض كه آن دو نظر نيز مبتنى بر روايتى باشند ، آن روايات براى ما حجّت نيست و با روايات ديگرى كه مورد اتفاق فريقين است برابرى نمىكند .\r\n\r\n","description":"","footnote":"\r\n( 1 ) . ج 3 ، ص 129 .\r\n","page_name":" 129 ","page_number":134},
  {"content":"\r\nحال معلوم شد كه وقتى فضل مىگويد اين حديث در كتب اهل سنت وجود ندارد اين سخن او تا چه حدّ صحّت دارد . سيد سعيد ( ره ) يادآور مىشود كه ابن عقده در مورد اين آيه و رواياتى كه نشان مىدهند در شأن على ( ع ) نازل شده است ، كتاب مستقلى تأليف كرده است .\r\nو اما دلالت آيه بر امامت على ( ع ) بى نياز از توضيح است . زيرا خداى تبارك و تعالى او را در كنار رسول خدا قرار مىدهد . انذار را وظيفهء رسول اكرم ( ص ) شمرده و هدايت را وظيفهء على ( ع ) - هدايت يعنى نشان دادن راه - و هدايت او را براى تمام اقوام و ملتها معرفى مىكند ، كه اين عموميت از آثار امامت است ، خصوصا با توجّه به اينكه رسول اكرم ( ص ) به او مىفرمايد : پس از من ، هدايت يافتگان به وسيلهء تو هدايت مىگردند ، و به دليل مقدّم شدن جار و مجرور در فرمودهء رسول خدا - بك يهتدي المهتدون - معلوم مىشود كه پس از وفات رسول خدا ، هدايت منحصرا به وسيلهء على ( ع ) صورت مىپذيرد . بعلاوه ، توصيفى كه پيامبر از على در روايت حسكانى نمود ، با مقام امامت تناسب دارد . از اينجا ، نادرستى اين سخن فضل نيز روشن شد كه مىگفت اين آيه و روايت ، دلالت بر اين نكته ندارد كه هدايت منحصرا مربوط به على مىگردد .\r\nو امّا روايتى كه در مورد اصحاب رسول خدا نقل مىكند هم از حيث متن روايت و هم از حيث سند ، نادرست است . امّا از نظر محتوايى ، اشكال حديث اين است كه كلَّى بودن آن ضرورتا باطل است . زيرا اكثر اصحاب از افراد نادان بودند و بسيارى از آنان - چنان كه از حديث حوض برمىآيد - مرتد شدند . بلكه برخى از اخبار تمام اصحاب به استثناى افراد انگشت شمارى را مرتد معرفى مىكند . كما اينكه برخى از آنان در زمرهء منافقان بودند . خداى متعال در اينباره مىفرمايد : * ( « وَمِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ » ) * ( 1 ) و برخى ديگر از قاسطين و ناكثين و مارقين هستند و برخى ديگر مانند وليد و مغيره از افراد تردامن و گناهكار . حال چگونه ممكن است كه پيامبر بفرمايد كه به هر كدام از اين افراد اقتدا نماييد ، هدايت مىشويد و حال آنكه ، چنين تعبيرى مقتضى عصمت و دست كم ، مستلزم عدالت و آگاهى از تعاليم پيامبر اكرم ( ص ) است در حالى كه اكثر آنها از تعاليم اسلام بىاطلاع بودند .\r\n\r\n","description":"","footnote":"\r\n( 1 ) . توبه / 101 .\r\n","page_name":" 130 ","page_number":135},
  {"content":"\r\nپس بر فرض كه اين حديث ، درست باشد ، مراد از اصحاب ، ثقل پيامبر و سفينهء نجات است ؛ يعنى همان خاندان او .\r\nو امّا نادرستى حديث از نظر سند ؛ سيد سعيد ( ره ) از قاضى عياض شارح كتاب الشفاء در مورد سند اين حديث نقل مىكند :\r\nبدان كه حديث مذكور را دار قطنى در الفضائل و ابن عبد در العلم از طريقى از حديث جابر نقل نموده‌اند و سندى كه اينها ارائه داده‌اند فاقد حجيّت است ، زيرا حارث بن غضين ، فرد ناشناخته اى است . اين حديث را همچنين عبد بن حميد در مسند خود از روايت عبد الرحيم بن زيد از پدرش از مسيب از عمر نقل كرده است كه بزاز مىگويد : عمر ، فرد عادل و درستكارى نبوده است . ابن عدى نيز در الكامل اين حديث را از حمزة بن ابى حمزهء نصيبى از نافع از عمر با اين تعبير نقل كرده است كه « بأيهم اخذتم بقوله » و از فعل أخذتم به جاى اقتديتم استفاده شده است كه اسناد اين حديث نيز ضعيف است . زيرا حمزه متهم به دروغگويى است .\r\nبيهقى در المدخل آن را از ابن عباس نقل مىكند و مىگويد : متن حديث مشهور است و اسانيد آن ضعيف است و هيچ كدام از آنها ثابت نشده است . ابن حزم مىگويد : اين حديث ساختگى و نادرست است .\r\nآيهء * ( « وَقِفُوهُمْ إِنَّهُمْ مَسْؤُلُونَ »\r\nمصنّف - قدّس اللَّه روحه - مىگويد :\r\nيازدهم : آيهء * ( « وَقِفُوهُمْ إِنَّهُمْ مَسْؤُلُونَ » ) * ( 1 ) است .\r\nعموم مفسران از ابن عباس و ابن سعيد خدرى نقل كرده‌اند كه پيامبر فرمود : « از ولايت على بن ابى طالب پرسيده مىشود . »\r\nفضل مىگويد :\r\nاين روايت از اهل سنت نيست و بر فرض صحّت دلالت بر اين امر دارد كه على از\r\n\r\n","description":"","footnote":"\r\n( 1 ) . صافات / 24 .\r\n","page_name":" 131 ","page_number":136},
  {"content":"\r\nاولياى خداست و ولى . پس نمىتوان آن را دليلى بر امامت او دانست .\r\nمن مىگويم :\r\nابن حجر در الصواعق المحرقه در مورد آيهء چهارمى كه در شأن اهل بيت ذكر كرده است مىگويد : « ديلمى با ذكر سند از ابو سعيد نقل مىكند كه پيامبر ( ص ) فرمود : آنان را نگاه داريد ، زيرا در مورد ولايت على از آنان سؤال مىشود . » گويى كه مراد واحدى نيز از اين جمله كه مىگويد : « در مورد آيهء * ( وَقِفُوهُمْ إِنَّهُمْ مَسْؤُلُونَ ) * روايت شده كه از ولايت على و اهل بيت سؤال مىشود . » همين حديث ديلمى باشد . علَّامه نيز حديث ديلمى را همراه با حديث ديگرى شبيه به آن از ابو نعيم به نقل از ابن عباس در منهاج الكرامه نقل نموده است . و در ينابيع الموده هر دو حديث آمده است . همچنين در ينابيع الموده از مناقب از شمامة بن عبد الله بن انس از پدرش از جدش نقل نموده است كه پيامبر ( ص ) فرمود :\r\n« هنگامى كه روز قيامت شود و پل صراط روى جهنم نصب شود ، هيچ كس نمىتواند از آن بگذرد مگر اينكه جوازى داشته باشد كه در آن ولايت على بن ابى طالب ثبت است . و اين است معناى آيهء شريفهء * ( وَقِفُوهُمْ إِنَّهُمْ مَسْؤُلُونَ » . ) *\r\nهمچنين در ينابيع الموده از حموينى با ذكر سند از على ( ع ) نقل مىكند كه رسول اكرم ( ص ) فرمود : « هنگامى كه پل صراط بر روى جهنم نصب مىگردد هيچ كس از آن عبور نمىكند مگر اينكه براتى در دست داشت باشد كه در آن ولايت على بن ابى طالب موجود است . »\r\nدر ينابيع الموده مانند اين حديث از موفق بن احمد از ابن مسعود به دو طريق و از ابن عباس به يك طريق و از مغازلى از ابن عباس به دو طريق و از ابو سعيد به يك طريق و از انس به يك طريق ، نقل شده است . شرح حال ابراهيم بن عبد اللَّه صاعدى در كتاب ميزان الاعتدال ، اين اخبار را تأييد مىكند : « از ذى النون به نقل از مالك ، خبر باطلى روايت شده است كه متن آن چنين است : هنگامى كه پل صراط نصب شود و هيچ كس از آن عبور نمىكند مگر اينكه براتى با ولايت على در دست داشته باشد . » سپس مىافزايد :\r\n« ابن جوزى اين حديث را در احاديث ساختگى ذكر كرده است و گفته است كه حديث ابراهيم ، متروك است . »\r\nپيداست كه حكم به ساختگى بودن و نادرستى اين حديث تنها از تعصّب و استبعاد سرچشمه مىگيرد . چگونه مىتوان چنين حديثى را در حق برادر و نفس و ثقل رسول خدا ( ص ) بعيد شمرد در حالى كه سيوطى آن را در اللئالى المصنوعه به نقل از حاكم با اسناد\r\n","description":"","footnote":"","page_name":" 132 ","page_number":137},
  {"content":"\r\nبه على ( ع ) ذكر كرده است ؟ ! سيوطى سخن ابن جوزى و ذهبى را نقل نموده و به دنبال آن مىگويد : اين حديث ، طريق ديگرى دارد كه آن را ابو على حداد در معجم خود بيان نموده است . سپس آن طريق را بيان مىكند .\r\nبدين ترتيب ، فضل مجبور است درستى محتواى حديث را تصديق كند بلكه تواتر آن را بپذيرد ، خصوصا در صورتى كه اخبار ما ضميمهء آن گردد و تناسب فضيلت امير المؤمنين با چنين حديثى لحاظ شود .\r\nبه هر حال ، اين آيه با معنايى كه بيان شد بر امامت على ( ع ) دلالت دارد ؛ زيرا در روز قيامت اوّلين چيزى كه پس از توحيد و نبوّت پرسيده مىشود و براى عبور از صراط آشنايى با آن لازم مىباشد ، امامت است . زيرا همانطور كه بيان شد ، هر كس بميرد و امام زمان خود را نشناسد مانند دوران جاهليت مرده است . بر خلاف ديگر احكام دين كه عمل نكردن به آن موجب خارج شدن از دين نمىگردد . زيرا جزء اصول دين محسوب نمىشوند . به همين دليل است كه اين آيهء كريمه در ميان آياتى است كه در مورد كافران صحبت مىكند .\r\nبا توّجه به مطالب فوق ، اشكال سخن فضل - كه مىگفت : بر فرض صحّت روايت ، تنها دلالت بر اين دارد كه على از اولياى خداست - نيز روشن مىشود . كدام عاقل است كه از آن روايت چنين معنايى برداشت كند ؟ بر فرض كه معناى روايت اين باشد ، وقتى تنها از ولايت على ( ع ) در قيامت سؤال مىشود نه ولايت ديگر اوليا معلوم مىشود كه ولايت او با ولايت ديگران از لحاظ فضليت و قربى كه به خدا دارد متفاوت است و چنين تفاوتى به موجب امامت پيش مىآيد .\r\nهمچنين بعيد است كه مراد از ولايت در اخبار ، دوستى باشد ، اگر چه دوستى او واجب و مزد رسالت به شمار مىآيد . البته به واسطهء ملازمه اى كه ميان دوستى خالص و اقرار به امامت على ( ع ) وجود دارد شايد بتوان ولايت را به معناى دوستى گرفت . زيرا وقتى ولايت او روشن شد ديگر كسى آن را انكار نمىكند ، مگر اينكه محبّت او را در دل نداشته باشد . اگر چه ، بر فرض كه مراد از ولايت دوستى باشد و در روز قيامت از محبّت على پرسيده شود و عبور از صراط تنها با محبّت او ممكن باشد . باز هم نشانگر اين حقيقت است كه على ( ع ) از مرتبه و فضيلت بسيار بزرگى برخوردار است كه ديگر صحابه از آن بىبهره‌اند . لذا چون على افضل است ، براى امامت شايسته است .\r\nدر كتاب ينابيع الموده از حاكم و اعمش و محمّد بن اسحاق - صاحب كتاب مغازى - نقل\r\n","description":"","footnote":"","page_name":" 133 ","page_number":138},
  {"content":"\r\nشده است كه مراد از ولايت محبّت است . و اخبار بسيارى كه دلالت بر پرسيدن از محبّت اهل بيت در قيامت دارد گواه بر اين نكته است . از جملهء اين روايات ، روايتى است كه در ينابيع الموده از ثعلبى و ابن مغازلى با سندشان از ابن عباس ، و ترمذى و موفق بن احمد با سندشان از ابو برزه اسلمى ، و موفق با سندش از ابو هريره و حاكم با سندش از ابو سعيد و حموينى با سندش از امير المؤمنين ( ع ) و از مناقب با سندش از حضرت باقر ( ع ) نقل شده است .\r\nپيامبر فرمود : هيچ بنده اى قدم از قدم برنخواهد داشت مگر اينكه چند چيز از او پرسيده شود : از عمرش كه در چه راهى سپرى كرده است ، از بدنش كه در چه راهى از بين رفته است . - در روايتى به جاى بدن ، جوانى آمده است - و از مالش كه از كجا به دست آورده و از چه راهى خرج كرده است و از محبّت ما اهل بيت .\r\nبعلاوه تمام رواياتى كه به همين تعبير يا مضمون آمده و رواياتى كه ذكر آن به درازا مىانجامد و برخى از آنها در آيهء القربى گذشت . اى كاش مىدانستم آيا ابو بكر ، عمر و عثمان ، پيشوايان على ( ع ) بودند اما با اين حال هنگام عبور از صراط از ولايت على از آنان پرسيده مىشود و بدون داشتن براتى در ولايت او از صراط نمىگذرند ؟\r\nآيهء * ( « وَلَتَعْرِفَنَّهُمْ فِي لَحْنِ الْقَوْلِ »\r\nمصنّف - قدّس سرّه - مىگويد :\r\nدوازدهم : آيهء * ( « وَلَتَعْرِفَنَّهُمْ فِي لَحْنِ الْقَوْلِ وَالله يَعْلَمُ أَعْمالَكُمْ » ) * ( 1 ) است . عموم مفسران از ابو سعيد خدرى نقل كرده‌اند كه به دليل بغض و دشمنى كه با على ( ع ) دارند .\r\nفضل مىگويد :\r\nاين روايت در تفاسير اهل سنت نيست و بر فرض صحّت ، دليلى بر امامت نيست ، بلكه حاكى از فضيلت اوست .\r\n\r\n","description":"","footnote":"\r\n( 1 ) . محمد / 30 .\r\n","page_name":" 134 ","page_number":139},
  {"content":"\r\nمن مىگويم :\r\nسيوطى در تفسير الدر المنثور اين حديث را به نقل از ابن مردويه و ابن عساكر از ابو سعيد ذكر كرده است . علَّامه نيز آن را در منهاج الكرامه از ابو نعيم از ابو سعيد نقل كرده است . همچنين سيوطى با ذكر سند از ابن مردويه روايت كرده است كه ابن مسعود گفت :\r\nما در زمان رسول خدا ( ص ) منافقان را تنها از دشمنى با على مىشناختيم .\r\nاضافه مىكنم : ترمذى در فضايل على ( ع ) ، از ابو سعيد نقل كرده است كه گفت : « ما ، گروه انصار ، منافقان را از دشمنى ايشان با على مىشناختيم » . از ام سلمه نيز روايت شده است كه وى گفت : « رسول خدا ( ص ) مىفرمود : منافق ، على را دوست ندارد و مؤمن با على دشمن نمىشود » . مسلم نيز از على ( ع ) نقل مىكند كه فرمود : « سوگند به آنكه دانه را شكافت و آدمى را آفريد پيامبر امى ( ص ) با من عهد كرد كه جز مؤمن كسى مرا دوست ندارد و جز منافق كسى با من دشمنى نمىكند . »\r\nمانند اين حديث در نشانه‌هاى ايمان از كتاب الايمان سنن نسائى آمده است . همين حديث را با سند ديگرى در علائم نفاق نيز ذكر كرده است . همچنين در سنن ترمذى ( 1 ) باب فضائل على ( ع ) نقل شده است . همين طور در كنز العمال در فضايل على از حميدى و ابن ابى شيبه و احمد بن حنبل و عدنى و ابن ماجه و ابو نعيم در حلية الاولياء و ابن ابو عاصم در السنه اين حديث را آورده‌اند . حاكم در مستدرك ( 2 ) در مناقب امير المؤمنين ( ع ) از ابوذر نقل مىكند كه : « ما منافقان را از چند علامت مىشناختيم : تكذيب خدا و پيامبر ؛ شركت نكردن در نمازها و دشمنى با على بن ابى طالب . » سپس مىگويد : اين حديث به شرط مسلم صحيح است . همين حديث را در كنز العمال باب فضايل على از خطيب در المتفق نقل مىكند . ابن حجر در الصواعق المحرقه مقصد سوّم از مقاصد مربوط به آيهء القربى از احمد و ترمذى نقل مىكند كه جابر گفت : « ما منافقان را تنها از طريق دشمنى با على مىشناختيم . »\r\nمعرّفى دشمنى با على به عنوان تنها راه شناختن منافقان در اين حديث و مانند آن به لحاظ اين است كه منافق ، تمام علائم نفاق را پوشيده نگاه مىدارد به استثناى دشمنى با على . زيرا دشمنان او بسيار بودند تا جائى كه پيامبر اكرم ( ص ) به دشمنى آنان را از سخنانشان مىشناخت با آنكه آنان مىدانستند كه پيامبر ( ص ) على را دوست دارد و\r\n\r\n","description":"","footnote":"\r\n( 1 ) . ج 6 ، ص 394 .\r\n( 2 ) . ج 3 ، ص 129 .\r\n","page_name":" 135 ","page_number":140},
  {"content":"\r\nشديدا به او علاقه مند است . از اين رو هنگامى كه رسول خدا رحلت كرد فرصتى فراهم شد تا اكثر قريش و بسيارى از انصار عليه او دست به دست يكديگر دهند .\r\nاگر چه در اين احاديث ، نزول آيه ذكر نشده است امّا روايت ابو سعيد را كه مصنّف بدان اشاره نموده ، تأييد مىكنند . دلالت اين احاديث بر امامت على ( ع ) واضح است . زيرا كسى كه دوست داشتن او ايمان و دشمنى با او كفر محسوب مىشود بايد اصلى از اصول دين باشد كه اقرار به آن ، شرط ايمان است . زيرا محور ايمان و كفر ، خود دوستى و دشمنى نيست ، بلكه معمولا محور ، اقرار به خلافت منصوص او يا انكار آن است كه لازمهء حب و بغض مىباشد . زيرا كسى كه بغض على را در دل دارد معمولا منكر امامت او نيز هست ، لذا وقتى اظهار ايمان مىكند منافق است . و هر كس كه او را دوست دارد قائل به امامت او نيز مىباشد . زيرا كسى كه على ( ع ) را دوست دارد وقتى مىبيند امامت او در كتاب و سنت بوضوح ثابت است ، انگيزه اى براى انكار آن ندارد .\r\nاين موضوع ، با روايتى كه اين قوم نقل كرده‌اند مبنى بر اينكه : « دوستى انصار ايمان است و دشمنى آنها نفاق » منافات ندارد . زيرا اين روايت بر فرض صحّت ، مفادش اين است كه چون انصار ، پيامبر را يارى كردند پس دوستى آنان ، ايمان و دشمنى با آنان نفاق است . زيرا انصار يك وصف و ويژگى است و حكمى كه در حديث وجود دارد مشروط به بودن اين وصف است و اشاره به اين مطلب دارد كه انصار از آن حيث كه ياور پيامبر بودند مشمول چنين حكمى هستند و اين حكم بر خلاف حديثى است كه در مورد على ( ع ) وجود دارد . زيرا در حديث مربوط به على ( ع ) حكم موجود در حديث متوقف به وجود شرطى در على نيست ، مثلا مشروط به يارى كردن نمىباشد ، بلكه صرفا به خاطر خود آن حضرت است و لازمهء آن ، اين است كه منشأ اين حكم امامت باشد نه ياورى و گرنه ، امر به ايمان به پيامبر و عدم ايمان به او برمىگردد و ارتباطى به على پيدا نمىكند كه اين هم بر خلاف ظاهر حديث است .\r\nآيهء * ( « وَالسَّابِقُونَ السَّابِقُونَ »\r\nمصنّف - رفع اللَّه درجته - مىگويد :\r\n","description":"","footnote":"","page_name":" 136 ","page_number":141},
  {"content":"\r\nسيزدهم : آيهء شريفهء * ( « وَالسَّابِقُونَ السَّابِقُونَ أُولئِكَ الْمُقَرَّبُونَ » ) * ( 1 ) است .\r\nجمهور از ابن عباس روايت كرده‌اند كه سابق در اين امت ، على بن ابى طالب است .\r\nفضل مىگويد :\r\nاين حديث در روايات اهل سنّت وجود دارد امّا به اين تعبير : پيشروان امتها سه نفر هستند . مؤمن آل فرعون ؛ حبيب بن نجار و على بن ابى طالب . بدون شك على در گرويدن به اسلام پيشرو است و داراى سابقه و فضايلى است كه پوشيده نمىباشد . امّا اين آيه بر وجود نص امامت دلالت ندارد و حال آنكه مدعاى وى اثبات امامت است .\r\nمن مىگويم :\r\nاگر امير المؤمنين پيش از تمام اين امت به اسلام گرويده است پس بهترين و با فضيلتترين ايشان مىباشد . زيرا پيشى گرفتن در ايمان به اسلام همانطور كه خدا شهادت مىدهد : * ( « أُولئِكَ الْمُقَرَّبُونَ » ) * نشانهء آگاهى و برترى است . زيرا آيه ، افادهء حصر مىنمايد و تنها او از ميان تمام صحابه ، مقرّب شمرده شده است . چرا كه قرب ديگران را نسبت به قرب او اصلا به حساب نياورده است . پس ميان او و ديگر اصحاب از لحاظ معرفت ، فضل و تقوا فاصلهء فاحشى وجود دارد . بدون ترديد شخصى كه چنين باشد امام است ، خصوصا كه او در ميان آن سه تن ، برترين بود .\r\nسيوطى در تفسير اين آيه ذكر مىنمايد كه ابن مردويه با ذكر سند نقل نموده است كه ابن عباس در مورد آيهء * ( « وَالسَّابِقُونَ السَّابِقُونَ » ) * گفت : « اين آيه در مورد حزقيل ، مؤمن آل فرعون و حبيب نجار كه در سورهء يس به او اشاره شده است و على بن ابى طالب نازل شد . هر يك از اين سه تن از تمام امت خويش ، پيش بودند و على از همه پيشتر بودم . » در آيهء بيست و سوّم خواهيم آورد كه سيوطى در تفسير سورهء يس از ابو داود و ديلمى و ابن عساكر نقل مىكند كه در آن روايت از اين افراد به صديقين تعبير شده است . و ذكر مىكند كه على از همه برتر بود .\r\nآنچه ذكر كرديم منافات ندارد با اينكه حزقيل ، سابق امت موسى باشد - يعنى پيش از همه به موسى ايمان آورده است - اما امام آنان نباشد ؛ زيرا او قبل از موسى از دنيا رفت اگر زنده مىماند پس از موسى او امام مىشد نه يوشع ، اگر چه در برخى از روايات به جاى حزقيل ، يوشع ذكر شده است كه شايد اين دسته روايات ، صحيحتر باشد و\r\n\r\n","description":"","footnote":"\r\n( 1 ) . واقعه / 10 .\r\n","page_name":" 137 ","page_number":142},
  {"content":"\r\nاشكال فوق را نيز بر طرف مىسازد ؛ سيوطى در اين باب از ابن ابى حاتم و ابن مردويه با ذكر سند نقل مىكند كه ابن عباس در مورد آيهء * ( « وَالسَّابِقُونَ السَّابِقُونَ » ) * گفت :\r\n« يوشع بن نون پيش از همه به موسى ايمان آورد و مؤمن آل يس پيش از همه به عيسى ايمان آورد و على بن ابى طالب پيش از ديگران به رسول اكرم ( ص ) گرويد .\r\nسيوطى در تفسير سورهء يس از طبرانى و ابن مردويه به نقل از سيوطى روايت مىكند پيشروان سه تن هستند : شخصى كه پيش از همه به موسى ايمان آورد يوشع بود و شخصى كه پيش از همه به عيسى روى آورد مؤمن آل يس بود و كسى كه پيش از همه به محمد ( ص ) روى آورد على بن ابى طالب بود .\r\nمصنّف در منهاج الكرامه از ابن مغازلى به نقل از مجاهد روايت كرده است كه ابن عباس گفت : « يوشع بن نون پيش از همه به موسى و هارون گرويد و صاحب يس به عيسى ايمان آورد و على ( ع ) به محمّد ( ص ) » .\r\nاحتمال دارد كه يوشع و حزقيل هر دو سابق باشند . هر دسته از اخبار به علتى ، تنها يكى از اين دو را ذكر كرده است . و يوشع به خاطر برتريهايى كه از جهات ديگر داشته است امام شده است . بعلاوه ، علَّامه روايتى را كه در اينجا نقل كرده است ، عينا در منهاج الكرامه از ابو نعيم آورده است .\r\nگذشته از اينها ، زمخشرى در تفسير سورهء يس از رسول خدا ( ص ) نقل مىكند كه فرمود : « پيشتازان امتها سه تن هستند كه يك لحظه به خدا كافر نشده‌اند ؛ على بن ابى طالب ، صاحب يس و مؤمن آل فرعون » . و اين خود فضيلت ديگرى است كه در ميان اصحاب ، تنها على ( ع ) از آن برخوردار است و آن فضيلت اين است كه وى با آنكه سن كمى داشت و در ميان بتپرستان رشد مىيافت ، يك لحظه به خدا كفر نورزيد . پس او از بسيارى ديگر كه به واسطهء قصور عقل و شدت نادانى ، بتپرست بودند ، براى امامت ، شايسته است .\r\n","description":"","footnote":"","page_name":" 138 ","page_number":143},
  {"content":"\r\nآيهء * ( « أَ جَعَلْتُمْ سِقايَةَ الْحاجِّ »\r\nمصنّف - طاب ثراه - مىگويد :\r\nچهاردهم : آيهء * ( « أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ . . . ) * * ( إِنَّ الله عِنْدَه أَجْرٌ عَظِيمٌ . » ) * ( 1 )\r\nجمهور در الجمع بين الصّحاح الستة نقل كرده‌اند كه اين آيه در مورد على بن ابى طالب است . مسئله به اين شكل بود كه روزى طلحة بن شيبه گفت : من از همهء مردم نسبت به كعبه سزاوارترم ؛ زيرا كليد آن به دست من است و عباس گفت : من سزاوارترم . زيرا مسئول آبرسانى به حجاج هستم و به آن مىپردازم . على ( ع ) در اينجا گفت : من از همه زودتر ايمان آوردم و از همه بيشتر جهاد كردم . در اين هنگام اين آيه در مقام فضيلت على ( ع ) نازل شد .\r\nفضل مىگويد :\r\nدرست است كه اهل سنت اين حديث را روايت كرده‌اند و علما آن را از فضايل امير المؤمنين شمرده‌اند . درست است كه فضايل او بىشمار است و همانطور كه گفته شد در اين مورد اختلافى وجود ندارد تا اقامهء دليل گردد ، بلكه بحث در مورد وجود نص بر امامت اوست كه اين روايت ، حاكى از وجود نص نيست .\r\nمن مىگويم :\r\nدلالت آيهء شريفه بر امامت على با ضميمه كردن روايت كامل مىشود . زيرا امير المؤمنين ، خود را به خاطر داشتن خصوصيتى ، برتر از آنان معرفى مىكند كه به خاطر همان خصوصيت بر تمام امت برترى مىيابد . او مىفرمايد : « من اوّلين كسى هستم كه ايمان آوردم و بيش از همه جهاد كردم . » خداى متعال به اين ادعاى برترى على ، اقرار مىنمايد و كسانى را كه اين برترى على را نمىبينند انكار مىكند . پس معلوم مىشود كه على برترين شخص اين امت براى امامت است . بعلاوه ، آيات قرآن ، براى على ( ع ) رحمت و رضوان و زندگى جاويد در بهشت را بيان مىدارد و در آيهء سى و دوّم روشن خواهد شد كه لازمهء بشارت دادن كسى به بهشت و زندگى جاويد ، آن است كه وى معصوم يا نزديك به معصوم باشد ، پس على از ديگر خلفا براى امامت سزاوارتر مىباشد .\r\n\r\n","description":"","footnote":"\r\n( 1 ) . توبه / 20 - 22 .\r\n","page_name":" 139 ","page_number":144},
  {"content":"\r\nروايت مذكور را سيوطى در الدر المنثور از ابن مردويه و عبد الرزاق و ابن عساكر و ابو نعيم و ابن جرير و ابو الشيخ و ابن ابو حاتم و ابن منذر و ابن ابو شيبه به نقل از ابن عباس و انس و شعبى و حسن و ابن كعب آورده است .\r\nو در ينابيع الموده همين حديث را از نسائى - در سنن - از محمّد بن كعب روايت نموده است و از گروهى ديگر آن را نقل مىنمايد . واحدى در اسباب النزول مىگويد :\r\nحسن و شعبى و قرضى مىگويند : اين آيه دربارهء على و عباس و طلحة بن شيبه نازل شد . و آن در هنگامى بود كه اين سه تن داشتند افتخارات خود را بيان مىكردند ؛ طلحه گفت : من صاحب خانه هستم و كليد آن در دست من است و پوشش آن با من است . عباس گفت : من مسئول آب رسانى به حاجيان هستم و على فرمود : من نمىدانم شما چه مىگوييد ، شش ماه پيش از تمام مردم نماز خوانده‌ام و در راه خدا جهاد كرده‌ام . در اينجا بود كه آيه نازل شد .\r\nدر اين نكته اشكالى وجود ندارد كه نزول آيه در مورد عباس و طلحه در ماجراى بيان افتخارات ، شهرت دارد . لذا نيازى به اطالهء كلام نيست . خدا بر فضيلت على سيد الوصيين بيفزايد . قرآن كريم از جوانب گوناگون برترى او را اعلام نموده است امّا كجاست دل بيدار و گوش شنوا ؟\r\n\r\nآيهء مناجات\r\nمصنّف - اعلى اللَّه مقامه - مىگويد :\r\nپانزدهم : آيهء مناجات است كه كسى جز على اين كار را انجام نداده است . ابن عمر مىگويد :\r\nعلى ، سه ويژگى دارد كه اگر من يكى از آنها را داشتم برايم از شترهاى سرخ موى ، دوست داشتنىتر بود . آن سه خصوصيت عبارتند از : ازدواج با فاطمه ، گرفتن پرچم در جنگ خيبر و آيهء مناجات .\r\nفضل مىگويد :\r\nاين روايت نيز جزو روايات اهل سنت است و كسى جز على به آيهء نجوا عمل نكرده\r\n","description":"","footnote":"","page_name":" 140 ","page_number":145},
  {"content":"\r\nاست . حرفى نيست كه اين مسئله نيز يكى ديگر از فضايل اوست كه زبانها از بيان آن عاجز است . مع الوصف بر امامت او دلالت ندارد .\r\nمن مىگويم :\r\nخوب است در ابتدا تيمنا چند روايت از رواياتى كه توسط اهل سنت در مورد نزول آيه در شأن على وارد شده است ذكر كنيم :\r\nحاكم در مستدرك ( 1 ) در تفسير سورهء مجادله از على ( ع ) روايت مىكند كه فرمود :\r\n« در كتاب خدا آيه اى وجود دارد كه هيچ كس پيش از من و بعد از من به آن عمل نكرده است . و آن آيهء نجوا است : * ( « يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً » ) * ( 2 ) سپس فرمود : من يك دينار داشتم آن را به ده درهم تبديل نمودم و با پيامبر نجوا كردم و هر بار و قبل از مناجات با پيامبر ( ص ) يك درهم صدقه دادم و سپس نسخ شد . لذا شخص ديگرى به آن عمل نكرد . آن گاه اين آيه نازل شد : * ( « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ . » ) * ( 3 )\r\nسپس حاكم مىافزايد : « اين حديث به شرط شيخين صحيح است و سند آن را ذكر نكرده‌اند و ذهبى نيز در مورد آن اشكالى نكرده است . » سيوطى اين حديث را از حاكم و از سعيد بن منصور و ابن راهويه و ابن ابى شيبه و عبد بن حميد و ابن منذر و ابن ابى حاكم و ابن مردويه نقل كرده است .\r\nحديث ديگرى كه از لحاظ اختصار مانند حديث فوق است در تفسير زمخشرى و رازى و در اسباب النزول واحدى و معالم بغوى و تفسير ثعلبى و طبرى وارد شده است .\r\nسيوطى مىگويد :\r\nعبد بن حميد و ابن منذر و ابن ابى حاتم از مجاهد نقل كرده‌اند كه : مردم از مناجات با رسول خدا نهى شدند مگر در صورتى كه ابتدا صدقه بدهند . در اينجا بود كه كسى جز على بن ابى طالب با او مناجات نكرد . على يك دينار صدقه داد و با\r\n\r\n","description":"","footnote":"\r\n( 1 ) . ج 2 ، ص 482 .\r\n( 2 ) . مجادله / 12 .\r\n( 3 ) . مجادله / 13 .\r\n","page_name":" 141 ","page_number":146},
  {"content":"\r\nرسول خدا ( ص ) مناجات كرد و در مورد ده خصلت از او سؤال كرد . پس از آن بود كه گفتگو با رسول خدا آغاز شد .\r\nباز سيوطى مىگويد : « كلبى مىگويد : على براى ده كلمه اى كه از رسول خدا پرسيد صدقه داد » . سپس حديثى را كه علَّامه نقل كرده است از ابن عمر نقل مىكند .\r\nروايات بسيار ديگرى در اين زمينه وجود دارد كه همگى از طرق اهل سنّت است .\r\nحتى ابن تيميه با وجود دشمنى شديدى كه نسبت به على ( ع ) دارد در ردّ كتاب منهاج الكرامه مىگويد : « اين مطلب ، درست است كه على صدقه داد و مناجات كرد و سپس پيش از آنكه شخص ديگرى به آيه عمل كند آن آيه نسخ شد . »\r\nمطالب فوق با روايتى كه سيوطى از طبرانى و ابن مردويه به نقل از سعد بن ابى وقاص آورده‌اند تعارضى ندارد . در آن روايت مىگويد :\r\nوقتى اين آيه نازل شد : * ( « يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً » ) * من نان جوى را نزد رسول خدا ( ص ) بردم . رسول اكرم فرمود :\r\nصدقهء ناچيزى دادى . آن گاه اين آيه نازل شد : * ( « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ » ) * .\r\nهمانطور كه پيداست خبر سعد ، تنها بر بخل او و ندادن صدقهء دلخواه دلالت مىكند نه بر مناجات او . از اين رو وقتى پيامبر به او فرمود : تو چيز بى ارزشى دادى ، آيه نازل شد .\r\nلذا سعد نيز در زمرهء كسانى است كه از دادن صدقه ترسيد و مشمول سرزنش خدا شد .\r\nصرف نظر از مطالب فوق ، شكى نيست كه آيهء شريفه بر امامت على ( ع ) دلالت دارد و امامت ديگر اصحاب از جمله خلفاى ثلاثه را كه قادر به پرداختن صدقه بودند دربر نمىگيرد ، اين آيه بيانگر فضيلت على بر آنان و نافرمانى ايشان است . و حتى اگر عصمت را در امامت شرط ندانيم باز هم نافرمانى موجب سلب صلاحيت شخص ، جهت احراز منصب امامت مىگردد .\r\nاز آيه چنين برمىآيد كه على بدون درنگ براى اطاعت از دستور آيه شتافت تا كسب علم كند امّا ديگران چنين نكردند . اين آيه علاوه بر بيان فضل على ( ع ) بر معصيت كسانى كه قادر به دادن صدقه بودند نيز دلالت دارد ؛ زيرا مىفرمايد : * ( « أَأَشْفَقْتُمْ أَنْ تُقَدِّمُوا بَيْنَ\r\n","description":"","footnote":"","page_name":" 142 ","page_number":147},
  {"content":"\r\nيَدَيْ نَجْواكُمْ صَدَقاتٍ » ) * . اين لحن سرزنشآميز حاكى از معصيت است .\r\nباز خداى متعال مىفرمايد : * ( « فَإِذْ لَمْ تَفْعَلُوا وَتابَ الله عَلَيْكُمْ » ) * ( 1 ) بيان مسئلهء توبه ، حتما به دنبال وقوع معصيت است . و در ابتداى آيه مىفرمايد : * ( « فَقَدِّمُوا بَيْنَ يَدَيْ نَجْواكُمْ صَدَقَةً » ) * . امر به پرداخت صدقه ، حاكى از وجوب پرداخت آن است . و گرنه نبايد ترك صدقه ، معصيت به شمار آيد ؛ زيرا وجوب صدقه مشروط به مناجات با رسول خداست و و اگر هيچ كدام را كسى انجام ندهد ، معصيتى رخ نداده است . و حال آنكه وجود سرزنش و توبه در آيه بر خلاف اين مطلب است . لذا بايد گفت : هم صدقه و هم مناجات هر دو واجب بوده‌اند و ترك هر كدام ، معصيت به شمار مىرفته است .\r\nواضح است كه بزرگترين دليل بر بخل و حرص يك فرد اين است كه حاضر نباشد به خاطر به دست آوردن منفعت عظيمى كه از طريق نجواى با رسول خدا ( ص ) حاصل مىشود ، مقدار اندكى صدقه بپردازد . لذا خداى متعال ، از اين عمل تعبير به اشفاق ، يعنى ترس از پرداخت صدقه مىكند . و انسان بخيل - خصوصا چنين بخيلى - شايستگى امامت ندارد .\r\nاز جمله رواياتى كه به بخل آنان تصريح مىكند حديثى است كه علَّامه در منهاج الكرامه از ابو نعيم به نقل از ابن عباس آورده است :\r\nخدا ، سخن رسولش را حرام نمود مگر با پرداختن صدقه ، و آنان پيش از صحبت با رسول خدا ، از پرداختن صدقه بخل ورزيدند ، امّا على صدقه پرداخت .\r\nو هيچ كس ديگرى از مسلمانان اين كار را انجام نداد .\r\nبرخى براى توجيه اين معصيت گفته‌اند كه وقت ، تنگ بود . امّا پيداست كه اين سخن ، سخنى نادرست است ؛ زيرا اگر وقت تنگ بود ديگر نسخ آيه و توبه و سرزنش از ترسيدن - كه در آيه مطرح شده است - بى مورد مىنمود . و حال آنكه وقت ، وسيع بوده ، يعنى حدود ده شب فرصت بوده است . بر فرض كه اين مقدار وقت هم نبوده باشد هر گاه وقت به اندازه اى باشد كه على حتى اگر يك بار هم كه شده است صدقه بدهد و با پيامبر صحبت كند پس براى ديگران همچنين امكانى وجود داشته است .\r\n\r\n","description":"","footnote":"\r\n( 1 ) . مجادله / 13 .\r\n","page_name":" 143 ","page_number":148},
  {"content":"\r\nبدين ترتيب ، دروغ بودن اين روايت كه گفته‌اند : ابو بكر ثروت فراوانى را در راه خدا بخشيد و پيامبر دربارهء او فرمود : هيچ ثروتى مانند ثروت ابو بكر براى من مفيد نبود ، آشكار مىگردد . زيرا كسى كه از دادن صدقهء اندكى به خاطر به دست آوردن فايده اى بسيار مىترسد ، قطعا حاضر نيست كه ثروت بسيارى را ببخشد . همين طور معلوم مىشود كه وقتى عثمان و به گمان آنان - براى ادارهء جيش العسره مقدارى از مال خود را مىدهد تنها براى كسب شهرتى بوده كه گمان نمىكرده است كه آن شهرت را بتواند از راه پرداخت صدقه براى نجواى با پيامبر به دست آورد .\r\nدر اينجا ، فخر رازى ، مطلب شگفتآورى را نقل مىكند :\r\nبه عقيدهء من بر فرض آنكه بزرگان صحابه با وجود وقت كافى از پرداخت صدقه خوددارى كرده باشند امّا نمىتوان اين موضوع را موجب طعن بر آنان شمرد ؛ زيرا اقدام به پرداختن صدقه از يك سو دل افراد تنگ دست كه قادر به اين عمل نبودند را مىآزرد و از سوى ديگر ، موجب وحشت افراد ثروتمند مىگرديد . زيرا وقتى برخى از افراد اقدام به پرداختن صدقه مىنمودند كسانى كه على رغم توان مالى از اين كار خوددارى مىكردند مورد ملامت واقع مىشدند . از اين رو بايد گفت :\r\nچون اقدام به پرداخت صدقه موجب رنجش تنگدستان و وحشت ثروتمندان مىگشت لذا ، خوددارى از آن ، زيان بزرگى به همراه نداشت . زيرا كارى كه موجب انس و الفت باشد بهتر از كارى است كه باعث تفرقه و جدائى گردد .\r\nاين نظر چندين اشكال دارد :\r\nاولا : لازمهء چنين سخنى اين است كه بگوييم : خدا در واجب يا مستحب نمودن امرى ، خطا كرده و چنين اعتقادى كفر است .\r\nثانيا : اين سخن ، موجب نفى فضيلت ابو بكر در بخشش مال خود و فضيلت عثمان در تجهيز جيش العسره است و حال آنكه ديگر دوستان رازى معتقد به خلاف اين هستند .\r\nثالثا : اين سخن مستلزم آن است كه افراد ثروتمند از پرداخت خمس و زكات و انجام حج معذور باشند ؛ زيرا انجام اين امور موجب رنجش فقير و وحشت ثروتمند مىگردد .\r\nرابعا : پرداخت صدقه نه تنها موجب رنجش افراد فقير نمىگردد - چرا كه آنان مىدانند نزد خدا و مردم عذر دارند - بلكه از طريق دريافت صدقه ، بهره اى هم نصيب آنان\r\n","description":"","footnote":"","page_name":" 144 ","page_number":149},
  {"content":"\r\nمىگردد .\r\nخامسا : اينكه رازى مىگويد : خوددارى از پرداخت صدقه ، زيان بزرگى به همراه نخواهد داشت ، حاكى از آن است كه اصل مسئله را پذيرفته است و بدان اقرار دارد . و حال آنكه اقرار به اصل موضوع ، با ديگر سخنان او منافات دارد ؛ چرا كه اثبات اصل مسئله ، اثبات طعن را - نسبت به افرادى كه خوددارى كرده‌اند - به دنبال دارد .\r\nسپس رازى مىافزايد :\r\nهمچنين اين مناجات از اعمال واجب يا مستحب نيست . بلكه همانطور كه بيان كرديم امر به پرداخت صدقه براى آن بوده است كه اين مناجات را رها كنند ، و چون بهتر اين بوده است كه مناجات ، صورت نگيرد ، از اين رو ، ترك آن را نمىتوان سبب طعن بر كسى قرار داد .\r\nمطابق اين گفته ، على سزاوار طعن است كه اقدام به مناجات كرده است ، زيرا بر خلاف « اولى » عمل كرده است ! و اين سخن ، دشمنى و ظلم و تمسخر آيات قرآن و بازى كردن با كتاب و احكام الهى است . كدام مسلمان است كه رجحان مناجات را بعد از پرداخت صدقه انكار نمايد ؟ هيچ كس مدّعى اين امر نشده است كه علَّت امر به صدقه ، اين بوده است كه مناجات به طور كامل قطع شود . با توجّه به اينكه معلوم شد آيه دلالت بر وجوب مناجات دارد تا چه رسد به استحباب آن . من گمان نمىكردم كه عناد رازى به اندازه اى برسد كه فضيلتى را كه فرزند عمر آرزوى آن را دارد نقص بشمارد .\r\nسپس رازى ادامه مىدهد :\r\nو اينكه خداى متعال مىفرمايد : * ( « وَتابَ الله عَلَيْكُمْ » ) * مراد اين نيست كه هر كس از اين تقصير - عدم پرداخت صدقه - توبه نمايد بلكه احتمال دارد كه مراد اين باشد كه اگر شما توبه كنيد و به سوى خدا بازگرديد و نماز را برپاى داريد و زكات را بپردازيد شما را از پرداخت صدقه بىنياز مىسازد .\r\nمثل اينكه خداى متعال ، معناى كتاب خود را به عهدهء رازى گذاشته است تا اينكه آن را به نحوى معنى كند كه با الفاظ قرآن وفق ندهد ! از جملهء شرطيه اى كه او بيان مىكند\r\n","description":"","footnote":"","page_name":" 145 ","page_number":150},
  {"content":"\r\nهيچ نشانى در آيه به چشم نمىخورد و آيهء شريفه به هيچ يك از انواع دلالتها بر آن دلالت ندارد . ظاهر آيه حاكى از آن است كه توبه مربوط به عدم پرداخت صدقه مىباشد ، و معناى آن چنين است : حال كه به دستور خدا عمل نكرده‌ايد و خدا توبهء شما را پذيرفته است ، از انجام ديگر واجبات - مانند خواندن نماز و پرداخت زكات و پيروى از خدا و رسول ( ص ) شانه خالى نكنيد .\r\nهر كس كه بدرستى دربارهء حقيقت اين مسئله بنگرد كه چرا خداى آگاه از غيب با علم به اينكه آنان صدقه نخواهند داد ، صدقه را بر آنان واجب مىكند و پس از اندكى - بعد از آنكه على به اين حكم عمل كرد - آن را لغو مىنمايد در مىيابد كه مراد از اين دستور و بيان آن در قرآن - كه مسلمانان هميشه آن را مىخوانند - و ملامت تخلَّف كنندگان از آن اين است كه پرده از وضعيت مسلمانان برداشته و برترى امير المؤمنين را بر آنان نشان دهد .\r\nآيهء * ( « وَسْئَلْ مَنْ أَرْسَلْنا »\r\nمصنّف - قدّس اللَّه روحه - مىگويد :\r\nشانزدهم : آيهء * ( « وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا » ) * ( 1 ) است .\r\nابن عبد البر و برخى ديگر از اهل سنت روايت كرده‌اند كه « در شب معراج خداى متعال رسول اكرم را نزد تمامى پيامبران برد و به او فرمود : اى محمّد ! از آنان بپرس براى چه مبعوث شديد ؟ پيامبران پاسخ دادند : ما براى شهادت به يگانگى خدا و اقرار به نبوّت تو و ولايت على بن ابى طالب مبعوث شديم . »\r\nفضل مىگويد :\r\nاين روايت در منابع اهل سنت به چشم نمىخورد و ظاهر آيه نيز كاملا با چنين برداشتى منافات دارد . زيرا دنبالهء آيه به اين ترتيب است : * ( « وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ » ) *\r\n\r\n","description":"","footnote":"\r\n( 1 ) . زخرف / 45 .\r\n","page_name":" 146 ","page_number":151},
  {"content":"\r\nمراد از اجماع پيامبران ، اتفاق نظر آنان در وجوب توحيد و نفى شرك است . مفهوم آيه اين است و روايتى كه نقل شده از روايات ناشناخته است و بر فرض صحت ، مدعاى او را كه بيان نص امامت است اثبات نمىكند . زيرا همانطور كه در گذشته گفته شد ، كلمهء ولايت داراى معانى متعددى است .\r\nمن مىگويم :\r\nمصنف در منهاج الكرامه اين حديث را از ابن عبد البر و ابو نعيم نقل كرده است ، و گروهى مانند آن را از ثعلبى به نقل از ابن مسعود روايت كرده‌اند كه :\r\nرسول خدا ( ص ) فرمود : فرشته اى نزد من آمد و گفت : اى محمد ! بپرس ، پيامبران پيش از تو براى چه مبعوث شدند ؟ من پرسيدم : براى چه ؟ فرشته گفت :\r\nبراى ولايت تو و ولايت على بن ابى طالب ( ع ) .\r\nدر ينابيع الموده باب پانزدهم ( 1 ) از ابو نعيم و حموينى و موفق بن احمد با اسانيدشان از ابن مسعود نقل مىكند كه :\r\nرسول خدا ( ص ) فرمود : هنگامى كه مرا به آسمان بردند با جبرئيل به آسمان چهارم رسيديم خانه اى در آنجا ديدم از ياقوت سرخ . جبرئيل گفت : اين بيت معمور است برخيز و در آن نماز بخوان . رسول خدا فرمود : خدا تمام پيامبران را در آن خانه گرد آورد و آنان پشت سر من صف كشيدند وقتى من بر آنان نماز خواندم ، فرستاده اى از سوى پروردگارم آمد و گفت : اى محمّد ! پروردگارت ترا سلام رساند و مىفرمايد : از پيامبران سؤال كن خدا براى چه شما را فرستاد ؟ من پرسيدم : اى پيامبران ! پروردگارتان شما را پيش از من براى چه فرستاد ؟ رسولان الهى پاسخ دادند : براى بيان رسالت تو ولايت على بن ابى طالب . و اين است معناى آيهء شريفه كه مىفرمايد : * ( « وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا » ) * .\r\nسپس صاحب ينابيع الموده مىافزايد : ديلمى نيز اين حديث را از ابن عباس نقل كرده\r\n\r\n","description":"","footnote":"\r\n( 1 ) . ص 82 ، چ استانبول .\r\n","page_name":" 147 ","page_number":152},
  {"content":"\r\nاست . سپس مىگويد : از طلحة بن زيد به نقل امام جعفر صادق ( ع ) نقل شده است كه او از پدرانش شنيده است ، امير المؤمنين فرمود :\r\nرسول خدا ( ص ) فرمود : خدا هيچ پيامبرى را از دنيا نبرد مگر اينكه به او دستور داد تا برترين مرد از قبيلهء خود را به جانشينى برگزيند ، و به من فرمان داد : پسر عموميت على را وصى خويش قرار ده . من در كتب گذشته نوشته‌ام كه او وصى توست و از تمام خلايق پيمان گرفته‌ام . پيمان من با پيامبرانم اين است كه مرا به پروردگارى و تو را به نبوّت و على را به ولايت و وصايت قبول كنند .\r\nدلالت اين روايت بر امامت على ( ع ) واضح است ، زيرا بعثت پيامبران پيشين و پيمان گرفتن از آنها براى ولايت على و قرار دادن ولايت او در كنار الوهيت خدا و نبوّت پيامبر اكرم ( ص ) تنها بر امامت او دلالت دارد كه مانند پيامبر اكرم ( ص ) بر تمام انبيا فضيلت دارد ، و با توجّه به عطف كلمهء « وصايت » به « ولايت » در روايت طلحه اين ابهام نيز بر طرف مىگردد كه كلمهء « ولايت » به معانى گوناگون اطلاق مىگردد . لذا با اين قرنيهء صريح معلوم مىشود كه مراد از ولايت ، امامت است .\r\nاگر گفته شود : در آيهء كريمه نه تنها نبوّت و امامت ذكر نشده است بلكه صحبت از فرستادن رسولان براى شهادت به يگانگى خدا هم به ميان نيامده است بلكه در آيه به جاى تعبير ارسال ( فرستادن ) تعبير جعل ( قرار دادن ) به كار رفته است و مىفرمايد : أجعلنا ( آيا قرار داديم ) نفرموده است : أرسلنا هم بالشهادة ، ( آنان را بر شهادت به توحيد فرستاديم ) ، پاسخ اين است كه : در آيهء شريفه سؤالى كه مطرح شده است براى اقرار گرفتن از پيامبران دربارهء موضوعى است كه در ميان پيامبران وجود ندارد . و آن موضوع قرار دادن خدايانى غير از خداى يگانه است ، اما چون در اقرار گرفتن از رسولان الهى مناسب آن است كه اقرار در مورد امرى باشد كه براى ابلاغ آن فرستاده شده‌اند ، ظاهرا همين اقرار را خداوند در قالب اقرار گرفتن دربارهء چيزى كه موظف به نفى آن هستند بيان فرموده است كه البته آن هم شهادت به يگانگى خدا مىباشد ، و لذا رواياتى كه مراد آيه را پرسش از شهادت به يگانگى خدا بيان مىكند ، صحيح مىباشد . از طرفى چون اين هدف پيامبران براى رسول اكرم ( ص ) روشن بوده است ، لذا نمىتوان گفت كه تنها براى\r\n","description":"","footnote":"","page_name":" 148 ","page_number":153},
  {"content":"\r\nاين مسئله از ايشان ، اقرار گرفته شده است . بلكه مىبايست در كنار اقرار گرفتن در مورد يگانگى خدا مطلبى وجود داشته باشد كه پيامبر از آن خبر نداشته باشد ، و اين چيزى است كه روايات آن را اقرار به نبوّت رسول اكرم ( ص ) و امامت على ( ع ) بيان مىكنند . آيهء شريفه هم فقط براى اكتفا به اصل ، آن را ذكر نكرده است و آن اصل عبارت است از شهادت به يگانگى خدا . كما اينكه برخى از روايات مذكور به ذكر نبوّت پيامبر ما و امامت ولى ما بسنده كرده‌اند ؛ زيرا همانطور كه گفته شد اقرار به توحيد كه روشن بوده است . زيرا آنچه موجب سؤال خداوند و اقرار گرفتن از پيامبران شده است اين دو موضوع مىباشد و الَّا مسئلهء يگانگى خدا ، اصل اساس است و آيهء شريفه نيز آن را ذكر نموده است .\r\nحال پيداست كه پيامبر پاك ما و برادر اطهرش در نزد خدا از چه قدر و منزلتى برخوردارند كه خداى تعالى آنان را نسبت به ديگر بندگان خويش امتياز بخشيده و با مبعوث ساختن انبيا و اقرار گرفتن از آنان در مورد نبوّت رسول اكرم و امامت امير المؤمنين در كنار اقرار به توحيد ، ايشان را گرامى داشته است .\r\nپس بجاست كه فرزندان آن دو بزرگوار مانند شريف رضى به پدران خود افتخار كنند و اين شعر فرزدق را بخوانند كه گفت :\r\n\r\nاولئك آبائى فجئنى بمثلهم\r\nاذا جمعتنا يا جرير المجامع\r\n\r\nآيهء * ( « وَتَعِيَها أُذُنٌ واعِيَةٌ »\r\nمصنّف - نوّر اللَّه ضريحه - مىگويد :\r\nهفدهم : آيهء شريفهء * ( « وَتَعِيَها أُذُنٌ واعِيَةٌ » ) * ( 1 ) است . جمهور روايت كرده‌اند كه اين آيه در حق على ( ع ) نازل شده است .\r\nفضل مىگويد :\r\nمفسران روايت كرده‌اند : هنگامى كه اين آيه نازل شد رسول اكرم ( ص ) به على ( ع ) فرمود : از خدا خواستم كه گوش تو را از آن گوشها قرار دهد . على مىگويد : پس از آن\r\n\r\n","description":"","footnote":"\r\n( 1 ) . حاقّه / 12 .\r\n","page_name":" 149 ","page_number":154},
  {"content":"\r\nديگر هيچ مطلبى را فراموش نكردم . اين آيه بر علم و حافظه و فضيلت او دلالت دارد امّا بر امامت او دلالت ندارد .\r\nمن مىگويم :\r\nاين آيه نه تنها بر علم و فضيلت او دلالت دارد ، بلكه حاكى از اعلميّت و افضليّت او نيز مىباشد ؛ زيرا مفاد آيه بيانگر اين مطلب است كه تنها گوش على ( ع ) گوش شنواست ، نه گوش ديگران . البته براى ديگر مسلمانان يادآورى و تذكَّر است : * ( « لِنَجْعَلَها لَكُمْ تَذْكِرَةً وَتَعِيَها أُذُنٌ واعِيَةٌ » ) * پس او از ديگران براى امامت شايسته تر است .\r\nدر برخى از روايات چنين آمده است : « و حق على الله ان تعى » يعنى بر خداست كه گوش شنوا وجود داشته باشد . اين روايت حاكى از آن است كه على بايد آگاه ( واعى ) باشد و اشاره به وجوب نصب امام آگاه از سوى خدا دارد . از اين رو ، خداى سبحان به پيامبر خويش فرمان مىدهد كه على را آموزش دهد . پس على امام است و ديگران ، مأموم . چگونه مىشود كسى كه آگاه نيست ، زمامدار امور مسلمانان شود و در مسائل دينى آنان قضاوت نمايد و اطاعت او بر كسى كه از گوش شنوا و آگاهى برخوردار است واجب باشد . قرآن كريم مىفرمايد : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ » ) * ( 1 ) به كار بردن لفظ ( گوش ) در آيهء شريفه آن هم به شكل نكره كه دلالت بر مفرد مىنمايد اين احتمال را به ذهن نزديك مىسازد كه مراد آيه تنها على ( ع ) باشد ، همانطور كه اخبار بسيارى اين احتمال را تأييد مىنمايد .\r\nسيوطى در الدر المنثور از ابن جرير و ابن ابى حاتم و مردويه و ابن عساكر و ابن نجار - با اسانيدشان - نقل كرده است كه بريده گفت :\r\nرسول خدا ( ص ) به على ( ع ) فرمود : خدا به من فرمان داد ترا نزديك خود گردانم و دور نسازم و به تو تعليم دهم تا آگاه گردى و شايسته توست كه آگاه شوى . آنگاه آيهء شريفه نازل شد .\r\nمانند اين حديث در اسباب النزول واحدى آمده است با اين تفاوت كه مىگويد : « بر خدا\r\n\r\n","description":"","footnote":"\r\n( 1 ) . يونس / 35 .\r\n","page_name":" 150 ","page_number":155},
  {"content":"\r\nواجب است كه تو آگاه گردى » و ثعلبى اين روايت راى چنين نقل كرده است : « و بر خداست كه تو بشنوى و آگاه گردى » . در كنز العمال ( 1 ) از ابن عساكر روايت كرده است :\r\n« بدرستى كه بر خداست كه تو آگاه گردى » آنگاه اين آيه نازل شد * ( « وَتَعِيَها أُذُنٌ واعِيَةٌ » ) * .\r\nرسول خدا ( ص ) افزود : « گوشى كه حق خدا را ادا كرد . »\r\nهمچنين سيوطى از ابو نعيم در حلية الاولياء در حليهء على ( ع ) نقل مىكند كه فرمود :\r\nرسول خدا ( ص ) فرمود : خدا به من فرمان داد تا تو را نزديك خويش گردانم و دور نسازم و به تو علم بياموزم تا آگاه گردى . اين آيه نازل شد : * ( « وَتَعِيَها أُذُنٌ واعِيَةٌ » ) * پيامبر فرمود : « تو گوش شنواى علم من هستى » .\r\nدر كنز العمال مانند اين حديث از ابو نعيم نيز روايت شده است . ( 2 ) شنوا بودن گوش على ( ع ) با شنوا بودن حسن و حسين ( ع ) منافات ندارد ، زيرا حسن و حسين از او هستند و او از حسن و حسين . يا اينكه بگوئيم : آن دو بزرگوار در مقام كسب علم از پدرشان ، گوش شنوا بوده‌اند و آن بزرگوار در مقام كسب علم از رسول اكرم ( ص ) گوش شنوا بوده است .\r\nسورهء * ( « هَلْ أَتى »\r\nمصنّف - اعلى اللَّه درجته - مىگويد :\r\nهجدهم : سورهء * ( « هَلْ أَتى » ) * است . جمهور روايت كرده‌اند كه حسن و حسين ( ع ) بيمار بودند .\r\nپيامبر اكرم ( ص ) و ديگر مسلمانان به عيادت آنها آمدند . على ( ع ) و مادر آنها حضرت فاطمه و فضّه خدمتكارشان نذر كردند در صورت بهبودى آنان سه روز روزه بگيرند . آن دو خوب شدند ، ولى خاندان رسول خدا ( ص ) هيچ غذايى براى خوردن در خانه نداشتند . امير المؤمنين ( ع ) سه پيمانه جو وام گرفت . فاطمه آن را آرد كرد و پنج قرص نان پخت كه به هر نفر يك نان مىرسيد . على ( ع ) پس از نماز مغرب به خانه آمد و غذاى آماده شده را براى افطار كردن در مقابل خود نهاد . در اين هنگام ، مسكينى آمد و از آنان\r\n\r\n","description":"","footnote":"\r\n( 1 ) . ج 3 ، ص 398 .\r\n( 2 ) . همان ، ص 408 .\r\n","page_name":" 151 ","page_number":156},
  {"content":"\r\nكمك خواست . همگى ، سهم خود را به مسكين دادند و آن شب و سحر روز بعد هيچ نخوردند . روز دوّم را نيز روزه گرفتند . فاطمه يك پيمانهء ديگر از جو را نان كرد ، امّا هنگامى كه وقت افطار فرار رسيد و خواستند غذا بخورند يتيمى آمد و از آنان در خواست كمك نمود . اين بار نيز همگى سهم خود را به يتيم دادند . روز سوّم نيز به همين ترتيب ، اسيرى در هنگام افطار آمد و نانها را به او بخشيدند . در اين سه روز آنان چيزى جز آب براى خوردن نيافتند . روز چهارم هنگامى كه رسول خدا ( ص ) آنان را ديد متوجه شد كه از گرسنگى مىلرزند و شكم فاطمه به پشت او چسبيده است و چشمانش گود رفته است . رسول خدا ( ص ) با ديدن اين وضعيت فرمود : خدايا ! به فرياد برس ، خاندان محمّد ( ص ) از گرسنگى مىميرند ! جبرئيل در اين هنگام نازل شد و عرض كرد : آنچه را كه خدا دربارهء خاندانت به تو عطا فرمود بگير . پيامبر پرسيد : جبرئيل ، چه چيزى را بگيرم ؟ جبرئيل سورهء * ( « هَلْ أَتى » ) * را قرائت نمود .\r\nفضل مىگويد :\r\nبرخى از مفسران ، در شأن نزول سوره اين مطالب را ذكر كرده‌اند امّا بسيارى از محدّثان و اهل تفسير ، اين روايت را انكار كرده‌اند . در مورد اين داستان گفته‌اند : آيا مىشود انسانى در صدقه دادن به اين اندازه مبالغه كند و خود و خانواده اش به حدّى گرسنگى بكشند كه مشرف به موت شوند . در حالى كه خداى تعالى مىفرمايد :\r\n* ( « وَيَسْئَلُونَكَ ما ذا يُنْفِقُونَ قُلِ الْعَفْوَ » ) * ( 1 ) مراد از عفو در آيهء شريفه به مالى گفته مىشود كه از هزينهء خانواده ، اضافه بيايد . رسول خدا ( ص ) مىفرمايد : « بهترين صدقه ، صدقه اى است كه اضافه و متوالى باشد . » اگر اين روايت صحيح باشد همانطور كه معلوم شد بر امامت دلالت نمىكند .\r\nمن مىگويم :\r\nجماعتى از اهل سنت مانند زمخشرى در الكشاف و بيضاوى و واحدى - در كتاب البسيط - و بغوى - در معالم التنزيل و ثعلبى و ابو السعادات عمادى و ديگران ، روايتى را كه علَّامه نقل كرده است ، آورده‌اند .\r\nواحدى مانند اين روايت را در اسباب النزول آورده است ، با اين تفاوت كه آن را صرفا مربوط به آيهء * ( « وَيُطْعِمُونَ الطَّعامَ عَلى حُبِّه » ) * ( 2 ) ذكر مىكند و مسئلهء نذر را به ميان نياورده\r\n\r\n","description":"","footnote":"\r\n( 1 ) . بقره / 219 .\r\n( 2 ) . انسان / 8 .\r\n","page_name":" 152 ","page_number":157},
  {"content":"\r\nاست . سيوطى از بعضى اصحاب خود در الدر المنثور نقل كرده است كه اين آيه ، در مورد اهل بيت نازل شد . نظام الدين حسن بن محمّد بن حسين نيشابورى در تفسير غرائب القرآن و رغائب الفرقان ، داستانى را كه علَّامه نقل كرده و نزول سوره را ذكر كرده و سپس مىافزايد : روايت شده است كه هر سه شب ، جبرئيل به امر خدا از آنان كمك خواست و اين كار براى آزمودن آنها صورت پذيرفت .\r\nرازى در تفسير خويش از قول زمخشرى و واحدى - در البسيط - داستان فوق و شأن نزول آن را در مورد خاندان پيامبر نقل نموده و سپس به آن دو اشكال مىكند :\r\nاوّل - اين سوره شامل مسائل از قبيل آفرينش انسان ، نشان دادن راه درست از راه نادرست به او و تهديد كفار را مطرح كرده است كه هيچ كدام با داستان مذكور تناسب ندارد .\r\nپاسخ اشكال اوّل : مقصود ما اين است كه سبب نزول اين آيه آنان بوده‌اند ، لذا بيان مطالب ديگر در آيه به اصل علَّت نزول سوره زيانى نمىرساند ، اگر چه بيان آن مطالب نيز در ستايش از آنان نقش دارد ، زيرا آن مطالب وقتى در كنار داستان مذكور قرار مىگيرد بر فضل و امتياز آنان بر ديگران دلالت مىنمايد .\r\nدوّم - ستايشهاى موجود در اين سوره ( 1 ) همگى به صيغهء جمع مىباشد . مانند : * ( « إِنَّ الأَبْرارَ يَشْرَبُونَ » ) * و * ( « يُوفُونَ بِالنَّذْرِ » ) * و * ( « يَخافُونَ » ) * و * ( « يُطْعِمُونَ » ) * و . . . تخصيص اين ستايشها به جمع خاصى بر خلاف ظاهر آيه است و لذا پرهيزگاران از صحابه و تابعين ، مشمول اين ستايشها قرار مىگيرند و نمىتوان آن را اختصاص به افراد خاصى داد . مگر اينكه گفته شود اين سوره تنها به خاطر اطاعت ويژه اى كه آنان انجام دادند نازل شد ، ولى در پاسخ بايد گفت همانطور كه در علم اصول ثابت مىشود معيار ، عموميّت لفظ است نه عموميّت سبب .\r\nپاسخ اشكال دوّم : تخصيص اگر چه بر خلاف ظاهر است امّا در صورتى كه روايتى وجود داشته باشد پذيرفتن تخصيص لازم است . در غير اين صورت ، نمىتوان مدعى شد كه آيه اى از آيات قرآن در ستايش كسى نازل شده است .\r\nو اما اينكه گفته است : معيار ، عموميّت لفظ است نه اختصاص سبب نزول آيه . اين سخن تنها در صورتى قابل قبول است كه تكليف و مدح و ذم به طور مطلق باشد ، نه\r\n\r\n","description":"","footnote":"\r\n( 1 ) . سورهء انسان .\r\n","page_name":" 153 ","page_number":158},
  {"content":"\r\nاينكه مدح از سبب خاصى ناشى شده باشد كه در مورد ديگران چنين سببى براى ستايش به چشم نمىخورد ، خصوصا با توجّه به اينكه انفاق آنان به خاطر محبّت به خدا و در كمال نيازمندى خود با اخلاص كامل و ترس از روز قيامت بود . ترس از روزى كه خداى متعال آنان را از شر آن روز مصون فرموده است . حال من نمىدانم كداميك از اصحاب خصوصا آنها كه مورد عنايت رازى هستند داراى انفاقى با خصوصيات مذكور بوده‌اند .\r\n\r\nدع المكارم لا ترحل لبغيتها\r\nواقعد فإنّك أنت الطاعم الكاسى\r\n\r\nاما اينكه فضل مىگويد : « بسيارى از محدثين و مفسرين اين روايت را انكار كرده‌اند و در مورد جايز بودن مبالغهء انسان در صدقه دادن تا به اين حد سخن گفته‌اند » من اين مطالب را در سخنان محدثين و مفسرين نيافته‌ام . اگر اين سخنان ، ريشه اى داشته باشد حتما رازى كه امام المشككين لقب گرفته است آن را ذكر مىكرد . خصوصا در اينجا كه به فضايل امير المؤمنين ( ع ) مربوط مىشود . بعلاوه ، هنگامى كه خداوند متعال اولياى خود را چنين ستوده است كه در حال نياز به چيزى ، ديگران را بر خود ترجيح مىدهند ، چرا براى اهل بيت رسول خدا اين ستايش جايز نباشد ؟ و امّا آيهء شريفهء * ( « يَسْئَلُونَكَ ما ذا يُنْفِقُونَ قُلِ الْعَفْوَ » ) * . كلمهء عفو در آيهء مذكور به معناى بهترين و پاكيزه ترين مال است نه آن چنان كه فضل گمان كرده به معناى مال اضافى باشد . زيرا خداى متعال مىفرمايد : * ( « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ » ) * ( 1 ) همچنانكه مراد از كلمهء « صنو » در حديث مذكور ، صدقهء مكررى است كه به صدقهء قبلى متصل شود كه آن صدقه از بهترين و پاكيزه ترين مال است ، زيرا تكرار صدقه معمولا به آن منتهى مىشود ، از اين روست كه « صنو » را در حديث به معناى عفو ؛ يعنى بهترين و پاكيزه ترين مال آورده است .\r\nاحتمال ديگر آن است كه لفظ « عفو » در حديث ، قيد ديگرى است و معناى حديث چنين مىشود : بهترين صدقه ، صدقه اى است كه هر دو ويژگى را دارا باشد به اين ترتيب كه اولا بعد از صدقهء ديگرى باشد ، ثانيا از بهترين و پاكيزه ترين مال باشد . بدين ترتيب آيهء روايت مورد بحث با آنچه امير المؤمنين انجام داده منافات ندارد .\r\nاز اين گذشته چنان كه فضل مدعى شده است ، تمام غذا را شخص امير المؤمنين نبخشيده است تا موجب گرسنه ماندن خانوادهء خود گردد ، بلكه همانطور كه خود\r\n\r\n","description":"","footnote":"\r\n( 1 ) . آل عمران / 92 .\r\n","page_name":" 154 ","page_number":159},
  {"content":"\r\nروايت تصريح مىكند هر كس غذاى خود را بخشيد . و اما اين كه مدعى است اين روايت بر فرض صحّت بر امامت دلالت ندارد ، سخن نادرستى است ؛ زيرا داستان حاكى از فضيلت حسنين است و دلالت بر آن دارد كه آنان در اوج معرفت قرار داشته‌اند . زيرا با آنكه در دوران كودكى به سر مىبردند ولى مع الوصف كارى كردند كه شايان ستايش الهى در قرآن مجيد گشت و خدا خود شهادت مىدهد كه آنان به خاطر خدا غذاى خويش را داده‌اند و از او مىترسند . بدون شك كودكانى كه چنين كار بزرگى انجام مىدهند از بزرگسالانى كه در بيشتر عمر خود ، خدا را نمىشناخته‌اند و در نافرمانى خدا و گناهان كبيره اى از قبيل گريختن از صحنهء نبرد بوده‌اند به مراتب بزرگتر هستند . لذا حسنين از بزرگان اصحاب برتر بوده‌اند و بىترديد امير المؤمنين بنابر نص و اجماع از حسنين برتر بوده است . در نتيجه از تمام صحابه نيز برتر بوده است ، پس امام مىباشد .\r\nبا اين حال ، شگفتآور ، تلاشى است كه اين قوم با اوهام بىرونق و خيالات نادرست ، به طور هماهنگ در محو فضايل خاندان رسول خدا ( ص ) از خود نشان داده‌اند امّا فضايل ديگران را اگر چه دروغ بودن آن روشن باشد نقل مىكنند .\r\nهمين جناب فضل كه در جايز بودن صدقهء امير المؤمنين اشكال مىكند در مبحث حلول آورده است كه بايزيد بسطامى براى تربيت خود ، يك سال از نوشيدن آب خوددارى نمود و اين عمل بايزيد را فضيلتى براى وى محسوب مىكند ! اى كاش مىدانستيم چگونه است كه براى اهل بيت دادن صدقه جهت كسب ثواب الهى در جايى كه از آنان درخواست مىشود ، جايز نيست امّا براى بايزيد جايز است كه يك سال از نوشيدن آب - اگر چه از محالات است - خوددارى كند ، بدون آنكه كسى از او چنين درخواستى نموده باشد و يا آنكه از اعمال رسول اكرم ( ص ) يا ديگر پيامبران بوده باشد يا آنكه در كتاب و سنت چنين مسئله اى وارد شده باشد ؟ غزالى در احياء العلوم ( 1 ) ، در فصل شكستن شهوت شكم ، مىگويد :\r\nوظيفه دوّم در زمان خوردن و مقدار تأخير در آن است كه داراى چهار درجه است كه بالاترين درجهء آن ، اين است كه سه روز يا بيشتر گرسنگى بكشد كسانى رياضت را به نخوردن تبديل كردند و به مقدار معين اكتفا نكردند تا جائى كه\r\n\r\n","description":"","footnote":"\r\n( 1 ) . ج 3 ، ص 72 .\r\n","page_name":" 155 ","page_number":160},
  {"content":"\r\nبرخى سى تا چهل روز امساك نمودند و گروه بسيارى از علما به مقدار معين گرسنگى كشيدند از جمله محمّد بن عمر و قرنى و گروهى را مىتوان نام برد . »\r\nسپس غزالى ادامه مىدهد :\r\nابو بكر صديق ، شش روز گرسنگى مىكشيد . عبد اللَّه بن زبير ، هفت روز امساك مىنمود و ابو جوزاد دوست ابن عباس هفت روز چنين مىكرد . روايت شده كه ثورى و ابراهيم ادهم سه روز امساك مىكردند . در تمام اين موارد ، از طريق گرسنگى سعى در راه سعادت اخروى داشتند .\r\nسپس از يك صوفى نقل مىكند كه شصت روز امساك نمود .\r\nخوب به اين حكايتها بنگريد ! هيچ كدام را شرع نگفته و پيامبر اكرم ( ص ) عمل نكرده است . با اين حال انجام اين گونه امور را از سوى دوستانشان تصديق مىكنند امّا اين حادثه را كه اهل بيت پيامبر به خاطر خدا از غذايى كه خود بدان نيازمند بودند گذشتند ، دروغ و بىاعتبار مىشمارند .\r\nآيا فرق گذاشتن ميان موارد فوق با گرسنگى كشيدن اهل بيت اطهار ، جز هوا پرستى و ضايع ساختن حق كسانى كه خدا آنان را از هر گونه پليدى پاك نمود و پيروى از آنان را بر تمام مردم واجب فرمود ، دليل ديگرى دارد ؟\r\nاز اين گذشته ، مؤلَّف كتاب - علَّامه حلَّى - اين داستان را در منهاج الكرامه به نقل از ثعلبى ذكر كرده است و ابن تيميه با دشمنى تمام ، هر اشكالى كه توانسته بر آن وارد ساخته است . وى مسائلى را مطرح مىسازد كه بيش از هر چيز به سخن لغو و بيهوده شباهت دارد . مانند دليل خواستن براى اثبات صحّت حديث كه قبلا كرارا به آن پاسخ داده شده است ، خصوصا شهرت اين حديث براى معتبر بودن آن كافى است يا اين اشكال كه حسنين نابالغ بوده‌اند و شرعا سه روز گرسنه نگهداشتن آنها جايز نمىباشد ولى همانطور كه گفته شد آن دو بزرگوار از روى كمال و معرفتى كه داشتند غذاى خود را بخشيدند ، و يا اين اشكال كه ايتام مسلمانان و اسراى آنان به صدقه و درخواست نيازمند نبودند ، زيرا ايتام را پيامبر تأمين مىفرمود و اسيران را كسانى كه آنان را به اسارت گرفته بودند . همانطور كه مشاهده مىكنيد اين اشكال ، آيهء كريمه را دروغ مىشمارد و يا\r\n","description":"","footnote":"","page_name":" 156 ","page_number":161},
  {"content":"\r\nاين اشكال كه در منطقهء عقبه جنگى رخ نداد ؛ چگونه آن يتيم - مطابق نقل ثعلبى - گفت :\r\nپدرم در جنگ عقبه به شهادت رسيد ؟ پاسخ اين اشكال واضح است ؛ زيرا عقبه‌ها بسيار بود . مانند عقبه اى كه در جنگ احد وجود داشت . لذا ضرورت ندارد كه هر گاه عقبه گفته مىشود مراد عقبهء مكه باشد كه انصار قبل از هجرت در آنجا با پيامبر ( ص ) بيعت نمودند ؛ و يا اين اشكالى كه سورهء هل اتى به اتفاق مفسران در مكه نازل شده است .\r\nچنين اتفاق نظرى وجود ندارد ؛ زيرا مجاهد و قتاده آن را از سوره‌هاى مدنى دانسته‌اند ، و يا اين اشكال كه نذر از امورى است كه مورد نهى واقع شده است .\r\nاين اشكال نيز بىمورد است . زيرا آيهء كريمهء موجود در سورهء * ( « هَلْ أَتى » ) * در ستايش و قدردانى از نذر كنندگان است . لذا لازمهء اين اشكال خطا شمردن آيات قرآنى است و يا اين اشكال كه زهرا ( ع ) خدمتكارى به نام فضه نداشته است ، و يا اينكه انفاق ابو بكر از انفاق آنان برتر بوده است و اشكالات ديگرى كه به هذيان بيشتر شباهت دارد .\r\nآيهء * ( « وَالَّذِي جاءَ بِالصِّدْقِ »\r\nمصنّف - اعلى اللَّه درجته - مىگويد :\r\nنوزدهم : آيهء شريفهء * ( « وَالَّذِي جاءَ بِالصِّدْقِ وَصَدَّقَ بِه » ) * ( 1 ) است .\r\nجمهور مفسران از مجاهد نقل كرده‌اند كه مراد ، على بن ابى طالب است .\r\nفضل مىگويد :\r\nجمهور اهل سنت بر اين عقيده‌اند كه اين آيه در مورد ابو بكر صديق نازل شد و بر فرض آنكه در مورد على مرتضى باشد يكى از فضايل او بشمار مىآيد و دلالتى بر وجود نص در مورد امامت وى ندارد .\r\nمن مىگويم :\r\nسيوطى در الدر المنثور از ابن مردويه با ذكر سند نقل كرده است كه ابو هريره گفت :\r\nمراد از * ( « وَالَّذِي جاءَ بِالصِّدْقِ » ) * پيامبر ( ص ) است و * ( « صَدَّقَ بِه » ) * على بن ابى طالب . مانند اين حديث را علَّامه در منهاج الكرامه از طريق ابن مغازلى از مجاهد نقل نموده است و در\r\n\r\n","description":"","footnote":"\r\n( 1 ) . زمر / 32 .\r\n","page_name":" 157 ","page_number":162},
  {"content":"\r\nهمان كتاب از طريق ابو نعيم نيز مانند اين حديث را از مجاهد ذكر كرده است . پس همه اتفّاق نظر دارند كه مراد از قسمت دوّم آيه بر خلاف آنچه كه ابو نعيم گمان كرده پيامبر و على نيستند ، بلكه تنها على بن ابى طالب است . وقتى مراد از قسمت دوّم آيه على ابن ابى طالب باشد ، بر امامت او نيز دلالت دارد ، زيرا خداى متعال با وجود كثرت كسانى كه پيامبر ( ص ) را تصديق نمودند تنها امير المؤمنين را ذكر مىنمايد ، از اينجا معلوم مىشود كه او در تصديق پيامبر كامل بوده و صدّيق اكبر است . بدون شك كسى كه در تصديق پيامبر كامل باشد از همه افضل است و افضل بيش از ديگران شايستهء امامت است . خصوصا با توجه به اينكه تصديق كنندهء كامل ، بيش از ديگران در حفظ آنچه كه تصديق نموده تلاش مىكند و در حفظ دين و حوزهء اسلام جدّىتر است . مضافا به اينكه خداى سبحان در پايان آيه مىفرمايد : * ( « أُولئِكَ هُمُ الْمُتَّقُونَ » ) * و آورندهء اسلام و تصديق كنندهء آن - يعنى پيامبر و على - را داراى تقواى مطلق معرفى مىكند ، كه چنين تقوايى مقتضى عصمت است . و به اجماع تمام مسلمانان هيچ كس به استثناى على ، مانند پيامبر ( ص ) عصمت نداشته است . لذا با عنايت به اينكه عصمت يكى از شرايط امامت است ، على بن ابى طالب امام مىباشد .\r\nدلالت آيهء مذكور بر عصمت با آيهء بعد كه مىفرمايد : * ( « لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ لِيُكَفِّرَ الله عَنْهُمْ أَسْوَأَ الَّذِي عَمِلُوا وَيَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ » ) * ( 1 ) منافات ندارد . زيرا بنابر آنكه پيامبر اكرم ( ص ) قطعا معصوم است مراد از * ( « أَسْوَأَ الَّذِي عَمِلُوا » ) * ( بدترين كارى كه كرده‌اند ) محرّمات نمىباشد بلكه مراد بدترين كارها از نظر قوم عرب است كه خداوند آنها را مىپوشاند ؛ يعنى با چيره كردن آنان بر كفار و احسانشان نسبت به كفار و آشكار ساختن برترى و شرفشان نسبت به ايشان ، آن كارهايى را كه به نظر ايشان بد بود مىپوشاند . لذا خداى متعال در آيهء بعد مىفرمايد : * ( « أَ لَيْسَ الله بِكافٍ عَبْدَه وَيُخَوِّفُونَكَ بِالَّذِينَ مِنْ دُونِه » ) * ( 2 ) .\r\nو امّا نسبتى كه فضل به جمهور اهل سنّت مىدهد ، نسبتى كذب مىباشد . به همين خاطر ما مىبينيم كه زمخشرى در الكشاف به آن اشاره نكرده است و حال آنكه اگر نظر جمهور چنين بود شايان ذكر مىنمود ، خصوصا در اينجا كه فضيلتى را براى ابو بكر بيان كرده است . تا جائى كه ما از تفاسير اهل سنّت اطلاع داريم هيچ كس اين روايت را نقل\r\n\r\n","description":"","footnote":"\r\n( 1 ) . زمر / 34 - 35 .\r\n( 2 ) . همان / 36 .\r\n","page_name":" 158 ","page_number":163},
  {"content":"\r\nنكرده است . البته چرا ، رازى آن را به گروهى نسبت داده است كه نمىتوان آن گروه را به معناى جمهور گرفت . بر فرض كه اين روايت پذيرفته شود ، چگونه مىتوان به سخن جمهور كه از هواى نفس ناشى شده است اعتماد كرد ؟ زيرا همانطور كه نزول آيه را در مورد ابو بكر نقل كرده‌اند در مورد على ( ع ) نيز نقل نموده‌اند ، پس چرا جمهور يا آن جماعتى كه رازى نقل مىكند ، نزول آيه در مورد ابو بكر را انتخاب كرده‌اند با آنكه ما مىدانيم سند روايتى كه در مورد ابو بكر نقل شده است صحيح نيست . زيرا طبرى در تفسير جامع البيان اين روايت را از عمر بن ابراهيم بن خالد از عبد الملك بن عمير از اسيد بن صفوان ، نقل كرده است . ذهبى در ميزان الاعتدال از دار قطنى نقل مىنمايد كه عمر بن ابراهيم كذاب است و از خطيب نقل مىكند كه عمر بن ابراهيم قابل اعتماد نمىباشد ، سپس در شرح حال عمر ذكر مىكند كه اسيد ، فرد مجهول و ناشناخته اى است و در شرح حال عبد الملك از احمد نقل مىكند كه عبد الملك را شديدا تضعيف كرده است .\r\nهمچنين گفته است كه وى ضعيف است و احاديث نادرست دارد . ابن معين مىگويد :\r\nعبد الملك احاديث نادرست را با احاديث صحيح مخلوط مىكند . از تمام اينها كه بگذريم همانطور كه سيوطى در الدر المنثور تصريح مىنمايد روايتى كه اينان در مورد ابو بكر ذكر كرده‌اند و مىگويد « و الذى جاء بالحق محمد و صدق به ابو بكر » امّا ما مىبينيم كه در قرآن تعبير « جاء الحق » نيست بلكه * ( « جاءَ بِالصِّدْقِ » ) * مىباشد .\r\nافزون بر مطالب فوق ، رازى در اينباره سخن مضحكى مىگويد :\r\nبه اجماع مفسران مراد از فرد اسبق افضل يا ابو بكر است و يا على . امّا اولى آن است كه ابو بكر را با سابقه ترين و با فضيلتترين مسلمانان بدانيم ، زيرا على در هنگام بعثت كوچك بود و مانند فرزند كوچكى كه در خانه است به شمار مىآمد و پيداست كه تصديق او بر قدرت و شوكت اسلام نمىافزود . ولى ابو بكر در آن هنگام مردى بزرگ از لحاظ سنّ و موقعيت بود و تصديق نمودن او موجب قدرت يافتن و سربلندى اسلام بود . لذا بهتر آن است كه وى را با سابقه ترين و با فضيلتترين مسلمانان بشماريم .\r\nبايد گفت كه شوكت و سربلندى ، ربطى به اولويت مذكور ندارد ، زيرا تصديق مبتنى بر معرفت و تقوا است ، نه شوكت و سربلندى . از اين رو خداى متعال آورندهء صدق و\r\n","description":"","footnote":"","page_name":" 159 ","page_number":164},
  {"content":"\r\nتصديق كنندهء آن را ، به داشتن تقوا مىستايد و مىفرمايد : * ( « أُولئِكَ هُمُ الْمُتَّقُونَ » ) * . روشن است كه امير المؤمنين از ابو بكر ، به معرفت و تقوا نزديكتر است ، زيرا بر خلاف قوم خود هرگز بتى را نپرستيد و حال آنكه ابو بكر قسمتى از عمر خويش را در بت پرستى سپرى كرد ، و خداوند على را از پليدى پاك گرداند امّا ابو بكر را پاك نگرداند ، و على هفت سال قبل از ابو بكر و ديگران با رسول خدا ( ص ) نماز خواند . از اين گذشته ، كوچكى با كمال و معرفت منافاتى ندارد . لذا مىبينيم كه رسول خدا ( ص ) او را در كوچكى به اسلام دعوت نمود و همانطور كه بيان خواهيم كرد هنگامى كه پيامبر در ابتداى بعثت نزديكان خويش را به اسلام فراخواند ، على به او ايمان آورد و نزديكترين شخص به رسول خدا و مطيعترين آنان بود . در نتيجه رسول خدا او را وزير و جانشين خود قرار داد . در قرآن نيز مىخوانيم كه خداى تعالى ، يحيى ، عيسى ، يوسف و سليمان را در كودكى به نبوّت برگزيد و حسنين را در عين كوچكى در سورهء * ( « هَلْ أَتى » ) * چنين مىستايد : * ( « إِنَّ الأَبْرارَ يَشْرَبُونَ . . . ) * * ( وَيَخافُونَ يَوْماً . . . ) * * ( وَيُطْعِمُونَ الطَّعامَ عَلى حُبِّه . . . ) * * ( إِنَّما نُطْعِمُكُمْ لِوَجْه الله . . » ) * ( 1 ) .\r\nبر فرض هم كه شوكت و قدرت و مقام موجب اولويت در احراز صفت تصديق شود بايد ديد كه ابو بكر چه قدرت و شوكتى داشت ؟ او - همانطور كه ابو سفيان مىگويد - از پستترين خانواده‌هاى قريش است . مقامى نيز نداشته است ، زيرا شغل او خياطى و تعليم كودكان بوده است . ابو بكر كجا و شير خدا و رسول و فرزند سرور بطحا ، على كجا ؟\r\nكسى كه اگر چه [ در دوران كودكى 
  ] موجب تقويت اسلام نشد اما قطعا به واسطهء مقام و حيثيت پدر خود موجب قدرت اسلام گشت ، همانطور كه بيان شد گواهى دادن خدا بر تقواى آورندهء صدق و تصديق كنندهء آن ، حاكى از عصمت آنهاست و كسى جز على بالاجماع معصوم نيست ، پس قطعا مراد از آيه على است نه شخص ديگر .\r\nآيهء * ( « هُوَ الَّذِي أَيَّدَكَ بِنَصْرِه »\r\nمصنّف - نوّر اللَّه ضريحه - مىگويد :\r\nبيستم : آيهء شريفهء * ( « هُوَ الَّذِي أَيَّدَكَ بِنَصْرِه وَبِالْمُؤْمِنِينَ » ) * ( 2 ) است .\r\n\r\n","description":"","footnote":"\r\n( 1 ) . انسان / 5 - 9 .\r\n( 2 ) . انفال / 63 .\r\n","page_name":" 160 ","page_number":165},
  {"content":"\r\nابو هريره مىگويد « بر عرش خدا نوشته شده است : لا إله الا الله وحده لا شريك له ، محمّد بنده و رسول من است . او را با على بن ابى طالب تأييد كردم . »\r\nفضل مىگويد :\r\nاين موضوع در روايات اهل سنت آمده است و شكى نيست كه على از برترين مسلمانان و از خلفا و امامان آنان به شمار مىرود . و چون رسول خدا ( ص ) به وسيلهء مؤمنان تأييد مىشد پس تأييد شدن او از سوى على ، اولى است ، امّا اين موضوع بر نصّى كه مدّعى امامت اوست دلالت نمىكند .\r\nمن مىگويم :\r\nسيوطى در الدر المنثور مىگويد : ابن عساكر با ذكر سند از ابو هريره نقل كرده است كه :\r\nبر عرش نوشته شده است : خدايى جز من نيست و شريكى ندارم ؛ محمّد بنده و رسول من است و او را با على تأييد كردم .\r\nمانند اين حديث در كنز العمال ( 1 ) از ابن عساكر از ابو الحمراء و از طبرانى از ابو الحمراء و از عقيلى از جابر ، آمده است . مصنّف اين حديث را از ابو نعيم به نقل از ابو هريره ذكر كرده است كه ابو هريره در آخر آن مىگويد : اين حديث مربوط به آيهء شريفه * ( « هُوَ الَّذِي أَيَّدَكَ بِنَصْرِه وَبِالْمُؤْمِنِينَ » ) * - يعنى على - است . در ينابيع الموده از ابو نعيم - با اسانيدش - از ابو هريره و ابن عباس و امام ما حضرت صادق ( ع ) نقل مىكند كه « اين آيهء شريفه دربارهء على ( ع ) نازل شد و رسول خدا فرمود : ديدم كه به عرش نوشته شده است . . . » همچنين در ينابيع الموده از ابو نعيم به نقل از انس بن مالك مانند اين حديث را نقل مىكند .\r\nبنابر اين ، وقتى امير المؤمنين ( ع ) مراد از كلمهء « مؤمنين » در آيهء شريفه باشد ، نشانگر اين حقيقت است كه آن بزرگوار از لحاظ ايمان و تأييد و يارى پيامبر به منزلهء تمام مؤمنين محسوب مىشود ، زيرا در آيهء شريفه از ايشان به صيغهء جمع ياد شده است . لذا با توجّه به تعبير صيغهء جمع در مورد آن حضرت و خصوصا مكتوب بودن نام آن بزرگوار در عرش الهى و تأييد پيامبر به وسيلهء وى نتيجه گرفته مىشود كه ايشان افضل مسلمانان و\r\n\r\n","description":"","footnote":"\r\n( 1 ) ج 6 ، ص 158 .\r\n","page_name":" 161 ","page_number":166},
  {"content":"\r\nامام آنان است . و اين سخن فضل كه آن حضرت را از افاضل مؤمنان ذكر مىكند ظلمى است در حق آن حضرت . زيرا آيه و حديث هر دو بر افضليت او بر تمام مؤمنان دلالت دارد ، و اينكه مىگويد : رسول خدا ( ص ) به وسيلهء مؤمنين تأييد شد و يكى از آنان على است و . . . اين نيز ظلمى است نسبت به آن حضرت ، زيرا بر خلاف مقصود آيه و روايت است ، چرا كه مراد از استفاده صيغهء جمع در آيه آن است كه ايشان را به منزلهء تمام مؤمنين بشمارد . زيرا عمدهء تأييدات اسلام از جانب اوست . به اين خاطر ، خداى سبحان يارى على را همراه با يارى خود بيان مىفرمايد و عرش خود را با نام او زينت مىبخشد .\r\nدر خاتمه بايد توجّه داشت كه اراده كردن امير المؤمنين از لفظ * ( « بِالْمُؤْمِنِينَ » ) * در آيهء شريفه با آيهء بعدى كه مىفرمايد * ( « وَأَلَّفَ بَيْنَ قُلُوبِهِمْ » ) * منافات ندارد ، زيرا كاربرد الفاظ در معانى بسيارى امكانپذير است .\r\nآيهء * ( « يا أَيُّهَا النَّبِيُّ حَسْبُكَ الله »\r\nمصنّف - قدّس اللَّه روحه - مىگويد :\r\nبيست و يكم : آيهء شريفهء * ( « يا أَيُّهَا النَّبِيُّ حَسْبُكَ الله وَمَنِ اتَّبَعَكَ مِنَ الْمُؤْمِنِينَ » ) * ( 1 ) است . جمهور روايت كرده‌اند كه آيهء فوق دربارهء على نازل شده است .\r\nفضل مىگويد :\r\nظاهر آيه حاكى از آن است كه در مورد تمام مؤمنان نازل شده است ولى اگر نزول آن دربارهء على نيز درست باشد يكى از فضايل او محسوب مىشود و دلالتى بر مدّعاى او ندارد .\r\nمن مىگويم :\r\nاز آنجا كه دليل ، مبيّن مراد و مقصود است ، بنابراين بر ظهور آيه تقدّم دارد ولى مع الوصف با صرف نظر از اين نكته باز هم ظاهر آيه ، دلالت بر عموم مؤمنان نمىكند بلكه ظاهر آيه نيز خصوص است ، زيرا تمام مؤمنان ، پيروى صد در صد از پيامبر نداشته‌اند . لذا بايد حرف « من » را در آيهء شريفه به معناى حرف تبعيض شمرد نه حرف\r\n\r\n","description":"","footnote":"\r\n( 1 ) انفال / 64 .\r\n","page_name":" 162 ","page_number":167},
  {"content":"\r\nبيان . وقتى اينطور شد ديگر اگر روايت هم بر مراد بودن امير المؤمنين دلالت نمىكرد تنها امير المؤمنين مىتوانست مراد از آيه واقع شود ، زيرا هيچ كس به غير از على ( ع ) به طور صد در صد از نبى اكرم ( ص ) پيروى نداشت . نتيجه آن كه ، آيه بر امامت على ( ع ) دلالت مىنمايد ، زيرا پيروى كامل و مطلق ، مقتضى عصمت است و عصمت ، شرط امامت است و بالاجماع به غير از على هيچ كس عصمت نداشته است . مضافا به اينكه وقتى خداى سبحان ، على را در كنار ذات مقدس خود قرار مىدهد و به پيامبر خود مىفرمايد كه على براى تو كافى است اين تعبير الهى حاكى از فضيلت و امتياز او بر تمام مسلمانان است ، لذا او امام مسلمانان است و مراد از آيه چنين مىشود : اى پيامبر ! يارى خدا و پيروى على براى تو كافى است ، لذا به خاطر پيروى نكردن ديگران حسرت مبر . و احتمال قريب به واقع هست كه مراد اين باشد : يارى خدا و على براى پيامبر ( ص ) كافى است . البته اين تعبير چنان كه ابن تيميه گمان كرده است مستلزم شرك نمىباشد ، زيرا مانند اين تعبير در جاى ديگر از قرآن نيز به چشم مىخورد : * ( « فَإِنَّ الله هُوَ مَوْلاه وَجِبْرِيلُ وَصالِحُ الْمُؤْمِنِينَ » ) * ( 1 ) يارى ديگران هم به قدرت خداست ، و كافى بودن يارى على براى پيامبر ( ص ) با نياز رسول اكرم ( ص ) به يارى ديگران يا نياز خود على ( ع ) به يارى ديگران بعد از رسول خدا ( ص ) منافاتى ندارد . زيرا كافى بودن يارى على ( ع ) براى پيامبر دقيقا مانند كافى بودن يارى خدا براى پيامبر است كه مراد از كافى بودن يارى خدا اين است كه به واسطهء ضعيف بودن يارى ديگران و عدم خلوص كامل در يارى آنان ، نمىتوان يارى آنان را واقعا يارى شمرد . به همين جهت ما ملاحظه مىكنيم كه در چندين مورد مسلمانان پيامبر را رها كرده و خود گريختند . پس اشكال ابن تيميه كه با لحنى زشت و عداوتى آشكارا بيان شده ، اشكال بجايى نمىباشد .\r\nاز اين گذشته ، روايتى كه علَّامه در اينجا نقل مىنمايد در منهاج الكرامه نيز از ابو نعيم نقل نموده است . اين روايت را افراد ديگرى مانند صاحب كشف الغمه - از عز الدّين عبد الرزاق ، محدث حنبلى - نيز نقل كرده‌اند .\r\n\r\n","description":"","footnote":"\r\n( 1 ) . تحريم / 4 .\r\n","page_name":" 163 ","page_number":168},
  {"content":"\r\nآيهء * ( « فَسَوْفَ يَأْتِي الله بِقَوْمٍ يُحِبُّهُمْ »\r\nمصنّف - اعلى اللَّه درجته - مىگويد :\r\nبيست و دوّم : آيهء شريفهء * ( « فَسَوْفَ يَأْتِي الله بِقَوْمٍ يُحِبُّهُمْ وَيُحِبُّونَه » ) * ( 1 ) است . ثعلبى مىگويد :\r\nاين آيه دربارهء على نازل شده است .\r\nفضل مىگويد :\r\nمفسران گفته‌اند كه اين آيه دربارهء مردمان يمن نازل شد ، و گفته شده : هنگامى كه اين آيه نازل شد از رسول خدا ( ص ) پرسيدند كه آن قوم چه كسانىاند ؟ رسول اكرم ( ص ) دستش را به پشت سلمان زد و فرمود : اين مرد و قوم او هستند . ظاهر آيه حكايت از آن مىكند كه آن قوم هنوز ايمان نياورده‌اند ؛ زيرا مىفرمايد : خدا قومى را خواهد آورد . در حالى كه على از جمله كسانى است كه از اوّل اسلام آورده بود . پس چگونه مىتوان گفت :\r\nاين آيه دربارهء او نازل شده است ؟ بر فرض كه بپذيريم ، باز اين آيه يكى از فضايل او به شمار مىآيد و دلالت بر نص مورد ادّعا در باب امامت ندارد .\r\nمن مىگويم :\r\nدو مطلب است كه در اينجا بدان اشاره مىكنيم :\r\n1 - معناى ارتداد : ظاهرا به دو معنى به كار رفته كه يكى حقيقى است و ديگرى مجازى .\r\nمعناى حقيقى آن عبارت است از روى گرداندن از دين از طريق مخالفت با برخى اصول آن مانند شهادتين - در نزد تمام مسلمانان - و امامت - از نظر شيعه - . و معناى مجازى آن مخالفت با برخى از دستورات مهمّ دينى است . احتمالا در آيهء مورد بحث ، مراد همان معناى اوّل است . زيرا معناى حقيقى همواره در استعمال يك لفظ ، اصل به شمار مىرود و معناى مجازى نيازمند قرينه است . مثل اينكه گفته شود : مراد از ارتداد دوست داشتن كافران و دست كشيدن از جهاد است به قرينهء اينكه در آيهء قبلى مىفرمايد : هر كس كافران را دوست بدارد از آنان است .\r\n2 - شأن نزول آيه : اخبار ما صرفا نزول آن را در مورد امير المؤمنين يا حضرت مهدى ( ع ) بيان كرده‌اند و بعيد نيست كه مراد هر دو باشند ، امّا در روايات اهل سنّت چند قول وجود دارد . برخى از روايات - همانطور كه علَّامه از ثعلبى نقل مىكند - نزول آيه را\r\n\r\n","description":"","footnote":"\r\n( 1 ) . مائده / 58 .\r\n","page_name":" 164 ","page_number":169},
  {"content":"\r\nدر مورد على بيان مىكند . و برخى در مورد اهل يمن معرفى مىكند و برخى در مورد ايرانيان و بعضى ديگر در مورد انصار مىدانند و گفته شده است كه در شأن ابو بكر است . هيچ كس دو نظريه آخر را در تفسير آيه از پيامبر اكرم ( ص ) روايت نكرده است ولى مطابق با نقل رازى در تفسير خويش ، سدى ، قول اوّل از دو نظريه آخر را پذيرفته است . دليلش اين است كه انصار رسول خدا ( ص ) را يارى كردند . اشكال اين نظريه آن است كه مراد از يارى در آيهء شريفه ، يارى در آينده است كه اين اختصاص به انصار ندارد . بعلاوه در گذشته نيز ، يارى پيامبر ( ص ) اختصاص به انصار نداشته است بلكه مهاجران نيز آن حضرت را يارى كردند .\r\nو آنان كه گمان كرده‌اند اين آيه درباره ابو بكر نازل شده ، دليلشان اين است كه ابو بكر با مرتدّان جنگيد . ما در آينده اشكال اين نظر را بيان خواهيم داشت .\r\nحقيقت اين است كه به چند دليل آيهء مذكور دربارهء امير المؤمنين على ( ع ) فرود آمده است :\r\n1 - رواياتى كه از شيعه و سنّى در اين باره وارد شده است . روايت ثعلبى را در اين باره ملاحظه كرديد امّا ابن تيميه آن را انكار كرده است . تفسير ثعلبى هم در اختيار من نبود تا بطلان انكار او را نشان دهم ، زيرا بدون شك مصنّف بر خلاف ابن تيميه ، تعمّدى در دروغ گفتن ندارد . چنان كه خواهيد دانست از بررسى وضعيت و حالات اين دو تن معلوم مىشود كه تنها مىتوان به سخن مصنّف اعتماد كرد . از امير المؤمنين على ( ع ) نقل شده است كه در جنگ بصره فرمود : « به خدا سوگند پيش از امروز با اهل اين آيه - آيهء مورد بحث - جنگ نشده بود ، سپس آيهء * ( « فَسَوْفَ يَأْتِي الله » ) * را تلاوت فرمود . »\r\nاين روايت و مانند آن كه از عمّار و ابن عباس نقل خواهد شد ، صحّت روايت ثعلبى را تأييد مىنمايد .\r\n2 - تنها شخصى كه علائم موجود در آيه با او منطبق است ، امير المؤمنين على بن ابى طالب است . عدم انطباق آيه با ابو بكر واضح است ؛ زيرا يكى از خصوصيات مطرح شده در آيه اين است كه « آنان خدا را دوست مىدارند و خدا نيز آنان را دوست مىدارد » . و اين خصوصيت در ابو بكر وجود نداشته است ؛ چرا كه در جنگ خيبر وقتى ابو بكر و عمر ناكام از فتح قلعه بازگشتند ، رسول خدا ( ص ) فرمود :\r\n","description":"","footnote":"","page_name":" 165 ","page_number":170},
  {"content":"\r\nفردا پرچم را به دست مردى خواهم داد كه خدا و رسول را دوست دارد و خدا و رسول نيز او را دوست دارند . او حمله مىكند ولى نمىگريزد .\r\nاين حديث صراحتا بيان مىدارد كسانى كه در جنگ گريخته‌اند واجد اين اوصاف نيستند ، و عدم انطباق آيه بر انصار و اهل يمن و فارس به واسطهء آن است كه ظاهر آيه گواه آن است كه خداوند فردى را مىآورد كه امامى شجاع ، دور انديش ، متقى و متواضع باشد . زيرا مىفرمايد : * ( « أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ الله وَلا يَخافُونَ لَوْمَةَ لائِمٍ » ) * ( 1 ) مراد از اين آيه اين است كه : در برابر مؤمنين متواضع است آن هم تواضعى كه والى و امام دارد . زيرا اگر مراد تواضع امام و حاكم نباشد معنايى ندارد كه كلمه * ( « أَذِلَّةٍ » ) * با حرف * ( « عَلَى » ) * كه نشانه برترى است ، متعدى گردد . همچنين به واسطهء برخوردارى از قدرت در برابر كافران ، عزيز است ؛ يعنى بر آنان غلبه دارد و در چشم ايشان با عظمت است و از آنجايى كه دلير ، پرهيزگار و دلاور است در راه خدا جهاد مىنمايد و به خاطر برخوردارى از دور انديشى و توانايى از سرزنش هيچ كس هراسى ندارد . اگر اين ويژگيها را به فرمايش رسول خدا در روز خيبر ضميمه كنيم ، مشخص مىگردد كه مراد امير المؤمنين است .\r\nاستعمال لفظ * ( « بِقَوْمٍ » ) * نيز با منظور بودن امير المؤمنين منافات ندارد ، خواه آنكه استفاده از لفظ قوم را مانند موارد بسيار ديگرى كه در قرآن وجود دارد - از جمله آيه مباهله - براى بزرگداشت و احترام بدانيم و خواه آنكه اين تعبير را اشاره به اين مطلب بشماريم كه او داراى پيروانى است . همين طور تعبير به * ( « فَسَوْفَ » ) * - كه نشانگر آينده است - بر خلاف گفتهء فضل منافاتى با مراد بودن امير المؤمنين ندارد ، زيرا آيه دلالت بر آن دارد كه خداى سبحان ، فرد صاحب ولايت و با قدرتى را مىآورد و على ( ع ) نيز در آينده چنين شد و در راه خدا جهاد كرد . وقتى اين اشكال را به ابو بكر وارد مىسازند ، فخر رازى نيز پاسخ مىدهد كه جهاد او پس از نزول آيه است . بنابراين ، همان پاسخى كه در مورد اشكال به ابو بكر موجود است در مورد على ( ع ) هم صادق است .\r\n3 - آيه اى كه بعد از اين آيهء شريفه قرار دارد ، آيهء * ( « إِنَّما وَلِيُّكُمُ الله » ) * است كه دربارهء\r\n\r\n","description":"","footnote":"\r\n( 1 ) . مائده / 54 .\r\n","page_name":" 166 ","page_number":171},
  {"content":"\r\nامير المؤمنين ( ع ) مىباشد . پس بايد اين آيه نيز در شأن امير المؤمنين باشد تا آن كه دو آيه با يكديگر مرتبط باشند و تحت يك خطاب قرار بگيرند .\r\n4 - وجود اخبارى است كه اقتضا مىكند آيه در مورد على نازل شده باشد . برخى از آنها تصريح مىكند كه رسول اكرم فرمود :\r\nبدرستى كه از ميان شما شخصى به خاطر تأويل قرآن مىجنگد همچنان كه من براى تنزيل آن جنگيدم . عمر و ابو بكر پرسيدند : آيا ما آن شخص نيستيم ؟ پيامبر فرمود : خير او كسى است كه كفش وصله مىكند - يعنى على .\r\nاحمد در مسند خود اين حديث را با ذكر سند با دو طريق از ابو سعيد نقل كرده است ( 1 ) حاكم نيز آن را با دو طريق و ذكر سند در مستدرك آورده است ( 2 ) و آن را به شرط شيخين صحيح شمرده است . در كنز العمال آورده است كه ابو يعلى در مسند خود و ابن ابى شيبه و ابو نعيم در حلية الاولياء و ابن حبّان در صحيح خود و ضياء در المختاره اين حديث را از ابو سعيد نقل كرده‌اند . نسائى نيز آن را در خصائص ذكر كرده است . بر مبناى اين حديث آن كسى را كه خدا براى جنگ با مرتدان مىفرستد على است نه ابو بكر ؛ زيرا جنگ على ( ع ) به خاطر تأويل بود نه جنگ ابو بكر . پس آن كسى كه خداى متعال در قرآن به جنگ با او اخطار داده است على ( ع ) مىباشد .\r\nدستهء ديگر ، اخبارى است كه پيامبر اكرم ( ص ) تنها ، آمدن على را به مردم خبر داد . و فرمود : يا از شيوهء گذشتهء خود دست برداريد يا آنكه خدا مردى را برمىانگيزد - مراد على است - مطابق اين روايت مناسبتر اين است كه كسى كه آيه به آمدنش انذار كرده است ، على باشد . در كنز العمال از احمد و ابن جرير - كه صحيح هم مىشمارد - و سعيد بن منصور در سنن خود روايت كرده است كه على ( ع ) فرمود :\r\nگروهى از مردم قريش نزد رسول خدا ( ص ) آمدند و گفتند : اى محمّد ( ص ) ! ما از همسايگان و هم پيمانان تو هستيم تعدادى از بردگان ما كه هيچ ميل و علاقه اى به ايمان آوردن و آشنا شدن آنان با دين وجود ندارد از املاك ما گريخته‌اند و نزد تو\r\n\r\n","description":"","footnote":"\r\n( 1 ) . مسند احمد ، ج 3 ، ص 33 و 82 .\r\n( 2 ) . مستدرك ، ج 3 ، ص 123 .\r\n","page_name":" 167 ","page_number":172},
  {"content":"\r\nآمده‌اند آنان را به ما بازگردان . پيامبر به ابو بكر فرمود : چه مىگويى ؟ ابو بكر گفت :\r\nراست مىگويند ، آنها همسايگان و هم پيمانان شما هستند . رنگ چهرهء رسول خدا ( ص ) تغيير كرد . سپس به عمر فرمود : چه مىگويى ؟ عمر گفت : آنان راست مىگويند ، همسايگان و هم پيمانان شما هستند . رنگ چهرهء رسول خدا ( ص ) دگرگون شد . پيامبر ( ص ) به قريش فرمود : اى جماعت قريش ! خدا قطعا مردى را بر شما مبعوث مىگرداند كه قلب او را براى ايمان آزموده است . او شما - يا بعضى از شما - را براى دين مىكشد . ابو بكر پرسيد : اى رسول خدا ! آيا آن مرد من هستم ؟ فرمود : خير . عمر گفت : آن مرد من هستم ؟ همان پاسخ را شنيد . سپس پيامبر ( ص ) فرمود : او كسى است كه كفش مىدوزد . در آن هنگام كفشى به على داده بودند تا بدوزد . ( 1 )\r\nمانند اين روايت در خصائص نسائى نيز آمده است . در كنز العمال نيز شبيه به اين روايت را از خطيب ( 2 ) و از ترمذى - كه آن را صحيح نيز شمرده است - و ابن جرير - كه آن را صحيح نيز شمرده است - و از ضياء در المختاره ( 3 ) و از ابن ابى شيبه و ابن جرير و حاكم - در مستدرك - و يحيى بن سعيد ( 4 ) نيز نقل شده است كه رسول خدا ( ص ) در برخى از آنها مىفرمايد :\r\nاى جماعت قريش ! يا از شيوه گذشته خود دست برمىداريد يا خدا مردى را در ميان شما برمىانگيزد كه قلبش را بر ايمان آزموده است . او به خاطر دين ، گردنهاى شما را با شمشير خواهد زد .\r\nو در برخى ديگر تعبير چنين است :\r\nاى جماعت قريش ! شما از شيوهء خود دست برنمىداريد تا آنكه خدا مردى را در ميان شما برانگيزد كه قلبش را با ايمان آزموده است . او گردنهاى شما را مىزند و\r\n\r\n","description":"","footnote":"\r\n( 1 ) . كنز العمال ، ج 6 ، ص 396 .\r\n( 2 ) . ج 6 ، ص 393 .\r\n( 3 ) . ج 6 ، ص 407 .\r\n( 4 ) همان .\r\n","page_name":" 168 ","page_number":173},
  {"content":"\r\nشما همچون شتران فرارى از برابر او مىگريزيد .\r\nدر كتاب الاستيعاب ذيل شرح حال امير المؤمنين ( ع ) از معمر از ابن طاوس از پدرش از مطلب بن عبد الله بن حنطب نقل كرده است كه رسول خدا ( ص ) هنگامى كه فرستادگان قبيله ثقيف نزد او آمدند فرمود :\r\nيا تسليم مىشويد يا آنكه مردى را از خودم - يا مانند خودم - برمىانگيزم كه گردنهاى شما را مىزند و فرزندانتان را به اسارت مىگيرد و اموالتان را مىگيرد .\r\nعمر مىگويد : تنها آن روز بود كه آرزوى حكومت كردم و سينهء خود را جلو دادم به اين اميد كه پيامبر به من بگويد : تو آن مرد هستى امّا رو به سوى على كرد و دستش را گرفت و فرمود : اين ، آن مرد است .\r\nدر كتاب الصواعق المحرقه بعد از حديث چهلم از احاديثى كه در فضيلت على ذكر نموده است از ابن ابى شيبه به نقل از عبد الرحمن بن عوف روايت كرده است كه :\r\nهنگامى كه رسول خدا ( ص ) مكه را فتح فرمود روانهء طائف شد . در آنجا به سخنرانى ايستاد و فرمود : سوگند به آن كسى كه جانم در دست اوست يا نماز بخوانيد و زكات بپردازيد يا آنكه مردى را از خود - يا مانند خود - برمىانگيزم كه گردنهاى شما را مىزند . سپس دست على را گرفت و فرمود : اين ، آن مرد است .\r\nدر مسند احمد و ديگران آمده است :\r\nرسول خدا ( ص ) فرمود : اى فرزندان وليعه ! يا از شيوهء گذشته خود دست برداريد يا آنكه مردى را مانند خود در ميان شما برمىانگيزم كه مىجنگد و فرزندان شما را به اسارت مىگيرد . سپس رو به على كرد و دست او را گرفت و فرمود : اين ، همان مرد است .\r\n","description":"","footnote":"","page_name":" 169 ","page_number":174},
  {"content":"\r\nو اخبار ديگرى كه حاكى از آن است كه رسول خدا ( ص ) معمولا خبر آمدن على را مىداد . لذا آيهء شريفه به او حمل مىشود . زيرا انذار رسول خدا ( ص ) مانند انذار خداست ؛ چرا كه پيامبر از روى هوى سخن نمىگويد . اگر ابو بكر ، شايستگى اين امر را داشت پيامبر او را رد نمىكرد . از اين گذشته ، سخنى كه ابو بكر در برابر قريش گفت - همان جمله اى كه رنگ چهره پيامبر از شنيدن آن دگرگون شد - نشانگر آن است كه ابو بكر از جمله كسانى نيست كه از سرزنش ديگران نهراسد لذا او نمىتواند مراد از آيه باشد .\r\nهمچنين در برخى از اين روايات ، پيامبر ( ص ) على ( ع ) را از خود يا مانند خود معرفى نموده است . لذا على ( ع ) براى دارا بودن اوصاف مذكور در آيه لا يقتر است و مراد آيه نيز اوست .\r\nنكتهء قابل تأمل و شگفتآور ، سخن عمر است كه با وجود آنكه متوجّه شد رنگ پيامبر اكرم ( ص ) با شنيدن جواب ابو بكر تغيير كرد ولى مع الوصف همان پاسخ را تكرار كرد . من نمىدانم كه او و دوستش چگونه سلطهء كافران بر مؤمنان را روا مىشمارند و مىپذيرند كه مؤمنان را به عنوان خادم و مملوك ، نزد كسانى كه منكر خدا و رسول هستند بفرستند با اين حال چگونه مىخواهند امام مردم باشند و جان و مال آنان را حفظ كنند ؟ ! دليلى كه براى مراد بودن ابو بكر از آيهء شريفه مىآورند ، جنگ او با مرتدين است و اين دليل ، دليل نادرستى است . زيرا كسانى كه ابو بكر با آنان جنگ كرد يا كافر اصلى بودند مانند طرفداران مسيلمه و سجاح ، يا مؤمنان واقعى مانند بنى حنيفه كه به بيعت خود با امير المؤمنين در روز غدير وفادار بودند و به خاطر آنكه خلافت ابو بكر را بر حق نمىدانستند از پرداخت زكات به او امتناع نمودند ، و ما در اين مورد در آينده توضيح خواهيم داد . فخر رازى مراد بودن امير المؤمنين را از آيهء شريفه مورد مناقشه قرار داده و مدعى مىشود كه نه تنها اين آيه بر على مطابقت نمىكند بلكه دليلى است بر فساد مذهب شيعه ! وى مىگويد :\r\nاگر چنانچه شيعه گمان كرده است مقصود از آيه على باشد و او امام است و هر كس كه معتقد به امامت او نباشد مؤمن نيست بايد على با ابو بكر مىجنگيد ؛ زيرا خداى تعالى مىفرمايد : * ( « مَنْ يَرْتَدَّ مِنْكُمْ عَنْ دِينِه فَسَوْفَ يَأْتِي . . . » ) * چرا كه كلمهء * ( « مَنْ » ) * ( هر كس ) در آيهء شريفه به شكل شرطى به كار رفته است و لذا\r\n","description":"","footnote":"","page_name":" 170 ","page_number":175},
  {"content":"\r\nعموميّت دارد ؛ يعنى هر گاه كسى مرتد شود خدا قومى را مىآورد كه آنان را از راه كفر بازگردانند و شوكت آنان را درهم ريزند ، امّا ما مىبينيم كه در مورد ابو بكر و يارانش چنين نبود و آنان همچنان شوكت خود را حفظ كردند بلكه مسئله برعكس بود ؛ يعنى اين شيعيان بودند كه مغلوب واقع شدند .\r\nاشكال سخن رازى اين است كه انذار ( بيم دادن ) فقط با زمامدار صورت مىپذيرد و همانطور كه روشن شد لازمهء آن جنگيدن امير المؤمنين با ابو بكر نيست . چرا كه رازى همين پاسخ را در مورد مراد بودن ابو بكر از آيه داده است و مىگويد : او هنگام نزول آيه با مرتدين به جنگ برنخاست ، بلكه هنگامى كه به خلافت رسيد اقدام به جنگ نمود . پس مراد از آيه اين است كه خدا زمامدارى را مىفرستد تا در دوران زمامدارى خود با هر كس كه از دين روى برگرداند به جنگ برخيزد . از اين رو ، آنان مراد بودن ابو بكر را از آيه صحيح مىدانند با آنكه ابو بكر با تمام مرتدّان از جمله اسود عنسى نجنگيد ؛ زيرا او در دوران زندگى رسول خدا ( ص ) كشته شد . و يا قبيلهء غسّان كه بنابر نقل ، عمر با آنان جنگيد . بعلاوه ، ممكن است كه معناى آيه ، مجرد تحذير كسانى باشد كه مرتد مىشوند و با جنگ ، آنان را انذار دهد خواه واقع شده باشد يا نه ؟ و اللَّه العالم .\r\nآيهء « أُولئِكَ هُمُ الصِّدِّيقُونَ »\r\nمصنّف - قدّس سرّه - مىگويد :\r\nبيست و سوّم : آيهء * ( « وَالَّذِينَ آمَنُوا بِالله وَرُسُلِه أُولئِكَ هُمُ الصِّدِّيقُونَ » ) * ( 1 ) . احمد بن حنبل روايت كرده است كه اين آيه در حق على ( ع ) نازل شد .\r\nفضل مىگويد :\r\nشكى نيست كه على از صديقين و شهدا به شمار مىآيد . ظاهرا آيه در مورد گروهى از صديقين و شهدا نازل شده است . امكان دارد كه در مورد خلفا نازل شده باشد ، و اگر نزول آن در مورد على صحيح باشد از فضايل او محسوب مىشود و بر امامت او دلالت\r\n\r\n","description":"","footnote":"\r\n( 1 ) . حديد / 19 .\r\n","page_name":" 171 ","page_number":176},
  {"content":"\r\nنمىكند .\r\nمن مىگويم :\r\nبدون شك هر مؤمنى را نمىتوان صديق شمرد ؛ زيرا صديق به كسى گفته مىشود كه تصديق او كامل و بسيار باشد . همين طور است در مورد صفت شهيد . پس لزوما بايد فرد مخصوصى مورد نظر باشد . ما از اخبار چنين فهميده‌ايم كه در اين امّت ، صدّيقى جز على وجود ندارد . پس حتما مراد از آيه يا شخص اوست و يا شامل او و افراد صديق امتهاى سه گانه است . سيوطى در الدر المنثور در تفسير سورهء يس از ابو داود و ابو نعيم و ابن عساكر و ديلمى - با ذكر اسانيد - از ابو ليلى نقل مىكند كه رسول خدا ( ص ) فرمود :\r\nافراد صديق سه تن هستند : حبيب نجار ، مؤمن آل يس كه گفت : اى مردم ! از رسولان پيروى كنيد . و حزقيل ، مؤمن آل فرعون كه گفت : آيا كسى را كه مىگويد پروردگار من الله است مىكشيد ؟ و على بن ابى طالب كه برتر از آنان است .\r\nرازى اين حديث را به اختصار در ذيل آيهء * ( « وَقالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَه » ) * ( 1 ) روايت كرده است . همچنين سيوطى در تفسير سورهء يس از بخارى - در تاريخ خود - نقل مىكند كه ابن عباس گفت : رسول خدا فرمود : « افراد صديق سه تن هستند :\r\nحزقيل مؤمن آل فرعون و حبيب نجار ، همراه آل يس و على بن ابى طالب . »\r\nاين روايت را در كنز العمال ( 2 ) از ابن نجار از ابن عباس نقل نموده است . حديث ابو ليلى را در منهاج الكرامه از احمد - در مسند - و ديلمى و ابن مغازلى روايت مىنمايد . ابن تيميه منكر آن است كه اين حديث از اصل مسند باشد و گمان دارد كه اين حديث از جمله احاديثى است كه قطيعى افزوده است ؛ وى حديث را از دو طريق نقل مىكند و سپس در سند هر دو مناقشه مىنمايد ، و حال آنكه - چنانچه در مقدمه توضيح داديم - مىدانيد كه مناقشه در سند احاديثى كه مربوط به فضايل امير المؤمنين است ، مناقشه اى نابجاست . زيرا با اندك تأملى مىتوان به موثق بودن راويان آن احاديث پى برد . ضمن اينكه هر گاه طرق حديثى زياد باشد ، آن حديث معتبر شمرده مىشود اگر چه اسانيدش صحيح نباشد .\r\n\r\n","description":"","footnote":"\r\n( 1 ) . غافر / 28 .\r\n( 2 ) . مستدرك ، ج 6 ، ص 52 .\r\n","page_name":" 172 ","page_number":177},
  {"content":"\r\nدر آيهء سيزدهم ، حديثى به همين مضمون ذكر شد و اعتراضى نيز كه به آن شده بود بيان گرديد . احاديثى كه پيشروان ( سابقون ) امتها را سه تن معرفى مىكند بسيار است ، لذا دليلى براى تشكيك در آنها وجود ندارد . در برخى از اين روايات صراحتا آمده است كه صديق اكبر ، امير المؤمنين على ( ع ) مىباشد . از جمله اين روايات ، روايت حاكم ( 1 ) در مستدرك است . وى به نقل از عباد بن عبد الله اسدى آورده است كه على فرمود :\r\nمن بندهء خدا ، و برادر رسول خدا ( ص ) و صديق اكبر هستم . هر كس پس از من چنين صفتى را به خود نسبت دهد دروغگوست .\r\nسپس حاكم مىگويد : اين حديث به شرط شيخين صحيح است و ذهبى در ذيل آن مىگويد : « اين حديث نه به شرط يكى از شيخين آمده است و نه حديث صحيحى است بلكه باطل است و ابن المدينى عباد را ضعيف مىداند . » نمىتوان تضعيف عباد ، توسط اين المدينى را معتبر دانست . چرا كه حاكم و ديگران او را موثق دانسته‌اند . اگر بخواهيم به اين تضعيفها توجّه كنيم يك حديث صحيح هم براى آنان باقى نمىماند .\r\nمن نمىدانم چه مطلبى در اين حديث ، ذهبى را بر آن داشته كه با وجود شواهد بسيارى بر صحّت آن ، آن را انكار نمايد . اين حديث در كنز العمال ( 2 ) از ابن ابى شيبه و از نسائى در الخصائص و از ابن ابى عاصم در السنه و از عقيلى و ابو نعيم در المعرفه نقل شده است . همچنين از عقيلى ( 3 ) و محمّد بن ايوب رازى روايت شده است كه على بر فراز منبر بصره فرمود : « انا الصديق الاكبر » همين طور در كنز العمال ( 4 ) از طبرانى از سلمان و ابو ذر هر دو با هم و از بيهقى و ابن عدى به نقل از حذيفه آورده است كه نبى اكرم ( ص ) در مورد على فرمود :\r\nاين مرد اوّلين كسى است كه به من ايمان آورد و اوّلين كسى است كه در روز قيامت با من مصافحه مىنمايد . او صدّيق اكبر و فاروق اين امت است كه حق و باطل را از يكديگر جدا مىكند . او اصل و ستون دين است در حالى كه ثروت ،\r\n\r\n","description":"","footnote":"\r\n( 1 ) . مستدرك ، ج 3 ، ص 112 .\r\n( 2 ) . همان منبع ، ج 6 ، ص 394 .\r\n( 3 ) . همان منبع ، ص 405 .\r\n( 4 ) . همان منبع ، ص 156 .\r\n","page_name":" 173 ","page_number":178},
  {"content":"\r\nاصل كافران است .\r\nمانند اين حديث را ابن حجر در الاصابه ذيل شرح حال ابو ليلى غفارى آورده است و در ابتداى آن اين جمله اضافه شده است : « پس از من فتنه اى رخ خواهد داد . هر گاه چنين شد ، از على بن ابى طالب جدا نشويد ؛ زيرا او اوّلين كسى است كه به من ايمان آورد . »\r\nبنابراين ، وقتى ثابت شد كه على از لحاظ تصديق پيامبر كاملترين فرد اين امت است لازم مىآيد كه با فضيلتترين آنان نيز باشد ، خصوصا كه او با فضيلتترين صديق در ميان امت انبيا نيز مىباشد . پيدا است كه فرد افضل ، امام است . امّا اين قوم ، نام صديق را سرقت كرده‌اند و آن را به ابو بكر نسبت داده و او را صديق ناميده‌اند . خداى متعال چون مىدانست آنها چنين خواهند كرد با افزودن صفت « شهدا » به صفت صديق در آيهء شريفه ، كذب آنان را با دليلى واضح ثابت فرمود . چنين سرقتى چندان هم شگفتآور نيست ؛ زيرا آنان لقب فاروق را نيز از على ( ع ) به سرقت برده و به عمر داده‌اند . در حالى كه حديث سابق و برخى احاديث ديگر تصريح مىكنند كه فاروق لقب امير المؤمنين بوده است . از جملهء اين احاديث حديثى است كه در كنز العمال ( 1 ) از ابو نعيم به نقل از ابو ليلى نقل شده است . در اين حديث پيامبر خدا ( ص ) مىفرمايد : « پس از من فتنه اى رخ خواهد داد . هر گاه چنين شد جانب على ( ع ) را داشته باشيد ؛ زيرا او فاروق بين حق و باطل است . »\r\nطبرى در كتاب المنتخب ( 2 ) كه در ذيل تاريخ طبرى چاپ شده است ، مىگويد :\r\nابن سعد به ما خبر داد كه يعقوب بن ابراهيم بن سعد از پدرش به نقل از صالح بن كيان گفت كه ابن شهاب مىگويد : به ما رسيده است كه اهل كتاب نخستين كسانى بودند كه به عمر ، فاروق گفتند و مسلمانان ، اين لقب را از زبان اهل كتاب گرفتند در حالى كه از رسول خدا ( ص ) نسبت به اين مسئله هيچ روايتى به دست ما نرسيده است .\r\n\r\n","description":"","footnote":"\r\n( 1 ) . ج 6 ، ص 155 .\r\n( 2 ) . ص 9 .\r\n","page_name":" 174 ","page_number":179},
  {"content":"\r\nآيهء * ( « الَّذِينَ يُنْفِقُونَ أَمْوالَهُمْ »\r\nمصنّف - طاب ثراه - مىگويد :\r\nبيست و چهارم : آيهء * ( « الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً » ) * ( 1 ) است .\r\nجمهور اهل سنت روايت كرده‌اند كه « على ( ع ) چهار درهم داشت . يك درهم را شب انفاق نمود و يكى ديگر را روز . درهم سوم را پنهانى انفاق نمود و چهارم را آشكارا . آن گاه اين آيه در حق او نازل شد . »\r\nفضل مىگويد :\r\nمفسران اهل سنت روايت كرده‌اند كه اين آيه در حق على ( ع ) نازل شده است ، و البته يكى از فضايل او به شمار مىرود لكن ادعاى وجود نص بر امامت او را ثابت نمىكند .\r\nمن مىگويم :\r\nاين روايت را واحدى در اسباب النزول از ابن عباس و مجاهد و كلبى روايت نموده است و سيوطى در الدر المنثور آن را به ابن جرير و عبد الرزاق و عبد بن حميد و ابن منذر و ابن ابى حاتم و طبرانى و ابن عساكر منسوب مىكند و مصنّف در منهاج الكرامه آن را به ثعلبى و ابو نعيم نسبت مىدهد . زمخشرى ، رازى و ديگران نيز اين حديث را نقل كرده‌اند ، امّا ابن تيميه طبق عادت خود - با اين بهانه كه انفاق پنهانى و آشكارا از شب و روز بيرون نيست و نمىتوان اينها را مقابل يكديگر فرض كرد - گمان كرده است كه حديث ، دروغ است و طبق معمول از سخن خود اظهار خوشحالى مىكند . اشكال او وارد نيست . زيرا مراد از روايت اين است كه او دو درهم را در شب انفاق نمود : يكى را آشكارا و ديگرى را پنهانى و دو درهم ديگر را به همين ترتيب در روز انفاق كرد . يا اينكه مراد اين است كه دو درهم را در شب و روز و دو درهم ديگر را آشكار و پنهان انفاق كرد ؛ يعنى در دو درهم نخست ، وقت انفاق مورد نظر است و در دو درهم ديگر نحوهء انفاق .\r\nبا توجّه به اينكه مقدار اين صدقه اندك بوده امّا صدقه دهندگان بسيار بوده‌اند . لذا پيداست وقتى خداى سبحان اين صدقه را در قرآن بيان مىكند و به پرداخت كننده آن بشارت مىدهد هدف اين است كه برترى او را از لحاظ معرفت و اخلاص نسبت به ديگران نشان دهد .\r\n\r\n","description":"","footnote":"\r\n( 1 ) . بقره / 275 .\r\n","page_name":" 175 ","page_number":180},
  {"content":"\r\nاين آيه قويترين دليل بر اين مطلب است كه على ( ع ) با تقواترين و با فضيلتترين مردم است و از همه براى امامت شايستگى بيشترى دارد .\r\nزمخشرى از برخى راويان اهل سنت روايت كرده است كه اين آيه در حق ابو بكر نازل شد . زيرا ابو بكر چهل هزار دينار صدقه داد . ده هزار را در شب ، ده هزار را در روز ، ده هزار را پنهان و ده هزار را آشكار .\r\nمن نمىدانم انسان بايد از چه چيزى تعجب كند : آيا از اين تعجب كند كه گويندهء اين روايت گمان كرده است كه معيار برترى و فضيلت ، بسيارى صدقه است نه اخلاص در پرداخت آن و به همين خاطر ، صدقه اى به اين هنگفتى را به او نسبت مىدهد تا در مقابل صدقهء امير المؤمنين ، برتر و بالاتر جلوه دهد ؟ يا از اين متعجب شود كه اين منقبت چيزى جز نقص به وى نمىافزايد . زيرا در روزگار تنگدستى مسلمانان ، چنين ثروتى جز از راه بخل براى يك نفر جمع نمىشده . يا از اين تعجب كند كه ابو بكر چگونه چنين ثروتى در اختيار داشته است و حال آنكه او پيش از ظهور اسلام معلم كودكان بوده و پس از ظهور اسلام خياطى مىكرده است و سهم او نيز از غنائم جنگى مانند سهم ساير مسلمانان بوده است . و مطابق نقل حاكم ( 1 ) از دخترش اسمى و نقل احمد در مسند ( 2 ) ابو بكر به هنگام هجرت پنج يا شش هزار درهم ثروت داشته است . لذا بايد پرسيد از كجا چنين ثروتى براى او جمع شد ؟\r\nيا از اين تعجب نمايد كه چگونه انفاق چنين ثروتى از چشم مردم مخفى مانده است تا آنكه اين راوى آن را اعلام نمود و حال آنكه انفاق چنين ثروتى در آن روزگار مىتوانست اكثر مردم مدينه را بىنياز سازد . يا از اين تعجب كند كه ابو بكر چگونه تا به اين اندازه دست و دل باز بوده است و حال آنكه از دادن مقدارى اندك به خانوادهء خود ، اجتناب مىكرد ؟ اسمى در دنبالهء حديث فوق مىگويد : ابو بكر با تمام ثروت خود از مكه خارج شد و هيچ چيز براى آنها نگذاشت . اگر واقعا ابو بكر كسى بود كه چنين ثروتى را انفاق نمايد پس چگونه است كه از دادن صدقهء اندكى براى نجواى با رسول خدا ، ترسيد و چرا هنگام هجرت بهاى شترى را كه براى رسول خدا ( ص ) خريده بود با وجود تنگدستى رسول خدا ( ص ) از او ستاند ؟ خود شما ببينيد و پند بگيريد .\r\n\r\n","description":"","footnote":"\r\n( 1 ) . مستدرك ، ج 3 ، ص 5 .\r\n( 2 ) . ج 6 ، ص 350 .\r\n","page_name":" 176 ","page_number":181},
  {"content":"\r\n\r\nآيهء « صلوات بر پيامبر »\r\nمصنّف - اعلى اللَّه مقامه - مىگويد :\r\nبيست و پنجم : آيهء * ( « إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً » ) * ( 1 ) است .\r\nدر صحيح مسلم آمده است : از رسول خدا ( ص ) پرسيدم : ما سلام بر تو را مىشناسيم امّا صلوات بر تو چگونه است ؟ رسول خدا ( ص ) فرمود : بگوييد : « اللهم صلّ على محمّد و آل محمّد كما صلَّيت على ابراهيم و آل ابراهيم . »\r\nفضل مىگويد :\r\nگويى كه وى مدّعا را كه اثبات نص بر امامت على ( ع ) است فراموش كرده و به بيان فضايل على پرداخته است . اين امر مسلم است و علما اتّفاق نظر دارند كه آيات فراوانى در فضيلت اهل بيت نازل شده است و كسى كه فضايل محمّد و خاندان او را انكار كند مانند كسى است كه نور خورشيد و ماه را منكر شود .\r\nمن مىگويم :\r\nاعتراض فضل يا از روى جهل است و يا از روى تجاهل . علَّامه از طريق آيات و روايات به امامت على ( ع ) استدلال مىكند ، حال گاهى اين دلالت ، دلالت مطابقى است و گاهى دلالت التزامى . به اين ترتيب كه برخى از آيات و روايات مستقيما امامت آن حضرت را اثبات نمىكند بلكه بر افضليت آن حضرت دلالت دارد و افضليت نيز مستلزم امامت است .\r\nمعلوم است كه اين آيه بر افضل بودن آل محمّد ( ص ) دلالت دارد ؛ زيرا اين آيه صلوات بر نبى اكرم ( ص ) را واجب مىنمايد و مراد درود فرستادن بر او و خاندان او با يكديگرست . در آيهء شريفه تنها به رسول اكرم ( ص ) اشاره شده است و اين نكته حاكى از آن است كه او و اهل بيتش مانند يك نفر هستند . پيامبر از آنان و آنان از پيامبر هستند . پس بايد از تمام امت ، برتر باشد . گذشته از اين ، صرف وجوب درود فرستادن بر آنان همانطور كه بر پيامبر واجب است ، نشانگر آن است كه ايشان از فضل و منزلتى برخوردارند و سزاوار درود فرستادن هستند و بر مردم واجب است كه بر آنان درود\r\n\r\n","description":"","footnote":"\r\n( 1 ) . احزاب / 54 .\r\n","page_name":" 177 ","page_number":182},
  {"content":"\r\nبفرستند ، و همين فضيلت بزرگ براى آنان كافى است . و مراد از آل محمّد ( ص ) - همانطور كه اخبار متواتر از قبيل حديث كساء و غيره مىگويد - ( على ، فاطمه ، حسن ، و حسين ) هستند و شكى نيست كه على از سه تن ديگر برتر است ، پس او امام است .\r\nو اينكه ما گفتيم : مراد از آيه درود فرستادن به او و خاندانش با هم است به خاطر اين است كه در احاديثى كه كيفيت درود فرستادن بر نبى اكرم ( ص ) را بيان مىكند به اين نكته تصريح شده است . از جملهء اين احاديث ، حديثى است كه علَّامه از مسلم نقل كرد . مسلم اين حديث را در باب « الصلاة على النبى » در كتاب « الصلاة » در بحث تشهّد نماز ذكر كرده است . شبيه به اين حديث را بخارى در تفسير سورهء احزاب نقل كرده است . اگر كسى ادعاى تواتر اين حديث را بنمايد بى جا نگفته است .\r\nو امّا اينكه فضل مىگويد : « هر كس كه منكر فضيلت محمّد و آل او گردد . . . » بايد گفت صحبت بر سر فضايل آنان نيست ، بلكه بحث بر سر افضليّت و امامت آنان است .\r\nهمانطور كه مشاهده مىكنيد اين قوم على رغم وجود دلايل واضح ، سعى در انكار اين دو مسئله دارند بلكه با هر وسيله اى كه به ذهنشان مىرسد مىكوشند تا فضايل آنها را محو كنند و با جدّيت تمام سعى دارند تا از عظمت آنان بكاهند و منزلت و شأنشان را ناديده بگيرند . شاهد بر اين مدّعا همين آيهء شريفه و روايات مستفيضى است كه در مورد آيه وجود دارد . آنان اين روايات را مىبينند و مىشنوند ولى مع الوصف مشاهده مىكنيد كه هر گاه نام رسول خدا ( ص ) را مىبرند تنها به او درود مىفرستند و هر گاه يكى از خاندان پاكش را نام مىبرند بر خلاف امر خدا و رسول ( ص ) ، سلام و درود نمىفرستند بلكه مانند ديگر مسلمانان از آنها تجليل كرده به گفتن يك « رضى الله عنه » اكتفا مىنمايند . با آنكه در روايات خودشان آمده است كه رسول خدا از درود فرستادن ناقص نهى فرمود . و وقتى از ايشان پرسيدند درود فرستادن ناقص چيست ؟ فرمود : اين است كه بگوييد : خدايا ! بر محمّد درود فرست و سكوت كنيد . درود كامل اين است كه بگوييد :\r\n« خدايا ! بر محمّد و خاندانش درود فرست . »\r\nروايت فوق را ابن حجر رد الصواعق المحرقه ، ذيل آيهء دوّم در شأن اهل بيت ذكر كرده است .\r\nالبته چه بسا در ابتدا يا انتهاى كتابهايشان بر خاندان رسول خدا نيز درود بفرستند امّا به خاطر اينكه برايشان خوشايند نيست كه نام اهل بيت به تنهايى در كنار نام رسول خدا ( ص ) برده شود و بدين ترتيب ، امتيازى براى آنان محسوب گردد بلافاصله نام\r\n","description":"","footnote":"","page_name":" 178 ","page_number":183},
  {"content":"\r\nاصحاب را نيز به آن اضافه مىكنند . با آنكه خدا و رسول او ، اهل بيت را در اين مسئله به ديگران امتياز داده‌اند . گواه ديگر بر انكار افضليت و امامت اهل بيت از سوى آنان سخن زمخشرى است . وى در ذيل آيهء مورد بحث ابتدا به ذكر اين مسئله مىپردازد كه در مورد واجب بودن درود بر آل محمّد ( ص ) اختلاف وجود دارد ، برخى گفته‌اند : هر گاه نام پيامبر ( ص ) برده شود واجب است . برخى ديگر گفته‌اند : در هر مجلسى يك بار واجب است و برخى ديگر گفته‌اند : در طول عمر يك بار واجب است . سپس چنين ادامه مىدهد :\r\nبنابر قياس ، درود فرستادن بر ساير مؤمنان جايز است ؛ زيرا خداى تعالى مىفرمايد : * ( « هُوَ الَّذِي يُصَلِّي عَلَيْكُمْ » ) * ( 1 ) و در آيهء ديگر مىفرمايد : * ( « وَصَلِّ عَلَيْهِمْ إِنَّ صَلاتَكَ سَكَنٌ لَهُمْ » ) * ( 2 ) و به دليل اينكه رسول اكرم ( ص ) فرمود : « اللهم صلّ على آل ابى أوفى » . اما علما در اينجا قائل به تفصيل شده‌اند به اين ترتيب كه مىگويند : اگر به تبع رسول خدا ( ص ) به آنان درود فرستاده شود ، هيچ اشكالى ندارد مانند اينكه گفته شود : صلّ على النبى و آله ، امّا اگر نام يكى از اهل بيت به تنهايى برده شود و بر او درود فرستند مكروه است زيرا اولا : درود فرستادن ، يك شعارى است كه اختصاص به رسول خدا ( ص ) دارد و ثانيا : اين عمل موجب آن مىشود كه شخص متهم به رافضىگرى ( شيعه بودن ) گردد . و رسول خدا ( ص ) فرمود : « كسى كه به خدا و روز رستاخيز ايمان دارد نبايد خود را در موضع اتهام قرار دهد . »\r\nدر پاسخ بايد گفت :\r\nاولا : اگر درود فرستادن بر اهل بيت محمّد ( ص ) همراه نام خود او ، هيچ اشكالى ندارد .\r\nچرا آنان هر گاه نام رسول خدا ( ص ) را مىبرند مقيّد هستند كه نام آل او برده نشود .\r\nآيا منشاء اين امر ، انحراف از آل محمّد ( ص ) نيست ؟\r\nثانيا : مكروه بودن درود فرستادن به آنها هنگامى كه به تنهايى نام برده مىشوند ، حكم درستى نيست . زيرا اگر درود فرستادن به پيامبر تبديل به يك شعار شده است اين امر موجب كراهت درود بر آل او نمىگردد ، چرا كه اهل بيت از پيامبر هستند و پيامبر\r\n\r\n","description":"","footnote":"\r\n( 1 ) . احزاب / 43 .\r\n( 2 ) . توبه / 103 .\r\n","page_name":" 179 ","page_number":184},
  {"content":"\r\nمتعلق به آنان است . بزرگداشت آنان ، بزرگداشت رسول اكرم ( ص ) است . چرا آنان اين شعار را اختصاص به نبى اكرم ( ص ) داده و آل او را جدا كرده‌اند ؟\r\nدر مورد اتهام به رفض و تشيع بايد گفت : اگر ترس از چنين اتهامى موجب مكروه شدن درود به خاندان محمّد ( ص ) و تغيير حكم خدا مىگردد حتما به كراهت دوست داشتن آنها منجر مىشود ، و شايد به همين خاطر است كه آثار دشمنى با آل رسول ( ص ) در رفتار و گفتار آنها پيدا شده است . از اين گذشته ، مطابق حديث ذكر شده ، كراهت در صورتى است كه موضع اتهام باشد . بايد پرسيد : پس چرا آنان در هر موضعى درود فرستادن به آل رسول ( ص ) را ترك مىكنند ؟ و امّا اين حديث اگر صحيح هم باشد امكان ندارد هيچ مسلمانى از آن چنين برداشت كند كه مراد رسول خدا ( ص ) اين بوده است كه مسلمانان را از درود فرستادن به آل خود نهى فرمايد . چرا كه درود فرستادن به آل رسول از نشانه‌هاى ايمان است و در قرآن كريم به آن امر شده است .\r\nآيهء * ( « مَرَجَ الْبَحْرَيْنِ يَلْتَقِيانِ »\r\nمصنّف - رفع اللَّه درجته - مىگويد :\r\nبيست و ششم : آيهء شريفهء * ( « مَرَجَ الْبَحْرَيْنِ يَلْتَقِيانِ » ) * ( 1 ) است .\r\nجمهور اهل سنت از ابن عباس نقل كرده‌اند كه « مراد از دو دريا ، على و فاطمه است و مراد از برزخ ميان آن دو پيامبر ( ص ) است و مراد از لؤلؤ و مرجان ، حسن و حسين است . »\r\nچنين فضيلتى براى هيچ يك از اصحاب جز على ( ع ) حاصل نشده است .\r\nفضل مىگويد :\r\nاين مطلب در تفاسير اهل سنّت به چشم نمىخورد . بعلاوه اينكه گفته است پيامبر ( ص ) برزخ فاطمه و على است ، بى معنى است و بر فرض صحّت اين تفسير ، دلالت بر فضيلت على دارد و نمىتوان آن را به عنوان دليلى براى اثبات امامت ارائه نمود .\r\n\r\n","description":"","footnote":"\r\n( 1 ) . الرحمن / 20 .\r\n","page_name":" 180 ","page_number":185},
  {"content":"\r\nمن مىگويم :\r\nسيوطى در تفسير الدر المنثور اين روايت را به نقل از ابن مردويه از ابن عباس و انس بن مالك ذكر كرده است با اين تفاوت كه تنها انس بن مالك قسمت مربوط به پيامبر اكرم ( ص ) را نقل نكرده است . صاحب ينابيع الموده اين حديث را از ثعلبى و ابو نعيم و مالكى به نقل از ابو سعيد و ابن عباس و انس نقل نموده است و سپس همين حديث را از حضرت صادق ( ع ) به نقل از ابوذر غفارى نيز نقل مىنمايد . از سفيان ثورى نيز آن را نقل مىكند . ابن تيميه نيز اين حديث را از ثعلبى به نقل از سفيان ثورى روايت كرده است و در سند آن مناقشه اى نموده است كه پاسخ آن در مقدمهء كتاب و جاهاى ديگر داده شده است . اشكالى كه ابن تيميه وارد مىكند برخاسته از نادانى و دشمنى اوست و نقل كردن آن اشكال و پاسخ بدان ، تلف كردن كاغذ و مركب است .\r\nامّا دلالت آيه بر امامت على ( ع ) ظاهر است ، زيرا خداى متعال كه هيچ گونه اغراق و مبالغه اى در سخن او راه ندارد ، على ( ع ) را به واسطهء برخوردارى از علم فراوان به دريا تشبيه فرموده است . بدين ترتيب پر واضح است كه امير المؤمنين بر كسى كه معناى أبّ و كلاله را نمىداند و زنان پرده نشين از او فقيه ترند ، امتياز دارد . لذا او امام است . اما تشبيه پيامبر به برزخ ميان آن دو به جهت اين است كه پيامبر ، هادى آنهاست و آن دو بزرگوار به واسطهء عصمت خود بايد از او پيروى كنند . لذا هيچ يك از آن دو بر ديگرى تجاوز نمىكند .\r\nآنچه كه مراد بودن فاطمه و على ( ع ) از بحرين را نزديك مىگرداند ، اين است كه اگر منظور ظاهر آن دو بود ، خروج لؤلؤ و مرجان از آن دو مجازى مىگشت . زيرا آن گونه كه گفته شده ، لؤلؤ و مرجان از يكى از آن دو خارج مىشوند .\r\nآيهء * ( « وَمَنْ عِنْدَه عِلْمُ الْكِتابِ »\r\nمصنّف - قدّس اللَّه روحه - مىگويد :\r\nبيست و هفتم : آيهء شريفهء * ( « وَمَنْ عِنْدَه عِلْمُ الْكِتابِ » ) * ( 1 ) است .\r\n\r\n","description":"","footnote":"\r\n( 1 ) . رعد / 43 .\r\n","page_name":" 181 ","page_number":186},
  {"content":"\r\nجمهور اهل سنت از عبد الله بن سلام نقل كرده‌اند كه آن شخص على است .\r\nفضل مىگويد :\r\nعموم مفسران معتقدند كه مراد از آيهء شريفه ، علماى يهودى است كه اسلام آوردند .\r\nاز جمله عبد الله بن سلام و مانند او . و گفته شده است مراد ، خداى تعالى است و اين جمع بين دو وصف است . امّا در مورد نزول آيه در شأن على مطلبى در تفاسير وجود ندارد و اگر هم وجود داشته باشد ، مستلزم مطلوب نمىباشد .\r\nمن مىگويم :\r\nمصنّف در منهاج الكرامه اين حديث را از ثعلبى ذكر مىكند . همچنين مانند اين حديث را از ابو نعيم به نقل از ابن حنفيه ذكر نموده است . در ينابيع الموده از ثعلبى و ابو نعيم به نقل از ابن حنفيه همين حديث را ذكر كرده است . همچنين از ثعلبى و ابن مغازلى به نقل از عبد الله بن عطاء آورده است كه « با محمّد باقر ( ع ) در مسجد بودم ، پسر عبد الله بن سلام را ديدم گفتم : اين پسر كسى است كه علم الكتاب نزد اوست . محمّد باقر ( ع ) فرمود : علم الكتاب فقط نزد على بن ابى طالب است . » سپس در ينابيع الموده ذكر مىكند كه از ابو سعيد خدرى و امام موسى بن جعفر ( ع ) و زيد بن على و اسماعيل سدى نيز روايت شده است كه گفتند : « مراد از كسى كه علم الكتاب نزد اوست على بن ابى طالب است . »\r\nبعلاوه احاديث ديگرى كه در ينابيع الموده وارد شده و اخبار بسيارى كه در ذيل آيهء شاهد - آيهء سى و نهم اين كتاب - وارد شده است ، آن را تأييد مىنمايد . در آن اخبار آمده است كه مراد از شاهد در آيهء * ( « أَفَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه » ) * ( 1 ) على ( ع ) است .\r\nپس آن اخبار تأييد مىكند كسى كه علم الكتاب نزد اوست و در كنار خدا به عنوان شاهد قرار داده شده است * ( « كَفى بِالله شَهِيداً وَمَنْ عِنْدَه عِلْمُ الْكِتابِ » ) * ، امير المؤمنين است .\r\nشاهد اين مدّعا اين است كه در آيهء كريمه از على ( ع ) به * ( « مَنْ عِنْدَه عِلْمُ الْكِتابِ » ) * تعبير شده است كه حاكى از احاطه به كتاب يعنى قرآن است . زيرا غير از على ( ع ) كه قرين و همتاى قرآن بود و رسول خدا دستور داد تا مسلمانان به او تمسك جويند شخص ديگرى بر قرآن احاطهء كامل ندارد ، كما اينكه روايت سيوطى در الدر المنثور - به نقل از سعيد بن منصور و ابن جرير و ابن منذر كه با ذكر سند از سعيد بن جبير روايت كرده‌اند - گواه آن است كه مراد از * ( « مَنْ عِنْدَه عِلْمُ الْكِتابِ » ) * عبد الله بن سلام نيست . در اين روايت\r\n\r\n","description":"","footnote":"\r\n( 1 ) . هود / 17 .\r\n","page_name":" 182 ","page_number":187},
  {"content":"\r\nمىگويد : از سعيد بن جبير پرسيده شد : آيا مراد از * ( « مَنْ عِنْدَه عِلْمُ الْكِتابِ » ) * عبد الله بن سلام است ؟ سعيد پاسخ داد : چگونه چنين چيزى ممكن است و حال آنكه اين سوره در مكه نازل شده است ؟ روايت ديگرى دال بر همين مطلب در الدر المنثور وارد شده است .\r\nسيوطى از ابن منذر نقل مىكند كه با ذكر سند از ثعلبى روايت كرده است : « هيچ آيه اى از قرآن دربارهء عبد الله بن سلام نازل نشده است » .\r\nو اما اينكه برخى گفته‌اند : مراد خود خداى متعال است ؛ سخن غير معقولى است .\r\nزيرا عطف ، در ظاهر نشانهء تعدد و دوگانگى مطلب است . مضافا به اينكه بعيد است از خدا به * ( « مَنْ عِنْدَه عِلْمُ الْكِتابِ » ) * تعبير شود خصوصا با عنايت به اينكه به لفظ جلاله عطف شده است . پس عطف صفت به موصوف نه خوب است نه درست .\r\nدر دلالت اين آيه بر امامت امير المؤمنين نيز هيچ اشكالى وجود ندارد . زيرا وقتى خداوند متعال در اين آيه ، شهادت على را - به خاطر فضل و معرفت و فهم و كمال و عصمت و دورى از دروغ و نقايص ديگر - براى اثبات نبوّت رسول اكرم ( ص ) كافى مىشمارد به گونه اى كه گواهى او را در كنار گواهى خود قرار مىدهد ، مىتوان دريافت كه او بر ديگران برترى دارد و معصوم است . لذا قطعا امام است . خصوصا با عنايت به اينكه داناى به كتاب نيز هست .\r\nآيهء * ( « يَوْمَ لا يُخْزِي الله النَّبِيَّ »\r\nمصنّف - نور اللَّه ضريحه - مىگويد :\r\nبيست و هشتم : آيهء شريفهء * ( « يَوْمَ لا يُخْزِي الله النَّبِيَّ وَالَّذِينَ آمَنُوا مَعَه » ) * ( 1 ) است . ابن عباس مىگويد : مراد از * ( « الَّذِينَ آمَنُوا » ) * على و ياران اوست .\r\nفضل مىگويد :\r\nظاهر آيه دلالت بر اين دارد كه مراد ، گروهى از مردم است كه در آخرت با رسول خدا هستند كه على نيز از جملهء آنان است ؛ زيرا عدم خوارى در آخرت اختصاص به پيامبر و على ندارد ، بلكه اصحاب خاص رسول خدا نيز مشمول اين حكم قرار مىگيرند . بر\r\n\r\n","description":"","footnote":"\r\n( 1 ) . تحريم / 8 .\r\n","page_name":" 183 ","page_number":188},
  {"content":"\r\nفرض كه بپذيريم تنها در مورد على و اصحاب اوست باز هم دليلى بر امامت او نمىشود .\r\nمن مىگويم :\r\nدر منهاج الكرامه مىگويد : ابو نعيم با ذكر سلسله سند از ابن عباس روايت كرده است :\r\n« اوّلين كسى كه از لباسهاى بهشت مىپوشد ابراهيم خليل است و بعد محمّد صفى خداست . سپس على ميان اين دو به طرف بهشت مىرود . » سپس ابن عباس آيه فوق را تلاوت نمود : * ( « يَوْمَ لا يُخْزِي الله النَّبِيَّ وَالَّذِينَ آمَنُوا » ) * و گفت : مراد ، على و اصحاب اوست » . در كشف الغمه همين حديث را از ابن مردويه به نقل از ابن عباس ذكر كرده است .\r\nهمچنين از عزّ حنبلى نقل كرده است كه اين آيه در حق على و ياران او نازل شده .\r\nپس مراد از * ( « الَّذِينَ آمَنُوا » ) * على و اصحاب اوست . و مراد از اصحاب او ، پيروان او مىباشد . لذا آنان نيز همراه با نام شريف حضرت آورده شده‌اند كه البته آنان از طريق همراهى با حضرت مشمول اين وصف واقع شده‌اند . لذا سه خليفهء ديگر جزو اصحاب على بشمار نمىآيند ، چرا كه به گمان اين قوم ، آنان امام على هستند و على پيرو آنان . پس مشمول حكم آيه واقع نمىگردند . بنابراين ، تنها على است كه از فضيلت و امامت برخوردار مىگردد . زيرا كمترين چيزى كه از روايت به دست مىآيد اين است كه على .\r\nرئيس و سرور تمام مؤمنين است .\r\nو اينكه فضل مىگويد : « ظاهر آيه حاكى از آن است كه مراد جماعتى است » سخن صحيحى مىباشد و روايت به آن تصريح دارد . زيرا آيه شامل پيامبر ، على و اصحاب اوست . و اصحاب او شيعيان او هستند خواه از اصحاب رسول خدا باشند يا از غير آنها .\r\nحركت كردن على ( ع ) ميان دو رسول بزرگوار الهى با صحّت روايت ابو نعيم منافاتى ندارد ؛ زيرا اين مسئله موجب برترى على بر پيامبر ( ص ) نمىگردد ، بلكه اين مسئله به خاطر خصوصيتى است . همانطور كه مقدّم داشتن ابراهيم و رسول اكرم ( ص ) در پوشيدن لباس بهشتى به خاطر خصوصيت خلَّت و دوستى آنهاست نه به خاطر مساوى بودن آن دو بزرگوار با يكديگر . اين موضوع را از خود روايت نيز مىتوان دريافت . زيرا در حديث مذكور پيامبر را صفوة الله خوانده است و اين مسئله ، احتمال برابرى ابراهيم با رسول اكرم و يا برترى على بر پيامبر را نفى مىسازد .\r\n","description":"","footnote":"","page_name":" 184 ","page_number":189},
  {"content":"\r\nآيهء * ( « أُولئِكَ هُمْ خَيْرُ الْبَرِيَّةِ »\r\nمصنّف - اعلى اللَّه درجته - مىگويد :\r\nبيست و نهم : آيهء * ( « إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ) * ( 1 ) است .\r\nجمهور اهل سنت روايت كرده‌اند كه ابن عباس گفت : « هنگامى كه اين آيه نازل شد رسول خدا ( ص ) فرمود : اى على : آنان ، تو و شيعيان تواند . تو و شيعيان راضى و مرضى مىآييد و دشمنان تو خشمگين و مانند شتران سركش مىآيند . »\r\nفضل مىگويد :\r\nاين مطلب در تفاسير ذكر نشده است بلكه ظاهر آيه عموميت آن است و بر فرض كه چنين باشد دليل امامت به شمار نمىآيد .\r\nمن مىگويم :\r\nمانند اين حديث را سيوطى در الدر المنثور از ابن عدى به نقل از ابن عباس نقل نموده است و مانند آن را ابن حجر در الصواعق المحرقه ذيل آيه يازدهم - كه حافظ جمال الدين زرندى آن را ذكر مىنمايد - از ابن عباس روايت كرده است . همچنانكه علَّامه نيز در منهاج الكرامه از ابو نعيم به نقل از ابن عباس مانند اين حديث را نقل نموده است . سيوطى نيز از ابن مردويه با ذكر سند از على ( ع ) نقل مىكند كه على فرمود :\r\nپيامبر به من فرمود : آيا اين سخن خدا را شنيده اى : * ( « إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ) * ؟ تو و شيعيانت همان افراد هستيد وعدهء من و شما در كنار حوض كوثر ، هنگامى كه مردم را براى حساب گرد آورده‌اند ، شما را در حالى كه مشهور و سربلند هستيد فرا مىخوانند .\r\nسيوطى همچنين از ابن عساكر نقل مىكند كه وى با ذكر سند از جابر بن عبد الله روايت كرده است :\r\nما خدمت پيامبر بوديم كه على وارد شد . پيامبر ( ص ) فرمود : سوگند به كسى كه\r\n\r\n","description":"","footnote":"\r\n( 1 ) . بيّنه / 7 .\r\n","page_name":" 185 ","page_number":190},
  {"content":"\r\nجانم در دست اوست ؛ اين مرد و پيروان او روز قيامت كامياب هستند . سپس اين آيه نازل شد : * ( « إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ) * . لذا هر گاه على مىآمد اصحاب رسول خدا ( ص ) مىگفتند : « خير البريه آمد . »\r\nاين اخبار و اخبار معتبر ديگر كه شايد اعتبار آنها از ضميمه شدن به يكديگر - به علاوهء اخبار ما ، دلالت بر آن دارد كه آيه در خصوص على و پيروان او نازل شده است .\r\nو اينكه فضل مىگويد : « ظاهر آيه حاكى از عموميت آن است » سخن بى دليلى است خصوصا با توجّه به اينكه كسانى كه در زمرهء پيروان على نبودند از دشمنان و مخالفان على به شمار مىآمدند و بر مبناى حديث مستفيضى كه وجود دارد شر البريه هستند ؛ زيرا در حديث آمده است كه هر كس با على دشمنى بكند با خدا و رسول او دشمنى كرده است .\r\nشگفتآور ادعايى است كه ابن حجر مىنمايد . وى مىگويد كه اهل سنت ، شيعهء على هستند . اين ادعا علاوه بر آنكه با معنايى كه از لفظ شيعه به ذهن خطور مىكند مخالفت دارد ، - با توجه به عدم علاقه قلبى آنها به على - نوعى مكابره است . چگونه مىتوان آنها را شيعه على ناميد در حالى كه هيچ دليلى بر امامت او و هيچ ستايشى كه حاكى از افضليت او باشد را قبول ندارند و با هر حيله و نيرنگى سعى در نفى آن فضيلت دارند ؟ اگر چه آن حيله و نيرنگ بر خلاف عدالت و انصاف باشد . ابن حجر براى اثبات اين مدعا به اخبار خودشان نيز استشهاد نموده است . امّا همانطور كه ملاحظه مىكنيد مراد از شيعيان على ، پيروان او هستند . پس اگر سه خليفه ديگر از پيروان او هستند نظر ما تأمين مىشود و اگر از پيروان او به شمار نمىآيند بلكه پيشواى او هستند ، در اين صورت ، شيعهء او نمىباشند و از خير البريه ، ( بهترين آفريدگان ) محسوب نمىشوند و بدين ترتيب معقول نيست كه امام او باشند .\r\nپس آيه شريفه به بهترين وجه بر امامت او دلالت دارد . ابن تيميه در اينجا تمام آنچه را كه در درون داشته بيرون ريخته و دو صفحه را سياه كرده است . و ما به مواردى كه نياز به توضيح داشت اشاره كرديم . بطلان بقيهء موارد با اندك تأملى روشن خواهد شد .\r\n","description":"","footnote":"","page_name":" 186 ","page_number":191},
  {"content":"\r\nآيهء * ( « هُوَ الَّذِي خَلَقَ مِنَ الْماءِ بَشَراً »\r\nمصنّف - أجزل اللَّه ثوابه - مىگويد :\r\nسىام : آيهء شريفهء * ( « هُوَ الَّذِي خَلَقَ مِنَ الْماءِ بَشَراً فَجَعَلَه نَسَباً وَصِهْراً » ) * ( 1 ) است .\r\nابن سيرين مىگويد : اين آيه هنگامى كه پيامبر ، فاطمه را به ازدواج على درآورد ، در مورد پيامبر ( ص ) و على ( ع ) نازل شد .\r\nفضل مىگويد :\r\nاين موضوع در تفاسير اهل سنّت به چشم نمىخورد و اگر هم صحيح باشد دال بر فضيلت اوست و دليلى بر امامت به حساب نمىآيد .\r\nمن مىگويم :\r\nاين حديث را در منهاج الكرامه از ثعلبى و ديگران از ابن مردويه نقل كرده است . در ينابيع المودة مىگويد :\r\nحافظ ابو نعيم و ابن مغازلى با ذكر سند از سعيد بن جبير نقل مىكنند كه ابن عباس گفت : « اين آيه در مورد پنج تن آل عبا نازل شد » سپس ابن عباس مىافزايد : « مراد از آب در آيهء مباركه ، نور پيامبر اكرم ( ص ) است كه قبل از آفرينش مخلوقات وجود داشت ، خدا اين نور را در پشت آدم قرار داد و همين طور نسل به نسل اين نور منتقل مىشد تا آنكه به عبد المطلب رسيد ، در اينجا دو قسمت شد ، يك قسمت به پشت عبد الله منتقل شد و پيامبر ( ص ) به دنيا آمد و قسمت ديگر به پشت ابو طالب انتقال يافت و على به دنيا آمد . سپس اين دو قسمت با ازدواج على و فاطمه بار ديگر به هم پيوستند و حسن و حسين به دنيا آمدند . »\r\nهمچنين ثعلبى و موفق بن احمد خوارزمى از ابو صالح از ابن عباس و ابن مسعود و جابر و براء و انس و ام سلمه نقل كرده‌اند : « اين آيه در حق پنج تن آل عبا نازل شد . »\r\nاين بود سخن صاحب ينابيع الموده . مؤيد اين احاديث ، رواياتى است كه در ابتداى\r\n\r\n","description":"","footnote":"\r\n( 1 ) . فرقان / 54 .\r\n","page_name":" 187 ","page_number":192},
  {"content":"\r\nاحاديث اهل سنت ذكر شده است و حاكى از آن مىباشد كه نور محمّد و على پيش از آفرينش آدم آفريده شد و سپس در صلب او به وديعت نهاده شد .\r\nبنابراين ، حاصل آيه كريمه اين مىشود كه خداى سبحان ، انسانى را كه از آب - يعنى چيزى كه اوّل نور بود و بعد تبديل به آب شد - آفريد . سپس اين بشر را نسب قرار داد - كه مراد رسول اكرم ( ص ) است - زيرا او نسب فاطمه و حسنين است . و او را پيوند ( صهرا ) قرار داد كه مراد على است . بدين ترتيب ، دلالت آيهء شريفه بر امامت امير المؤمنين واضح است ؛ زيرا نور على با نور پيامبر پيش از خلقت آدم متّحد بود و اين اتحاد دليل بر آن است كه على حتى از پيامبران برتر است . هر كس كه از چنين فضيلتى برخوردار باشد امام است ، خصوصا با توجّه به اينكه در برخى از روايات مربوط به آيهء نور - كه خواهد آمد - آمده است كه رسول خدا ( ص ) فرمود : « خدايا ! مرا پيامبر قرار ده و على را وصى » و در برخى ديگر : « پس نبوّت در من است و امامت در على . »\r\nاگر بپذيريم كه مراد از آب در آيهء شريفه ، چيزى غير از نور است باز هم ترديدى نيست كه اتحاد پيامبر و على در اصل - به هر معنايى كه براى اتحاد تصور شود - و تقسيمشان به نسب و پيوند ( صهر ) در خارج ، دليل بر فضيلت على است و اينكه على ، نفس و شبيه پيامبر است . لذا با فضيلتترين مردم و شايسته ترين آنان براى مقام امامت به شمار مىآيد .\r\nآيهء * ( « وَكُونُوا مَعَ الصَّادِقِينَ »\r\nمصنّف - اعلى اللَّه درجته - مىگويد :\r\nسى و يكم : آيهء شريفهء * ( « وَكُونُوا مَعَ الصَّادِقِينَ » ) * ( 1 ) است . جمهور اهل سنت روايت كرده‌اند كه اين آيه در مورد على و آيهء * ( « وَارْكَعُوا مَعَ الرَّاكِعِينَ » ) * ( 2 ) دربارهء رسول خدا ( ص ) نازل شد .\r\nفضل مىگويد :\r\nآيهء * ( « وَكُونُوا مَعَ الصَّادِقِينَ » ) * دربارهء آن سه تن كه در غزوهء تبوك از شركت در جنگ خوددارى مىكردند نازل شد . آنان چون به پيامبر راست گفتند ، نجات يافتند ولى منافقين\r\n\r\n","description":"","footnote":"\r\n( 1 ) . توبه / 120 .\r\n( 2 ) . بقره / 43 .\r\n","page_name":" 188 ","page_number":193},
  {"content":"\r\nدروغ گفتند و به هلاكت رسيدند . لذا خداى تعالى اين آيه را نازل فرمود كه : * ( « كُونُوا مَعَ الصَّادِقِينَ » ) * يعنى با راست گويان باشيد . در اين آيه مؤمنين را مورد خطاب قرار داده است تا مانند منافقان به خاطر دروغگويى هلاك نگردند . بر فرض هم كه نزول آيه در مورد على صحيح باشد دلالت بر فضيلت او مىكند همانطور كه بر فضيلت ساير مؤمنان دلالت دارد و نمىتوان آن را دليلى بر امامت او شمرد .\r\nمن مىگويم :\r\nمصنّف در منهاج الكرامه همين حديثى را كه در اينجا آورده است در شأن نزول هر دو آيه از ابو نعيم به نقل از ابن عباس روايت كرده است . سيوطى در الدر المنثور نقل مىكند كه ابن مردويه با ذكر سند از ابن عباس در شأن نزول آيهء * ( « وَكُونُوا مَعَ الصَّادِقِينَ » ) * نقل مىكند كه مراد اين است كه با على باشيد .\r\nمانند اين حديث را ابن عساكر با ذكر سلسله سند از ابو جعفر باقر ( ع ) نقل كرده است .\r\nمراد از بودن با على ، ضرورتا همراهى خارجى و جسمانى نيست بلكه به خاطر اطلاق آيه ، مراد پيروى شرعى از اوست .\r\nپس آيه بر عصمت امير المؤمنين دلالت دارد . زيرا :\r\nاولا : همانطور كه مقتضاى اطلاق آيه است او را به صدق در اعمال و گفتار توصيف نموده است .\r\nثانيا : قبيح است كه خداوند به مردم دستور دهد تا از كسى پيروى كنند كه او عمدا يا سهوا از مخالفت با احكام خدا در امان نيست .\r\nثالثا : در صورتى كه معصوم نباشد ، اجتماع امر و نهى كه ضدين هستند لازم مىآيد . زيرا از يك سو پيروى را واجب مىنمايد و از سوى ديگر در صورتى كه آن شخص دچار معصيت گردد پيروى از وى را حرام نموده است .\r\nحال كه مطابق معناى اين آيه ، امير المؤمنين معصوم است ، امامتش ثابت مىگردد ؛ زيرا همانطور كه گذشت عصمت يكى از شرايط امامت است و به اجماع ، هيچ كدام از صحابه به استثناى على ( ع ) معصوم نبوده‌اند . صرف نظر از اين مقدّمات نيز امر خدا مبنى بر پيروى كامل مردم از يك شخص ، حاكى از امامت آن شخص نسبت به مردم است .\r\nاز آنچه ذكر نموديم نادرستى دو قول ديگر كه از برخى مفسرين در تفسير آيه نقل شده است روشن مىگردد - قول اوّل اين بود كه مراد از صادقين تمام مهاجرين و انصار هستند و قول دوّم اين بود كه مراد از صادقين آن سه مسلمانى است كه از شركت در جنگ\r\n","description":"","footnote":"","page_name":" 189 ","page_number":194},
  {"content":"\r\nتبوك تخلَّف ورزيدند - چرا كه هيچ كدام از آنان معصوم نبودند .\r\nاز اينها گذشته ، ظاهر آيه حاكى از آن است كه مخاطب آيهء شريفهء مورد بحث ، صرفا اصحاب پيامبر نيستند ، بلكه شامل همهء مؤمنان در تمام زمانها مىگردد ، لذا با توجّه به اين نكته چنين استنباط مىشود كه در هر دورانى معصومى است كه پيروى از او واجب است . در يك برهه از زمان اين معصوم محمّد ( ص ) بوده است ، در برهه اى ديگر على ( ع ) است و پس از اين دو بزرگوار ائمه طاهرين هستند . همچنانكه جمع بودن لفظ * ( « الصَّادِقِينَ » ) * نيز مقتضى چنين معنايى است . علَّت اينكه در روايات گذشته هم صرفا نام على ذكر شده اين است كه وجوب پيروى از پيامبر ، امرى آشكار و مسلَّم است ، و از جهت ديگر على ( ع ) اوّلين امام است و محور امامت به شمار مىرود ، لذا وجوب پيروى از امامان ديگر ، فرع وجوب پيروى از على ( ع ) است . شاهد بر اين مطلب حديثى است كه در ينابيع الموده موفق بن احمد با سند خويش از ابن عباس نقل مىكند . ابن عباس در اين حديث مىگويد : « مراد از صادقين ، محمّد و اهل بيت اوست » . در ينابيع الموده مانند اين حديث را از ابو نعيم به نقل از حضرت صادق ( ع ) نيز نقل نموده است و در همان كتاب از ابو نعيم و صاحب مناقب از حضرت باقر و حضرت رضا ( ع ) نقل كرده است كه فرمودند :\r\n« صادقين همان ائمه اهل بيت هستند . » فخر رازى به دلالت آيه بر وجود معصوم در تمام دورانها توجّه كرده است امّا به گمان او معصوم در هر زمانى ، مجموع امت يعنى مجموع علماء و اهل حلّ و عقد است و لذا از نظر او آيه بر حجيّت اجماع دلالت دارد .\r\nدر پاسخ به نظر رازى بايد گفت : در هر زمانى اجماع براحتى صورت نمىپذيرد و بلكه بايد گفت : محال است . و لذا نمىتوان اجماع را به دست آورد تا امر به پيروى آن نمود . صرف نظر از اين نكته ، جمع از آن نظر كه جمع است متّصف به راستگو ( صادق ) نمىگردد . بر فرض كه بتوان مجموعه اى را صادق ناميد چون لفظ مجموع از اسماء ذوى العقول نيست نمىتوان صفت آن را با صيغهء جمع مذكر سالم آورد . بر فرض كه به خاطر وجود افراد صادق در جامعه بتوان جامعه را با اين وصف موصوف نمود ، بدون شك نمىتوان مراد از صادقين را در آيه ، جوامع و جمعيتهاى صادق دانست ، زيرا اين بر خلاف ظاهر لفظ صادقين است . چرا كه لفظ صادقين به افراد صادق بر مىگردد نه به جمعيتهاى صادق . پس آيه بر وجوب همراه بودن با افراد صادق و معصوم در تمام زمانها و پيروى از آنها ، دلالت دارد . و اين همان نظر ماست . ما نيز با اقرار به امامت امام زمان خود از او پيروى مىكنيم و به دستورات او عمل مىكنيم اگر چه با او نيستيم و از محضر او بهره\r\n","description":"","footnote":"","page_name":" 190 ","page_number":195},
  {"content":"\r\nنمىبريم .\r\nفخر رازى به اين نكته كه مراد از صادقين ائمهء معصومين باشند ، چنين اشكال كرده است :\r\nخداى تعالى بر تمام مؤمنين واجب فرموده است تا با صادقين باشند و اين كار در صورتى امكان پذير است كه هر كس بداند آن فرد صادق چه كسى است نه اينكه نتواند آن فرد را تشخيص دهد . اگر هر مؤمنى در چنين شرايطى موظف به پيروى از فرد صادق باشد چنين تكليفى فوق توان انسانهاست و جايز نمىباشد ، زيرا ما انسان معينى را نمىشناسيم كه موصوف به عصمت باشد .\r\nدر پاسخ بايد گفت : شناختن چنين انسانى امكانپذير است و چون لازمهء پيروى از او شناختن اوست لذا واجب است در مورد او جستجو نمود ، و خداى متعال با ارائهء دلايل بسيار و روشن ، راه را براى شناختن چنين انسانى هموار ساخته است - همانطور كه بيان شد و مىشود - تنها افراد معاند از اين دلايل بىاطلاع هستند .\r\nابن تيميه نيز در اينجا ، خرافات و سخنان نادرستى را رديف كرده است كه نقل و پاسخ به آن نيز براى انسان قبيح است . من نمىدانم او كه خود را فرد فاضلى مىشمارد و در كنار دانشمندان قرار مىدهد چگونه چنين سخنانى را بر زبان مىراند ؟ ! خوانندگان محترم توجّه دارند كه فضل در اشكال خود ، متعرّض پاسخ به آيهء * ( « وَارْكَعُوا مَعَ الرَّاكِعِينَ » ) * نشد . بعيد نيست كه وقتى در آخر اشكال گفت : « اگر بر فرض صحيح باشد بر امامت دلالت ندارد . » مرادش هر دو آيه بوده است در صورتى كه چنين نيست ، زيرا هنگامى كه در آيه به طور مساوى پيروى از رسول خدا و على را لازم مىشمارد حاكى از آن است كه على از لحاظ وجوب اطاعت مانند پيامبر است . لذا از ديگران برتر بوده و امام مىباشد .\r\nبعلاوه وقتى كه آيه از وجوب اطاعت از آن دو بزرگوار به ايجاب ركوع با ركوع كنندگان تعبير مىكند - چنان كه اقتضاى اطاعت است و روايت نيز تصريح دارد - معلوم مىشود كه آن دو پيش از ديگران به عبادت خدا پرداخته‌اند . كما اينكه مصنّف در منهاج الكرامه از طريق ابو نعيم از ابن عباس نقل مىكند كه اين آيه در خصوص پيامبر و على نازل شد . آن دو نخستين كسانى بودند كه نماز خواندند و ركوع گزاردند . واضح است كه\r\n","description":"","footnote":"","page_name":" 191 ","page_number":196},
  {"content":"\r\nپيشى گرفتن در عبادت و اطاعت نسبت به ديگران ، فرع بر فضيلت است و فضيلت مستلزم امامت مىباشد .\r\nآيهء * ( « إِخْواناً عَلى سُرُرٍ مُتَقابِلِينَ »\r\nمصنّف - قدّس سرّه - مىگويد :\r\nسى و دوّم : آيهء شريفهء * ( « إِخْواناً عَلى سُرُرٍ مُتَقابِلِينَ » ) * ( 1 ) است . در مسند احمد بن حنبل روايت شده كه اين آيه در حق على نازل شد .\r\nفضل مىگويد :\r\nما روايت صحيحى داريم كه امير المؤمنين ( ع ) پس از واقعه جنگ جمل مىفرمود :\r\nاميدوارم كه من و طلحه و زبير همانطور باشيم كه خداى تعالى فرمود : * ( « وَنَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ » ) * . روايت به اين شكل صحيح است و بر فرض به آن نحوى كه وى نقل كرده صحيح باشد ، يكى از فضايل مسلَّم على است و دليلى بر امامت او محسوب نمىشود .\r\nمن مىگويم :\r\nآنچه را كه ايشان صحيح مىدانند از نظر ما و هر عاقلى غلط است . زيرا در غير اين صورت ، تكليف و دين ، لغو و بيهوده خواهد بود . آيا امكان دارد كه كسى عليه امام زمان خود - كه پيامبر در حق او فرمود : جنگ على جنگ من است - دست به شورش بزند و بيت المال مسلمانان را به غارت برد و هزاران تن را به جان يكديگر بيندازد و تعداد بيشمارى را به كشتن دهد ، آن گاه خودش نيز در ميدان جنگ يا بيرون از ميدان كشته شود ، بدون آنكه تباهيهايى را كه ايجاد كرده اصلاح نموده باشد با اين وجود نزد خداى متعال در كنار آن امام و مصلح اعظم قرار بگيرد ؟ ! گمان نمىكنم هيچ انسان عاقلى به چنين چيزى رضايت دهد ! از اين گذشته حديثى كه مصنّف در اينجا نقل مىنمايد در منهاج الكرامه به طور مفصل ذكر كرده است . ابن جوزى نيز به نقل از احمد - در كتاب فضايل - آن را روايت كرده است و همين طور در\r\n\r\n","description":"","footnote":"\r\n( 1 ) . حجر / 47 .\r\n","page_name":" 192 ","page_number":197},
  {"content":"\r\nكنز العمال نيز اين حديث به چشم مىخورد . ( 1 )\r\nدر اينجا آن مقدار از روايت را كه مربوط به بحث ماست نقل مىكنيم . از مسند احمد با ذكر سند از زيد بن اوفى نقل مىكند كه :\r\nدر مسجد نزد رسول خدا رفتم ، آنگاه داستان برادرى رسول خدا را نقل مىكند تا آنجا كه رسول خدا فرمود : سوگند به كسى كه مرا به حق فرستاد ، تو را نگه نداشتم مگر براى خودم . تو نسبت به من به منزلهء هارون نسبت به موسى هستى با اين تفاوت كه پس از من پيامبرى نيست . تو برادر و وارث من هستى . تو و دخترم فاطمه در بهشت ، در قصر من هستيد . تو برادر و رفيق من هستى . سپس رسول خدا ( ص ) اين آيه را تلاوت فرمود : * ( « إِخْواناً عَلى سُرُرٍ مُتَقابِلِينَ » ) * .\r\nابن تيميه گمان كرده است كه اين حديث از اضافات قطيعى است و جزو خود مسند نيست . ذكر كرده‌اند كه حديث دنباله اى دارد و آن اينكه :\r\nوقتى رسول خدا فرمود : تو برادر و وارث من هستى ، على پرسيد : اى رسول خدا ! چه چيزى را از شما به ارث مىبرم ؟ رسول خدا ( ص ) فرمود : همان چيزى را كه پيامبران گذشته به ارث گذاشتند . على پرسيد : آنان چه چيزى به ارث گذاشتند ؟ رسول خدا پاسخ داد : كتاب خدا و سنت پيامبران را .\r\nابن جوزى و صاحب كنز العمال اين دنبالهء حديث را ذكر كرده‌اند . ابن تيميه در اينجا نيز طبق معمول پرگويى مىكند و مطالبى را ذكر مىنمايد كه هيچ عاقلى در برابر دشمن به آنها متوسل نمىگردد . دشمنى او با اهل بيت كار را به جايى مىكشاند كه مسئلهء برادرى پيامبر و على را - كه از صحيحترين روايات استفاده مىشود - انكار مىكند . تنها نكتهء قابل ذكر از سخنان او انكار صحّت حديث به خاطر ضعيف بودن سند آن است كه كرارا در مقدمهء كتاب و بعد از آن پاسخ داده شده است . بعلاوه ، ابن جوزى راويان خبر احمد را در فضايل ، موثق دانسته و مىگويد : اين روايت با روايتى كه عبد الله مؤمن نقل مىكند و\r\n\r\n","description":"","footnote":"\r\n( 1 ) . ج 6 ، ص 390 .\r\n","page_name":" 193 ","page_number":198},
  {"content":"\r\nضعيف است ، فرق مىكند . به خواست خدا در آيهء هفتاد و پنجم روايتى در تأييد اين حديث خواهد آمد . در هر حال ، اين حديث از چند جنبه بر امامت على ( ع ) دلالت مىنمايد :\r\n1 . برادرى پيامبر با على . اين اقدام پيامبر حاكى از فضيلت على بر ديگر اصحاب است و برترى امام است .\r\n2 . اين فرمودهء رسول خدا ( ص ) : « تو نسبت به من مانند هارون نسبت به موسى هستى با اين تفاوت كه بعد از من پيامبرى نيست . » - همانطور كه به خواست خدا بيان خواهد شد - روشنترين دليل بر امامت على ( ع ) است .\r\n3 . على ، كتاب و سنت را كه ميراث انبيا براى جانشينان و اوصياى ايشان است از پيامبر به ارث برد .\r\n4 . پيامبر در حديث فوق به على خبر مىدهد كه در بهشت ، در يك قصر هستند و اين نشانگر برترى وى از ديگر افراد امت است .\r\n5 . پيامبر به على خبر مىدهد كه از اهل بهشت است و اين آيه ، در مورد ايشان نازل گشته .\r\nاز سوى ديگر ، روشن است كه نمىشود به كسى گفت كه تو بهشتى هستى مگر اينكه به عصمت او يقين داشته باشيم يا بدانيم كه او ملكهء پرهيز از گناهان را داراست . زيرا اگر چنين نباشد ، اين خبر دادن - حتى اگر آن شخص از آتش دوزخ در امان باشد و گناهان عمدى يا سهوىاش كوچك بوده ، توبه كرده باشد - نقض غرض خواهد بود .\r\nزيرا غرض دورى از گناههاست . در حالى كه چنين خبرى موجب مىگردد كه آن شخص هيچ مانعى در برابر خود نبيند و نسبت به انجام محرمات ، بىباك گردد .\r\nبا توجه به اين توضيح معلوم مىشود حديثى را كه اين قوم مبنى بر مژده ده تن به بهشت ذكر مىكنند دروغ است ؛ زيرا امكان ندارد رسول خدا ( ص ) به كسى مژده بهشت بدهد كه فاقد ملكه اى است كه او را از شورش عليه امام زمان خود و كشتن افراد بىگناه و غصب اموال مردم باز دارد . بعلاوه ، راوى اين حديث از اهل سنت است و نزد ما در موضع اتهام قرار دارد . و از اين بالاتر ، راويان اين حديث ضعيف هستند و به همين خاطر ، بخارى و مسلم آن را روايت نكرده‌اند و بخارى - بنابر نقل ميزان الاعتدال در شرح حال عبد الله بن ظالم - مىگويد : اين حديث ، صحيح نيست . و عقيلى نيز - بنابر نقل ابن حجر در تهذيب التهذيب در شرح حال عبد الله بن ظالم - مىگويد : اين حديث صحيح نمىباشد . قرائن ديگرى نيز وجود دارد كه از دروغ بودن اين حديث حكايت دارد . مانند\r\n","description":"","footnote":"","page_name":" 194 ","page_number":199},
  {"content":"\r\nشوراندن مردم توسط يكى از اين ده تن عليه عثمان تا به جائى كه منجر به قتل عثمان گرديد . اين اقدام با بهشتى بودن همهء آنان و شايستگى مژده از سوى پيامبر خدا ( ص ) سازگار نيست . قرينهء ديگر اتفاق تمام مهاجرين و انصار بر اينكه عثمان مرتكب اعمال حرامى شده است كه مستوجب عزل از منصب خلافت است . امكان ندارد صحابه اى كه به گمان اهل سنت همگى عادل هستند با شخصى كه رسول خدا ( ص ) به او مژده بهشت داده است چنين رفتارى داشته باشد و قرينهء ديگر ، احتجاج نكردن عثمان به اين حديث در يوم الدار است كه جملگى اين قراين و قراين ديگرى كه ذكر نشد حاكى از كذب بودن اين حديث است .\r\nدر هر حال هنگامى كه بشارت آيه و روايت در مورد امير المؤمنين ، دليلى بر عصمت يا ثبوت آن ملكه براى او باشد قطعا او افضل و امام خواهد بود ، زيرا اوّلين نفر از سه خليفهء ديگر كه بزرگترين آنان نيز هست چنين نبود تا چه رسد به دو تن ديگر . وى در خطبه اى در مورد خود چنين گفت :\r\nتا زمانى از من اطاعت كنيد كه از خدا و رسول ( ص ) اطاعت مىكنم . پس هر گاه من از خدا و رسول ( ص ) نافرمانى كردم از من طاعت نكنيد . بدانيد كه من شيطانى دارم كه عارض من مىگردد . هر گاه آن شيطان آمد از من دورى كنيد تا در موى و پوست شما اثر نگذارم .\r\nمن نمىدانم رسول اكرم ( ص ) چگونه به چنين شخصى مژده بهشت داده و او را از آتش دوزخ در امان مىداند تا اينكه همين امر موجب شود تا معصيت و ستم بر امت در چشم او آسان جلوه كند . سخن دربارهء عمر و عثمان خيلى بيشتر است .\r\nآيهء * ( « وَإِذْ أَخَذَ رَبُّكَ مِنْ بَنِي آدَمَ »\r\nمصنّف - اعلى اللَّه مقامه - مىگويد :\r\nسى و سوّم : آيهء شريفهء * ( « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى\r\n","description":"","footnote":"","page_name":" 195 ","page_number":200},
  {"content":"\r\nأَنْفُسِهِمْ » ) * ( 1 ) است .\r\nجمهور اهل سنت روايت كرده‌اند كه رسول خدا ( ص ) فرمود :\r\nاگر مردم مىدانستند كه على در چه زمانى امير المؤمنين ناميده شد ، فضل او را انكار نمىكردند . على هنگامى امير المؤمنين ناميده شد كه آدم ميان روح و جسد بود . خداى متعال مىفرمايد : * ( « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ » ) * . فرشتگان پاسخ دادند : آرى . خداى تعالى فرمود : من پروردگارتان هستم ، محمّد پيامبرتان و على اميرتان .\r\nفضل مىگويد :\r\nاين روايت از تفاسير شيعه هست و در تفاسير اهل سنت وجود ندارد . عجيب اين است كه او در اين مسئله از معتزله پيروى نكرده است . چه آنكه مطابق اصول معتزله ، قضا و قدر سابق وجود ندارد . از اين رو ، آنها اخراج ذرّ را از پشت آدم انكار كرده و مىگويند : اين مسئله نوعى تمثيل و تخييل است و حقيقت عينى ندارد .\r\nبر فرض كه نقل اين حديث صحّت داشته باشد ، دلالت بر اين دارد كه على ، امير المؤمنين است و اين مسئله مسلَّم است . زيرا او از خلفا به شمار مىرود . و لازمهء اين مسئله آن نيست كه على بلافاصله بعد از پيامبر ، امير المؤمنين باشد تا نظر وى اثبات شود .\r\nمن مىگويم :\r\nمصنّف ( ره ) به اين خاطر حديث را به جمهور نسبت داده است تا اينكه شخص معترض آن را از تفاسير خود نفى نكند . علَّامه ، راوى اين حديث را در منهاج الكرامه ديلمى - در كتاب فردوس - ذكر كرده است . ديلمى كسى است كه ابن تيميه به علم و ديانت او اقرار نموده و بودن اين حديث را در كتاب او منكر نشده است و تنها از جهات ديگرى مانند اشكال در صحّت حديث ، به مناقشه پرداخته است و به اين مسئله نيز كرارا پاسخ داده شده است . اشكال ديگر نيز نموده است كه پاسخ آن در جملات آينده ذكر خواهد شد .\r\nپيش از آنكه به اثبات نقطه نظر خود بپردازيم لازم است پيرامون اختلاف نظرهاى\r\n\r\n","description":"","footnote":"\r\n( 1 ) . اعراف / 171 .\r\n","page_name":" 196 ","page_number":201},
  {"content":"\r\nموجود در مورد « ذرّ » توضيحى بدهيم : اشاعره معتقدند كه ذرّ وجود دارد و خدا آن را از پشت آدم خارج ساخت و از آن پيمان گرفت . ولى اماميه و معتزله وجود ذرّ را انكار كرده‌اند . اشاعره در اثبات عقيدهء خويش به رواياتى استدلال مىكنند . از جمله روايتى است از مسلم مبنى بر اينكه از عمر معناى آيهء شريفه را پرسيدند . عمر پاسخ داد : وقتى اين سؤال را از پيامبر اكرم ( ص ) پرسيدند فرمود :\r\nخدا آدم را آفريد . سپس به پشت او دست كشيد و تعدادى از نسل او را درآورد و فرمود : اينها را براى بهشت آفريدم و كارهايشان كار اهل بهشت است . سپس دوباره به پشت او دست كشيد و تعدادى ديگر از نسل او را بيرون آورد و فرمود :\r\nاينها را براى جهنم آفريدم و عملشان مانند عمل اهل دوزخ است .\r\nروايت ديگر ، روايتى است كه از ابو هريره نقل مىكنند كه پيامبر فرمود : « چون خدا آدم را بيافريد به سمت راست پشت آدم دست كشيد . تمام افرادى كه تا روز قيامت از نسل او هستند افتادند . »\r\nدر حديث ديگر از مقاتل نقل مىكنند كه :\r\nخداى تعالى به سمت راست از پشت آدم دست كشيد ، فرزندان سفيد او به شكل ذرّه خارج شدند و تكان خوردند . سپس دستش را به سمت چپ پشت او كشيد ، فرزندان سياهى چونان ذرّه خارج شدند . خداى تعالى فرمود : اى آدم اينها فرزندان تو هستند ، سپس فرمود : آيا من پروردگار شما نيستم ؟ گفتند : آرى . - تا آنجا كه مىگويد - خداى متعال در مورد كسانى كه پيمان نخستين را شكستند فرمود : * ( « وَما وَجَدْنا لأَكْثَرِهِمْ مِنْ عَهْدٍ » ) * ( 1 ) امّا متعزله و اماميه با توجه به خود آيه به بطلان نظريهء « ذرّ » استدلال مىكنند . به اين شكل كه مىگويند : در آيهء شريفه فرموده است * ( « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ » ) * ( 2 ) يعنى از پشتهاى فرزندان آدم ، نسلهاى آنان را پروردگار تو گرفت ، نفرموده\r\n\r\n","description":"","footnote":"\r\n( 1 ) . اعراف / 102 .\r\n( 2 ) . اعراف / 172 .\r\n","page_name":" 197 ","page_number":202},
  {"content":"\r\nاست از پشت آدم نسل او را گرفت . پس خود آيه نظريهء « ذرّ » را نفى مىكند . ظاهر برخى از آيات ديگر قرآن نيز با اين نظريه مخالف است . از قبيل آيهء شريفهء : * ( « أَمَتَّنَا اثْنَتَيْنِ وَأَحْيَيْتَنَا اثْنَتَيْنِ » ) * ( 1 ) زيرا اگر گرفتن پيمان از « ذرّ » درست باشد در آن صورت لازم مىآيد كه انسانها سه مرگ داشته باشند . چرا كه پيمان گرفتن در صورتى امكان دارد كه حيات وجود داشته باشد . بدون شك بايد به دنبال اين حيات نيز مرگ باشد . زيرا امكان ندارد كه حيات « ذرّ » تا اين جهان ادامه داشته باشد چون ما عينا مشاهده مىكنيم كه نطفه ، علقه و مضغه حيات ندارد . پس اين يك مرگ است . مرگ دوّم بعد از زندگى دنيوى است . و مرگ سوّم ، مرگ در قبر است كه پس از آن زندگانى وجود دارد . آيهء ديگرى كه ظاهر آن با نظريهء مذكور مخالف است ، آيهء شريفهء * ( « خُلِقَ مِنْ ماءٍ دافِقٍ » ) * ( 2 ) مىباشد . ظاهر اين آيه حاكى از آن است كه اصل فرزندان آدم ، آبى است كه بوجود مىآيد نه « ذرّ » كما اينكه اصل خود آدم از خاك مىباشد كه مبدأ آفرينش انسان است .\r\nمعتزله و اماميه در ردّ اين نظريه دلايل عقلى نيز اقامه كرده‌اند . از جمله اينكه : پيمان گرفتن ، تنها از موجود عاقل صحيح است . اگر « ذرّ » از موجودات عاقل باشد ، تمام مردم اين پيمان را فراموش نمىكردند . بدين ترتيب نظريهء تناسخ نيز باطل مىگردد . و ادعاى تفاوت نظريهء ذرّ با نظريهء تناسخ نادرست است . ( 3 ) زيرا در آن صورت نيز تمام مردم فراموش نمىكردند و اگر زمان آن هم طولانى نبود نيز چنين امرى ( فراموشى همهء مردم ) عادتا محال مىگشت .\r\nدليل عقلى ديگر اينكه : اگر پيمان گرفتن از « ذرّ » در آن زمان حجّت شمرده شود ، باطل است . زيرا به جماع ثابت است كه آن زمان ، وقت تكليف نبوده است و اگر پس از بلوغ يا در روز قيامت حجّت باشد ، فرض اين است كه هيچ كس آن پيمان را به ياد ندارد .\r\nرازى در پاسخ به اين استدلال مىگويد : امكان دارد هدف از اخذ ميثاق در آن زمان اين بوده است كه فرشتگان افراد خوشبخت را از افراد بدبخت تشخيص دهند . در پاسخ به فخر رازى گفته‌اند كه آيهء شريفه مىگويد : خداى تعالى پيمان گرفت ( تا در روز قيامت نگوئيد ما از اين مطلب بىخبر بوديم . ) از اين جمله معلوم مىشود كه فايدهء پيمان گرفتن ،\r\n\r\n","description":"","footnote":"\r\n( 1 ) . غافر / 11 .\r\n( 2 ) . دافق / 6 .\r\n( 3 ) . برخى مدعى شده‌اند كه تناسخ مبتنى بر اين عقيده است : انسان پس از آنكه مدّت مديدى با مسائلى ارتباط داشت آنها را فراموش مىكند كه اين امر قطعا محال است . بر خلاف پيمان مورد نظر در عالم ذر كه مدت طولانيى از آن نگذشته است و معمولا به گونه اى نيست كه به فراموشى سپرده شود .\r\n","page_name":" 198 ","page_number":203},
  {"content":"\r\nاتمام حجت خدا با مردم است نه تشخيص دادن فرشتگان ميان افراد خوشبخت و بدبخت . از اين گذشته اگر تشخيص انسانهاى خوب از بد ، با نقض عهد و حفظ آن باشد كه اين مسئله در اين دنيا رخ مىدهد نه در هنگام پيمان گرفتن . و اگر تشخيص از روى سفيدى و سياهى آنهاست ديگر پيمان گرفتن ، كار بيهوده اى است . لذا نمىتوان جدا گرداندن انسانها را فايدهء پيمان گرفتن شمرد ، مگر اينكه گفته شود كه خداى سبحان همانطور كه فرشتگان را در عالم ذرّ شاهد بر پيمان گرفتن از مردم نمود ، همين طور هم در دنيا به آنان نشان مىدهد كه چگونه پيمان خود را مىشكنند يا حفظ مىكنند . بدين ترتيب ، چون پيمان گرفتن همراه با نشان دادن عهد شكنى يا وفادارى مردم شده است مىتوان تشخيص فرشتگان را فايدهء پيمان گرفتن شمرد .\r\nامّا باز اين اشكال باقى است كه سفيدى و سياهى نسل آدم براى تشخيص فرشتگان كافى است و خود آيه نيز فايدهء پيمان گرفتن را اتمام حجت خدا با مردم معرّفى مىنمايد .\r\nلذا بايد گفت : معناى آيه اين است كه خداى عزّ و جل ، نسل فرزندان آدم را از پشت آنها خارج كرد . چون نسل فرزندان آدم به شكل نطفه در صلب آنها قرار داشت . آن گاه آنها را بر خودشان شاهد قرار داد و با نشان دادن شگفتيهاى آفرينش ايشان به خودشان فرمود :\r\nآيا من پروردگار شما نيستم ؟ آنها با زبان حال و نيازمندى - به آفريدگار مدبرى كه آنها را به شكل نطفه خارج ساخت ، سپس علقه نمود و سپس مضغه ساخت و آن گاه او را انسانى كامل گرداند - مىگويند : آرى .\r\nبراى توجيه فوق ، نمونه‌هاى ديگرى در قرآن و احاديث يافت مىشود . خداى متعال مىفرمايد : * ( « فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » ) * ( 1 ) يعنى خداى تعالى به آسمان و زمين فرمود : با رغبت يا اكراه بياييد . زمين و آسمان گفتند : ما با رغبت مىآييم .\r\nدر اينجا پاسخ آسمان و زمين به زبان حال است . شاعر مىگويد :\r\n\r\nامتلأ الحوض و قال قطنى\r\nمهلا رويدا قد ملأت بطنى\r\n\r\nپس از مقدّمه فوق در مورد استدلال مصنّف بايد گفت : اين استدلال يا بر مبناى الزام اشاعره به اقتضاى مذهب خودشان است كه گرفتن پيمان در عالم ذرّ را صحيح مىدانند .\r\nدر اين صورت ، بر اساس روايت فردوس كه حاكى از پيمان گرفتن بر امامت على مىباشد ، پذيرفتن امامت وى بر ايشان لازم است اگر چه آيه شريفه آن را ذكر نكرده باشد . به\r\n\r\n","description":"","footnote":"\r\n( 1 ) . فصّلت / 41 .\r\n","page_name":" 199 ","page_number":204},
  {"content":"\r\nواسطهء اينكه پيمان گرفتن براى توحيد ، ما را از پيمان گرفتن براى امامت بىنياز مىسازد ، زيرا امامت يكى از توابع و لوازم توحيد و ربوبيت است ، تا بوسيله امام حجت خدا بر مردم تمام شود . فقط يك سؤال باقى مىماند و آن اينكه در روايت مىگويد : آدم ميان روح و جسد بود امّا اشاعره پيمان گرفتن را مربوط به پس از تعلق گرفتن روح به بدن مىدانند . در پاسخ گفته‌اند : در اينجا تعبير فوق مجازى است و براى نشان دادن شدت تقدّم در اخذ ميثاق است . و يا آنكه استدلال مصنّف مبتنى بر نظريهء اماميه است - كه شهادت گرفتن را به زبان حال خلقت عجيب و زبان حال نياز مىدانند - لذا بشر همانطور كه به خالق نيازمند است به حجتى مانند رسول و امام نيز احتياج دارد . پرسش ديگرى باقى مىماند و آن اينكه مطابق اين استدلال ، وجود يك حجّت لازم است اما اين استدلال - چنانچه در روايت ، محمّد و على را ذكر مىنمايد - حجّت را تعيين نمىكند .\r\nدر پاسخ گفته‌اند : تعيين حجت از طريق تنصيص خداى تعالى است كه براى فرشتگان اظهار فرموده است .\r\nعلَّت اينكه نبوّت و امامت را نيز با ضمير مخاطب به فرشتگان نسبت مىدهد - نبيكم و اميركم - اين است كه اقرار به نبوّت محمّد و امامت على بر فرشتگان نيز واجب است .\r\nيا به اين جهت است كه مراد از ضمير مخاطب - كم - اعم از فرشتگان و امت پيامبر است . فرشتگان به جهت اينكه خطاب به آنان است و مردم به جهت اينكه نبوّت و امامت به آنان مربوط است . سؤال ديگرى كه مطرح كرده‌اند اين است كه روايت مىخواهد آنچه را كه گفته است با آيهء قرآن تطبيق دهد و حال آنكه روايت با آيهء قرآن منطبق نيست .\r\nزيرا بنابر تفسير اماميه از آيهء شريفه ، شهادت نسل آدم پس از آفرينش است و حال آنكه فرشتگان در قدم شهادت داده‌اند . در پاسخ گفته‌اند كه امكان دارد هر دو شهادت داده باشند منتهى نسل آدم با زبان حال پس از آفرينش و فرشتگان با زبان مقال پيش از آفرينش .\r\nبه هر صورت كه باشد روايت حاكى از امير بودن على ( ع ) حتى بر سه خليفهء ديگر است . زيرا آنان نيز جزو كسانىاند كه از ايشان پيمان گرفته شده است و از آنجا كه پيمان گرفتن بر حكومت على ، همراه با نبوّت پيامبر است ، روشن مىشود كه او خليفهء بلافصل پيامبر است و الَّا دليلى نداشت كه ديگران را كه پيش از على به خلافت رسيدند ذكر نكند .\r\n","description":"","footnote":"","page_name":" 200 ","page_number":205},
  {"content":"\r\nآيهء * ( « وَصالِحُ الْمُؤْمِنِينَ »\r\nمصنّف - نوّر اللَّه ضريحه - مىگويد :\r\nسى و چهارم : آيهء شريفهء * ( « وَصالِحُ الْمُؤْمِنِينَ » ) * ( 1 ) است . به اجماع مفسران و روايت جمهور ، مراد از صالح المؤمنين على ( ع ) است .\r\nفضل مىگويد :\r\nاين آيه در سورهء تحريم است كه دربارهء عايشه و حفصه نازل شد . مفسران اتّفاق نظر دارند كه مراد از صالح المؤمنين ، ابو بكر و عمر است . زيرا صدر آيه چنين است : * ( « وَإِنْ تَظاهَرا عَلَيْه فَإِنَّ الله هُوَ مَوْلاه وَجِبْرِيلُ وَصالِحُ الْمُؤْمِنِينَ » ) * يعنى اگر عايشه و حفصه عليه پيامبر دست به اقدامى زدند ، خدا و جبرئيل ، ياور او هستند - يعنى به او اطلاع مىدهند . - و صالح المؤمنين نيز يار او مىباشد . صالح المؤمنين يعنى ابو بكر و عمر كه پدر آن دو همسر رسول خدا بودند و مراد از يارى آنها اين است كه دختران خود را نصيحت مىكنند تا از كارهايى كه معمولا هووها انجام مىدهند ، خوددارى كنند ، و اگر نزول آن در مورد على صحيح باشد شكى نيست كه على صالح المؤمنين است امّا اين آيه دليلى بر امامت او محسوب نمىشود .\r\nمن مىگويم :\r\nمراد مصنّف از اجماع ، عدم اختصاص روايت به مفسرين شيعى است . اگر چه همهء مخالفان با آن موافق نباشد . اين حديث از مجاهد نقل شده است . ابن تيميه مىگويد : « و گفته‌اند كه او - يعنى صالح المؤمنين - على است و ماوردى آن را نقل كرده است . » اين روايت در نزد قوم به حد استفاضه رسيده است .\r\nسيوطى در الدر المنثور از ابن ابى حاتم نقل مىكند كه با ذكر سند از على ( ع ) نقل كرده است كه رسول خدا ( ص ) فرمود : « صالح المؤمنين على است . » و همچنين از ابن مردويه و ابن عساكر با سندشان از ابن عباس اين . حديث را نقل مىنمايد . همين طور از ابن مردويه با سندش از اسماء بنت عميس از رسول خدا ، اين حديث را نقل مىكند . مصنّف در منهاج الكرامه از ابو نعيم از اسماء آن را نقل كرده است . محمّد بن ابى طلحه شافعى در كتاب مطالب السؤل از ثعلبى از اسماء نقل مىكند كه : وقتى آيهء * ( « وَإِنْ تَظاهَرا عَلَيْه . . . » ) * نازل\r\n\r\n","description":"","footnote":"\r\n( 1 ) . تحريم / 4 .\r\n","page_name":" 201 ","page_number":206},
  {"content":"\r\nشد ، شنيديم كه رسول خدا فرمود : « صالح المؤمنين على است . » كسان ديگرى كه اين حديث را نقل كرده‌اند عبارتند از : صاحب ينابيع الموده از ابو نعيم و ثعلبى از اسماء . سيد سعيد ( ره ) از سدى در تفسيرش به نقل از ابو مالك و ابن عباس و ديگران كه كثرت نقل آنها و تأييد شدن احاديث از سوى يكديگر ، براى آنان حجّت است ، و روايتى كه از ابن عباس نقل كرده‌اند مبنى بر اينكه مراد از صالح المؤمنين ابو بكر و عمر است نمىتواند با روايت فوق معارضه كند . زيرا راوى آن - مطابق بيان ميزان الاعتدال در شرح حال عبد الوهاب - عبد الوهاب بن مجاهد از پدرش مىباشد . در مقدّمهء كتاب وضعيت او و پدرش بيان شد . به همان جا مراجعه كنيد . چنين روايتى كه در نهايت ضعف قرار دارد امكان ندارد با آن روايات مستفيض برابرى كند . ضمن اينكه صالح المؤمنين در صلاحيت و شايستگى ، يگانه است به گونه اى كه از ديگر مؤمنان باز شناخته مىشود .\r\nمثلا وقتى گفته مىشود : شاعر القوم يا عالم القوم و يا شجاع القوم ، مراد كسى است كه در آن صفت يگانه قوم باشد ، و شك نيست كه امير المؤمنين - به واسطهء آيهء تطهير و آيات ديگر - بيش از همه به اين صفت سزاوار است . چرا كه خداى سبحان ، يارى او را نسبت به پيامبر در رديف يارى خود و جبرئيل قرار مىدهد ، و بديهى است كه بارزترين مؤمنان در يارى رسول خدا ( ص ) امير المؤمنين بوده است . بعلاوه ، استعمال لفظ صالح المؤمنين در مورد دو نفر بر خلاف ظاهر آيه است ؛ زيرا لفظ ( صالح ) اسم فاعل است نه صفت مشبّهه كه به معناى مفرد و جمع استعمال مىگردد .\r\nبدين ترتيب ضعيف بودن روايت سيوطى از ابن عساكر از مقاتل بن سليمان مبنى بر اينكه صالح المؤمنين ، ابو بكر عمر و على است ؛ آشكار مىگردد . شايد بتوان از روايت مقاتل استدلال كرد بر اينكه مراد از صالح المؤمنين تنها على است ؛ زيرا همانطور كه گذشت مقاتل از دشمنان امير المؤمنين است . لذا ذكر كردن على توسّط او تنها به خاطر اين است كه معلوم بوده مراد از صالح المؤمنين على است ، ولى او با اضافه كردن شيخين خواسته است نام آنان را نيز رواج دهد و در ضمن از خود نيز رفع تهمت كرده باشد .\r\nحال كه روشن شد مراد از صالح المؤمنين ، شايسته ترين آنها ، يعنى امير المؤمنين على ( ع ) است ، معلوم مىگردد كه او بيش از ديگران براى امامت ، سزاوار است . زيرا امامت ، يك مقام دينى است كه با صلاحيتترين و نيرومندين افراد در يارى پيامبر ، لايق آن است .\r\n","description":"","footnote":"","page_name":" 202 ","page_number":207},
  {"content":"\r\nو اما اينكه فضل گمان كرده كه مفسرينشان به اتفاق ، مراد از صالح المؤمنين را ابو بكر و عمر دانسته‌اند ، با اخبار و روايات گذشتهء آنان كه بر ايشان حجّت است ، برابرى نمىكند . چگونه مىتوان روايتى را معتبر دانست كه از هوا و تمايلات درونى سرچشمه گرفته است ، خصوصا با توجّه به اينكه اين روايت بر خلاف معناى لغوى آيه است .\r\nبعلاوه ، ادعاى اتفاق نظر مفسران اهل سنت نيز دروغ است . زيرا مفسران اهل سنت در اين مسئله اختلاف دارند كه آيا مراد از صالح المؤمنين صحابه هستند يا بهترين مؤمنين مورد نظرند يا انبياء و يا خلفا منظورند و نظرات ديگرى كه زمخشرى و رازى و ديگران نقل كرده‌اند .\r\nو امّا آنچه كه فضل براى اثبات اينكه مراد از صالح المؤمنين ابو بكر و عمر است مىگويد ؛ يعنى اينكه آن دو ، دخترانشان را نصيحت مىكنند ، سخن بىفايده اى است ؛ زيرا وقتى خداوند مىخواسته كه با اين آيه ، آن دو زن را تهديد كند ديگر چه جايى براى نصيحت وجود داشته ؟ ! و اينكه در مورد جبرئيل مىگويد : مراد از يارى او ، اطلاع دادن به پيامبر ( ص ) است ، نيز نادرست است ؛ زيرا مراد از يارى جبرئيل صرفا اطلاع دادن نمىتواند باشد ، چرا كه به دنبال آن مىفرمايد : * ( « وَالْمَلائِكَةُ بَعْدَ ذلِكَ ظَهِيرٌ » ) * يعنى فرشتگان نيز بعد از آن پشتيبان هستند .\r\nخدا مىداند كه آزار اين دو زن نسبت به سيد المرسلين چقدر شديد بوده است و حيله شان چقدر بزرگ بوده است كه خدا آنها را تهديد مىفرمايد در صورتى كه از آزار خود دست برندارند خدا و جبرئيل و امير المؤمنين - كه در يارى رسول خدا از سرزنش هيچ كس هراس ندارد - به يارى پيامبر ( ص ) خواهند آمد . و اگر آنها با تكيه بر اينكه صبر و حوصلهء اين ياوران بسيار است ، دست از آزار برندارند ، فرشتگان نيز پشتيبان آنها خواهند شد . انسان از عقوبت اين جمع بزرگ در امان نمىماند . چقدر خيانت آنها به رسول خدا بزرگ بود كه خداى تعالى ، زنان نوح و لوط را براى آنها مثال مىزند . بايد در اين باره تأمل نمود و تعجّب كرد .\r\n","description":"","footnote":"","page_name":" 203 ","page_number":208},
  {"content":"\r\nآيهء * ( « الْيَوْمَ أَكْمَلْتُ لَكُمْ دِينَكُمْ »\r\nمصنّف - رفع اللَّه درجته - مىگويد :\r\nسى و پنجم : آيهء شريفهء * ( « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي » ) * ( 1 ) است .\r\nجمهور از ابو سعيد خدرى روايت كرده‌اند كه نبى اكرم ( ص ) مردم را در روز غدير خم به سوى على فراخواند و دستور داد تا خارهاى زير درخت را جارو كردند سپس بازوان على را گرفت و بلند كرد تا آنجا كه مردم سپيدى زير بغل رسول خدا ( ص ) و على ( ع ) را ديدند . هنوز متفرق نشده بودند كه اين آيه نازل گشت : * ( « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي » ) * . رسول خدا ( ص ) پس از نزول آيه فرمود : « الله اكبر بر كامل شدن دين و تمام شدن نعمت . پروردگارم به رسالت من و ولايت على بن ابى طالب پس از من راضى است . » سپس افزود : « من كنت مولاه فعلى مولاه اللَّهم و ال من و الاه و عاد من عاداه و انصر من نصره و اخذل من خذله » .\r\nفضل مىگويد :\r\nدر صحيح بخارى و مسلم است كه اين آيه در حجة الوداع در شب عرفه هنگامى كه رسول خدا در آنجا برخاست ، نازل شد . در اين مسئله اختلافى نيست و آنچه كه وى ذكر مىكند از افتراهاى شيعه است كه اگر درست هم باشد در گذشته گفتيم كه وصيت غدير خم ، نصّ بر امامت نيست بلكه پيامبر ، على را وصى خويش در ميان خويشاوندان خود نمود و او را ميان عرب معرفى كرد تا او را به عنوان سرور بنى هاشم بپذيرند .\r\nمن مىگويم :\r\nمصنّف در منهاج الكرامه حديث مذكور را از ابو نعيم نقل مىنمايد و سيوطى در الدر المنثور مىگويد :\r\nابن مردويه و ابن عساكر از ابو سعيد خدرى با ذكر سند نقل كرده‌اند كه چون رسول خدا ( ص ) در روز غدير على را بلند كرد و ولايت او را اعلام نمود جبرئيل اين آيه را آورد : * ( « الْيَوْمَ أَكْمَلْتُ لَكُمْ دِينَكُمْ . . . . » ) *\r\n\r\n","description":"","footnote":"\r\n( 1 ) . مائده / 5 .\r\n","page_name":" 204 ","page_number":209},
  {"content":"\r\nو باز سيوطى نقل مىكند :\r\nابن مردويه و خطيب و ابن عساكر با ذكر سند از ابو هريره نقل نموده‌اند كه در روز غدير خم يعنى هجدهم ذى الحجه رسول خدا ( ص ) فرمود : « من كنت مولاه فعلى مولاه » و خدا اين آيه را نازل فرمود : * ( « الْيَوْمَ أَكْمَلْتُ لَكُمْ دِينَكُمْ . . » ) *\r\nسيد سعيد ( ره ) مانند اين حديث را از ابن جرير طبرى و ابن عقده در مجموعه اى كه از طرق حديث غدير گرد آوردند ، نقل مىنمايد . همچنين از ثعلبى و ابن مغازلى و حافظ محمد جزرى شافعى در رساله اى مرسوم به أسنى المطالب فى مناقب على بن ابى طالب نيز حديث مذكور را نقل مىكند . بدين ترتيب معلوم مىشود آنچه را كه مصنّف نقل نموده است از روايات قوم است كه هم بسيارند و هم مؤيد يكديگر . لذا بر آنان حجّت به شمار مىرود .\r\nآنچه كه فضل از صحيحين نقل مىكند ، از روايات عمر است كه خود ، اصل پيمان شكنى غدير بوده . پس چگونه مىتوان روايت او را معتبر شمرد . ضمن اينكه روايت فضل براى مخالفين او حجّت نيست . لذا بايد پرسيد كه فضل چگونه مىخواهد به روايتى براى ما استدلال كند كه به اعتقاد ما ساختهء عمر يا دوستان اوست ؟ از اين گذشته : آيه مباركهء * ( « وَأَتْمَمْتُ عَلَيْكُمْ نِعْمَتِي » ) * محكمترين دليل بر نصب امام است . چرا كه امام بزرگترين نعمت براى مردم است و بدون او نعمت تمام نمىگردد . همين طور اكمال دين - بنابر اعتقاد به اينكه امامت از اصول دين مىباشد - تنها با نصب امام تحقق مىپذيرد و ما قبلا ثابت كرديم كه امامت از اصول دين مىباشد . و اگر امام منصوبى وجود داشته باشد به حكم ضرورت و اجماع ، امير المؤمنين على ( ع ) است .\r\nو اما اينكه مىگويد : قبلا در مورد وصيت غدير خم توضيح داديم ، واضح است كه چه اشكالاتى دارد . سخن مضحك اين است كه مىگويد : پيامبر ( ص ) مىخواست على را به عربها معرّفى كند . و حال آنكه على از لحاظ شخصى و مقامى در شرايطى قرار داشت كه نسبت به معرّفى ، از همهء مردم بىنيازتر بود . بنابراين ، اگر معرّفى صورت گرفته است تنها در مورد امامت آن حضرت بوده و من براى اختصاص دادن حاكميت على به بنى هاشم در سخن فضل دليلى نمىيابم ، جز اينكه او مىخواهد بدين ترتيب حاكميت آن حضرت را بر خلفاى خودشان نفى نمايد ، اين سخن درست بر خلاف فرمودهء رسول\r\n","description":"","footnote":"","page_name":" 205 ","page_number":210},
  {"content":"\r\nخدا ( ص ) است كه « من كنت مولاه فعلى مولاه » . زيرا مولى به معناى شخصى است كه نسبت به كسى كه مولاى اوست در تصرف در مسائل او سزاوارتر است كما اينكه برداشت فضل نيز از حديث همين مطلب را تأييد مىكند ، اگر چه او اين ولايت را منحصر به بنى هاشم مىكند . تعجبآور است كه او حاضر نيست به چيزى كه امام او ، عمر ، اعتراف نموده است ، اعتراف نمايد . عمر در روز غدير خم گفت : مبارك باد مبارك باد بر تو اى على ! تو مولاى من و تمام زنان و مردان مؤمن شدى . و - همانطور كه گذشت - در روايت ديگرى است كه ابو بكر و عمر هر دو اين سخن را به على گفتند .\r\nبعلاوه ، من نمىفهمم كدام عاقلى چنين تصور مىكند كه تمام هدف رسول خدا ( ص ) در ماجراى غدير خم اين بوده است كه على را به سرورى بنى هاشم برگزيند . براى عربها چه فايده اى دارد كه على سرور بنى هاشم شود ؟ ! ببينيد كه اينان براى انكار فضل سيد المسلمين ، چگونه بر خلاف بديهيات سخن مىگويند ؟\r\n\r\nسورهء نجم\r\nمصنّف - طاب مرقده - مىگويد :\r\nسى و ششم : آيهء شريفهء * ( « وَالنَّجْمِ إِذا هَوى » ) * ( 1 ) است .\r\nجمهور مفسرين از ابن عباس نقل كرده‌اند كه :\r\nمن و تنى چند از بنى هاشم در خدمت رسول خدا نشسته بوديم كه ناگاه ستاره اى از آسمان فرو آمد . پيامبر فرمود : ستاره در خانه هر كس فرو آيد او وصى من است . گروهى از بنى هاشم برخاستند و به تماشاى ستاره پرداختند تا آنكه ستاره در منزل على بن ابى طالب فرو آمد . بنى هاشم گفتند : اى رسول خدا ( ص ) ! در دوستى على ( ع ) گمراه شدى . در اينجا بود كه اين آيات نازل شد : * ( « وَالنَّجْمِ إِذا هَوى ما ضَلَّ صاحِبُكُمْ وَما غَوى » ) *\r\n\r\n","description":"","footnote":"\r\n( 1 ) . نجم / 1 .\r\n","page_name":" 206 ","page_number":211},
  {"content":"\r\nفضل مىگويد :\r\nعلائم ساختگى و دروغ بودن اين روايت آشكار است و هيچ ابهامى ندارد . چرا كه اين سوره در اوايل بعثت پيامبر اكرم ( ص ) نازل شده است و در آن هنگام ابن عباس هنوز به دنيا نيامده بود . لذا چگونه مىتواند راوى اين حديث باشد ؟ از اين گذشته نسبت گمراهى به رسول خدا ( ص ) دادن به جهت دوستى على و سپس مربوط ساختن آيه به آن - چنان كه پيداست - در اوج سستى است . و بر فرض صحّت اين روايت ، تنها بر وصايت على دلالت مىكند نه بر خلاف او .\r\nمن مىگويم :\r\nمصنّف در منهاج الكرامه از ابن مغازلى شافعى به نقل از ابن عباس اين حديث را روايت كرده است . سيد سعيد ( ره ) آن را از ابو حامد شافعى نقل نموده است و ابن تيميه نيز در روايت ذكر مىكند كه يكى از ابن عباس و ديگرى از انس است . به گمان ابو الفرج ، اين دو روايت از روايات جعلى است ؛ زيرا سند هر دو ضعيف است :\r\nروايت اوّل - كه از ابن عباس نقل شده است - به خاطر اينكه تصريح داد فرو آمدن ستاره مربوط به بعد از ماجراى معراج رسول خداست و ابن عباس در آن هنگام دو ساله بوده است . لذا چگونه مىتواند شاهد اين واقعه باشد و آن را روايت كند ؟\r\nروايت دوّم - كه از انس نقل شده است - به خاطر آنكه انس در مدينه به خدمت رسول خدا ( ص ) رسيده است و حال آنكه مسئلهء معراج يك سال پيش از هجرت رسول خدا ( ص ) به مدينه رخ داد .\r\nدر پاسخ به اشكال ابو الفرج ، همانطور كه بارها گفته شد بايد توجه داشت كه ضعف سند روايات مربوط به فضيلت امير المؤمنين در نزد آنان ، خصوصا در موارد مربوط به قضيّهء خلافت ، به اعتبار روايت خدشه اى وارد نمىسازد . روايتى كه اسانيد آن متعدد باشد - خصوصا با توجّه به موافقت آن با احاديث بسيارى كه به خلافت و وصايت على ( ع ) تصريح دارد - اعتبار آن قوى است .\r\nو اينكه گفته است : ابن عباس در آن هنگام دو ساله بوده امر مسلمى نمىباشد . در كتاب الاستيعاب در بيان شرح زندگانى ابن عباس از طريق عبد الله بن احمد بن حنبل از پدرش با سندى از سعيد بن جبير نقل مىكند كه ابن عباس گفت : هنگامى كه رسول خدا ( ص ) وفات كرد من پانزده ساله بودم . عبد الله مىگويد : پدرم گفت : اين سخن صحيح\r\n","description":"","footnote":"","page_name":" 207 ","page_number":212},
  {"content":"\r\nاست . بدين ترتيب ابن عباس در هنگام هجرت 5 سال داشته است كما اينكه ابن تيميه نيز سن او را حدود پنج سال ذكر كرده است و بسيارى از آنان نيز اين قول را مىپذيرند .\r\nبنابراين ، ابن عباس در هنگام معراج رسول خدا ( ص ) چهار سال داشته است و شكى نيست كه انسانى با هوش و آگاهى او ، اين گونه امور را درك مىكند ، چرا كه وى در دوران كودكى خويش ، روايات بسيارى را كه به احكام و امور پنهان ارتباط داشت از پيامبر نقل كرده است . چگونه ممكن است كه گفته شود : درست نيست كه اين واقعه عجيب را او نقل كرده باشد ، با وجود اينكه چنين حادثه اى طبيعتا تمام كودكان را متوجّه وجود خود مىكند ؟\r\nو در مورد انس بايد گفت امكان دارد كه او يك سال پيش از هجرت رسول خدا ( ص ) همراه كسى به مكه آمده و شاهد اين واقعه بوده است .\r\nو اما اينكه فضل و ابن تيميه گمان كرده‌اند كه سوره نجم در اوايل بعثت نازل شده است غير قابل قبول مىباشد . البته اين سوره مكى است اما لازمهء آن ، اين نيست كه حتما در اوايل بعثت باشد .\r\nابن تيميه در اينجا مطالبى را طرح مىكند كه اگر چه شايسته پاسخ نيستند امّا مع الوصف پاسخ به برخى از آنها در جملات آينده آمده است .\r\nو اما اينكه فضل گمان كرده است نسبت گمراهى به رسول خدا ( ص ) دادن و مرتبط دانستن آيه با آن سست مىنمايد ، گمان باطلى است . زيرا اگر كافران و منافقين اين نسبت را به پيامبر نمىدادند چه كس ديگرى مىخواست چنين نسبتى به رسول اكرم ( ص ) بدهد ، و از نسبت هذيان گويى - كه عمر بدان حضرت نسبت داد - بالاتر نيست . كما اينكه دادن چنين نسبتى به رسول اكرم ( ص ) از طرف بنى هاشم مسئله عجيبى نيست ؛ زيرا بنى هاشم از فرزندان يعقوب كه - به گمان قوم - پيامبر شدند بالاتر نبودند . فرزندان يعقوب در محبّت يوسف ، نسبت گمراهى به او داده‌اند .\r\nو اما مرتبط بودن آيه با نسبت گمراهى به پيامبر ( ص ) در محبّت على و بيان وصى بودن او ، روشنتر از آن است كه فضل نسبت به آن تجاهل نمايد .\r\nو اما ادعاى اينكه وصايت غير از خلافت است ، ادعاى باطلى است ؛ زيرا اگر غير از خلافت بود به اين برهان عظيم نياز نداشت و موجب نمىشد تا نسبت گمراهى به نبى اكرم ( ص ) داده شود .\r\nبعلاوه ، دو روايتى كه ابن تيميه نقل مىكند ، صراحتا مسئلهء خلافت را بيان مىكنند .\r\n","description":"","footnote":"","page_name":" 208 ","page_number":213},
  {"content":"\r\nپيامبر اكرم ( ص ) در يك روايت فرموده است : اين ستاره در خانه هر كس بنشيند او خليفهء پس از من است . و در روايت ديگر مىفرمايد : هر كس كه آن ستاره در خانه اش فرو آيد او خليفهء پس از من خواهد بود . و ستاره اى كه نازل شد احتمال دارد از ستاره‌هاى آسمان باشد كه خداى تعالى آن را با جرم كوچكى در خانهء على ( ع ) فرود آورد تا معجزهء روشنى بر امامت امير المؤمنين ( ع ) باشد ، همانطور كه ماه را دو نيم كرد و آن را با جرم كوچكى به زمين فرستاد تا معجزه اى براى رسالت پيامبر اكرم ( ص ) باشد . و احتمال دارد كه اين ستاره چيز ديگرى باشد ، زيرا كه هيچ امر ممكنى در معجزات الهى بعيد نيست . همانطور كه بعيد نيست كه خلافت امير المؤمنين در مكه اعلام شده باشد تا دلايل و حجتهاى متعدد در برابر آنان وجود داشته باشد ؛ زيرا خداى تعالى مىدانست كه سرانجام قريش با على ( ع ) چگونه است ، و كوچكى على ( ع ) مانع از بيان اين موضوع نمىگشت . به همين خاطر ملاحظه مىكنيم كه رسول اكرم ( ص ) در همان ابتداى رسالت ، هنگامى كه آيهء * ( « وَأَنْذِرْ عَشِيرَتَكَ الأَقْرَبِينَ » ) * ( 1 ) نازل شد ، بنى هاشم را جمع كرد و صراحتا مسئلهء جانشينى على ( ع ) را اعلام فرمود .\r\nسيوطى در الدر المنثور روايتى نقل كرده است كه با شأن نزول آيه در روايتهاى فوق منافات ندارد . وى از ابن مردويه با ذكر سند به نقل از ابو الحمراء و حبهء عرنى ذكر مىكند كه :\r\nرسول خدا ( ص ) دستور داد تا تمام درهاى منازلى را كه به مسجد متّصل بود مسدود نمايند . اين موضوع براى مسلمانان گران آمد . مردى گفت : در بالا بردن پسر عمويش كوتاهى نمىكند . رسول خدا ( ص ) دانست كه اين اقدام بر آنان گران آمده است . لذا مردم را به نماز جماعت فراخواند . چون مردم گرد آمدند بر منبر رفت . هيچ خطبه اى از رسول خدا در ستايش از خداى تعالى به زيبايى آن خطبه از رسول خدا شنيده نشده بود . پس از ستايش خدا فرمود : اى مردم ! من نه خود درها را بستم و نه به خواست خود باز كردم . من نه شما را اخراج كردم و نه او را سكنا دادم . سپس اين آيات را تلاوت فرمود : * ( « وَالنَّجْمِ إِذا هَوى ما ضَلَّ صاحِبُكُمْ وَما غَوى وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى » ) * .\r\n\r\n","description":"","footnote":"\r\n( 1 ) . شعراء / 214 .\r\n","page_name":" 209 ","page_number":214},
  {"content":"\r\nعلت عدم منافات اين روايت با روايات گذشته ، آن است كه اين روايت تنها حاكى از استشهاد رسول خدا ( ص ) به اين آيات است ؛ زيرا در آن هنگام ستاره اى فرو نيامد . لذا منافاتى ندارد كه اين آيات قبلا در مورد تعيين على ( ع ) به جانشينى رسول خدا ( ص ) نازل شده باشد .\r\n\r\nسورهء عاديات\r\nمصنّف - قدّس اللَّه روحه - مىگويد :\r\nسى و هفتم : سورهء عاديات است .\r\nخداى متعال به اسبهاى مجاهدان در غزوهء ذات السلاسل سوگند ياد مىكند . جماعتى از عربها در وادى رمله گرد آمدند تا به پيامبر در مدينه شبيخون بزنند . رسول اكرم ( ص ) به اصحاب خويش فرمود : چه كسى سراغ اينها مىرود ؟ تعدادى از اصحاب صفه برخاستند و گفتند : ما حاضريم . هر كس را كه مىخواهى به فرماندهى ما برگزين . قرعه كشى شد و قرعه به نام هشتاد تن از اصحاب صفه و ديگران درآمد . پيامبر ( ص ) به ابو بكر فرمان داد تا پرچم را به دست بگيرد و به سوى بنى سليم در دل صحرا حركت كند .\r\nبنى سليم در برخورد با مسلمانان ، آنان را شكست داده و تعدادى از آنان را كشتند . ابو بكر شكست خورده بازگشت . پيامبر اكرم ( ص ) عمر را به جنگ فرستاد امّا او را هم شكست دادند . پيامبر ناراحت شد . عمرو بن عاص گفت : اى رسول خدا ( ص ) ! مرا بفرست .\r\nعمرو بن عاص نيز فرستاده شد امّا شكست خورد و گروه ديگرى از اصحاب رسول خدا ( ص ) كشته شدند . پيامبر ( ص ) چند روزى آنان را نفرين مىكرد . سپس امير المؤمنين را خواست و او را فرستاد و برايش دعا كرد و تا مسجد احزاب او را مشايعت نمود و گروهى - از جمله ابو بكر ، عمر ، عمرو بن عاص - را همراه او روانه نمود . على شبانه راه مىرفت و روز پنهان مىشد تا آنكه از دهانهء صحرا با آنان روبرو شد . عمرو بن عاص شك نداشت كه على ( ع ) آنان را مىگيرد ، لذا به ابو بكر گفت : اين سرزمين حيوانات وحشى و گرگهاست كه از بنى سليم براى ما خطرناكترند ، بهتر است كه به بالاى صحرا برويم . عمرو بن عاص با اين سخنان مىخواست اوضاع را خراب كند . عمرو بن عاص به ابو بكر گفت : اين موضوع را به امير المؤمنين بگو . ابو بكر مسئله را به على گفت امّا آن\r\n","description":"","footnote":"","page_name":" 210 ","page_number":215},
  {"content":"\r\nحضرت توجّهى نفرمود . سپس به عمر گفت : اما امير المؤمنين به او پاسخ نداد . و سپيده دم به آنان تك زد و ايشان را دستگير نمود . خداى متعال سورهء و العاديات را نازل فرمود . پيامبر ( ص ) به استقبال على آمد . هنگامى كه امير المؤمنين از اسب پايين آمد ، رسول خدا ( ص ) فرمود :\r\nاگر نمىترسيدم كه گروهى از امت من در حق تو چيزى را بگويند كه نصارا دربارهء مسيح گفتند ، امروز در مورد تو سخنى مىگفتم كه از كنار هر گروهى عبور بكنى ، خاك زير پايت را بردارند . سوار شو كه خدا و رسول از تو راضى هستند .\r\nفضل مىگويد :\r\nداستان غزوهء ذات السلاسل در صحاح نقل شده است . مطابق نقل اين منابع عمرو بن عاص از سوى رسول خدا ( ص ) مأمور شد تا فرماندهى سپاه اسلام را به عهده بگيرد . او در اين جنگ پيروز بازگشت و آنچه را كه وى نقل مىكند در صحاح وجود ندارد . در سخنان او مطالب ناصحيح و ناپسندى است ، لذا چگونه مىشود كه رسول خدا ( ص ) مدّعى الوهيت على شود ؟ مفهوم اين حديث آن است كه پيامبر ( ص ) مىخواست بگويد على خداست . امّا ترسيد مردم او را بپرستند . اين سخن تندروان رافضى است و نقل آن براى هيچ مسلمانى درست نيست تا چه رسد به نقل آن براى يك فرد دانشمند .\r\nمن مىگويم :\r\nبخارى و ديگرانى كه من ديده‌ام ماجراى اين جنگ را نقل كرده‌اند - از قبيل طبرى و ابن اثير - نگفته‌اند كه فاتح اين نبرد عمرو بن عاص بوده است . بعيد نيست كه اين موضوع ساختهء خود فضل باشد . و اما اينكه فضل وجود اين موضوع را در صحاحشان نفى مىكند ، دليلى بر نادرست بودن گفته مصنّف نيست . زيرا اين طور نيست كه هر خبرى كه در صحاح نيست از نظر آنان صحيح نباشد .\r\nو اما اينكه مىگويد : « مفهوم اين حديث آن است كه پيامبر مىخواست . . . » ناشى از كج فهمى او يا تحريف در سخن است ؛ زيرا حديث تصريح دارد كه پيامبر ( ص ) بيم آن داشت كه مسلمانان قائل به الوهيت على گردند و اين اعتقاد نزد هر كس كه باشد - از جمله نصارا - اعتقاد باطلى است و اين نگرانى پيامبر به جا بود . زيرا اگر فضيلت واقعى او\r\n","description":"","footnote":"","page_name":" 211 ","page_number":216},
  {"content":"\r\nرا ذكر مىنمود و به مردم مىگفت كه خداى تعالى او را قادر به انجام چه كارهاى خارق العاده اى فرموده است - زيرا على از بارزترين مصاديق حديث قدسى است : كه بنده‌ام از من اطاعت كن تا تو را همچون خود نمايم تا اگر به چيزى بگويى بشو آن چيز بشود - و اگر فضايل او را كه فوق فضايل انبياى گذشته است و او را از تمام امت برتر مىسازد ، ذكر مىفرمود ، بيم آن وجود داشت كه طوايفى از امت رسول خدا ( ص ) - چنان كه چنين هم شد - قائل به الوهيت على گردند . مضمون اين خبر در جمعى از اخبار اين قوم وارد شده است تا چه رسد به اخبار ما . از جمله در ينابيع الموده - به نقل از احمد در مسند خود - از دو طريق روايت شده است و همچنين از موفق بن احمد نيز نقل شده است . از جمله اشعارى كه منسوب به شافعى است اين دو بيت مىباشد :\r\n\r\nلو أنّ المرتضى ابدى محله\r\nلصار الخلق طرّا سجّدا له\r\n\r\nاگر مرتضى مقام خود را آشكار مىنمود تمام خلق در برابرش به سجده مىافتادند .\r\n\r\nكفى فى فضل مولانا على\r\nوقوع الشك فيه أنّه الله\r\n\r\nدر فضيلت مولايمان على همين بس است كه در مورد خدا بودن او شك وجود دارد .\r\nآيهء * ( « أَ فَمَنْ كانَ مُؤْمِناً كَمَنْ كانَ فاسِقاً . . . »\r\nمصنّف - اعلى اللَّه درجته - مىگويد :\r\nسى و هشتم : آيهء شريفهء * ( « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ » ) * ( 1 ) است .\r\nبنابر نقل جمهور اهل سنت ، مؤمن در آيه فوق على ( ع ) است و فاسق ، وليد .\r\nفضل مىگويد :\r\nاين موضوع در تفاسير اهل سنت هم وجود دارد و آيه دربارهء على ( ع ) نازل شده است و از فضايل بيشمار او محسوب مىگردد .\r\nمن مىگويم :\r\nمراد از فاسق در آيهء شريفه به قرينهء مقابل بودن با مؤمن ، كافر است اگر چه در زمان گذشته كافر باشد . علَّت اينكه گفتيم : اگر چه كافر بودن مربوط به گذشته باشد اين است\r\n\r\n","description":"","footnote":"\r\n( 1 ) . سجده / 18 .\r\n","page_name":" 212 ","page_number":217},
  {"content":"\r\nكه وليد به هنگام نزول آيه مسلمان بود . پس حال كه روشن شد آيه دلالت بر اين حقيقت دارد كه كافر - اگر چه در برهه اى از زمان كافر باشد - با كسى كه در تمام عمر مؤمن بوده است مساوى نمىباشد و اين امر به منزلهء يك قاعدهء كلى است - اگر چه در مورد خاص نازل شده است . پس معلوم مىگردد كه سه خليفهء ديگر به اين دليل كه در مقطعى از عمر خويش كافر بوده‌اند با امير المؤمنين برابر نيستند . لذا تنها على ( ع ) براى مقام امامت صلاحيت دارد .\r\nاگر گفته شود : شايد مراد از فاسق ، مسلمانى است كه ايمان به قلب او نفوذ نكرده است در مقابل شخص مؤمن ، كه ايمان وارد قلب او شده است . خداى متعال نيز در اين باره مىفرمايد : * ( « قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا وَلَمَّا يَدْخُلِ الإِيمانُ فِي قُلُوبِكُمْ » ) * ( 1 ) بدين ترتيب ديگر موجب نفى خلافت سه خليفه ديگر نمىگردد . زيرا آنان مانند وليد نيستند .\r\nپاسخ اين است كه بر فرض كه تمام اين سخنان را بپذيريم يا قبول كنيم كه وليد از منافقين است كه به لب اظهار ايمان مىكرده امّا در دل كافر بوده است - چنان كه آياتى كه به دنبال آيهء فوق مىآيند حاكى از آن هستند كه او عذاب خدا را انكار مىكرده است و لذا از كافران محسوب مىگردد . باز هم آيه دلالت بر آن دارد كه خلافت خليفه سوّم صحيح نمىباشد . زيرا عثمان ، اين فرد فاسق را زمامدار مردم مسلمان گرداند . و بر خلاف امر رسول خدا كه او را از مدينه تبعيد فرموده بود به شهر بازگرداند و پس از آن به او بسيار احترام مىگذاشت . به گونه اى كه خواهيد دانست - و اهل سنت نقل كرده‌اند - جز وليد و عباس و ابو سفيان و حكم ، كسى در كنار او روى تخت نمىنشست . البته يك راه باقى است و آن اينكه كسى ادعا كند عثمان علم داشت به اينكه وليد پس از فسق ، ايمان آورده است و اين نظر نيز باطل است . زيرا خداى سبحان كسى را كه مىداند داراى سرانجام خوبى خواهد بود هرگز در طول زندگى رسوا نمىگرداند . بعلاوه ، آيات قرآن حاكى از آن است كه وليد همچنان به تكذيب رسول اكرم ادامه مىداده است و اهل آتش است .\r\nسيوطى در الدر المنثور مىگويد :\r\nابن اسحاق و ابن جرير با ذكر سند نقل كرده‌اند كه عطاء بن يسار گفت : در مدينه با\r\n\r\n","description":"","footnote":"\r\n( 1 ) . حجرات / 14 .\r\n","page_name":" 213 ","page_number":218},
  {"content":"\r\nعلى و وليد برخورد كردم ، ميان آن دو صحبتى ردّ و بدل مىشد ، وليد گفت : زبان من از تو گوياتر و نيزه‌ام برّانتر است و در فرماندهى لشكر تواناتر هستم . على گفت : ساكت باش تو فاسق هستى . آن گاه خداى تعالى اين آيه را نازل فرمود :\r\n* ( « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ » ) * و آيات پس از آن را .\r\nمراد از آيات بعدى كه در روايت فوق به آن اشاره شده است اين آيات مىباشد :\r\n* ( « أَمَّا الَّذِينَ آمَنُوا وَعَمِلُوا الصَّالِحاتِ فَلَهُمْ جَنَّاتُ الْمَأْوى نُزُلًا بِما كانُوا يَعْمَلُونَ وَأَمَّا الَّذِينَ فَسَقُوا فَمَأْواهُمُ النَّارُ كُلَّما أَرادُوا أَنْ يَخْرُجُوا مِنْها أُعِيدُوا فِيها وَقِيلَ لَهُمْ ذُوقُوا عَذابَ النَّارِ الَّذِي كُنْتُمْ بِه تُكَذِّبُونَ » ) * ( 1 ) وقتى ثابت شود كه امامت عثمان باطل است ، امامت دو دوست ديگر او نيز باطل خواهد شد . زيرا امامت آنها همگى از يك نوع است . بدين ترتيب ، امامت به على اختصاص مىيابد . خصوصا با توجّه به اينكه در آيات فوق به او مژده بهشت داده شده است . همانطور در آيهء سى و دوّم گذشت مژده دادن شخصى به بهشت و اعلام اين موضوع به او مستلزم برترى و امامت آن شخص است .\r\nآيهء * ( « وَيَتْلُوه شاهِدٌ مِنْه »\r\nمصنّف - طاب ثراه - مىگويد :\r\nسى و نهم : آيهء * ( « أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ » ) * ( 2 ) است .\r\nبنابر نقل جمهور اهل سنت ، مراد از * ( « فَمَنْ كانَ عَلى بَيِّنَةٍ مِنْ رَبِّه » ) * رسول خدا ( ص ) است و مراد از * ( « شاهِدٌ » ) * على .\r\nفضل مىگويد :\r\nاين موضوع در تفاسير اهل سنت ديده نمىشود و بر فرض صحّت ، مطلب مهمّى نيست .\r\n\r\n","description":"","footnote":"\r\n( 1 ) . سجده / 18 - 20 .\r\n( 2 ) . هود / 17 .\r\n","page_name":" 214 ","page_number":219},
  {"content":"\r\nمن مىگويم :\r\nفخر رازى در تفسير خود در بيان معناى شاهد ، وجوهى را ذكر مىكند و در قسمتى از آن مىگويد :\r\nسوّمين معنايى كه براى شاهد كرده‌اند اين است كه مراد از اين لفظ على بن ابى طالب است و مفهوم آيه اين مىشود كه على آن بيّنه را مىخواند . تعبير * ( « مِنْه » ) * ( از او ) به اين معنى است كه آن شاهد از محمّد و قسمتى از او به شمار مىآيد .\r\nمراد از اين تعبير بيان عظمت او - على - است .\r\nسيوطى در الدر المنثور مىگويد :\r\nابن ابى حاتم و ابن مردويه و ابو نعيم - در المعرفه - با ذكر سند نقل كرده‌اند كه على بن ابى طالب فرمود : هيچ مردى از مردان قريش نيست كه تعدادى از آيات قرآن در مورد او نازل نشده باشد . مردى پرسيد : در مورد شما چه آياتى نازل شده است ؟ على فرمود : آيا سورهء هود را نخوانده اى كه مىفرمايد * ( « أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه » ) * رسول خدا ( ص ) * ( « عَلى بَيِّنَةٍ مِنْ رَبِّه » ) * است و من * ( « شاهِدٌ مِنْه » ) * . مانند اين حديث در تفسير طبرى موجود است .\r\nهمچنين سيوطى مىگويد :\r\nابن مردويه و ابن عساكر با ذكر سند نقل كرده‌اند كه على ( ع ) فرمود : رسول خدا ( ص ) * ( « عَلى بَيِّنَةٍ مِنْ رَبِّه » ) * است و من * ( « شاهِدٌ مِنْه » ) * . ابن مردويه به شكل ديگرى از على ( ع ) نقل مىكند كه فرمود : « رسول خدا ( ص ) در مورد آيه فرمود : * ( أَفَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ، ) * مراد از شاهد على است . »\r\nو احاديث ديگرى كه در اين زمينه از ثعلبى و گروهى ديگر نقل شده است . لذا بايد گفت : آيهء شريفه ، از چند جهت به امامت على ( ع ) دلالت دارد :\r\n1 . آيهء شريفه ، على را به عنوان شاهد ، معرفى مىكند . مراد از شاهد بر امت - با\r\n","description":"","footnote":"","page_name":" 215 ","page_number":220},
  {"content":"\r\nوجود اين قرينه كه او را تالى رسول خدا قرار مىدهد - كسى است كه بر امور مسلمان ولايت دارد . كما اينكه خدا مىفرمايد : * ( « إِنَّا أَرْسَلْناكَ شاهِداً وَمُبَشِّراً وَنَذِيراً » ) * ( 1 ) و در جاى ديگر مىفرمايد : * ( « وَيَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَجِئْنا بِكَ شَهِيداً عَلى هؤُلاءِ . » ) * ( 2 )\r\n2 . آيه ، على را پاره اى از رسول خدا ( ص ) معرفى مىكند . همانطور كه خود رسول خدا ( ص ) مىفرمايد : « علَّى منّى و أنا من على » اين تعبير دليل بر مشاركت آن دو بزرگوار در عصمت و برترى و ساير صفات پسنديدهء ديگر است . پس نتيجه مىگيريم كه على براى امامت شايسته تر مىباشد .\r\n3 . آيهء شريفه على را تالى پيامبر قرار داده است . زيرا ضمير مفعولى در فعل * ( « يَتْلُوه » ) * ضمير مذكر است و بنابر ظاهر آيه به * ( « فَمَنْ كانَ عَلى بَيِّنَةٍ مِنْ رَبِّه » ) * برمىگردد اگر چه احتمال بعيدى نيز وجود دارد كه به لفظ * ( « بَيِّنَةٍ » ) * به اعتبار اينكه ( برهان ) است بازگردد . و مراد از تالى بودن آن است كه پس از او با خليفه شدن در جايگاه او قرار بگيرد و يا اينكه مانند رسول خدا داراى برهانى از پروردگار خويش است و يا اينكه در دعوت به اسلام ، پشتيبان رسول خدا ( ص ) است و لذا نسبت به رسول خدا ( ص ) مانند هارون نسبت به موسى است .\r\nهر كدام از احتمالات فوق كه درست باشد ، آيه بر مطلوب ما دلالت دارد . در مورد احتمال اوّل كه مسئله واضح است . در مورد احتمال دوّم همين طور است . زيرا مراد از اينكه رسول خدا بر برهانى از پروردگار خود قرار دارد از دو حال خارج نيست : يا اينكه مراد اين است كه او براى اثبات رسالت خويش دليل روشنى مانند معجزه در اختيار دارد و يا مراد اين است كه مقام و منزلت او از سوى خدا تعيين گرديده است . هر كدام از معانى فوق را كه در نظر بگيريم ، كسى كه بعد از پيامبر مىآيد - تالى - مانند پيغمبر است و قطعا بايد امام باشد ؛ زيرا بنابر معناى اوّل تنها پيامبر و امام هستند كه به دليل روشن و معجزه نياز دارند و به معناى دوّم كسى كه بداند مقام او از سوى خدا تعيين مىشود ، پس بايد در مورد او نص وجود داشته باشد .\r\nبعلاوه ، بر فرض كه ضمير مفعولى در كلمهء * ( « يَتْلُوه » ) * به * ( « بَيِّنَةٍ » ) * به اعتبار معناى آن كه برهان است ، برگردد . باز هم دلالت آيه بر امامت شاهد - كه على است - آشكار است ؛\r\n\r\n","description":"","footnote":"\r\n( 1 ) . احزاب / 45 .\r\n( 2 ) . نحل / 891 .\r\n","page_name":" 216 ","page_number":221},
  {"content":"\r\nزيرا وقتى جانشين پيامبر برهانى بر نبوّت او باشد معلوم است كه گواهى او مانند معجزات اعتبار دارد . لذا او يكى از علائم و شواهد نبوّت به شمار مىآيد و همين فضيلت على بر تمام مسلمانان براى او كافى است و لذا امام آن مىباشد . اين آيه مطابق توجيه فوق ، شبيه به اين آيه است : * ( « كَفى بِالله شَهِيداً ) * * ( وَمَنْ عِنْدَه عِلْمُ الْكِتابِ » ) * كه دلالت آن را بر امامت امير المؤمنين قبلا توضيح داديم .\r\nآيهء * ( « فَاسْتَوى عَلى سُوقِه »\r\nمصنّف - قدّس اللَّه روحه - مىگويد :\r\nچهلم : آيهء شريفهء * ( « فَاسْتَوى عَلى سُوقِه » ) * ( 1 ) است . حسن بصرى مىگويد : اسلام با شمشير على ( ع ) بر پاى ايستاد .\r\nفضل مىگويد :\r\nدر تفسير آمده است كه اين آيه در مورد چهار خليفه نازل شد . بنابراين ، تفسير آيهء مباركه چنين است : كشتهء پيامبر ( ص ) ، به وسيله ابو بكر جوانه زد و عمر به آن كشته رسيدگى كرد . در زمان عثمان محكم گرديد و به وسيلهء على بر پاى ايستاد . اين مسئله يكى از فضايل بزرگ على است اما نص بر امامت او به شمار نمىآيد .\r\nمن مىگويم :\r\nالبته برخى از مفسرين آنان چنين تفسير به رأيى نموده‌اند و بعضى ديگر مطلبى نزديك به آن ذكر مىكنند . شايد در روايتى كه مصنّف از حسن بصرى آورده است نيز اين مطالب باشد - اگر چه روايتى كه صاحب كشف الغمه از ابن مردويه از حسن بصرى مىآورد ، فاقد اين قسمت مىباشد - ولى چون مصنّف به اشتباه بودن آن علم داشته از ذكر آن خوددارى كرده است ، خصوصا از جهت ترتيبى و حرف فاء چنين تفسيرى از آيهء مباركه اشتباه است . زيرا استحكام يافتن شجرهء اسلام در دوران عثمان نبود ، بلكه به قبل از آن خصوصا به ايام عمر مربوط شد . اگر مىگفت : در دوران عمر استحكام يافت و عثمان به آن كمك و رسيدگى كرد باز وجهى داشت . امّا اين با توجه به ترتيب آيه و عطف\r\n\r\n","description":"","footnote":"\r\n( 1 ) . فتح / 29 .\r\n","page_name":" 217 ","page_number":222},
  {"content":"\r\nبه حرف فاء درست نيست . كما اينكه اسلام در دوران پيامبر با شمشير على ( ع ) بر پاى ايستاد . و همين طور استحكام آن نيز در همان دوران بود . خلاصه آنچه كه حسن بصرى و ديگران در مورد برپايى اسلام با شمشير على نقل كرده‌اند بديهى است كه چون خود آنان به اين مطلب اقرار دارند . مىتوان به عنوان حجّتى عليه آنان به كار برد . اين حديث حاكى از آن است كه مبارزه و جهاد على ( ع ) از مبارزات تمام مسلمانان بيشتر بوده است و كسى كه جهاد بيشترى كرده و از اين حيث بر ديگران برترى داشته باشد به گونه اى كه اسلام با شمشير او برپا گردد در نزد خدا از ديگران براى امامت شايسته تر است . زيرا همان كسى كه در ابتدا اسلام را با شمشير خود برپا نمود در آخر نيز بهتر از ديگران مىتواند اسلام را يارى كند و اصول و فروع آن را رعايت نمايد .\r\nآيهء * ( « يُسْقى بِماءٍ واحِدٍ »\r\nمصنّف - طاب ثراه - مىگويد :\r\nچهل و يكم : آيهء شريفهء * ( « يُسْقى بِماءٍ واحِدٍ » ) * ( 1 ) است .\r\nجابر انصارى مىگويد : از رسول خدا ( ص ) شنيدم كه فرمود : « مردم از درخت ديگرى هستند و من و تو اى على ! از يك درخت هستيم . »\r\nفضل مىگويد :\r\nآيهء شريفهء فوق در مورد اين مسئله است كه ميوه‌ها با آنكه همگى از يك آب ، سيراب مىگردند امّا طعمهايشان متفاوت است . و اين موضوع از عجايب آفرينش الهى است و حديثى كه وى ذكر مىكند ارتباطى به آيه ندارد .\r\nتعجب آور اين است كه سخنان اين مرد فوق العاده مشوش است امّا گويى گمان مىكند كسى كتاب او را نگاه نمىكند و يا اينكه واقعا از قدرت عقلانى كافى برخوردار نيست تا ربط دليل را به مدّعا تشخيص دهد .\r\nمن مىگويم :\r\nدر الدر المنثور آمده است كه حاكم - با صحيح شمردن حديث - و ابن مردويه با ذكر\r\n\r\n","description":"","footnote":"\r\n( 1 ) . رعد / 4 .\r\n","page_name":" 218 ","page_number":223},
  {"content":"\r\nسند از پيامبر نقل كرده‌اند كه جابر گفت :\r\nاز رسول خدا شنيدم كه مىفرمود : اى على ! مردم از درخت ديگرى هستند و من و تو از يك درخت هستيم سپس رسول خدا ( ص ) اين آيات را تلاوت فرمود :\r\n* ( « وَجَنَّاتٌ مِنْ أَعْنابٍ وَزَرْعٌ وَنَخِيلٌ صِنْوانٌ وَغَيْرُ صِنْوانٍ » ) * ( 1 ) .\r\nمانند حديث مذكور را در كنز العمال ( 2 ) از جابر نقل كرده است .\r\nاگر چه ظاهر آيه در مورد بيان قدرت الهى است كه به وسيلهء آب از زمين درختها و كشته‌هاى گوناگون خارج نمود و برخى را بر برخى ديگر در خوردن برترى بخشيد ، امّا اين موضوع منافاتى ندارد با اينكه خداى سبحان از اين امر ، به عنوان مثال استفاده كرده باشد تا اين حقيقت را بيان كند كه امير المؤمنين و پيامبر اكرم يك ريشه داشته و بر مردم برترى دارند ، و يا اينكه گفته شود : آيه داراى باطنى است . همانطور كه در روايتها نيز به اين مسئله اشاره شده است كه كتاب خدا ، ظاهر و باطن دارد . لذا همه چيز در قرآن بيان شده است ولى تنها خدا و راسخين در علم از آن آگاهى دارند . به هر شكل كه باشد مراد اين است كه پيامبر اكرم ( ص ) و على از يك نور ساخته شده‌اند و در صفات پسنديده و منافع مانند يكديگرند و با مردم اختلاف دارند . چنان كه خود مردم نيز با يكديگر تفاوت دارند . پس اين دو بزرگوار - به تعبير آيهء شريفه - صنوان يعنى از يك ريشه هستند و مردم غير صنوان هستند . اى كاش مىدانستم فضل كه حاضر نيست اين استدلال را به بهانه مخالفت با ظاهر آيه بپذيرد چگونه به تفسير آيهء قبل بر خلاف معناى ظاهر آيه در مورد خلفا تن در داد ، با آنكه آن آيه نيز مانند اين آيه بر خلاف ظاهر آن معنى شده بود ؟ بلكه بايد گفت كه آن آيه از روى هوى و هوس تفسير به رأى شده بود در حالى كه اين آيه را پيامبر ( ص ) كه بيش از هر كس به معناى آن واقف است تفسير نموده است .\r\nآرى اين آيه چون اختصاص به فضيلت امير المؤمنين دارد مستحقّ انكار فضل واقع مىشود و آن آيه چون غير از امير المؤمنين را نيز شامل مىگردد ، سزاوار قبول قرار مىگيرد .\r\nاما ارتباط آيه به ادعاى مورد نظر ، براى هيچ انسان آگاه و اهل شناختى ، پوشيده\r\n\r\n","description":"","footnote":"\r\n( 1 ) . رعد / 4 .\r\n( 2 ) . ج 6 ، ص 154 .\r\n","page_name":" 219 ","page_number":224},
  {"content":"\r\nنيست ؛ زيرا هنگامى كه آيه بر مشاركت على و محمّد ( ص ) در فضيلت و امتياز بر مردم دخالت دارد ، پس افضل مردم مىشود و همانطور كه مورد ادعاى شيعه است از تمام مردم براى خلافت و رهبرى سزاوارتر است .\r\nآيهء * ( « مِنَ الْمُؤْمِنِينَ رِجالٌ صَدَقُوا »\r\nمصنّف - أجزل اللَّه ثوابه - مىگويد :\r\nچهل و دوّم : آيهء شريفهء * ( « مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه » ) * ( 1 ) است .\r\nاين آيه دربارهء على نازل شد .\r\nفضل مىگويد :\r\nاين آيه در مورد شهداى احد نازل شد . هنگامى كه رسول خدا بالاى سر شهيد ، مصعب بن عمير ايستاد ، اين آيه را قرائت فرمود . و اگر نزول آن در مورد على صحيح باشد يكى از فضايل اوست و به نص مورد نظر دلالت ندارد .\r\nمن مىگويم :\r\nابن حجر در باب نهم از فصل آخر كتاب الصواعق المحرقه مىگويد :\r\nامير المؤمنين ( ع ) بر فراز منبر كوفه بود . از او پرسيدند : آيهء * ( « رِجالٌ صَدَقُوا ما عاهَدُوا الله عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ وَما بَدَّلُوا تَبْدِيلًا » ) * دربارهء چه كسانى است ؟ امير المؤمنين فرمود : خداوندا ! ببخشا اين آيه دربارهء من ، عمويم حمزه و و پسر عمويم عبيدة بن حارث نازل شد . عبيده در جنگ بدر با شهادت به پيمان خويش عمل كرد و حمزه در جنگ احد به پيمان خويش با شهادت عمل كرد و امّا من ، در انتظار بدبختترين فرد اين امت هستم كه اينجا را از خون اينجا رنگين كند و با دست به سر و محاسن خود اشاره نمود .\r\nمانند حديث مذكور در ينابيع الموده به نقل از ابو نعيم از ابن عباس و امام صادق ( ع ) از\r\n\r\n","description":"","footnote":"\r\n( 1 ) . احزاب / 23 .\r\n","page_name":" 220 ","page_number":225},
  {"content":"\r\nامير المؤمنين ( ع ) روايت شده است . اين آيه نيز دلالت بر امامت آن حضرت دارد . زيرا مقتضاى اين توصيف الهى - كه آنان مردانى هستند كه به پيمان خود وفادار ماندند - آن است كه ديگران چنين پيمانى با خدا نبسته باشند ، يا آنكه به پيمان خود وفادار نمانده باشند ، لذا اين افراد از بهترين مؤمنين و خواص آنان بشمار مىآيند . زيرا تنها آنان از اين فضيلت بزرگ - كه حاكى از معرفت بالا و از خود گذشتگى كامل آنها در راه خداست - برخوردار بوده‌اند . بدون شك على ( ع ) در ميان مؤمنين برجسته ، از همه برجستگى بيشترى داشته است و به سبب همين برترى از تمام مردم براى امامت شايسته تر است ، خصوصا با توجه به اينكه وفادارى به پيمان پس از رحلت پيامبر اختصاص به او دارد . لذا شخص ديگرى غير از او صلاحيت امامت ندارد .\r\nو اما اينكه فضل گمان كرده كه اين آيه در مورد شهداى احد نازل شده گمان باطلى است ؛ زيرا خداى سبحان در آيهء مذكور ، وفاداران به عهد و پيمان را به دو دسته تقسيم مىكند : كسانى كه به شهادت رسيده‌اند و آنان كه در انتظار به سر مىبرند ، لذا نمىتوان آيه را مختص شهدا شمرد مگر اينكه گفته شود : اين آيه در مورد برخى از شهداى احد و برخى از زندگان جنگ احد نازل شد ، كه اين مسلم است و نظر ما و محتواى روايت سابق نيز همين است . صاحب الكشاف نيز قائل به همين نظريه است اما او تعدادى را نام مىبرد كه به گمان وى از وفاداران بوده‌اند . وى از روى حسن ظن آن افراد را ذكر مىكند ولى ما چنين توصيفى را در مورد آنان قبول نداريم .\r\nآيهء * ( « ثُمَّ أَوْرَثْنَا الْكِتابَ »\r\nمصنّف - قدّس سرّه - مىگويد :\r\nچهل و سوّم : آيهء شريفهء * ( « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا » ) * ( 1 ) است .\r\nمراد از اين آيه على است .\r\nفضل مىگويد :\r\nعلى از جمله وارثان كتاب است . زيرا او به حقايق كتاب عالم بود ، لذا اين آيه بر علم و\r\n\r\n","description":"","footnote":"\r\n( 1 ) . فاطر / 32 .\r\n","page_name":" 221 ","page_number":226},
  {"content":"\r\nعمق آشنايى او با كتاب خدا دلالت دارد نه بر نص لازم در مسئلهء امامت .\r\nمن مىگويم :\r\nدر آيهء بيست و هفتم آمد كه مراد از * ( « مَنْ عِنْدَه عِلْمُ الْكِتابِ » ) * على است ، لذا بايد مراد از وارث كتاب و برگزيدهء خدا هم او باشد ؛ زيرا كلمهء كتاب در هر دو آيه به معناى قرآن است ، آيه اى كه قبل از آيهء مذكور قرار دارد نيز دال بر همين مطلب است : * ( « وَالَّذِي أَوْحَيْنا إِلَيْكَ مِنَ الْكِتابِ » ) * تكرار اسم معرّف به الف و لام ، افادهء وحدت مىكند .\r\nاحاديث مستفيضى كه حاكى از همراهى على با قرآن و قرآن با على است نيز گواه بر آن است كه وارث كتاب و برگزيدهء خدا اوست . زيرا با قرآن بودن ، مستلزم آن است كه علم قرآن نزد او باشد و او وارث قرآن گردد . پس روايت مورد نظر مصنّف - كه سيد سعيد ( ره ) آن را از ابن مردويه نيز نقل نموده است - نيز با بيان اين نكته كه مراد از وارث كتاب على است بر روايات تأكيد دارد . بدين ترتيب ، سخن فضل كه على را از جملهء وارثان كتاب معرّفى مىكند بىمعنى است ، خصوصا با توجّه به اينكه فضل خواسته است كسانى كه أبّ و كلاله را نمىشناسند و زنان پرده نشين از آنها داناترند را با على ( ع ) در اين موضوع شريك قلمداد كند .\r\nعلاوه بر تمام اين موارد ، برگزيدن شخصى براى ارث بردن كتاب ، دالّ بر آن است كه شخص وارث ، حافظ كتاب است و هيچ امرى را از آن عمدا يا سهوا ضايع نمىكند .\r\nطبيعى است كه چنين فردى معصوم مىباشد و بنابر اجماع ، هيچ كدام از صحابه به استثناى على معصوم نبوده‌اند . پس معلوم مىشود كه مراد از آيه تنها على ( ع ) است يا آنكه بنابر گواهى حديث ثقلين مراد على و فرزندان معصوم اوست . و علَّت اينكه در روايت از آنان نام برده نشده است ، نبودن آنها در آن هنگام است ، يا اينكه چون على ( ع ) اصل است و آنان فرع و به همين جهت از آنها مهمتر است تنها نام او برده شده است . لذا وقتى على ثابت شود آنها نيز ثابت شده‌اند .\r\nاگر گفته شود : امكان ندارد كه مراد آيه تنها على و فرزندان معصوم او باشد ؛ زيرا وارثان كتاب در آيهء شريفه به سه دسته تقسيم شده‌اند : ظالم به خود ، ميانه رو و پيشى گيرنده در خوبيها . پس مراد از وارثان كتاب ، عموم مؤمنين خواهد بود .\r\nدر پاسخ بايد گفت : اين تقسيم بندى به بندگان خدا مربوط مىشود نه به وارثان كتاب ،\r\n","description":"","footnote":"","page_name":" 222 ","page_number":227},
  {"content":"\r\nو ضمير موجود در اين آيه : * ( « فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ » ) * ( 1 ) به كلمهء * ( « عِبادِنا » ) * برمىگردد نه به « من اورثه الكتاب و اصطفاه منهم » . زيرا صحيح نيست كه برگزيدگان خدا به ستمگران و غير ستمگران تقسيم شوند و وارثان كتاب شامل تمام مؤمنان اعم از عالم و جاهل گردد . اين آيه شبيه به فرمودهء خداى تعالى در سورهء حديد است : * ( « وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ وَالْكِتابَ فَمِنْهُمْ مُهْتَدٍ وَكَثِيرٌ مِنْهُمْ فاسِقُونَ » ) * ( 2 ) .\r\nو اما اينكه آدم ( ع ) با آنكه از بندگان برگزيدهء خدا بود ، گفت : خدايا ! ما به خود ستم كرديم * ( « رَبَّنا ظَلَمْنا أَنْفُسَنا » ) * بنابر ادلهء عقلى و نقلى به ارادهء فعل مكروه تأويل مىشود . البته به يك شكل مىتوان تقسيم بندى را به وارث كتاب و برگزيدهء خدا برگرداند . بدين ترتيب كه وارثت و برگزيدگى به لحاظ شمول بر بعضى از وارثان برگزيده باشد . بدين ترتيب ، تقسيم جنس به اين اقسام سه گانه صحيح مىشود . ليكن بنابر دلايل پيشين و مانند آن ، مراد از وارث برگزيده على به تنهايى در وقت خود و يا با فرزندانش به لحاظ تمامى اوقات است ، چنان كه در اين باره هم از طريق شيعه روايتى نقل شده است .\r\nدر اينجاست كه آيه امامت على ( ع ) دلالت مىكند . زيرا اولا : حاكى از عصمت مىباشد كه يكى از شرايط بر امامت است و بديهى و اجماعى است كه ديگر صحابه معصوم نبوده‌اند و ثانيا : ارث بردن كتاب با برگزيدگى از سوى خدا ، در شأن جانشينان پيامبران است . پس نتيجه آنكه : على ، امام و جانشين پيغمبر است .\r\nآيهء * ( « أَنَا وَمَنِ اتَّبَعَنِي »\r\nمصنّف - اعلى اللَّه درجته - مىگويد :\r\nچهل و چهارم : آيهء شريفهء * ( « أَنَا وَمَنِ اتَّبَعَنِي » ) * ( 3 ) است .\r\nمراد از * ( « مَنِ اتَّبَعَنِي » ) * ( كسى كه از من پيروى كند ) ، على است .\r\nفضل مىگويد :\r\nاگر مرادش اين است كه غير از على ( ع ) كسى از پيامبر پيروى نكرد پيداست كه سخن\r\n\r\n","description":"","footnote":"\r\n( 1 ) . فاطر / 32 .\r\n( 2 ) . حديد / 26 .\r\n( 3 ) . يوسف / 108 .\r\n","page_name":" 223 ","page_number":228},
  {"content":"\r\nنادرستى است و اگر مرادش اين است كه على در زمرهء پيروان آن حضرت است ، اين مسئله نيز واضح است و نياز به دليل ندارد و به مدّعا نيز ارتباطى پيدا نمىكند .\r\nمن مىگويم :\r\nمعناى اوّل مورد نظر مصنّف است . به اين ترتيب كه جز على هيچ كس پيروى صحيح و كامل اعتقادى و عملى از پيامبر ننمود . چرا كه خلفاى آنان در حرف و عمل با پيامبر ( ص ) مخالفت مىورزيدند . مانند نپيوستن به سپاه اسامه ، فرار در مواقع خطرناكى كه براى پيامبر يا دين رخ مىداد ، و مخالفت با نوشتن نامه اى از سوى پيامبر - در هنگام مرگ - كه مردم را از گمراهى هميشگى نجات مىداد و اين گفتهء عمر : « حسبنا كتاب الله » كه بر خلاف رأى رسول اكرم ( ص ) بود . و موارد بيشمار ديگر كه برخى از آنها را براى شما نقل خواهيم كرد . چگونه مىشود كه اين افراد و امثال آنها اهل بصيرت باشند و مصداق اين آيه قرار بگيرند * ( « أَدْعُوا إِلَى الله عَلى بَصِيرَةٍ أَنَا وَمَنِ اتَّبَعَنِي » ) * و حال آنكه آنان در نظر و عمل همواره با رسول خدا مخالفت مىورزيدند . دليل ما بر اختصاص آيهء فوق به على ( ع ) توضيحاتى است كه دربارهء آيهء بيست و يكم گذشت يعنى آيهء * ( « يا أَيُّهَا النَّبِيُّ حَسْبُكَ الله وَمَنِ اتَّبَعَكَ مِنَ الْمُؤْمِنِينَ » ) * ( 1 ) .\r\nشما مىدانيد كه دعوت بر مبناى بصيرت و پيروى كامل از اقوال و اعمال نبى اكرم ( ص ) موجب مىگردد تا همانطور كه خداى متعال اراده فرموده ، دعوت به دين گسترش يابد . لذا كسى كه به طور كامل از رسول خدا ( ص ) پيروى مىكند و بر مبناى بصيرت و آگاهى به دين خدا دعوت مىكند به منصب نبى اكرم و جانشينى او سزاوارتر و لايقتر است . خصوصا با عنايت به اينكه لازمهء پيروى كامل ، ثبوت عصمت و برخوردارى از صفات پسنديده اى از قبيل علم و حلم و صفات ديگرى است كه در امام لازم مىباشد .\r\nپس امير المؤمنين ، امام است .\r\nآيهء * ( « أَ فَمَنْ يَعْلَمُ أَنَّما أُنْزِلَ إِلَيْكَ »\r\nمصنّف - طاب مرقده - مىگويد :\r\nچهل و پنجم : آيهء شريفه * ( « أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ » ) * ( 2 ) است .\r\n\r\n","description":"","footnote":"\r\n( 1 ) . انفال / 64 .\r\n( 2 ) . رعد / 19 .\r\n","page_name":" 224 ","page_number":229},
  {"content":"\r\nمراد از آيه فوق على است .\r\nفضل مىگويد :\r\nاين مطلب در تفاسير شيعه وجود دارد و در تفاسير اهل سنت ديده نمىشود و بر فرض صحت ، تنها دلالت بر علم على به كتاب دارد نه بر وجود نصى بر امامت او چنان كه مورد ادّعاست .\r\nمن مىگويم :\r\nتعداد اندكى از كتب اهل سنّت در دسترس قرار دارد . امّا بدون ترديد آنچه را كه علَّامه ذكر مىكند در برخى از كتب آنها موجود است و انكار فضل نيز هيچ اعتبار و ارزشى ندارد . زيرا با اطلاع محدود ما ، تا كنون موارد متعددى را كه او انكار نموده در كتابهايشان نشان داده‌ايم .\r\nنزول آياتى شبيه به اين آيه در مورد على يا آياتى كه لازمهء معناى آن ، امامت على است ، مراد بودن على ( ع ) را از اين آيه تأييد مىكند . مانند آياتى كه صداقت على را تصديق مىكرد و او را داراى علم الكتاب ، وارث كتاب و برگزيدهء خدا معرفى مىنمود .\r\nحال كه روشن شد مراد از كسى كه مىداند آنچه بر رسول خدا نازل شده حق مىباشد ، على است ؛ بايد توجّه داشت كه علم او به حقانيت آنچه بر رسول خدا ( ص ) نازل شده علمى است كه آميخته به شك و اوهام نمىباشد . زيرا تنها چنين علمى است كه مىتوان آن را موجب امتياز دارندهء آن شمرد و به دليل دارا بودن چنين علمى او را ستود . و شكى نيست كه هر كس به حقانيّت شريعت بيشتر يقين داشته باشد ، بيش از ديگران به اداره و حفظ آن سزاوارتر است . همچنانكه بدون ترديد ، هر كس كه از لحاظ درجهء يقين هم سطح او نيست از نظر عقل و فضيلت از او پايينتر قرار دارد . و لذا خداى تعالى چنين افرادى را اعمى ( كور ) مىشمارد : * ( « أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الأَلْبابِ » . ) * ( 1 )\r\nدر گذشته بيان شد كه با وجود شخص فاضل ، امامت شخص مفضول ، صحيح نمىباشد ، بلكه امامت كسى كه به نحوى اعمى شمرده شود صحيح نمىباشد و لفظ اعمى ، اعم از كسى است كه يقين ندارد يا يقين او كامل نيست . كسى كه يقين او ناقص\r\n\r\n","description":"","footnote":"\r\n( 1 ) . رعد / 19 .\r\n","page_name":" 225 ","page_number":230},
  {"content":"\r\nباشد نيز فى الجمله ، اعمى محسوب مىشود .\r\nآيهء * ( « أَ حَسِبَ النَّاسُ أَنْ يُتْرَكُوا »\r\nمصنّف - اعلى اللَّه درجته - مىگويد :\r\nچهل و ششم : آيهء شريفهء * ( « الم ، أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ » ) * ( 1 ) است .\r\nعلى ( ع ) پرسيد : يا رسول الله ، اين آزمايش چيست ؟ فرمود : آن آزمايش تو هستى ، با تو دشمنى مىشود . پس براى دشمنى آماده باش .\r\nفضل مىگويد :\r\nبه اجماع مفسرين ، آيهء فوق دربارهء زن و شوهرى نازل شد كه مسلمان شدند و فرزندى داشتند كه بسيار به او علاقه مند بودند . آن فرزند فوت كرد و با فوت او نزديك بود كه والدينش از اسلام برگردند . خداى متعال اين آيه را نازل فرمود . و اما خبرى كه وى ذكر نموده است ، ظاهرا پيامبر ( ص ) ، على ( ع ) را به عنوان آزمايشى براى مسلمانان قرار نداد و اين نكته از نقاط ضعف به شمار مىآيد نه از فضايل .\r\nمن مىگويم :\r\nزمخشرى و رازى در تفسير اين آيه ، اقوالى ذكر كرده‌اند امّا آنچه را فضل گفته ، اصلا ذكر نكرده‌اند تا چه رسد به اجماع در مورد آن .\r\nو اما مراد از لفظ فتنه همانطور كه در الكشاف آمده است ، امتحان است . و در تفسير رازى آن را به معناى ابتلا ذكر كرده است كه مقصود از هر دو يكى است ولى زمخشرى مدّعى است كه اين امتحان از طريق سختى تكاليف دينى ، فقر ، قحطى و انواع مصيبتهاى جانى و مالى و مقاومت در برابر اذيت و نيرنگهاى دشمنان مىباشد ، و رازى موارد امتحان را به ابتلا به فرايض بدنى و مالى اختصاص داده است . در هر صورت ، هيچ كس - چنان كه فضل ادعا كرده است - مورد امتحان را نقطهء ضعف و قدح نشمرده است .\r\nبه طور خلاصه ، اين روايت دلالت بر آن دارد كه على ( ع ) مايهء امتحان مؤمنين است و به وسيلهء او افرادى كه ايمان ثابت دارند از افرادى كه چنين نيستند مشخص مىگردند و\r\n\r\n","description":"","footnote":"\r\n( 1 ) . عنكبوت / 2 .\r\n","page_name":" 226 ","page_number":231},
  {"content":"\r\nافراد صادق را از افراد كاذب جدا مىنمايد . پس هر كس كه در ايمان با امامت آن حضرت ، ثابت قدم باشد مؤمن حقيقى است و هر كس از آن حضرت دست بكشد ايمانش ، واقعى نيست . شاهد بر اين مطلب فرمودهء رسول خداست : « أنت مخاصم فاستعد للخصومة » يعنى : با تو دشمنى مىشود پس براى دشمنى آماده باش . خصومتى كه ميان او و آن قوم وجود داشت در مورد مسئلهء امامت بود .\r\nمؤيد اين حديث كه حاكى از ارادهء امتحان از آيهء مذكور است حديثى است كه سيوطى در اللئالى المصنوعه از عمر نقل مىكند :\r\nاز دشمنى و مخالفت با على باز ايستيد ، چرا كه از رسول خدا ( ص ) شنيده‌ام كه در على صفاتى وجود دارد كه اگر يكى از آنها در خاندان خطاب وجود داشت براى من - يعنى عمر - از آنچه كه خورشيد بر آن مىتابد بهتر بود . من - عمر - و ابو عبيده همراه تنى چند از اصحاب نبى اكرم ( ص ) به در خانهء ام سلمه رسيديم ، على آنجا ايستاده بود . گفتيم : پيامبر ( ص ) را مىخواهيم . گفت : نزد شما مىآيد .\r\nپيامبر ( ص ) از خانه بيرون آمد و ما با ديدن او خوشحال شديم . پيامبر به على بن ابى طالب تكيه نمود و بر دوش او دستى زد و فرمود : تو مورد دشمنى قرار مىگيرى و با تو دشمن مىشوند . تو از لحاظ ايمان نخستين مؤمنى و از همه به ايام الله داناترى و از همه به پيمان او وفادارترى و در رعايت عدالت و برابرى از همه دقيقترى و نسبت به رعيت از همه بيشتر رسيدگى مىنمايى و امتيازات تو از همه بيشتر است . تو بازوى من هستى ، تو مرا غسل مىدهى و دفن مىنمايى ، و پيش از همه به استقبال حوادث ناخوشايند و دشوار مىشتابى . تو پس از من هرگز كافر نخواهى شد و پيشاپيش من با لواء حمد از حوض من دفاع مىنمايى .\r\nپيداست كه اين خصايل و صفات ، در مورد امام يك امت و برترين فرد آن صدق مىكند ، اما ابن جوزى در مورد اين روايت مىگويد : اين روايت نادرست است و ساختهء ابزارى - مراد حسن بن عبيد الله ابزارى يكى از روايان حديث مذكور - است و در ميزان الاعتدال وى را حسين ناميده است ، و مىگويد : احمد بن كامل وى - ابزارى - را كذّاب دانسته است . ظاهرا علَّت كذّاب شمردن اين راوى آن است كه احاديثى را در فضايل دودمان رسول خدا ( ص ) روايت نموده كه برخى از آنها در ميزان الاعتدال ذكر شده است .\r\n","description":"","footnote":"","page_name":" 227 ","page_number":232},
  {"content":"\r\nحقيقت اين است كه حديث فوق از درستترين احاديث به شمار مىرود ؛ زيرا مضامين آن در زمرهء مطالب ضرورى و مستفيضى است كه روايت شده است . بعلاوه از طريق ديگرى نيز نقل شده است . در اللئالى المصنوعه به نقل از ابن جوزى مىگويد : « اين حديث را ابو بكر بن مردويه از ابو بكر بن كامل از على بن مبارك ربيعى از ابراهيم سعيد نيز نقل كرده است . » ابن جوزى به دنبال ذكر اين نكته مىگويد : « شايد ابن مبارك آن را از ابزارى نقل كرده باشد ! » شگفتا ! آيا واقعا مىتوان حديثى قطعى را با احتمالات و خيالات ، دروغ شمرد با وجود آنكه ابن مبارك در ميزان الاعتدال ، يك راوى را براى اين حديث نقل نكرده است كه قدحى در او وارد شده باشد . البته يك عذر آشكار در نادرست بودن اين حديث وجود دارد و آن اينكه راوى حديث ، عمر است ! ولى آيا ابن جوزى نمىداند كه خدا از اين طريق مىخواهد حجت را بر آنها تمام گرداند ؟ !\r\nآيهء * ( « وَشَاقُّوا الرَّسُولَ »\r\nمصنّف - رفع اللَّه درجته - مىگويد :\r\nچهل و هفتم : آيهء شريفهء * ( « وَشَاقُّوا الرَّسُولَ مِنْ بَعْدِ ما تَبَيَّنَ لَهُمُ الْهُدى » ) * ( 1 ) است .\r\nاين آيه دربارهء امر على است .\r\nفضل مىگويد :\r\nاين روايت از روايتهاى اوست و آثار نادرستى در آن آشكار است و به هيچ وجه دلالتى بر نصّ مورد ادّعا ندارد .\r\nمن مىگويم :\r\nمطابق نقل صاحب كشف الغمه اين حديث را ابن مردويه روايت كرده است ، و ادعاى فضل - كه آثار نادرستى در آن آشكار است - منشأيى جز تصريح حديث به نادرستى مذهب او ندارد ، زيرا از تعبير « امر على » چيزى جز خلافت او فهميده نمىشود ، زيرا خلافت بارزترين امرى است كه مربوط به على مىشود و در حيات رسول خدا ( ص ) و\r\n\r\n","description":"","footnote":"\r\n( 1 ) . محمّد / 32 .\r\n","page_name":" 228 ","page_number":233},
  {"content":"\r\nپس از آن با مخالفتها روبرو شد . يك بار گفتند : رسول خدا در اين امر دچار گمراهى گشت و بار ديگر نسبت هذيانگويى به آن حضرت دادند . بار سوّم حارث بن نعمان فهرى گفت : خدايا ! اگر اين سخن محمّد حق است پس از آسمان بر ما سنگ ببار . و بار چهارم بيعت سقيفه و بار پنجم مجبور ساختن على در بيعت و موارد بيشمار ديگرى كه در حيات رسول خدا ( ص ) و پس از آن با فرمان رسول خدا ( ص ) مخالفت ورزيدند .\r\nمؤيد اين حديث ، مطلبى است كه در مورد آيه قبل گفته شد و روايتى كه حاكم در مستدرك ( 1 ) از على ( ع ) نقل نموده و آن را صحيح مىداند : مطابق اين روايت على فرمود :\r\n« يكى از امورى كه نبى اكرم ( ص ) با من عهد نمود اين است كه فرمود : امت من به تو ستم خواهد كرد . » و اخبار ديگرى از اين قبيل كه همگى مؤيد اين حديث مىباشد .\r\nآيهء * ( « وَيُؤْتِ كُلَّ ذِي فَضْلٍ فَضْلَه »\r\nمصنّف - نور اللَّه ضريحه - مىگويد :\r\nچهل و هشتم : آيهء شريفهء * ( « وَيُؤْتِ كُلَّ ذِي فَضْلٍ فَضْلَه » ) * ( 2 ) است كه مراد على - عليه الصلاة و السلام - است .\r\nفضل مىگويد :\r\nاگر اين حديث درست باشد از فضيلت غير قابل انكار او حكايت دارد و بر امامت او دلالت نمىكند .\r\nمن مىگويم :\r\nبنابر نقل كشف الغمه ، اين حديث را ابن مردويه نقل نموده است و مراد آيهء شريفه از دو حال خارج نيست : يا اينكه مراد بيان اين حقيقت است كه خداى متعال ، با دادن فضيلت و معرفت به مردم به آنان نعمت داده است و برخى را بر برخى ديگر برترى بخشيده و يا آنكه مراد اين است كه خدا به هر صاحب فضيلتى ، پاداش فضيلتش را مىدهد ؛ يعنى پاداش هر كس را بر اساس ميزان اعمال و اخلاصى كه در اعمال خود\r\n\r\n","description":"","footnote":"\r\n( 1 ) . ج 3 ، ص 140 .\r\n( 2 ) . هود / 3 .\r\n","page_name":" 229 ","page_number":234},
  {"content":"\r\nداشته عنايت مىفرمايد .\r\nبا توجّه به توضيح فوق ، معناى نزول آيه دربارهء على ( ع ) اين است كه خدا اعلام مىنمايد كه شخص على يا پاداش او از همه برتر است . و برترى به هر كدام از اين دو معنى موجب شايستگى در احراز امامت است . برترى به معناى اوّل كه روشن است و به معناى دوّم به دليل آنكه پاداش بيشتر داشتن مشروط به عمل بيشتر داشتن و بالا بودن درجهء اخلاص است كه اين هر دو - عمل بيشتر و اخلاص بالاتر - همانطور كه اشاره شد از برترى ذاتى ناشى مىگردد .\r\nآيهء * ( « فَمَنْ أَظْلَمُ مِمَّنْ كَذَبَ عَلَى الله »\r\nمصنّف - اعلى اللَّه مقامه - مىگويد :\r\nچهل و نهم : آيهء شريفهء * ( « فَمَنْ أَظْلَمُ مِمَّنْ كَذَبَ عَلَى الله وَكَذَّبَ بِالصِّدْقِ » ) * ( 1 ) است .\r\nمراد از ستمگر در آيهء فوق كسى است كه فرمودهء رسول خدا ( ص ) را در مورد على ( ع ) رد كند .\r\nفضل مىگويد :\r\nاين حديث از روايات اوست و اگر صحيح باشد بر ثبوت مقصود دلالت نمىكند .\r\nمن مىگويم :\r\nاين حديث نيز از احاديثى است كه صاحب كشف الغمه آن را به نقل از ابن مردويه ذكر مىنمايد . و مراد از رد كردن سخن رسول اكرم ( ص ) دربارهء على ( ع ) رد كردن نظر رسول خدا ( ص ) در مورد امامت على است . زيرا تنها انكار امامت است كه بزرگترين ظلم و دروغ بستن به خدا محسوب مىشود و در مورد ساير فضايل على اينچنين مىباشد ، و بر فرض كه مراد انكار ديگر فضايل باشد باز هم اين آيه دليل بر افضيلت على است . زيرا خداى متعال در مورد انكار فضايل هيچ يك از افراد اين امت چنين چيزى نگفته است . و افضل مردم - خصوصا با توجّه به چنين فضيلتى كه در اينجا بيان شد - بزرگترين فرد امت\r\n\r\n","description":"","footnote":"\r\n( 1 ) . زمر / 31 .\r\n","page_name":" 230 ","page_number":235},
  {"content":"\r\nاست و از همه براى امامت شايسته تر مىباشد .\r\nآيهء * ( « وَقالُوا حَسْبُنَا الله وَنِعْمَ الْوَكِيلُ »\r\nمصنّف - طاب ثراه - مىگويد :\r\nپنجاهم : آيهء شريفهء * ( « وَقالُوا حَسْبُنَا الله وَنِعْمَ الْوَكِيلُ » ) * ( 1 ) است .\r\nابو رافع مىگويد :\r\nپيامبر اكرم ( ص ) گروهى را به فرماندهى على براى گرفتن ابو سفيان فرستاد . در ميان راه يكى از افراد باديه نشين قبيله خزاعه به آنان برخورد كرد و گفت : تمام قوم براى مقابله با شما جمع شده‌اند پس بترسيد . امّا جمع همراه على گفتند :\r\nخدا ما را كافى است و او بهترين وكيل است .\r\nفضل مىگويد :\r\nاين آيه در جنگ بدر كوچك نازل شد . مسئله به اين شكل بود كه وقتى ابو سفيان جنگ احد را به پايان برد ، گفت : وعدهء ما در بدر . امّا در زمان مقرّر ابو سفيان به جهت خشكسالى نتوانست حركت كند . لذا نعيم بن مسعود را فرستاد تا رسول خدا ( ص ) را از جنگ منصرف سازد . نعيم بن مسعود آمد و رسول خدا ( ص ) و اصحاب او را ترساند ، اما آنان گفتند : خدا براى ما كافى است و او بهترين وكيل است . ادامهء آيهء نيز مؤيد نظر ما مىباشد . زيرا مىفرمايد : كسانى كه وقتى مردم - يعنى نعيم بن مسعود - به آنان مىگويند :\r\nمردم - يعنى ابو سفيان و قريش - عليه شما گرد آمده‌اند ، مؤمنان مىگويند : خدا براى ما كافى است و او بهترين وكيل است .\r\nشأن نزول آيهء فوق از نظر اهل سنّت چنين است و بر فرض ، آنچه او نقل كرده است ، صحيح باشد ، همانطور كه دانستيد ، دليلى بر مقصود شمرده نمىشود .\r\nمن مىگويم :\r\n\r\n","description":"","footnote":"\r\n( 1 ) . آل عمران / 173 .\r\n","page_name":" 231 ","page_number":236},
  {"content":"\r\nاين حديث نيز از احاديثى است كه صاحب كشف الغمه از ابن مردويه نقل مىكند .\r\nسيوطى نيز اين حديث را از ابن مردويه در لباب النقول فى أسباب النزول نقل كرده و مىگويد : ابن مردويه از ابو رافع با ذكر سند نقل مىنمايد كه رسول خدا ( ص ) على ( ع ) را همراه با تعدادى از مسلمانان گسيل داشت در ميان راه آنان با فردى اعرابى از قبيله خزاعه روبرو شدند . . . . ( همين طور تا آخر حديث را ذكر مىكند . )\r\nهمانطور كه ملاحظه مىكنيد اين ماجرا حاكى از شدت توكَّل امير المؤمنين و ياران او به خداى متعال است و نشانگر بصيرت والاى آنان مىباشد و دلالت بر آن دارد كه ترساندن ايشان موجب گشت تا ايمانشان افزون گردد . لذا خداى متعال آنان را در كتاب خود مىستايد ، و معلوم است كه در ميان آن افراد ، على از همه برتر بوده است بلكه مراد اوست ؛ زيرا آن حضرت رئيس و رهبر آنان بود .\r\nو امّا دنباله حديث ، نمىدانم چگونه نظر فضل را تأييد مىكند بدون آنكه على و ياران او را مراد از آيه معرّفى كند . در حالى كه حديثى كه فضل نقل نموده براى ما حجّت نيست تا بتوان آن را با حديث ابن مردويه در تعارض دانست .\r\nآيهء * ( « وَكَفَى الله الْمُؤْمِنِينَ الْقِتالَ »\r\nمصنّف - قدّس سرّه - مىگويد :\r\nپنجاه و يكم : آيهء شريفهء * ( « وَكَفَى الله الْمُؤْمِنِينَ الْقِتالَ » ) * ( 1 ) است .\r\nدر قرائت ابن مسعود به دنبال آيه آمده است : بعلى بن ابى طالب . يعنى خداى تعالى در جنگ به وسيلهء على بن ابى طالب مؤمنين را كفايت مىكند .\r\nفضل مىگويد :\r\nاين قرائت از قرائتهاى متواتر محسوب نمىشود و شيعه آن را از قرائتهاى نادر و اندك مىشمارد . مع الوصف اگر صحيح باشد بر فضيلت على دلالت دارد نه بر امامت او پس از پيامبر .\r\n\r\n","description":"","footnote":"\r\n( 1 ) . احزاب / 25 .\r\n","page_name":" 232 ","page_number":237},
  {"content":"\r\nمن مىگويم :\r\nاين قرائت اگر چه از قرائتهاى متواتر به شمار نمىآيد امّا از قرائتهاى نادر - يعنى قرائت تابعين - نيز نمىباشد . البته اين قرائت از آحاد است و - همانطور كه اين اصطلاح را سيد سعيد ( ره ) به نقل از الاتقان سيوطى به نقل از قاضى جلال الدين بلقينى نقل مىنمايد - از قرائتهاى سه گانه و قرائت صحابى محسوب مىشود . فضل براى اعتقادى كه به شيعه نسبت مىدهد هيچ سندى ارائه نمىدهد ، مگر اينكه اين قرائت از قرائتهاى هفتگانه اى كه تواتر آنها ادعا شده است نمىباشد .\r\nسيوطى اين قرائت را در الدر المنثور ذكر كرده و مىگويد : ابن ابى حاتم و ابن مردويه و ابن عساكر با ذكر سند نقل كرده‌اند كه ابن مسعود اين آيه را چنين مىخواند : * ( « وَكَفَى الله الْمُؤْمِنِينَ الْقِتالَ ) * بعلى بن ابى طالب » . حاكم روايتى را از يحيى بن آدم نقل مىكند كه گواه بر اين قرائت مىباشد : « كشته شدن عمرو توسط على - در جنگ خندق - تنها به اين آيهء قرآن شباهت دارد : * ( « فَهَزَمُوهُمْ بِإِذْنِ الله وَقَتَلَ داوُدُ جالُوتَ » . ) * ( 1 )\r\nبه هر حال قرائت ابن مسعود را روايتى فرض نمائيد كه ابن مسعود آن را نقل مىكند مبنى بر اينكه آيهء مذكور در بيان فضيلت على ( ع ) نازل شده و خداى متعال در جنگ احزاب به وسيلهء آن حضرت مؤمنين را كفايت نمود و آن حضرت عمرو بن عبدود را به هلاكت رساند و موجب شد تا احزاب با ناكامى بازگردند . پس جهاد آن حضرت از جهاد تمامى مسلمانان برتر است ؛ زيرا پيروزى به وسيلهء وى حاصل شد بدون آنكه جان مسلمانى در خطر افتد ، لذا حيات اسلام و مسلمانان مرهون اوست . اگر خداى تعالى به وسيلهء على مسلمانان را يارى نمىفرمود به دليل ناتوانى مسلمانان در آن دوران و آشكار شدن سستى در آنان ، آثار و جلوه‌هاى اسلام از هم مىپاشيد و نابود مىگشت . از اين رو رسول خدا ( ص ) مطابق نقل مواقف و كتب ديگر فرمود : « ضربهء على در روز خندق بهتر - يا برتر - از عبادت ثقلين است . » در روايت حاكم در المستدرك ( 2 ) مىگويد : « مبارزهء على با عمرو از اعمال امت من تا روز قيامت برتر است . » پس قطعا على افضل از همه است و بيش از آنان سزاوار امامت مىباشد ؛ زيرا علم و معرفت و كمال بصيرت او از ديگران بيشتر است به حدّى كه مستحق آن مىگردد تا خداى تعالى در قرآن از او ستايش كند .\r\nواقعا چنين موقعيتى براى چه كسى غير از على فراهم شد ؟\r\n\r\n","description":"","footnote":"\r\n( 1 ) . بقره / 251 .\r\n( 2 ) . ج 3 ، ص 32 .\r\n","page_name":" 233 ","page_number":238},
  {"content":"\r\nآيهء * ( « وَاجْعَلْ لِي لِسانَ صِدْقٍ فِي الآخِرِينَ »\r\nمصنّف - أجزل اللَّه ثوابه - مىگويد :\r\nپنجاه و دوّم : آيهء شريفهء * ( « وَاجْعَلْ لِي لِسانَ صِدْقٍ فِي الآخِرِينَ » ) * ( 1 ) است .\r\nمراد على است . هنگامى كه ولايت او را به ابراهيم عرضه نمودند ، ابراهيم عرض كرد : خدايا او را در نسل من قرار بده و خدا نيز چنين فرمود .\r\nفضل مىگويد :\r\nمفهوم آيه اين است كه ابراهيم ( ع ) از خدا خواست تا پس از مرگ نام نيكى از او به يادگار بماند ، و مراد از * ( « لِسانَ صِدْقٍ » ) * در آيهء شريفه همين است ، امّا شيعه به اين گونه موارد اهميتى نمىدهند و هر چه را كه مىشنوند ذكر مىكنند و دليلى بر بافته‌هاى دروغين خود ارائه نمىكنند .\r\nمن مىگويم :\r\nاطلاق * ( « لِسانَ صِدْقٍ » ) * بر نام نيك ، تنها از باب كنايه و مجاز صحيح است . لذا بعيد نيست كه اين تعبير به فرزند صالحى كه موجب افتخار و نام جاويد آدمى مىگردد نيز صدق نمايد و ما هيچ دليلى براى معناى اوّل كه فضل گفته است نداريم تا بتوان آن را بر معناى دوّم - يعنى فرزند صالح - ترجيح داد .\r\nفخر رازى در يكى از تأويلاتى كه براى اين تعبير نقل كرده است مىگويد : مراد از * ( « لِسانَ صِدْقٍ » ) * بعثت نبى اكرم ( ص ) است . پس نمىتوان اين گونه تفسيرها را مختص شيعه دانست بلكه برخى از گمانهاى قوم - چنان كه فضل در آيهء چهلم ذكر نمود - بسيار فراتر از اين تأويلات است .\r\nآيهء فوق بر اساس معناى بيان شده ، از دو طريق بر امامت امير المؤمنين ( ع ) دلالت دارد :\r\n1 - روايت ، تصريح دارد كه ولايت امير المؤمنين ( ع ) به ابراهيم ( ع ) عرضه شد ، و اين امر دليلى ندارد مگر اينكه ولايت او در گذشته و حال مطلوب ذات مقدّس الهى باشد و اين بزرگترين دليل بر فضل و امامت او محسوب مىشود . مؤيد مطلب فوق ، آيه شانزدهم و سى و سوّم است . در آيه شانزدهم : * ( « وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا » ) *\r\n\r\n","description":"","footnote":"\r\n( 1 ) . شعراء / 84 .\r\n","page_name":" 234 ","page_number":239},
  {"content":"\r\nبيان شد كه پيامبران براى شهادتين و اقرار به ولايت امير المؤمنين مبعوث شدند . و در آيهء سى و سوّم : * ( « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ » ) * نيز مسئلهء پيمان گرفتن از مردم در مورد ولايت امير المؤمنين وجود داشت .\r\n2 - دعاى ابراهيم براى اينكه آن حضرت از نسل او باشد . اين دعا به وضوح از فضل و شدت ايمان و عظمت على در نزد خداى عز و جل خبر مىدهد به نحوى كه موجب فخر و شرافت ابراهيم ( ع ) مىگردد ، كسى كه داراى چنين موقعيتى باشد ، قطعا بايد سرور و پيشواى امت رسول اكرم ( ص ) باشد . اين روايت كه مراد از لسان صدق را على مىداند در كشف الغمه از ابن مردويه نقل گشته است . از امام صادق ( ع ) نيز چنين روايتى وجود دارد .\r\n\r\nسورهء عصر\r\nمصنّف - اعلى اللَّه درجته - مىگويد :\r\nپنجاه و سوّم : * ( « وَالْعَصْرِ إِنَّ الإِنْسانَ لَفِي خُسْرٍ » ) * يعنى ابو جهل ؛ * ( « إِلَّا الَّذِينَ آمَنُوا » ) * يعنى على و سلمان .\r\nفضل مىگويد :\r\nاين تفسير به هيچ وجه درست نيست . زيرا اگر مراد از انسان ، ابو جهل باشد ، آنگاه استثناى موجود به صورت استثناى منقطع خواهد بود و حال آنكه هيچ كس قائل به چنين نظرى نيست و اگر استثنا ، متّصل باشد صحيح نيست كه مراد از انسان ، ابو جهل باشد بلكه به طور عام شامل حال تمام انسانها مىگردد . بنابراين ، اختصاص دادن لفظ مؤمنين به على و سلمان نيز صحيح نمىباشد . زيرا ديگر مؤمنان نيز در خسران نيستند .\r\nاين مرد هر گياهى را مىچيند گياه سمّى را از غير آن تشخيص نمىدهد . ( 1 )\r\nمن مىگويم :\r\nفخر رازى در بيان مراد از لفظ انسان دو معنى ذكر مىكند . او مىگويد :\r\n\r\n","description":"","footnote":"\r\n( 1 ) . كنايه از اين است كه علَّامه براى اثبات مدعاى خويش از هر چيزى استفاده مىكند و توجّه ندارد كه كدام يك از آيات نظر او را تأييد مىكند و كدام تكذيب ( م ) .\r\n","page_name":" 235 ","page_number":240},
  {"content":"\r\nمعناى دوّم : مراد از انسان شخص معينى است . ابن عباس مىگويد : مراد گروهى از مشركين مانند : وليد ، عاص و اسود است . مقاتل مىگويد : دربارهء ابو لهب نازل شد و در خبر مرفوعى است كه در مورد ابو جهل است .\r\nبدين ترتيب ، همانطور كه نيشابورى تصريح مىنمايد بالضرورة استثنا ، منقطع است و انكار كردن اين نظر از سوى فضل ، تكليفش همان است كه مىبينيد .\r\nو امّا اينكه مىگويد : اختصاص دادن مؤمنين به على و سلمان صحيح نمىباشد . زيرا مؤمنين ديگر نيز در خسران نيستند ، ناشى از كم تأمّلى اوست . رازى مىگويد :\r\nدر اينجا دو احتمال وجود دارد : احتمال نخست اين است كه وقتى مىفرمايد :\r\nانسان در خسران است ؛ يعنى در راه خسران قرار دارد مانند آن آيه كه در مورد خورندهء مال يتيم مىفرمايد : * ( « إِنَّما يَأْكُلُونَ فِي بُطُونِهِمْ ناراً » ) * ( 1 ) يعنى عاقبت اين راه ، آتش است . احتمال دوّم اين است كه مراد از * ( « إِنَّ الإِنْسانَ لَفِي خُسْرٍ » ) * اين باشد كه خسران از آدمى جدايى ناپذير است . خسران به معناى از بين بردن سرمايه است و سرمايهء انسان ، عمر اوست و كمتر يافت مىشود موردى كه آدمى در حال تلف كردن اين سرمايه نباشد . زيرا هر ساعتى از عمر انسان كه مىگذرد اگر صرف در معاصى شده باشد بدون شك زيان است و اگر صرف كارهاى مباح شده باشد باز هم خسران است . زيرا در انجام مباح ، وقت مىگذرد امّا حاصلى ندارد . در حالى كه آدمى مىتواند با صرف وقت كارى انجام دهد كه اثر آن دائمى باشد ، و اگر آن ساعت را صرف در طاعات نموده باشد هيچ طاعتى نيست مگر اينكه امكان دارد كه خود آن طاعت يا طاعت ديگرى را به شكل بهترى به جاى آورد . زيرا مراتب و درجات خضوع و خشوع نامحدود است و مراتب جلال و قهر خدا نامتناهى است . و به هر اندازه كه آدمى آگاهى بيشترى نسبت به اين مراتب پيدا كند ترسش از خدا افزايش مىيابد و در هنگام طاعت ، بيشتر به عظمت خدا توجّه دارد . لذا ، رها كردن مراتب بالاتر از اين آگاهى و اكتفا نمودن به مراتب پايينتر نيز نوعى خسران محسوب مىشود .\r\n\r\n","description":"","footnote":"\r\n( 1 ) . نساء / 10 .\r\n","page_name":" 236 ","page_number":241},
  {"content":"\r\nحال بر مبناى هر دو احتمال ، استثناى على و سلمان ، دال بر برترى آنان از ديگران و عصمت ايشان در ميان تمام افراد امّت است و بدون شك ، على از سلمان برتر است .\r\nبنابراين براى امامت معّين مىگردد .\r\nآيهء * ( « وَتَواصَوْا بِالصَّبْرِ »\r\nمصنّف - قدّس اللَّه روحه - مىگويد :\r\nپنجاه و چهارم : آيهء شريفهء * ( « وَتَواصَوْا بِالصَّبْرِ » ) * است . ابن عباس مىگويد : مراد على بن ابى طالب است .\r\nفضل مىگويد :\r\nشما مىدانيد كه صبر يكى از صفات انسانى است و از نامها نيست تا به كسى اطلاق گردد . لذا اين آيه نيز ، نزديك به مورد قبلى است .\r\nمن مىگويم :\r\nهمانطور كه واضح است مراد ابن عباس اين است كه آن كس كه سفارش به صبر نمود ، على است . نه اينكه خود صبر ، على است . و استعمال تعبير جمع در مورد آن حضرت براى اكرام او و بيان كامل بودن صبر وى و اعلام اين حقيقت مىباشد كه صبر او به اندازه اى جامع و كامل است كه به منزلهء صبر تمام مؤمنين به شمار مىآيد . لذا هيچ حركتى كه بر خلاف صبر باشد از آن حضرت سر نزد ، و صبر دو شاخه است : صبر در طاعت و صبر در دورى از معصيت . پس على ( ع ) برترين فرد اين امت و تنها معصوم ميان آنهاست و امام آنان مىباشد .\r\nآيهء * ( « وَالسَّابِقُونَ الأَوَّلُونَ »\r\nمصنّف - طاب مرقده - مىگويد :\r\nپنجاه و پنجم : آيهء شريفهء * ( « وَالسَّابِقُونَ الأَوَّلُونَ » ) * ( 1 ) كه مراد از آن على و سلمان است .\r\n\r\n","description":"","footnote":"\r\n( 1 ) . توبه / 100 .\r\n","page_name":" 237 ","page_number":242},
  {"content":"\r\nفضل مىگويد :\r\nاگر مراد از سابق ، كسى است كه در اسلام آوردن بر ديگران پيشى دارد ، سلمان چنين نيست . و اگر مراد از سابق كسى است كه در اعمال شايسته بر ديگران سبقت دارد در اين صورت ساير صحابه نيز همين طور بودند . اين روايت صحيح نيست و در تفاسير شيعى نقل شده است .\r\nمن مىگويم :\r\nاين حديث نيز در زمرهء احاديثى است كه در كشف الغمه از ابن مردويه نقل مىنمايد و اشكالى ندارد كه ما معناى اوّل لفظ سابق را برگزينيم . زيرا سلمان قبل از بعثت به خدا و رسول او ايمان داشت و مطابق روايتى كه در مورد اسلام آوردن او وجود دارد قبل از رؤياى خود ، به دنبال شناختن مبعث پيامبر بود . ابن حجر در كتاب الاصابه ضمن بيان شرح حال سلمان مىگويد : وى شنيده بود كه پيامبرى مبعوث خواهد شد . لذا براى يافتن او از شهر و ديار خويش خارج شد و به اسارت درآمد و در مدينه فروخته شد و به بردگى رفت .\r\nسيوطى در لباب النقول ذيل آيهء شريفهء : * ( « وَالَّذِينَ اجْتَنَبُوا الطَّاغُوتَ أَنْ يَعْبُدُوها » ) * ( 1 ) مىگويد :\r\nابن ابى حاتم با ذكر سند از زيد بن اسلم روايت مىكند كه اين آيه در مورد سه نفر نازل شد كه در دوران جاهليت مىگفتند : لا إله الا الله . آن سه تن عبارتند از : زيد بن عمرو بن نفيل ، ابوذر غفارى و سلمان فارسى .\r\nواحدى نظير اين روايت را در سبب نزول آيه از ابن زيد نقل مىكند . علاوه بر اين روايات ، روايات فراوان ديگرى وجود دارد كه حاكى از سابقه داشتن اسلام سلمان يا اقرار او به وحدانيت خداست كه اين روايات با اخبارى كه مىگويد : اسلام آوردن او هنگامى بود كه صدقه اى نزد پيامبر ( ص ) آورد اما پيامبر نپذيرفت ، سپس هديه اى آورد و پيامبر پذيرفت ، و سلمان هنگامى كه مهر نبوّت را ديد اسلام آورد ، منافات ندارد . زيرا اين روايت در مورد پيدا كردن شخص پيامبر است نه اينكه ايمان آوردن او مربوط به آن\r\n\r\n","description":"","footnote":"\r\n( 1 ) . زمر / 17 .\r\n","page_name":" 238 ","page_number":243},
  {"content":"\r\nلحظه باشد بلكه از قبل ايمان داشته و در آن برخورد پيامبر را شناخته است . لذا او از كسانى است كه پيش از ديگران به اسلام گرويده است ( سابقين ) . البته امير المؤمنين پيش از او اسلام آورده و يقينش از وى كاملتر بود و همانطور كه روشن است قبل از او نماز خواند . با توجّه به آنچه گذشت وقتى معلوم شد كه على ، سابق و صدّيق اين امت است ، پس افضل و سزاوارترين آنها براى امامت نيز مىباشد .\r\nو امّا انتخاب معناى دوّم كلمهء سابقين هم بلامانع است . زيرا سلمان ، مطابق آيهء 53 و روايتى كه قوم از پيامبر نقل كرده‌اند از افراد معصوم و پيشتازان ( سابقين ) در اعمال صالح است . آن روايت چنين است : « بهشت ، مشتاق سه تن مىباشد : على ، عمار ، سلمان » . اين روايت را ترمذى نقل نموده و حسن شمرده است . حاكم نقل نموده و صحيح دانسته است . ترمذى روايت ديگرى را نقل نموده و حسن شمرده كه ابن عبد البر در الاستيعاب و افراد ديگرى نيز آن را نقل نموده‌اند . اين روايت نيز مؤيد روايت فوق مىباشد . متن روايت بنابر نقل ترمذى چنين است : رسول خدا ( ص ) فرمود :\r\nخدا به من امر فرمود تا چهار تن را دوست بدارم و به من خبر داد كه خود ، آنها را دوست مىدارد . پرسيدند : اى رسول خدا ( ص ) ! آنان را نام ببر . فرمود : على از آنهاست - اين جمله را سه بار تكرار فرمود - و ابوذر و مقداد و سلمان .\r\nحال كه روشن شد على و سلمان سابقان ( پيشگامان ) اين امت در اعمال صالح بوده و هر دو معصوم هستند و بدون شك مقام على در عصمت و سبقت در كارهاى نيك بالاتر از سلمان است ، مشخص مىگردد كه امامت براى على و على براى امامت است .\r\nآيهء * ( « وَبَشِّرِ الْمُخْبِتِينَ »\r\nمصنّف - اعلى اللَّه مقامه - مىگويد :\r\nپنجاه و ششم : آيهء شريفهء * ( « وَبَشِّرِ الْمُخْبِتِينَ . . . ) * * ( وَمِمَّا رَزَقْناهُمْ يُنْفِقُونَ » ) * ( 1 ) است و على از زمرهء آن\r\n\r\n","description":"","footnote":"\r\n( 1 ) . حج / 34 - 35 .\r\n","page_name":" 239 ","page_number":244},
  {"content":"\r\nافراد است .\r\nفضل مىگويد :\r\nاين موضوع ، مسلَّم است و اختلافى در آن وجود ندارد ولى بر مدّعا دلالت ندارد .\r\nمن مىگويم :\r\nاين آيه كاملا بر مدّعاى ما دلالت دارد ، زيرا مژدهء كرامت آخرت دادن به كسى تنها در صورتى صحيح است كه آن شخص داراى عصمت يا ملكه اى شبيه به آن باشد ، و سه خليفهء ديگر چنين نيستند ، و همانطور كه در آيهء سى و دوّم بيان نموديم در ميان تمام مسلمانان اعم از خلفاء و ديگران ، تنها امامت على ، مسلَّم است ؛ زيرا او افضل المخبتين به شمار مىآيد .\r\nآيهء * ( « إِنَّ الَّذِينَ سَبَقَتْ لَهُمْ مِنَّا الْحُسْنى »\r\nمصنّف ( طاب ثراه ) مىگويد :\r\nپنجاه و هفتم : آيهء شريفهء * ( « إِنَّ الَّذِينَ سَبَقَتْ لَهُمْ مِنَّا الْحُسْنى » ) * ( 1 ) است و على يكى از مصاديق آن محسوب مىشود .\r\nفضل مىگويد :\r\nاين مسئله ، مسلَّم است و هيچ نزاعى در مورد آن وجود ندارد امّا بر مدّعى دلالت ندارد .\r\nمن مىگويم :\r\n* ( « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ لا يَسْمَعُونَ حَسِيسَها وَهُمْ فِي مَا اشْتَهَتْ أَنْفُسُهُمْ خالِدُونَ لا يَحْزُنُهُمُ الْفَزَعُ الأَكْبَرُ وَتَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ » ) * ( 2 ) .\r\nدلالت آيات فوق بر امامت على ( ع ) روشن است . زيرا همانطور كه در آيهء قبل اشاره كرديم و در آيهء سى و دوّم توضيح داديم ، مژده دادن بهشت و در امان بودن از تهديدهاى خدا به شخص معينى با توجّه به آگاه بودن خود شخص از اين مژده مقتضى آن است كه\r\n\r\n","description":"","footnote":"\r\n( 1 ) انبياء / 101 .\r\n( 2 ) . انبياء / 101 - 103 .\r\n","page_name":" 240 ","page_number":245},
  {"content":"\r\nداراى عصمت يا مقامى نزديك به عصمت باشد و بيان كرديم كه مشايخ ثلاثه و افراد مانند آنها چنين نبودند . بنابراين امير المؤمنين معصوم است يا بر ديگران فضيلت دارد و امام مىباشد .\r\nو روايتى كه اين قوم در مورد شمول آيه نسبت به افرادى غير از امير المؤمنين نقل كرده‌اند ، صحيح نمىباشد و براى ما حجّت نيست . آيا امكان دارد كه خداى سبحان افرادى مانند آنها را مژدهء بهشت دهد و از آتش دوزخ در امان دارد تا احكام الهى را پست شمارند و حقوق خاندان پاك رسول خدا ( ص ) را غصب نمايند و خون مسلمانان را بريزند و بيت المال را به مصرف شخصى برسانند و عليه امام زمان خود شورش كنند و با كسى بجنگند كه جنگ با او در حكم جنگ با خدا و پيامبر ( ص ) اوست ؟ !\r\nآيهء * ( « مَنْ جاءَ بِالْحَسَنَةِ »\r\nمصنّف - رفع اللَّه درجته - مىگويد :\r\nپنجاه و هشتم : آيهء شريفهء * ( « مَنْ جاءَ بِالْحَسَنَةِ » ) * است .\r\nعلى ( ع ) فرمود : حسنه ، دوستى ما اهل بيت است و سيئه ، دشمنى ماست و هر كس دشمنى ما را داشته باشد خدا او را با صورت در آتش مىافكند .\r\nفضل مىگويد :\r\nشكى نيست كه محبّت اهل بيت محمّد ( ص ) از حسنات است ولى اين مسئله را نمىتوان به عنوان دليلى بر امامت دانست .\r\nمن مىگويم :\r\nدر كشف الغمه اين حديث را يك بار به طور كامل از ابن مردويه نقل نموده و يك بار هم فقط قسمت دوّم آن را كه مىفرمايد : « و السيئة بغضنا » نقل كرده است . در هر حال اين روايت در تفسير دو آيه از آيات قرآن وارد شده است .\r\nآيه اوّل : * ( « مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها وَهُمْ لا يُظْلَمُونَ » ) * ( 1 )\r\n\r\n","description":"","footnote":"\r\n( 1 ) . انعام / 160 .\r\n","page_name":" 241 ","page_number":246},
  {"content":"\r\nآيهء دوّم : * ( « مَنْ جاءَ بِالْحَسَنَةِ فَلَه خَيْرٌ مِنْها وَهُمْ مِنْ فَزَعٍ يَوْمَئِذٍ آمِنُونَ وَمَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ » ) * ( 1 ) .\r\nدر ينابيع الموده از ابو نعيم و ثعلبى و حموينى در تفسير آيهء دوّم نقل مىكند كه على ( ع ) فرمود : « حسنه ، محبت ما است و سيئه دشمنى با ما » .\r\nشاهد بر صحت اين روايات ، اخبارى است كه در آيهء چهارم و دوازدهم ذكر گرديد .\r\nهمانطور كه در آنجا نحوهء دلالت آيه بر امامت امير المؤمنين روشن شد مراجعه كنيد .\r\nمؤيد دلالت اين آيه بر امامت على ( ع ) روايتى است كه حاكم در المستدرك از عمار ذكر نموده و آن را صحيح مىشمارد . ( 2 ) عمار مىگويد :\r\nشنيدم كه رسول خدا ( ص ) به على فرمود : اى على ! خوشا به حال كسى كه تو را دوست دارد و تصديق مىكند و واى به حال كسى كه با تو دشمن است و تو را تكذيب مىنمايد .\r\nزيرا مراد از تكذيب و تصديق ، تصديق و تكذيب امامت يا فضيلتى است كه موجب كسب صلاحيت لازم جهت امامت مىگردد . مؤيد ديگر روايتى است كه در كنز العمال ( 3 ) از طبرانى نقل مىكند كه ابن عباس گفت :\r\nرسول اكرم ( ص ) به على ( ع ) فرمود : بدان ، هر كس كه ترا دوست بدارد غرق در امن و ايمان است و هر كس كه با تو دشمن باشد خدا او را به مرگ جاهليت مىميراند .\r\nصاحب كنز العمال مقدارى بعد از نقل اين روايت ، روايتى شبيه به آن را از ابن عمر نيز نقل مىنمايد . پس مطابق روايت مذكور ، ايمان تنها با اقرار به امامت امام بر حق كامل مىگردد و اين اقرار مستلزم محبت اوست . زيرا همانطور كه در گذشته ذكر شد امامت يكى از اصول دين به شمار مىرود . كما اينكه مردن جاهلى تنها با اخلال در اين اصل است و اخلال معمولا از دشمنى ناشى مىگردد .\r\n\r\n","description":"","footnote":"\r\n( 1 ) . نحل / 89 .\r\n( 2 ) . ج 3 ، ص 135 .\r\n( 3 ) . ج 6 ، ص 154 .\r\n","page_name":" 242 ","page_number":247},
  {"content":"\r\nمؤيد ديگر رواياتى است كه ميان محبّت على و محبّت خدا و رسول و ميان دشمنى او و دشمنى خدا و رسول ملازمه برقرار نموده است . از جمله روايتى است كه در كنز العمّال از طبرانى و ابن عساكر به نقل از عمار نقل شده است . پيامبر اكرم در اين روايت مىفرمايد :\r\nهر كس او را دوست بدارد مرا دوست دارد و هر كس مرا دوست بدارد خدا را دوست دارد و هر كس كه با تو دشمنى كند با من دشمنى نموده است و هر كس كه مرا دشمن خود بگيرد خدا را به دشمنى گزيده است .\r\nچگونه مىتوان گفت : مراد از اين تعبيرات بيان امامت او نيست در حالى كه خداى متعال در قرآن كريم محبّت او را واجب فرموده و دشمنى با او را تحريم كرده است و بارها در مورد او آيه نازل نموده و محبّت او را حسنه و دشمنى با او را سيئه ناميده است و در سنّت نبوى نيز اين معنى فراوان وارد شده است ؟\r\nآيهء * ( « فَأَذَّنَ مُؤَذِّنٌ بَيْنَهُمْ »\r\nمصنّف - اجزل اللَّه ثوابه - مىگويد :\r\nپنجاه و نهم : آيهء شريفهء * ( « فَأَذَّنَ مُؤَذِّنٌ بَيْنَهُمْ » ) * ( 1 ) است . مراد از مؤذن ، على ( ع ) است .\r\nفضل مىگويد :\r\nاين روايت در صحاح و تفاسير وجود ندارد و بر فرض صحّت دلالت بر نصّ نمىكند .\r\nمن مىگويم :\r\nحديث مذكور را در كشف الغمه از ابن مردويه نقل كرده است و در ينابيع الموده مىگويد : حاكم حسكانى با ذكر سند از محمد بن حنفيه نقل نموده است كه پدرش\r\n\r\n","description":"","footnote":"\r\n( 1 ) . اعراف / 43 .\r\n","page_name":" 243 ","page_number":248},
  {"content":"\r\nعلى ( ع ) فرمود : « من همان مؤذن هستم » . حاكم نيز با ذكر سند از ابن عباس نقل مىكند كه على فرمود :\r\nدر كتاب خدا نامهايى براى من آورده شده است كه مردم آنها را نمىشناسند از جمله نام مؤذّن است : * ( « فَأَذَّنَ مُؤَذِّنٌ بَيْنَهُمْ ) * * ( أَلا لَعْنَةُ الله عَلَى الظَّالِمِينَ » ) * مراد از ظالمان كسانى است كه ولايت مرا تكذيب كردند و حق مرا سبك شمردند .\r\nمانند اين حديث را از مناقب به نقل از حضرت باقر ( ع ) نيز ذكر مىنمايد .\r\nدلالت اين آيه بر مقصود ما ظاهر است . زيرا مراد از كلمهء ظالمين از دو حال خارج نيست يا آنكه مقصود ، مطلق افراد معصيت كار است در آن صورت قطعا مؤذن بايد معصوم باشد ؛ زيرا نمىشود كسى معصيت كاران را لعنت كند كه خود اهل معصيت است ، پس اگر او معصوم است و هيچ كس غير از او داراى چنين خصلتى نيست ، او امام است . زيرا همانطور كه گذشت ، عصمت شرط امامت است . اما بعيد به نظر مىرسد كه مراد ، اعلان لعنت بر تمام افراد گنهكار و عاصى باشد .\r\nو يا اينكه مقصود ، كسانى است كه اهل گناهان كبيره خصوصا كفر و نفاق باشند و همانطور كه بيان شد يكى از اين گناهان ، دشمنى على ( ع ) است . بدون شك كسى كه مردم به خاطر دشمنى با او مستحق لعنت مىگردند و در روز قيامت اين مسئله در ميان مردم اعلام مىگردد ، امام بر حق است ، بلكه همين كه او به عنوان مؤذن و منادى انتخاب شد دليل بر فضيلت او بر امت است و افضل ، امام است .\r\nشاهد دلالت آيه بر امامت آن حضرت ، خبر آخر است ؛ زيرا مراد از ولايت در آن خبر ، امامت است ، چرا كه تكذيب به امامت مربوط مىشود نه به محبّت ، و به موجب مطلق بودن مفهوم ولايت در حديث مذكور ، ميان كسى كه مطلقا امامت او را انكار كند با كسى كه در زمانى خاص انكار نمايد تفاوتى وجود ندارد .\r\n","description":"","footnote":"","page_name":" 244 ","page_number":249},
  {"content":"\r\nآيهء * ( « إِذا دَعاكُمْ لِما يُحْيِيكُمْ »\r\nمصنّف - اعلى اللَّه درجته - مىگويد :\r\nشصتم : آيهء شريفهء * ( « إِذا دَعاكُمْ لِما يُحْيِيكُمْ » ) * ( 1 ) است . يعنى هنگامى كه دعوت كرد شما را به ولايت على بن ابى طالب .\r\nفضل مىگويد :\r\nاين مطلب در تفاسير وجود ندارد . بر فرض صحّت دلالت بر مقصود ندارد .\r\nمن مىگويم :\r\nاين حديث نيز در كشف الغمه از ابن مردويه نقل شده است . مراد از ولايت ، يا امامت است كما اينكه در چنين مواردى به همين معناست و يا به معناى محبّت است . هر كدام از دو احتمال كه درست باشد مدّعاى ما ثابت مىشود . احتمال اوّل كه نياز به توضيح ندارد و امّا احتمال دوّم به خاطر آنكه خدا و رسول اكرم ( ص ) به محبّت شخص على ( ع ) و حيات شمردن اين محبّت براى مردم ، دليل آن است كه على داراى مقامى بالاتر از مقامهاى تمام مردم است كه آن مقام و منزلت يا امامت است كه مطلوب ماست و يا افضليت است كه آن نيز مستلزم امامت مىباشد .\r\nآيهء * ( « فِي مَقْعَدِ صِدْقٍ »\r\nمصنّف - اعلى اللَّه درجته - مىگويد :\r\nشصت و يكم : آيهء شريفهء * ( « فِي مَقْعَدِ صِدْقٍ عِنْدَ مَلِيكٍ مُقْتَدِرٍ » ) * ( 2 ) است كه مقصود على ( ع ) است .\r\nمن مىگويم :\r\nاين آيه از نسخهء فضل افتاده است و لذا به آن پاسخ نداده است و مىگويد : « وى اوّل - شصت و يكم - را ذكر نكرده است . مثل اينكه در شمارش هم اشتباه مىكند . » در حالى\r\n\r\n","description":"","footnote":"\r\n( 1 ) . انفال / 24 .\r\n( 2 ) . قمر / 55 .\r\n","page_name":" 245 ","page_number":250},
  {"content":"\r\nكه اشتباه ، سزاوار كسى كه خبر كأنّ را نصب مىدهد و به جاى استفاده از كلمه « حادى » ( يكم ) ، بى هيچ دليلى كلمهء « اوّل » را به كار مىبرد .\r\nجهت دلالت آيه بر امامت على ( ع ) اين است كه خداى سبحان از آن حضرت با صيعهء جمع تعبير مىفرمايد : * ( « إِنَّ الْمُتَّقِينَ فِي جَنَّاتٍ وَنَهَرٍ فِي مَقْعَدِ صِدْقٍ عِنْدَ مَلِيكٍ مُقْتَدِرٍ » ) * .\r\nصيغه جمع دليل بر آن است كه على ( ع ) به منزلهء تمام مؤمنين است . زيرا قوام و پايهء تقوا اوست . او بزرگترين فرد امت و برترين آنهاست . پس امام نيز مىباشد . در اين آيه همچنين به على مژدهء بهشت داده شده است و او به جهت آنكه داراى علم الكتاب است از اين مژده آگاه است . در گذشته بيان شد كه لازمهء دادن مژدهء بهشت به كسى ، عصمت يا افضليت او بر ديگران است . پس او امام مىباشد .\r\nخبر ديگرى در كشف الغمه از ابن مردويه از جابر نقل كرده است كه رسول خدا در آخر آن مىفرمايد : « اى على ! به تو مژده مىدهم كه هر كس محبّت ما را داشته باشد خداى تعالى در روز قيامت او را با ما برمىانگيزد . » سپس اين آيه را تلاوت فرمود : * ( « فِي مَقْعَدِ صِدْقٍ عِنْدَ مَلِيكٍ مُقْتَدِرٍ » ) * . همچنين از موفق بن احمد خوارزمى روايت كرده است كه جابر گفت :\r\nرسول خدا ( ص ) فرمود : اى على ! هر كس كه تو را دوست بدارد و ولايت تو را داشته باشد خدا او را در كنار ما سكنا مىدهد . سپس رسول خدا ( ص ) اين آيات را تلاوت فرمود : * ( « إِنَّ الْمُتَّقِينَ فِي جَنَّاتٍ وَنَهَرٍ فِي مَقْعَدِ صِدْقٍ عِنْدَ مَلِيكٍ مُقْتَدِرٍ » ) * .\r\nاز ابتداى اين دو حديث استفاده مىشود كه محبّت پيامبر ( ص ) و محبّت على ( ع ) لازم و ملزوم يكديگرند و محبّت على ( ع ) موجب وارد شدن در بهشت مىگردد ، و اين دليل بر فضيلت آن بزرگوار بر ديگر افراد اين امّت است . لذا او امام مىباشد ، خصوصا با توجّه به اينكه اعلام شده است كه او اهل بهشت است و محبّت او موجب رفتن به بهشت مىباشد .\r\n","description":"","footnote":"","page_name":" 246 ","page_number":251},
  {"content":"\r\nآيهء * ( « وَلَمَّا ضُرِبَ ابْنُ مَرْيَمَ مَثَلًا »\r\nمصنّف - اعلى اللَّه مقامه - مىگويد :\r\nشصت و دوّم : آيهء شريفهء * ( « وَلَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْه يَصِدُّونَ » ) * ( 1 ) است .\r\nپيامبر ( ص ) به على ( ع ) فرمود : مثال تو مانند عيسى بن مريم ( ع ) است كه گروهى در دوستى او به هلاكت افتادند و گروهى در دشمنى او به هلاكت افتادند . منافقين گفتند : آيا براى او مثالى جز عيسى پيدا نمىشد ؟ آيه نازل شد .\r\nفضل مىگويد :\r\nاين آيه دربارهء عبد اللَّه بن زبعرى نازل شد . وى در هنگام نزول آيهء * ( « إِنَّكُمْ وَما تَعْبُدُونَ مِنْ دُونِ الله حَصَبُ جَهَنَّمَ » ) * ( 2 ) گفت : عيسى هم پرستيده شد . پس او نيز به جهنم مىرود .\r\nرسول اكرم ( ص ) به او فرمود : چقدر از زبان قوم خود ناآگاهى ! زيرا كلمه « ما » در آيهء شريفه به ذوى العقول دلالت ندارد و حال آنكه عيسى از ذوى العقول است . آن گاه خداى متعال اين آيه را نازل فرمود : * ( « وَلَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْه يَصِدُّونَ » ) * . اگر بر فرض اين روايت صحيح باشد مانند ديگر روايات شبيه به آن است .\r\nمن مىگويم :\r\nاين حديث نيز از جمله رواياتى است كه در كشف الغمه از ابن مردويه نقل شده است .\r\nائمهء ما نيز آن را از امير المؤمنين نقل كرده‌اند . در ينابيع الموده باب چهل و چهارم از مناقب اين روايت را نقل كرده است . مثال زدن على ( ع ) به عيسى ( ع ) در اخبار قوم فراوان است به گونه اى كه در مسند احمد از دو طريق ( 3 ) و در خصائص نسائى و مستدرك حاكم همراه با تصحيح ( 4 ) و در الصواعق المحرقه ، حديث بيستم از احاديث مربوط به فضايل امير المؤمنين از بزار و ابو يعلى و در كنز العمال ( 5 ) از ابو نعيم و ديگران نقل شده است . حتى اگر روايتى در اين زمينه وارد نشده بود باز هم به شهادت وجدان ترديدى در اين موضوع وجود نداشت ، چرا كه افرادى كه در مورد امير المؤمنين دچار غلو شدند ( غلات ) بسيارند و همين طور فراوانند افرادى كه به دشمنى و توهين به او پرداختند و به دليل بغض با آن حضرت به هلاكت رسيدند . از اين قبيلاند : خوارج ، بنى اميه و پيروان آنان و افرادى مانند فضل كه\r\n\r\n","description":"","footnote":"\r\n( 1 ) . زخرف / 57 .\r\n( 2 ) . انبياء / 98 .\r\n( 3 ) . ج 1 ، ص 160 .\r\n( 4 ) . ج 3 ، ص 123 .\r\n( 5 ) ج 6 ، ص 158 .\r\n","page_name":" 247 ","page_number":252},
  {"content":"\r\nخود را ملزم كرده‌اند بدون آنكه دليلى در دست داشته باشند ، مقام و فضيلت آن حضرت را نسبت به كسانى كه از لحاظ علمى و عملى با وى قابل قياس نمىباشند پايينتر بياورند .\r\nنمىتوان پيروان مذهب اماميه را از كسانى شمرد كه در اثر محبّت افراطى نسبت به امير المؤمنين به هلاكت رسيدند ، زيرا روايت مورد بحث ، هلاك شدن محبّت على ( ع ) را مانند هلاك شدگان محبّت عيسى معرّفى مىنمايد ، و معلوم است كسانى كه در اثر محبّت عيسى به هلاكت افتادند افرادى هستند كه قائل به الوهيت او شدند . بنابراين ، از ميان محبيّن على ( ع ) نيز تنها كسانى كه قائل به خدايى او شدند هلاك گرديدند .\r\nداستان ابن زبعرى نيز كه فضل ذكر مىكند هيچ مناسبتى با مثال زدن عيسى ندارد .\r\nزيرا ابن زبعرى ، عيسى را به عنوان مورد نقضى براى آيه بيان مىكند نه به عنوان مثال .\r\nبعلاوه از مفهوم آيه چنين استنباط مىشود كه مثال زننده ، شخص پيامبر ( ص ) است نه پيروان آن حضرت ، كه فقط از وى اعراض مىكنند .\r\nاز آنچه ذكر شد ، وجه دلالت آيه بر امامت امير المؤمنين معلوم مىگردد ، زيرا او را مثال زدن به عيسى دلالت بر آن دارد كه آن حضرت در نزد خداى متعال از لحاظ فضايل مانند عيسى است ، به گونه اى كه دشمنى او موجب هلاكت مىگردد . پس آن حضرت از لحاظ عظمت مقام مانند عيسى است و از تمام امت بالاتر بوده و امام آنان به شمار مىرود . لذا منافقين گفتند : براى آن حضرت مثالى جز عيسى ديده نمىشود . بعلاوه ، انگيزه غلو در مورد شخصيت آن حضرت نيز مانند انگيزه غلو در مورد حضرت عيسى ( ع ) ، همانا معجزات و كرامات شگفتآورى بود كه از آن حضرت صادر گرديد .\r\nبدون شك سرزدن چنين اعمالى از فردى جز آن حضرت ، دليلى است بر كرامت او در نزد خدا و برترى او بر قومش و فردى كه افضل باشد سزاوار امامت است و دليل بر امامت او اين است كه معجزات وى همراه با ادعاى امامت بوده است . به عنوان نمونه كافى است به برخى از معجزات وى از قبيل خبر دادن از غيب ، ردّ الشمس در دوران حيات رسول خدا و پس از آن ، گفتگوى ما را با او و ديگر كرامات شگفتآور اشاره كرد .\r\nبه خواست خدا در حديث پانزدهم ، به وجه ديگرى ، امامت آن حضرت را از اين آيه و حديث بيان خواهيم كرد .\r\n","description":"","footnote":"","page_name":" 248 ","page_number":253},
  {"content":"\r\nآيهء * ( « وَمِمَّنْ خَلَقْنا أُمَّةٌ يَهْدُونَ بِالْحَقِّ »\r\nمصنّف - طاب ثراه - مىگويد :\r\nشصت و سوّم : آيهء شريفهء : * ( « وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ » ) * ( 1 ) است .\r\nعلى ( ع ) فرمود : من و شيعهء من مورد نظر است .\r\nفضل مىگويد :\r\nاين حديث از روايات و ادعاهاى اوست . خدا بهتر مىداند و در آن دليلى بر مدّعا وجود ندارد .\r\nمن مىگويم :\r\nپوشيده نيست كه در بسيارى از اخبار قوم آمده است كه مراد از ( امت ) در آيهء شريفه ، امت پيامبر است نه امت به طور مطلق . در تفسير رازى مىگويد : رسول خدا ( ص ) هنگام قرائت اين آيه شريفه فرمود : « همانا از امت من گروهى بر حق استوار خواهند ماند تا عيسى بن مريم از آسمان فرود آيد . » همچنين در روايات فراوانى آمده است كه امت محمّد ( ص ) به هفتاد و سه فرقه تقسيم مىگردند كه يكى از آنها اهل نجات است و ما بقى در آتش نابود مىگردند . پس تمام امت در مسير هدايت قرار ندارند بلكه بعضى از آنها كه همان فرقهء ناجيه باشند در مسير هدايت هستند . و روايتى كه علامه نقل نمود اين فرقهء ناجيه را على و شيعيان او تفسير كرد كما اينكه حديث ثقلين و پاره اى از احاديث ديگر نيز گواه آن هستند . على ( ع ) در اين روايت مطابق نقل كشف الغمه از ابن مردويه مىگويد :\r\nاين امت به هفتاد و سه فرقه تقسيم مىگردند كه هفتاد و دو فرقه آن اهل دوزخند و يكى در بهشت جاى دارد . آن فرقه همان كسانى هستند كه خداى متعال فرمود :\r\n* ( « وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ » ) * كه مراد از آنها من و شيعيانم هستيم .\r\nمانند اين حديث در باب سى و پنجم ينابيع الموده از موفق بن احمد با سندش از على ( ع ) نقل شده است كه : « آنان من و دوستداران و پيروان من هستند . »\r\n\r\n","description":"","footnote":"\r\n( 1 ) . اعراف / 181 .\r\n","page_name":" 249 ","page_number":254},
  {"content":"\r\nپس هنگامى كه على و شيعيان او ، فرقه ناجيه اى باشند كه به راه حق هدايت مىكنند و بر اساس حق حكم مىكنند آن حضرت حتما امام مىباشد . زيرا امكان ندارد كه او مأموم و تابع يكى از شيعيان خويش باشد ؛ زيرا شيعه به معناى پيروان است نه به معناى كسى كه از او پيروى مىكنند . به همين دليل مطابق مذهب اين قوم ، مشايخ ثلاثه در زمرهء شيعيان او محسوب نمىگردند ؛ زيرا به گمان اهل سنّت آنها پيشوايان على بوده و متبوع آن حضرت مىباشند ، كما اينكه مخالفان و دشمنان او از قبيل زبير و طلحه و طرفداران آنان از ناكثين و معاويه و پيروانش از قاسطين ، جزو شيعيان او به شمار نمىآيند ، و تمام اهل سنت نيز مشمول عنوان شيعه قرار نمىگيرند ، چرا كه آنان بوضوح ، شيعهء دشمنان على شدند نه شيعهء خود على .\r\nآيهء * ( « تَراهُمْ رُكَّعاً سُجَّداً »\r\nمصنّف - نوّر اللَّه ضريحه - مىگويد :\r\nشصت و چهارم : آيهء شريفهء * ( « تَراهُمْ رُكَّعاً سُجَّداً » ) * ( 1 ) است كه دربارهء على ( ع ) نازل شد .\r\nفضل مىگويد :\r\nاگر صحيح باشد هيچ دلالتى بر وجود نص در مورد امامت على ندارد .\r\nمن مىگويم :\r\nاين حديث نيز از احاديثى است كه در كشف الغمه از ابن مردويه نقل شده است . مراد از نزول آيه آن طور كه پيداست در مورد على ( ع ) اين است كه آيه به طور كامل در مورد على و پيامبر اكرم ( ص ) نازل شده است . زيرا تمام آيه چنين است : * ( « مُحَمَّدٌ رَسُولُ الله وَالَّذِينَ مَعَه أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ الله وَرِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ » ) * ظاهر آيه حاكى از آن است كه از كلمهء * ( « أَشِدَّاءُ » ) * به بعد در حكم خبر براى محمّد ( ص ) و آنچه كه بر آن عطف شده مىباشد نه اينكه تنها ، خبر براى الذين معه باشد . بنابراين مراد از ركع و سجود نيز محمّد ( ص ) و على ( ع ) است . پس آيه بر امامت امير المؤمنين\r\n\r\n","description":"","footnote":"\r\n( 1 ) . فتح / 29 .\r\n","page_name":" 250 ","page_number":255},
  {"content":"\r\n( ع ) دلالت دارد ؛ زيرا از آن حضرت به صيغه جمع ياد شده است و مىگويد * ( « الَّذِينَ مَعَه » ) * كه اشاره به آن دارد كه وى به منزلهء تمام همراهان رسول خدا ( ص ) است . زيرا قوام آنها به خاطر اوست . بدين ترتيب فضيلت او از نظر جهاد ، تقوا و ديگر صفات برجسته ، روشن مىگردد . خصوصا اگر اوصاف بزرگى را كه براى محمّد و * ( « الَّذِينَ مَعَه » ) * ذكر شده ، به آن بيفزايم . صفاتى كه به طور كامل در مورد اكثر افراد صحابه صادق نيست ، حتى براى برخى از آنان نيز بطور كامل صدق نمىكند . و تنها در مورد پيامبر ( ص ) و على ( ع ) كه شبيه و نفس پيامبر است صادق است ، نزول برخى آيات ديگر مانند * ( « فَاسْتَوى عَلى سُوقِه يُعْجِبُ الزُّرَّاعَ لِيَغِيظَ بِهِمُ الْكُفَّارَ » ) * ( 1 ) روايت فوق را تأييد مىكند .\r\nآيهء * ( « وَالَّذِينَ يُؤْذُونَ الْمُؤْمِنِينَ »\r\nمصنّف - قدّس سرّه - مىگويد :\r\nشصت و پنجم : آيهء شريفهء * ( « وَالَّذِينَ يُؤْذُونَ الْمُؤْمِنِينَ وَالْمُؤْمِناتِ بِغَيْرِ مَا اكْتَسَبُوا » ) * ( 2 ) است .\r\nآيه در مورد على نازل شد ، چرا كه تعدادى از منافقين او را آزار مىدادند و تكذيب مىنمودند .\r\nفضل مىگويد :\r\nظاهر آيهء نشانگر عموميّت آن است و اگر اختصاص به على هم داشته باشد هيچ دلالتى بر نص مورد نظر ندارد .\r\nمن مىگويم :\r\nاين حديث نيز در كشف الغمه از ابن مردويه به نقل از مقاتل روايت شده است . و واحدى آن را در اسباب النزول آورده است ، با اين تفاوت كه به جاى جملهء آخر يعنى « او را تكذيب مىكنند » آورده است : « به او گوش مىكنند » . زمخشرى در تفسير آيهء مذكور مىگويد : « گفته‌اند دربارهء تعدادى از منافقين نازل شد كه على را آزار مىدادند و به او گوش مىدادند » . دلالت آيه بر امامت على نيز آشكار است . زيرا اين جملهء آيهء * ( « بِغَيْرِ مَا اكْتَسَبُوا » ) * بر پاك بودن على از آنچه مىگفتند گواهى مىدهد ، و در پايان آيه ، سخنان ايشان\r\n\r\n","description":"","footnote":"\r\n( 1 ) . فتح / 29 .\r\n( 2 ) . احزاب / 58 .\r\n","page_name":" 251 ","page_number":256},
  {"content":"\r\nرا در حق على بهتان مىشمرد : * ( « فَقَدِ احْتَمَلُوا بُهْتاناً وَإِثْماً مُبِيناً » ) * .\r\nپيداست كه اهتمام آيه به پاكى على ( ع ) و بيان اين امر كه هر كس او را آزار دهد ، مرتكب گناه واضحى شده است - با وجود آنكه بهتانها و آزار بسيارى از جانب مردم نسبت به مؤمنين صورت مىپذيرفت دليلى است بر عظمت او نزد خداى تعالى و برترى او بر ديگران . خصوصا با توجّه به اينكه از صيغهء جمع استفاده شده و آزار او در كنار آزار خدا و رسول خدا ( ص ) قرار داده شده است . روشن است كه برترين مردم ، براى امامت از همه شايسته تر مىباشد . بعلاوه ، صحبت از زنان مؤمن در آيهء شريفه منافاتى با نزول آن در مورد على ( ع ) ندارد ؛ زيرا اشكالى ندارد كه به خاطر على ( ع ) به آزار زنان هم مبادرت شده باشد ، خصوصا با توجّه به اينكه مراد از لفظ مؤمنات در جايى كه مراد از « مؤمنان » على است ، فاطمهء مظلوم مىباشد . لذا استفاده از لفظ مؤمنات ، دلالت آيه را بر امامت على ( ع ) افزايش مىدهد .\r\nآيهء * ( « وَأُولُوا الأَرْحامِ »\r\nمصنّف - رفع اللَّه درجته - مىگويد :\r\nشصت و ششم : آيهء شريفهء * ( « وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ » ) * ( 1 ) است . مراد از آيه على مىباشد . زيرا او مؤمن و مهاجر و خويشاوند پيامبر بود .\r\nفضل مىگويد :\r\nظاهر آيه نشانگر عموميت آن مىباشد و مفسران اختصاص آن را به شخص معينى ذكر نكرده‌اند . و بر فرض اختصاص هم دلالت بر نص ندارد . و استدلال به اينكه او ، مؤمن و مهاجر و خويشاوند بوده است موجب اختصاص آيه به او نمىگردد . زيرا اين ويژگيها در برخى از افراد ديگر نيز موجود است .\r\nمن مىگويم :\r\nوجود ويژگيهاى مذكور در افراد ديگر مورد قبول ما نيست . مثلا ابن عباس از\r\n\r\n","description":"","footnote":"\r\n( 1 ) . احزاب / 33 .\r\n","page_name":" 252 ","page_number":257},
  {"content":"\r\nمهاجرين نيست . زيرا پس از فتح مكه ديگر هجرتى در كار نيست . لذا مستحق ارث بردن از رسول خدا ( ص ) نيست . زيرا خداى متعال در آيه * ( ( أُولُوا الأَرْحامِ ) ) * را مشروط به مؤمن و مهاجر بودن فرموده است . بر فرض كه حرف « من » در آيه به معناى « من بيانى » نباشد بلكه بر فرد برتر ، داخل شده باشد ؛ براى نشان دادن اينكه هجرت يكى از معيارهاى اولويت است اين آيه كفايت مىنمايد * ( « إِنَّ الَّذِينَ آمَنُوا وَهاجَرُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ الله وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا » ) * ( 1 ) بلكه به موجب اين آيه ، جهاد در حين هجرت نيز به عنوان يكى از معيارهاى اولويت محسوب مىشود . و در آن هنگام ابن عباس جهادى نداشت ، همچنانكه هجرتى نداشت . اگر مقدارى تسامح كنيم ، و پايين بياييم [ و اين معيارها را ناديده بگيريم 
  ] باز هم على از لحاظ خويشاوندى به پيامبر ( ص ) نزديكتر است . اگر چه پسر عموى پيامبر مىباشد . زيرا به نظر ما كسى كه از طرف پدر و مادر ، پسر عمو باشد ، در ارث بردن از پسر عموى خود بر كسى كه تنها از جانب پدر ، عمو مىباشد ، مقدم است . اگر از اين نكته هم چشم پوشى كنيم و خويشاوندى را در آيه ، يك امر بىقيد و شرط فرض كنيم نهايتا كار به اينجا مىرسد كه به واسطه اطلاق آيه ، عباس و على در ارث امامت نسبت به يكديگر برابر باشند امّا باز هم به جهت افضليت على ( ع ) بايد او را مقدّم داشت و لازم است كه عباس به امامت او تن در دهد . به همين خاطر بود كه عباس پس از رحلت رسول خدا ( ص ) نزد على رفت تا با او بيعت كند .\r\nاز آنچه بيان شد اشكال سخن رازى و منصور دوانيقى در مورد پاسخ به محمّد بن عبد اللَّه نيز روشن مىگردد . رازى در اين باره مىگويد :\r\nمحمّد بن عبد اللَّه بن حسن بن حسن بن ابى طالب در نامهء خود به ابو جعفر منصور براى اثبات امامت على ( ع ) بعد از رسول خدا ( ص ) به اين آيه متمسّك شده است ، و مىگويد : آيهء شريفهء * ( « وَأُولُوا الأَرْحامِ بَعْضُهُمْ أَوْلى بِبَعْضٍ » ) * دلالت بر ثبوت اولويت مىنمايد و در آيهء شريفه ، نكتهء معينى براى ثبوت اين اولويت به چشم نمىخورد . لذا بايد آن را به شكل عام دانست مگر اينكه اختصاص آن\r\n\r\n","description":"","footnote":"\r\n( 1 ) . انفال / 72 .\r\n","page_name":" 253 ","page_number":258},
  {"content":"\r\nبه شخص معينى دليل داشته باشد كه در آن صورت ، امامت به او تعلَّق مىيابد .\r\nنمىتوان گفت : ابو بكر از خويشاوندان رسول خدا ( ص ) بوده است ؛ زيرا بنابر نقل ، رسول اكرم ( ص ) ابتدا سورهء برائت را به ابو بكر سپرد تا آن را به گوش مردم مكه برساند . سپس على را به دنبال او روانه ساخت و به او فرمان داد تا مبلَّغ سوره ، على باشد و فرمود : اين كار را تنها مردى كه از من باشد مىتواند انجام دهد . در پاسخ به سخن محمّد بن عبد اللَّه بايد گفت : اگر اين دلالت آيه كافى باشد ، عباس عموى پيامبر به امامت سزاوارتر است ؛ زيرا خويشاوندى او با پيامبر نزديكتر بود . اين پاسخى است كه ابو جعفر منصور در اين مورد گفته است .\r\nجواب اين سخن از آنچه پيش از اين گفتيم آشكار مىشود . چون معلوم شد كه عباس از مهاجران نيست . لذا ميان او و رسول اكرم ( ص ) ولايتى وجود ندارد . از اين هم كه بگذريم ، خويشاوندى على نزديكتر است و اگر به مطلق بودن لفظ * ( « أُولُوا الأَرْحامِ » ) * تمسّك گردد ، آن گاه افضليت على مطرح مىشود و فرد افضل براى امامت شايسته است .\r\nشايد به خاطر همين امور بود كه عباس خواست با على بيعت نمايد ولى واقع قضيه اين است كه درخواست بيعت او با على ناشى از اطلاع وى از ماجراى بيعت غدير و غير آن است . بعلاوه موضوعى كه در اينجا داراى اهميّت مىباشد ، اولويت امير المؤمنين على نسبت به ابو بكر در ارث پيامبر است . بايد گفت : اولويت امير المؤمنين نسبت به ابو بكر قطعى است ؛ زيرا او با پيامبر اكرم خويشاوندى نداشت و كنار گذاشتن او از ابلاغ سورهء برائت به مردمان مكه ، اين موضوع را تأييد مىكند . لذا خلافت ابو بكر باطل است و حق از آن على است . و اما در مورد اينكه رازى گفت : « اگر اين دلالت درست باشد » ، بايد گفت : اگر مرادش اين باشد كه آيه بر اولويت خويشاوندان پيامبر در امر امامت ، دلالت نمىكند ، آشكارا باطل است ؛ زيرا آيه اولويت مطلق را ثابت مىكند و بنابر اجماع ، لفظ مطلق در اطلاق خود حجّت است و اگر مقصودش اين باشد كه حديث مربوط به عزل ابو بكر - از ابلاغ سورهء برائت به مردم مكه - دلالت بر عدم خويشاوندى وى با رسول اكرم ( ص ) ندارد كه بطلانش آشكارتر است . زيرا اگر ابو بكر ، خويشاوند رسول اكرم ( ص ) باشد ، آنگاه تمام قريش بلكه همهء مردم نيز به خاطر آنكه همه از يك پدر و مادر به نام آدم و حوا هستند ، خويشاوند پيامبر خواهند شد . تازه بر فرض كه بپذيريم\r\n","description":"","footnote":"","page_name":" 254 ","page_number":259},
  {"content":"\r\nابو بكر نيز با رسول خدا ( ص ) خويشاوندى داشته است باز هم خويشاوندى على از او نزديكتر است . لذا اين نزديكتر بودن به اتفّاق علما ، ابو بكر را از ارث محروم مىسازد و خلافت متعلق به على ( ع ) مىگردد .\r\nآيهء * ( « وَبَشِّرِ الَّذِينَ آمَنُوا »\r\nمصنّف - اعلى اللَّه مقامه - مىگويد :\r\nشصت و هفتم : آيهء شريفهء * ( « وَبَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ » ) * ( 1 ) است كه دربارهء ولايت على ( ع ) نازل شد .\r\nفضل مىگويد :\r\nمفسران اين حديث را ذكر نكرده‌اند و بر فرض صحّت مانند ديگر آيات به شمار مىرود .\r\nمن مىگويم :\r\nدر كشف الغمه اين حديث را از ابن مردويه نقل مىنمايد . بنابر اين ، دلالت آيه بر امامت امير المؤمنين واضح است ؛ زيرا كسى كه قدم صداقت مؤمنين با ولايت او استوار مىگردد و خدا در كتاب عزيز خود به استوارى آن گواهى مىدهد بايد از همه مردم برتر و بهتر باشد ، و به همين خاطر امام آنان مىباشد و اگر مراد از ولايت در حديث مذكور ، امامت باشد ، آن گاه اين حديث در حكم نص بر امامت على ( ع ) است .\r\nآيهء * ( « أَطِيعُوا الله وَأَطِيعُوا الرَّسُولَ »\r\nمصنّف - طاب ثراه - مىگويد :\r\nشصت و هشتم : آيهء شريفهء * ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ » ) * ( 2 ) است و على يكى از اولى الامر است .\r\n\r\n","description":"","footnote":"\r\n( 1 ) . يونس / 2 .\r\n( 2 ) . نساء / 58 .\r\n","page_name":" 255 ","page_number":260},
  {"content":"\r\nفضل مىگويد :\r\nاين آيه خلفاى ديگر را نيز در بر مىگيرد ؛ زيرا تمام آنان اولى الامر بوده‌اند و دليلى بر مدّعاى او نيست .\r\nمن مىگويم :\r\nامكان ندارد كه ساير خلفا را در بر گيرد . خواه چهار خليفهء اوّل مقصود باشد يا آن چهار خليفه همراه با معاويه ، يزيد و وليد و مانند اينها . زيرا آيه بر عصمت اولى الامر دلالت دارد حال آنكه و همانطور كه در ابتداى مبحث امامت ذكر شد ، هيچيك از آنان معصوم نيستند . پس بايد گفت كه مراد از اولى الامر على و فرزندان اوست . چرا كه به اجماع و ضرورت ، ديگران از عصمت برخوردار نبوده‌اند .\r\nآيهء * ( « وَأَذانٌ مِنَ الله وَرَسُولِه »\r\nمصنّف - اجزل اللَّه ثوابه - مىگويد :\r\nشصت و نهم : آيهء شريفهء * ( « وَأَذانٌ مِنَ الله وَرَسُولِه إِلَى النَّاسِ يَوْمَ الْحَجِّ الأَكْبَرِ » ) * ( 1 ) است . در مسند احمد آمده است كه او ، على مىباشد . هنگامى كه رسول خدا ( ص ) ابو بكر را براى خواندن اين آيات گسيل داشت به دنبال او على را روانه فرمود تا به جاى ابو بكر اين مأموريت را انجام دهد . پس از اتمام حج وقتى على ( ع ) خدمت رسول خدا ( ص ) رسيد پيامبر اكرم ( ص ) فرمود : « به من امر شد كه آن آيات را يا خودم براى مردم بخوانم يا شخصى كه از من باشد . »\r\nفضل مىگويد :\r\nپاسخ اين است كه اعزام على به دنبال ابو بكر براى آن بود كه عربها در پيمانهاى خود ، تنها سخن صاحب پيمان يا فردى از قوم او را معتبر مىشمردند . به همين جهت رسول اكرم ( ص ) على ( ع ) را فرستاد .\r\nمن مىگويم :\r\nاگر مسئله به شكلى باشد كه فضل مىگويد قاعدتا نبايد اين موضوع براى پيامبر و\r\n\r\n","description":"","footnote":"\r\n( 1 ) . توبه / 3 .\r\n","page_name":" 256 ","page_number":261},
  {"content":"\r\nيارانش پوشيده باشد . لذا اعزام ابو بكر از سوى پيامبر اكرم ( ص ) قطعا بر خلاف رسوم عربها نبوده است و عزل او و جايگزين نمودن على براى جلب توجّه مردم بوده است به برترى على ( ع ) و اينكه تنها آن حضرت از رسول خدا ( ص ) محسوب مىشود نه ديگران .\r\nاين اقدام براى آن بود كه به مردم بفهماند ابو بكر شايسته آن نيست كه به جاى رسول اكرم ( ص ) اين مأموريت را انجام دهد ، تا چه رسد به اينكه بخواهد رهبرى جامعه را پس از رسول اكرم ( ص ) عهده دار گردد . و اگر رسول خدا ( ص ) از ابتدا على را مىفرستاد ، اين نكته براى مردم روشن نمىشد . بعلاوه ، ضمير موجود در روايت كه مىگويد « هو على » يعنى او على مىباشد - به اذان يا مؤذن كه از جمله استفاده مىشود برمىگردد .\r\nامّا شاهد بر اينكه مرجع ضمير ، اذان مىباشد روايتى است كه در الدر المنثور از ابن ابى حاتم با ذكر سند از حكيم بن حميد نقل مىكند :\r\nعلى بن حسين ( ع ) به من گفت : على ( ع ) در كتاب خدا ، نامى دارد ولى مردم آن را نمىدانند . پرسيدم : آن نام چيست ؟ فرمود : آيا اين سخن خداى تعالى را در قرآن نشنيده اى : * ( « وَأَذانٌ مِنَ الله وَرَسُولِه إِلَى النَّاسِ يَوْمَ الْحَجِّ الأَكْبَرِ » ) * به خدا سوگند ! او ( على ) ، اذان است » .\r\nدر اينجا گفتنى است كه ناميده شدن على ( ع ) از سوى خدا در كتاب بزرگش به اين نام ، دليل بر شرافت جايگاه او و بزرگى مقام وى مىباشد . پس كسى كه صلاحيت ابلاغ آيات سورهء برائت را به مردم نداشته است قابل قياس با آن حضرت نمىباشد .\r\nآيهء * ( « طُوبى لَهُمْ وَحُسْنُ مَآبٍ »\r\nمصنّف - نيّر اللَّه حجّته - مىگويد :\r\nهفتادم : آيهء شريفهء * ( « طُوبى لَهُمْ وَحُسْنُ مَآبٍ » ) * ( 1 ) است .\r\n\r\n","description":"","footnote":"\r\n( 1 ) . رعد / 31 .\r\n","page_name":" 257 ","page_number":262},
  {"content":"\r\nابن سيرين مىگويد :\r\nطوبى ، درختى است در بهشت كه ريشهء آن در حجرهء على است و هيچ حبجره اى درب بهشت نيست مگر اينكه شاخه اى از درخت طوبى در آن وجود دارد .\r\nفضل مىگويد :\r\nدر روايات مشهور است كه اين درخت در خانه نبىّ اكرم ( ص ) است و بعيد نيست كه خانه نبىّ اكرم و ولى متحد باشد . پذيرفتن اين روايت هيچ اشكالى ندارد . زيرا تمام اينها ، حاكى از فضايل مورد اتفاق است ولى بر نص مورد ادعا ، دلالت ندارد .\r\nمن مىگويم :\r\nدر الدر المنثور از ابن ابى حاتم به نقل از ابن سيرين حديث مذكور را روايت كرده است ، و اينكه فضل مىگويد : اين درخت در خانهء پيامبر ( ص ) است ، نيز روايت شده است و جمع بين دو روايت نتيجه مىدهد كه خانهء آن دو بزرگوار يكى است . كما اينكه از طرق روايى ما نيز پيامبر اكرم ( ص ) به اين مسئله تصريح مىفرمايد . يك بار فرمود : « طوبى ، نام درختى است در بهشت ، ريشه آن در خانهء من است و شاخه‌هاى آن در خانه‌هاى بهشتيان » و بار ديگر فرمود : « ريشهء آن درخت در خانهء على است » .\r\nدلالت آيه بر امامت على ( ع ) از دو جهت است : اوّل اينكه روايت روشن مىكند كه على از اهل بهشت است و قبلا بارها گفته شد كه اعلام بهشتى بودن شخصى معين ، مستلزم آن است كه وى داراى عصمت يا برترى بر ديگران باشد . دوّم : اتحاد خانهء نبى ( ص ) و ولى ( ع ) دليل بر آن است كه آنها مانند يك روح هستند و از منزلت واحدى برخوردارند . پس على ، برترين مردم و بهترين آنها حتى نسبت به ساير انبياء مىباشد ، و چنين فردى قطعا امام است .\r\n","description":"","footnote":"","page_name":" 258 ","page_number":263},
  {"content":"\r\nآيهء * ( « فَإِنَّا مِنْهُمْ مُنْتَقِمُونَ »\r\nمصنّف - شرّف اللَّه قدره - مىگويد :\r\nهفتاد و يكم : آيهء شريفهء * ( « فَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ » ) * ( 1 ) است .\r\nابن عباس مىگويد : به وسيلهء على ( ع ) از آنها انتقام گرفته مىشود .\r\nفضل مىگويد :\r\nارتباط آيه با على معلوم نيست ؛ زيرا مراد از كسانى كه از آنها انتقام گرفته مىشود ، كفار هستند و على ( ع ) بعد از پيامبر ( ص ) با كفار نجنگيد . و اگر مراد انتقام گرفتن از متجاوزان و اهل بغى است ، آيات قبلى و بعدى حاكى از آن است كه آيهء مورد بحث در مورد آنان نازل نشده است . بر فرض كه نزول آن در مورد على صحّت داشته باشد ، بر مدّعا دلالت ندارد .\r\nمن مىگويم :\r\nحديث مذكور نيز از جمله احاديثى است كه در كشف الغمه ، ابن مردويه از ابن عباس نقل مىكند . همچنين در باب بيست و ششم ينابيع الموده ابو نعيم اين حديث را از حذيفه بن يمان نقل كرده است . سيوطى در الدر المنثور مىگويد :\r\nابن مردويه با ذكر سند از جابر نقل مىكند كه رسول خدا ( ص ) فرمود : اين آيه در مورد على است او از ناكثين و قاسطين ، پس از من انتقام مىگيرد .\r\nاين روايت بصراحت مسئلهء انتقام گرفتن على ( ع ) از اهل بغى و ارتباط آيهء مذكور را با اين موضوع بيان مىكند ، كما اينكه اقتضاى ساير اخبار نيز همين است . بر خلاف گمان فضل ، آيه مذكور و ما قبل و ما بعد آن صرفا در مورد كافران نمىباشد بلكه اين آيات در مورد كافران و منافقان است . خداى تعالى مىفرمايد :\r\n\r\n","description":"","footnote":"\r\n( 1 ) . زخرف / 41 .\r\n","page_name":" 259 ","page_number":264},
  {"content":"\r\n* ( « وَمَنْ يَعْشُ عَنْ ذِكْرِ الرَّحْمنِ نُقَيِّضْ لَه شَيْطاناً فَهُوَ لَه قَرِينٌ وَإِنَّهُمْ لَيَصُدُّونَهُمْ عَنِ السَّبِيلِ وَيَحْسَبُونَ أَنَّهُمْ مُهْتَدُونَ حَتَّى إِذا جاءَنا قالَ يا لَيْتَ بَيْنِي وَبَيْنَكَ بُعْدَ الْمَشْرِقَيْنِ فَبِئْسَ الْقَرِينُ وَلَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ أَ فَأَنْتَ تُسْمِعُ الصُّمَّ أَوْ تَهْدِي الْعُمْيَ وَمَنْ كانَ فِي ضَلالٍ مُبِينٍ فَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ أَوْ نُرِيَنَّكَ الَّذِي وَعَدْناهُمْ فَإِنَّا عَلَيْهِمْ مُقْتَدِرُونَ » ) * ( 1 ) همانطور كه پيداست الفاظ آيات شامل كفار و منافقين مىشود . از اين رو با وجود دليل ، مىتوان آن را اختصاص به منافقين داد . مانند هر لفظ عام ديگر ، در صورت وجود قرينه ، تخصيص مىخورد . بنابراين بر اساس روايات موجود ، مىتوان گفت كه مراد از اين آيات ، خصوص منافقين است و مراد از ضمير غايب در آيهء شريفه * ( « فَإِنَّا مِنْهُمْ مُنْتَقِمُونَ » ) * منافقين هستند . خصوصا با توجه به اينكه روايت جابر تصريح دارد كه انتقام از ناكثين و قاسطين گرفته مىشود . چرا كه اين دو گروه و ساير كسانى كه عليه على دست به شورش و تجاوز برداشتند ، با او دشمن هستند . و اخبار فراوانى وارد شده است و بارها به آن اشاره شد كه بغض و دشمنى با على ( ع ) علامت نفاق است . پس اگر على ( ع ) همان كسى است كه خداى سبحان وعده داده است كه پس از پيامبر ( ص ) انتقام بگيرد ، به مقتضاى اين احاديث ، او امام است ؛ زيرا پرداختن او به انجام مسئوليت پيامبر ( ص ) در امورى كه با شيوهء كار خلفا و ائمه تناسب بيشترى دارد ، ظهور در امامت او پس از پيامبر ( ص ) دارد .\r\nبر فرض كه بپذيريم آيات دربارهء كافران نازل شده است باز هم كسانى كه عليه على ( ع ) به تجاوز و شورش اقدام نمودند كافر به شمار مىروند ؛ زيرا اولا : امامت على را انكار نمودند و همانطور كه بيان شد امامت از اصول دين است .\r\nثانيا : رسول اكرم ( ص ) فرمود : « جنگ تو ، جنگ من است » .\r\nثالثا : آيهء كريمهء * ( « مَنْ يَرْتَدَّ مِنْكُمْ عَنْ دِينِه فَسَوْفَ يَأْتِي الله بِقَوْمٍ يُحِبُّهُمْ وَيُحِبُّونَه » ) * ( 2 ) كه در مورد على و كسانى كه با او جنگيدند نازل شد . و دلايل ديگرى كه - به طور اجمالى - بر كفر آنان دلالت دارد .\r\n\r\n","description":"","footnote":"\r\n( 1 ) . همان / 36 - 41 .\r\n( 2 ) . مائده / 54 .\r\n","page_name":" 260 ","page_number":265},
  {"content":"\r\nآيهء * ( « هَلْ يَسْتَوِي هُوَ وَمَنْ يَأْمُرُ بِالْعَدْلِ »\r\nمصنّف - اعلى اللَّه درجته - مىگويد :\r\nهفتاد و دوّم : آيهء شريفهء * ( « هَلْ يَسْتَوِي هُوَ وَمَنْ يَأْمُرُ بِالْعَدْلِ وَهُوَ عَلى صِراطٍ مُسْتَقِيمٍ » ) * ( 1 ) است . از ابن عباس نقل شده كه او ، على بن ابى طالب ( ع ) است .\r\nفضل مىگويد :\r\nبدون شك على ( ع ) به عدل حكم مىكرد و در راه راست حركت مىكرد امّا اين مسئله ، دليل بر امامت او نمىشود .\r\nمن مىگويم :\r\nحديث مذكور از احاديثى است كه در كشف الغمه از ابن مردويه نقل شده است .\r\nابتداى آيه مىفرمايد : * ( « وَضَرَبَ الله مَثَلًا رَجُلَيْنِ أَحَدُهُما أَبْكَمُ لا يَقْدِرُ عَلى شَيْءٍ وَهُوَ كَلٌّ عَلى مَوْلاه أَيْنَما يُوَجِّهْه لا يَأْتِ بِخَيْرٍ هَلْ يَسْتَوِي هُوَ وَمَنْ يَأْمُرُ بِالْعَدْلِ وَهُوَ عَلى صِراطٍ مُسْتَقِيمٍ » . ) *\r\nچنان كه آيات ما قبل آيهء فوق حكايت مىكند ، خداى تعالى مثل فوق را براى ذات مقدّس خود و بتها آورده است و بتها را به شخص گنگ و ناتوان شبيه مىشمارد و ذات اقدس خود را به على ( ع ) مثل مىزند و مىفرمايد : * ( « لِلَّه الْمَثَلُ الأَعْلى » ) * يعنى براى خدا بزرگترين و بالاترين مثل وجود دارد . از اينجا معلوم مىشود كه على ، برتر و بالاتر از تمام امت بوده و امام آنان محسوب مىگردد . همچنين دلالت بر آن دارد كه على ( ع ) در صراط مستقيم قرار دارد و لذا معصوم مىباشد و به عدالت دستور مىدهد . لذا آن حضرت براى احراز منصب امامت سزاوارتر و برتر از كسى است كه مىگويد :\r\nاما به خدا سوگند ، من بهترين فرد شما نيستم . آيا گمان مىكنيد كه من در ميان شما به سنت رسول خدا ( ص ) رفتار مىكنم ، در صورتى كه چنين نيست . زيرا رسول خدا ( ص ) به خاطر وحى عصمت داشت و فرشته اى همراه او بود ، در حالى كه همراه من شيطانى است كه بر من عارض مىگردد . پس هر گاه عصبانى\r\n\r\n","description":"","footnote":"\r\n( 1 ) . نحل / 78 .\r\n","page_name":" 261 ","page_number":266},
  {"content":"\r\nشدم از من دورى گزينيد تا در موى و پوست شما اثر نگذارم .\r\nآيهء * ( « سلام على آل ياسين »\r\nمصنّف - قدّس اللَّه روحه - مىگويد :\r\nهفتاد و سوّم : آيهء شريفهء * ( « سلام على آل ياسين » ( 1 ) است .\r\nاز ابن عباس روايت شده است كه مراد ، آل محمّد ( ص ) مىباشد .\r\nفضل مىگويد :\r\nاين مطلب صحيح است و مراد از آل ياسين ، آل پيامبر ( ص ) بوده و على نيز از آنان است درود بر آنان باد امّا اين موضوع چه ربطى به مدّعا دارد ؟\r\nمن مىگويم :\r\nخداى سبحان در سورهء صافات ، گروه خاصى از پيامبران را برترى داده است . با تعابيرى از اين قبيل : * ( « وَتَرَكْنا عَلَيْه فِي الآخِرِينَ سَلامٌ عَلى نُوحٍ فِي الْعالَمِينَ » ) * ( 2 ) يا * ( « سَلامٌ عَلى إِبْراهِيمَ » ) * ( 3 ) يا * ( « سَلامٌ عَلى مُوسى وَهارُونَ » ) * ( 4 ) سپس در پايان سوره ، اين فضيلت را به تمام پيامبران تعميم مىدهد . در خلال اين سوره آيه اى را نيز به آل محمّد ( ص ) اختصاص داده و مىفرمايد : * ( « سلام على آل ياسين » . اين آيه ، دليل بر منزلت والاى آن بوده و حاكى از هم طرازى آنان با پيامبران و مرسلين است . لذا دليل بر امامت آنان مىباشد .\r\nفخر رازى مطابق نقل ابن حجر در الصواعق المحرقه ( 5 ) مىگويد :\r\nاهل بيت رسول خدا ( ص ) در پنج چيز مانند او بودند : اوّل در سلام . مىگويد :\r\n« السلام عليك أيها النبى » و در مورد اهل بيت مىگويد : * ( « سلام على آل ياسين » دوّم - در درود فرستادن بر او و اهل بيتش در تشهد نماز . سوّم - در طهارت .\r\nمىفرمايد : * ( « طه » ) * كه خطاب به پيامبر بوده و معناى آن اى طاهر است و دربارهء اهل بيت مىفرمايد : * ( وَيُطَهِّرَكُمْ تَطْهِيراً . ) * چهارم - در تحريم صدقه و پنجم - در\r\n\r\n","description":"","footnote":"\r\n( 1 ) . صافات / 130 .\r\n( 2 ) . صافات / 79 .\r\n( 3 ) . صافات / 109 .\r\n( 4 ) . صافات / 120 .\r\n( 5 ) . آيه سوّم از آيات مربوط به اهل بيت پيامبر اكرم ( ص ) .\r\n","page_name":" 262 ","page_number":267},
  {"content":"\r\nمحبّت . مىفرمايد : * ( « فَاتَّبِعُونِي يُحْبِبْكُمُ الله » ) * و در مورد اهل بيت مىفرمايد :\r\n* ( « لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * .\r\nفخر رازى عمده صفاتى را كه اهل بيت با پيامبر در دارا بودن آنها برابر هستند ، ذكر نكرده است . آن صفات عبارتند از اينكه اهل بيت نيز مانند پيامبر حجتهاى خدا هستند .\r\nزيرا آنان دوازده جانشين قرشى پيامبرند . وى مباهلهء پيامبر ( ص ) با آنان و عصمت ايشان و بسيارى از فضايل ديگر كه تنها آنان با پيامبر در آن فضايل اشتراك داشتند - از قبيل علم به كتاب خدا - را فراموش كرده است .\r\nآيهء * ( « فَأَمَّا مَنْ أُوتِيَ كِتابَه بِيَمِينِه »\r\nمصنّف - طاب مرقده - مىگويد :\r\nهفتاد و چهارم : آيهء شريفهء * ( « وَمَنْ عِنْدَه عِلْمُ الْكِتابِ » ) * ( 1 ) . * ( « فَأَمَّا مَنْ أُوتِيَ كِتابَه بِيَمِينِه » ) * ( 2 ) مىباشد .\r\nابن عباس مىگويد : او ، على ( ع ) است .\r\nفضل مىگويد :\r\nدانستيد كه آيهء * ( « مَنْ عِنْدَه عِلْمُ الْكِتابِ » ) * دربارهء عبد اللَّه بن سلام نازل شد و آيهء * ( « مَنْ أُوتِيَ كِتابَه بِيَمِينِه » ) * ظاهرا در مورد تمام مؤمنينى كه از اصحاب يمين هستند ، نازل شده است و اگر اختصاص به على ( ع ) نيز داشته باشد ، دليل بر مدّعا نمىباشد .\r\nمن مىگويم :\r\nهمانطور كه دانستيد ادعاى فوق ، دروغ است و واقعيت امر اين است كه آيهء مزبور در مورد همراه و همتاى قرآن ، باب مدينة العلم سيد المرسلين نازل شده است ، و دلالت آن را به امامت على ( ع ) در آيهء بيست و هفتم توضيح داديم و در مورد آيهء ديگر ، در آيهء سى و دوّم و جاهاى ديگر بيان شد كه مطابق آيهء مذكور به على ( ع ) مژده بهشت داده شد ،\r\n\r\n","description":"","footnote":"\r\n( 1 ) . رعد / 43 .\r\n( 2 ) . واقعه / 22 .\r\n","page_name":" 263 ","page_number":268},
  {"content":"\r\nنامهء عمل را به دست راست او مىدهند و او در بهشت برين ، زندگى خوشى خواهد داشت . مجموع اين مطالب ، تنها با امامت او سازگار است . مؤلف محترم تنها ، آيه اوّل را در اينجا مجددا ذكر نمود . زيرا در گذشته آن را از طريق ثعلبى از عبد اللَّه بن سلام و از طريق ابو نعيم از محمّد بن حنفيه نقل كرده بود و امّا نقل روايت در اينجا ، از طريق ابن مردويه از ابن عباس است . ابن عباس در اين روايت - مطابق نقل كشف الغمه - نزول هر دو آيه را با يكديگر ذكر كرده است . لذا تكرار مجدد آيه بجاست .\r\nآيهء * ( « إِخْواناً عَلى سُرُرٍ مُتَقابِلِينَ »\r\nمصنّف - اعلى اللَّه درجته - مىگويد :\r\nهفتاد و پنجم : آيهء شريفهء * ( « وَنَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ » ) * ( 1 ) است .\r\nابو هريره مىگويد :\r\nعلى بن ابى طالب از رسول اكرم ( ص ) پرسيد : كدام يك را بيشتر دوست داريد من يا فاطمه ؟ پيامبر ( ص ) فرمود : فاطمه را بيشتر دوست دارم و تو از فاطمه عزيزتر هستى . اى على ! گويى تو را مىبينم كه در كنار حوض من ايستاده اى و مردم را از آن دور مىسازى . و به تعداد ستارگان آسمان در كنار آن حوض جام قرار دارد . و تو ، حسن ، حسين ، فاطمه ، عقيل و جعفر برادرانى هستيد كه بر روى تختهاى رو در رو جاى داريد . اى على ! تو و شيعيانت اهل بهشت هستيد . سپس رسول خدا ( ص ) اين آيه را تلاوت فرمود : * ( « إِخْواناً عَلى سُرُرٍ مُتَقابِلِينَ » ) * و فرمود :\r\nهيچ يك از آنها پشت سر دوستش را نمىبيند .\r\n\r\n","description":"","footnote":"\r\n( 1 ) . حجر / 47 .\r\n","page_name":" 264 ","page_number":269},
  {"content":"\r\nفضل مىگويد :\r\nاگر صحيح باشد ، از فضايل اوست و بيانگر درجات بالاى او در بهشت است . هيچ مؤمنى در اين فضايل ترديد ندارد . بحث در مورد وجود نص در مورد امامت على ( ع ) است . لذا جاى پرسش هست كه ذكر اين فضايل براى گويندهء آن چه سودى دارد ؟\r\nمن مىگويم :\r\nاين آيه در گذشته نقل شد و همان آيهء سى و دوّم است و علت تكرارش اين است كه در آنجا از مسند احمد ذكر شد كه در آنجا تمام حديث و وجوه دلالت آن را بيان كرديم ، امّا در اينجا از ابن مردويه نقل شده است و داراى ويژگيهاى ديگرى است كه آنها نيز امامت آن حضرت را اثبات مىكند . در اينجا به برخى از آن ويژگيها اشاره مىكنيم :\r\nالف - على ، ساقى حوض پيامبر ( ص ) است و مردم را از آن دور مىسازد . اين منصب ، موجب امتياز و فضل على بر تمام مردم است . حداقل دلالت حديث اين است كه على بر اين امت برترى دارد و به همين خاطر امام مىباشد .\r\nب - شيعهء او ، اهل بهشت است . از اينجا معلوم مىشود كه اعتقاد شيعيان به امامت او ، درست و بر حق است .\r\nج - مژدهء بهشت به شخص او . همانطور كه گذشت ، مژده بهشت دادن به يك فرد ، دليل عصمت و برترى او بر سه خليفه اى است كه مژدهء بهشت به هيچ يك از آنان صحيح نمىباشد ، لذا در اين ميان تنها او امام است .\r\nاگر كسى اشكال كند كه با اين حساب ، عقيل در عصمت يا برترى بر ديگران با على يكسان است . زيرا به او نيز مژده بهشت داده شده است . پس لازم مىآيد كه او هم امام باشد و حال آنكه شما قائل به امامت او نيستيد .\r\nدر پاسخ بايد گفت : ما اطَّلاع خود شخص از مژده بهشت را در دلالت اين امر به عصمت يا برترى وى بر ديگران لازم شمرده‌ايم . و در حديث فوق ، نكته اى در مورد اطلاع عقيل از اين موضوع به چشم نمىخورد . بعلاوه ، عقيل مانند على ( ع ) داراى علم الكتاب و آگاهى از شأن نزول آيات نمىباشد ، لذا ضرورتا عظمت مقام عقيل همچون على ( ع ) نمىباشد . از اين گذشته ، عقيل با وجود آنكه به او مژده بهشت داده شده است لكن به علَّت آنكه معصوم نيست ، نمىتواند امام باشد .\r\nبا تمام اين احوال ، شايان ذكر است كه در باب چهل و چهارم از ينابيع الموده حديثى\r\n","description":"","footnote":"","page_name":" 265 ","page_number":270},
  {"content":"\r\nشبيه به حديث فوق از ابو نعيم از ابو هريره نقل شده كه چنين است :\r\nپيامبر ( ص ) به على ( ع ) فرمود : تو بر بالاى حوض من ايستاده اى و منافقين را از آن دور مىسازى . جامهاى آن حوض به تعداد ستارگان آسمان است و تو ، حسن ، حسين ، حمزه و جعفر در بهشت بر روى تختهاى روبروى يكديگر برادرانه زندگى مىكنيد و تو و پيروانت با من هستيد . سپس پيامبر تلاوت فرمود : * ( « وَنَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ » ) * .\r\nآيهء * ( « يُعْجِبُ الزُّرَّاعَ »\r\nمصنّف - قدّس سرّه - مىگويد :\r\nهفتاد و ششم : آيهء شريفهء * ( « يُعْجِبُ الزُّرَّاعَ لِيَغِيظَ بِهِمُ الْكُفَّارَ » ) * ( 1 ) است .\r\nاو على ( ع ) است .\r\nفضل مىگويد :\r\nقبلا شأن نزول اين آيه بيان شد و همانطور كه گذشت از فضايل على ( ع ) است و دلالت بر نص ندارد .\r\nمن مىگويم :\r\nاين حديث نيز از احاديثى است كه در كشف الغمه به نقل از ابن مردويه ذكر شده است . مؤيد اين حديث قسمتهاى ديگر آيه است كه مطابق توضيحات مربوط به آيهء چهل و چهارم و شصتم در مورد على ( ع ) نازل شده است . ظاهرا تمام آيه در مورد پيامبر ( ص ) و على ( ع ) نزول يافته است . زيرا در صدر آيه به پيامبر ( ص ) تصريح گرديده و برخى از قسمتهاى آن نيز دربارهء على ( ع ) است . خداى تعالى مىفرمايد : * ( « مُحَمَّدٌ رَسُولُ الله وَالَّذِينَ مَعَه ) * - يعنى على ( ع ) - * ( أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ الله وَرِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ » ) * ( 2 ) سپس به دنبال اين آيه\r\n\r\n","description":"","footnote":"\r\n( 1 ) . فتح / 29 .\r\n( 2 ) . همان .\r\n","page_name":" 266 ","page_number":271},
  {"content":"\r\nخداى سبحان پيامبر ( ص ) و على ( ع ) را در حمايت از پيامبر ( ص ) به كشته اى تشبيه مىنمايد كه * ( « أَخْرَجَ شَطْأَه » ) * يعنى جوانه زده است . كه اين تعبير به ابتداى دعوت پيامبر ( ص ) مربوط مىشود * ( « فَآزَرَه » ) * يعنى به آن رسيدگى كرد كه اشاره به پشتيبانى على ( ع ) از پيامبر اكرم ( ص ) است * ( « فَاسْتَغْلَظَ » ) * يعنى آن كاشته‌ها ، به وسيلهء اين دو تن رشد يافت و قدرت گرفت * ( « فَاسْتَوى عَلى سُوقِه » ) * و به واسطهء ادامهء دعوت پيامبر و شمشير على بر ساقه هايش ايستاد * ( « يُعْجِبُ الزُّرَّاعَ لِيَغِيظَ بِهِمُ الْكُفَّارَ » ) * كشاورزان را به شگفت مىآورد و به سبب آنان - پيامبر و على ( ع ) - كافران را به خشم وامىدارد . بدون شك كسى كه موجب خشم كفّار گردد قطعا بايد اراده اى نيرومندتر از ارادهء تمام مسلمانان داشته باشد و داراى قوّت قلبى فزونتر از آنان باشد ، و تأثير و حجيّت او از همه بالاتر باشد و فهم و علم او برتر باشد . چنين كسى ، جز پيامبر و امام نمىباشد .\r\nآيهء * ( « أَمْ يَحْسُدُونَ النَّاسَ عَلى ما آتاهُمُ الله »\r\nمصنّف - نوّر اللَّه ضريحه - مىگويد :\r\nهفتاد و هفتم : آيهء شريفهء * ( « أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه » ) * ( 1 ) است .\r\nامام باقر ( ع ) فرمود : مراد از * ( « النَّاسَ » ) * ما هستيم .\r\nفضل مىگويد :\r\nاين حديث اگر صحيح باشد ، از فضايل على ( ع ) است و مدّعا را ثابت نمىكند .\r\nمن مىگويم :\r\nابن حجر در الصواعق المحرقه ( 2 ) مىگويد : ابو الحسن مغازلى با ذكر سند از حضرت باقر ( ع ) نقل كرده است كه : به خدا سوگند مراد از مردم در آيهء شريفه ما هستيم . مانند اين حديث در ينابيع الموده ( 3 ) وجود دارد . و روايت ديگرى را از ابن مغازلى به نقل از ابن عباس مىافزايد كه اين آيه دربارهء پيامبر اكرم ( ص ) و على ( ع ) نازل شد .\r\nنحوهء دلالت حديث بر مطلوب واضح است ، چرا كه مراد از * ( « ما آتاهُمُ الله مِنْ فَضْلِه » ) *\r\n\r\n","description":"","footnote":"\r\n( 1 ) . نساء / 53 .\r\n( 2 ) . آيهء ششم در فضايل اهل بيت .\r\n( 3 ) . باب / 39 .\r\n","page_name":" 267 ","page_number":272},
  {"content":"\r\nعبارت است از علم ، هدايت ، فهم و حكمت و صفات و فضائلى كه در شأن محمّد ( ص ) و على ( ع ) است . نبايد پنداشت كه مراد از جملهء فوق امور پست دنيوى است . معلوم است كه دادن اين فضيلت به على ( ع ) كه حسد مردم را عليه او برانگيخت ، مستلزم برترى و امامت اوست و گرنه به او حسادت نمىورزيدند ، كما اينكه اشتراك على ( ع ) با پيامبر در آن فضايل - مطابق روايت دوّم - دليل بر آن است كه نوع فضايل على از نوع فضايل رسول خداست . لذا از ديگران برتر بوده و براى امامت ، شايسته تر است .\r\nآيهء * ( « كَمِشْكاةٍ فِيها مِصْباحٌ »\r\nمصنّف - رفع اللَّه درجته - مىگويد :\r\nهفتاد و هشتم : آيهء شريفهء * ( « كَمِشْكاةٍ فِيها مِصْباحٌ » ) * ( 1 ) است .\r\nاز حسن بصرى نقل است كه مشكاة فاطمه است و چراغ ، حسن و حسيناند و مراد از * ( « الزُّجاجَةُ كَأَنَّها كَوْكَبٌ » ) * اين است كه فاطمه ستاره اى درخشان در ميان زنان جهان است . و دربارهء * ( « يُوقَدُ مِنْ شَجَرَةٍ مُبارَكَةٍ » ) * مىگويد : آن درخت مبارك ، ابراهيم است و * ( « لا شَرْقِيَّةٍ وَلا غَرْبِيَّةٍ » ) * يعنى نه يهودى است و نه مسيحى . و مراد از * ( « يَكادُ زَيْتُها » ) * آن است كه نزديك است علم از او تراوش كند و دربارهء * ( « وَلَوْ لَمْ تَمْسَسْه نارٌ نُورٌ عَلى نُورٍ » ) * مىگويد : هر امامى به دنبال امام ديگر مىآيد و مقصود از * ( « يَهْدِي الله لِنُورِه مَنْ يَشاءُ » ) * آن است كه خدا هر كس را بخواهد به ولايت آنها هدايت مىكند .\r\nفضل مىگويد :\r\nاين مطلب در تفاسير اهل سنّت موجود نيست و بر فرض صحّت ، حاكى از فضايل اهل بيت رسول خدا ( ص ) است كه مورد اتّفاق همه است . اگر چندين برابر اين مقدار نيز از فضايل آنان برشمرده شود ، كسى حرفى نخواهد زد .\r\nمن مىگويم :\r\nبنابر نقل سيد سعيد ( ره ) اين حديث ، جزو روايات ابن مغازلى است و مؤيد آن ،\r\n\r\n","description":"","footnote":"\r\n( 1 ) . نور / 35 .\r\n","page_name":" 268 ","page_number":273},
  {"content":"\r\nروايتى است كه سيوطى در تفسير آيهء بعدى در الدر المنثور مىآورد . وى در ذيل آيهء * ( « فِي بُيُوتٍ أَذِنَ الله أَنْ تُرْفَعَ » ) * ( 1 ) از ابن مردويه با ذكر سند نقل مىكند كه انس بن مالك و بريده گفتند :\r\nهنگامى كه رسول اكرم ( ص ) آيهء * ( « فِي بُيُوتٍ أَذِنَ الله » ) * را تلاوت فرمود مردى برخاست و پرسيد : اين خانه‌ها ، كدام خانه هاست ؟ رسول خدا ( ص ) فرمود : خانهء پيامبران . ابو بكر برخاست و پرسيد : آيا اين خانهء على و فاطمه نيز جزو آن خانه هاست ؟ رسول اكرم ( ص ) فرمود : آرى از بهترين آنهاست .\r\nعلَّامه شبيه اين روايت را در منهاج الكرامه از انس و بريده به نقل از ثعلبى نقل كرده است . و همانطور كه از ظاهر آيه برمىآيد و اكثر مفسران با آن موافقت دارند : اين آيه با آيهء قبل كه آيه مشكاة است ارتباط دارد و معلوم است كه مقيد ساختن مشكاة به قرار داشتن در خانه پيامبران ربطى به ظاهر آيه ندارد كه منظور تعظيم مشكاة با زيارت نور ظاهرى است . پس همانطور كه در روايت ابن مغازلى آمده است بايد مراد از مشكاة فاطمه باشد تا مقيد ساختن آن به قيد « بودن در خانهء پيامبران » موجب بزرگداشت آن و افزايش نور معنوى مشكاة گردد . لذا خلاصهء آيه چنين مىشود كه مثل نور خدا مانند فاطمهء دانشمند است كه در چراغ حسن و حسين ، نور افشانى مىكند و نور او با نور امامان ديگر از نسل وى افزايش مىيابد ، و اين مسئله قويترين دليل بر امامت على و فرزندان پاكش مىباشد . زيرا در حديث مذكور ذكر مىشود كه امامان يكى پس از ديگرى از نسل فاطمه مىباشند و بدون ترديد اعتقاد به امامت فرزندان فاطمه ، مبتنى بر پذيرفتن امامت على ( ع ) است . بدين ترتيب ، با اعتقاد به امامت فرزندان فاطمه ، امامت على ( ع ) ثابت مىگردد . ضمن اينكه خدا تعالى با تشبيه نور خود به فاطمه و فرزندان او ، فضيلتى بىنظير و افتخارى بىمانند را براى آنان بيان مىدارد . و بدون شك فضيلت آنان از فضيلت على سرچشمه مىگيرد و پايينتر از آن مىباشد . پس على ، با فضيلتترين شخص امت است و چنين شخصى بايد امام باشد .\r\n\r\n","description":"","footnote":"\r\n( 1 ) . همان / 36 .\r\n","page_name":" 269 ","page_number":274},
  {"content":"\r\nبا اين حال ، در اخبار ما از پيشوايمان حضرت باقر ( ع ) حديثى نقل شده است كه به طور واضحترى مقصود را بيان مىكند و به معناى آيه نزديكتر است . حاصل حديث چنين است : « كمشكاة » سينهء پيامبر ( ص ) است و مصباح ، نور علم اوست و * ( « زُجاجَةٍ » ) * سينهء امير المؤمنين ( ع ) است كه از « شجرهء مباركه » يعنى نور علم پيامبر روشن مىگردد . زيرا علم او به على منتقل گرديده است و آن علم نه شرقى است و نه غربى ، نه يهودى است و نه نصرانى . * ( « يَكادُ زَيْتُها يُضِيءُ وَلَوْ لَمْ تَمْسَسْه نارٌ » ) * يعنى عالم خاندان محمّد ( ص ) نزديك است كه پيش از سؤال كردن سخن بگويد . * ( « نُورٌ عَلى نُورٍ » ) * يعنى پس از هر امامى كه برخوردار از نور علم و حكمت است امام ديگرى با همين اوصاف از خاندان رسول اكرم ( ص ) مىآيد .\r\nآيهء * ( « وَلا تَقْتُلُوا أَنْفُسَكُمْ »\r\nمصنّف - طاب ثراه - مىگويد :\r\nهفتاد و نهم : آيهء شريفهء * ( « وَلا تَقْتُلُوا أَنْفُسَكُمْ إِنَّ الله كانَ بِكُمْ رَحِيماً » ) * ( 1 ) است .\r\nابن عباس مىگويد : اهل بيت پيامبرتان را نكشيد .\r\nفضل مىگويد :\r\nاين مطلب در تفاسير اهل سنت ديده نمىشود . آيا نكشتن اهل بيت پيامبر ( ص ) هم نيازمند به ارائهء نص مىباشد ؟ در حالى كه وى در صدد اقامهء دليل براى اثبات امامت اهل بيت است ، آيه اى را از قرآن مورد استدلال قرار مىدهد كه در مورد عدم جواز كشتن اهل بيت است . اين هم يكى از عجايبى است كه در سخنان او به چشم مىخورد .\r\nمن مىگويم :\r\nاستدلال به آيهء فوق از اين نظر است كه كشتن ايشان را توسط مردم مانند آن شمرده است كه مردم ، خودشان را بكشند . زيرا ريشه كن نمودن فتنه‌ها و حفظ جانهاى مردم از راه شرعى آن ، متوقف به وجود ائمه مىباشد . در نتيجه آيهء فوق دليلى بر امامت و\r\n\r\n","description":"","footnote":"\r\n( 1 ) . نساء / 29 .\r\n","page_name":" 270 ","page_number":275},
  {"content":"\r\nعصمت اهل بيت محسوب مىشود . آيهء شصت همين سوره نيز ، مؤيد مطلب فوق مىباشد . در آيهء مزبور مىفرمايد : * ( « إِذا دَعاكُمْ لِما يُحْيِيكُمْ » ) * يعنى هر گاه شما را به ولايت على فراخواندند .\r\nپس مراد از كلمهء « أنفس » در آيه همان معناى حقيقى كلمه ؛ يعنى جانهاى مردم است .\r\nلذا نهى از كشتن اهل بيت كنايه از نهى از كشتن مردم مىباشد . چرا كه حفظ جان مردم مشروط به حفظ جان آنهاست و احتمال دارد كه لفظ « أنفس » به جاى نسبت دادن قتل نفس به اهل بيت ( ع ) مجازا آن را به مردم منسوب كرده است كما اينكه محتمل است كه لفظ « أنفس » مجازا به معناى مفرد استعمال شده باشد . به اين ترتيب كه كلمهء « أنفس » مجازا به اهل بيت ( ع ) اطلاق شده باشد و اين استعمال مجازى اشاره به آن دارد كه اهل بيت از لحاظ وجوب حفظ و مواظبت از سوى مردم به منزلهء « جان » يا نفس مىباشند ؛ زيرا زندگى ايشان از هر جهت - هم دنيوى و هم اخروى - زندگى مردم به شمار مىآيد .\r\nامّا از جهت اخروى براى آنكه راهنما هستند و رستگارى هر شخص به آنان بستگى دارد و از جهت دنيوى نيز به خاطر آنكه حفظ نفوس مردم و سعادت و بركت ، توسط ايشان است . از اين رو سلمان فارسى - رضى اللَّه عنه - مىگويد : « اگر از على پيروى كنيد از بالاى سر و زير پايتان مىخوريد » .\r\nاين احتمال وجود دارد كه لفظ « انفس » مجازا به معناى مفرد استعمال شده باشد ، به اين ترتيب كه مراد از « انفس » اهل بيت ( ع ) باشد و مراد از كشتن ، غصب خلافتشان باشد .\r\nزيرا همانطور كه وجدان نيز حكم مىكند غصب خلافت منجر به كشته شدن مىگردد .\r\nآيهء * ( « وَعَدَ الله الَّذِينَ آمَنُوا »\r\nمصنّف - اعلى اللَّه مقامه - مىگويد :\r\nهشتادم : آيهء شريفهء * ( « وَعَدَ الله الَّذِينَ آمَنُوا وَعَمِلُوا الصَّالِحاتِ مِنْهُمْ مَغْفِرَةً وَأَجْراً عَظِيماً » ) * ( 1 ) است .\r\n\r\n","description":"","footnote":"\r\n( 1 ) . فتح / 29 .\r\n","page_name":" 271 ","page_number":276},
  {"content":"\r\nاز ابن عباس منقول است :\r\nگروهى از پيامبر اسلام ( ص ) پرسيدند : اين آيه دربارهء چه كسانى نازل شد ؟\r\nرسول خدا ( ص ) فرمود : هنگامى كه روز قيامت فرا رسد رايتى از نور سپيد بسته مىشود و منادى ندا در مىدهد كه سيد المؤمنين و كسانى كه با او به بعثت محمّد ( ص ) ايمان آوردند برخيزند ، آن گاه على بن ابى طالب برمىخيزد و رايت نور سپيد را به او مىدهند . تمام مهاجران و انصار اوليه زير پرچم قرار دارند و ديگران به آنان درنمىآميزند تا آنكه على ( ع ) به روى منبرى از نور پروردگار عزيز مىنشيند و همهء مردم يكى يكى به او عرضه مىگردند و آن حضرت پاداش و نور هر كدام را به آنان مىدهد . هنگامى كه به آخرين نفر مىرسد مىفرمايد : خصلت و منزلت خويش را در بهشت ديديد ، پروردگارتان مىفرمايد : شما را در نزد من آمرزش و پاداشى بزرگ - بهشت - است . آن گاه على با آن قوم كه زير پرچم او قرار دارند - برمىخيزد و آنان را داخل بهشت مىنمايد ، سپس به منبر خويش باز مىگردد و اين ماجرى همچنان ادامه دارد تا تمام مؤمنين به او عرضه مىشوند و او سهم خويش را از آنان برداشته و به بهشت مىبرد و گروهى را براى آتش رها مىكند . و اين است مراد از آيهء دوّم سورهء فتح كه مىفرمايد : * ( « وَالَّذِينَ آمَنُوا بِالله وَرُسُلِه أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ لَهُمْ أَجْرُهُمْ وَنُورُهُمْ » ) * - يعنى مؤمنان اوليه و پيشگام و اهل ولايت - * ( « وَالَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ الْجَحِيمِ » ) * - يعنى كسانى كه به ولايت و حق على كه رعايت آن بر همه واجب است كفر ورزيده‌اند .\r\nفضل مىگويد :\r\nاين مطلب از داستانها و حكايتهايى است كه شيعه نقل كرده و هيچ روايت و سند صحيحى براى آن وجود ندارد و ايشان هيچ گونه پرهيزى از دروغ و دروغ بستن ندارند .\r\nبر فرض صحّت نيز ، حاكى از منقبتى بزرگ از مناقب امير المؤمنين ( ع ) مىباشد كه [ نزد ما 
  ] مسلم است ولى بحث در مورد نص است و اين استدلال چه ربطى با نص دارد ؟\r\n","description":"","footnote":"","page_name":" 272 ","page_number":277},
  {"content":"\r\nمن مىگويم :\r\nسيد سعيد ( ره ) اين حديث را از كتاب شواهد التنزيل و حاكم ابو القاسم حسكانى نقل نموده است و مؤيد آن حديثى است كه بيان مىكند : على ( ع ) تقسيم كنندهء بهشت و دوزخ ، سرور مسلمانان بوده و هيچ كس به بهشت نخواهد رفت ، مگر اينكه براتى از او و سندى مينى بر ولايت او در دست داشته باشد .\r\nاين حديث از چند وجه دلالت بر امامت او دارد : سرور مسلمانان بودن و وارد شدن مؤمنان تحت لواى او و اينكه مؤمنان به او عرضه مىگردند ، همه اقتضا مىكند كه او امام باشند اگر چه اين اقتضا از طريق دلالت بر فضيلت او باشد . زيرا شخص افضل ، امام است ، خصوصا با توجه به اينكه در انتهاى حديث ، تصريح شده است كه حق او بر تمام مؤمنان ، واجب مىباشد و اهل ولايت همان كسانى هستند كه به خداوند و رسول ايمان دارند و تكذيب كنندگان ولايت او در زمرهء كافران به شمار مىآيند .\r\nآيهء * ( « الَّذِينَ إِذا أَصابَتْهُمْ مُصِيبَةٌ »\r\nمصنّف - اعلى اللَّه مقامه - مىگويد :\r\nهشتاد و يكم :\r\nآيهء * ( « الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ » ) * ( 1 ) اين آيه هنگامى نازل شد كه خبر كشته شدن حمزه - رضى اللَّه عنه - به على ( ع ) رسيد ، او وقتى كه اين خبر را شنيد فرمود : * ( « إِنَّا لِلَّه وَإِنَّا إِلَيْه راجِعُونَ » . ) * آن گاه اين آيه نازل گشت .\r\nفضل مىگويد :\r\nاين مطلب در تفاسير اهل سنّت به چشم نمىخورد و بر فرض صحّت مانند آيات ديگر ، حاكى از نص بر امامت وى نمىباشد .\r\n\r\n","description":"","footnote":"\r\n( 1 ) . بقره / 165 .\r\n","page_name":" 273 ","page_number":278},
  {"content":"\r\nمن مىگويم :\r\nاين روايت را نيز ، سيد سعيد ( ره ) از تفسيرهاى ثعلبى و نقاش ، نقل مىنمايد .\r\nاستدلال به اين آيه از دو جهت صورت پذير است :\r\n1 - خداى سبحان ، اين آيهء قرآن را در مورد صبر على و تسليم او در برابر امر خداى متعال نازل فرمود و درود فراوان و رحمت خويش را براى او قرار داد . پر واضح است كه ياد كردن از على ( ع ) در ميان جمع فراوان صبر پيشگانى كه * ( « إِنَّا لِلَّه وَإِنَّا إِلَيْه راجِعُونَ » ) * مىگويند : حاكى از تفاوت صبر و تسليم او با ديگران است و اين صبر و تسليم نشانگر كمال ذاتى و فضيلت او بر ديگران است . لهذا مىتوان نتيجه گرفت كه او امام است .\r\n2 - با آنكه آيه صرفا در مورد هدايت يافتن على ( ع ) مىباشد ولى مع الوصف در آيه تعبير جمع ( اولئك هم المهتدون ) آورده شده كه دلالت بر اين حقيقت مىكند كه هدايت يافتن ديگران در مقايسه با هدايت يافتن على ( ع ) ، هدايت محسوب نمىشود . اين نكته يكى از بزرگترين دلايل عظمت آن حضرت و مقام رفيع وى در نزد خداى سبحان مىباشد . همچنين نشانگر آن است كه على ( ع ) بيشتر از ديگر افراد اين امت از هدايت برخوردار مىباشد . از اين رو ، امامت اختصاص به او دارد .\r\n\r\nهيچ آيه اى در قرآن نيست مگر اينكه على ( ع ) در رأس آن قرار دارد .\r\nمصنّف - طاب ثراه - مىگويد :\r\nدر مسند احمد روايت شده است كه ابن عباس گفت :\r\nدر قرآن آيه اى وجود ندارد كه على ( ع ) در رأس آن نبوده و قائد و امير و شريف آن نباشد . خداوند ياران محمّد ( ص ) را عتاب مىفرمايد امّا از على تنها به نيكى ياد مىكند .\r\nباز هم از ابن عباس روايت شده كه در مورد هيچ يك از اصحاب محمّد ( ص ) به اندازهء على ( ع ) آيه نازل نشده و از مجاهد نقل است كه هفتاد آيه در مورد على ( ع ) نازل\r\n","description":"","footnote":"","page_name":" 274 ","page_number":279},
  {"content":"\r\nشد . از ابن عباس منقول است كه در تمام آياتى كه با * ( « يا أَيُّهَا الَّذِينَ آمَنُوا » ، آغاز مىشود ، على ( ع ) در رأس كسانى است كه مورد خطاب قرار دارند .\r\nفضل مىگويد :\r\nاين اخبار اگر درست باشد بر فضايل على ( ع ) دلالت دارد و رواياتى كه از مسند احمد نقل مىكند ، همه ، حاكى از آن است كه اهل سنّت در ذكر فضايل امير المؤمنين ( ع ) از هيچ تلاشى فروگذار نكرده‌اند . لذا اگر در مورد امامت او نصى وجود داشت قطعا آن را نقل مىكردند و آن را كتمان نمىنمودند . از اينجا آشكار مىشود كه چنين نصى وجود نداشته است .\r\nمن مىگويم :\r\nعلَّامه در منهاج الكرامه ، حديث احمد را آورده است و ابن تيميه ، بودن اين حديث در مسند را از اصل انكار مىكند . به گمان او ، اين حديث از جمله مواردى است كه « قطيعى » به مسند افزوده است . سپس به مناقشه در سند حديث مىپردازد . اثبات اين نكته كه حديث مزبور از اصل مسند است براى ما چندان اهميتى ندارد . زيرا « قطيعى » در نزد ايشان معتبر است - چنانچه در مقدمه گذشت - و ضعف سند حديث به واسطهء وجود زكريا بن يحيى كسائى موردى ندارد ، خصوصا با توجه به اينكه تنها انگيزهء تضعيف زكريا ، نقل نمودن رواياتى است كه مربوط به فضايل اهل بيت و مثالب دشمنان آنان است كه البته اين امر - همانطور كه در مقدمه گفته شد - دليل وثاقت زكرياست .\r\nعلاوه بر اين ، حديث مذكور و احاديثى شبيه به آن در زمرهء احاديث مستفيضى است كه از ابن عباس و ديگران نقل شده است .\r\nدر كنز العمال ، ابن نعيم از ابن عباس روايت مىكند كه : « هيچ آيه اى از قرآن با خطاب يا ايها الذين آمنوا نازل نگشت مگر اينكه على ( ع ) در رأس آن قرار داشت . » ( 1 ) در همين كتاب ، ابن نعيم از ابن عباس نقل مىكند : « امير و شريف تمام سوره‌هاى قرآن على ( ع ) است . خدا ، اصحاب محمّد ( ص ) را سرزنش نمود اما در مورد على جز به نيكى ياد نكرد . » ( 2 )\r\nابن حجر در الصواعق المحرقه از طبرانى و ابن ابى حاتم از ابن عباس نقل مىكند كه :\r\n\r\n","description":"","footnote":"\r\n( 1 ) . كنز العمال ، ج 6 ، ص 153 .\r\n( 2 ) . همان ، ص 391 .\r\n","page_name":" 275 ","page_number":280},
  {"content":"\r\nهر سوره اى كه نازل شد امير و شريف آن ، على بود . خدا ، اصحاب محمد را در موارد متعدد مورد عتاب قرار داد اما از على ، تنها به نيكى ياد فرمود . ( 1 )\r\nدر كشف الغمه ابن مردويه اين حديث را از طرق متعدد از ابن عباس و حذيفه نقل كرده است . اين حديث بر امامت آن حضرت دلالت مىكند ؛ زيرا مراد از اينكه على در رأس مؤمنان و امير آنان مىباشد ، اين است كه او در رأس مخاطبان آيات مذكور - يعنى مؤمنان - است و امير آنان به شمار مىآيد . اگر چه از برخى موارد كه خطاب * ( « يا أَيُّهَا الَّذِينَ آمَنُوا » ، دارد استثنا مىشود . مانند اين آيه : * ( « يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ » ) * ( 2 ) يا آيهء ديگر كه مىفرمايد : * ( « يا أَيُّهَا الَّذِينَ آمَنُوا لا تَتَّخِذُوا عَدُوِّي وَعَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ » ) * ( 3 ) و ساير آياتى كه مؤمنان در آن مورد عتاب قرار گرفته‌اند . بر فرض پذيرفتن اين نكته كه مراد ابن عباس ، داخل بودن امير المؤمنين در تمام اين گونه آيات است در آن صورت ، انتهاى حديث كه مىگويد : « و از على ، تنها به نيكى ياد مىكند » على را استثنا مىكند .\r\nبارى ، تعصب ناصبىگرى ، ابن تيميه را بر آن داشته است تا به مخالفت با اين احاديث برخاسته ، و كفهاى باطل را بر هم زند . وى از اسلاف ناصبى خود روايت مىكند كه على در حال مستى نماز مىخواند و كلمات ديگر را با نماز مخلوط مىكرد . آن گاه اين آيه نازل شد : * ( « يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى » ) * ( 4 ) چگونه مىتوان اين حديث را درست پنداشت و حال آنكه لازمهء پذيرفتن اين حديث دروغ شمردن سخن خداست كه از طهارت على ( ع ) و دورى او از پليديها در قرآن خبر داده است . قرآن كريم تصريح مىكند كه شراب از جملهء پليديهاست اما اين قوم ، براى رسيدن به اميال نفسانى خود ، از دروغ پنداشتن سخن خدا و رسول چندان ابائى ندارند .\r\nاين مرد ناصبى نسبت به امام بر حق و سرور خلايق ، جسارتهاى بزرگترى نموده است ؛ خداى متعال بر كيفر او بيفزايد كه او بهترين داور است . وى در اين مقام ضمن بيهوده گويى فراوان ، احاديثى را از اين قوم ذكر مىكند كه براى مخالفانش فاقد حجّيت است و امور بىاساس را بيان مىنمايد كه درخور ذكر و پاسخ نمىباشند .\r\n\r\n","description":"","footnote":"\r\n( 1 ) . الصواعق المحرقة ، باب 9 ، فصل 3 .\r\n( 2 ) . صف / 2 .\r\n( 3 ) . ممتحنه / 1 .\r\n( 4 ) . نساء / 43 .\r\n","page_name":" 276 ","page_number":281},
  {"content":"\r\nبعلاوه ، از جمله احاديثى كه مصنّف نقل كرده است . اين حديث ابن عباس مىباشد :\r\n« آياتى كه دربارهء على ( ع ) نازل شده است در مورد هيچ كس نازل نگرديد . » ابن حجر در الصواعق المحرقه ( 1 ) اين حديث را از ابن عباس نقل كرده است . گواه بر صحت نقل ابن حجر و مجاهد - كه مصنّف از او نام مىبرد - اخبار مستفيضى است كه حاكى از نزول اين آيه و آيات ديگر در شأن على ( ع ) است . حتى ابن حجر از ابن عساكر نقل مىكند كه ابن عباس گفت : « سيصد آيه دربارهء على ( ع ) نازل شد . » در كتاب ينابيع الموده از طبرانى به نقل از ابن عباس آورده است كه : « بيش از سيصد آيه در مدح على ( ع ) نازل شد . » بايد دانست كه كثرت نزول آيات در مدح يك نفر - اگر چه به كمترين مناسبت باشد - بر فضل و بزرگى او در نزد خداى سبحان دلالت دارد . و آن كس كه فضيلت بيشترى دارد امام است ، خصوصا ، با توجه به اينكه تعابير مختلفى در آيات استعمال شده است . برخى از آنها حاكى از تفضيل و برخى ديگر بيانگر عصمت و بعضى ديگر دلالت بر وجوب اطاعت و تعداد ديگرى حاكى از آن است كه در روز قيامت در مورد ولايت او پرسش مىشود و . . .\r\nاينكه فضل مىگويد : « رواياتى كه وى از مسند احمد مىآورد دلالت بر اين حقيقت دارد كه اهل سنّت از هيچ كوششى در بيان فضايل امير المؤمنين فروگذار نمىكنند و اگر در اين ميان نصّى حاكى از امامت او وجود داشت حتما نقل مىنمودند » سخنى باطل است ، زيرا - همانطور كه در مقدّمه آمد - هنگامى كه ملوك علما و عامّهء اهل سنّت با راويان فضايل اهل بيت آن گونه برخورد مىكنند ، پيداست كه با راويان احاديثى كه حاكى از امامت على است چگونه رفتار خواهند كرد . در آيهء بيست و پنجم نيز دانستيد كه زمخشرى فتوا داد كه هر گاه اهل بيت به تنهايى ياد مىشوند ، صلوات فرستادن بر آنان كراهت دارد ؛ زيرا موجب متّهم شدن به رفض - تشيّع - مىگردد . اين فتوا در حالى است كه وى اعتراف به رجحان صلوات بر اهل بيت در كتاب و سنّت دارد . خوب ، با اين تفاصيل چگونه يكى از افراد ، نصّ صريح بر امامت على ( ع ) را نقل مىكند بلكه اصولا نقل چنين نصوصى طبق گواهى مسند احمد بر خلاف مذهب ايشان است .\r\nدر مسند مذكور از ابو هريره منقول است ( 2 ) كه پيامبر فرمود :\r\n\r\n","description":"","footnote":"\r\n( 1 ) . همان .\r\n( 2 ) . ج 2 ، ص 301 .\r\n","page_name":" 277 ","page_number":282},
  {"content":"\r\nاين خاندان قريش ، امت مرا به هلاكت مىافكند . پرسيدند : اى رسول خدا ! چه فرمانى مىدهيد ؟ فرمود : اى كاش مردم از آنان كناره جويى مىنمودند .\r\nعبد اللَّه بن احمد - فرزند مؤلف مسند - مىگويد : پدرم در بيمارى مرگ خود گفت : اين حديث را دور بيندازيد . زيرا بر خلاف احاديث پيامبر ( ص ) است - و مراد او اين حديث بود كه « گوش كنيد ، اطاعت كنيد و صبر پيشه سازيد » - ملاحظه مىكنيد كه احمد دستور مىدهد تا اين حديث را دور بيندازند با آنكه سند آن از نظر ايشان صحيح است . چرا ؟\r\nزيرا اين حديث با احاديث مبنى بر گوش دادن به پيشوايان ستمگر و گمراه و پيروى از آنان سازگار نمىباشد ، حال چگونه ممكن است كه احمد يا ديگرى ، حديثى را نقل نمايند كه آن را دليل بر امامت على ( ع ) و جانشينى او براى پيامبر مىدانند . چرا كه نقل اين حديث متضمّن ستمكارى سه خليفه اوّل و بطلان جانشينى آنان مىباشد .\r\nاغلب مخالفان اهل بيت ، هر گاه به بيان فضايل اهل بيت پرداخته‌اند ، انگيزه‌هاى فاسدى از قبيل كاستن اهميت آن فضايل ، دفع تهمت زشت ناصبى بودن از خود ، تفاخر به وسعت اطلاعات حديثى خويش و امور ديگرى مانند اينها داشته‌اند . با اين وجود مشاهده مىكنيد گروهى از بزرگان خويش را كه فضايل اهل بيت ( ع ) را نقل كرده‌اند به توهّم مهرورزى به ايشان ، كنار گذاشته‌اند .\r\nلذا يكى از اتمام حجّتهاى الهى اين است كه اين روايات را به زبان و قلم خود آنان آورده است تا روز قيامت نگويند ما از اين مطالب بىخبر بوديم و با توجّه به آنچه در مقدّمه آورديم از آنجايى كه بسيارى از اين احاديث نزد ايشان صحيح است و تعدادى نيز به حدّ استفاضه مىرسد ، طعن در سند آنها ، زيانى به اعتبارشان نمىرساند كما اينكه سعى در كاستن ميزان دلالت اين احاديث بر امامت اهل بيت ( ع ) نيز زيانى به ارزش اين روايت نمىرساند ؛ زيرا بسيارى از آنها از صراحت كامل برخوردارند و همچنانكه گذشته تنها آفت اين روايات ، عناد و لجاجت مخالفان آنهاست . در حديث منزلت و ثقلين و مانند اينها اين عناد را به خوبى ملاحظه مىكنيد . اگر آنان احاديث فضايل امير المؤمنين ( ع ) را همانطور كه هست بيان كنند معلوم مىشود كه چگونه دالّ بر امامت وى هستند ، تا به جايى كه آنان از حديث غدير تنها اندكى را نقل كرده‌اند و بيشتر آن را پنهان داشته‌اند . صراحت موجود در اين حديث را هر عاقلى به طور قطع در\r\n","description":"","footnote":"","page_name":" 278 ","page_number":283},
  {"content":"\r\nمىيابد . زيرا امكان ندارد رسول خدا ( ص ) نزديك به صد هزار مسلمان را در گرماى سوزان عربستان در هنگام ظهر جمع كند و بر فراز منبرى از هودج شترها قرار بگيرد و صرفا به انگيزهء نزديك شدن مرگ خود به مردم اعلام نمايد كه : « ألا من كنت مولاه فعلى مولاه » ( يا اندكى بيش از اين جمله ) و با اين وجود رسول خدا ( ص ) فقط مىخواسته است بگويد كه على ياور كسى است كه من ياور او هستم يا چيزى شبيه به اين ؛ گمان نمىكنم هيچ خردمندى به چنين تفسيرى از اين حركت پيامبر رضايت بدهد .\r\nآيهء * ( « فَسْئَلُوا أَهْلَ الذِّكْرِ » ،\r\nمصنّف - أجزل اللَّه ثوابه - مىگويد :\r\nهشتاد و سوّم : آيهء شريفهء * ( « فَسْئَلُوا أَهْلَ الذِّكْرِ » ، ( 1 ) . حافظ محمّد بن موسى شيرازى از علماى جمهور نقل مىكند و از تفاسير دوازده گانه استخراج نموده است كه :\r\nابن عباس در تفسير اين آيهء شريفه : * ( « فَسْئَلُوا أَهْلَ الذِّكْرِ » ، گفت : اهل ذكر عبارتند از محمّد ، على ، فاطمه ، حسن و حسين . آنان اهل ذكر و علم و خرد و بيان هستند و آنان اهل بيت نبوّت و معدن رسالت و محل رفت و آمد فرشتگان هستند به خدا سوگند هيچ مؤمنى را مؤمن نناميدند مگر آنكه كرامتى از امير المؤمنين براى او ملحوظ شد .\r\nسفيان ثورى نيز از سدى به نقل از حارث اين حديث را روايت كرده است .\r\nفضل مىگويد :\r\nاين حديث در ميان روايات اهل سنت به چشم نمىخورد و نكات موجود در آن دالّ بر فضيلت آل عبا مىباشد و اين امرى ترديدناپذير است كه هيچ كس جز منافق آن را انكار نمىكند و تنها مؤمن خالص به آن اعتقاد دارد ؛ ولى با اين همه ، نص بر امامت را\r\n\r\n","description":"","footnote":"\r\n( 1 ) . نحل / 43 ؛ انبياء / 7 .\r\n","page_name":" 279 ","page_number":284},
  {"content":"\r\nنمىتوان با اين حديث اثبات نمود .\r\nمن مىگويم :\r\nحافظ محمّد بن موسى از علماى قوم است و همانطور كه مصنّف در مطاعن صحابه ذكر خواهد نمود ، تفاسير دوازده گانه از جمله مشهورترين تفاسير گذشتگان ايشان به شمار مىرود . لذا انكار فضل ، انكار بىموردى است و به گمان من ، فضل ، كتاب حافظ محمّد بن موسى را نديده و همين طور چشم بسته آن را انكار نموده است . مؤيد اين روايت ، حديثى است كه در ينابيع الموده از تفسير ثعلبى از جابر بن عبد اللَّه نقل شده است كه على ( ع ) فرمود : « ما ، اهل ذكر هستيم » .\r\nواژهء « ذكر » در قرآن كريم در اينجا با دو معنى تناسب دارد و هر دو معنى را امام صادق ( ع ) در حديثى يادآورى نموده‌اند . آن حضرت مىفرمايد : ما اهل ذكر هستيم به دو معنى . معناى نخست ذكر رسول خداست . خداى تعالى مىفرمايد : * ( « قَدْ أَنْزَلَ الله إِلَيْكُمْ ذِكْراً رَسُولًا يَتْلُوا عَلَيْكُمْ آياتِ الله » ) * ( 1 ) و معناى دوّم ذكر ، قرآن است كه در كتاب خدا موارد آن بسيار است . مانند اين آيات : * ( « وَأَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ » ) * ( 2 ) و * ( « إِنَّا نَحْنُ نَزَّلْنَا الذِّكْرَ وَإِنَّا لَه لَحافِظُونَ » ) * ( 3 ) .\r\nواضح است كه اهل بيت مطابق سخن امام صادق ( ع ) به هر دو معنى ، اهل ذكر محسوب مىشوند ؛ زيرا آنان اهل رسول خدا ( ص ) و اهل قرآن هستند ، چرا كه علم قرآن نزد ايشان قرار دارد و قرآن و اهل بيت دو ثقل جدايى ناپذيرند .\r\nآنچه در اين آيه بهتر به نظر مىرسد ، معناى دوّم است . اگر چه داخل شدن رسول خدا ( ص ) در اهل ذكر با اراده كردن معناى اوّل ، مطابق روايتى كه مصنّف نقل مىكند به خاطر اطلاق اهل رسول خدا ( ص ) بر معنايى كه از باب تغليب شامل خود حضرت هم مىگردد ، منافاتى ندارد ، لذا به هر دو معنى ، فرمان خدا - مبنى بر پرسيدن از ايشان - دليل بر علم فراوان و امتياز و برترى ايشان بر مردم است . از اين رو امامت در ميان ايشان مىباشد . با اينكه اين قسمت از حديث : « به خدا سوگند هيچ شخصى مؤمن ناميده نشد مگر اينكه كرامتى از امير المؤمنين ( ع ) كسب نمود » در بردارندهء فضيلت على ( ع ) بر ديگران است و هيچ سخنى به اين گويايى وجود ندارد . و جملهء آخر حديث : « آنان اهل\r\n\r\n","description":"","footnote":"\r\n( 1 ) . طلاق / 10 .\r\n( 2 ) . نحل / 44 .\r\n( 3 ) . حجر / 9 .\r\n","page_name":" 280 ","page_number":285},
  {"content":"\r\nذكر و علم و خرد و بيان و . . . « نيز نزديك به اين جمله است .\r\nآيهء * ( « عَمَّ يَتَساءَلُونَ »\r\nمصنّف - قدّس سرّه - مىگويد :\r\nهشتاد و چهارم : آيهء شريفهء * ( « عَمَّ يَتَساءَلُونَ » ) * ( 1 ) . حافظ - محمّد بن موسى - در ذيل آيه شريفهء * ( « عَمَّ يَتَساءَلُونَ عَنِ النَّبَإِ الْعَظِيمِ » ) * با اسناد خويش از سدى نقل كرده است كه رسول خدا ( ص ) فرمود :\r\nولايت على ( ع ) امرى است كه در قبر از مردگان در مورد آن سؤال مىشود ، هيچ مرده اى در شرق و غرب و خشكى و دريا نيست ، مگر اينكه نكير و منكر دربارهء ولايت امير المؤمنين در قبر از او پرسش خواهند نمود . به مرده مىگويند :\r\nپروردگارت كيست ؟ دينت چيست ؟ پيامبرت چه شخصى است و امامت كدام است ؟\r\nهمين حافظ از ابن مسعود روايت مىكند كه خداوند به سه تن خلافت بخشيده است ، نخست : آدم در آيهء شريفهء * ( « إِنِّي جاعِلٌ فِي الأَرْضِ خَلِيفَةً » ) * ( 2 ) . دوّم داود : * ( « إِنَّا جَعَلْناكَ خَلِيفَةً فِي الأَرْضِ » ) * ( 3 ) و سوّم امير المؤمنين : * ( « لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ » ) * ( 4 ) ( داود و سليمان مراد است ) و * ( « لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ ) * ( يعنى اسلام ) * ( وَلَيُبَدِّلَنَّهُمْ مِنْ بَعْدِ خَوْفِهِمْ ) * ( يعنى از اهل مكه ) * ( أَمْناً ) * ( يعنى در مدينه ) * ( يَعْبُدُونَنِي لا يُشْرِكُونَ بِي شَيْئاً ) * ( يعنى مرا يكى بدانند ) * ( وَمَنْ كَفَرَ بَعْدَ ذلِكَ ) * ( به ولايت على ) * ( فَأُولئِكَ هُمُ الْفاسِقُونَ » ) * يعنى از امر خدا و رسول او سرپيچى كرده‌اند . اين مطلبى است كه عموم آن را نقل كرده‌اند و در ميان آنان مشهور و در حدّ تواتر است .\r\n\r\n","description":"","footnote":"\r\n( 1 ) . نبأ / 1 .\r\n( 2 ) . بقره / 28 .\r\n( 3 ) . ص / 25 .\r\n( 4 ) . نور / 54 .\r\n","page_name":" 281 ","page_number":286},
  {"content":"\r\nفضل مىگويد :\r\nاينكه گفته است مراد از « عم » على است از لحاظ معنى و تركيب با آيه سازگار نمىباشد و به اين شكل مىشود : * ( « عَمَّ يَتَساءَلُونَ عَنِ النَّبَإِ الْعَظِيمِ » ) * مىدانيد كه چنين تركيبى نادرست است و اما اينكه ذكر شده است كه در قبر از ولايت على پرسش مىشود . اين مطلب نيز در كتاب و سنت ثابت نشده است . اگر در قبر از اين موضوع نيز پرسش مىشد بسيار بجا مىبود كه رسول خدا ( ص ) آن را به ما مىآموخت و مانند ديگر اركان اسلام شهرت و تواتر مىيافت .\r\nدر مورد مطلبى كه از ابن مسعود نقل مىكند ، بايد گفت : قرآن كريم نسبت به آدم تصريح دارد اما اينكه مراد از آيهء سوّم فقط على ( ع ) باشد از ظاهر آيه چنين برنمىآيد و خير صحيحى نيز دالّ بر اين موضوع در دست نيست بلكه ظاهر آيه شامل حال چهار خليفهء اوّل و پادشاهان عرب در اسلام مىگردد . مطابق ظاهر آيه خداى متعال به مؤمنين وعده مىدهد كه آنان را خليفهء زمين گرداند و قدرت را از كسرى و قيصر گرفته و به مؤمنين دهد . اين مضمون آيه است ، و تفسيرى كه وى از آيه مىدهد تماما تفسير به رأى مىباشد و اينكه عموم ، اين مطالب را گفته باشند و در ميان آنان شهرت و تواتر داشته باشد كذب محض است ؛ واضحتر از كذب مسيلمهء كذّاب . زيرا مراد وى از عموم ، عموم اهل سنّت و جماعت است در حالى كه تمام مطالب او در نزد اهل سنّت متواتر نمىباشد ، گويى او معناى تواتر را نمىداند .\r\nمن مىگويم :\r\nابتداى اشكال وى دليل بر غفلت و مغالطه كارى اوست . زيرا هيچ كس از نازل شدن آيه در حق على ( ع ) اين تصور به ذهنش خطور نمىكند كه بايد مراد از جار و مجرور روى هم على ( ع ) باشد . زيرا روايت تصريح دارد كه مراد از مجرور يعنى « ما » استفهامى ، ولايت على ( ع ) - كه همان * ( « نَبَأٌ عَظِيمٌ » ) * است - مىباشد . احتمال دارد كه * ( « نَبَأٌ عَظِيمٌ » ) * شخص على ( ع ) باشد و دربارهء خود او - در قبر - سؤال شود . امّا به واسطهء آنكه سؤال دربارهء خود اوست به خاطر اقرار گرفتن نسبت به ولايت وى ، در روايت تعبير به پرسش دربارهء ولايت او به كار رفته است .\r\nشاعر در اين شعر خود اشاره دارد به اينكه مراد از * ( « نَبَأٌ عَظِيمٌ » ) * اوست :\r\n","description":"","footnote":"","page_name":" 282 ","page_number":287},
  {"content":"\r\n\r\nهو النبأ العظيم و فلك نوح\r\nو باب اللَّه و انقطع الخطاب\r\n\r\nاما اينكه گمان كرده است كه سؤال از ولايت على ( ع ) در قبر ثابت نيست ، گمان نادرستى است و در اثبات اين امر ، روايت مذكور كه احاديث مربوط به آيهء يازدهم - * ( « وَقِفُوهُمْ إِنَّهُمْ مَسْؤُلُونَ » ) * ( 1 ) - هم مؤيد است كفايت مىكند .\r\nو اينكه مىگويد : اگر قرار بود از ولايت على ( ع ) پرسيده شود شايسته بود كه رسول خدا ( ص ) و تواتر اين مطلب را به ما بياموزاند ؛ در پاسخ بايد گفت كه رسول اكرم ( ص ) در اين روايت و امثال آن اين مطلب را به ما آموخته است و در نزد ما از تواتر برخوردار است اگر چه از نظر آنان متواتر نمىباشد . زيرا بر خلاف رأى پادشاهان ايشان است . چگونه مىشود كه از ولايت و امامت على ( ع ) سؤال نشود ، در حالى كه امامت مانند نبوّت از اركان ايمان و اصول دين به شمار مىرود . پس اگر از امامت على ( ع ) پرسش مىشود و به مرده مىگويند : امامت كيست ؟ معلوم مىگردد كه على ( ع ) امام است نه خلفاى پيش از وى ، زيرا بهتر بود كه از امامت آنها سؤال مىشد .\r\nو روايت ابن مسعود نيز از جانب خود آيهء تأييد مىگردد ، زيرا در آيهء شريفه مىفرمايد : * ( « لَيَسْتَخْلِفَنَّهُمْ » ) * يعنى جانشين ساختن را به خدا نسبت مىدهد ؛ كه اين امر به ظاهر با عقيدهء ما در باب امامت مطابقت دارد نه با عقيدهء اين قوم ؛ زيرا امامت از نظر ايشان تنها از طريق انتخاب ثابت مىشود نه از طريق تعيين خليفه از سوى خدا .\r\nبعلاوه آيه تصريح دارد كه خليفه ، دينى را كه مورد رضايت خداست در زمين حاكم مىكند ، و اين امر مشروط به شناخت تمام دين مىباشد در حالى كه هيچ يك از سه خليفهء اوّل چنين نبودند . از اين سه بدتر ، پادشاهان عرب از قبيل معاويه ، يزيد ، وليد و امثال آنهاست . با وضوح بيشترى مىتوان دريافت كه نه تنها مراد از خليفه در آيهء مورد بحث اين افراد نيستند ، بلكه اينان مشمول آيه بعدى هستند كه مىفرمايد : * ( « وَمَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ » ) * كما اينكه زمخشرى در تفسير اين آيه مىگويد : « خدا به وعده اش تحقق بخشيد و آنان را بر جزيرة العرب مسلط ساخت . پس از آن سرزمينهاى شرق و غرب را فتح كردند و حكومت كسرىها را درهم پاشيدند و مالك خزانه‌هاى آنان\r\n\r\n","description":"","footnote":"\r\n( 1 ) . صافات / 24 .\r\n","page_name":" 283 ","page_number":288},
  {"content":"\r\nگرديدند ، و بر دنيا سيطره يافتند . سپس كسانى ظهور كردند كه بر خلاف سيرهء پيشينيان گام برداشتند و به آن نعمتها كفران ورزيدند و به فسق آلوده گرديدند و اين است معناى سخن رسول خدا ( ص ) كه فرمود :\r\nخلافت ، پس از من سى سال است . آن گاه خدا هر كس را كه بخواهد حكومت مىبخشد ، و خلافت به پادشاهى تبديل مىگردد . سپس راهزنى و خونريزى غلبه مىيابد و اموال مردم به ناحق ستانده مىشود .\r\nهمانطور كه ملاحظه مىكنيد . سخن زمخشرى - چنان كه ما نيز گفتيم - دلالت بر آن دارد كه بقيهء پادشاهان عرب كافر بوده‌اند . اگر چه وى در ادّعاى استخلاف براى هر چهار خليفهء اوّل به خطا رفته است ؛ زيرا اولا : همانطور كه دانستيد سه خليفهء اوّل ، دين مورد رضايت خدا را مستقر ننمودند ؛ ثانيا : استخلاف الهى تنها در مورد على ( ع ) است . و امامت ديگران از طريق انتخاب مردم بوده است نه استخلاف .\r\nدر اينجا بايد سخن رازى را نقل كنيم ؛ چرا كه با نقل سخن وى و پاسخ بدان ، بحث كامل مىشود .\r\nوى مىگويد : مسئلهء هشتم ، آيه به امامت هر چهار نفر دلالت دارد . زيرا خداى تعالى به كسانى كه در زمان رسول خدا حاضر بوده و ايمان آورده و عمل صالح انجام داده‌اند وعده داده است . مراد از * ( « لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ » ) * همين مىباشد و دين مورد رضايت آنان را در زمين قدرت بخشيد و ترس آنان را به امنيت مبدّل ساخت . پيداست كه طرح اين وعده ، پس از پيامبر اكرم ( ص ) مربوط به اين افراد مىباشد . زيرا استخلاف ديگران قطعا پس از پيامبر ( ص ) مىباشد و چون پيامبر ديگرى بعد از رسول اكرم ( ص ) نخواهد آمد ، بدون شك مراد استخلاف از طريق امامت مىباشد و معلوم است كه چنين استخلافى پس از رسول اكرم ( ص ) تنها در دوران ابو بكر ، عمر و عثمان بوده است ؛ زيرا در دوران آنان بود كه پيروزيهاى بزرگ به دست آمد و دين خدا در زمين تقويت شد و امنيّت پديدار گشت . امّا در دوران على ( ع ) اين امور به دست نيامد ؛ زيرا وى به واسطهء جنگ با اهل نماز براى جهاد فراغت نيافت . پس بدين ترتيب\r\n","description":"","footnote":"","page_name":" 284 ","page_number":289},
  {"content":"\r\nروشن شد كه دلالت آيه برخلافت اين سه تن مىباشد ، اگر گفته شود كه نبايد به ظاهر آيه ، توجه كرد . زيرا مقتضاى ظاهر آيه آن است كه هر كس ايمان بياورد و عمل صالح انجام دهد ، خلافت براى او حاصل مىشود در صورتى كه مسئله به اين شكل نيست . بر فرض كه از اين اشكال چشم پوشى كنيم ؛ چرا نمىتوان گفت كه مراد از * ( « لَيَسْتَخْلِفَنَّهُمْ » ) * اين است كه خداى متعال آنان را در زمين سكنا مىبخشد و قادر بر تصرّف مىنمايد .\r\nاستخلاف پيشينيان نيز از طريق امامت نبوده است . پس بايد در مورد ايشان نيز همين طور باشد . از اين اشكال هم چشم پوشى مىكنيم ، امّا در اينجا نكته اى وجود دارد كه نمىتوان آيه را به جانشينى رسول اكرم ( ص ) مربوط دانست . زيرا مطابق مذهب شما رسول خدا ( ص ) هيچ كس را جانشين خويش نساخت و از على ( ع ) روايت شده است كه فرمود :\r\n« من شما را ترك مىكنم همانطور كه رسول خدا ( ص ) شما را ترك نمود . » از اين اشكال هم درمىگذريم امّا چرا نمىتوان گفت : مراد از اين آيه على ( ع ) است و گاهى از اوقات لفظ جمع براى يك فرد به خاطر بزرگداشت و احترام به كار مىرود ، همانطور كه در * ( « إِنَّا أَنْزَلْناه فِي لَيْلَةِ الْقَدْرِ » ) * ( 1 ) آمده است ، و خدا در حق على ( ع ) فرموده است : * ( « الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ) * ( 2 ) اگر از اين سخن هم دست برداريم مىگوييم مراد از لفظ جمع در اين آيه دوازده امام هستند .\r\nاما پاسخ اشكالهاى فوق :\r\nاولا : كلمهء « من » به معناى تبعيضى است و مراد از * ( « مِنْكُمْ » ) * يعنى برخى از شما .\r\nثانيا : جانشين ساختن ( استخلاف ) به معنايى كه شما ذكر كرديد براى تمام مردم به دست آمدنى است . لذا در اينجا بايد مراد از استخلاف كه همراه با بشارت است ، معناى ديگرى باشد ، و در مورد توضيحى كه نسبت به استخلاف پيشينيان داده است ، بايد گفت كه گذشتگان ، خليفه بوده‌اند ، خواه به سبب نبوّت و خواه به سبب امامت . و در هر دو صورت خلافت حاصل است .\r\nثالثا : اگر چه از نظر مذهب ما رسول اكرم ( ص ) به هيچ يك از دو معناى فوق ، خليفه اى براى خود قرار نداد ، امّا در واقع با بيان ويژگى خليفه و امر به انتخاب خليفه توسط مردم ، اين كار را انجام داد . لذا نمىشود گفت كه اين چهار خليفه را خدا و رسول او\r\n\r\n","description":"","footnote":"\r\n( 1 ) . قدر / 1 .\r\n( 2 ) . مائده / 55 .\r\n","page_name":" 285 ","page_number":290},
  {"content":"\r\nجانشين كرده‌اند ، و بر اين مبنا است كه در مورد ابو بكر گفتند . اى خليفهء رسول خدا ( ص ) ! پس اينكه گفته مىشود رسول خدا ( ص ) براى خود جانشين انتخاب نفرمود مراد انتخاب جانشين معيّن و مشخص است و هر گاه گفته مىشود : جانشين انتخاب فرمود ، مراد بيان ويژگى خليفه و دستور انتخاب آن به مردم است .\r\nرابعا : حمل كردن لفظ جمع به مفرد ، مجاز است و بر خلاف كاربرد اصلى كلمه است .\r\nخامسا : از دو جنبه باطل است يكى اينكه خطاب آيه * ( « مِنْكُمْ » ) * دارد يعنى از شما . چنين تعبيرى حاكى از اين است كه خطاب آيه با حاضرين است ، در صورتى كه اين امامان ، حاضر نبوده‌اند . ديگر اينكه خدا به آنان وعدهء قوّت و شوكت و نفوذ داده است در صورتى كه اين نكته هم در ميان آنان ديده نمىشود . لذا بدين ترتيب صحّت امامت اين چهار امام ثابت مىگردد و بطلان سخن رافضه در مورد ابو بكر ، عمر و عثمان و همچنين نادرستى سخن خوارج طعن زننده به عثمان و على روشن مىگردد . اين بود سخن رازى .\r\nدر مورد سخن رازى ، ما تنها با دقت در ظاهر آيه ، صحبت مىكنيم بدون آنكه به آنچه در باب تفسير اين آيه وارد شده است بپردازيم . چرا كه مطابق تفاسير ، همانطور كه از روايت قوم پيداست ، آيهء مذكور در مورد على ( ع ) نازل شد و مطابق روايت ما در مورد حضرت حجت ( ع ) نازل شده است و مىتوان به شكلى بين اين روايت جمع كرد و گفت مراد جانشين ساختن ( استخلاف ) هر دو است .\r\nبنابراين صرفا با توجّه به ظاهر آيه چند پاسخ به رازى مىتوان داد :\r\n1 - اينكه رازى مىگويد : « مراد از وعده اى كه در اين آيه نسبت به جانشين پس از رسول خدا داده شده ، اين افرادند ؛ زيرا جانشين ساختن ديگران براى پيامبر تنها بعد از آن حضرت امكانپذير است و . . . » استدلالى بيجاست ؛ زيرا مراد از جانشين ساختن به حسب ظاهر ، مربوط به اقوام پيشين است نه خود پيامبر . بنابراين ممكن است استخلاف مؤمنين و قدرت بخشيدن آنان به دين و تبديل ساختن ترس آنان به امنيت در زمان پيامبر نيز منظور نظر باشد . اگر فرضا بپذيريم كه مراد ، استخلاف پيامبر است آن گاه مربوط ساختن آن به استخلاف اين سه تن بعد از رسول خدا ، نادرست است ؛ زيرا به واسطهء بىاطلاعى آنان از دينى كه خدا بدان خشنود بود و آن را كامل ساخته است ، اين دين در زمين قدرت نگرفت بلكه شايد گفته شود كه ظاهر آيه با استخلاف رسول اكرم و\r\n","description":"","footnote":"","page_name":" 286 ","page_number":291},
  {"content":"\r\nخلفاى سه گانه و دوران خلافت امير المؤمنين سازگار نمىباشد . زيرا ظاهر آيه حاكى از صورت پذيرفتن استخلاف در تمام و يا اكثر مناطق زمين است لذا بهتر است كه آن را به استخلاف در زمان حضرت مهدى ( عج ) حمل نمود .\r\n2 - رازى مىگويد : « اين امر در دوران على ( ع ) حاصل نشد . . . » اين سخن با صدر گفتهء او كه در پى اثبات خلافت براى چهار خليفهء اوّل بود سازگار نمىباشد . بعلاوه در مقام تعليل مسئله مىگويد : چون على فرصت جهاد با كفّار را نيافت كه اين تعليل هم نادرست است .\r\nزيرا در آيه شرط نشده است كه هر كس خليفه شد بايد خودش حتما با كفار ، جهاد كرده باشد و شايد او با اين سخن خود به امير المؤمنين طعن هم زده باشد . زيرا مىگويد : على ( ع ) مشغول جنگ با مخالفان مسلمان خود بود . از اين جمله چنين به نظر مىرسد كه امير المؤمنين با نمازگزاران مىجنگيده است يا اينكه موجب اين توهّم مىگردد كه جنگ ديگران ، با فضيلتتر از جنگ على ( ع ) بوده است ؛ زيرا آنان با كفار جنگيدند در حالى كه وى با اهل قبله جنگيد . گويى نمىدانسته است كه ياران او نقل كرده‌اند كه رسول خدا ( ص ) فرمود :\r\nاز ميان شما ، شخصى است كه به خاطر تأويل قرآن مىجنگد ، همانطور كه من براى تنزيل آن جنگيدم . ابو بكر و به دنبال او عمر از جا برخاستند و هر يك گفتند :\r\nآيا من همان شخصم ؟ پيامبر ( ص ) فرمود : خير او « خاصف النعل » - يعنى على ( ع ) - است .\r\nاين حديث دلالت بر آن دارد كه جنگ على ( ع ) مانند جنگ پيامبر ( ص ) در واقع به دستور خدا بوده است در صورتى كه جنگهاى دو خليفهء ديگر اين طور نمىباشد . پس معلوم مىشود كه امير المؤمنين ( ع ) تنها با افراد مهدور الدم و كسانى كه نمازشان پذيرفته نشد مبارزه كرد . در حالى كه دو تن ديگر ، جنگ مشروعى را كه واقعا به خاطر تنزيل يا تأويل قرآن باشد صورت ندارند . پس اين دو تن ، كسى را عزل كردند كه داراى منصب و مبارزه اى الهى بود و خود بدون آنكه دستور جنگ داشته باشد به جهاد پرداختند . لذا مثل آن است كه رسول خدا ( ص ) را عزل كرده و مستقلا به جهاد پرداخته باشند .\r\n3 - پاسخ او به اشكال سوّم با ادعاى ثبوت استخلاف از طريق وصف و امر نادرست\r\n","description":"","footnote":"","page_name":" 287 ","page_number":292},
  {"content":"\r\nاست . زيرا اگر ما به وجود نص در مورد امير المؤمنين ( ع ) قائل نباشيم ، چنان كه ظاهر است ديگر اصولا نه از طريق تعيين امام ، نه از طريق بيان اوصاف او و نه از طريق امر به انتخاب مردم براى استخلاف ، دليلى نداريم . زيرا نهايت چيزى كه در مسئلهء امر به انتخاب بدان استدلال كرده‌اند ، اجماع است و ما در اوايل بحث امامت دروغ بودن ادعاى اجماع را روشن ساختيم . و اينكه مىگويد : به همين صورت ، به ابو بكر گفتند : اى خليفهء رسول خدا ( ص ) چنان كه به خواست خدا در اشكالات ابو بكر مىآيد يك حدس محض و دروغى ديگر است .\r\n4 - رازى در پاسخ به اشكال چهارم مدّعى است كه حمل جمع به مفرد ، مجازى است .\r\nاگر چه اين امر ، مسلم است ولى قطعا بايد براى چنين كاربردى ، قرينه وجود داشته باشد ، قرينه اى مانند روايت مبنى بر نزول آيه در حق امير المؤمنين ( ع ) و يا نسبت دادن استخلاف به خدا نه به مردم و يا قرينهء عقلى كه مانع مىشود از اينكه نزول آيه را در مورد سه خليفهء اوّل بدانيم مانند پياده نكردن دين از طرف آنان و امثال آن .\r\n5 - دو وجهى كه در ردّ اشكال پنجم آورده است بجا نمىباشد . امّا وجه اوّل به خاطر اينكه در برخى موارد به واسطهء حضور برخى و از باب تغليب حاضرين بر غائبين مىتوان خطاب جمع به كار برد . لذا عدم حضور دوازده امام ما ، مانع از وعده دادن به ايشان نمىگردد ، خصوصا با توجّه به اينكه بزرگان آنها ؛ يعنى امير المؤمنين و حسنين ( ع ) حاضر بوده‌اند ؛ و وجه دوّم از اين رو كه وعده دادن به امامان بالقوّه ، منوط به بودن تك تك آنان نمىباشد ، بلكه اثبات آن براى برخى از امامان مانند امير المؤمنين ( ع ) و امام منتظر ( عج ) كفايت مىكند ؛ زيرا قوهء برخى مانند قوهء همه است . بارى مطابق روايات ما قدرت بازگشت به جهان - رجعت - براى هر يك از آنها وجود دارد .\r\nبايد توجّه داشت كه آيهء مورد بحث ما و آيات قبل و بعد آن ، ظاهرا به عموم مسلمانان حاضر در هنگام خطاب ، مربوط مىباشد امّا در عين حال خداى متعال ، اين وعده را مختص برخى فرموده است و آن عده كسانى هستند كه خداى سبحان ايشان را به وصف ايمان و عمل صالح امتياز بخشيده است . پس شايسته است كه افراد ديگر به استثناى اين عده ، موصوف به اين دو وصف نباشند ، خواه به جهت نداشتن عمل صالح و خواه به خاطر اينكه ايمان نداشته‌اند يا ايمانشان كامل يا ثابت نبوده است ، نه به اين معنى كه اصولا غير مسلمان يا غير مؤمن بوده‌اند ؛ زيرا فرض بر اين است كه خطاب آيه به\r\n","description":"","footnote":"","page_name":" 288 ","page_number":293},
  {"content":"\r\nمسلمانان است . پس آن تعداد به خصوص يا به واسطه عمل صالح و يا به واسطهء ثبات يا كمال ايمان بر ديگران امتياز دارند ، كه اين افراد كسى جز امير المؤمنين و فرزندان پاك او نمىباشند ؛ زيرا سه خليفهء نخست چنين نبودند - تا چه رسد به ديگران - خواه به خاطر گريختن از ميدان جنگ و تخلَّف از سپاه اسامه و شك عمر در روز حديبيه و يا امور ديگرى كه با كمال ايمان و عمل صالح منافات دارند .\r\nبارى ، اينكه فضل مىگويد : « آنچه مصنّف ذكر كرده است از نظر اهل سنّت متواتر نيست » ، موضوع مسلمى است در صورتى كه مراد ، تواتر لفظى باشد امّا به لحاظ معنوى در مسئلهء امامت ، نمىتوان سخن فضل را پذيرفت ؛ زيرا هر يك از مواردى كه علَّامه ذكر مىكند دليل بر امامت امير المؤمنين ( ع ) است . لذا امامت او از لحاظ معنوى - در مقابل لفظى - مانند شجاعت او ، متواتر مىباشد بلكه شايد در مورد برخى از احاديث كه در خصوص امير المؤمنين وارد شده است بتوان ادعاى تواتر لفظى يا معنوى نمود ، خصوصا در صورتى كه اخبار ما در كنار آنان قرار داده شود .\r\n\r\nخاتمه\r\nدر طى بحث پيرامون آيات ، به آياتى برخورديم كه اهل سنّت - علاوه بر آنچه مصنّف آورده است - آن را ذكر نموده‌اند از جمله آيهء * ( « سَأَلَ سائِلٌ بِعَذابٍ واقِعٍ » ) * ( 1 ) كه در آيهء دوّم گذشت . و ديگر آيهء * ( « وَمَنْ يَقْتَرِفْ حَسَنَةً نَزِدْ لَه فِيها حُسْناً » ) * ( 2 ) كه در آيه چهارم گذشت .\r\nديگر آيهء * ( « مَنْ جاءَ بِالْحَسَنَةِ فَلَه خَيْرٌ مِنْها وَهُمْ مِنْ فَزَعٍ يَوْمَئِذٍ آمِنُونَ » ) * ( 3 ) كه در آيهء پنجاه و هشتم گذشت . و ديگر آيهء * ( « فِي بُيُوتٍ أَذِنَ الله أَنْ تُرْفَعَ » ) * ( 4 ) كه در آيهء هفتادو هشتم گذشت . من نيز علاقه مندم تا آياتى را كه در اين باب يافته‌ام ذكر نمايم تا رقم آيات به يك صد آيه برسد . آياتى كه من يافته‌ام دوازده آيه است :\r\n1 - آيهء شريفهء * ( « وَاعْتَصِمُوا بِحَبْلِ الله جَمِيعاً وَلا تَفَرَّقُوا » ) * ( 5 ) ابن حجر در الصواعق المحرقه هنگام سخن پيرامون اين آيه - كه پنجمين آيهء نازل شده در\r\n\r\n","description":"","footnote":"\r\n( 1 ) . معارج / 1 .\r\n( 2 ) . شورى / 23 .\r\n( 3 ) . نمل / 89 .\r\n( 4 ) . نور / 36 .\r\n( 5 ) . آل عمران / 103 .\r\n","page_name":" 289 ","page_number":294},
  {"content":"\r\nحق اهل بيت است - مىگويد :\r\nثعلبى در تفسير خويش از جعفر الصادق ( ع ) روايت كرده است كه گفت : ما همان حبل اللَّه هستيم كه خداوند فرمود : * ( « وَاعْتَصِمُوا بِحَبْلِ الله جَمِيعاً وَلا تَفَرَّقُوا » ) * .\r\nمانند اين روايت در ينابيع الموده از ثعلبى نقل شده و از مناقب نقل كرده است كه ابن عباد گفت :\r\nما نزد پيامبر خدا ( ص ) بوديم كه مرد بيابان نشينى آمد و گفت : اى رسول خدا ( ص ) ! شنيدم كه گفته اى به حبل خدا چنگ بزنيد ؛ ريسمان خدا كه به آن چنگ مىزنيم چيست ؟ رسول خدا دست خود را به دست على ( ع ) كوبيد و گفت : به اين چنگ بزنيد او ريسمان محكم خدا است .\r\nمراد از ريسمان خدا ، عامل اتصال خدا و بندگان اوست و چنگ زدن به معناى پيروى و تمسّك به او و جدا نشدن از وى و مخالفت نكردن با اوست . اين معناى امام قرار دادن او از سوى امت است .\r\nمؤيد اين سخن ، حديث ثقلين و حديثى است كه حاكم از ابن عباس نقل مىكند و آن را صحيح مىشمارد : رسول خدا ( ص ) فرمود :\r\nستارگان ، اهل زمين را از غرق شدن نجات مىدهند ، و اهل بيت من ، امت من را از اختلاف باز مىدارند . هر گاه قبيله اى از عرب با آنان مخالفت نمايند اختلاف رخ مىدهد و حزب شيطان مىشوند .\r\nظاهرا مراد از اينكه اهل بيت ، جلوى اختلاف را مىگيرند اين است كه با وجود نصّ در مورد امامت ايشان ، اختلاف امّت در تعيين امام از بين مىرود و ديگر نيازى به محوّل ساختن مسئلهء امامت به انتخاب مردم نمىباشد تا موجب اختلاف مردم گردد .\r\n","description":"","footnote":"","page_name":" 290 ","page_number":295},
  {"content":"\r\n2 - آيهء * ( « وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى » ) * ( 1 ) ابن حجر در الصواعق المحرقه در مورد اين آيه - به عنوان هشتمين آيه اى كه در مورد اهل بيت نازل شده است - مىگويد : در ثابت بنانى از ابو جعفر باقر ( ع ) نقل مىكند كه مراد از هدايت در آخر آيه ، هدايت شدن به ولايت اهل بيت پيامبر ( ص ) است . در ينابيع الموده روايات بسيارى را به اين مضمون نقل كرده است . از جمله حديث ابن نعيم كه با سند از على ( ع ) نقل مىكند كه فرمود : مراد از « اهتدى ، اين است كه به ولايت ما هدايت شود . »\r\nمراد از ولايت ، امامت است ؛ زيرا امامت مىتواند در غفران نقش داشته باشد و با هدايت تناسب دارد . بر فرض كه مراد از ولايت ، محبّت باشد باز هم دليل بر فضيلت و برترى اهل بيت بر ديگر افراد امّت است زيرا محبّت ديگران ، شرط غفران و آمرزش الهى شمرده نمىشود و برترى ، مقتضى امامت است . نكتهء قابل توجّه در آيه اين است كه * ( « اهْتَدى » ) * را با كلمهء * ( « ثُمَّ » ) * به ما قبل خود عطف كرده است . در صورتى كه قبل از اين را با حرف واو عطف نموده است . از اين تعبير چنين استنباط مىشود كه خداى متعال نمىخواسته است كه ارزش اين مسئله ، نسبت به موارد قبل ، كمتر به نظر رسد بلكه بالعكس ، اين نكته را مستقل و داراى اهميّت بيشتر شمرده است . چرا كه بدون شك هدايت شدن به امامت يا محبّت اهل بيت ، بهترين عمل صالح است و هر كس آنان را دوست نداشته باشد ، منافق است .\r\n3 - آيهء * ( « أَ فَمَنْ شَرَحَ الله صَدْرَه لِلإِسْلامِ فَهُوَ عَلى نُورٍ مِنْ رَبِّه فَوَيْلٌ لِلْقاسِيَةِ قُلُوبُهُمْ مِنْ ذِكْرِ الله أُولئِكَ فِي ضَلالٍ مُبِينٍ » ) * ( 2 ) واحدى در اسباب النزول مىگويد :\r\nاين آيه در مورد حمزه ، على ، ابو لهب و فرزندان او نازل شد . على و حمزه از كسانى هستند كه خدا سينهء ايشان را براى پذيرش اسلام فراخ گرداند و ابو لهب و فرزندانش كسانى هستند كه دلهايشان در برابر ياد خدا سخت بود .\r\n\r\n","description":"","footnote":"\r\n( 1 ) . طه / 84 .\r\n( 2 ) . زمر / 22 .\r\n","page_name":" 291 ","page_number":296},
  {"content":"\r\nخداى سبحان در اين آيه شهادت داده است كه سينهء على و حمزه را براى پذيرش اسلام فراخ فرموده است و آن دو داراى نورى از پروردگار خويش هستند . بدون شك هر كس كه چنين باشد به تمام احكام اصلى و فرعى اسلام پاى بند است و در نتيجه معصوم يا همرديف معصوم و برترين فرد امت مىباشد . بدون ترديد على ( ع ) از حمزه كاملتر است لذا او ، امام امت مىباشد .\r\n4 - آيهء * ( « هذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ . . . ) * * ( إِنَّ الله يُدْخِلُ الَّذِينَ آمَنُوا وَعَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَلُؤْلُؤاً وَلِباسُهُمْ فِيها حَرِيرٌ وَهُدُوا إِلَى الطَّيِّبِ مِنَ الْقَوْلِ وَهُدُوا إِلى صِراطِ الْحَمِيدِ » ) * ( 1 ) حاكم در المستدرك در تفسير سورهء حج به نقل از قيس بن عباد مىگويد : « از ابوذر شنيدم كه سوگند ياد كرد اين آيه در مورد شش مرد در جنگ بدر نازل شد : على ، حمزه ، عبيده ، عتبه و وليد . » سيوطى در الدر المنثور مىگويد :\r\nعبد بن حميد از لا حق بن حميد با ذكر سند نقل مىكند كه اين آيهء * ( « هذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ » ) * روز بدر دربارهء عتبه ، شيبه و وليد نازل شد و اين آيه : * ( « إِنَّ الله يُدْخِلُ الَّذِينَ آمَنُوا وَعَمِلُوا الصَّالِحاتِ . . . ) * * ( وَهُدُوا إِلى صِراطِ الْحَمِيدِ » ) * دربارهء على ، حمزه و عبيده نازل شد .\r\nسيوطى مىافزايد : « سعيد بن منصور و ابن ابى شيبه و عبد بن حميد و بخارى و مسلم و ترمذى و ابن ماجه و ابن جرير و ابن المنذر و ابن ابى حاتم و ابن مردويه و بيهقى - در دلائل النبوه - با ذكر سند نقل كرده‌اند كه ابوذر سوگند خورد اين آيه * ( « هذانِ خَصْمانِ اخْتَصَمُوا فِي رَبِّهِمْ » ) * تا * ( « إِنَّ الله يَفْعَلُ ما يُرِيدُ » ) * دربارهء سه نفرى است كه در جنگ بدر مقابل سه تن ديگر قرار گرفتند . آنان عبارتند از حمزه ، عبيده و على از يك سو و عتبه ، شيبه و وليد از سوى ديگر » . على فرمود : « من نخستين كسى هستم كه در روز قيامت براى دادخواهى در محضر الهى زانو مىزنم . »\r\n\r\n","description":"","footnote":"\r\n( 1 ) . حج / 19 - 24 .\r\n","page_name":" 292 ","page_number":297},
  {"content":"\r\nلازم به ذكر است كه سيوطى در اين روايت به اشتباه عبارت * ( « إِنَّ الله يَفْعَلُ ما يُرِيدُ » ) * ، را در انتهاى اين آيات قرار داده است . زيرا اين جمله در انتهاى آيهء ديگرى كه قبل از اين آيات قرار دارد آمده است . آن آيه چنين است : * ( « إِنَّ الله يُدْخِلُ الَّذِينَ آمَنُوا وَعَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الأَنْهارُ إِنَّ الله يَفْعَلُ ما يُرِيدُ » ) * ( 1 ) شايد برخى از كسانى كه سيوطى از آنها نقل قول كرده است نزول اين آيه را نيز دربارهء على ، حمزه و عبيده دانسته‌اند و سيوطى از ذكر اين مسئله غفلت كرده است .\r\nسيوطى همچنين مىگويد كه ابن ابى شيبه و بخارى و نسائى و ابن جرير و بيهقى با ذكر سند از طريق قيس بن عباد نقل كرده‌اند كه على ( ع ) فرمود : « من نخستين كسى هستم كه در پيشگاه خدا براى دادخواهى زانو به زمين مىزنم » قيس مىگويد : اين آيه * ( « هذانِ خَصْمانِ اخْتَصَمُوا فِي رَبِّهِمْ » ) * دربارهء ايشان نازل شد و آنان على ، حمزه و عبيده هستند كه با شيبه ، عتبه و وليد به مبارزه برخاستند .\r\nدلالت اين آيه بر مطلوب واضح است ؛ زيرا به على ، مژدهء بهشت داده است و على با توجّه به اينكه داراى علم الكتاب است از اين امر آگاه مىباشد . او قرين قرآن است .\r\nدلالت امثال اين آيه بر امامت على ( ع ) بارها گفته شد و ما در آيهء سى و دوّم آن را توضيح داديم .\r\n5 - آيهء * ( « أَ فَمَنْ وَعَدْناه وَعْداً حَسَناً فَهُوَ لاقِيه كَمَنْ مَتَّعْناه مَتاعَ الْحَياةِ الدُّنْيا ثُمَّ هُوَ يَوْمَ الْقِيامَةِ مِنَ الْمُحْضَرِينَ » ) * ( 2 ) .\r\nواحدى در اسباب النزول از مجاهد چنين نقل مىكند : اين آيه دربارهء على ، حمزه و ابو جهل - لعنة اللَّه عليه - نازل گشت . اين آيه و آيهء بعدى در نحوهء دلالت بر امامت على ( ع ) يكسان هستند .\r\n6 - آيهء * ( « أُولئِكَ كَتَبَ فِي قُلُوبِهِمُ الإِيمانَ وَأَيَّدَهُمْ بِرُوحٍ مِنْه وَيُدْخِلُهُمْ جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها » ) * ( 3 ) زمخشرى در الكشاف مىگويد : اين آيه دربارهء على ، حمزه و عبيدة بن حارث نازل شد كه عتبه و شيبه پسران ربيعه و وليد پسر عتبه را در روز جنگ بدر به قتل رساندند . از اين آيه و آيهء قبل از آن ، امامت حمزه و عبيده ، لازم نمىآيد ، زيرا آنان بر خلاف\r\n\r\n","description":"","footnote":"\r\n( 1 ) . حج / 14 .\r\n( 2 ) . قصص / 61 .\r\n( 3 ) . مجادله / 22 .\r\n","page_name":" 293 ","page_number":298},
  {"content":"\r\nامير المؤمنين از نزول اين آيه دربارهء خود بىاطلاع بودند . با توجّه به اينكه آنان پائينتر از على قرار داشتند و امامت مفضول در هنگام حضور فاضل جايز نيست و بعلاوه هر دو نفر پيش از پيامبر درگذشتند . لذا بر فرض امكان امامت آن دو تن ، عملا چنين مسئله اى ، موضوعيّت ندارد .\r\n7 - آيهء * ( « وَعَلَى الأَعْرافِ رِجالٌ يَعْرِفُونَ كُلاًّ بِسِيماهُمْ » ) * ( 1 ) .\r\nدر الصواعق المحرقه هنگام بحث پيرامون اين آيه - به عنوان سيزدهمين آيهء مربوط به اهل بيت - مىگويد :\r\nثعلبى در تفسير خود با ذكر سند از ابن عباس روايت كرده است : اعراف ، محل مرتفعى از صراط است كه عباس ، حمزه ، على و جعفر بر فراز آن قرار دارند و دوستان خود را از سفيد بودن چهره و دشمنان خود را از سياهى صورت باز مىشناسند .\r\nمانند اين روايت به علاوهء رواياتى از ديگران در ينابيع الموده وجود دارد . در كشف الغمه ذيل آيهء بعدى يعنى : * ( « وَنادى أَصْحابُ الأَعْرافِ رِجالًا يَعْرِفُونَهُمْ بِسِيماهُمْ » ) * از ابن مردويه با ذكر سند نقل شده است كه على ( ع ) فرمود : « ما اصحاب اعراف هستيم . هر كس را به سيمايش شناختيم وارد بهشت مىسازيم » . دلالت آيهء بر امامت امير المؤمنين - همانطور كه در سه آيهء گذشته اشاره كرديم و در آيهء سى و دوّم توضيح داديم - واضح است . البته اگر چه عباس پس از پيامبر ( ص ) هم زنده بود امّا مطلب فوق با عدم صلاحيّت عباس جهت امامت از نظر ما ، منافات ندارد . زيرا او از اينكه جزو اصحاب اعراف است بى اطلاع بود و بر فرض اطلاع هم ، مفضول بودن او مانع از امامتش مىشد تا چه رسد به عدم عصمت او كه امرى واضح است .\r\n8 - آيهء * ( « أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَعَمِلُوا الصَّالِحاتِ » ) * ( 2 ) .\r\n\r\n","description":"","footnote":"\r\n( 1 ) . اعراف / 46 .\r\n( 2 ) . جاثيه / 20 .\r\n","page_name":" 294 ","page_number":299},
  {"content":"\r\nرازى در تفسير خود مىگويد : كلبى مىگويد : اين آيه دربارهء على ، حمزه و عبيده و سه تن از مشركين يعنى عتبه ، شيبه و وليد نازل شد . ابن جوزى در تذكرة الخواص مىگويد : سدى از ابن عباس نقل مىكند كه اين آيه روز بدر دربارهء على ( ع ) نازل شد . اين آيه بر اين حقيقت دلالت دارد كه ميان انسان مطيع و انسان عاصى تفاوت وجود دارد و اين دو يكسان نيستند . بدون ترديد غير از على ( ع ) ديگران مرتكب گناه شده بودند ؛ زيرا حداقل ، فرار از ميدان جنگ ، يك گناه است . پس با على يكسان نمىباشند و بنابراين على ( ع ) براى امامت از آنان شايسته تر است .\r\n9 - آيهء * ( « وَلَسَوْفَ يُعْطِيكَ رَبُّكَ فَتَرْضى » ) * ( 1 ) .\r\nدر الصواعق المحرقه ذيل اين آيه - به عنوان همين آيهء مربوط به اهل بيت - مىگويد :\r\n« قرطبى از ابن عباس نقل مىكند كه محمّد ( ص ) رضايت داد تا هيچ يك از اهل بيتش وارد آتش نشوند . سدى نيز اين روايت را نقل مىكند . سپس ابن حجر ، به اخبار بسيارى در تأييد اين روايت استشهاد مىكند . من مىگويم كه اين مسئله در مورد على ( ع ) بىنياز از استشهاد به روايت ديگر است ؛ زيرا روشن است كه پيامبر اكرم ( ص ) از وارد شدن على ( ع ) به بهشت و نرفتن او به جهنم راضى بود . اين نكته يكى از واضحترين نكاتى است كه آيه اقتضا مىكند و على ( ع ) آن را از اين آيه مىفهميد . لذا او يكى از كسانى بود كه خدا وى را از اين موضوع آگاه ساخته و مژده داده بود . پس همانطور كه از آيات گذشته فهميديد ، وجه دلالت اين آيه بر امامت او روشن است .\r\n10 - آيهء * ( « إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ » ) * ( 2 ) .\r\nرازى در تفسير خود ذيل آن آيه مىگويد :\r\nعلى ( ع ) همراه تنى چند از مسلمانان از راه رسيد كه منافقان او را مسخره كردند و\r\n\r\n","description":"","footnote":"\r\n( 1 ) . الضحى / 5 .\r\n( 2 ) . مطففين / 29 .\r\n","page_name":" 295 ","page_number":300},
  {"content":"\r\nخنديدند و با چشم به يكديگر اشاره نمودند و نزد اصحاب خويش بازگشتند و گفتند : امروز آن مرد بىموى را ديديم و سپس خنديدند . پيش از آنكه على ( ع ) به خدمت رسول خدا ( ص ) برسد اين آيه نازل شد .\r\nمانند همين روايت در الكشاف به چشم مىخورد . دلالت اين آيه نيز بر مطلوب به اعتبار تمام آيات است كه در ادامهء سوره مىفرمايد : * ( « فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ عَلَى الأَرائِكِ يَنْظُرُونَ » ) * ( 1 ) كه اين آيه دلالت دارد كه به على مژدهء بهشت داده شده است و همانطور كه گذشت اين مژده دالّ بر امامت اوست . بدون شك اهتمام كتاب خدا به امور مربوط به على ( ع ) حتى در مورد مسئلهء به ظاهر كوچكى چون اين حادثه ، بزرگترين دليل بر عظمت آن بزرگوار در نزد خدا و برترى او از تمام امت است .\r\n11 - سورهء و الشمس .\r\nسيوطى در الئالى المصنوعه از خطيب در السابق و اللاحق با سند مرفوعش از ابن عباس نقل مىكند كه پيامبر فرمود :\r\nنام من در قرآن : * ( « وَالشَّمْسِ وَضُحاها » ) * ( 2 ) است و نام على : * ( « وَالْقَمَرِ إِذا تَلاها » ) * ( 3 ) و نام حسن و حسين * ( « وَالنَّهارِ إِذا جَلَّاها » ) * ( 4 ) و نام بنى اميه : * ( « وَاللَّيْلِ إِذا يَغْشاها » ) * ( 5 ) خداوند مرا فرستادهء خويش در ميان خلق نهاد . . . پرچم خدا تا روز قيامت در ميان ما و پرچم شيطان تا روز رستاخيز در ميان بنى اميه برپا خواهد ماند .\r\nآنان دشمن ما هستند و پيروانشان ، دشمن پيروان ما .\r\nسپس سيوطى مىافزايد : خطيب اين حديث را ناشناخته و بلكه جعلى مىشمارد و حوضى و موسى و پدر او را كه از راويان اين روايت هستند ، مجهول الهويّه مىداند . به نظر من ، ناشناخته دانستن آنان اعتبار ندارد . زيرا آنان چون حق را انكار مىكنند اين حديث را ناشناخته مىشمارند .\r\n\r\n","description":"","footnote":"\r\n( 1 ) . مطففين / 35 .\r\n( 2 ) . شمس / 1 .\r\n( 3 ) . شمس / 2 .\r\n( 4 ) . شمس / 3 .\r\n( 5 ) . شمس / 4 .\r\n","page_name":" 296 ","page_number":301},
  {"content":"\r\nمشتمل بودن سلسلهء راويان يك حديث بر افراد ناشناخته - از نظر ايشان - نمىتواند موجب جعلى شمردن آن گردد ؛ زيرا در اين صورت ، بايد بسيارى از احاديث صحاح ششگانه را جعلى دانست . ما در مقدمهء كتاب علاوه بر نقل تعدادى از افراد ناشناخته اى كه در صحاح ششگانه از آنان حديث نقل كرده‌اند ، موثّق بودن كسانى كه فضايل اهل بيت يا رذايل دشمنانشان را نقل كرده‌اند نيز اثبات نموده‌ايم .\r\nاز اينجا ، روشن مىشود كه تكذيب حديث از سوى ذهبى - به واسطهء مشتمل بودن سند آن بر افراد ناشناخته - بىمورد است . وى در ذيل حديث به شرح حال محمّد بن عمر و حوضى در كتاب ميزان الاعتدال اشاره مىكند . دلالت آيه بر مطلوب از دو جهت است :\r\nنخست : على را « ماه » مىنامد و ماه پس از خورشيد نورانىترين كرات است كه اشاره به برترى او نسبت به امت و منفعت فراوان او براى مردم دارد و فرد افضل ، امام است .\r\nخصوصا با توجّه به اينكه خداى تعالى مىفرمايد : * ( « إِذا تَلاها » ) * . يعنى على به دنبال پيامبر مىآيد و تالى او در خلافت و فضيلت و سودمندى براى امت است . در غير اين صورت ، شرط مذكور در آيه چندان فايده اى به همراه ندارد .\r\nدوّم : در اين روايت از بنى اميه به شب تعبير شده است كه به تاريكى حكومت آنان اشاره دارد و عثمان يكى از آنان مىباشد .\r\n12 - آيهء * ( « رَبِّ اشْرَحْ لِي صَدْرِي » ) * ( 1 ) .\r\nسيوطى در الدر المنثور مىگويد : ابن مردويه و خطيب و ابن عساكر با ذكر سند نقل مىكنند كه اسماء بنت عميس گفت : رسول خدا ( ص ) را ديدم كه در برابر ثبير ايستاده و مىگويد : اشرق ثبير ، اشرق ثبير ، آن گاه فرمود :\r\nخدايا ! همانطور كه برادرم موسى ( ع ) از تو خواست من نيز از تو مىخواهم كه سينه‌ام را فراخ سازى و كارم را آسان گردانى و گره از زبانم بگشايى تا سخن مرا بفهمند و از خاندان من ، برادرم على را وزير من قرار دهى تا قدرتم را با او محكم نمايم و او را در كار من شريك فرمايى تا تو را بسيار تسبيح كنيم و بسيار به ياد\r\n\r\n","description":"","footnote":"\r\n( 1 ) . طه / 26 .\r\n","page_name":" 297 ","page_number":302},
  {"content":"\r\nداشته باشيم به درستى كه تو به ما آگاهى دارى .\r\nسيوطى مىگويد : همچنين ، سلفى در الطيورات با ذكر سند از ابو جعفر محمّد بن على ( ع ) روايت مىكند كه وقتى اين آيه : * ( « وَاجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِه أَزْرِي » ) * نازل شد رسول خدا ( ص ) بر فراز كوهى بود . در آنجا دعا كرد و گفت : خدايا ! پشت مرا به برادرم على محكم ساز و خدا نيز دعاى او را اجابت فرمود . مصنّف نيز بعد از اين از احمد در مسند خود مانند اين حديث را نقل مىكند . صاحب ينابيع الموده در باب هفدهم از مسند احمد و در باب پنجاه و ششم از ذخائر العقبى طبرى به نقل از باب فضايل مسند احمد نيز اين حديث را آورده است . ابن جوزى نيز در تذكرة الخواص به نقل از باب فضايل مسند احمد آن را نقل كرده است . مصنّف در منهاج الكرامه ( 1 ) از ابو نعيم نقل مىكند كه ابن عباس گفت :\r\nپيامبر ( ص ) دست على و دست مرا هنگامى كه در مكه بوديم گرفت و پس از خواندن چهار ركعت نماز ، دست به آسمان برداشت و گفت : خدايا ! موسى بن عمران از تو خواست و من محمّد پيامبر تو ( ص ) از تو مىخواهم تا سينه‌ام را فراخ گردانى و گره از زبانم بردارى تا سخنم را بفهمند . از ميان اهل بيت من ، برادرم على بن ابى طالب را وزير من قرار بده تا پشت من به او محكم گردد و او را در كار من شريك فرما . شنيدم كه منادى ندا در داد : اى احمد ! خواستهء تو برآورده شد .\r\nدر اثناى كلام خود در مورد آيهء اوّل از آياتى كه مصنّف ذكر كرده است ، گفتيم كه پيامبر اكرم ( ص ) چنين دعايى كرد ، آن گاه اين آيه نازل شد : * ( « إِنَّما وَلِيُّكُمُ الله وَرَسُولُه وَالَّذِينَ آمَنُوا . . . » ) * ( 2 ) . اين روايت را از ثعلبى و رازى نقل كرده‌ايم ( مراجعه كنيد ) كه مؤيد اين اخبار است كما اينكه حديث منزلت كه متواتر يا نزديك به تواتر مىباشد نيز مؤيد آن است .\r\n\r\n","description":"","footnote":"\r\n( 1 ) . برهان سى و هفتم بر امامت امير المؤمنين ( ع ) .\r\n( 2 ) . مائده / 55 .\r\n","page_name":" 298 ","page_number":303},
  {"content":"\r\nو امّا دلالت آيه بر امامت امير المؤمنين ( ع ) :\r\nاز آيات مذكور استفاده مىشود كه ويژگيهاى هارون - از قبيل برخوردارى از علوم ، وجوب اطاعت مردم از او و رياست بر امّت - براى على نيز وجود دارد . زيرا هارون در مأموريت موسى شريك است . پس على نيز نسبت به رسول خدا داراى همان موقعيتى است كه هارون نسبت به موسى دارد . به استثناى اين مسئله كه هارون پيامبر بود امّا على پيامبر نيست . كما اينكه در حديث منزلت نيز مسئلهء نبوّت استثنا شده است و قرآن نيز دلالت بر خاتميت رسول اكرم ( ص ) دارد .\r\nلذا روايات مذكور به ارادهء مشاركت على ( ع ) با رسول اكرم ( ص ) در تمام امور منهاى نبوّت حمل مىشود . پس امامت و رياست عامّهء على ( ع ) بر امّت حتى در زمان رسول خدا ( ص ) نيز ثابت مىگردد امّا او به استثناى موارد بسيار اندك در دوران حيات رسول خدا ( ص ) ساكت بود و توضيح اين مطلب در آيهء نخست گذشت .\r\nابن تيميه در صحّت حديث ابن عباس اشكال مىكند كه لازمهء اين حديث نبوّت على ( ع ) است كه از آنچه ذكر كرديم نادرستى سخن او معلوم مىگردد . اشكال ديگر او كم بودن سن ابن عباس پيش از هجرت پيامبر ( ص ) است . در مورد اين اشكال بايد گفت :\r\nاگر چه سن كم شخصى مانند ابن عباس به صحّت حديث لطمه اى وارد نمىسازد امّا احتمال قريب وجود دارد كه گفتهء ابن عباس در هنگام فتح مكه يا حجة الوداع صورت پذيرفته باشد .\r\nوى اشكال سوّمى دارد كه خلاصهء آن چنين است : شما مىگوييد پيامبر ( ص ) در هنگامى كه على ( ع ) انگشترى خود را صدقه داد اين دعا را كرد و آيهء * ( « إِنَّما وَلِيُّكُمُ الله . . . » ) *\r\nنازل شد كه اين واقعه به مدينه مربوط مىشود . اگر پيامبر اين دعا را قبلا در مكه كرده است و مورد استجابت قرار گرفته ديگر چه نيازى به تكرار آن در مدينه است ؟ در پاسخ بايد گفت : تكرار دعا صرفا براى بيان فضيلت على ( ع ) و تأكيد مجدّد بر امامت او و اتمام حجت بر مردم است . بعلاوه ، لازمهء اين سخن ابن تيميه آن است كه پيامبر دعاهاى مربوط به طلب غفران و رحمت و هدايت و مانند اينها را نيز تكرار نكند ، مثلا در نمازهاى خود نگويد : * ( « اهْدِنَا الصِّراطَ الْمُسْتَقِيمَ » ) * ( 1 ) بلكه اصولا نبايد چنين دعاهايى را به\r\n\r\n","description":"","footnote":"\r\n( 1 ) حمد / 5 .\r\n","page_name":" 299 ","page_number":304},
  {"content":"\r\nزبان آورد ؛ زيرا او به تحقق يافتن آنها علم دارد .\r\nاگر قصد نداشتيم كه مطلب را كامل نموده باشيم ، براى خود زشت مىدانستيم كه به سخن ابن تيميه و امثال او بپردازيم . بايد توجّه داشت كه اگر چه نزول اين آيهء شريفه ، خود به خود ربطى به امير المؤمنين ( ع ) ندارد ، امّا از آنجايى كه امكان استدلال بر امامت امير المؤمنين از طريق اين آيه به انضمام روايات مربوط به آن در مورد دعاى پيامبر ( ع ) براى على ( ع ) وجود داشت ، ذكر آن را به عنوان ادلَّهء قرآنى بر امامت على ( ع ) صحيح دانستيم . اگر شما بخواهيد مىتوانيد براى رساندن تعداد آيات به صد آيه ، آيات ديگر را به جاى آن قرار دهيد . اين آيات اكثرا در ينابيع الموده و برخى در كشف الغمه وجود دارد مانند آيه * ( « اهْدِنَا الصِّراطَ الْمُسْتَقِيمَ » . ) *\r\nدر كشف الغمه از غر حنبلى به نقل از بريده آورده است كه مراد از « صراط » ، محمّد و آل اوست . يا اين آيهء سورهء مؤمنين : * ( « إِنَّ الَّذِينَ لا يُؤْمِنُونَ بِالآخِرَةِ عَنِ الصِّراطِ لَناكِبُونَ » ) * ( 1 ) .\r\nدر كشف الغمه از غر حنبلى آورده شده است كه مراد از صراط ، صراط محمّد و آل اوست .\r\nدر ينابيع الموده از حموينى و مناقب نقل شده است كه امير المؤمنين ( ع ) فرمود : صراط ، ولايت ما اهل بيت است . و يا آيهء ديگرى از سورهء مؤمنين : * ( « إِنَّكَ لَتَدْعُوهُمْ إِلى صِراطٍ مُسْتَقِيمٍ » ) * ( 2 ) و اين آيهء سورهء انعام : * ( « أَنَّ هذا صِراطِي مُسْتَقِيماً فَاتَّبِعُوه وَلا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِه » ) * ( 3 ) و اين آيه از سورهء بقره : * ( « يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَلا تَتَّبِعُوا خُطُواتِ الشَّيْطانِ » ) * ( 4 ) و اين آيه از سورهء ملك : * ( « فَلَمَّا رَأَوْه زُلْفَةً سِيئَتْ وُجُوه الَّذِينَ كَفَرُوا وَقِيلَ هذَا الَّذِي كُنْتُمْ بِه تَدَّعُونَ » ) * ( 5 ) و آيهء شريفهء سورهء صف : * ( « يُرِيدُونَ لِيُطْفِؤُا نُورَ الله بِأَفْواهِهِمْ وَالله مُتِمُّ نُورِه » ) * ( 6 ) و اين آيه از سورهء لقمان : * ( « وَمَنْ يُسْلِمْ وَجْهَه إِلَى الله وَهُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى » ) * ( 7 ) و آيهء شريفهء سورهء زخرف : * ( « وَجَعَلَها كَلِمَةً باقِيَةً فِي عَقِبِه » ) * ( 8 ) و اين آيه از سورهء بقره : * ( « وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ » ) * ( 9 ) و اين آيهء سورهء نساء : * ( « وَمَنْ يُطِعِ الله وَالرَّسُولَ فَأُولئِكَ مَعَ الَّذِينَ أَنْعَمَ الله عَلَيْهِمْ » ) * ( 10 ) . نزول اين آيه به غير از ينابيع الموده و كشف الغمه از تفسير ابن الحجام نيز روايت شده است . در تفسير مذكور است\r\n\r\n","description":"","footnote":"\r\n( 1 ) . مؤمنون / 74 .\r\n( 2 ) . مؤمنون / 73 .\r\n( 3 ) . انعام / 153 .\r\n( 4 ) . بقره / 208 .\r\n( 5 ) . ملك / 27 .\r\n( 6 ) . صف / 8 .\r\n( 7 ) . لقمان / 22 .\r\n( 8 ) . زخرف / 28 .\r\n( 9 ) . بقره / 124 .\r\n( 10 ) . نساء / 69 .\r\n","page_name":" 300 ","page_number":305},
  {"content":"\r\nكه :\r\nعلى ( ع ) به رسول خدا ( ص ) گفت : اى رسول خدا ( ص ) ! هر گاه خواستيم مىتوانيم در بهشت شما را زيارت كنيم ؟ آن گاه اين آيه نازل شد و رسول خدا ( ص ) به على ( ع ) دعا كرد و فرمود : خداى تعالى پاسخ سؤال تو را نازل فرمود و تو را رفيق من قرار داد ؛ زيرا تو نخستين مسلمان و صديق اكبر هستى .\r\nو آيات ديگرى كه بر اهل تحقيق پوشيده نيست . اگر بخواهيم رواياتى را كه در كتب اماميه در مورد نزول آيات ديگر در حق على ( ع ) و اهل بيت ( ع ) وجود دارد ذكر كنيم ، ممكن است بالغ بر سيصد آيه يا بيشتر شود . لذا بايد مراجعه نمود و تدبّر كرد تا راه هدايت را يافت .\r\n\r\n3 - اثبات امامت على ( ع ) از طريق سنّت\r\n\r\n1 - حديث نور\r\nمصنّف - رفع اللَّه منزلته - مىگويد :\r\nدر سنّت ، اخبار متواترى از پيامبر خدا ( ص ) وجود دارد كه بر امامت على ( ع ) دلالت دارد . اين روايات خارج از شمارش است و علماى عامّه و اصحاب ما در اين زمينه تأليفات بسيارى دارند . در اينجا به تعداد اندكى اكتفا مىكنيم :\r\nنخستين حديثى كه نقل مىكنيم ، حديثى است كه احمد بن حنبل در مسند خويش آورده است :\r\nرسول اكرم ( ص ) فرمود : من و على بن ابى طالب چهارده هزار سال پيش از آفرينش آدم نورى بوديم در نزد خدا . هنگامى كه خدا آدم را آفريد آن نور را دو قسمت نمود : يك قسمت من هستم و يك قسمت على .\r\n","description":"","footnote":"","page_name":" 301 ","page_number":306},
  {"content":"\r\nدر حديث ديگرى كه ابن مغازلى شافعى روايت كرده چنين آمده است :\r\nهنگامى كه خدا آدم را آفريد آن نور بر پشت او سوار شد . آن نور پيوسته يكى بود تا آنكه در صلب عبد المطلب از يكديگر جدا شديم . نبوّت در من قرار گرفت و خلافت در على .\r\nدر خبر ديگرى كه ابن مغازلى از جابر نقل كرده‌اند پس از بيان مطالب فوق در پايان مىگويد : « تا آنكه خدا آن را دو جزء كرد : يك جزء را در صلب عبد اللَّه و جزء ديگر را در صلب ابو طالب قرار داد . مرا پيامبر خارج كرد و على را وصى » .\r\nفضل مىگويد :\r\nابن جوزى اين حديث را از دو طريق در كتاب احاديث جعلى خود آورده است ؛ و مىگويد : اين حديث به دروغ به پيامبر نسبت داده شده است . در طريق اوّل متهم به جعل ، محمّد بن خلف مروزى است . يحيى بن معين وى را كذّاب و دار قطنى ، او را متروك دانسته است . در طريق دوّم متهّم به جعل ، جعفر ابن احمد است . وى مردى رافضى بود و ابو سعيد بن يونس دربارهء وى مىگويد : او رافضى و كذّاب بود و احاديثى در سبّ اصحاب رسول خدا ( ص ) جعل كرده است . نسبت دادن اين حديث به مسند احمد نيز سخن باطل و دروغى است . او مىگويد : اخبار مربوط به امامت على ( ع ) كه از پيامبر به دست ما رسيده است متواتر مىباشد . ما اولا : از او مىپرسيم تواتر يعنى چه ؟ اگر بگويد تواتر يعنى اينكه عدد راويان به حدّى برسد كه عقلا امكان تبانى آنها بر كذب وجود نداشته باشد ، ما مىگوييم تمام محدّثين به اتّفاق نظر معتقدند كه ما حديث متواترى جز اين حديث نداريم كه پيامبر ( ص ) فرمود : هر كس عمدا دروغى را به من نسبت دهد بايد به دنبال جايگاه خويش در آتش باشد ، اين حديث را در هر عصرى ، تعدادى روايت كرده‌اند كه عقل تبانى آنان را بر دروغ گفتن ناممكن مىشمارد . برخى ديگر نيز حديث « البينة على المدّعى و اليمين على من أنكر » را به احاديث متواتر ملحق ساخته‌اند .\r\nپس اين مرد - كه از حديث و روايت ، بلكه از همه چيز بىخبر است تا جايى كه ناآشنا با حديث و اخبار بلكه بىخبر از همه چيز به گونه اى است كه من از پاسخ به كتاب و ياوه گوييهاى او پشيمان شدم . زيرا به واسطه پايين بودن سطح علمى نويسندهء آن در علوم\r\n","description":"","footnote":"","page_name":" 302 ","page_number":307},
  {"content":"\r\nعقلى و نقلى و اصول و فروع ، بىارزشتر از آن است كه به آن ، پاسخى داده شود ، امّا من اين بار دچار چنين مسئله اى شده‌ام و صبورى مىورزم - چگونه حكم مىكند به اينكه روايت منقول از مسند احمد متواتر است ؟ در حالى كه احمد در مسند خويش احاديث ضعيف و مجهول را نيز گردآورى كرده است . زيرا كتاب او ، مسند است نه صحيح . و اين مرد تفاوت مسند يا صحيح را باز نمىشناسد و بين غث و سمين فرق نمىگذارد . مغازلى نيز ، مرد ناشناسى است كه هيچ يك از مصنّفين و محدثين او را نمىشناسند . عجب اينكه ، اين مرد فقط از اهل سنّت حديث نقل مىكند ؛ زيرا شيعه ، كتاب و راوى و دانشمند مجتهدى كه حديث استخراج كند ، ندارد . لذا در تمام مواردى كه ادّعا مىكند وامدار كتب اهل سنّت است . حال كه چنين است . پس چرا از كتب صحاح استفاده نمىكند . او احاديث كتب صحاح را رها مىكند و بلكه در آنها طعن مىزند و احاديث منكر ، ضعيف و ناشناخته را از افراد ناشناخته نقل مىكند و آنها را سندى بر مذهب باطل و فاسد خود قرار مىدهد و اين ، عين تعصب است . از اين گذشته ، احاديثى را كه متواتر مىشمارد ، اگر مراد تواتر آن احاديث از نظر اهل سنّت و جماعت است كه ما بطلان آن را ثابت نموديم .\r\nچرا كه جز آنچه گفته شد حديث متواترى از نظر ما وجود ندارد و اگر مدّعى تواتر در نزد شيعه و رافضيهاست ، تمام مردم مىدانند كه تعداد شيعيان و روافض ، در تمام اعصار - از ابتدا تاكنون - به حدّ كثرت و استفاضه نمىرسد ، تا چه رسد به حد تواتر ، لذا آنان در هيچ موضوعى ، ادعاى تواتر نمىتوانند بكنند و اكثر رواياتى كه در اين باب نقل كرده ضعيف و جعلى است و نمىتوان بدان استدلال نمود ، امّا ما طبق عادت خود آن را ذكر نموده و آنچه حق بود دربارهء آن گفتيم .\r\nمن مىگويم :\r\nسيوطى در اللئالى المصنوعه كه مختصر كتاب ابن جوزى است ، دو حديث ديگر از خطيب - نه از احمد و ابن مغازلى - ذكر مىكند كه اوّلى هيچ ارتباطى با آنچه مصنّف در اينجا ذكر كرده است ندارد و دوّمى نيز از حيث لفظى و برخى ويژگيهاى ديگر تفاوت دارد . سيوطى به نقل از ابن جوزى خطيب مىگويد :\r\nخبر داد به من ابو القاسم على بن حسن ابن محمد بن ابى عثمان دقّاق كه حديث كرد براى ما محمد بن خلف مروزى ، حديث كرد براى ما موسى بن ابراهيم\r\n","description":"","footnote":"","page_name":" 303 ","page_number":308},
  {"content":"\r\nمروزى ، حديث كرد براى ما موسى بن جعفر بن محمد از پدرش از جدش به طور مرفوع كه : من و هارون بن عمران و يحيى بن زكريا و على بن ابى طالب از يك گل آفريده شده‌ايم . اين حديث جعلى است و علَّت آن وجود يك راوى به نام محمد بن خلف است .\r\nجعفر بن احمد بن على بن بيان مىگويد : حديث كرد براى ما عمر طائى ، حديث كرد براى ما پدرم ، حديث كرد براى ما سفيان از داود ابن ابى هند از وليد بن عبد الرحمن از نمير حضرمى از ابوذر ، به طور مرفوع از پيامبر ( ص ) كه : من و على هزار سال پيش از آفرينش آدم در سمت راست عرش خدا از يك نور آفريده شديم . سپس خداوند آدم را آفريد و ما به اصلاب مردان انتقال يافتيم سپس در صلب عبد المطلب قرار گرفتيم . سپس اسم ما از حق اشتقاق يافت . خدا محمود است و من محمّد . خدا اعلى است و على على . اين حديث را جعفر كه مردى رافضى و جعل كننده است ، وضع كرده است .\r\nملاحظه مىكنيد اين دو حديث غير از آن دو حديثى كه مصنّف آورد و راوى آنها نيز خطيب مىباشد كه با راوى احاديث مصنّف تفاوت مىكند . لذا فضل در نقل از ابن جوزى خيانت كرده است . اگر محمد بن خلف ، راوى حديث نور بود و ابن جوزى در آن طعن زده بود ، سيوطى به خاطر اينكه سبب طعن زدن در آن حديث و حديث اوّل يعنى روايت محمد بن خلف - يكى بود حتما آن را ذكر مىكرد . شاهد بر اين امر آن است كه ذهبى در ميزان الاعتدال در شرح حال محمد بن خلف ، حديث اوّل را همراه با طعن ابن جوزى ذكر مىنمايد . اگر ابن خلف راوى حديث نور بود و ابن جوزى قائل به جعلى بودن حديث بود ، اشارهء ذهبى به اين نكته شايسته تر بود ؛ زيرا اين حديث به فضيلت امير المؤمنين و امامت او ، بيشتر دلالت دارد و ذهبى در انكار امثال آن اهتمام بيشترى دارد .\r\nاگر بپذيريم كه حديث نور را محمد بن خلف روايت كرده و ابن جوزى او را طعن نموده است ، لازم نمىآيد كه همهء راويان اين حديث ، كاذب باشند بلكه متعدد بودن طريق اين حديث دلالت بر صدق آن مىكند . بعلاوه ، شخص ابن جوزى ، خود ، طرف نزاع است و چگونه مىتوان نظر او را در مورد وضعى بودن اين حديث معتبر دانست ؟ و\r\n","description":"","footnote":"","page_name":" 304 ","page_number":309},
  {"content":"\r\nما مىبينيم كه اين قوم خودشان سخن ابن جوزى را معتبر نمىشمارند ؛ سيوطى در ديباچهء اللئالى المصنوعه در مورد او چنين مىگويد :\r\nحافظ ابو فرج ابن جوزى ، كتابى گرد آورده است و در آن احاديث ضعيف ، بسيار آورده است ، احاديثى كه در رديف احاديث جعلى نمىباشد بلكه در ميان آنها احاديث حسن و صحيح به چشم مىخورد . پيشوايان حافظان از جمله ابن صلاح اين نكته را گوشزد كرده‌اند .\r\nاما اينكه گفته‌اند : جعفر بن احمد رافضى بود هيچ منشأيى ندارد جز اينكه وى فضايلى كه از اهل بيت ( ع ) يا مثالبى كه از دشمنان آنان شنيده است روايت نموده است ، و همانطور كه در مقدمهء كتاب آمد آنان براى پوشاندن حق و ترويج باطل با هر كسى كه فضيلت اهل بيت ( ع ) و رذيلت دشمنان آنان را روايت مىكند چنين برخوردى مىكنند و اين عادت آنان است . از اينرو ، بسيارى از فضايل خاندان رسول خدا ( ص ) و رذايل مخالفانشان پوشيده مانده است . و البته تنها سبب نسبت دادن جعل به جعفر همين حقگويى است و بس .\r\nامّا اينكه فضل ، نسبت دادن حديث را به مسند احمد ، تكذيب مىكند ، ظاهرا به سبب اين است كه ابن جوزى آن را تنها از خطيب نقل كرده است و گرنه خود وى كوچكتر از آن است كه از تمام مسند احمد اطلاع داشته باشد . انكار او نسبت به وجود حديث بعدى در مسند احمد گواه بر اين امر است . زيرا ابن ابى الحديد ، ( 1 ) عينا همين حديث را از مسند و فضايل احمد نقل مىكند و مىافزايد : صاحب كتاب الفردوس نيز اين حديث را نقل نموده و در آخر آن مىافزايد : « سپس انتقال يافتيم تا به عبد المطلب رسيديم . آن گاه نبوّت از من شد و وصايت از على . »\r\nمن نيز براى يافتن حديث به مسند احمد مراجعه كردم امّا آن را نيافتم و به گمان قوى در نسخه‌هاى چاپى كه اكنون در اختيار ماست ، اين حديث وجود ندارد ؛ زيرا آنان هر گاه امثال اين فضيلت بزرگ را ببينند در صورت امكان آن را حذف مىكنند . ما در آينده\r\n\r\n","description":"","footnote":"\r\n( 1 ) . شرح نهج البلاغه ، ج 2 ، ص 450 .\r\n","page_name":" 305 ","page_number":310},
  {"content":"\r\nمواردى را ذكر خواهيم كرد كه توسط علماى قوم از مسند نقل شده است امّا هم اكنون در مسند يافت نمىشود .\r\nاز اين گذشته ، اولين حديثى كه مصنّف از ابن مغازلى نقل مىكند عينا در ينابيع الموده ( 1 ) از ابن مغازلى به نقل از سلمان فارسى نيز آورده شده است . همچنين حديث ديگرى شبيه به حديث احمد را با سند خود از ابوذر نقل مىكند . همين طور از صاحب الفردوس با سند خود از سلمان حديثى را كه ابن الحديد نقل كرده نيز نقل مىكند . و حديث ديگرى را مانند حديث احمد از حموينى و موفق بن احمد با سندشان از امير المؤمنين ( ع ) نقل مىكند . سپس از حموينى با سند خود از ابن عباس نقل مىكند : شنيدم كه رسول خدا ( ص ) به على فرمود : « من و تو از نور خدا آفريده شديم » .\r\nپس همانطور كه ملاحظه مىكنيد اين اخبار ولو از اين حيث كه اسانيد آن مؤيد يكديگرند ، معتبر مىباشند . و اين محكمترين دليل بر فضيلت امير المؤمنين ( ع ) بر ديگران است . لذا او - با توجّه به تصريح برخى از اين روايات برخلافت و وصايتش - امام مىباشد .\r\nاما اينكه فضل گمان كرده كه اخبار متواتر ، منحصر به يك يا دو روايت است ناشى از عدم آشنايى او با اصطلاح است . زيرا اين متواترى كه وى مىگويد ، متواتر لفظى است نه معنوى صرف . و اخبار متواتر معنوى خارج از شمارش است و خود او در اين كتاب مدّعى تواتر برخى از اخبار شده است و مراد مصنّف نيز اين است كه اخبار مربوط به امامت امير المؤمنين ( ع ) تواتر معنوى دارد . اگر چه تمام آنها تواتر لفظى و معنوى ندارد .\r\nلذا لازم نيست كه حديث نور ، عينا ، تواتر داشته باشد و اگر كسى مدّعى تواتر معنوى آن مىشد - مانند حديث غدير - دور از صواب نمىبود . جالب اينجاست كه فضل ادعاى تواتر حديث منقول از مسند احمد را به مصنّف نسبت مىدهد در حالى كه حداكثر چيزى كه مىتوان به مصنّف منتسب ساخت دعوى تواتر معنوى حديث نور است آن هم به سبب تعدد راويان و اخراج كنندگان حديث كه يكى از آنان احمد مىباشد . و از اين امر لازم نمىآيد كه آنچه در مسند احمد آمده صحيح باشد تا چه رسد به تواتر آن . جالبتر از اين ، عيبگرفتن فضل از مصنّف دانشمند است و گمان اينكه وى از معارضهء با او نادم\r\n\r\n","description":"","footnote":"\r\n( 1 ) . ينابيع الموده ، باب اوّل .\r\n","page_name":" 306 ","page_number":311},
  {"content":"\r\nگرديده و مبتلا به امرى شده كه در آن صبر مىورزد ؛ در حالى كه خود او ، همانطور كه ملاحظه كرديد ، حتى عبارات واضح را نمىشناسد . ابيات مشهور معرّى در اينجا واقعا مصداق پيدا مىكند و گويى براى همين مقام سروده شده است . در اثبات فضل مصنّف همين كافى است كه علماى مشهور اهل سنّت در دربار سلطان محمد خدا بنده از مقابلهء با او عاجز گشتند به نحوى كه سلطان در همان مجلس شيعه شد و جمع كثير ديگرى كه شاهد مناظره بودند و ماجرا به گوششان رسيد به مذهب تشيع گرويدند و ايران به بركت دانش و استدلال روشن مصنّف ، به تشيع گرويد .\r\nاما اينكه گمان كرده است احمد ، احاديث ضعيف و منكر را گرد آورده ، چرا كه كتاب او مسند است نه صحيح ، ناشى از آن است كه آگاهى او به كتب صرفا به اسمهاى آنان محدود مىشود و از مسمّا بىاطلاع است . زيرا احمد ، مانند صاحبان صحاح ، احاديثى را كه به نظر خودش مسند و صحيح بوده گردآورده است اگر چه آن را مسند ناميده .\r\nابن تيميه در پاسخ به برهان هفتم مصنّف در كتاب منهاج الكرامه - آيهء مودّت - مىگويد :\r\n« احمد در مسند خود همان شرطى را براى نقل حديث ، كرده كه ابو داود در سنن خود . » و در برهان بيست و هفتم - آيهء * ( « وَالَّذِينَ آمَنُوا بِالله وَرُسُلِه أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ » ) * ( 1 ) - مىگويد : « و آنها - يعنى احاديث احمد - از احاديث سنن ابى داود بهتر است » .\r\nنويسندهء شرح حال احمد در مقدمهء مسند كه به سال 1313 قمرى در مطبعهء ميمنيهء مصر به چاپ رسيده است ، مىگويد : « سبكى در الطبقات الكبرى از حافظ ابو موسى محمّد بن ابو بكر مدينى نقل مىكند : اين كتاب - يعنى مسند احمد - اصل بزرگ و مرجع موثّقى براى اصحاب حديث است كه امام و معتمد قرار گرفته و در تنارع ، مسند و ملجأ به شمار مىرود . » سپس از حنبل بن اسحاق نقل مىكند : « عمويم احمد بن حنبل ، من ، صالح و عبد اللَّه را جمع كرد و گفت : در اين كتاب پنجاه هزار و هفتصد حديث متقن كرده‌ام .\r\nهر گاه مسلمانان در مورد حديثى از پيامبر ( ص ) اختلاف يافتند به آن مراجعه كنيد اگر در اين كتاب نبود حجّت نيست . » سپس از عبد الله بن احمد از پدرش نقل مىكند : « اين كتاب را امام مردم نمودم تا هر گاه در سنّت رسول ( ص ) اختلاف پيدا كردند به آن مراجعه كنند » . سپس ابو موسى مدينى مىگويد : « احمد هيچ حديثى را اخراج نكرده مگر اينكه\r\n\r\n","description":"","footnote":"\r\n( 1 ) . حديد / 19 .\r\n","page_name":" 307 ","page_number":312},
  {"content":"\r\nصداقت و ديانت راوى آن برايش ثابت شده باشد و از افرادى كه در امانت آنان طعن زده حديث نقل نكرده است » . سپس از عبد الله بن احمد نقل مىكند : « از پدرم پرسيدم نظرت دربارهء عبد العزير بن ابان چيست ؟ گفت : چون حديث مواقيت را نقل كرده از او هيچ حديثى نياورده‌ام » . در شرح حال احمد از اين گونه مطالب بسيار ذكر شده است كه دلالت بر آن دارد كه احمد تنها احاديثى را كه از نظر خودش صحيح بوده است در مسند خود آورده است علاقه مندان مىتوانند به آن كتاب مراجعه كنند . و صرف اينكه ديگران احاديث جمع شده توسط احمد را ضعيف و منكر دانسته‌اند مقتضى عدم صحّت آنها از نظر احمد نمىباشد ؛ زيرا مسند او بهتر از صحاح آنان نيست . زيرا همانطور كه در مقدمهء كتاب گفته شد در صحاح ، احاديث ضعيف ، منكر و كفر آلود به چشم مىخورد .\r\nفضل ادعا مىكند كه مغازلى فردى ناشناخته است و هيچ يك از علما او را نمىشناسد . در حالى كه ابن حجر در الصواعق المحرقه همانطور كه در آيهء هفتاد و هفتم گذشت از وى روايت مىكند و از او با كنيهء ابو الحسن ياد مىكند و اين نكته دروغ بودن سخن فضل را اثبات مىكند . در ينابيع الموده باب اوّل نيز او را با همين كنيه ياد مىكند و نام او را على بن محمد ذكر مىكند كما اينكه در مقدمهء كتاب هنگام معرفى راويان خود او را به فقيه شافعى توصيف مىكند . نهايت طعنى كه ابن تيميه بر ابن مغازلى مىزند اين است كه علم حديث در تخصص او نيست و او حديث شناس نمىباشد ، و منشأ تجاهل ابن تيميه و طعن وى در حديث شناسى مغازلى چيزى نيست جز اينكه او حديثى را روايت مىكند كه مطابق ميل ابن تيميه نمىباشد . و ديگر اينكه وى احاديثى را در بيان فضيلت امير المؤمنين ( ع ) گرد آورده است كه - اين نكته چنان كه در مقدمه آمد - بيشتر حاكى از اطلاع و انصاف مغازلى است . اگر مغازلى در بيان فضايل شيخين احاديث ساختگى گرد مىآورد در نزد آنان از مقام و منزلت بلند و والايى برخوردار مىشد .\r\nفضل مىگويد : عجيب اينكه اين مرد هر چه حديث ذكر مىكند از كتب اهل سنّت و جماعت است . علَّت اين اشكال فضل اين است كه وى بين بحث الزامآور با غير آن ، فرق نگذاشته است . مصنّف فقط به خاطر آن كه آنان ملزم به پذيرفتن گردند از كتب آنان نقل مىكند نه اينكه به آن كتابها نياز داشته باشد . زيرا او با وجود دلايل قطعى عقلى و نقلى موجود در كتب اصحاب خود از اين كتابها بىنياز است و فضل به گمان اينكه مبادا برخى از افراد بىاطلاع فريب بخورند نسبت به كتب حديث شيعه و علما و راويان آنها تجاهل\r\n","description":"","footnote":"","page_name":" 308 ","page_number":313},
  {"content":"\r\nكرده است . غافل از اينكه خورشيد از ديدهء افراد بينا پنهان نمىگردد . اينان تا به امروز همچنان از ترس روشن شدن حقيقت و گرايش مردم به آيين پدران ، نسبت به كتب شيعه اظهار بىاطَّلاعى و تقافل مىكنند .\r\nاينكه فضل مىگويد : وى احاديث منقول در صحاح را رها مىكند ، كذب محض است .\r\nزيرا مصنّف همانطور كه خواهيد ديد از صحاح و كتب ديگر ، حديث نقل مىكند و تمام آن احاديث از لحاظ سستى در نظر او يكسانند اما براى احتجاج كردن در برابر ايشان به آنها استناد مىنمايد . و همانطور كه سبب آن در مقدمه آمد و وضعيت صحاح بيان شد براى ما امكان ندارد كه احاديث موجود در آنها را صحيح بشماريم مگر آن مقدارى كه مربوط به فضايل اهل بيت ( ع ) و معايب دشمنان آنها مىباشد .\r\nاز عجايب اينكه وى منكر افزايش تعداد شيعيان تا زمان خويش است . اگر اين سخن راست باشد پس چرا از سرزمين خود به ماورالنهر گريخت و چرا در پايان همين كتاب از استيلاى آنان بر آنجا اظهار ناراحتى مىكند ؟ اگر از كثرت شيعه بىخبر است بايد از پيشوايان خود ؛ يعنى بنى اميه دربارهء شيعيان يوم الدار و جنگ صفين و روز استيلاى بنى عباس بر آنان بپرسد ، و بايد از بنى عباس در مورد آل بويه ، حمدانيان و فاطميان سؤال كند . تاريخ نگاران ذكر كرده‌اند كه مشكل معاويه در كوفه به واسطهء كثرت شيعيان آن شهر ، عميقتر بود . آرى البته همانطور كه خداى تعالى در قرآن مىفرمايد ، دشمنان و مخالفان خاندان رسول در اكثريت قرار دارند : * ( « وَما أَكْثَرُ النَّاسِ وَلَوْ حَرَصْتَ بِمُؤْمِنِينَ » ) * ( 1 ) .\r\n\r\n2 - حديث جانشينى على و همراهى او با پيامبر در بهشت\r\nمصنّف - قدّس سرّه - مىگويد :\r\nدوّم - در مسند احمد مىگويد :\r\nهنگامى كه آيهء * ( « وَأَنْذِرْ عَشِيرَتَكَ الأَقْرَبِينَ » ) * ( 2 ) نازل شد ، پيامبر ( ص ) سى تن از خويشاوندان خود را گرد آورد . سه روز خوردند و آشاميدند ، سپس پيامبر ( ص )\r\n\r\n","description":"","footnote":"\r\n( 1 ) . يوسف / 103 .\r\n( 2 ) . شعراء / 214 .\r\n","page_name":" 309 ","page_number":314},
  {"content":"\r\nبه آنها گفت : چه كسى دين مرا حفظ مىكند و به وعده هايم عمل مىكند تا جانشينم گردد و در بهشت با من باشد ؟ على گفت : من . پيامبر ( ص ) فرمود : تو .\r\nثعلبى در تفسير خود مىگويد : رسول خدا جملهء آخر را سه بار فرمود و در هر بار جز على همه سكوت اختيار كردند .\r\nفضل مىگويد :\r\nاين حديث را ابن جوزى ضمن داستان بلندى از احاديث جعلى ذكر مىكند و جمله « يكون خليفتى » ( تا جانشينم گردد ) در آن نيست و به وسيلهء او يا اساتيدش از شيوخ رافضيان و تهمت زنندگان و دروغگويان جعل شده است . در مسند احمد نيز اين عبارت يافت نمىشود و از افزوده‌هاى رافضيان است . اين دو كتاب امروز وجود دارد و اينان به شرمندگى دروغ و بهتان اهميتى نمىدهند . روايت در اصل چنين است : « و يكون معى فى الجنّة » كه البته از فضايل امير المؤمنين ( ع ) به شمار مىرود ؛ زيرا او هنگامى به پيامبر ( ص ) روى آورد كه ديگران پشت كردند و در زمانى قدم پيش نهاد كه ديگران خوددارى ورزيدند . فضايل او خارج از شمارش است سلام پى در پى خدا بر او باد .\r\nمن مىگويم :\r\nاز بزرگترين شگفتيها اين است كه اين مرد دروغ مىگويد و مصنّف بزرگوار اين كتاب را دروغگو مىشمارد و به بدگويى از مصنّف و علماى راستگو و امين ما مىپردازد . اگر مىخواهيد دروغ او روشن شود به مسند احمد ( 1 ) مراجعه كنيد . در آنجا خواهيد ديد كه لفظ « خليفتى » در حديث آمده است . همچنين در كنز العمال ( 2 ) آن را از مسند و از ابن جرير نقل مىكند و صحيح مىشمارد و از طحاوى و ضياء نيز در احاديث برگزيده آن را نقل مىكند ؛ احاديثى كه در آغاز كنز العمال - با اشارهء به آنها - نقل شده كه سيوطى در ديباچهء جمع الجوامع همهء آنها را صحيح دانسته است . در كنز العمال ( 3 ) اين حديث را ضمن داستان بلندى از ابن اسحق و ابن جرير و ابن ابى حاتم و ابن مردويه و ابى نعيم و بيهقى نيز نقل مىكند و پيامبر ( ص ) در آخر اين حديث مىگويد :\r\n\r\n","description":"","footnote":"\r\n( 1 ) . ج 1 ، ص 111 .\r\n( 2 ) . ج 6 ، ص 396 .\r\n( 3 ) همان ، ص 397 .\r\n","page_name":" 310 ","page_number":315},
  {"content":"\r\nمن خير دنيا و آخرت را برايتان آورده‌ام و خدا مرا فرمان داده است تا شما را به آن دعوت كنم . پس كداميك از شما مرا در اين امر پشتيبانى مىنمايد ؟ على ( ع ) گفت : اى پيامبر خدا ( ص ) ! من حامى تو در اين امر هستم . پيامبر ( ص ) دست به گردن او گذاشت و فرمود : اين مرد ، برادر و وصى و جانشين من در بين شماست .\r\nپس به او گوش كنيد و از وى پيروى نماييد . مردم با خنده برخاستند و به ابو طالب گفتند : به تو دستور داده است تا از على ( ع ) حرف شنوى و اطاعت نمايى .\r\nاين حديث را طبرى در تاريخ خود ( 1 ) و ابن اثير در كامل ( 2 ) آورده‌اند و در كنز العمال ( 3 ) نيز طى حديث ديگرى از ابن جرير نقل شده است كه پيامبر ( ص ) در آن مانند سخن اوّلش فرمود : « اين مرد برادر و وصى و جانشين من در بين شماست . پس به او گوش كنيد و از وى پيروى نماييد . » ابن ابى الحديد در شرح نهج البلاغه ( 4 ) از ابو جعفر اسكافى نقل مىكند كه :\r\nدر خبر صحيح از پيامبر ( ص ) روايت شده است كه در ابتداى بعثت على را مأمور ساخت كه طعامى تهيه كند و بنى عبد المطلب را دعوت نمايد . على غذايى تهيه نمود و آنان را دعوت كرد . سپس به آنان تضمين داد كه هر كس او را پشتيبانى و يارى كند او را برادر دينى خود و وصى پس از مرگ خويش و جانشين خويش مىگرداند . همهء حاضران خوددارى كردند و تنها او بود كه پذيرفت . آن گاه پيامبر ( ص ) فرمود : اين مرد ، برادر ، وصى و خليفهء پس از من است مردم با خنده برخاستند و به ابو طالب مىگفتند : از پسرت اطاعت بكن او را امير تو قرار داد .\r\nدر همهء اين روايات لفظ خليفه آمده است .\r\nدر كنزل العمال خبر ديگرى را از ابن مردويه نقل مىكند كه مشتمل بر لفظ « ولايت » مىباشد ، در اين حديث مىگويد :\r\n\r\n","description":"","footnote":"\r\n( 1 ) . ج 2 ، ص 217 .\r\n( 2 ) . ج 2 ، ص 28 .\r\n( 3 ) . ج 2 ، ص 392 .\r\n( 4 ) . ج 3 ، ص 263 .\r\n","page_name":" 311 ","page_number":316},
  {"content":"\r\nپيامبر ( ص ) دست خويش را پيش آورد و فرمود : چه كسى با من بيعت مىكند تا برادر ، همراه و ولى شما بعد از من باشد ؟ من - يعنى على - دستم را دراز كردم و گفتم . من با شما بيعت مىكنم و او هم بر همان مبنا با من بيعت نمود .\r\nشما مىدانيد كه لفظ ولايت در اينجا به قرينهء آنچه گذشت و به قرينهء كلمهء « پس از من » به معناى خلافت است . زيرا ولايت به معناى دوستى و يارى ، به بعد از پيامبر ( ص ) اختصاص ندارد بلكه اين خلافت است كه به بعد از پيامبر ( ص ) اختصاص مىيابد .\r\nاز فضل عجيبتر ابن تيميه است . - در ذيل بيان همين حديث توسط مصنّف در منهاج الكرامه - اصل وجود چنين حديثى را در كتب صحاح و مسندهاى اهل سنّت انكار مىكند با آنكه شما ديديد كه احمد و ديگران آن را نقل كرده‌اند . البته وى اعتراف دارد كه اين حديث در تفسير ابن جرير و بغوى و ثعلبى و ابن ابى حاتم آمده است لكن در مورد اسناد هر يك از آنها مناقشه نموده كه در مقدمهء كتاب پاسخ آن آمد . در جايى كه طرق حديث به حدّ استفاضه رسيده است و برخى از آنها برخى ديگر را تقويت مىكند و ايشان - همانطور كه شنيديد - برخى از اين طرق را صحيح مىدانند ؛ ديگر جايى براى مناقشه نمىماند . بعلاوه مناقشه اجمالى وى در مورد سند حديث ثعلبى ، مردود است مگر اينكه آن را توضيح دهد ، و مناقشهء او در سند روايت ابن ابى حاتم تنها به خاطر بودن عبد الله بن عبد القدوس در سلسلهء راويان حديث است . دار قطنى اين شخص را ضعيف مىشمارد و نسائى او را ثقه نمىداند و ابن معين او را شخص رافضى و خبيث معرّفى مىكند . امّا اشكال اين اظهار نظرها آن است كه ابن حجر از راوى مذكور به نيكى سخن مىگويد و وى را راستگو مىداند . در تهذيب التهذيب مىگويد : محمّد بن عيسى ، ثقه است . و ابن حبان او را در شمار افراد موثق ذكر مىكند . بخارى مىگويد : وى در اصل مرد راستگويى است امّا از افراد ضعيف روايت مىكند . وى همچنين از راويان سنن ترمذى است . بدون شك مدح اين افراد نسبت به قدح آنان مقدّم است ؛ زيرا اگر دو نفر در دين و عقيده با يكديگر مخالف باشند ، قدح هيچ يك از آن دو نسبت به ديگرى - در صورتى كه بىدليل باشد - حجيت نخواهد داشت به خلاف مدح . زيرا اگر در چنين حالتى يكديگر را مدح كنند ، پذيرفته خواهد شد . چرا كه فضيلت آن است كه دشمنان به آن گواهى دهند . اگر چه اين عبد اللَّه را از شيعه پنداشته‌اند امّا در ميان مردان شيعه چنين شخصى را نمىشناسيم . شايد به واسطهء روايت فضايل اهل بيت ( ع ) او را به رافضىگرى\r\n","description":"","footnote":"","page_name":" 312 ","page_number":317},
  {"content":"\r\nو خباثت منسوب داشته‌اند . ابن عدى تنها عيبى كه از وى مىگيرد اين است كه : « تمام روايات وى مربوط به فضايل اهل بيت ( ع ) است » . اى كاش مىدانستم آيا به واسطهء نقل چنين روايتهايى يك شخص ضعيف مىشود و مستحق خبيث شمردن مىگردد ؟ بنابراين طعن اينان در مورد ابو مريم عبد الغفارين قاسم ، راوى حديث ابن جرير و بغوى نيز - مطابق نقل ابن تيميه - بىاعتبار است . زيرا اين شخص همانطور كه در ميزان الاعتدال آمده از شيعيان مىباشد خصوصا اينكه ذهبى او را فردى علاقه مند به علم و رجال مىشمارد .\r\nو امّا آنچه فضل به ابن جوزى نسبت مىدهد بعيد نيست كه از دروغهاى او باشد و گرنه مىبايست در كنز العمال در مورد احاديثى كه از وى نقل كرده‌ايم اين نسبت را به او مىداد . زيرا عادت وى اين است كه از كتاب الموضوعات ابن جوزى نقل نمايد . همچنين سيوطى نيز در اللئالى المصنوعه كه برگرفته از كتاب الموضوعات است آن را ذكر نكرده است . تازه اگر بر فرض اين نسبتى كه به ابن جوزى مىدهد درست باشد ، سخن فضل غير قابل اعتنا است ؛ زيرا ابن جوزى نيز طرف نزاع مىباشد .\r\nدر مورد ستايش فضل از امير المؤمنين ( ع ) بايد گفت كه او با اين كار ، امر شرّى را پنهان مىكند . زيرا قصد او از اين كار ترويج دروغ خود و انكار روايت مصنّف دفع تهمت ناصبى بودن از خويش است . در حالى كه امكان ندارد وضعيت شخصى كه منكر واضحات است پوشيده بماند . آيا اگر اين روايتها در تأييد مذهب او بود باز همچنين برخورد مىكرد ؟\r\nاز اين امور كه بگذريم بخشى از حديثى كه مصنّف در منهاج الكرامه مىآورد اين است كه پيامبر ( ص ) چهل مرد از فرزندان عبد المطلب را گرد آورد . ابن تيميه با اين ادّعا كه تعداد مردان بنى عبد المطلب در آن زمان به چهل تن نمىرسيد ، دستاويزى براى طعن در حديث ساخته است .\r\nولى اين طعن موردى ندارد ، زيرا بر فرض كه اين نكته پذيرفته شود ، بعيد نيست كه مراد از بنى عبد المطلب شامل تمام بنى مطلب باشد . زيرا بنى عبد المطلب به بنى مطلب اختصاص دارند تا جايى كه جزء آنان محسوب مىشوند و به همين خاطر در محاصرهء شعب همراه آنان بودند . گواه اين امر ، گفتهء ابن اثير است . وى ضمن نقل حديث مىگويد :\r\nبنى عبد المطلب حاضر شدند و تعدادى از بنى مطلب نيز همراه آنان ديده مىشد . اگر گفته شود : مراد فقط بنى مطلب است ، نهايت اشكالى كه وارد مىباشد اين است كه راوى\r\n","description":"","footnote":"","page_name":" 313 ","page_number":318},
  {"content":"\r\nدر بيان تعداد حاضران اشتباه يا مبالغه كرده است و اين نكته با اصل واقعه كه از طرق مستفاضه نقل شده منافات ندارد . تقريبا نمىتوان حادثه اى را يافت كه از طرق مختلف نقل شده باشد امّا در جزئيات آن خطا ديده نشود .\r\nطعن ديگر ابن تيميه اين است كه مىگويد : در حديث نقل مىشود كه هر يك نفر از حاضران به تنهائى بزغاله اى را همراه با يك كوزه آب مىخورد . در حالى كه - به ادّعاى ابن تيميه - آنان به پرخورى شهرت نداشته‌اند . همانطور كه بيان شد حداكثر چيزى كه اثبات مىشود مبالغه يا اشتباه راوى در اين ناحيه از روايت است امّا اصل روايت همچنان به قوّت خود باقى است و آسيبى بدان نمىرسد . بعلاوه ، عدم معروفيت آنها به پرخورى دليل بر عدم اتفاق اين واقعه نمىباشد بخصوص با عنايت به اينكه مطابق شهادت كتب تاريخى بسيارى از مردمان قريش چنين بودند .\r\nابن تيميه ايراد ديگرى بر حديث وارد مىكند و مىگويد : چگونه ممكن است پيامبر ( ص ) به آن جماعت بگويد هر يك از شما در اين امر مرا حمايت كند ، وصى و خليفهء پس از من مىشود ؛ در حالى كه صرف پذيرفتن چنين كارى موجب خلافت نمىگردد ، زيرا تمام مسلمانان آن حضرت را حمايت كردند و هيچ يك از آنها خليفه نيستند . از اين گذشته امكان داشت تعدادى از ايشان درخواست پيامبر ( ص ) را بپذيرند در آن صورت كدام يك خليفه مىشد ؟ در پاسخ بايد گفت : پيامبر ( ص ) نفرمودند پذيرفتن ، علَّت تامهء خلافت پس از من است تا اينكه لازم بيايد هر كس اين كار را كرد اگر چه از قبيلهء رسول خدا نباشد مع الوصف خليفه شود بلكه پيامبر به دستور خدا قصد داشت خويشاوندان نزديك خود را انذار دهد و ترغيب نمايد ؛ زيرا آنان به پيامبر نزديكتر بودند و سزاوارتر آن بود كه ايشان آن حضرت را يارى كنند و آن حضرت نيز اين مقام را تنها براى ايشان قرار داد . از سوى ديگر ، اين كار را كرد تا از همان آغاز بدانند كه اين مقام ، از آن على است . چرا كه خدا و رسولش مىدانستند كه كسى جز على ( ع ) پيشنهاد پيامبر ( ص ) را به طور كامل نمىپذيرد و صد در صد از او حمايت نخواهد كرد .\r\nنتيجه آنكه اين حادثه براى تثبيت امامت او و اتمام حجت بر قومش بود . بنابراين فرض اينكه چند نفر درخواست پيامبر را اجابت مىكردند ، صحيح نيست . اگر اين فرض درست بود و واقع هم مىشد در اين صورت ، پيامبر شخص سزاوارتر و شايسته تر را براى اين كار تعيين مىفرمود .\r\nبارى احاديث ديگرى وجود دارد كه به خلافت على ( ع ) تصريح مىكند . از جمله\r\n","description":"","footnote":"","page_name":" 314 ","page_number":319},
  {"content":"\r\nاحاديث مربوط به آيهء سى و ششم كه در مورد اسباب نزول سورهء نجم بود و برخى از احاديث ثقلين .\r\nاز جمله ، حديثى كه در مبحث امامت مواقف آمده است : « تو - على - برادر ، وصى خليفهء پس از من و اقامه كنندهء دين من هستى » نويسنده و شارح كتاب مذكور دو پاسخ به حديث داده‌اند . نخست : اين حديث با نصوص موجود در مورد امامت ابو بكر تعارض دارد . دوّم : عدم صحت حديث . زيرا به طور قطع ، نص واضحى بر امامت وجود ندارد ، چرا كه اگر وجود داشت تواتر مىيافت و على با ابو بكر به مخالفت برمىخاست و چگونه امكان داشت كه اصحاب با آن استحكام در عقيده از آن نص روشن پيروى نكنند ؟\r\nدر مورد اوّل بر فرض وجود چنين روايتى و دلالت آن برخلافت ابو بكر ، نمىتواند براى ما حجّت باشد ؛ زيرا از احاديث مختص آنهاست بلكه با توجه به اينكه اينان معترفاند كه پيامبر ( ص ) شخصى را جانشين خود قرار نداده ، چنين حديثى دروغ مسلم است .\r\nو در مورد دوّم اوّلا : حصول تواتر مشروط به نبودن شبهه است در حالى كه شبهه موجود است و بلكه مهمتر از شبهه ، تعصبى است كه چون خار در چشم مىماند . آيا با وجود نص كتاب خدا مبنى بر انحصار ولايت در خدا ، پيامبر ( ص ) و امير المؤمنين ( ع ) و نص حديث غدير و منزلت و ثقلين و . . . ، اگر كسى انصاف دهد تواتر معنوى را از مجموعهء اين نصوص به دست نمىآورد ؟ بر فرض كه اين نصوص از وضوح و تواتر معنوى بر امامت على ( ع ) برخوردار نباشد ، امكان مطالبهء نصوص واضحتر به واسطهء وجود موانع در آن هنگام نبوده است . زيرا عموم قريش و بسيارى از انصار در صدر اسلام دشمن امير المؤمنين ( ع ) بودند . برخى غاصب حق او ، بعضى كمك كنندهء به غصب ، تعدادى راضى به غصب و باقى افراد ، بى شخصيت و پيرو بودند . تنها انگشت شمارى از آنها طرفدار على ( ع ) باقى ماندند كه آنان نيز از ترس امرا ، نمىتوانستند نص واضح را بيان كنند . حتى بيشتر مردم نيز از امرا ترس داشتند . از اين روست كه ماجراى غدير پوشيده ماند و امير المؤمنين ( ع ) پس از گذشت مدّت كوتاهى ، براى اثبات آن ، مجبور مىشود كه از اصحاب زندهء پيامبر ( ص ) گواهى بطلبد . با وجود اين ، تعدادى از ايشان به دليل دشمنى با امير المؤمنين ( ع ) به نفع او شهادت ندادند و\r\n","description":"","footnote":"","page_name":" 315 ","page_number":320},
  {"content":"\r\nهمانطور كه گذشت دعوت آن حضرت بىپاسخ ماند . بر فرض كه امكان بيان نص جلى در صدر اوّل هم وجود داشته است قطعا در دوران معاويه و شجرهء ملعونه چنين امرى غير ممكن بوده است ؛ زيرا آنان دشنام به امير المؤمنين و امام المتقين را واجب كردند و هر كس فضيلتى از آن حضرت را نقل مىكرد يا براى او در امرى برترى قائل بود گرفتار زندان و مرگ مىگرديد ، تا چه رسد به اينكه روايتى كه نص واضح در امامت على ( ع ) است تواتر يابد . در دورانهاى بعد مانند دوران بسيارى از خلفاى بنى عباس نيز كه مانند بنى اميه منكر حق امير المؤمنين ( ع ) بودند وضع به همين شكل باقى ماند . چه درخواستى عجيبتر از اينكه خواهان تواتر نص جلَّى بر امامت على ( ع ) در ميان مردمى باشيم كه وجود چنين نصّى با مذهب آنان مخالف است و علماى دنيا طلبشان ، سعى در كاستن مقام على ( ع ) و اثبات مفضول بودن او دارند و تمام مناصب سلاطين و امر ايشان بر پايهء انكار نص جلَّى بر امامت او و فرزندان پاكش مىباشد .\r\nثانيا : ادعاى عدم مخالفت با ابو بكر نيز نادرست ، و عين حق ستيزى است . زيرا در شرايطى كه بيم نابودى اسلام مىرود چه مخالفتى بزرگتر از خوددارى از بيعت با ابو بكر و بيان غاصب بودن او مىتواند باشد ؟ همانطور كه در مبحث چهارم از بحث امامت گذشت ، مطابق بيانات آن حضرت ، ايشان شش ماه يا بيشتر پس از خلافت ابو بكر به زور با او بيعت نمود .\r\nثالثا : ادعاى استحكام عقيده اصحاب نيز ادعاى بىاساسى است و جاى تأمّل دارد . اگر چنين نيست پس معناى اين آيه كه مىفرمايد : * ( « أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ » ) * ( 1 ) چيست ؟ يا آيات سورهء برائت كه چون رسواگر اصحاب بود به سورهء فاضحه موسوم شد ، و آيهء * ( « وَإِذا رَأَوْا تِجارَةً أَوْ لَهْواً انْفَضُّوا إِلَيْها » ) * ( 2 ) كه نشان مىدهد كه ايشان امر واجب را رها كردند و بدون آنكه به پيامبر اهميّت بدهند به دنبال لهو و تجارت رفتند و تنها افراد معدودى نزد پيامبر ( ص ) باقى ماندند . بايد از اينان پرسيد :\r\nاين ادعا با حديث حوض چگونه سازگار است ؟ چرا كه در اين حديث اكثر صحابه اهل ارتداد و آتش شمرده شده‌اند و جز عدهء انگشت شمارى مسلمان نماندند . اخبار بىشمار ديگرى نيز در اين زمينه وجود دارد كه به خواست خدا تعدادى از آنها را\r\n\r\n","description":"","footnote":"\r\n( 1 ) . آل عمران / 144 .\r\n( 2 ) . جمعه / 11 .\r\n","page_name":" 316 ","page_number":321},
  {"content":"\r\nخواهيم آورد .\r\nقوشچى در شرح تجريد الاعتقاد پس از نقل خبرى كه از مواقف ذكر كرديم مىگويد :\r\nدر پاسخ به اين حديث گفته‌اند كه اين حديث خبر واحدى است در مقابل اجماع .\r\nو اگر صحيح مىبود . بر اصحاب و تابعين و محدثان زبردست و قوى ، خصوصا على و فرزندان پاكش مخفى نمىماند . بر فرض پذيرفتن اين حديث ، حداكثر ، اثبات خلافت على ( ع ) است نه نفى خلافت ديگران .\r\nاشكال اين پاسخ همانطور كه در مبحث چهارم آمد - عدم اجماع است . ما بيان كرديم كه موضوع براى صحابه پوشيده نبود ، بلكه آنان عمدا مسئله را مخفى نگاه داشتند ، درست مانند حديث غدير . همچنين افراد غير از صحابه نيز كه از حديث آگاه بودند به واسطهء دشمنى با على ( ع ) يا ترس از معاويه و امثال او آن را مخفى نگاه داشتند و ادعاى مخفى بودن آن بر امير المؤمنين و فرزندان پاكش نيز با گفتهء متواتر آنان مبنى بر وجود نص بر خلافت على ( ع ) و اظهار گمراهى مسلمانان صدر اوّل ناسازگار است .\r\nچقدر آن بزرگواران به تصريح و كنايه بر وجود نص تأكيد كردند امّا هر بار بر اعراض و عداوت دشمنان افزوده شد .\r\nرابعا : انكار دلالت اين حديث بر نفى خلافت ديگران ، سركشى در برابر يك مسئلهء بديهى است . زيرا كدام دليل در نفى خلافت ديگران از اين جمله پيامبر صراحت بيشترى دارد : « خليفهء پس از من » ؟ اگر قيدى كه در اين جمله آمده بر اين نكته دلالت ندارد ، ديگر خلافت بلافصل هيچ كس از طريق نص اثبات نمىگردد . اى كاش مىدانستم چطور وصيّت ابو بكر در مورد عمر ، به عنوان نص بر خلافت بلافصل او پس از ابو بكر مىباشد امّا وصيّت پيامبر ( ص ) در مورد امير المؤمنين ( ع ) چنين نيست ! در حالى كه وصيّت ابو بكر از صراحت وصيّت پيامبر ( ص ) برخوردار نمىباشد .\r\nهمچنين - همانطور كه در آيهء دوّم گفته شد - وصاياى ساير سلاطين براى ولى عهدهاى خويش نيز همين گونه بوده است .\r\nاز جمله اخبار صريح در مورد خلافت امير المؤمنين ( ع ) حديثى است كه در ميزان الاعتدال در شرح حال عبد اللَّه بن داهر نقل مىنمايد . وى با سند خويش از ابن عباس روايت مىكند كه :\r\n","description":"","footnote":"","page_name":" 317 ","page_number":322},
  {"content":"\r\nفتنه اى خواهد شد . هر كس آن را درك كرد بايد به قرآن و على بن ابى طالب پناه ببرد . شنيدم رسول خدا ( ص ) فرمود : او نخستين كسى است كه به من ايمان آورد و با من مصافحه نمود . او فاروق اين امت و يعسوب مؤمنين است و مال و ثروت ، يعسوب ستمگران . على صديق اكبر و خليفهء پس از من است .\r\nدر كتاب مذكور مىافزايد : ابن عدى مىگويد عموم روايت او در فضايل على است و او متهم به اين امر است و . . . عقيلى مىگويد : او مردى رافضى و خبيث است ؛ احمد و يحيى مىگويند : او قابل ذكر نمىباشد .\r\nملاحظه كنيد ، هنگامى كه ظلم و بيداد و قضاوت آنان در مورد شخصى كه فضايل برادر رسول خدا ( ص ) و نفس او را نقل مىكند تا به اين اندازه است چگونه خواهان ارائه نصّ واضحترى هستند ؟ اى كاش مىدانستم چرا هر كس فضيلتى براى امير المؤمنين ( ع ) نقل مىكند رافضى ، خبيث و متهم است و هر كس براى مشايخ آنان ، فضيلتى را نقل مىكند در صحاح آنان موثّق ، صادق و مورد اعتماد است و صاحب سنّت شمرده مىشود ، اگر چه سيد النبيين ( ص ) او را كافر شمارد و خداى تعالى بفرمايد : * ( « إِنْ جاءَكُمْ فاسِقٌ بِنَبَإٍ فَتَبَيَّنُوا » ) * - مانند خوارج و ناصبيها .\r\nاز جمله اخبار صريح در خلافت آن حضرت ، حديثى است كه از ابن حبان با ذكر سند از انس به طور مرفوع در اللئالى المصنوعه نقل شده است :\r\nبرادرم و وزيرم و خليفهء پس از من در خانواده‌ام و بهترين كسى كه پس از خود به جاى مىگذارم كه دين مرا ادا مىكند و وعدهء مرا محقق مىسازد ، على ( ع ) است .\r\nهمچنين در همين كتاب از خطيب در المتفق و المفترق و از جوزقانى با سندشان از سلمان نقل مىكند :\r\nاز رسول خدا ( ص ) پرسيدم وصى او كيست ؟ فرمود : وصى و مجل اسرار و خليفهء من در ميان خانواده‌ام و بهترين كسى كه بر جاى مىنهم ، على ( ع ) است .\r\nدر اللئالى المصنوعه از ابن جوزى نقل شده است : « حديث اوّل جعلى است و اشكال آن مطربن ميمون اسكانى است و روايت دوّم اكثر راويانش ناشناخته و ضعيف هستند و اسماعيل بن زياد - يكى از راويان آن - متروك مىباشد » .\r\n","description":"","footnote":"","page_name":" 318 ","page_number":323},
  {"content":"\r\nدر پاسخ به اين اشكالات بايد گفت : بر فرض پذيرفتن موارد فوق ، تنها اعتماد به راويان مذكور از بين مىرود ولى جعلى بودن آن لازم نمىآيد . بعلاوه ، اخبار مربوط به خلافت امير المؤمنين ( ع ) بسيارند و يكديگر را اعتبار مىبخشند اگر چه اسانيد آن ضعيف باشد . در حالى كه همانطور كه دانستيد برخى از اين احاديث از نظر آنان نيز صحيح مىباشد بلكه همانطور كه در مقدمهء كتاب گذشت راويان فضايل امير المؤمنين ( ع ) در اين روايت ، خصوصا مطر كه تنها به خاطر نقل فضايل امير المؤمنين ضعيف شمرده شده است ، از افراد موثق مىباشند و شايد به همين خاطر باشد كه ابن ماجه به تضعيفهاى آنان اعتنايى نكرده و از مطر در مسند خويش حديث اخراج نموده است .\r\nبارى مراد از سخن پيامبر در برخى از اين اخبار كه فرمود : « در بين شما » يا « در بين خانواده‌ام » تقييد خلافت نيست ؛ زيرا به اجماع مسلمانان ميان عشيرهء رسول خدا ( ص ) و ديگران از اين حيث فرقى نيست و لازم است خليفهء عام و خاص يكى باشد و هيچ كس چنين فرقى را نگفته است ، و صحيح نيست كه گفته شود : مراد از خلافت على ( ع ) ، در دو حديث اخير ، پرداختن على ( ع ) به ادارهء امور دنيوى اهل بيت رسول خدا ( ص ) است به خاطر اينكه على ( ع ) به اين كار پرداخت . همچنين نمىتوان گفت : مراد از خلافت ، ادارهء امور زندگى فاطمه ( ع ) و حسنين ( ع ) است ؛ زيرا اين سه تن خانوادهء على ( ع ) محسوب مىشدند و تأمين هزينهء زندگى آنان مستقيما بر او واجب بود و ربطى به جانشين پيامبر ( ص ) نداشت . پس مقصود از خلافت در اين روايتها ، خلافت عامه و زعامت كلى است كما اينكه ذكر وصيت يا خلافت در خبر اخير و تعبير « بهترين كسى كه به جاى مىنهم و بعد از خود مىگذارم » - در دو حديث آخر - گواه بر اين مطلب است . علاوه بر اينكه اطلاق لفظ خلافت در برخى از اخبار گذشته نيز مؤيد اين نظر است . ظاهرا سبب تخصيص خطاب به عشيرهء پيامبر ( ص ) در احاديث مربوط به آيهء انذار ، فقط به خاطر اين است كه روى سخن با آنهاست يا به واسطهء اهميت ايشان است و يا آنكه در آن زمان امت ديگرى براى او وجود نداشته است ، كما اينكه بعيد به نظر نمىرسد كه قيد « در خانواده‌ام » كه در دو خبر اخير به چشم مىخورد ، عملا يا سهوا از طرف راويان افزوده شده باشد .\r\nبايد توجّه داشت كه در ميان احاديث اهل سنّت مواردى نيز به چشم مىخورد كه به منزلهء تعبير از خلافت مىباشند . مانند حديثى كه در شرح حال حكيم ابن جبر در ميزان الاعتدال از محمد بن حميد از سلمه از ابن اسحاق از حكيم بن جبير از ابن سفيان از\r\n","description":"","footnote":"","page_name":" 319 ","page_number":324},
  {"content":"\r\nعبد العزيز بن مروان از ابو هريره از سلمان نقل شده است كه :\r\nبه رسول خدا ( ص ) گفتم : خداى متعال پيامبرى را مبعوث نساخت مگر اينكه بيان فرمود پس از او چه كسى مىآيد ، آيا براى شما هم بيان فرموده است ؟\r\nفرمود : آرى ، على بن ابى طالب .\r\nدر ميزان الاعتدال مىگويد :\r\nاين حديث جعلى است . از اين گذشته چگونه ممكن است فردى مانند عبد العزيز بن مروان كه از على ( ع ) روى گردان است چنين حديثى نقل كند ؟ ابن جوزى حديث را از جمله احاديث جعلى مىداند كه از طريق عقيلى از احمد بن حسين از ابن حميد - كه ثقه نيست - نقل شده است .\r\nاشكال سخن ميزان الاعتدال اين است كه علاوه بر وثاقت راويانى كه فضايل امير المؤمنين ( ع ) را نقل مىكنند . در روايت فضايل آن حضرت ، حكيم بن جبير از جمله رجال چهار كتاب سنن مىباشد . لذا درست نيست كه نسبت جعل حديث به او بدهند ، زيرا در اين صورت اخبار موجود در كتب صحاح زير سؤال مىرود . همچنين است در مورد محمد بن حميد ، او نيز از رجال سنن ترمذى ، ابو داود و ابن ماجه است با اين حال در ميزان الاعتدال در شرح ابن حميد مىگويد : « ابو بكر صنعانى از ابن حميد ، حديث نقل كرد از او پرسيدند : آيا از او حديث نقل مىكنى ؟ گفت : چگونه از او حديث نقل نكنم در حالى كه احمد بن حنبل و ابن معين از او روايت كرده‌اند . ابو زرعه مىگويد : هر كس محمد بن حميد را از دست بدهد بايد ده هزار حديث را نيز كنار بگذارد . از آخرين اصحاب ابن حميد ، ابو القاسم بغوى و ابن جرير طبرى است . »\r\nدر اين صورت ، صحيح نيست ابن جبير يا ابن حميد جعل كنندهء حديث شمرده شوند ، خصوصا با توجّه به اينكه اين حديث بر زبان عبد العزيز - كسى كه با امير المؤمنين مخالف بوده - جارى شده است و اين مخالفت مانع از آن نمىشود كه وى اين حديث را روايت نمايد . زيرا هرگاه خداى متعال اراده فرمايد تا حق را آشكار كند به دل آنان مىاندازد تا حديثى را نقل كنند كه آن را در حق امير المؤمنين ( ع ) مىدانند تا بدين ترتيب\r\n","description":"","footnote":"","page_name":" 320 ","page_number":325},
  {"content":"\r\nحجت بر آنان و ديگران تمام شود . از اين رو ، حديث غدير و ديگر احاديث را نقل كرده‌اند .\r\nبارى به عمر بن عبد العزيز گفتند : چطور بر خلاف گذشتگانت از دشنام دادن به على جلوگيرى كردى ؟ پاسخ داد : اين را از پدرم فهميدم ؛ زيرا هنگامى كه سخنرانى مىكرد و هنگام دشنام دادن به على مىرسيد به لكنت زبان مىافتاد .\r\nوقتى علَّت را از او جويا شدم . گفت : اگر اين مردم فضايلى را كه من از آن مرد مىدانم بدانند يك نفر از آنان پيرو ما نخواهد ماند .\r\nپس روشن شد كه گفتهء دو تن از ناصبيها يعنى ذهبى و ابن جوزى ، در مورد جعلى بودن حديث ، قابل اعتنا نمىباشد . خصوصا با توجّه به اينكه آنان در يك طرف نزاع قرار دارند ، اگر چه به واسطهء مخالفت حديث با مذهب ايشان ملامتى بر آنان وارد نمىباشد امّا سخن بر سر خود دليل از جنبهء دليل بودن آن است .\r\n\r\n3 - حديث وصيّت\r\nمصنّف - طاب ثراه - مىگويد :\r\nسوّم - در مسند احمد از سلمان نقل شده است كه گفت :\r\nاى رسول خدا ( ص ) ! وصىّ تو كيست ؟ فرمود : سلمان ! وصى برادرم موسى چه كسى بود ؟ گفت : يوشع بن نون . فرمود : پس وصى و وارث من كه دين مرا ادا مىكند و وعدهء مرا محقق مىنمايد على بن ابى طالب است .\r\nفضل مىگويد :\r\nگاهى اوقات وصى گفته مىشود و مراد كسى است كه از لحاظ علم ، هدايت حفظ قوانين شريعت و تبليغ علم و معرفت مورد وصيت قرار گرفته و گاهى مراد از وصى ، وصى در خلافت است ؛ اگر منظور مورد اوّل باشد ، مسلما على ( ع ) وصى رسول\r\n","description":"","footnote":"","page_name":" 321 ","page_number":326},
  {"content":"\r\nخدا ( ص ) است و هيچ اختلافى در آن وجود ندارد ولى اگر مقصود معناى دوّم مىباشد ما با دلايل عقلى و نقلى نبودن نص بر خلافت على ( ع ) را به اثبات رسانده‌ايم و اگر نص واضحى وجود داشت ، صحابه با آن مخالفت نمىكردند و اگر مخالفت مىنمودند سپاهيان و عموم عرب بخصوص انصار ، از آنان پيروى نمىكردند .\r\nمن مىگويم :\r\nمعناى وصيت ، عهد و پيمان است . گفته مىشود : وصيت كرد به فلان شخص يعنى عهد كرد با او . اگر اين كلمه به طور مطلق استعمال شود حكم به شمول آن بر تمام امور متعلق به موصى - وصيت كننده - مىشود و اگر مقيّد شود مانند اينكه در مورد يتيمان خود يا ثلث مال خويش و مانند اينها وصيت كند در اين صورت تنها به همين موارد اختصاص مىيابد . روشن است كه روايت داراى حالت اوّل است . لذا شامل وصيت به خلافت مىگردد ، بلكه دلالت آن بر خلافت واضحتر از ساير جوانب مىباشد . بلكه اصولا وصى پيامبر به معناى اوست . شاهد بر اين گفته فرمودهء رسول خدا ( ص ) است كه وصى موسى ؛ يعنى يوشع را مثال مىزند كه خليفهء موسى بود . شاهد ديگر روايتى است كه احمد در مسند ( 1 ) خود از طلحة بن مصرف نقل مىكند :\r\nابو هذيل مىگويد : ابو بكر با وصى رسول خدا ( ص ) مشورت مىكرد كه او دوست داشت كه وصيتى از رسول خدا ( ص ) مىداشت تا على ( ع ) را تحت فرمان خود درآورد .\r\nاين حديث تصريح دارد به اينكه مراد از وصى رسول خدا ( ص ) خليفهء اوست .\r\nبعلاوه ، در حديث مذكور كلمهء وارث را نيز به وصى عطف مىنمايد . مراد از وارث يا وارث مقام است و يا وارث علم كه مستلزم خلافت است ؛ زيرا علم پيامبران ميراث كسى است كه بيشتر سزاوار اطاعت و رياست است . چرا كه خداى تعالى مىفرمايد : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى » ) * ( 2 ) اگر مراد از وصى كسى باشد كه به علم و هدايت و حفظ قوانين شريعت و تبليغ معارف سفارش شده باشد ، قطعا نظر ما تأمين مىگردد ، خصوصا با توجه به اينكه حفظ قوانين شريعت متوقف بر خلافت است ؛\r\n\r\n","description":"","footnote":"\r\n( 1 ) . ج 4 ، ص 382 ، احاديث عبد اللَّه بن ابى اوفى .\r\n( 2 ) . يونس / 35 .\r\n","page_name":" 322 ","page_number":327},
  {"content":"\r\nزيرا تودهء مردم قادر به حفظ كامل شريعت نيستند . چرا كه اين كار به قدرت نياز دارد . از اين توضيحات كه بگذريم ، اخبار مربوط به وصيت داراى قرائن ديگرى نيز مىباشد كه به موجب آنها مراد از كلمهء وصى ، خليفه است . مانند دو حديث سابق كه در بحث از حديث دوّم نقل شود و پيامبر ( ص ) از تعابير « بهترين كسى كه جانشين خود مىنهم » يا « بهترين كسى كه در بيت شما باقى مىگذارم » . همچنين حديثى كه در كنز العمال ( 1 ) از طبرانى با سند خويش از سلمان از پيامبر ( ص ) نقل كرده مؤيد همين معنى است .\r\nامّا اينكه فضل مىگويد : با دلايل عقلى و نقلى نبودن نص را اثبات كرده‌ايم ؛ حوالهء به هيچ است . شايد مرادش از دليل ، همان حرف سابق است كه در اينجا تكرار كرده است :\r\n« يعنى : اگر نص واضحى وجود داشت حتما نقل مىشد . . . » اشكال اين سخن در مبحث سوّم و برخى از بخشهاى گذشته بيان گرديد . بعلاوه ، اين جمله كه : « صحابه با آن مخالفت نمىكردند و اگر با آن مخالفت ورزيدند ، سپاهيان نمىپذيرفتند » بى معنى است . زيرا معناى جمله اين است كه : اگر صحابه مخالفت مىكردند صحابه از آنان پيروى نمىكردند . مگر اينكه بگويند مراد از صحابه ، خصوص شيخين و طرفدارانشان است .\r\nدر اين صورت ، سخن درست است امّا حكم كردن و عدم مخالفت آنها مصادره به مطلوب است .\r\nاز اين گذشته ، احاديث وصيت در نزد قوم در حد مستفيض و بلكه در حد متواتر است تا چه رسد به ما . در ينابيع الموده ( 2 ) احاديث بسيارى را در اين زمينه نقل مىكند ، و روايتى كه مصنّف از مسند احمد نقل مىكند . ابن ابى الحديد در سه صفحه از اوايل جلد اوّل اشعارى كه در صدر اسلام گفته شده است - و از جهات مختلف متضمن ولايت امير المؤمنين ( ع ) است - نقل مىنمايد . و پس از نقل اشعار مىافزايد :\r\nاشعارى كه متضمن اين لفظ مىباشد بسيار فراوان است و آنچه ما در اينجا ذكر نموديم ، اشعارى است كه در جنگ جمل و صفين سروده شده است ، اشعارى كه مربوط به غير از اين دو واقعه است خارج از شمارش و آمارگيرى است و اگر ترس از ملالت خاطر نبود ما صفحات فراوانى را از اين اشعار پر مىساختيم . ( 3 )\r\n\r\n","description":"","footnote":"\r\n( 1 ) . ج 6 ، ص 154 .\r\n( 2 ) . ج 4 ، ص 382 ، احاديث عبد اللَّه بن ابى اوضى .\r\n( 3 ) . شرح نهج البلاغه ، ج 3 ، ص 150 .\r\n","page_name":" 323 ","page_number":328},
  {"content":"\r\nابن ابى الحديد اين اشعار را در شرح يكى از خطبه‌هاى نهج البلاغه مىآورد كه قسمتى از آن چنين است : « لا يقاس بآل محمّد ( ص ) من هذه ألامة أحد و لا يسوى بهم من جرت نعمتهم عليه أبدا ، هم اساس الدين و عماد اليقين اليهم يفى الغالى و بهم يلحق التالى و لهم خصائص حق الولاية و فيهم الوصية و الوراثة ، الآن اذ رجع الحق الى اهله و نقل الى منتقله » . ( 1 )\r\nلطافت موجود در اين تعبير كه مىفرمايد : « رجع الحق الى اهله » اين است كه به غصب اين منصب توسط افراد پيش از او اشاره مىكند .\r\n\r\n4 - حديث : من أحبّ أصحابك اليك ؟\r\nمصنّف - اعلى اللَّه مقامه - مىگويد :\r\nدر كتاب مناقب نوشتهء ابو بكر احمد بن مردويه كه براى مذاهب اربعه حجّت مىباشد - با اسناد نقل مىكند كه ابو ذر گفت :\r\nنزد رسول خدا ( ص ) وارد شديم و پرسيديم : محبوبترين اصحاب شما چه كسى است كه اگر به ما دستورى داد با او باشيم و اگر با حادثه مهمّى مواجه شد ، از او حمايت نماييم ؟ فرمود : اين مرد ، على است كه پيش از شما اسلام آورده و تسليم شده .\r\nفضل مىگويد :\r\nاين حديث اگر صحيح باشد ، دلالت بر فضيلت امير المؤمنين و علاقهء شديد رسول اكرم ( ص ) به وى دارد . امّا دلالت بر وجود نصّ در مورد امير بودن ايشان ندارد . اگر رسول خدا ( ص ) صراحتا مىخواست على را بيان كند اينجا قطعا محل اظهار آن بود . لذا چون پيامبر ( ص ) نفرمود على پس از من امير است ، معلوم مىشود كه در مورد امامت او نص وجود ندارد . بنابراين چگونه مىتوان به اين حديث استدلال نمود ؟\r\n\r\n","description":"","footnote":"\r\n( 1 ) . نهج البلاغه ، خطبهء 2 .\r\n","page_name":" 324 ","page_number":329},
  {"content":"\r\nمن مىگويم :\r\nمراد از سؤال مذكور ، درخواست تعيين امام بعد از ايشان است . زيرا محبوبترين شخص در نظر يك رئيس كسى است كه اميد مىرود پس از او به رياست رسد و جانشين وى گردد . از اين رو ، سؤال كنندگان به پيامبر ( ص ) گفتند : اگر به ما دستورى داد ، با او باشيم و اگر با حادثه مهمى روبرو گشت حمايتش كنيم . معنايش اين است كه اگر امرى كرد از او تبعيت نماييم و اگر حادثهء مهمى رخ داد او را يارى كنيم . آن گونه كه از يك امير تبعيت مىكنند . فضل اين معنى را دريافته و سپس انكار كرده است و اين كه مىگويد :\r\n« اينجا محل اظهار آن است » دلالت بر اين دارد كه همانطور كه ما ذكر نموديم معناى سؤال ، درخواست تعيين امام است ، و گرنه چگونه است كه اين مقام محل اظهار است و اظهار نكردن نص موجب آگاهى از نبودن نص مىگردد ؟\r\nپس در صورتى كه مراد سؤال كردن در مورد امام و خليفهء پس از رسول خدا ( ص ) است همين مقدار كه پيامبر ( ص ) فرمود « اين على است » كافى مىباشد و نيازى به افزودن « امير پس از من » ندارد . البته اشاره به علَّت تعيين او به عنوان محبوبترين فرد امام ، بجا و نيكوست ، كه پيامبر ( ص ) هم به سبقت على در تسليم و اسلام به عنوان علَّت اين مسئله اشاره مىنمايد . اين است علَّت محبوبترين بودن على و همين نكته از معرفت بيشتر ، پيشدستى در كار خير و برتر عملى وى بر ديگران پرده برمىدارد . و كسى كه از حيث علم و محل برتر باشد براى امامت شايسته تر است .\r\nاز اين گذشته ، معناى كلام فضل اين است كه اگر رسول اكرم ( ص ) مىفرمود : على خليفهء پس از من و ولى شما بعد از من است نصّ محسوب مىشد و مدعاى ما در نزد او و طرفدارانش ثابت مىگشت . اين سخن ، دروغ است ، زيرا همانطور كه در حديث دوّم از قوشجى نقل كرديم پيامبر ( ص ) فرموده است كه على خليفه و ولى شما پس از من است اما آنان مىگويند : از اين سخن رسول خدا ( ص ) به دست نمىآيد كه نبايد ميان خلافت على با پيامبر ( ص ) فاصله باشد تا لازمهء آن نفى خلافت ديگران باشد . اين سخنى كه فضل به نص بودن آن اقرار دارد هيچ گاه از اين كلام الهى : * ( « إِنَّما وَلِيُّكُمُ الله وَرَسُولُه وَالَّذِينَ آمَنُوا » ) * ( 1 ) و حديث غدير و منزلت و ثقلين و مانند آنها روشنتر نيست ولى مع الوصف با اين امر بديهى مخالفت كردند و با حقيقت ، دشمنى ورزيدند . كسى كه\r\n\r\n","description":"","footnote":"\r\n( 1 ) مائده / 55 .\r\n","page_name":" 325 ","page_number":330},
  {"content":"\r\nخواهان سلامتى روح و داشتن عذر و محبّت در روز قيامت مىباشد بايد در اين مطالب تدبّر كند .\r\n\r\n5 - حديث : لكل نبى وصى و وارث\r\nمصنّف - طاب مرقده - مىگويد :\r\nدر كتاب ابن مغازلى شافعى با اسناد از رسول خدا ( ص ) نقل مىكند كه فرمود : « هر پيامبرى ، وصى و وارثى دارد و وصى و وارث من على بن ابى طالب است . »\r\nفضل مىگويد :\r\nمعناى وصايت را ذكر كرديم و گفتيم كه وصايت غير از خلافت است . گاه گفته مىشود اين شخص وصى فلان فرد در مورد كودكانش مىباشد و مراد از اين گفته آن است كه پس از وى ، آن شخص به امور كودكان او رسيدگى مىنمايد ، كه اين معنى به مفهوم كلمهء وارث نزديك است و به همين خاطر در حديث فوق ، همراه با كلمهء وارث به كار رفته است . لذا بر فرض صحّت روايت نمىتوان آن را نصى برخلافت دانست .\r\nمن مىگويم :\r\nاين حديث را ذهبى در ميزان الاعتدال در شرح حال شريك بن عبد اللاه زّ يك طريق از بريده روايت كرده است . و سيوطى در اللئالى المصنوعه از عقيلى و حاكم ، هر يك با طريق مستقل از بريده نقل كرده است . و همه در مورد اسانيد آن طعن زده‌اند كه قبلا سبب آن كرارا بيان شد . در ينابيع الموده باب پانزدهم از اخطب خوارزمى از بريده و مانند آن را از ام سلمه نقل كرده است . همچنين ديلمى نيز اين حديث را در باب پنجاه و ششم كنوز الدقائق نقل مىكند . از اين رو ، با توجّه به كثرت طرق حديث و تأييد آن به وسيله ديگر اخبار مستفيض در زمينهء وصيّت ترديدى در معتبر بودن آن وجود ندارد كما اينكه با توجّه به آنچه در حديث سوّم آمد ، شكى در دلالت آن بر امامت امير المؤمنين نمىباشد .\r\nبعلاوه ، واضح است كه وقتى گفته مىشود هر پيامبرى وصىاى دارد ، مراد همان خليفه است ؛ زيرا مردم ناگزير از داشتن امام هستند .\r\nاينكه فضل مىگويد : « گاه گفته مىشود اين شخص وصى فلان فرد در مورد كودكان است و مراد پرداختن آن شخص به امور كودكان پس از آن فرد است . » مؤيد خواست\r\n","description":"","footnote":"","page_name":" 326 ","page_number":331},
  {"content":"\r\nماست نه منافى با آن . زيرا وصى پيامبر ( ص ) خليفهء او است كه به امور امت وى مىپردازد ؛ و اينكه مىگويد « معناى وصى و وارث نزديك است و از اين رو همراه با آن استعمال شده است » صحيح است و به همين خاطر هر دو لفظ معناى خليفه مىدهد .\r\nپس مراد از وارث ، وارث علم و منزلت پيامبر در ميان امّت است نه وارث مال و ثروت .\r\nپس چنين فردى امام مىباشد .\r\n\r\n6 - حديث : لا يؤدّى عنك الا أنت أورجل منك\r\nمصنّف - طاب ثراه - مىگويد :\r\nدر مسند احمد و كتاب الجمع بين الصحاح السته حديثى آمده است كه مفهوم آن چنين است :\r\nرسول خدا ( ص ) ابو بكر را همراه سورهء برائت به مكه روانه ساخت . هنگامى كه ابو بكر به ذو الحليفه رسيد ، پيامبر ( ص ) ، على را فرستاد تا ابو بكر را برگرداند .\r\nابو بكر نزد رسول خدا ( ص ) بازگشت و پرسيد : اى رسول خدا ( ص ) ! آيا آيه اى دربارهء من نازل شده ؟ فرمود : خير ؛ اما جبرئيل نزد من آمد و گفت : اين خبر را جز خودت يا مردى از خودت نمىتواند ببرد .\r\nفضل مىگويد :\r\nحقيقت اين خبر آن است كه رسول خدا ( ص ) در سال هشتم هجرت ابو بكر صديق را به عنوان امير الحاج به مكه گسيل داشت و به وى امر فرمود تا آيات ابتداى سورهء برائت را در موسم حج براى مشركين بخواند . پيامبر ( ص ) با قبايل عرب پيمانهايى داشت ؛ به ابو بكر امر فرمود تا به آنان اعلام كند كه پيمانهاى آنان پس از چهار ماه لغو خواهد شد - اين نكته در آيهء شريفهء * ( « فَسِيحُوا فِي الأَرْضِ أَرْبَعَةَ أَشْهُرٍ » ) * ( 1 ) آمده است - همچنين ابو بكر مأمور شد تا در ميان مردم اعلام كند كه از تاريخ اعلام ديگر مردم نبايد برهنه طواف كنند\r\n\r\n","description":"","footnote":"\r\n( 1 ) . توبه / 2 .\r\n","page_name":" 327 ","page_number":332},
  {"content":"\r\nو مشركان از آن سال به بعد حق ندارند حج بجاى آورند . پس از آنكه ابو بكر از مدينه خارج شد پيامبر ( ص ) نسبت به اعلام سورهء برائت تغيير نظر داد ، زيرا در آن سوره تمام پيمانها پس از چهار ماه لغو مىشد و عربها ، انعقاد يا لغو پيمان را تنها از سوى صاحب پيمان يا فردى از قبيلهء او معتبر مىشمردند و چون ابو بكر از بنى تيم بود و رسول خدا ( ص ) خوف آن داشت كه عربها لغو پيمان دائم و انعقاد پيمان چهار ماهه را از سوى ابو بكر نپذيرند ، چرا كه او از بنى هاشم نبود لهذا على را گسيل داشت تا سورهء برائت را برايشان قرائت كند و پيمانهاى مشركين را لغو نمايد و ابو بكر نيز همچنان مأمور بود تا ساير مواردى را كه رسول خدا ( ص ) به او محول كرده بود انجام دهد . هنگامى كه على به ابو بكر رسيد ، ابو بكر پرسيد : آيا امير هستى ؟ على پاسخ داد : خير فقط براى لغو پيمانها آمده‌ام . با همديگر براى انجام مأموريتهاى خويش رهسپار شدند . زمانى كه حج به جاى آوردند و به مدينه بازگشتند ابو بكر به رسول خدا ( ص ) گفت : پدر و مادرم فدايت باد آيا دربارهء من چيزى نازل شد ؟ فرمود : خير اما پيام من را كسى جز من يا فردى از اهل بيتم نمىتواند ابلاغ نمايد .\r\nاين بود حقيقت مسئله كه در آن دلالتى بر وجود نص يا عيبى بر ابو بكر نمىتوان يافت و اما اينكه مىگويد : پيامبر ( ص ) فرمود : جبرئيل آمد ، از چيزهايى است كه او به حديث افزوده است و در اصل آن به چنين مطلبى برنمىخوريم .\r\nمن مىگويم :\r\nآثار و علائم جعلى بودن آنچه كه به گمان وى ، حقيقت خير است بوضوح مشاهده مىشود و دلايل جعلى بودن آن بسيار است از جمله :\r\nاوّلا : اگر عربها انعقاد پيمان يا لغو آن را مستقيما از سوى طرف پيمان يا يكى از نزديكان آن ، معتبر مىشمردند در اين صورت ، مخالفت پيامبر با اين قاعده از دو حال خارج نيست . يا آنكه عملا بر خلاف اين قاعده رفتار كرده است كه در اين صورت ، نسبت به اجراى امر الهى سهل انگارى نموده است و يا آنكه از آنچه مردم با خبر بوده‌اند او اطلاع نداشته است و هيچ يك از فرضها درست نيست .\r\nثانيا : همانطور كه [ از زبان فضل 
  ] شنيديد ، ابو بكر از عزل خويش بيمناك شد به حدى كه گمان كرد آيه اى دربارهء او نازل شده است . در صورتى كه اگر آمدن على به جاى او به موجب آن قاعده بود نبايد مىترسيد ، خصوصا با توجّه به اينكه به گمان ايشان وى همچنان به عنوان امير الحاج ، مأمور بود تا در موسم حج اعلام كند كه از آن زمان ،\r\n","description":"","footnote":"","page_name":" 328 ","page_number":333},
  {"content":"\r\nطواف كردن به طور برهنه ممنوع است و مشركان نيز از آن سال به بعد نمىتوانند حج كنند . به ويژه ، على نيز مطابق زعم آنان تحت فرمان او قرار گرفت . حال با توجّه به تمام اين موارد آيا جاى آن دارد كه صرفا به خاطر عزل وى از قرائت سورهء برائت و لغو پيمانها به موجب قاعدهء موجود در ميان عربها ، بيمناك گردد و بگريد ؟\r\nثالثا : هيچ دليلى بر وجود چنين قاعدهء خيالى وجود ندارد ؛ زيرا پيمان و لغو آن نيازمند اين است كه يقين شود طرف پيمان آن را منعقد يا لغو نموده است . ديگر چه وجهى وجود دارد كه بگويند : اين كار را ياران خاصّ وى نمىتوانند انجام دهند و صرفا بايد از خويشاوندان وى باشد ؟ لذا وقتى مطابق آنچه در اخبار آمده انجام اين مأموريت به عهدهء پيامبر ( ص ) يا مردى از اهل بيت او واگذار مىشود بايد ويژگى ديگرى خارج از عادات حاكم مورد نظر باشد .\r\nرابعا : همانطور كه در مسند احمد به چشم مىخورد ، اخبار تصريح دارند كه اين مسئله ، از ويژگيهاى على به شمار مىآيد نه ديگر خويشاوندان رسول خدا ( ص ) . در مسند احمد ( 1 ) مىخوانيم : يحيى بن آدم سلولى مىگويد : رسول خدا ( ص ) فرمود : « على از من است و من از على هستم و اين كار انجام نمىگيرد مگر به وسيلهء من يا على » . در همين كتاب ( 2 ) مانند اين حديث را به سه طريق از حبش بن جناده نقل مىكند . شبيه به همين حديث را در سنن ترمذى باب فضايل على ( ع ) نقل كرده و آن را حسن و صحيح مىشمارد . در كنز العمال ( 3 ) از نسائى و ابن ماجه نقل مىكند . مانند اين حديث در روايات آينده نيز ديده مىشود .\r\nخامسا : اخبار حاكى از بازگشت ابو بكر پس از رسيدن على ( ع ) به اوست .\r\nالف - از جمله روايتى كه احمد در مسند ( 4 ) خود از ابو بكر نقل كرده است :\r\nابو بكر مىگويد : پيامبر ( ص ) او را با سورهء برائت به مكه گسيل داشت تا پس از آن سال ، ديگر مشركان حج نگذارند و عريان به گرد خانه خدا طواف ننمايند و داخل بهشت نمىشود مگر كسى كه مسلمان باشد و هر كسى كه با رسول خدا پيمانى داشت تا اين زمان فرصت دارد و خدا و رسولش از مشركين بيزارند .\r\n\r\n","description":"","footnote":"\r\n( 1 ) . مسند احمد ، ج 4 ، ص 164 .\r\n( 2 ) . همان ، ص 165 .\r\n( 3 ) . ج 6 . ص 153 .\r\n( 4 ) . ج 1 ، ص 2 .\r\n","page_name":" 329 ","page_number":334},
  {"content":"\r\nابو بكر مىافزايد : سه روز پس از حركت او ، پيامبر ( ص ) به على مىفرمايد ، برو و خود را به ابو بكر رسان و او را نزد من بفرست و خودت به جاى او سورهء برائت را اعلام بكن و على چنين كرد . هنگامى كه ابو بكر نزد پيامبر بازگشت گريست و عرض كرد : اى رسول خدا ( ص ) ! در مورد من حادثه اى رخ داد ؟ پيامبر ( ص ) فرمود : جز خير چيزى رخ نداد امّا به من امر شد كه آن پيغام را خودم يا مردى از خودم ابلاغ نمايد « صاحب كنز العمال ( 1 ) اين حديث را در تفسير سورهء توبه از ابن خزيمه و ابو عوانه و دار قطنى هر يك جداگانه ، آورده است .\r\nب - حديثى كه احمد ( 2 ) از على ( ع ) نقل مىكند كه فرمود :\r\nهنگامى كه ده آيه از سورهء برائت نازل شد ، پيامبر ( ص ) ابو بكر را خواست و آن آيات را توسط او براى مردمان مكه فرستاد . سپس مرا خواست و فرمود : دنبال ابو بكر حركت كن هر جا به او رسيدى نامه را از او بستان و به او بگو به مدينه برگردد و خودت آن آيات را برايشان بخوان . من در منزل جحفه به ابو بكر رسيدم و نامه را از او گرفتم و او نزد پيامبر ( ص ) بازگشت و عرض كرد : اى رسول خدا ( ص ) ! آيا در مورد من چيزى نازل شد ؟ فرمود : نه امّا جبرئيل آمد و خبر داد كه اين كار را جز من يا فردى از اهل بيت من شخص ديگرى نمىتواند انجام بدهد .\r\nاين حديث در كنز العمال ( 3 ) از ابو الشيخ و ابن مردويه نقل شده است و در الكشاف نيز شبيه به آن وجود دارد . و اين حديث ، تأييد كننده مطلبى است كه مصنّف نقل كرده بود .\r\nج - احمد در مسند ( 4 ) از انس نقل مىكند كه رسول خدا ( ص ) ابو بكر را با سورهء برائت روانه مكه ساخت . سپس او را فراخواند و على را به جاى او گسيل داشت . مانند اين روايت را ترمذى در تفسير سورهء توبه در سنن خويش مىآورد و آن را حسن مىشمارد و مانند آن در كنز العمال ( 5 ) از ابن ابى شيبه نقل شده است .\r\n\r\n","description":"","footnote":"\r\n( 1 ) . ج 1 ، ص 246 .\r\n( 2 ) . مسند احمد ، ج 1 ، ص 151 .\r\n( 3 ) . كنز العمال ، ج 1 ، ص 247 .\r\n( 4 ) . مسند احمد ، ج 3 ، ص 283 .\r\n( 5 ) . كنز العمال ، ج 1 ، ص 249 .\r\n","page_name":" 330 ","page_number":335},
  {"content":"\r\nد - روايتى كه حاكم در فصل المغازى ( 1 ) از ابن عمر نقل مىكند كه در قسمتى از آن مىگويد :\r\nرسول خدا ( ص ) ابو بكر و عمر را همراه با سورهء برائت روانهء مكه نمود . در ميانهء راه كه حركت مىكردند ناگهان با سوارى روبرو شدند ، ابو بكر پرسيد : اين كيست ؟\r\nپاسخ داد : اى ابو بكر ! من على هستم . نامه اى را كه همراه دارى بده ؛ على نامه را گرفت و برد و ابو بكر و عمر به مدينه بازگشتند و عرض كردند : چه شده است ما را ؟ فرمود : شما را جز خير نيست ؛ اما به من گفته شد كه پيام تو را جز خودت و يا فردى از خودت نمىتواند ابلاغ كند .\r\nسادسا : اخبارى كه تصريح دارند بر مأموريت على مبنى بر اعلام ممنوعيت حج مشركان و طواف برهنگان . از جمله :\r\nالف - حديثى كه ترمذى در سورهء توبه از زيد بن تبيع آورده و آن را صحيح مىشمارد :\r\nاز على پرسيديم : در حج براى چه امرى گسيل شدى ؟ گفت : براى انجام چهار امر :\r\n1 . برهنه طواف نشود . 2 . هر كس با پيامبر پيمانى دارد تا پايان مهلت آن معتبر است و هر كس پيمان ندارد چهار ماه مهلت دارد . 3 . تنها افراد مؤمن داخل بهشت مىشوند . 4 . پس از آن سال مسلمانان و مشركان با هم اجتماع نخواهند كرد .\r\nاين حديث در كنز العمال ( 2 ) از حميدى ، سعيد بن منصور ، ابن ابى شيبه ، عدنى ، ابو داود ، ابن مردويه ، دار قطنى و گروهى ديگر نقل شده است .\r\nب - حديث كه حاكم در مستدرك ( 3 ) ذيل تفسير سورهء توبه از ابو هريره نقل و آن را صحيح شمرده است :\r\nمن همراه گروهى ، كه به دستور پيامبر ( ص ) همراه على جهت اعلام آيات سورهء\r\n\r\n","description":"","footnote":"\r\n( 1 ) . همان ، ج 3 ، ص 51 .\r\n( 2 ) . كنز العمال ، ج 1 ، ص 248 .\r\n( 3 ) . مستدرك ، ج 2 ، ص 331 .\r\n","page_name":" 331 ","page_number":336},
  {"content":"\r\nبرائت حركت كردند ، بودم ، فرزند او يا مرد ديگرى پرسيد : چه چيزى را اعلام كرديد ؟ فرمود : ما مىگفتيم : داخل بهشت نمىشود مگر مؤمن و پس از اين سال ، مشرك نمىتوان حج گذارد و نمىتوان برهنه ، طواف نمود و هر كس با رسول خدا ( ص ) پيمان دارد مهلت او چهار ماه است . اين مسائل را اعلام نمودم تا جايى كه صدايم گرفت .\r\nطبرى در تفسير خود حديثى شبيه به اين دو حديث از على ، ابن عباس و ابو هريره از چند طريق نقل مىكند . بنابراين دروغ بودن آنچه به زعم فضل حقيقت خبر بود با مطالبى كه ذكر كرديم معلوم شد ، و معلوم شد كه ابو بكر قبل از انجام حج با فرستاده شدن على بر كنار شد آن هم نه به واسطهء آداب و قوانين عرب بلكه به خاطر آنكه در نزد خدا چنين عملى تنها بايد توسط خود پيامبر يا على ( ع ) كه از پيامبر ( ص ) و مانند خود اوست انجام بگيرد . لذا قطعا بايد هدف از نصب ابو بكر و سپس عزل او با فرستادن على در بين راه - پس از آنكه ابو بكر به منصوب شدن شهرت يافت - گوشزد كردن اين نكته مورد نظر بوده باشد كه ابو بكر براى اقدام به اين كار و جانشينى پيامبر ( ص ) صلاحيت ندارد ، در نتيجه براى زعامت بزرگ هم فاقد اولويت مىباشد . نكتهء ديگرى كه گوشزد مىكند اين است كه وقتى براى ابلاغ اين امر فردى جز پيامبر و يا از خود او ، صلاحيّت ندارند امامت قطعا اولويت بيشترى دارد . پس اين حديث اشاره به فضل على دارد و نشان مىدهد كه در مسئلهء امامت و زعامت كلى تنها او مىتواند در جاى رسول خدا قرار گيرد نه ديگران . اگر پيامبر ( ص ) از همان ابتدا امير المؤمنين ( ع ) را مىفرستاد ، اين تنبيه و ارشاد به دست نمىآمد .\r\n\r\n7 - حديث مناجات\r\nمصنّف - قدّس اللَّه روحه - مىگويد :\r\nكتاب الجمع بين الصحاح السته و تفسير ثعلبى و روايت ابن مغازلى شافعى ، آيه مناجات را نقل مىنمايند و آن را مختص امير المؤمنين ( ع ) مىدانند :\r\n","description":"","footnote":"","page_name":" 332 ","page_number":337},
  {"content":"\r\nدر حال مناجات ، يك دينار صدقه داد و احدى قبل يا بعد از او صدقه نداد .\r\nسپس على ( ع ) فرمود : در كتاب خدا ، آيه اى است كه پيش از من احدى به آن عمل نكرده و پس از من نيز كسى به آن عمل نمىكند . و آن آيهء * ( « يا أَيُّهَا الَّذِينَ آمَنُوا إِذا ناجَيْتُمُ الرَّسُولَ » ) * ( 1 ) است . خدا به خاطر من به اين امت تخفيف داد و پس از من دربارهء كسى نازل نشد .\r\nفضل مىگويد :\r\nگفتيم كه اين حادثه از فضايل امير المؤمنين ( ع ) است و هيچ كس در اين فضيلت با او شريك نيست . و در صحاح وجود دارد اما بر نص مورد ادعا ، دلالت ندارد .\r\nمن مىگويم :\r\nما نيز قبلا دلالت آن را بر امامت امير المؤمنين ( ع ) توضيح داديم ، مراجعه كنيد و در آن دقت فرماييد .\r\n\r\n8 - حديث مباهله\r\nمصنّف - طاب رمسه - مىگويد :\r\nدر الجمع بين الصحيحين ذيل آيهء مباهله آمده است :\r\nهنگامى كه رسول خدا ( ص ) خواست با نصاراى نجران مباهله كند ، حسين را در آغوش گرفت و دست حسن را گرفت ، فاطمه پشت سر ايشان و على پشت سر فاطمه ( ع ) حركت مىكرد و به آنها مىفرمود : هنگامى كه دعا كردم آمين بگوييد .\r\nكدام فضيلت بزرگتر از اينكه پيامبر ( ص ) خود را به دعاى امير المؤمنين ( ع ) خوشبخت مىشمارد و او را واسطهء ميان خود و پروردگار قرار مىدهد ؟\r\n\r\n","description":"","footnote":"\r\n( 1 ) . مجادله / 12 .\r\n","page_name":" 333 ","page_number":338},
  {"content":"\r\nفضل مىگويد :\r\nهمانطور كه ذكر كرديم داستان مباهله ، مشهور است و فضيلت بزرگى به شمار مىرود ، ولى دلالت بر نص ندارد . اما اينكه مىگويد : پيامبر ( ص ) دعاى او را خوش يمن مىشمرد . دليل بر احتياج پيامبر ( ص ) به دعاى اهل بيت خويش و آمين گفتن آنها نمىباشد ؛ زيرا روش مباهله آنچنانكه در قرآن ذكر شده اين است كه شخص ، اهل بيت و خاندان و فرزندانش را جمع نمايد تا در چشم مباهله كنندگان هيبت بيشترى داشته باشد و لعنت او ، طرف مقابل و قوم و پيروانش را در بر گيرد . راز درخواست آمين از آنان اين است نه اينكه از آنها كمك بخواهد و آنان را واسطهء ميان خود و پروردگارش قرار دهد تا لازم آيد آنان از او به خدا نزديكتر باشند . اين مطلبى است كه از سخن و اعتقاد زشت و باطل او فهميده مىشود . پناه مىبريم به خدا از اينكه كسى معتقد باشد كه در ميان امت رسول خدا ( ص ) افرادى از آن حضرت به خدا نزديكترند .\r\nمن مىگويم :\r\nبدون شك ، پيامبر اكرم ( ص ) و هر شخص صالح و مقرب ديگرى ، خود را مستحقّ آن نمىداند كه دعايش مستجاب گردد و اعتماد به نفس نمىكند ، بلكه براى اجابت دعا به تمام وسايلى كه مناسب موقعيت باشد ، متوسل مىگردد ، مانند تعظيم و تمجيد خدا با اسماء حسنى و حمد و ستايش خدا و شكر نعمتهاى او و اظهار مذلت و خضوع در برابر مقام والاى او در سخن و عمل ، با نشستن روى زمين و سائيدن صورت به خاك و . . . و چه بسا اهميت يك مسئله اقتضا كند كه مقربان الهى را براى دعا گرد آورد ؛ زيرا احتمال اينكه اجتماع آنان در اجابت دعا دخالت داشته باشد يا اجابت را سريع نمايد و يا يكى از افرادى كه گرد آمده‌اند داراى ويژگى خاصى باشد ، وجود دارد . بنابراين مانعى ندارد پيامبر اكرم ( ص ) از دعاى اهل بيت ( ع ) خود خوشحال شود و از آمين گفتن ايشان كمك بگيرد و آنان را با وجود مقربتر بودن خود ، در درگاه الهى ، واسطه قرار دهد . خصوصا اگر پيامبر ( ص ) قصد داشته باشد از اين طريق برترى اهل بيت ( ع ) را نسبت به نزديكان و دوران ، و بزرگان و خردسالان امت نشان دهد هيچ مانعى براى كمك گرفتن از آنان وجود ندارد . بنابراين ، به هيچ وجه لازم نمىآيد - چنان كه فضل گمان برده - آنان از پيامبر به خدا مقرّبتر باشند و اعتقاد مصنّف همچنين نيست و هيچ يك از ما اين امر را جايز\r\n","description":"","footnote":"","page_name":" 334 ","page_number":339},
  {"content":"\r\nنمىشمارد . اما برخى از اين قوم - همانطور كه ديديد ابن حزم ( 1 ) از باقلانى اشعرى نقل مىكند ( 2 ) اين مسئله را جايز مىدانند و اين لازمهء مذهب اشاعره در نفى حسن و قبح عقلى است . به طور خلاصه ، مباهله بين دو دشمن واقع مىشود و معلوم است كه دشمن اهل نجران فقط پيامبر ( ص ) است اما از آنجايى كه وارد كردن على ، فاطمه ، حسن و حسين در مباهله با نجران داراى فوايدى بود پيامبر ( ص ) آنان را داخل نمود . از آن جمله :\r\n1 - نشان دادن اعتماد به حقانيت خويش زيرا آوردن عزيزترين نزديكان خود در محل خطر ، دليل بر آن است كه وى به پيروزى و سلامت خويش اعتقاد دارد .\r\n2 - خوش يمن دانستن ايشان و كمك گرفتن از دعاى آنان از اين رو به اهل بيت فرمود تا آمين بگويند . از نظر فضل دليل اين كار پيامبر ( ص ) اين بوده كه مباهله ، شامل حال ايشان مىشده است ، نه اينكه بخواهد از آنان كمك بگيرد . امّا اين نظر صحيح نيست ؛ زيرا اگر چنين بود ، آمين گفتن ايشان دليلى نداشت و همين همراهى آنان با پيامبر ، براى تحقق مباهله كافى بود . اگر آمين گفتن به دليل اين بود كه مباهله شامل ايشان مىشد پس براى چه پيامبر ( ص ) ، ديگر خويشان و پيروان خود را همراه نبرد و از آنان نخواست كه آمين بگويند ؟\r\n3 - بيان برترى ايشان بر امت . چرا كه آنان را به دستور خدا ، براى اثبات نبوّت خويش ، در آن موقعيت خاص ، با خود شريك ساخت و از ياران و خويشان ديگر خويش كمك نگرفت . اين ، منزلت بزرگى است خصوصا براى على ( ع ) كه خداى متعال از او به نفس پيامبر ( ص ) تعبير فرموده است و ادعاى اينكه شيوهء مباهله ، جمع كردن خانواده و فرزندان است - همانطور كه در آيهء ششم ذكر شد - دروغ است . و گرنه پيامبر ( ص ) با آن مخالفت نمىكرد و نصارا نيز به خاطر مخالفت پيامبر ( ص ) اعتراض مىكردند . همين طور است ادعاى ديگر او مبنى بر اينكه مباهله شامل پيروان مىگردد . زيرا اگر چنين بود ، پيامبر دست كم يك نفر از آنان را همراه مىبرد . اينكه كسى بگويد نبردن پيروان به اين جهت بوده كه اصل پيامبر است و با وجود او ديگر نيازى به ديگران نيست ، سخن نادرستى است . زيرا همين مسئله را در مورد آن خانم و دو كودك مىتوان گفت . پس چرا به وجود پيامبر ( ص ) اكتفا نشده و آنان همراه پيامبر آمده‌اند ؟\r\n\r\n","description":"","footnote":"\r\n( 1 ) . الفصل فى الملل و الاهواء و النحل ، ج 4 .\r\n( 2 ) . ترجمهء دلائل الصدق ، ج 1 ، ص 455 .\r\n","page_name":" 335 ","page_number":340},
  {"content":"\r\nاز جمله سخنان مضحك او اين است كه مىگويد : پيامبر ( ص ) براى آنكه هيبتش در دل مباهله كنندگان افتد اهل بيت ( ع ) را آورد . اگر واقعا غرض پيامبر ( ص ) اين بود ، پس چرا يك مرد جوان را همراه با زن و دو كودك آورد و مشايخ بزرگ و ياران خويش را نياورد ؟ در آيهء ششم ، تحقيق و بيان لازم در اين باره آمده است .\r\n\r\n9 - حديث منزلت\r\nمصنّف - اعلى اللَّه مقامه - مىگويد :\r\nدر مسند احمد از چند طريق و نيز در صحيح بخارى و مسلم از چند طريق نقل شده است كه :\r\nرسول خدا ( ص ) هنگامى كه در جنگ تبوك مىخواست مدينه را ترك كند ، على ( ع ) را به عنوان جانشين خود در مدينه و در ميان خانوادهء خود قرار داد . على ( ع ) فرمود : هيچ كارى را بر اين ترجيح نمىدادم كه هر گاه شما از شهر خارج شويد من نيز همراه شما باشم . پيامبر ( ص ) فرمود : آيا راضى نيستى نسبت به من مانند هارون باشى نسبت به موسى ، فقط با اين تفاوت كه پس از من پيامبرى نيست ؟\r\nفضل مىگويد :\r\nاين حديث از روايتهاى صحاح مىباشد و همچنانكه علما ذكر كرده‌اند ، دلالت بر نص نمىكند . وجه استدلال وى به اين حديث آن است كه مطابق اين حديث ، پيامبر ( ص ) نبوّت را از على نفى فرموده و به استثناى آن همه چيز و از جمله خلافت را براى او اثبات كرده است . اما در پاسخ به اين استدلال بايد گفت : هارون ، جانشين موسى ( ع ) نبود ؛ زيرا پيش از موسى ( ع ) درگذشت . پس مراد از جانشين ساختن على ( ع ) ، خلافت پس از پيامبر ( ص ) نيست بلكه جانشين او در جنگ تبوك به جاى پيامبر ( ص ) در مدينه است .\r\nهمانطور كه موسى ( ع ) نيز هنگام رفتن به كوه طور ، هارون را به جاى خود قرار داد . و در\r\n","description":"","footnote":"","page_name":" 336 ","page_number":341},
  {"content":"\r\nقرآن از زبان موسى ( ع ) مىگويد : * ( « اخْلُفْنِي فِي قَوْمِي » ) * ( 1 ) . همچنين ثابت مىشود كه على از فضيلت برادرى و حمايت از رسول خدا ( ص ) در تبليغ رسالت و فضايل ديگر برخوردار بوده است كه همه يقينا ثابت مىباشد و شكى در آن نيست .\r\nمن مىگويم :\r\nبدون شك ، استثنا بر عموميت دلالت دارد . لذا تمام منزلتهايى كه در آيه براى هارون ثابت مىشود - به استثناى نبوّت براى على ( ع ) ثابت است . از جمله منزلتهاى هارون ، امامت است ؛ زيرا مراد از ( أمر ) در اين فرمودهء خداى متعال : * ( « وَأَشْرِكْه فِي أَمْرِي » ) * ( 2 ) ، اعم از نبوّت يعنى تبليغ رسالت الهى - و امامت - يعنى رياست عمومى - است و اين دو ، يعنى نبوّت و امامت ، دو امر مختلف است . لذا خداى متعال ، ابراهيم را با دو حكم جداگانه به نبوّت و امامت برگزيد و بسيارى از انبيا ، امام نبوده‌اند . مانند پيامبران زمان ابراهيم و موسى كه تحت فرمان و نفوذ آن دو پيامبر قرار داشتند . اخبارى كه در مورد آيات پايانى نقل كرديم گواه بر آن است كه مراد از ( أمر ) ، امامت مىباشد . در اخبار مزبور صراحتا آمده بود كه پيامبر ( ص ) در دعاى خويش عرض نمود :\r\nخدايا ! من نيز مانند موسى از تو مىخواهم كه سينه‌ام را فراخ فرمايى ، امر مرا آسان گردانى ، گره از زبانم بگشايى تا سخنم را بفهمند و از اهل بيت من ، على ، برادرم را وزير من قرار دهى ، تا پشت گرمى من باشد و او را در امر من شريك گردانى .\r\nهمانطور كه پيداست مراد از شريك نمودن در امر ، شراكت در امامت است نه نبوت . همانطور كه مراد ، كمك كردن در ابلاغ رسالت هم نمىباشد . زيرا پيامبر ( ص ) ابتدا از خدا مىخواهد كه او را وزير و ياور او قرار دهد .\r\nخلاصه ، معناى آيهء كريمه چنين مىشود : « او را در امانت من كه شامل نبوّت و امامت است شريك گردان » . از اين رو ، به اعتقاد ما ، خلافت هارون در زمانى كه موسى ( ع ) به طور رفته بود مانند خلافت ديگر كسانى كه حاكميت و رياستشان ذاتى نيست ، نمىباشد .\r\nبلكه خلافت او از قبيل خلافت يك شريك به جاى شريك قويتر مىباشد و به اين خاطر\r\n\r\n","description":"","footnote":"\r\n( 1 ) . اعراف / 142 .\r\n( 2 ) . طه / 32 .\r\n","page_name":" 337 ","page_number":342},
  {"content":"\r\nاست كه در زمان حضور آن شريك قويتر ، وى دخالتى نمىكند . على نيز به حكم حديث مزبور چنين است ؛ زيرا حديث دلالت بر آن دارد كه تمام مقامهاى هارون از جمله شراكت با موسى در امر امامت ، به استثناى مقام نبوّت ، براى على نيز وجود دارد . پس همانطور كه در پيرامون آيهء اولى كه مصنّف ذكر نمود توضيح داديم ، على ( ع ) در زمان حيات پيامبر ( ص ) امام بود و اين امامت بايد پس از رحلت پيامبر ( ص ) هم ادامه داشته باشد ، خصوصا با توجه به اينكه نظر حديث نيز معطوف به پس از پيامبر ( ص ) مىباشد از اين روست كه مىفرمايد : « إلَّا أنّه لا نبىّ بعدى » اگر از نظر خود دست برداريم دست كم اشكال ندارد كه بگوييم ، يكى از منزلتهاى هارون اين بود كه در صورت زنده ماندن پس از موسى ( ع ) خليفه ( جانشين ) او مىشد . زيرا شريك ، براى جانشينى شريك خود ، از ديگران سزاوارتر است . على نيز چنين مىباشد و با عنايت به اينكه آيهء كريمه ، هارون را از ديگر افراد قوم موسى ( ع ) برتر مىشمرد ، در مىيابيم كه على نيز نسبت به مسلمانان چنين وضعيتى دارد و بنابراين ، امام آنان محسوب مىشود .\r\nبدين ترتيب ، روشن شد كه مرگ هارون پيش از وفات موسى ( ع ) به هيچ وجه با استدلال به حديث در اثبات مدعا ، منافات ندارد . همچنين بطلان اين سخن نيز آشكار شد كه مراد از جانشينى امير المؤمنين ( ع ) صرفا به جانشين شدن وى در مدينه اختصاص ندارد ؛ زيرا عموميت حكم ، به مورد ، تخصيص نمىخورد . خصوصا با توجّه به اينكه جانشين قرار دادن در مدينه ، اختصاص به امير المؤمنين ( ع ) ندارد و پيامبر ( ص ) در ديگر غزوات ، افراد ديگرى را به جاى خود در مدينه قرار مىداد . در حالى كه مقتضاى حديث اين است كه جانشين قرار دادن ( استخلاف ) منزلت مختص به على ( ص ) است مانند منزلتى كه هارون نسبت به موسى ( ع ) داشت ، و هيچ موردى را جز نبوت ، استثنا نمىكند .\r\nپس قطعا ، مراد از حديث ، اثبات آن منزلت عام براى على ، حتى پس از پيامبر ( ص ) مىباشد .\r\nفضل براى اثبات اينكه جانشين نمودن على ، فقط به جانشينى در مدينه مربوط مىشود به آيهء * ( « اخْلُفْنِي فِي قَوْمِي » ) * ( 1 ) استدلال مىكند . در حالى كه بوضوح خطا بودن چنين استدلالى را مىتوان دريافت . زيرا صرف جانشين قرار دادن موسى ( ع ) هارون را در يك مورد خاص ، دلالت بر آن ندارد كه جانشينى هارون منحصر به همان مورد باشد .\r\n\r\n","description":"","footnote":"\r\n( 1 ) . اعراف / 142 .\r\n","page_name":" 338 ","page_number":343},
  {"content":"\r\nبلكه بايد با توجه به اقتضاى حديث مبنى بر شركت هارون با موسى در ( امر ) او ، و عموميت آن ، خلافت عامه را براى هارون ثابت دانست . جانشين ساختن على نيز از سوى پيامبر ( ص ) چنين است و خلافت عامه را براى او به ثبوت مىرساند .\r\nبرخى از احاديث ديگرى كه در اين مورد آمده ، نشان مىدهد كه جانشينى على به مورد فوق ، اختصاص ندارد . از جمله :\r\n1 - حديثى كه به خواست خدا نقل خواهد شد و پيامبر در آن حديث ، هنگامى كه مىخواهد سبب حلال بودن آمدن على به مسجد در حال جنابت را بيان فرمايد به اين مسئله اشاره مىكند كه على نسبت به او مانند هارون نسبت به موسى ( ع ) است .\r\n2 - در كنز العمال از ام سليم نقل مىكند كه پيامبر ( ص ) به او فرمود :\r\nاى ام سليم ! گوشت على از گوشت من و خون او از خون من است و او نسبت به من مانند هارون است نسبت به موسى . ( 1 )\r\n3 - در هيمن كتاب از ابن عباس نقل مىكند كه عمر گفت :\r\nاز بدگويى نسبت به على ، باز ايستيد . چرا كه از رسول خدا ( ص ) شنيدم سه خصلت براى على نقل فرمود كه اگر يكى از آن خصايل در من مىبود از آنچه آفتاب بر آن مىتابد برايم بهتر بود : من ، ابو بكر ، ابو عبيده و تنى چند از اصحاب رسول خدا ( ص ) جمع بوديم ، پيامبر خدا ( ص ) در حالى كه به على ( ع ) تكيه داده بود ، دست خويش را روى شانهء على زد و سپس فرمود : اى على ! تو نخستين كسى هستى كه ايمان آوردى و اسلام را پذيرفتى . سپس فرمود : تو نسبت به من ، مانند هارون نسبت به موسى هستى ، هر كس گمان كند مرا دوست دارد اما با تو دشمنى ورزد دروغ مىگويد . ( 2 )\r\n4 - در همين كتاب از زيد بن اوفى در مورد جريان پيمان برادرى نقل مىكند : كه پيامبر ( ص ) فرمود :\r\nسوگند به كسى كه مرا به حق برانگيخت ، تو را نگاه نداشتم مگر براى خودم و تو\r\n\r\n","description":"","footnote":"\r\n( 1 ) . ج 6 ، ص 164 .\r\n( 2 ) . همان ، ص 395 .\r\n","page_name":" 339 ","page_number":344},
  {"content":"\r\nنسبت به من مانند هارون نسبت به موسى ( ع ) هستى با اين تفاوت كه پس از من ، پيامبرى وجود ندارد . ( 1 )\r\n5 . نسائى در الخصائص هنگام بحث از دختر حمزه مىگويد : على ، جعفر و زيد نسبت به سرپرستى اين دختر با يكديگر اختلاف و مشاجره داشتند ؛ رسول خدا ( ص ) فرمود : « اى على ! تو نسبت به من ، مانند هارون نسبت به موسى هستى . »\r\nو موارد بسيار ديگر كه داراى همين مضمون هستند .\r\nگواه ديگر بر عموميت حديث منزلت ، حديثى است كه در مسند احمد ( 2 ) در چندين مورد ذكر شده است و مىگويد : پيامبر ( ص ) به پيروى از هارون كه دو پسرش را شبر و شبير ناميده بود ، فرزندان دختر خود را حسن و حسين ناميد .\r\nاين حديث و امثال آن ، شاهد بر اين است كه على ( ع ) در دارا بودن تمام مزايا مانند هارون است و تمام ويژگيهاى وى كه بارزترين آنها ، امامت است را دارا مىباشد . بلكه از حديث فوق - ناميدن حسنين - چنين استفاده مىشود كه حسنين نيز امام بوده‌اند همچنانكه فرزندان هارون نيز چنين بوده‌اند .\r\n\r\n10 - حديث : إنّى دافع الراية غدا\r\nمصنّف - شرّف اللَّه منزلته - مىگويد :\r\nدر مسند احمد از چند طريق و در صحيح مسلم و بخارى از طرق متعدد و در الجمع بين الصحاح السته نيز از عبد اللَّه بن بريده نقل شده است كه گفت : از پدرم شنيدم :\r\nروز جنگ خيبر ، قلعهء يهود را محاصره كرديم و ابو بكر پرچم را به دست گرفت و رفت اما بدون پيروزى بازگشت . سپس ، فرداى آن روز ، عمر پرچم را گرفت و پيروز نشد و به مردم در آن روز سختى و فشار زيادى وارد شد . آن گاه رسول خدا ( ص ) فرمود : فردا پرچم را به دست مردى مىسپارم كه خدا و رسولش او را\r\n\r\n","description":"","footnote":"\r\n( 1 ) . همان ، ص 490 ، ج 5 ص 40 .\r\n( 2 ) . مسند احمد ، ج 1 ، ص 98 ، 118 ، 159 .\r\n","page_name":" 340 ","page_number":345},
  {"content":"\r\nدوست مىدارند و او نيز خدا و رسولش را دوست مىدارد . كسى كه حمله مىكند امّا نمىگريزد و تا خدا پيروزى را به او ندهد بازنمىگردد . آن شب مردم تا صبح با يكديگر ، بحث مىكردند كه پيامبر ( ص ) پرچم را به كداميك از ايشان خواهد سپرد . چون صبح فرا رسيد مردم نزد رسول خدا ( ص ) رفتند و هر يك اميدوار بودند كه پرچم به دست او سپرده شود . رسول خدا ( ص ) فرمود : على بن ابى طالب كجاست ؟ گفتند : چشمانش درد مىكند . رسول خدا ( ص ) سراغ او فرستاد . هنگامى كه على آمد ، رسول اكرم ( ص ) از آب دهان خود به چشمانش كشيد و برايش دعا فرمود . چشمان على بهبود يافت . آن گاه پرچم را به وى سپرد ؛ على رفت و بازنگشت تا خدا به دست او پيروزى را نصيب مسلمانان ساخت .\r\nفضل مىگويد :\r\nحديث خيبر صحيح و از فضايل والاى امير المؤمنين به شمار مىآيد كه تقريبا هيچ كس با او در چنين فضايلى سهيم نيست . و چه بسيارند فضايلى از اين قبيل ، عجيب اينكه تمام اين فضايل را از كتب اصحاب ما روايت مىكند و مىداند كه آنان نسبت به نشر مناقب امير المؤمنين ( ع ) و فضايل وى ، كمال اهتمام را مىورزند . آنان مانند روافض و شيعه نيستند كه فضايل و مناقب مشايخ صحابه را مىپوشانند . پس اگر در اثبات امامت على ( ع ) نصى وجود داشت آنان به واسطهء بى غرضى و عدم اعراض از حقيقت ، همانطور كه نسبت به نشر فضايل آن حضرت اهتمام نموده‌اند در اين زمينه نيز كمال اهتمام را به خرج مىدادند .\r\nمن مىگويم :\r\nاز آنجا كه اين حديث از يك سو كمال و فضيلتى را براى امير المؤمنين ثابت مىكند و از سوى ديگر ، بيانگر نقطهء ضعفى براى شيخين ( ابو بكر و عمر ) مىباشد ؛ لذا اگر درستى حديث را بپذيرد بايد نقطهء ضعف ابو بكر و عمر را نيز بپذيرد ؛ زيرا چنين ستايشى از على ( ع ) در جايى كه آن دو تن بدون پيروزى بازگشته‌اند ، براى آنان ضعف به شمار مىآيد و نشان مىدهد كه آنان داراى صفاتى كه براى على ( ع ) ذكر مىشود نيستند ؛ يعنى هر كس در اين جمله‌ها دقت كند درمىيابد كه آنان ، خدا و رسولش را دوست نمىدارند و خدا و رسولش نيز به آن دو علاقه ندارند و آن دو اهل گريختن هستند نه اهل هجوم .\r\nچرا كه هر گاه يك نفر ، شخصى را براى انجام مأموريتى گسيل دارد و او مأموريت را\r\n","description":"","footnote":"","page_name":" 341 ","page_number":346},
  {"content":"\r\nانجام ندهد و بعد بگويد : كسى را مىفرستم كه مأموريت را انجام مىدهد و او را دوست مىدارم و او نيز مرا دوست مىدارد ؛ دليل بر آن است كه فرستاده اوّل فاقد اين خصوصيات بوده است .\r\nبارى ، توصيفى كه رسول خدا ( ص ) از كسى كه پرچم را به او مىدهد نموده است و در اينجا چندان مربوط به نظر نمىرسد مگر اينكه بخواهد بگويد كسى كه خدا و رسولش را دوست دارد بايد در راه آنها جانش را فدا كند و از جنگ نهراسد و كسى كه خدا و رسولش او را دوست مىدارد به جاى مبارزه از ميدان نمىگريزد ؛ زيرا اين عمل بزرگترين گناه و بدترين معصيت است پس مىبايست دو نفر ديگر اين ويژگى مثبت را نداشته باشند . حال كه روشن شد تنها على ، خدا و رسول را دوست مىدارد و آنها تنها على را دوست مىدارند ، امامت نيز به او تعلق مىگيرد ؛ زيرا چگونه مىتوان كسى را امام و زعيم امت شمرد كه خدا و رسول را دوست نمىدارد و خدا و رسول نيز او را دوست نمىدارند ، كسى كه همواره از ميدان مىگريزد و ترسوست .\r\nالبته بايد توجه داشت كه گرفتن پرچم ، توسط ابو بكر و عمر و بازگشت بدون پيروزى آنها در رواياتى كه بخارى در مورد غزوه خيبر و مسلم در باب فضايل على ( ع ) آورده‌اند به چشم نمىخورد . شايد مصنّف به اعتبار مجموع حديث ، آن را به مسلم و بخارى و ديگران منسوب داشته است . اگر چه آنان تنها مبارزهء على و سخنان پيامبر ( ص ) در حق او را ذكر كرده‌اند . ممكن است كه تمام حديث در جاهاى ديگر صحيحين آمده و من از آن اطلاع نيافته‌ام يا آنكه قسمت مربوط به شيخين را به خاطر حفظ شأن آنان انداخته‌اند .\r\nاز جمله احاديثى كه من يافته‌ام و مشتمل بر جملهء مربوط به شيخين مىباشد ، حديثى است كه احمد در مسند خود از بريده نقل مىكند :\r\nقلعهء خيبر را محاصره كرديم . ابو بكر پرچم را گرفت اما بدون كسب پيروزى بازگشت . روز بعد عمر ، پرچم را گرفت او نيز با وجود سختى و زحمتى كه مردم كشيدند ناكام بازگشت . آن گاه رسول خدا ( ص ) فرمود : فردا پرچم را به مردى مىدهم كه خدا و رسولش را دوست دارد و خدا و رسول نيز او را دوست مىدارند او بازنمىگردد ، مگر اينكه پيروز شود ، دانستيم كه فردا پيروزى به دست مىآيد . چون صبح شد رسول خدا نماز صبح را خواند و سپس برخاست و به پرچم دعا كرد در حالى كه مردم در صفهاى خود بودند . سپس على را صدا\r\n","description":"","footnote":"","page_name":" 342 ","page_number":347},
  {"content":"\r\nكرد . على چشمانش درد مىكرد . پيامبر ( ص ) آب دهان خويش را در چشم على كشيد و پرچم را به وى سپرد و او پيروزى را براى مسلمانان به ارمغان آورد . ( 1 )\r\nديگر ، حديثى كه باز احمد نقل مىكند :\r\nهنگامى كه رسول خدا ( ص ) در كنار قلعهء خيبر فرود آمد ، پرچم را به عمر بن خطاب داد و تعدادى از مسلمانان نيز همراه او به سوى قلعه راه افتادند و به رويارويى خيبريان شتافتند . رسول خدا ( ص ) فرمود : فردا پرچم را به مردى مىدهم كه خدا و رسولش را دوست مىدارد و خدا و رسول نيز او را دوست مىدارند چون فردا فرا رسيد على را خواست . على چشمانش درد مىكرد پيامبر از آب دهان خود در چشم او ماليد و پرچم را به او داد . او برخاست و تعدادى از مسلمانان نيز با او همراه شدند . وى با مرحب روبرو شد . . . على آنچنان با شمشير بر فرق مرحب كوبيد كه تا دندانهايش فرو رفت و سپاهيان صداى شمشيرش را شنيدند ، گفت : هنوز آخرين افراد سپاه اسلام ، آرايش نظامى نگرفته بودند كه على قلعه را فتح كرد . ( 2 )\r\nديگر ، حديثى كه حاكم در كتاب مغازى مستدرك از ابى ليلى نقل مىكند :\r\nعلى به من فرمود : ابو ليلى ، آيا در خيبر با ما بودى ؟ گفتم : آرى به خدا سوگند با شما بودم . فرمود : رسول خدا ( ص ) ابو بكر را با سپاهيان فرستاد اما او با ناكامى بازگشت .\r\nحاكم از على ( ع ) نقل مىكند :\r\nپيامبر ( ص ) به خيبر رفت . هنگامى كه به آنجا رسيد ، عمر را همراه با سپاهيان فرستاد . آنان با خيبريان به جنگ پرداختند و پس از اندكى دچار هزيمت شدند .\r\n\r\n","description":"","footnote":"\r\n( 1 ) . مسند احمد ، ج 5 ، ص 353 .\r\n( 2 ) . همان ، ص 358 .\r\n","page_name":" 343 ","page_number":348},
  {"content":"\r\nهنگامى كه بازگشتند عمر را به ترسيدن متهم نمودند و عمر نيز آنان را ترسو شمرد . ( 1 )\r\nحاكم از جابر نيز مانند اين حديث را نقل مىكند و تمام احاديث را صحيح مىشمارد .\r\nسپس از جابر نقل مىكند :\r\nدر جنگ خيبر ، پيامبر ( ص ) مردى را فرستاد اما وى ترسيد . آن گاه محمد بن سلمه آمد و گفت : اى رسول خدا ( ص ) ! هيچ گاه روزى مانند امروز نديده‌ام . . . سپس رسول خدا ( ص ) فرمود : فردا مردى را مىفرستم كه خدا و رسول را دوست مىدارد و خدا و رسول او را دوست مىدارند ، او به دشمن پشت نمىكند و خدا پيروزى را به دست او قرار مىدهد ، هر كس به نشانهء اينكه آن فرد من هستم ، سرش را بالا مىآورد ، على آن روز چشم درد داشت . رسول خدا ( ص ) به او گفت :\r\nبرو ، على گفت : اى رسول خدا ( ص ) ! جايى را نمىبينم . رسول خدا آب دهان به چشمش كشيد و او را فرماندهء سپاه نمود و پرچم را به دستش داد . . . على با آنان به مقابله پرداخت و خدا پيروزى را نصيب وى ساخت .\r\nبر اساس اخبار ديگر ، مراد از مردى كه ترسيد ، ابو بكر يا عمر است و كسى كه فرار كرد يكى از آن دو نفر است نه ديگرى .\r\nحديث ديگر در كنز العمال در فضايل على ( ع ) از ابن ابى شيبه و احمد و ابن حنبل و ابن ماجه و بزار و ابن جرير - كه صحيح نيز مىشمارد - و طبرانى و حاكم و بيهقى و ضياء مقدسى - در المختاره - با اسانيد خود از عبد الرحمن بن ابى ليلى نقل مىكند كه :\r\nزمستان ، على با دو پيراهن نازك بيرون مىآمد و در تابستان با قباى آستردار و پيراهن ضخيم . مردم به من گفتند : اى كاش به پدرت كه همنشين شبهاى اوست مىگفتى ، من از پدرم خواستم . . . پدرم شبى در خلال صحبتهاى خود به امير المؤمنين ( ع ) گفته بود : اى امير المؤمنين !\r\n\r\n","description":"","footnote":"\r\n( 1 ) . المستدرك ، ج 3 ، ص 37 .\r\n","page_name":" 344 ","page_number":349},
  {"content":"\r\nمردم از شما چيزى ديده‌اند . . . امير المؤمنين فرمود : اى ابو ليلى مگر در خيبر با ما نبودى ؟ پاسخ داد : آرى به خدا سوگند كه همراه شما بودم .\r\nفرمود : پيامبر ( ص ) ابو بكر را فرستاد او همراه با لشكريان رفت اما شكست خورد و بازگشت ؛ عمر را فرستاد او هم شكست خورد و بازگشت . آن گاه رسول خدا ( ص ) فرمود : پرچم را به مردى مىدهم كه خدا و رسول را دوست مىدارد و خدا و رسول دوستش مىدارند ؛ خدا او را پيروز مىگرداند ؛ او فرار كننده نيست ؛ رسول اكرم ( ص ) سراغ من كه در آن وقت چشمم درد مىكرد و چيزى را نمىديدم فرستاد ؛ آب دهان در چشمم كشيد و فرمود : خدايا ! او را از سرما و گرما كفايت فرما . پس از آن بود كه ديگر سرما و گرما مرا آسيبى نرساند . ( 1 )\r\nمانند اين حديث در خصائص نسائى نيز به چشم مىخورد .\r\nحديث ديگر در كنز العمال در مورد غزوه خيبر از ابن ابى شيبه و بزار با سند آن كه حسن بن على ( ع ) است نقل مىكند :\r\nرسول خدا ( ص ) به طرف خيبر حركت كرد ، هنگامى كه به آنجا رسيد ، عمر را همراه با تعدادى از مسلمانان به شهر يهوديان فرستاد تا با آنان بجنگند ، اما يهوديان در مدتى كوتاه عمر و همراهانش را شكست دادند . عمر در حالى آمد كه مسلمانان را ترسو مىشمرد و آنان نيز او را . اين ماجرا رسول خدا ( ص ) را اندوهگين ساخت و فرمود : مردى را مىفرستم كه خدا و رسول را دوست مىدارد و خدا و رسول ، او را دوست مىدارند ، خدا پيروزى را نصيب او مىكند ، مىجنگد تا خدا او را پيروز نمايد ، او فرار كننده نيست . ( 2 )\r\nدر همين فصل از كتاب ، از ابن جرير به نقل از بريده نقل مىكند :\r\nدر روز خيبر ، ابو بكر پرچم را به دست گرفت اما بدون پيروزى بازگشت . فرداى آن روز ، عمر پرچم را به دست گرفت و ابن مسلمه كشته شد و مردم بدون\r\n\r\n","description":"","footnote":"\r\n( 1 ) . كنز العمال ، ج 6 ، ص 396 .\r\n( 2 ) . همان ، ج 5 ، ص 283 .\r\n","page_name":" 345 ","page_number":350},
  {"content":"\r\nپيروزى بازگشتند . رسول خدا ( ص ) فرمود : اين پرچم را فردا به دست مردى مىدهم كه خدا و رسولش را دوست دارد و خدا و رسولش او را دوست دارند او برنمىگردد تا پيروز شود .\r\nمانند اين حديث در خصائص نسائى نيز وجود دارد . همچنين در كنز العمال از ابن ابى شيبه به نقل از بريده مىآورد :\r\nهنگامى كه رسول خدا ( ص ) در كنار قلعهء خيبر فرود آمد ، اهل خيبر وحشت زده شدند . رسول خدا ( ص ) عمر بن خطاب را همراه مسلمانان براى جنگ فرستاد اما يهوديان خيبر آنان را با رسوايى مجبور به عقب نشينى كردند . هنگامى كه مسلمانان همراه عمر نزد رسول خدا ( ص ) بازگشتند همديگر را به ترسو بودن متهم مىنمودند . رسول اكرم ( ص ) فرمود : فردا پرچم را به مردى مىدهم كه خدا و رسولش را دوست دارد و خدا و رسولش او را دوست دارند . فرداى آن روز ، عمر و ابو بكر به نزديك پرچم رفتند امّا پيامبر ( ص ) على را كه در آن روز چشمانش درد مىكرد ، فراخواند و آب دهان خويش را به چشمانش كشيد و پرچم را به وى سپرد . على ، سپاهيان را برداشت و روانه شد و با يهوديان خيبر و مرحب رويارو شد . . . على ( ع ) با شمشير چنان بر فرق مرحب كوبيد كه تا دندانهاى وى فرو رفت به گونه اى كه صداى ضربهء او را لشكريان شنيدند ، هنوز آخرين افراد سپاه ، آرايش نظامى نگرفته بودند كه پيروز شدند .\r\nمانند اين حديث در تاريخ طبرى ( 1 ) نيز وجود دارد . حديث ديگر ، حديثى است كه طبرى پس از حديث فوق از بريده آورده است :\r\nگاهى اوقات رسول خدا ( ص ) به سر درد مبتلا مىشد . لذا بين مردم نمىآمد .\r\nابو بكر پرچم رسول خدا ( ص ) را گرفت و برخاست . وى پس از نبرد سنگينى بازگشت . آن گاه عمر پرچم را گرفت و نبردى شديدتر از نبرد اوّل انجام داد و\r\n\r\n","description":"","footnote":"\r\n( 1 ) . ج 3 ، ص 93 .\r\n","page_name":" 346 ","page_number":351},
  {"content":"\r\nبازگشت . ماجرا را به رسول اكرم ( ص ) اطلاع دادند ؛ ايشان فرمود : به خدا سوگند پرچم را به مردى مىدهم كه خدا و رسولش را دوست دارد و خدا و رسولش او را دوست دارند ، او با قدرت ، قلعه را فتح مىكند . . . مرحب بيرون آمد ، على ضربه اى بر او وارد ساخت كه هوشش را از دست داد و از كلاه خودش گذشت و سرش را شكافت تا به دندانهايش رسيد . آن گاه شهر را گرفت .\r\nمانند اين حديث در كامل ابن اثير ( 1 ) وجود دارد با اين تفاوت كه در آخر حديث مىگويد : « ضربه اى به او نواخت كه . . . و از كلاه خود گذشت و سرش را شكافت تا به دندانهايش رسيد و در اثر آن بر زمين افتاد ، و على شهر را گرفت . »\r\nو اخبار فراوان ديگرى كه ذكر آن به درازا مىانجامد . اى كاش مىدانستم كه اين جنگ شديدى كه شيخين كردند چه جنگى بوده است كه در آن احدى زخم برنداشت و خون از بينى كسى نريخت ؟ ! و اما اين كه فضل ، ذكر اين فضايل را از كتب خودشان مىداند ، امر مسلمى است ؛ زيرا منظور ما ، الزام آنان به امورى است كه برايشان حجت مىباشد . از طرفى همانطور كه در آيهء هشتاد و دوّم گفته شد ، ذكر اين فضايل از جانب ايشان را نمىتوان دليلى بر آن دانست كه آنان اگر نصى مىيافتند نسبت به نقل آن اهتمام مىورزيدند . ايشان اين فضايل را نقل نكرده‌اند مگر به خاطر اينكه گمان داشتند كه بر امامت دلالت نمىكند نه اينكه بىغرض بوده‌اند . لذا هنگامى كه شيعه توجه آنان را به دلالت اين فضايل بر امامت جلب كرد ، متأخران اهل سنّت تا سر حد امكان فضايل مذكور را از كتب پيشينيان حذف نمودند . مانند حديث نور و مانند آن كه از مسند احمد حذف شده است ؛ بعلاوه ، بسيارى از آنها را با مغالطه‌هاى شبه سوفسطايى ، تأويل نمودند و در اسانيد بسيارى - على رغم تعدد طرق كه براى معتبر بودنشان كافى است - مناقشه كردند . بارى آنان كمتر فضايل ايشان را همانطور كه هست روايت كرده‌اند و بندرت حقايق را به شكل واقعى خود آورده‌اند .\r\nو اينكه مىگويد : اهل سنت مانند رافضىها و شيعه نيستند كه مناقب مشايخ صحابه را مىپوشانند . به جان خودم سوگند كه خواسته شيعه را رسوا كند ، اما خودش رسوا\r\n\r\n","description":"","footnote":"\r\n( 1 ) . ج 2 ، ص 105 .\r\n","page_name":" 347 ","page_number":352},
  {"content":"\r\nشده است . زيرا از ما مىخواهد دروغ بگوييم و احاديثى را نقل كنيم كه هيچ اصل و ريشه اى جز دنيا دوستى ندارد - و چنان كه در مقدمه گذشت - به جهت اوضاع حاكم در دورهء معاويه و مثل او ، جعل شده است و با عقل و دين ، سازگار نيست . مثل اخبارى كه مىگويد : ابو بكر و عمر ، باطل را دوست ندارند و مىرساند كه پيامبر ( ص ) آن را دوست دارد . چرا كه خوانندگان ( زن و مرد ) - آن گونه كه اينان روايت مىكنند - برايش ترانه مىخواندند ، و يا اخبارى كه مىگويد : اگر من به پيامبرى مبعوث نمىشدم ، عمر به پيامبرى برانگيخته مىشد و اگر پس از من پيامبرى بود ، همانا كه او عمر بود ، اين اخبار نيز مستلزم آن است كه فردى به پيامبرى مبعوث شود كه پيش از آن كافر بوده است ، و يا رواياتى كه ده تن را به بهشت بشارت مىدهد و وضع آن را در آيهء سى و دوّم شناختيد و مانند روايتى كه مىگويد : ابو بكر و عمر سرور پيران اهل بهشتند ، با اينكه در بهشت پيرى وجود ندارد و يا روايتى كه مىگويد : پيامبر ( ص ) در حق معاويه دعا فرمود كه خداوند او را هدايتگر هدايت شده گرداند ، با اينكه در تمامى كارها و گفته‌هاى وى وجود آثار ضلالت و گمراهى هويداست مثل : كشتن مردمان بىگناه ، جنگ با كسى كه جنگ با او ، جنگ با خدا و رسول است و سبّ و ناسزاگويى به كسى كه سبّ او ، سبّ خدا و رسول است . الحاق زنازاده به نسب على رغم حكم آشكار شريعت احمدى . آرى آنان مىخواهند كه اخبارى از اين دست در فضيلت آنان نقل كنيم .\r\n\r\n11 - حديث : برز الايمان كلَّه إلى الشرك كلَّه\r\nمصنّف - طاب رمسه - مىگويد :\r\nجمهور روايت كرده‌اند :\r\nوقتى كه مسلمانان در جنگ خندق از مقابلهء با عمرو بن عبدود عامرى ناتوان شده بودند ، على ( ع ) به مبارزه با وى رفت . در اين هنگام پيامبر ( ص ) فرمود :\r\n« تمامى ايمان در مقابل تمامى كفر قرار گرفت . »\r\n","description":"","footnote":"","page_name":" 348 ","page_number":353},
  {"content":"\r\nفضل مىگويد :\r\nاين روايت هم صحيح است و از مناقب و فضايل اوست كه احدى منكر آن نيست ، مگر افراد سست ايمان و بدانديش . اما آنچه مورد بحث است ، نص بر امامت اوست كه اين روايت آن را ثابت نمىكند .\r\nمن مىگويم :\r\nاز آنجا كه پيامبر ( ص ) على را تمامى ايمان قرار داده ، به دست مىآيد كه آن حضرت مايهء قوام دين است و از لحاظ ايمان و اثرگذارى از تمام ايمان آورندگان برتر است . زيرا اگر او نبود ، براى آنان ايمانى نمىماند و فرد برتر ( افضل ) براى امامت ، سزاوارتر است .\r\nآنچه گواه برترى وى بر ديگر مؤمنان مىباشد ، روايتى است كه از رسول خدا ( ص ) آمده و مىگويد : « همانا كه ضربت على از عبادت جن و انس برتر است . » يا « همانا كه مبارزه و غلبه على بر عمرو از اعمال امت من تا روز قيامت ، برتر است . » اين را در بيان آيهء پنجاه و يكم آورديم . مؤيد اين مطلب ، روايت منقول از رسول خدا است كه مىگويد : « كسى كه در راه خير تلاش كند ، همچون كسى است كه كار خير مىكند » عقل نيز بدان حكم مىكند . زيرا با قتل عمرو توسط امير المؤمنين ( ع ) ، آتش كفر خاموش شد و شرك شكست خورد ، لذا سبب بقاى ايمان و استمرار آن ، على ( ع ) است و آن حضرت سبب شد تا ايمان آورندگان تا روز قيامت بتوانند عبادت كنند ، ليكن اين امر به بركت پيامبر ( ص ) و دعوت و جهاد آن حضرت در راه دين است ؛ چه على ( ع ) يكى از حسنات اوست . بنابراين ، كسى از سرور اوصيا برتر نيست مگر سرور رسولان ، كه خداوند بر شرف آنان بيفزايد و بر آن دو و خاندان پاكيزهء آنان درود فرستد .\r\n\r\n12 - حديث : سدّ الابواب\r\nمصنّف - اعلى اللَّه درجته - مىگويد :\r\nدر مسند احمد از چند طريق روايت شده كه پيامبر ( ص ) دستور داد كه تمامى درهايى كه به داخل مسجد باز مىشود ، بسته شود مگر در خانهء على ( ع ) ، مردم زبان به سخن گشودند . رسول خدا ( ص ) خطبه اى ايراد فرمود و پس از حمد و ثناى پروردگار گفت :\r\n","description":"","footnote":"","page_name":" 349 ","page_number":354},
  {"content":"\r\nمن دستور دادم كه تمامى اين درها بسته شود ، مگر در على ، بعضى از شما در اين باره چيزى گفته‌اند . به خدا سوگند كه من ، نه درى را بستم و نه درى را گشودم بلكه به انجام كارى مأمور شدم و دستور را در اين باره اجرا كردم .\r\nفضل مىگويد :\r\nمسجد رسول خدا ( ص ) به خانه پيامبر ( ص ) متصل بود و على در خانه رسول خدا ( ص ) سكونت داشت . زيرا دختر پيامبر ، همسرش بود ، مردم از در خانه‌هاى خود كه به مسجد باز مىشد ، رفت و آمد مىكردند و مزاحم نمازگزاران مىشدند . لذا پيامبر ( ص ) دستور داد كه تمامى درها مگر در خانهء على بسته شود . از سوى ديگر در صحيح مسلم و بخارى آمده كه پيامبر ( ص ) دستور داد تمامى دريچه‌هاى مسجد بسته شود مگر دريچهء ابو بكر و بنابراين ، اين هم فضيلتى است كه براى ابو بكر و على حاصل شده است .\r\nمن مىگويم :\r\nپوشيده نيست كه حقيقت اين فضيلت ، صرف اختصاص على ( ع ) به نبستن در خانهء آن حضرت نيست بلكه بيانگر طهارت على ( ع ) است و بيان مىكند كه على ( ع ) مىتواند در مسجد جنب شود و در حال جنابت در مسجد توقف كند و خوابيدن در مسجد برايش مكروه نيست ، همان گونه كه در مورد رسول خدا ( ص ) چنين بود . زيرا غرض اصلى از بستن درها ، پيراستن مسجد از پليديها و دور ساختن مكروهات و امور خانگى از آن بود .\r\nعلى ( ع ) نيز مانند پيامبر ( ص ) بود كه جنابت و خواب به عنوان پليدى معنوى در او اثر نمىكرد و خانهء خدا مانند خانهء او بود ؛ زيرا دوست نزديك او بود و بنابراين چنان كه به زودى خواهيد شناخت او نيز همچون پيامبر ( ص ) استثنا شد .\r\nاما اينكه گفت : على در خانهء رسول خدا ( ص ) سكونت داشت . . . ظاهرا ، غرضش از بيان چنين سخنى آن است كه فضيلت امير المؤمنين ( ع ) را انكار كند . زيرا در اين صورت ، آنچه استثنا شده ، در خانهء رسول خدا ( ص ) است . زيرا خانه از آن اوست . زيرا در اينجا فايده اى بر اين مقدمه بار نمىشود ، جز غرض سوء ، اگر چه خودش با قرار دادن استثنا ، فضيلتى براى على ( ع ) كه ابو بكر را هم در آن شركت داد ، نقض كرده است . چه در اين صورت ، مىبايست فضيلت را فقط به ابو بكر اختصاص دهد .\r\nهر دو منظور وى در انكار فضيلت امير المؤمنين ( ع ) و اثبات فضيلت ابو بكر جاى بحث دارد :\r\n","description":"","footnote":"","page_name":" 350 ","page_number":355},
  {"content":"\r\nدر مورد اوّل بايد گفت : اينكه خانه از آن رسول خدا مىباشد ، مانع از اين نمىشود كه على ( ع ) درى مخصوص به خود داشته باشد . چگونه مىتوان چنين سخنى را از وى پذيرفت ، و حال اينكه روايات تصريح دارد كه در خانهء على ( ع ) بود تا جايى كه مردم به استثنا شدن آن اعتراض كردند . اگر مقصود ، در خانهء رسول خدا ( ص ) بود ، انتقاد آنان دربارهء على ( ع ) بى مورد بود و نمىبايست به آن حضرت حسادت ورزند ، بلكه اين مطلب مىرساند كه خانه هم مانند در ، به على ( ع ) اختصاص داشت يا به سبب ملكيت - چنان كه ظاهر كلام مىرساند - و يا به سبب اينكه ايشان در آن سكونت داشته ، اما مالك خانه ، رسول خدا ( ص ) بود و اگر چنين بود ، مىبايست ابو بكر آن را نيز همچون فدك از آنان بگيرد و ايشان را بىخانه و كاشانه سازد .\r\nاما در مورد دوّم نيز بايد گفت : اگر منظور از « خوخه » دريچه است ، چنان كه روايت بخارى كه در بيان مناقب ابو بكر ، به جاى ( خوخه ) از لفظ « باب » استفاده كرده ، بدان گواهى مىدهد ، كذب خبر استثناى در ابو بكر لازم مىآيد . چرا كه خود وى به استثناى در خانهء على ( ع ) كه از لحاظ زمانى تقدم داشت - اين مطلب را خواهيد دانست - اقرار كرد . بنابراين بايد تا آن زمان ، به امر و فرمان رسول خدا ( ص ) عمل شده باشد و جز در خانهء على ( ع ) ، درى باز نمانده باشد . بدين ترتيب جايى براى دستور بستن درها و استثنا كردن در ابو بكر باقى نمىماند . بعلاوه ، خبر استثناى در خانهء ابو بكر مشتمل بر امورى است كه چنان كه خواهيد ديد ، بر كذب آن گواهى مىدهد .\r\nاگر گفته شود كه چه دليلى بر تقدم زمانى استثناى در خانهء على داريد ؟ و از كجا معلوم كه [ استثناى در خانهء على و ابو بكر 
  ] همزمان يا در دو زمان نزديك به هم نبوده به گونه اى كه استثناى دوّم ، پيش از بسته شدن همهء درها آمده باشد و بدين ترتيب ، تعارض و دروغ ، لازم نيايد ؟\r\nدر پاسخ مىگويم : آن گونه كه گمان برده‌اند ، استثناى در خانهء ابو بكر نزديك رحلت پيامبر ( ص ) بود ، در حالى كه استثناى در خانهء على ( ع ) ، چنان كه اخبار خودشان دلالت دارد ، در ايام حيات حمزه بود و اخبارى كه خواهيم آورد بر تقدّم زمانى آن دلالت دارد در حالى كه اگر زمان آن دو ، يكى بود ، بايد مىگفت : تمامى درها را ببنديد مگر در خانهء على و ابو بكر و بايستى پيامبر ( ص ) از استثناى در خانهء ابو بكر هم عذر مىآورد ، چنان كه دربارهء استثنا كردن در خانهء على ( ع ) عذر آورد . آنچه گواهى مىدهد كه اين استثنا از اختصاصات على ( ع ) است ، روايت احمد از ابن عمر است كه ابن حجرهم آن را صحيح\r\n","description":"","footnote":"","page_name":" 351 ","page_number":356},
  {"content":"\r\nخوانده است ، ابن عمر مىگويد :\r\nدر زمان پيامبر ( ص ) مىگفتيم : رسول خدا ( ص ) بهترين مردم است ، سپس ابو بكر و آن گاه عمر . امّا پسر ابو طالب سه خصلت دارد كه اگر يكى از آن سه را مىداشتم ، برايم از شتران سرخ موى بهتر بود : پيامبر خدا ( ص ) ، دخترش را به همسرى او درآورد و او برايش فرزند به دنيا آورد ، تمامى درها را كه به مسجد باز مىشد ، بست مگر در خانهء على و روز خيبر ، پرچم سپاه اسلام را به او سپرد و او خيبر را فتح كرد . ( 1 )\r\nاين روايت تصريح دارد كه استثنا كردن در خانهء على ( ع ) يكى از سه ويژگى اوست ، خصوصا پس از ذكر ابو بكر كه برگزيدهء آنان بود . پيش از ابن عمر ، پدرش نيز يكى از اين خصلتها را آرزو كرده بود . حاكم در مستدرك ( 2 ) اين روايت را آورد . و آن را صحيح خوانده است ، ابن حجرهم در الصواعق المحرقه ( 3 ) آن را از ابو يعلى از ابو هريره از عمر ، و در كنز العمال ( 4 ) آن را از ابن ابى شبيه از ابن عمر از پدرش ، و در جايى ديگر از ابن ابى شبيه از على از عمر ، نقل كرده است . ( 5 )\r\nدر اين روايت ، بنا به نقل اخير ، آمده : « سكونت وى در مسجد با رسول خدا ( ص ) ، هر آنچه را كه در مسجد براى رسول خدا ( ص ) حلال بود ، براى وى هم حلال كرد . » در لفظ روايت حاكم نيز همين عبارت آمده است . اما در روايت ابو يعلى ، مىگويد : « و سكونت وى در مسجد ، آنچه را كه براى او حلال مىگرداند ، براى من حلال نمىكند . »\r\nبنابراين بدون شك ، اين از ويژگيهاى امير المؤمنين ( ع ) است . زيرا اگر ابو بكر - كه اساس شرف ، مرجع امور و فرد برگزيدهء ايشان است - با وى در آن شريك بود ، ديگر عمر و فرزندش اختصاص اين حكم به على را اظهار نمىكردند ، آن هم در شرايطى كه ابن عمر برترى پيامبر را بر پدر خود و دوست و همراهش [ ابو بكر 
  ] به زحمت مىپذيرد .\r\nاز اين گذشته ، خبر استثناى دريچهء ابو بكر ضعيف است . زيرا در سند آن افرادى هستند از قبيل فليح بن سليمان ، دشمن خاندان محمد ( ص ) كه شرح حال وى را در\r\n\r\n","description":"","footnote":"\r\n( 1 ) . مسند احمد ، ج 2 ، ص 26 ؛ الصواعق المحرقه فصل دوّم ، باب نهم .\r\n( 2 ) . مستدرك ، ج 3 ، 125 .\r\n( 3 ) . فصل سوّم ، از باب نهم .\r\n( 4 ) . كنز العمال ، ج 6 ، ص 391 .\r\n( 5 ) . همان ، ص 393 .\r\n","page_name":" 352 ","page_number":357},
  {"content":"\r\nمقدمهء كتاب آورديم . در اينجا ، در بيان شرح حال فليح ، اين مطلب را هم اضافه مىكنيم كه : در ميزان الاعتدال و تهذيب التهذيب ، آمده : « ابن معين يك بار گفت : به روايت وى احتجاج نمىشود . بار ديگر گفته : ضعيف است . كسانى كه از اويس روى گردانده‌اند به روايات وى اعتنا نمىكنند . بار سوّم وى و نيز نسائى و ابو حاتم گفته‌اند : قوى نيست .\r\nباز در تهذيب التهذيب آمده كه : يك بار نسائى گفته : ضعيف است . ابن المدينى گفته :\r\nفيلح و برادرش عبد الحميد ، هر دو ضعيفند . « بخارى اين حديث را در اواخر جلد دوّم در باب هجرت پيامبر ( ص ) و يارانش به مدينه آورده است كه در سند آن ، اسماعيل بن عبد اللَّه ، آن دروغگوى حديث ساز ، ديده مىشود و شرح حال وى را در مقدمه آورديم .\r\nحال كه خبر استثناى در خانه ابو بكر اين قدر ضعيف است ، به دست مىآيد كه احتجاج بدان در مورد استثناى در ابو بكر درست نيست ، تا چه رسد به اينكه بخواهد با اخبار مستفيض و متواترى كه دربارهء استثناى در على ( ع ) آمده است ، معارضه كند .\r\nشگفتتر از اين ، ادعاى ابن جوزى است كه مدعى شده روايات دالّ بر استثناى در خانهء على ( ع ) ساختگى است . هدف وى آن بوده كه بتواند آنها را معارض جلوه دهد و خود وى چنان كه خواهيد ديد ، هشت روايت آن را آورده است . سيوطى نيز در اللئالى المصنوعه بيش از سى حديث را كه از آن جمله همين هشت حديث باشد آورده است .\r\nما از آن ميان ، رواياتى را مىآوريم كه دلالت دارد بر اينكه استثناى در خانهء على ( ع ) به خاطر طهارت آن حضرت و نيز جواز جنب شدن وى در مسجد يا عبور از مسجد در حالت جنابت و نيز بدين خاطر بوده كه آن حضرت نسبت به رسول خدا ( ص ) به منزلهء هارون نسبت به موسى است ، تا از اين راه ، كذب روايت استثناى در خانهء ابو بكر را دريابيد :\r\n1 - روايتى كه ابن حجر در القول المسدد به نقل از احمد و نسائى آورده كه هر دو آن را به سند خود از ابن عباس روايت كرده‌اند . ابن عباس در روايت « سدّ الابواب الَّا باب على » مىگويد : « او در حال جنابت وارد مسجد مىشد و جز اين راه ، راه ديگرى نداشت . » آن گاه ابن حجر گفته : اين روايت را كلاباذى در معانى الاخبار آورده . سپس طريق ديگرى براى آن بيان كرده است . اين جوزى آن در الموضوعات از طريق ابو نعيم آورده و سپس طريق ديگرى هم براى آن بيان كرده است .\r\n2 - روايتى كه ابن حجر آورده به نقل از طبرانى در المعجم الكبير و او به سند خود از جابر بن\r\n","description":"","footnote":"","page_name":" 353 ","page_number":358},
  {"content":"\r\nسمره كه گفت :\r\nرسول خدا ( ص ) دستور داد كه تمامى درها بسته شود مگر در خانهء على . عباس گفت : اجازه فرما آن قدر كه خودم وارد شوم ، باز بماند . حضرت فرمود : به چيزى در اين باره مأمور نشده‌ام . پس تمامى درها را بست مگر در خانهء على . سپس مىگويد : گاهى اوقات ، على در حال جنابت از آن مىگذشت .\r\n3 - روايتى كه آن را از ابو نعيم در فضائل الصحابه به سند خود از بريده اسلمى نقل كرده كه گفت :\r\nرسول خدا ( ص ) دستور داد كه درها بسته شود . اين امر بر اصحاب گران آمد . چون اين خبر به رسول خدا ( ص ) رسيد ، مردم را به جماعت فراخواند . چون جمع شدند ، بالاى منبر رفت و تا آن زمان ، چنين حمد و تعظيمى از رسول خدا ( ص ) نشنيده بوديم . سپس فرمود : اى مردم ! من ، نه درى را بستم و نه درى را باز گذاشتم ، بلكه خداوند آن را باز كرد و آن را بست . آن گاه اين آيه را خواند : * ( « وَالنَّجْمِ إِذا هَوى ما ضَلَّ صاحِبُكُمْ وَما غَوى وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى . » ) * ( 1 ) مردى گفت : اجازه ده كه روزنه اى در مسجد داشته باشيم . اما حضرت آن را نپذيرفت و در خانهء على را باز گذاشت . او در حال جنابت از آن در وارد و خارج مىشد .\r\n4 - روايتى كه باز از ابو نعيم در فضائل الصحابه به سند خود از ابن مسعود نقل كرده كه گفت :\r\nشبى رسول خدا ( ص ) به نزد ما آمد و ما ، گروهى از صحابه پس از نماز عشا در مسجد بوديم ، از جمله اينان بودند : ابو بكر ، عمر ، عثمان ، حمزه ، طلحه ، زبير و گروه ديگرى از صحابه . فرمود : اينان كه هستند ؟ گفتند : اى رسول خدا ! نشسته‌ايم ، بعضى از ما مىخواهند نماز بخوانند و بعضى هم بخوابند . حضرت\r\n\r\n","description":"","footnote":"\r\n( 1 ) . نجم / 1 - 4 .\r\n","page_name":" 354 ","page_number":359},
  {"content":"\r\nفرمود : كسى در مسجد من نمىخوابد ، بيرون شويد و به خانه هايتان برويد ، هر كس مىخواهد نماز بخواند ، در خانه اش بخواند و هر كس نمىتواند ، بخوابد چه نماز پنهانى ، چند برابر نماز آشكار ثواب دارد . به پا خاستيم و پراكنده شديم . على بن ابى طالب هم در ميان ما بود . او نيز برخاست . پيامبر ( ص ) ، دست على را گرفت و فرمود : اما تو ، آنچه براى من در مسجد حلال است ، براى تو هم حلال است و آنچه بر من حرام است ، بر تو نيز حرام است . حمزة بن عبد المطلب گفت :\r\nاى رسول خدا ! من عموى تويم و از على به تو نزديكترم . فرمود : اى عمو ! راست گفتى . به خدا سوگند ، كه اين از خودم نبود بلكه دستور خداى عز و جل است .\r\n5 - روايتى كه آن را از ابن جوزى در الموضوعات به نقل از ابو نعيم به سند خود از ابن عباس نقل مىكند كه گفت :\r\nرسول خدا ( ص ) به على فرمود : موسى از خدايش مسئلت كرد كه مسجد او را براى هارون و ذريه اش پاكيزه گرداند . من از خداوند درخواست كرده‌ام كه مسجدم را براى تو و پس از تو براى فرزندانت پاكيزه گرداند . سپس نزد ابو بكر فرستاد كه در خانه ات را ببند . او كلمه استرجاع بر زبان آورد و گفت : سمعا و طاعة و در خانه اش را بست . سپس همانطور به نزد عمر فرستاد و آن گاه بالاى منبر رفت و فرمود : من در خانه‌هاى شما را نبستم و در خانهء على را نگشودم ولى خداوند در خانه‌هاى شما را بست و در خانهء على را باز گذاشت .\r\n6 - روايتى كه آن را نيز از ابن جوزى از ابن مردويه به سند خود از ابو سعيد نقل كرده كه گفت : « رسول خدا ( ص ) به على فرمود : « براى احدى غير از من و تو جنابت در مسجد حلال نيست . » آن گاه سيوطى آن را از ترمذى و از بيهقى در سنن از دو راه نقل كرده است . بيهقى مىگويد : اين روايت از چند طريق آمده است . آن گاه سيوطى آن را از بزار به سند خود از سعد نقل كرده است . من اين حديث را در فضايل على ( ع ) در سنن ترمذى ديده‌ام . وى آن را حسن خوانده است .\r\n7 - روايتى كه آن را از ابن ضيع در مسند خود از جابر نقل مىكند كه گفت :\r\nرسول خدا ( ص ) وارد مسجد شد ، در مسجد به پشت خوابيده بوديم . با چوب ترى\r\n","description":"","footnote":"","page_name":" 355 ","page_number":360},
  {"content":"\r\nكه به دست داشت ، به ما زد و فرمود : در مسجد مىخوابيد ؟ ! احدى نمىتواند در آن بخوابد . پس از جا برخاستيم على هم با ما برخاست . رسول خدا ( ص ) به او فرمود : اى على ! آنچه كه در مسجد براى من حلال است ، براى تو هم حلال است .\r\n8 - روايتى كه آن را از ابن ابى شيبه به سند خود از ام سلمه ( ر ص ) نقل كرده كه گفت :\r\nرسول خدا ( ص ) فرمود :\r\nآگاه باشيد كه مسجدم براى تمامى زنان حائض و مردان جنب حرام است مگر بر محمد و اهل بيت او ، على ، فاطمه ، حسن و حسين .\r\nاخبار فراوان ديگرى است كه اين اخبار و مفهوم آنها را تقويت و تأييد مىكند ؛ از آن جمله است حديث سابق عمر كه از طرق فراوانى - همانطور كه ديديد - روايت شده است . از آن به دست مىآيد كه حلاليّت مسجد براى على ( ع ) در حال جنابت و خواب تنها از جهت طهارت نفس قدسى آن حضرت است كه آنچه ديگران را آلوده مىكند ، وى را لكه دار نمىكند . پس چگونه در خانهء ابو بكر از بستن استثنا شده است و حال اينكه وى مانند ساير مردم است . حتى در بعضى از اخبار آمده است كه على ( ع ) پاكيزه كننده مسجد است . در كنز العمال ( 1 ) به نقل از بزار از على ( ع ) آورده كه فرمود : رسول خدا ( ص ) دستم را گرفت و فرمود :\r\nموسى از خدايش مسئلت كرد كه مسجدش را به وسيلهء هارون پاكيزه گرداند و من از خداوند درخواست كرده‌ام كه مسجدم را به وسيلهء تو و فرزندانت پاكيزه گرداند . سپس به نزد ابو بكر فرستاد كه در خانه ات را مسدود ساز . وى كلمهء استرجاع بر زبان آورد و گفت : سمعا و طاعة . سپس به نزد عمر و عباس فرستاد كه در خانه هايتان را مسدود سازيد . سپس رسول خدا ( ص ) فرمود : من در خانه هايتان را مسدود نساختم و در خانه على را نگشودم بلكه خداوند در خانه او را گشود و در خانهء شماها را مسدود كرد .\r\n\r\n","description":"","footnote":"\r\n( 1 ) . كنز العمال ، ج 6 ، ص 408 .\r\n","page_name":" 356 ","page_number":361},
  {"content":"\r\nخلاصهء مطلب اينكه ، جايى براى استثناى در خانهء ابو بكر وجود ندارد و او نه از جمله كسانى است كه خداوند آنان را از پليدى پاك گردانده است تا ورودش در حال جنابت به مسجد ، جايز باشد و نه نسبت به پيامبر ( ص ) به منزلهء هارون است نسبت به موسى تا الحاق وى به آن حضرت ، درست باشد . بنابراين روايت دال بر استثناى وى باطل است خصوصا به وجود ضعف سند و معارضهء آن با اخبارى كه تصريح دارد كه در خانه وى و كسانى بسته شده كه از وى محترمتر و بزرگوارتر بودند ، مانند حمزه ، شير خدا و شير رسول خدا و عباس عموى پيامبر ( ص ) حتى عباس از پيامبر ( ص ) خواست تا اجازه دهد به اندازه اى كه خودش بتواند وارد و خارج شود ، باز بماند ، امّا رسول خدا ( ص ) او را منع كرد و حتى از باقى گذاشتن روزنه هم جلوگيرى فرمود . بدين ترتيب ، فضيلت على امير المؤمنين ( ع ) بر تمامى صحابه روشن مىشود و لذا از همهء آنان براى امامت شايسته تر است .\r\nبدانيد كه كلام سيوطى در اللئالى المصنوعه متضمن پاسخ ادعاى ابن جوزى است كه مىگويد : احاديث دالّ بر استثناى در خانهء على ( ع ) ساختگى است . و در اثناى آن ، ردّ ابن حجر بر ابن جوزى را بيان كرده است . در اينجا خلاصه كلام سيوطى را مىآورديم . وى در آنجا به نقل از ابن جوزى در كتاب الموضوعات ، هشت حديث را آورده كه : دو حديث آن از مسند احمد است ، يكى از اين دو حديث از سعد بن ابى وقاص و ديگرى از ابن عمر است ؛ دو حديث از نسائى است كه يكى از آن دو ، از سعد و ديگرى از زيد بن ارقم مىباشد ؛ دو حديث از ابو نعيم است كه هر دو از ابن عباس روايت شده است ؛ يك حديث از خطيب از جابرين عبد اللَّه و يك حديث هم از ابن مردويه از ابو سعيد . ابن جوزى پنداشته كه تمامى اين احاديث باطل و ساختگى است . و مىگفته : « اين احاديث را رافضيان ساخته‌اند و با آن با حديث ابو بكر كه در صحيح آمده ، مقابله كرده‌اند . » سپس سيوطى از ابن حجر در القول المسدد فى الذب عن مسند احمد نقل كرده كه گفت : « گفتار ابن جوزى دربارهء اين حديث كه باطل و ساختگى است ، ادعايى است كه براى آن دليلى نياورده مگر مخالفت آن با حديثى كه در صحيح مسلم و بخارى آمده است و اين كار او به معناى رد كردن احاديث صحيح به مجرد وجود يك توهّم و خيال مىباشد . » سپس مىگويد : « اين حديث ، مشهور است و طرق متعددى دارد كه هر طريق آن به تنهايى هم از رتبهء حسن كمتر نيست و مجموعهء آنها به گونه اى است كه - بر اساس شيوهء بسيارى از اهل حديث - و در مجموع با هم ، چنان است كه بر شيوهء بسيارى مىتوان به صحت آن\r\n","description":"","footnote":"","page_name":" 357 ","page_number":362},
  {"content":"\r\nيقين كرد » . آن گاه ابن حجر از بزار نقل مىكند كه روايات در اين باره از چند وجه و با سندهاى حسن آمده است . سپس ابن حجر ، تعداد ديگرى از طرق اين حديث را - افزون بر طرقى كه ابن جوزى بيان كرده - آورده است و خود او بعضى از آنها را صحيح خوانده ، بعضى ديگر را هم حاكم صحيح دانسته است . احمد هم بعضى از آنها را آورده و نيز ضياء در المختاره و ديگر بزرگان دانشمندان آنان روايت كرده‌اند . در اثناى آن متعرض پاسخ به ايراد ابن جوزى در سندهاى روايات شده كه آنها را بيان كرده و او را در اين بارهء تخطئه كرده است و بيان داشته كه بعضى از رجال اين سندها ، كسانى هستند كه ترمذى روايات آنان را صحيح شمرده و چندين نفر ، آنان را توثيق كرده و بعضى هم از رجال مسلم هستند . سپس گفته است : « اين طرق متعدد و متظافر در روايات افراد ثقه دلالت دارد كه اين حديث ، صحيح است . » تا اينكه مىگويد : « اگر اين باب در ردّ احاديث گشوده شود ، بسيارى از احاديث صحيح را باطل خواهد كرد امّا خدا و مؤمنان از چنين چيزى ابا دارند . » سيوطى پس از بيان اين كلام ابن حجر ، هفت طريق ديگر براى اين حديث مىآورد و پس از آن حديث ابن مردويه را كه ابن جوزى در الموضوعات آورده و ما بدان اشاره كرديم ، نقل و براى آن هشت طريق ديگر مىآورد . تمامى طرق اين حديث در كتاب اللئالى المصنوعه كه بالغ بر چهل طريق مىشود ، به گروهى از صحابه مستند است كه از آن جمله‌اند : امير المؤمنين ( ع ) . ابن عباس ، سعد بن ابى وقاص ، زيد بن ارقم ، جابر بن عبد الله ، ابن مسعود ، ابن عمر ، ابو سعيد ، انس بن مالك ، بريده اسلمى ، جابرين سمره ، ام سلمه ، عايشه و همچنين براء بن عازب ، حذيفة بن اسيد ، بنابر حديث ابن مغازلى كه سند آن مشتمل است بر اين دو تن و جماعتى از كسانى كه آورديم . اين حديث را در باب هفدهم كتاب ينابيع الموده همراه با چندين خبر ديگر آورده است . گذشته از افرادى كه نام برديم ، نام عمر هم - چنان كه در روايت حاكم و ديگران از طرق روايت شده از وى آمده - ديده مىشود .\r\nدر اينجا صفحات كتاب مسند احمد را كه اين روايات را در آن آورده ، بيان مىكنيم تا به هنگام نياز بدان مراجعه كنيد :\r\n1 - حديث سعد ، ج 1 ، ص 175 .\r\n2 - حديث ابن عباس ، ج 1 ، ص 331 .\r\n3 - حديث ابن عمر ، ج 2 ، ص 26 .\r\n4 - حديث زيد بن ارقم ، ج 4 ، ص 369 .\r\n","description":"","footnote":"","page_name":" 358 ","page_number":363},
  {"content":"\r\nشايد ، احمد احاديث ديگرى هم داشته باشد . بنابراين ملاحظه مىكنيد كه طرق حديث مستفيض يا متواتر است ، خصوصا اگر اخبار وارده از طريق شيعه هم بدان ضميمه شود . اينان گروهى از احاديث خود را چنان كه ديديد ، صحيح دانسته‌اند ، حتى حاكم در كتاب مستدرك دو طريق آن را صحيح شمرده است ؛ ذهبى هم با وجود اينكه وضع او را در مورد صحت حديث زيد بن ارقم كه آن را با حديث عمر در جلد سوّم ، صفحهء 125 ، آورده ، مىدانيد ، اين بيان حاكم را تقرير كرده است . با تمام اين مطالب ، چگونه ابن جوزى مىتواند به صرف روايت صحيح مسلم و بخارى در مورد استثناى در خانهء ابو بكر ، مدعى شود كه اين روايات ساختگى و جعلى است ؟ ! در حالى كه اين روايت به ساختگى بودن نزديكتر مىنمايد . زيرا از افراد متهم و ناصبى نقل شده و گذشته از آن همانطور كه ديديد ، رجال سند آن ضعيف بوده طرق آن متعدد نمىباشد ، اما چه كنيم كه تعصب و بىانصافى را چاره اى نيست .\r\n\r\n13 - حديث مؤاخات\r\nمصنّف - طاب ثراه - مىگويد :\r\nدر مسند احمد بن حنبل از چند طريق روايت شده كه پيامبر ( ص ) بين مردم برادرى برقرار كرد و على را نگه داشت تا اينكه ديگر كسى نماند تا با وى پيمان برادرى بندد .\r\nعلى ( ع ) گفت : اى رسول خدا ! بين اصحابت برادرى برقرار كردى و مرا ترك گفتى . حضرت فرمود : تو را براى خودم گذاشته‌ام . تو برادر منى و من برادر تو . اگر كسى تو را نام برد ، بگو : من بنده خدا و برادر رسول خدايم . احدى بعد از تو چنين ادعايى نمىكند مگر اينكه دروغگو باشد . سوگند به خدايى كه مرا به حق مبعوث كرده ترا عقب نينداختم مگر براى خودم . تو نسبت به من ، مانند هارون نسبت به موسى هستى جز اينكه پس از من پيامبرى نيست . تو برادر و وارث منى .\r\nدر كتاب الجمع بين الصحاح السته به نقل از پيامبر ( ص ) آمده كه آن حضرت ( ص ) فرمود :\r\n","description":"","footnote":"","page_name":" 359 ","page_number":364},
  {"content":"\r\nبر روى در بهشت نوشته شده : « محمّد رسول الله ، علىّ أخو رسول اللَّه قبل أن يخلق اللاه لسموات بألفى عام . »\r\nدو هزار سال پيش از آنكه خداوند آسمانها را بيافريند ، محمّد فرستادهء خدا و على برادر فرستاده خدا ، بوده است .\r\nفضل مىگويد :\r\nحديث مؤاخات ، حديثى است مشهور ، معتبر و قابل اعتماد و نيز شكى نيست كه على برادر رسول خداست و محبوب و دوست او . رسول خدا ( ص ) هم شديدا او را دوست مىداشت . اين مطالب برگرفته از صحاح و مذهب ماست ، امّا بر نص بر امامت على دلالت ندارد . زيرا ابو بكر هم خليل رسول خدا ( ص ) و وزير و قرين او بود و او نيز فضايلى داشت كه قابل شمارش نيست . بحث بر سر شمارش و اثبات فضايل نيست بلكه بحث در وجود نص بر امامت است .\r\nمن مىگويم :\r\nدر باب نوزدهم ينابيع الموده حديث مؤاخات را به نقل از مسند احمد و او از زيد بن ابى اوفى آورده است . مصنّف هم آن را در منهاج الكرامه به نقل از مسند احمد آورده است . در آيهء سى و دوّم نيز آمد و آورديم كه ابن تيميه گمان كرده كه اين روايت از اضافات قطيعى است . همچنين گذشت كه آن را در كنز العمال و تذكرة الخواص به نقل از احمد در الفضائل آورده‌اند . سپس در ينابيع الموده هم از احمد در مسند به نقل از خذيفة بن يمان آورده كه گفت : رسول خدا ( ص ) بين مهاجران و انصار ، پيمان برادرى بست . او كسانى را كه مانند هم بودند ، برادر يكديگر مىكرد . سپس دست على ( ع ) را گرفت و فرمود : اين برادر من است .\r\nهمچنين از عبد اللَّه بن احمد در زوائد المسند ، هشت روايت در برادرى رسول خدا ( ص ) با على ( ع ) نقل كرده است . پس ممكن است كه مصنّف ( ره ) به اين احاديث اشاره كرده است ، آنجا كه فرمود : از چند طريق . گويا اينان ، اين احاديث را در اين چاپ ، از مسند حذف كرده‌اند ، به اين ادعا كه اينها از اضافات است . زيرا من به هيچ كدام از آنها ، دست نيافتم . ترمذى حديث مؤاخات را در فضائل على ( ع ) در كتاب سنن خود به نقل از پسر عمر روايت كرده و آن را حسن دانسته است . سپس گفته : و در آن از زيد بن ابى اوفى ، روايت شده است . در الاستيعاب هم آن را در شرح حال امير المؤمنين ( ع ) به نقل از\r\n","description":"","footnote":"","page_name":" 360 ","page_number":365},
  {"content":"\r\nابو الطفيل آورده است . مىگويد :\r\n« عمر در بستر مرگ ، امر خلافت را به شوراى بين على ، عثمان ، طلحه ، زبير ، عبد الرحمن و سعد واگذاشت . على به آنان گفت : شما را به خدا سوگند مىدهم : آيا در ميان شما غير از من ، احدى است كه رسول خدا ( ص ) بين خود و او پيمان برادرى بسته باشد آن گاه كه مسلمانان را با هم برادر كرد ، در پاسخ گفتند : خدايا ! گواهى مىدهيم كه : نه . »\r\nسپس گويد :\r\nاز چند وجه از على روايت كرده‌ايم كه مىگفت : من بندهء خدا و برادر فرستادهء او هستم ، احدى غير از من چنين نمىگويد مگر دروغگو .\r\nسپس مىگويد :\r\nابو عمرو گفته : رسول خدا بين مهاجران پيمان برادرى بست . آن گاه مهاجران و انصار را برادر كرد و در هر مرتبه به على گفت : تو در دنيا و آخرت برادر منى و بين او و خودش پيمان برادرى بست . از همين جهت بود كه على اين سخن و مانند آن را مىگفت .\r\nحاكم هم حديث مؤاخات را در كتاب « الهجره » مستدرك ( 1 ) از چند طريق از ابن عمر روايت كرده است .\r\nدر كنز العمال از خلعى و بيهقى در السنن و ضياء در المختاره از على ( ع ) روايت شده كه فرمود :\r\nرسول خدا ( ص ) بين ابو بكر و عمر ، و بين حمزة بن عبد المطلب و زيد بن حارثه . . . و بين من و خودش ، پيمان برادرى بست . ( 2 )\r\nهمچنين در كنز العمال از مسند ابو يعلى از على ( ع ) آورده كه فرمود :\r\n\r\n","description":"","footnote":"\r\n( 1 ) . ج 3 ، ص 14 .\r\n( 2 ) . ج 6 ، ص 394 .\r\n","page_name":" 361 ","page_number":366},
  {"content":"\r\nرسول خدا ( ص ) بين مردم ، برادرى برقرار كرد و مرا رها نمود . . . فرمود : من تو را براى خودم گذاشتم . تو برادر منى و من برادر تو . اگر كسى با تو محاجّه كرد بگو :\r\nهمانا كه من بنده خدا و برادر فرستادهء او هستم . بعد از تو احدى جز دروغگو ، چنين ادعّايى نمىكند . ( 1 )\r\nهمچنين در كنز العمال ( 2 ) مانند آن را از ابن عدى به سند خود از يعلى بن مره آورده است . همچنين در اين كتاب به نقل از طبرانى از ابن عباس روايت كرده كه گفت :\r\nرسول خدا ( ص ) به على ( ع ) گفت : آيا آن گاه كه بين مهاجران و انصار برادرى برقرار كردم امّا بين تو و احدى برادرى برقرار نكردم ، خشمگين شدى ؟ آيا خشنود نمىشوى كه نسبت به من به منزلهء هارون نسبت به موسى باشى جز اينكه پس از من پيامبرى نيست ؟ همانا هر كس ترا دوست بدارد ، در امن و ايمان به سر برد و هر كس با تو كينه ورزد ، خداوند او را به مرگ جاهليت بميراند .\r\nهمچنين در اين كتاب ، حديث مؤاخات بين پيامبر ( ص ) و على ( ع ) را به نقل از ابن عساكر از ابو واضع از ابو امامه آورده است . ( 3 )\r\nسبط ابن جوزى در تذكرة الخواص ، سه روايت دربارهء مؤاخات از احمد در الفضائل - چنان كه عادت وى است كه از اين كتاب نقل مىكنند - نقل و وثاقت آنها را اثبات كرده است . و روايتى را هم كه مصنّف ( ره ) از كتاب الجمع بين الصحاح السته آورده ، از احمد نقل كرده است .\r\nدر باب نهم ينابيع الموده از ابن مغازلى روايت كرده كه وى شش روايت دربارهء مؤاخات آورده است . از اخطب خوارزم دوازده حديث و از حموينى دو حديث به اسناد آنان از ابن عباس ، ابن عمر ، حذيفه ، انس ، زيد بن ارقم ، زيد بن ابى اوفى ، ابى امامه و ديگران روايت كرده است . در آيهء بيست و سوّم هم احاديثى دربارهء اين فرمودهء امير المؤمنين ( ع ) گذشت كه مىفرمايد : « من بندهء خدا و برادر فرستاده او هستم . »\r\n\r\n","description":"","footnote":"\r\n( 1 ) . همان ، ص 399 .\r\n( 2 ) . همان ، ص 54 .\r\n( 3 ) . همان ، ص 400 .\r\n","page_name":" 362 ","page_number":367},
  {"content":"\r\nهمچنين در كنز العمال از عدنى از ابو يحيى نقل كرده كه گفت :\r\nمن بندهء خدا و برادر رسول خدا هستم . پس از من احدى چنين صفتى را به خود نسبت نمىدهد مگر دروغگو . مردى چنين ادعايى كرد و به جنون مبتلا شد . ( 1 )\r\nروايت بخارى در باب « كيف يكتب هدا ما صالح فلان بن فلان » از كتاب « صلح » و در باب « عمرة القضاء » از كتاب « مغازى » ، بر صحت اخبار مؤاخات بين مهاجران گواهى مىدهد . روايت وى چنين است :\r\nعلى ، جعفر و زيد بن حارثه در كفالت دختر حمزه با هم به منازعه پرداختند . على ( ع ) گفت : من او را سرپرستى مىكنم كه دختر عموى من است . جعفر گفت : او دختر عموى من است و خاله اش زن من . زيد گفت : او دختر برادر من است .\r\nمانند اين روايت در مستدرك ( 2 ) هم آمده است . و اگر نبود برادرى زيد و حمزه كه هر دو از مهاجران بودند و رسول خدا ( ص ) آن دو را با هم برادر كرد ، سخن زيد بى معنى بود كه گفت : دختر برادر من است و با على ( ع ) و جعفر كه با دختر حمزه نسبت رحمى داشتند و دختر عمويشان بود ، به منازعه پرداخت . امّا ابن تيميه مؤاخات بين مهاجران و بين رسول خدا ( ص ) و على ( ع ) را انكار كرده و در تعليل آن مىگويد : مؤاخات بين مهاجران و انصار براى ايجاد دوستى و نزديكى ايشان با يكديگر بوده است و بنابراين مؤاخات مهاجران با مهاجران بىمعنى است .\r\nاشكال وارد بر گفتهء ابن تيميه اين است كه ايجاد دوستى و همدلى در مورد مهاجران نسبت به يكديگر هم مطلوب است ، گذشته از اين مؤاخات حكمتهاى ديگرى نيز دارد .\r\nدر سيره حلبيه ( 3 ) مىگويد : حافظ ابن حجر گفته : « اين سخن ، ردّ نص با قياس است . بعضى از مهاجران از لحاظ مال و خانواده از بعضى ديگر قويتر بودند . لذا رسول خدا ( ص ) بين بالاتر و پايينتر برادرى برقرار كرد تا پايينتر از بالاتر بهره برد و بالاتر به پايينتر كمك كند .\r\n\r\n","description":"","footnote":"\r\n( 1 ) . همان ، ص 396 .\r\n( 2 ) . ج 3 ، ص 120 .\r\n( 3 ) . ج 2 ، ص 22 .\r\n","page_name":" 363 ","page_number":368},
  {"content":"\r\nاز همين ، به دست مىآيد كه چرا پيامبر ( ص ) على ( ع ) را برادر خود كرد . زيرا هم او بود كه پيش از بعثت هم كفالت او را داشت . در روايت صحيح در باب « عمرة القضاء » آمده كه زيد بن حارثه گفت : « دختر حمزه ، دختر برادر من است ؛ يعنى از راه مؤاخات . » اين سخن درستى است جز اينكه مؤاخات پيامبر ( ص ) و على ( ع ) براى ارتزاق نبود ؛ چرا كه على ( ع ) در اين هنگام به سبب غنايم و احوال ديگرى كه به دست مىآمد ، بىنياز بود و به حدّى رسيده بود كه ديگران به او نيازمند بودند نه او به ديگران ؛ بلكه غرض از مؤاخات پيامبر ( ص ) با على ( ع ) ، بيان منزلت على ( ع ) و فضيلت او بر ديگران بود . زيرا پيامبر ( ص ) بين افراد همگون ، پيمان برادرى مىبست . اخبارى را آورديم كه بر اين مطلب دلالت داشت چه اين همانندى به هميارى و تعاضد نزديكتر بوده و بيشتر موجب تأليف مىگشت . بنابراين ، امير المؤمنين ( ع ) نظير رسول خدا ( ص ) است چنان كه آيهء مباهله هم او را نفس پيامبر ( ص ) قرار داده است . اين رمز امامت على است . براى همين است كه در روز شورا على ( ع ) بدان اجتحاج فرمود . رسول خدا ( ص ) هم در بسيارى از اين احاديث بدان اشاره فرموده است كه : تو نسبت به من به منزلهء هارون نسبت به موسى هستى جز اينكه پس از من پيامبرى نيست ؛ و يا : تو برادر و وارث من هستى ؛ على گفت : چه چيز از تو به ارث مىبرم ؟ فرمود : آنچه كه پيامبران پيش از من به ارث گذاشتند . پرسيد : آنان چه چيزى به ارث گذاشتند ؟ فرمود : كتاب خدا و سنت پيامبران خدا را ؛ همان گونه كه در آيهء سى و دوم هم آورديم . پس اگر على ( ع ) ميراث پيامبران را به ارث مىبرد ، همانا از جانشينان آنان و امام امت است زيرا تنها كسى كه چنين صفتى داشته باشد به امامت مىرسد . اينكه در نوشتهء دروازهء بهشت ، وصف على ( ع ) به اخوت در كنار وصف پيامبر ( ص ) به رسالت ، آمده است ، خود گواه بر اين مطلب است . روايت آن را مصنّف ( ره ) از كتاب الجمع بين الصحاح السته آورده و ما نيز آن را از تذكرة الخواص نقل كرديم .\r\nدر كنز العمال ( 1 ) از طبرانى و خطيب ( 2 ) به نقل از ابن عساكر آن را به اسانيد خودشان از جابر ، آورده‌اند .\r\nاما مناظره فضل كه گفت : ابو بكر خليل رسول خدا و وزير و قرين او بود ، از باب مقاومت در برابر حجت عليه آنان است به چيزى كه عليه ما حجت نيست . ظاهرا آنجا كه گفت : « خليل رسول خدا » اشاره به روايتى است كه از رسول خدا ( ص ) نقل كرده‌اند كه :\r\n\r\n","description":"","footnote":"\r\n( 1 ) . ج 6 ، ص 159 .\r\n( 2 ) . ج 6 ، ص 399 .\r\n","page_name":" 364 ","page_number":369},
  {"content":"\r\n« اگر خليلى انتخاب مىكردم ، همانا كه ابو بكر را خليل خود مىكردم . » شما مىبينيد كه اين روايت نفى خليل گرفتن است نه اثبات آن بلكه تنها يك فرض است كه با اخوت انجام شده برابرى نمىكند . گذشته از اين ، برادرى بالاتر از دوستى است . در مباحثى كه در پى مىآيد دلايلى خواهيد ديد كه مىرساند اين حديث از احاديث ساختگى است .\r\n\r\n14 - حديث : ان عليا منّى و أنا من على\r\nمصنّف - طاب ثراه - مىگويد :\r\nدر مسند احمد بن حنبل و صحاح سته از چند طريق روايت شده كه رسول خدا ( ص ) فرمود :\r\n« همانا كه على از من است و من از على . او پس از من ولى همهء مؤمنان است .\r\nاحدى اين مأموريت ( ابلاغ سورهء برائت ) را به انجام نمىرساند مگر خودم يا على ! « در همين كتاب آمده :\r\nچون على در روز احد ، پرچمداران قريش را كشت ، جبرئيل به رسول خدا گفت :\r\nهمانا كه اين فداكارى است . رسول خدا ( ص ) فرمود : « همانا كه على از من است و من از على . جبرئيل گفت ، من هم از شما دو نفرم ، اى رسول خدا !\r\nفضل مىگويد :\r\nارتباط پيامبر ( ص ) با على در نسبت ، اخوت اسلامى ، نصرت و معاونت بر احدى پوشيده نيست . امّا دلالتى بر نص بر خلافت او ندارد . زيرا مثل اين سخن را رسول خدا ( ص ) به كسانى غير از على هم گفته است . آن گونه كه بيان شده آن حضرت فرمود :\r\nهنگامى كه اشعرىها دچار قحطى شوند ، فقير مىشوند ، من از آنان هستم و آنان از من .\r\nبدون ترديد اشعرىها به واسطهء اين سخن ، خليفه نشدند . پس اين سخن پيامبر ( ص ) نص بر امامت نيست .\r\n","description":"","footnote":"","page_name":" 365 ","page_number":370},
  {"content":"\r\nمن مىگويم :\r\nبخارى و نيز حاكم در مستدرك نقل كرده‌اند كه پيامبر ( ص ) به على گفت : تو از منى و من از تو . پيامبر ( ص ) اين سخن را در مخاصمه بين امير المؤمنين ، جعفر و زيد در سرپرستى دختر حمزه - كه در مبحث پيش بدان اشاره كرديم - بيان فرمود . حاكم در مستدرك ( 1 ) از عمران بن حسين نقل كرده و آن را به شرط مسلم ، صحيح خوانده است كه عمران گفت :\r\nپيامبر ( ص ) على را فرماندهء سريه اى كرد . وى پس از پيروزى جاريه اى را براى خويش برداشت . سپاه به او ايراد گرفتند . چهار نفر از آنان با هم پيمان بستند كه به پيامبر ( ص ) خبر دهند . يكى از آنان به پيامبر ( ص ) خبر داد و پيامبر ( ص ) روى خود را از او گرداند . همين طور دوّم و سوّم . سپس چهارمى برخاست و گفتهء آن سه نفر قبلى را تكرار نمود . اين بار پيامبر ( ص ) رو به او كرد و در حالى كه خشم در چهره اش هويدا بود ، فرمود : از على چه مىخواهيد ؟ على از من است و من از او . او ولى همهء مومنان است .\r\nمانند اين روايت در سنن ترمذى در مناقب على ( ع ) و در مسند احمد ( 2 ) و كنز العمال ( 3 ) به نقل از ابن ابى شيبه همگى از عمران ، و در روايت ديگرى از احمد ( 4 ) و ابن ابى شيبه چنان كه در كنز العمال ( 5 ) آمده ، هر دو از بريده روايت كرده‌اند كه : پيامبر ( ص ) فرمود : « نسبت به على بد مگو كه او از من است و من از او . او پس از من ولى شماست » . در حديث ديگرى از ابن ابى شيبه در كنز العمال ( 6 ) به نقل از عمران آمده و آن را صحيح خوانده است كه پيامبر ( ص ) فرمود : « على از من است و من از على ، و على پس از من ولى تمامى مؤمنان است . » در حديث ششم گذشت كه پيامبر ( ص ) فرمود : « على از من است و من از على .\r\nكسى آن را نمىرساند مگر من يا على . « اين روايت را احمد ، ترمذى ، نسائى و ابن ماجه آورده‌اند .\r\nدلالت تمامى اين روايات بر امامت امير المؤمنين ( ع ) آشكار است . زيرا در تمام اين\r\n\r\n","description":"","footnote":"\r\n( 1 ) . مستدرك ، ج 3 ، ص 110 .\r\n( 2 ) . ج 4 ، ص 437 .\r\n( 3 ) . ج 6 ، ص 154 .\r\n( 4 ) . مسند احمد ، ج 6 ، ص 356 .\r\n( 5 ) . ج 6 ، ص 154 .\r\n( 6 ) . همان .\r\n","page_name":" 366 ","page_number":371},
  {"content":"\r\nاحاديث ، پيامبر ( ص ) و على ( ع ) جزئى از يكديگر شمرده شده‌اند و همين دليل بر اتحاد آن دو مزايا ، فضايل و امامت است . همچنانكه تأييد عمل على ( ع ) در مورد كنيزى كه براى خود برداشت از سوى پيامبر ( ص ) ، بدان گواهى مىدهد . اين مسئله در روايت عمران و بريده آمده . بنابراين ، روشن مىشود كه منظور پيامبر ( ص ) از اينكه فرمود : او ولى تمام مؤمنان است ، امامت مىباشد . زيرا اراده چيز ديگرى غير از امامت در اينجا ، نادرست است .\r\nخلاصهء مطلب اينكه : اين روايات دلالت دارد كه برگزيدن كنيز توسط على ( ع ) درست بوده و اين اقدام حضرت ، نافذ است . زيرا وى از رسول خداست و رسول خدا از او .\r\nبنابراين ، از اين روايات فهميده مىشود كه آن حضرت امام بالفعل است و بلكه از همين جملهء رسول خدا كه فرمود : « على از من است و من از على » ، فهميده مىشود كه على ( ع ) بالفعل به منزلهء رسول خداست . پس امام بالفعل است . اينكه در بعضى از اخبار به بعد مقيد شده ، با آن منافاتى ندارد . زيرا منظور از آن ، تأخر در رتبه است و بدين مطلب اشاره دارد كه آن حضرت پس از پيامبر ( ص ) تمام امور امامت را عهده دار خواهد شد . تحقيق اين مطلب در آيهء اوّل آمد .\r\nمعارضهء فضل به اخبارى كه نزد آنان در مورد اشعرىها آمده ، بيجاست . زيرا از طريق مخالفان ما روايت شده كه براى ما حجت نيست . از اين گذشته از طريق ابو موسى اشعرى روايت شده كه به خاطر بغض با على ( ع ) موضع تهمت بوده ، وى منافق است و نفاق ، بدترين فسق است . بنابراين ، روايت وى - اگر واقعا سندش به او برسد - پذيرفته نيست .\r\nاگر هم به فرض پذيرفته شود ، باز به قرينهء مقام و قراين ديگر مىگوييم كه تبعيض در حديث اشعرىها [ يعنى اينكه فرمود : من از ايشانم و ايشان از من 
  ] مسئله امامت را شامل نمىشود و لازم نيست كه روايت موجود در مورد على ( ع ) نيز چنين باشد . چرا كه اين روايت ، ظهور در اتحاد مقام و منزلت پيامبر ( ص ) و على ( ع ) دارد . براى همين است كه فرمودهء پيامبر ( ص ) در مسئله ابلاغ آيات سورهء برائت كه فرمود : « آن را نمىرساند مگر من يا مردى از من » ، موجب عزل ابو بكر شد ، در حالى كه ابو بكر از نظر آنان ، از اشعرىها پايينتر نيست . از آنچه گفتيم وجه استدلال به فرمودهء پيامبر ( ص ) به جبرئيل كه گفت : همانا كه على از من است و من از على ، روشن مىشود . زيرا دلالت دارد كه على نفس پيامبر ( ص ) است و لذا همان منزلت و فضيلت پيامبر ( ص ) را دارد . جبرئيل هم با قرار دادن خود به عنوان جزئى از آن دو ، خويش را گرامى داشت . مصنّف ( ره ) اين\r\n","description":"","footnote":"","page_name":" 367 ","page_number":372},
  {"content":"\r\nحديث را آن گونه كه بر مىآيد ، از مسند احمد روايت كرده است . در كنز العمال ( 1 ) آن را از طبرانى از رافع بن خديج آورده و طبرى هم آن را در تاريخ ( 2 ) خود آورده است . وى گفته است كه على ( ع ) پرچمداران قريش را كشت و به دستور پيامبر ( ص ) گروههاى مشركان را تار و مار كرد و بعضى از آنان را كشت . در كامل ابن اثير ( 3 ) و نيز در شرح نهج البلاغه ابن الحديد ( 4 ) مانند آن از غلام تغلب و محمد بن حبيب در امالى او و گروهى از محدثان آمده است . وى گفته : اين روايت از اخبار مشهور است .\r\n\r\n15 - حديث : ان فيك مثلا من عيسى\r\nمصنّف - قدّس اللَّه روحه - مىگويد :\r\nدر مسند احمد آمده كه رسول خدا ( ص ) به على ( ع ) فرمود : همانا كه تو مانند عيسى هستى ؛ يهود كينه او را بدل گرفتند تا اينكه مادرش را متهم كردند اما نصارا آنقدر به او محبّت ورزيدند تا آنجا كه او را در جايگاهى قرار دادند كه اهل آن نبود .\r\nهمانا كه پيامبر ( ص ) راست گفته است . چه خوارج ، به على ( ع ) كينه ورزيدند و نصيريه به ربوبيّت آن حضرت معتقد شدند .\r\nفضل مىگويد :\r\nسپاس خدايى كه اهل سنت را ميان اين دو گروه از ميانه روان قرار داد يعنى گروهى كه در محبّت على افراط كردند مثل نصيريه كه مدعى ربوبيت او شدند و اماميه كه مىگويند : تمامى اصحاب محمّد ( ص ) به خاطر مخالفت با نص بر امامت وى كفر ورزيدند ؛ و گروهى كه در دشمنى با او راه افراط در پيش گرفتند مثل خوارج كينه توز . اما سپاس خداى را كه اهل سنت و جماعت ، او را بسيار دوست مىدارند و در جايى كه اهل آن است قرار مىدهند ، يعنى او را وصى پيامبر ( ص ) و يكى از خلفاى اربعه و صاحب ودايع علم و معرفت مىدانند .\r\n\r\n","description":"","footnote":"\r\n( 1 ) . ج 6 ، ص 400 .\r\n( 2 ) . ج 3 ، ص 17 .\r\n( 3 ) . ج 2 ، ص 74 .\r\n( 4 ) . ج 3 ، ص 371 .\r\n","page_name":" 368 ","page_number":373},
  {"content":"\r\nمن مىگويم :\r\nاين حديث ، همان گونه كه در آيهء شصت و دوّم آمد ، در مسند احمد ، مستدرك حاكم و خصائص نسائى و كتابهاى ديگر آمده است ، به همين معنى نيز در كتاب الاستيعاب در شرح حال امير المؤمنين ( ع ) آمده است كه رسول خدا ( ص ) به آن حضرت فرمود : « امت من در مورد تو دچار دو دستگى مىشوند چنان كه بنى اسرائيل در مورد عيسى چنين شدند . »\r\nبدون شك اينكه نصارا ، عيسى را در جايى قرار دادند كه جاى او نبود ، بدين معنى است كه آنان وى را خدا گرفتند . بنابر مقتضاى تمثيل قرار دادن على ( ع ) در جايى غير از جايگاه او ، به معنى خدا گرفتن آن حضرت ( ع ) همچون عيسى است ، چنان كه نصيريه و ديگر گروههاى غلات آن حضرت ( ع ) را خدا پنداشته‌اند . لذا شيعيان اماميه در اين گروه داخل نمىشوند . زيرا اينان مىگويند : على بنده اى از بندگان خداوند متعال است كه او را با نص بر خلافت او گرامى داشته است . بنابراين ، چارهء اماميه منحصر مىشود به اينكه يا از كسانى باشند كه با او كينه دارند - كه مطمئنا از اين گروه نيستند - يا از كسانى باشند كه در حد وسط قرار دارند و گروه اهل حق را تشكيل مىدهند و مطلوب ما هم همين است .\r\nهمچنانكه اهل سنت هم بين اين دو گروه قرار دارند و آنچه در مورد آنان متعين است ، بودن از گروه نخست است . زيرا گروه وسط ، نمىتواند دو فرقهء متباين را جمع كند و نيز اهل سنت تلاش كردند تا او را از كسانى كه از لحاظ علم و عمل با وى قابل قياس نبودند ، عقب اندازند ؛ نه به آيه اى كه منزلت حضرت را بيان مىدارد توجه كردند و نه به سنتى كه آنان را به فضيلت و بلندى مرتبت او رهنمون مىشود وقعى نهادند ، بلكه تلاش نمودند تا نص بر امامت او را با اوهام و اشكالهاى عجيب و دور از ذهن ، نفى كنند و سندهاى قوى فراوان را با هر وسيله اى كه شده ، تضعيف نمايند ، درست بر عكس آنچه در حق مشايخ آنان وارد شده است . بنابراين ، بايد كسى كه عقيده دارد على ، خليفه اوّل است ، بر حق نجات يافته باشد و كسى كه معتقد است : على ، رعيت ديگران است ، باطل و هلاك شده باشد . بدين ترتيب ، امامت حضرت و خلافت بلافصل او ثابت مىشود . در آيهء شصت و دوّم دلالت اين مطلب را بر امامت آن حضرت بر چند وجه آورديم . به آنجا مراجعه كنيد .\r\nاما پندار فضل كه مدعى است اماميه اصحاب پيامبر ( ص ) را تكفير مىكنند ، اگر منظورش اين است كه آنان معتقدند : اصحاب مشرك بودند يا منكر رسالت پيامبر ( ص ) ؛ بايد گفت كه پندار باطلى است . و اگر منظورش اين است كه اينان عقيده دارند كه بيشتر اصحاب با نص پيامبر ( ص ) بر امامت على ( ع ) مخالفت ورزيدند و امر خداوند متعال و\r\n","description":"","footnote":"","page_name":" 369 ","page_number":374},
  {"content":"\r\nپيامبر ( ص ) را در مورد آن حضرت ، زير پا نهادند ، بلى ، اين درست است . زيرا امامت از نظر ما يكى از اصول دين است و همان گونه كه تحقيق مطلب در اوّل مباحث امامت آمد ، هر كس امام زمان خود را نشناسد ، به مرگ جاهليت مرده است . خداوند متعال با اين فرمودهء خود بدان اشاره كرده است كه : * ( « أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ . » ) *\r\nسنت مستفيض هم بدان تصريح دارد . مانند اخبار حوض كه بخشى از آن را بخارى در باب « الحوض » صحيح خود آورده است . از جمله مىگويد : اصحاب پس از پيامبر ( ص ) مرتد شدند و به گذشتهء تاريك خود ، بازگشتند و جز به تعداد انگشتان است ، احدى از آنان خلاصى نيافت . اين مطلب پيش از اين آمد و دوباره نيز خواهد آمد .\r\nاما پندار وى مبنى بر اينكه اهل سنت على را بسيار دوست مىدارند ، چيزى جز ادعا نيست . اگر خداوند سبحان پردهء ضماير آنان را كنار زند ، خواهيد ديد كه آنان چگونه با زبان خويش چيزى مىگويند كه در دلهاى آنان نيست ، بلكه وجدان بر خلاف آن گواهى مىدهد ، اين قلمهاى آنان است كه وقتى آيات فضيلت على ( ع ) را مىخوانند ، چه مىكند ؟ و اين ارقام آنان است آن گاه كه نصوص امامتش را مىشنوند و اين هم از ولايت آنان در مورد سر سختترين بدخواهان دشمنان آن حضرت مثل معاويه و امثال او .\r\n\r\nتودّ عدوّى ثم تزعم اننّى\r\nصديقك ان الرأى عنك لعازب\r\n\r\nدشمن مرا دوست مىدارى و گمان مىورزى كه من دوست توام . همانا كه اين نظر شگفت است .\r\n\r\n16 - حديث : لا يحبّك الَّا مؤمن\r\nو مصنّف - ضاعف اللَّه اجره - مىگويد :\r\nدر مسند احمد آمده كه پيامبر ( ص ) فرمود : « تو را دوست نمىدارد مگر مؤمن و تو را دشمن نمىدارد مگر منافق . » اين روايت در كتاب الجمع بين الصحيحين و كتاب الجمع بين الصحاح السته هم آمده است .\r\nفضل مىگويد :\r\nبدون شك ، اين حديث ، حديث صحيحى است و در يك روايت اين حديث از على\r\n","description":"","footnote":"","page_name":" 370 ","page_number":375},
  {"content":"\r\nنقل شده كه گفت : « رسول خدا ( ص ) با من عهد كرد كه مرا دوست نمىدارد ، مگر مؤمن و مراد دشمن نمىدارد مگر منافق » . خداوند را سپاس كه ما را از اهل محبّت او قرار داد و دلهاى ما را از شراب محبّت وى مالامال كرد . همانا كه توفيق ، از آن خداوند است .\r\nمن مىگويم :\r\nحال كه صحت اين حديث را شناخته و با ستايش خدا به خاطر محبّت على ، راست گفته است ، پس چرا سرسختترين دشمنان و بزرگترين كينه توزان حضرت ، مثل معاويه ، ابن عاص ، مروان و امثال آنان را دوست مىدارد و ايشان را والى خود مىداند و نفاقشان را نمىپذيرد ، در حالى كه كينه آنان با على ( ع ) و استمرار آنان در دشمنى با آن حضرت و بدگويى و سبّ او ، كاملا روشن است ؟\r\nبلكه بايد عايشه را هم دوست نداشته باشد بلكه او را منافق بداند ، چه به خوبى آگاه است كه عايشه با على ( ع ) دشمنى داشت و بر بغض و كينه آن حضرت باقى ماند . در مسند احمد ( 1 ) از عبيد اللَّه بن عبد اللَّه از عايشه منقول است كه گفت :\r\nچون پيامبر ( ص ) در خانهء ميمونه بيمار شده از زنانش اجازه خواست كه در خانهء من بسترى شود ، به او اجازه دادند . رسول خدا ( ص ) در حالى كه بر عباس و مرد ديگرى تكيه داده بود و پاهايش بر روى زمين كشيده مىشد ، از خانه خارج شد ، عبيد اللَّه گفت : ابن عباس گفت : آيا مىدانى آن مرد كيست ؟ او على بن ابى طالب است ؛ امّا عايشه از او دل خوشى ندارد .\r\nهمين روايت را احمد در جاى ديگرى آورده است . ( 2 ) آيا كينه توزى از اين شديدتر كه كسى حتى از بردن نام دشمنش نيز اجتناب كند ؟\r\nاين روايت را طبرى در تاريخ خود آورده است . در نقل طبرى آمده : امّا وى ( عايشه ) نمىخواهد از او به نيكى ياد كند ، در حالى كه مىتواند ! اين روايت در دلالت بر كينه و دشمنى عايشه با امام پرهيزگاران و جان پيامبر امين ، صراحت بيشترى دارد .\r\nبخارى نيز آن را در كتاب وضو ، باب « الغسل و الوضوء فى المخضب » ؛ كتاب « اذان » ،\r\n\r\n","description":"","footnote":"\r\n( 1 ) . ج 6 ، ص 34 .\r\n( 2 ) . همان ، ص 228 .\r\n","page_name":" 371 ","page_number":376},
  {"content":"\r\nباب « حد المريض ان يشهد الجماعة » و كتاب « الهبة » باب « هبة الرجل لامرأته و المرأة لزوجها » و كتاب « المغازى » ، باب « مرض النبى ( ص ) » آورده است . اما در هيچ كدام از آنها آن مرد ديگر را نام نبرده است بلكه آن را ، ابن عباس نام برده است . همچنين به منظور رعايت شأن عايشه ، تتمهء سخن ابن عباس را نياورده است و ندانسته كه : ترك اسم امير المؤمنين با ذكر اسم همتاى آن حضرت ، در دلالت بر بغض عايشه با على ( ع ) كافى است .\r\nاحمد نيز آن را از عطاء بن يسار روايت كرده كه گفت :\r\nمردى نزد عايشه آمد و از على و عمار بدگويى كرد . عايشه گفت : در مورد على چيزى به تو نمىگويم . امّا در مورد عمار از پيامبر ( ص ) شنيدم كه گفت : عمار بين دو امر مخيّر نمىشود مگر اينكه آن امرى را كه به رشد نزديكتر است ، برمىگزيند . ( 1 )\r\nروايات فراوان ديگرى نيز آمده است كه از بغض عايشه با على ( ع ) پرده برمىدارد .\r\nالبته بيان دشمنى و بغض وى با على ( ع ) نيازى به دليل ندارد . بزرگترين آن ، جنگ وى با حضرت است . در حالى كه به خوبى مىدانست كه جنگ با على ، جنگ با رسول خدا ( ص ) است . وى مىخواست كه با اين كار ، اگر بتواند به كشتن على ( ع ) اقدام نمايد . در حالى كه مىدانست كه حضرت برادر پيامبر ( ص ) و جان اوست . ساير موارد را هم با اين مسئله مقايسه كنيد . وى در اين كارها ، آغازگر نبود بلكه آن را از اسلاف خود به ارث برده بود .\r\nوجه دلالت اين حديث كه مصنّف آن را آورده و احاديث مانند آن بر امامت امير المؤمنين ( ع ) در ابتداى مباحث امامت در آيهء دوازدهم گذشت .\r\n\r\n17 - حديث : خاصف النعل\r\nمصنّف - اجزل اللَّه ثوابه - مىگويد :\r\nدر مسند احمد آمده كه رسول خدا ( ص ) فرمود :\r\n\r\n","description":"","footnote":"\r\n( 1 ) . ج ، ص 11 .\r\n","page_name":" 372 ","page_number":377},
  {"content":"\r\nدر ميان شما كسى است كه براى تأويل قرآن مىجنگد همچنانكه من براى تنزيل آن جنگيدم . ابو بكر گفت : اى رسول خدا ! آن كس من هستم ؟ پيامبر ( ص ) فرمود :\r\nنه . عمر گفت : اى رسول خدا ! آن كس من هستم . پيامبر ( ص ) فرمود : نه ، او كسى است كه كفش را مىدوزد . على ( ع ) در آن موقع در خانهء خويش ، نزد فاطمه ( ع ) كفش رسول خدا ( ص ) را مىدوخت .\r\nدر كتاب الجمع بين الصحاح السته آمده كه رسول خدا ( ص ) فرمود :\r\nاى مردم قريش ! يا از كارهايتان دست برمىداريد و يا خداوند مردى را بر شما مبعوث مىدارد كه قلبش را بر ايمان آزموده است و او به خاطر دين ، گردن شما را مىزند . گفته شد : اى رسول خدا ( ص ) ! آن مرد ، ابو بكر است ؛ فرمود : نه .\r\nگفته شد : عمر است ؟ فرمود : نه ، او كسى است كه در حجره ، كفش را مىدوزد .\r\nفضل مىگويد :\r\nاين حديث ، صحيح است و دلالت دارد كه او با اهل بغى و خوارج خواهد جنگيد .\r\nجنگ با اهل بغى و خوارج ، براى تأويل قرآن بود . زيرا آنان قرآن را تأويل كرده ، مدعى خلافت براى خود بودند . لذا امير المؤمنين ( ع ) با آنان جنگيد و جنگ با ايشان را به مردم آموخت . چه شافعى مىگويد : اگر امير المؤمنين ( ع ) با اهل بغى نمىجنگيد ، چگونگى جنگ با آنان را نمىدانستيم . امّا اين حديث بر نص بر خلافت او دلالت ندارد ، بلكه فقط از جنگ وى در راه خدا با اهل بغى و تجاوز خبر مىدهد .\r\nمن مىگويم :\r\nمصنّف ( ره ) در اينجا دو حديث آورده كه راويان آن دو را در آيهء بيست و دوّم بيان كرديم . هر كدام از اين دو حديث بر مقصود ما دلالت دارد :\r\nحديث اوّل بدين ترتيب كه مراد از جنگ بر سر تأويل قرآن ، يا اين است كه جنگ بر اساس مفهوم قرآن ، بنابر اجتهاد جنگ كننده و يا بر اساس مفهوم واقعى قرآن كه جنگ كننده از آن آگاه است ، مىباشد ؛ كه در هر دو صورت ، مشبّه به عبارت است از جنگ پيامبر ( ص ) بر سر تنزيل قرآن ، و يا اينكه منظور ، جنگ بر سر تأويل قرآن است تا\r\n","description":"","footnote":"","page_name":" 373 ","page_number":378},
  {"content":"\r\nاز آن آگاه شوند چنان كه پيامبر ( ص ) جنگيد تا اقرار كنند كه قرآن از سوى خداوند متعال نازل شده است . آنچه آشكارتر است ، يكى از دو وجه آخر است . زيرا اين دو وجه براى تشبيه ( به جنگ پيامبر ( ص ) بر سر تنزيل ) مناسبتر است . روشن است كه جنگ بنابر هر كدام از اين سه وجه در شأن خليفه رسول خدا ( ص ) و رهبر امت اسلامى است . پس امامت امير المؤمنين ( ع ) ثابت مىشود و از آنجا كه پيامبر ( ص ) آن را از ابو بكر و عمر نفى كرد با اينكه آنها نيز هر دو جنگيدند ، معلوم مىشود كه آن دو امام نيستند . اى كاش مىدانستم حال كه جنگ آنان بر وفق قرآن و به منظور عمل به قرآن نبود ، پس چگونه عهده دار جنگ و امامت امت شدند و چگونه مردم آنان را امام خويش كردند ؟ ! ممكن است اشكال شود كه شايد منظور از جنگ على ( ع ) بر سر تأويل قرآن ، جنگ آن حضرت با كسانى است كه قرآن را تأويل كرده و خلافت را براى خود ادعا نمودند .\r\nبنابراين ، نفى اين قتال از ابو بكر و عمر توسط رسول خدا ( ص ) با امامت آن دو منافات ندارد . زيرا اين نفى مطابق با واقع است . چرا كه ايشان جز با مشركان نجنگيدند ، اگر چه امام بودند . شايد سخن فضل هم به همين مطلب اشاره داشته باشد كه گفت : جنگ با اهل بغى و خوارج بر سر تأويل قرآن بود . زيرا آنان قرآن را تأويل و خلافت را براى خود ادعا مىكردند . در پاسخ بايد گفت : اگر چنين چيزى مورد نظر بود ، اينكه رسول خدا ( ص ) فرمود : چنان كه من بر سر تنزيل آن جنگيدم ، به مقتضاى مشابهت بايد بدين معنى باشد كه رسول خدا ( ص ) با كسى جنگيده كه قرآن را بر او نازل كرده است . سستى اين سخن آشكار است . من نمىدانم كه اهل بغى و خوارج كدام آيه را تأويل كردند كه بر اساس آن جنگ با امير المؤمنين ( ع ) را مباح دانستند و بر امام زمان خود خروج كردند ؟\r\nو نيز چه زمان ، خوارج با اين ادعا كه خلافت مال آنان است ، با على ( ع ) جنگيدند ؟ ! همين طور است در مورد معاويه و عايشه و ياران او . آنها در ظاهر امر به خونخواهى عثمان با امير المؤمنين جنگيدند . در واقع ، مسئلهء عثمان را وسيله اى براى رسيدن به رياست و انتقام از على ( ع ) - كه با وى سخت دشمن بودند - قرار دادند . چنان كه در مورد عايشه ، وضع كاملا چنين بود . حتى اگر از اين مسئله هم بگذريم ، باز ابو بكر هم از نظر آنان ، با كسانى جنگيد كه قرآن را تأويل مىكردند .\r\nپس اگر در حقيقت امام بود و جنگش ، جنگ حق بود ، چرا پيامبر ( ص ) در پاسخ وى فرمود : نه ؟ ! منظور ما از كسانى كه قرآن را تأويل كردند ، كسانى بودند كه از پرداخت\r\n","description":"","footnote":"","page_name":" 374 ","page_number":379},
  {"content":"\r\nزكات خوددارى نمودند . زيرا آن گونه كه در شرح نهج البلاغه ( 1 ) ابن ابى الحديد آمده است ، آنان مىگفتند : « خداوند به رسول خدا ( ص ) گفته است : * ( « خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ » ) * ( 2 ) خداوند ، صدقه را در اين آيه آن گونه وصف كرده كه پيامبر ( ص ) مىتواند با گرفتن آن ، مردم را پاكيزه گرداند و نيز بيان كرده كه دعاى پيامبر ( ص ) براى مردم ، موجب آرامش ايشان مىشود . اينها صفاتى است كه در مورد كسى جز پيامبر ( ص ) قابل تحقق نيست . »\r\nحديث دوّم نيز دالّ بر مدعاى ماست . زيرا پيامبر ( ص ) ، مردى را كه خداوند مبعوث مىدارد ، اين گونه توصيف كرده كه : خداوند قلب او را بر ايمان آزموده است ؛ يعنى او را به انواع سختيها مبتلا كرده است و او را داراى ايمانى خالص يافته كه در راه خدا ، از سرزنش هيچ ملامتگرى هراس ندارد و در دينش با احدى مصالحه نمىكند . مفهوم اين سخنان آن است كه غير از اين مرد ، احدى چنان نيست ، خصوصا ابو بكر و عمر كه بدان دو تن تصريح شده است و نيز آن دو به برگرداندن مؤمنان به سرزمين كفر اشاره كرده و بر خلاف حكم خدا و رسول ، و بنابر خواست كافران ، مؤمنان را زير دست آنان قرار دادند . بخصوص عمر كه با ابو بكر در اين گفته اش كه راست مىگويند ، موافقت كرد و به رنجش پيامبر ( ص ) از ابو بكر و دگرگونى سيماى شريفش از گفته ابو بكر ، اهميت نداد .\r\nاين مطلب در بعضى از اخبار صحيح آنان كه در آيهء بيست و دوّم آورديم ؛ بيان شد ، بلكه وقتى پيامبر ( ص ) در وصف مردى كه مبعوث خواهد شد مىگويد : « خدا قلب او را براى ايمان آزموده است و او به خاطر دين گردن آنان را مىزند » - آن هم پس از موافقت ابو بكر و عمر با قريش - در مىيابيم كه ايشان قصد دارند تا با تعريض و كنايه بفرمايند كه آن دو تن اين گونه نيستند . به يقين ، كسى كه چنين صفتى ندارد و در زمان حيات پيامبر ، از رويارويى با ايشان ترسى به دل راه نمىدهد و كتاب خدا و حكم او برايش بىاهميت است ، بىمبالاتى وى نسبت به احكام خدا و دين و پيامبرش پس از وفات آن حضرت ، بيشتر و عميقتر خواهد شد . پس براى امامت صلاحيت ندارد . بلكه كسى شايستهء امامت است كه چنين وصف زيبا و ارزشمندى داشته باشد . پيامبر ( ص ) با اين بيان به عصمت على ( ع ) و فضيلت آن حضرت هم اشاره كرده است . چه همانگونه كه در روايت الجمع بين الصحاح السته و ديگر روايات آمده و در آيهء فوق الذكر آورديم ، آن حضرت را از\r\n\r\n","description":"","footnote":"\r\n( 1 ) . ج 4 ، ص 185 .\r\n( 2 ) . توبه / 103 .\r\n","page_name":" 375 ","page_number":380},
  {"content":"\r\nخود يا مثل خود دانست . پس على ( ع ) براى امامت ، متعين مىشود .\r\n\r\n18 - حديث پرنده\r\nمصنّف - ضاعف اللَّه أجره - مىگويد :\r\nدر مسند احمد و كتاب الجمع بين الصاح السته از انس بن مالك آمده كه گفت : براى پيامبر ( ص ) پرنده اى طبخ كرده بودند . فرمود : خدايا ! محبوبترين مردمان نزد خود را برسان تا با من بخورد . پس على آمد و با او خورد . از هم او نقل شده كه چون مرگ ابن عباس فرا رسيد ، گفت : خداوندا ! به ولايت على بن ابى طالب به تو نزديكى مىجويم .\r\nفضل مىگويد :\r\nحديث پرنده مشهور است و اين يك فضيلت بسيار بزرگ و منقبت عظيم است امّا بر نص بر امامت دلالت ندارد در حالى كه بحث در شمارش فضايل نيست . از سوى ديگر توسل جستن به ولايت على حق است و از نزديكترين راههاى تقرب به خدا مىباشد .\r\nمن مىگويم :\r\nترمذى حديث پرنده را به سند خود از سدى از انس روايت كرده و گفته است : اين حديث از چند طريق از انس روايت شده است .\r\nنسائى آن را در كتاب الخصائص از انس با اين لفظ روايت كرده كه آن حضرت فرمود :\r\nخداوندا ! محبوبترين خلقت را برسان تا با من از اين پرنده بخورد . ابو بكر آمد ، پيامبر ( ص ) او را برگرداند . سپس عمر آمد ، او را هم رد كرد . سپس على آمد ، پيامبر ( ص ) به او اجازه داد كه وارد شود .\r\nحاكم نيز آن را در مستدرك ( 1 ) به نقل از انس آورده است . وى در اين روايت بيان كرده :\r\nعلى دوبار آمد و من به او گفتم : رسول خدا مشغول است . سپس آمد پيامبر ( ص )\r\n\r\n","description":"","footnote":"\r\n( 1 ) . ج 3 / ص 130 .\r\n","page_name":" 376 ","page_number":381},
  {"content":"\r\nفرمود : باز كن . پس داخل شد . رسول خدا ( ص ) فرمود : على ! چرا پيش من نمىآيى ؟ گفت : اين بار آخر ، سوّمين بارى بود كه آمدم و انس مرا به اين گمان كه شما داريد غذا مىخوريد ، برگردانده است » .\r\nحاكم در ادامه مىگويد : اين حديث به شرط شيخين است و گفته است : آن را گروهى از انس نقل كرده‌اند كه بالغ بر سى نفر مىشوند . اين روايت از على و ابو سعيد خدرى و سفينه صحيح است .\r\nحاكم آن را از دو طريق از ابراهيم بن ثابت بصرى قصار از ثابت بنانى از انس ، روايت كرده است . ذهبى در پايان آن آورده است كه ابراهيم بن ثابت ، ساقط است . امّا اين سخن وى ، اشكال دارد . چه در مورد وى گفته است : حال او را به درستى نمىدانم . همچنين وى در دنبال حديث اوّل هم آورده است كه : محمد بن احمد بن عياض از پدرش ، در سلسلهء سند آن ديده مىشود ، گفته : ابن عياض را نمىشناسم . وى در ميزان الاعتدال در شرح حال اين محمّد ، پس از نقل حديث پرنده به سندى كه حاكم ذكر كرده مىگويد : « حاكم گفته :\r\nاين به شرط بخارى و مسلم است . سپس ذهبى گفته : همگى ثقه‌اند مگر اين يكى ؛ يعنى محمد كه من او را متهم مىدانم ، اما بعدا برايم روشن شد كه صدوق است . » تا اينكه مىگويد : « اما پدرش را نمىشناسم » بنابراين ، مسئله ساده است . زيرا عدم شناخت وى در مورد پدر محمد ، زيانى به مطلب نمىزند . چه حاكم او را مىشناسد و حديثش را به شرط شيخين صحيح دانسته است . ذهبى ، حديث پرنده را در ميزان الاعتدال در شرح حال جعفر بن سليمان ضبعى آورده كه سند آن هم صحيح است . زيرا آن را از قطن بن نسير كه از رجال مسلم است ، از جعفر مذكور كه او نيز از رجال وى است ، از عبد اللَّه بن مثنى بن عبد اللَّه بن انس كه از رجال بخارى است ، از انس ، روايت كرده است . در كنز العمال ( 1 ) آن را از ابن عساكر از سه طريق و از ابن النجار از يك طريق آورده است . سبط ابن جوزى آن را در تذكرة الخواص از احمد در الفضايل به سند خود از سفينه نقل كرده است . در ينابيع الموده در باب هشتم ، آن را از احمد در مسند احمد از سفينه نقل كرده است ، چنان كه آن را مصنّف در اينجا از مسند احمد از انس نقل كرده است . ظاهرا اينان ، دو حديث اخير را از مسندى كه امروز در دست ماست و در سال 1313 ه . در چاپخانه ميمنيهء مصر به چاپ\r\n\r\n","description":"","footnote":"\r\n( 1 ) . ج 6 ، ص 406 .\r\n","page_name":" 377 ","page_number":382},
  {"content":"\r\nرسيده انداخته‌اند ، چنان كه عادت آنان است كه بسيارى از احاديثى را كه مربوط به فضايل امير المؤمنين ( ع ) است انداخته‌اند .\r\nبا توجه به آنچه بيان كرديم - كه مشتى از خروار است - چگونه ابن تيميه مىپندارد كه نه احدى از صاحبان صحاح سته حديث پرنده را روايت كرده و نه پيشوايان حديث آن را صحيح دانسته‌اند . در حالى كه ترمذى و نسائى آن را روايت كرده‌اند و حاكم آن را صحيح خوانده و ذهبى آن را در شرح حال جعفر از طريقى نقل كرده كه همانگونه كه ديديد ، شبهه اى در صحت آن ندارند . ابن تيميه بنابر عادت هميشگى خود در مورد فضايل امام پرهيزگاران گمان كرده است كه اين حديث از نظر اهل معرفت و دانش ، از احاديث دروغ و ساختگى است ؛ در حالى كه از ابو موسى مدينى حكايت كرده است كه گروهى از حافظان طرق احاديث آن را جمع كرده‌اند . در ينابيع الموده گفته است كه حديث پرنده از بيست طريق از ابن مغازلى نقل شده است . ديديد كه حاكم نيز گفت : بيش از سى نفر آن را از انس روايت كرده‌اند . اى كاش مىدانستم كدام اهل معرفتى است كه مدعى ساختگى بودن آن است ؟ ! ما كه نمىدانيم احدى از ميان ساير مردمان چنين ادعايى كرده باشد تا چه رسد به اهل معرفت ! اگر هم به فرض آن را بپذيريم ، كسانى كه وى آنان را اهل معرفت پنداشته است ، دشمنان و ناصبيانى امثال خود وى هستند كه مىخواهند نور خدا را با نفس تيره و گفتار جاهلانهء خويش خاموش كنند و حق را پيرو هواهاى خويش سازند .\r\nدلالت اين حديث بر امامت امير المؤمنين على ( ع ) از روشنترين امور است . زيرا محبوبترين مردمان نزد خداوند متعال با فضيلتترين ، با تقواترين و مطيعترين آنان در انجام دستورات خداوند است . بنابراين بايد از همه آنان ، خصوصا از ابو بكر و عمر براى امامت شايسته تر باشد . زيرا ضمن اينكه ابو بكر و عمر در عموم مردم داخل هستند ، حديث نسائى ، چنان كه ديديد ، به نام آن دو به طور خاص تصريح كرده است . در كتاب مواقف و شرح آن بر اين حديث اشكال كرده‌اند كه : اين حديث نمىرساند كه وى محبوبترين مردمان نزد خدا ، در همه چيز است . چه مىتوان آن را تقسيم و لفظ « كل » و « بعض » را بر آن وارد كرد . مگر نمىبينيد كه مىتوان پرسيد : آيا محبوبترين مردم نزد او در همهء موارد است يا در بعضى موارد ؟ بنابراين بر افضليت مطلق دلالت ندارد .\r\nپاسخ اين است كه اطلاق ، در صورتى كه قرينه اى بر ارادهء خصوص ، وجود نداشته باشد افادهء عموم مىكند . مگر نمىبينيد كه كلمهء شهادت بر توحيد دلالت دارد . اما به\r\n","description":"","footnote":"","page_name":" 378 ","page_number":383},
  {"content":"\r\nمقتضاى آنچه اين دو بيان كرده‌اند ، بايستى بر آن دلالت نداشته باشد . زيرا مىتوان پرسيد : آيا در همه جا خدايى جز اللَّه نيست يا در آسمان ، يا در زمين و مانند اين ؟\r\nاين سخن را هيچ آدم انديشمندى بر زبان نمىآورد . شگفت از اين دو است كه چنين حرفى مىزنند اما خودشان در فضيلت ابو بكر به فرمودهء خداوند متعال استدلال مىكنند كه مىفرمايد : * ( « وَسَيُجَنَّبُهَا الأَتْقَى » ) * . ( 1 )\r\nاين دو گمان برده‌اند كه منظور از * ( « الأَتْقَى » ) * ابو بكر است . بنابراين ، از ديگران برتر است . در حالى كه مىتوان گفت : آيا او در همهء موارد ، پرهيزگارتر است يا در بعضى از موارد ؟ ضمن اينكه حمل حديث بر ارادهء محبوبترين مردم در بعضى از امور ، درست نمىباشد و گرنه هر كس كه به زعم آنان در بعضى از امور از على ( ع ) محبوبتر است مثل ابو بكر و عمر ، براى اجابت دعاى پيامبر ( ص ) با على مىآمد ، در حالى كه همان گونه كه در حديث نسائى آمده ، پيامبر ( ص ) آن دو را رد كرد . ما قبول نداريم كه پس از پيامبر ( ص ) كسى از على ( ع ) در چيزى محبوبتر باشد . چه در بحث دوّم از مباحث امامت آورديم كه :\r\nامام در تمامى چيزها برترين مردمان است . پس در هر چيزى ، نزد خداوند متعال محبوبترين مردمان است .\r\nابن تيميه نغمه ديگرى سر داده و اشكالاتى بر اين حديث وارد كرده كه بر جهل و ناصبىگرى وى دلالت دارد . از آن جمله است :\r\n1 - خوردن پرنده ، كار مهمى نيست كه لازم باشد محبوبترين بندهء خدا براى شركت جستن در آن ، حاضر شود . چرا كه خوراندن طعام به برّ و فاجر امر مشروعى است و كسى كه براى خوردن مىآيد نزد خدا ، منزلت و قربت خاصى ندارد ، و چنين نيست كه وى قدمى در يك مصلحت دينى يا دنيايى برداشته باشد . چه چيز مهمى ( در خوردن غذا ) نهفته است كه لازم باشد محبوبترين خلق خدا در آن شركت كند ؟\r\nپاسخ اين است كه آن امر عظيم و مهم ، به حكم وجدان ، شناساندن محبوبترين بندهء خدا به مردم است . زيرا شناساندن به اين نحوه ، از بيان لفظى ، روشنتر و از جهت حجّيت ، قويتر است .\r\nهمانطور كه پيامبر ( ص ) در داستان خيبر به آنان فهماند كه على ، حبيب ( دوست ) خداوند است . چه حضرت ( ص ) به آنان خبر داد كه پرچم را به مردى خواهد داد كه\r\n\r\n","description":"","footnote":"\r\n( 1 ) . ليل / 17 .\r\n","page_name":" 379 ","page_number":384},
  {"content":"\r\nخداوند و رسول خدا او را دوست دارند و او نيز خدا و رسول را دوست دارد و پيروزى به دست او تحقق خواهد يافت . علاوه بر اين در مناسبت ، همين قدر كافى است كه پيامبر ( ص ) ميل داشت كه با محبوبترين بندهء خداوند غذا بخورد .\r\n2 - اين حديث با مذهب رافضيان تناقض دارد . چه آنان عقيده دارند كه پيامبر ( ص ) مىدانست كه على ، محبوبترين مردمان نزد خداوند است و نيز پيامبر ( ص ) او را خليفهء پس از خود كرده است . در حالى كه اين حديث مىرساند كه پيامبر ، محبوبترين مردمان نزد خداوند را نمىشناخت ! پاسخ اين است كه وجه اين دلالت را كه پيامبر ( ص ) محبوبترين مردم نزد خدا را نمىشناخت ، نمىدانيم ، گذشته از اين خودش هم نمىداند . آيا به نظر شما ، اگر پيامبر ( ص ) بگويد ، على را برايم برسان ، دليل بر آن است كه على را نمىشناسد ؟ ! چگونه پيامبر ( ص ) او را نمىشناخت و حال اينكه - چنان كه در بعضى از اخبار آمده - مىفرمود : خداوندا ! محبوبترين مردمان نزد خود و مرا برسان . در بعضى از اخبار به آن حضرت فرمود : چرا نزد من نمىآيى ؟ در بعضى ديگر فرمود : چه چيز سبب شد كه دير بيايى ؟ بنابراين پيامبر ( ص ) او را مىشناخت ليكن آن را با ابهام بيان داشت و نفرمود : على را برسان تا خداوند سبحان او را معيّن فرمايد و به مردم بشناساند كه على ، محبوبترين مردمان نزد خداوند متعال است . اين خود نوعى استدلال است .\r\n3 - اين حديث با احاديث ثابت شده اى كه در كتب صحاح آمده و مىگويد كه ابو بكر ، محبوبترين مردمان نزد خداست ، تناقض دارد . چه در صحيح مسلم و بخارى آمده است كه پيامبر ( ص ) گفت : اگر قرار بود كه خليلى براى خود برگزينم همانا ابو بكر را انتخاب مىكردم . از سوى ديگر ، با فرمودهء خداوند متعال تناقض دارد كه : * ( « سَيُجَنَّبُهَا الأَتْقَى » ) * چه پيشوايان تفسير مىگويند : وى ابو بكر است و پرهيزگارترين ، محبوبترين مردمان نزد خداوند رسول اوست .\r\nپاسخ اين است كه روايت آنان بر ما حجّت نيست . همين طور است گفتار مفسّران ، چه اين تفسير به رأى است كه از پيروى از هواى نفس سرچشمه مىگيرد و مقدمات آن ، مقدمات باطلى است . گذشته از اين در ميان آنان ، اجماعى نيست .\r\nدر اين باره مطالبى خواهد آمد ؛ همچنانكه روايت وى نيز در دلالت بر مدعايش ، تمام نيست .\r\n","description":"","footnote":"","page_name":" 380 ","page_number":385},
  {"content":"\r\n\r\n19 - حديث : أنا مدينة العلم و على بابها\r\nمصنّف - طاب ثراه - مىگويد :\r\nدر مسند احمد و صحيح مسلم آمده كه : احدى از اصحاب رسول خدا ( ص ) نمىگفت :\r\nهر آنچه مىخواهيد ، از من بپرسيد مگر على بن ابى طالب . رسول خدا ( ص ) فرمود : « من شهر علم هستم و على دروازهء آن است » .\r\nفضل مىگويد :\r\nاين حديث بر فراوانى علم على ، و حاضر جوابى وى در وقايع ، و آگاهى او از علوم و معارف گوناگون دلالت دارد . تمام اين امور از نظر ما مسلَّم است . امّا بر نص بر امامت وى دلالت ندارد ؛ چه واجب نيست كه داناترين مردم ، خليفه باشد بلكه كسى بايد خليفه باشد كه در حفظ حوزهء اسلام قويتر و براى امت شايسته تر باشد و همان گونه كه گذشت ، اگر ابو بكر براى امامت از ديگران شايسته تر نبود ، او را برنمىگزيدند .\r\nمن مىگويم :\r\nاينكه على ( ع ) دروازهء شهر علم پيامبر ( ص ) است ، بدين معنى است كه آن حضرت واسطهء رسيدن مردم به علم پيامبر ( ص ) است و واسطه اى غير از او در اين باره وجود ندارد و كسى كه از ديگران ، علم پيامبر ( ص ) را بخواهد ، مانند دزد است . پس آموختن علم از آن حضرت واجب و از ديگران حرام است . بنابراين ، او امام است نه ديگران . زيرا امامت شخص با حرمت دانش آموختن از وى و پيروى از او در احكامى صادر مىكند ، جمع نمىشود . همچنانكه وجوب دانش آموختن از آن حضرت براى رسيدن به علم پيامبر ( ص ) جز با عصمت آن حضرت معنا پيدا نمىكند . پس براى امامت بر مردمان ، متعّين مىشود . همچنين ، اينكه پيامبر ( ص ) ، على ( ع ) را دروازهء شهر علم خود قرار داده ، دليل بر آن است كه وى بر تمامى علومى كه از پيامبر ( ص ) صادر شده ، احاطه دارد . اين شأن امام است . شاهد اين مطلب كه على ( ع ) يگانه راه رسيدن به علم پيامبر ( ص ) مىباشد ، اين است كه مردم ديگر ، بيشتر احكام را نمىدانستند و از آن رويگردان بودند ، در حالى كه خداوند سبحان دينش را كامل كرده است ، اما آراء آنان همواره آشفته و احكام آنان مختلف بود ، چنان كه گويى خداوند متعال ، احكام خود را به خواسته‌هاى درونى آنان موكول كرده است . آن گاه كه امامت به على ( ع ) برگشت ، آن حضرت نتوانست آنچه را كه مىدانست ، انجام دهد و يا منتشر كند ، چه مردمان بر خلاف آن ، انس گرفته\r\n","description":"","footnote":"","page_name":" 381 ","page_number":386},
  {"content":"\r\nبودند . حضرت از نماز تراويح نهى فرمود ، امّا مردمان فرياد برآوردند : واسنة عمراه ! از خوردن سوسمار و مارماهى نهى فرمود ، امّا آنان از حضرت پيروى نكردند ، و دو متعه را پس از تحريم عمر معمول كرد ، امّا آنان با حضرت به مخالفت پرداختند . از اين قبيل احكام فراوان است . آن گونه كه بخارى در باب مناقب حضرت آورده ، فرمود : « آن گونه قضاوت كنيد كه پيش از اين قضاوت مىكرديد كه من اختلاف را خوش ندارم تا مردگان را جماعتى باشد يا چنان بميرم كه يارانم مردند . » اين روايت تصريح دارد كه قضاوت پيشينيان ، حق نبوده است امّا وى به انجام خلاف آن قادر نيست ، مگر اينكه اصلا امور را به دست گيرد . اگر بپذيريم كه اين حديث دلالت ندارد كه على ، تنها راه رسيدن به علم پيامبر ( ص ) است ، دست كم بر اعلميت آن حضرت دلالت مىكند . چنان كه فضل هم در ظاهر كلام خود بدان اقرار كرده است . پس مقدّم داشتن مفضول بر وى [ فاضل 
  ] قبيح است . چنان كه خداوند فرموده است : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ » ) * ( 1 ) بطلان اين گفته فضل كه : « واجب نيست كه داناترين مردمان خليفه باشد ، بلكه كسى بايد خليفه باشد كه در حفظ حوزهء اسلام قويتر و براى امت شايسته تر باشد . . . » همان گونه كه در بحث دوّم از مباحث امامت بيان كرديم ، آشكار است . همچنين در بحث سوّم ، فساد اين گفته اش را بيان داشتيم كه مىگويد : اگر ابو بكر براى امامت از ديگران شايسته تر نبود ، او را برنمىگزيدند . چه انتخاب نمىتواند راهى براى امامت باشد . بعلاوه ، كسانى كه وى را برگزيدند ، همان گونه كه گذشت ، تعداد معدودى از امت بودند .\r\nاين حديث - يعنى حديث دروازهء شهر علم پيامبر ( ص ) - را حاكم در مستدرك ( 2 ) از چند طريق از ابن عباس نقل و آن را صحيح خوانده است . در بعضى از طرق ، ابا صلت را آورده و گفته است : وى ثقه و مورد اعتماد است . از ابن معين هم نقل كرده كه او را ثقه خوانده است و آورده كه به او گفتند : آيا اين حديث را از ابو معاويه روايت نكرده است .\r\nگفت : اين حديث را جعفر بن محمد الفيدى روايت كرده كه از نظر ما ثقه و قابل اعتماد است . با اين حال ذهبى گمان برده كه اين حديث ساختگى است . چه پنداشته كه ابا صلت نه ثقه است و نه قابل اعتماد . اما اين پندار ذهبى اشكال دارد . چه به گفتهء خودش در ميزان الاعتدال منافات دارد كه وى را مردى صالح توصيف كرده و گفته است : جز اينكه\r\n\r\n","description":"","footnote":"\r\n( 1 ) . يونس / 35 .\r\n( 2 ) . ج 3 ، ص 126 .\r\n","page_name":" 382 ","page_number":387},
  {"content":"\r\nشيعه مذهب است و بسيار سرسخت . اگر پذيرفته شود كه ابا صلت ثقه نيست ، باز هم حكم بر ساختگى بودن حديث بىمعنى است . چه الفيدى كه از نظر آنان ثقه است ، آن را از ابو معاويه روايت كرده است و اگر سلسله سند آن تا ابو معاويه صحيح باشد ، همانا كه حديث صحيح خواهد بود . زيرا ابو معاويه آن را از اعمش از مجاهد از ابن عباس روايت كرده كه همگى از نظر آنان ثقه‌اند . حاكم هم آن را از جابر نقل كرده و آن را صحيح خوانده است . ذهبى در دنبال آن آورده است : احمد بن محمد بن يزيد حرانى در سند اين روايت وجود دارد كه دجال دروغگويى است . ابن عدى نيز به دنبال سخن وى در ميزان الاعتدال آورده است كه : وى داستان سرايى بود كه حديث مىساخت . ظاهرا نسبت حديث سازى و دروغگويى به وى نزد آنان منشأيى ندارد ، جز اينكه اين حديث را نقل كرده است و به سبب روايت حديثى در فضيلت امير المؤمنين مؤاخذه شده است . در مورد ابا صلت هم وضع چنين است .\r\nسيوطى در اللئالى المصنوعه از ابن جوزى نقل كرده است كه وى اين حديث را به همين لفظ يا شبيه به آن از پانزده طريق نقل كرده است و ابن عدى ، ابو نعيم ، ابن مردويه ، طبرانى ، خطيبب ، عقيلى ، ابن حيان از على و ابن عباس و جابر ، آن را آورده‌اند . لفظ حديث جابر چنين است .\r\nدر روز حديبيه شنيدم كه رسول خدا ( ص ) در حالى كه دست على را در دست دارد ، مىگويد : اين امير نيكوكاران است و كشندهء بدكاران . هر كس او را يارى كند ، يارى شود و هر كس از يارى او دست بردارد ، شكست خورد و در اينجا با صدايى كشيده فرموده : من شهر علم هستم و على دروازهء آن ، هر كس خواهان دانش است بايد از دروازهء آن بيايد .\r\nاين همان روايتى است كه حاكم آن را از جابر نقل كرده اما اوّل حديث را ، به دنبال آن آورده است و ابن جوزى گمان برده كه تمام آن ساختگى است . دليل وى آن است كه اسناد بعضى از طرق آن مضطرب است و نيز بعضى از راويان را در بعضى از اين طرق نشناخته و بعضى از آنان هم كسانى هستند كه احتجاج به آنان جايز نيست و بعضى ديگر به سرقت اين حديث و بعضى ديگر به دروغگويى متهم هستند . شما مىدانيد كه اگر اين استدلال كامل باشد ، مستوجب حكم به ساختگى بودن حديث نمىشود چه طرق آن\r\n","description":"","footnote":"","page_name":" 383 ","page_number":388},
  {"content":"\r\nبه طور مستفيض نقل شده است . نهايت چيزى كه اقتضا مىكند - بنابر يك نظريه - اين است كه قابل اعتماد نباشد . بعلاوه سيوطى در اللئالى المصنوعه در ادامه آن گفته است :\r\nحديث على را ترمذى آورده و حديث ابن عباس را حاكم در مستدرك . وى آن گاه سخن حاكم را نقل مىكند كه بدان اشاره كرديم . از خطيب نيز نقل كرده كه وى از ابن معين ، توثيق ابا صلت را نقل نموده و گفته كه : قاسم بن عبد الرحمن انبارى دربارهء اين حديث از ابن معين سؤال كرد . وى در پاسخ گفت : صحيح است . خطيب گويد : منظورش اين است كه از حديث ابو معاويه صحيح است .\r\nمىگويم : در اثبات مطلوب ما همين اندازه كافى است . سپس سيوطى از حافظ صلاح الدين علائى نقل كرده كه در جواب وى از ادعاى ساختگى بودن آن گفته است :\r\n« چرا محال باشد كه پيامبر ( ص ) چنين چيزى درباره على بگويد ؟ كسانى كه بر اين حديث ايراد گرفته و آن را ساختگى دانسته‌اند ، پاسخى براى روايت صحيح منقول از ابن معين ، ارائه نداده‌اند و با اين وجود ، شاهدى دارد . » سپس روايت ترمذى و ديگران را كه اين حديث را از شريك از سلمه از سويد آورده‌اند ، و مىگويد : « و مسلم به شريك اجتجاج كرده و ابن معين او را موثق خوانده است . عجلى گفته : او ثقه و حسن الحديث است . عيسى بن يونس گفته : هرگز در علم ، پرهيزكارتر از شريك نديده‌ام . بر اين اساس اگر او به تنهايى اين حديث را نقل كرده بود ، حديثش حسن بود چه رسد به اينكه حديث ابو معاويه را نيز به آن ضميمه كنيم » .\r\nدر ادامه مىگويد : « ابو الفرج و ديگران ، عيبى براى حديث شريك نياورده‌اند ، جز اينكه براى دفع صدر حديث ، مدعى ساختگى بودن آن شده‌اند . » سپس سيوطى از ابو الفضل بن حجر نقل مىكند كه گفت : اين حديث از نوع احاديث حسن است . سپس سيوطى مىگويد : براى اين حديث چند طريق مانده است . وى از آنها دو طريق براى خطيب از على ( ع ) و يك طريق براى ابن النجار از آن حضرت ( ع ) و يك طريق براى ابو الحسن بن عمر الحربى در امالى از آن حضرت ( ع ) كه لفظ وى چنين است .\r\nرسول خدا ( ص ) فرمود : من شهر علم هستم و تو ، اى على ! دروازهء آن . هر كس گمان برد كه از غير دروازهء آن ، واردش شده ، همانا كه دروغ گفته است .\r\nيك طريق براى ابو الحسن شاذان فضلى در خصائص على ( ع ) از جابر بن عبد اللَّه و\r\n","description":"","footnote":"","page_name":" 384 ","page_number":389},
  {"content":"\r\nيك طريق براى ديلمى به سند خود از ابوذر ، نقل كرده است . لفظ حديث ابوذر چنين است :\r\nرسول خدا ( ص ) فرمود : على دروازهء علم من است و بيان كنندهء آنچه كه بدان مبعوث شده‌ام پس از من ، محبّت او ، ايمان است و كينه با او ، نفاق و نظر به او رأفت .\r\nدر كنز العمال ( 1 ) سخنى از سيوطى ، شبيه به آنچه كه در اينجا آمد ، بيان كرده است كه در لابلاى آن آمده است : ابن جرير در تهذيب الآثار حديثى را كه ترمذى آورده ، روايت كرده و آن را صحيح خوانده است . سپس در كنز العمال بيان كرده كه سيوطى پس از آنكه اين حديث را حسن خوانده ، در پايان ، آن را صحيح دانسته است .\r\nمن مىگويم :\r\nانسان منصف در صحت اين حديث ، هيچ گونه ترديدى به دل راه نمىدهد . زيرا طرق آن به حد استفاضه و بلكه تواتر رسيده است ، خصوصا اگر آن را با اخبار ما ( شيعه ) ضميمه كنيم . از كتاب و سنت نيز آن قدر شاهد دارد كه قابل شمارش نيست .\r\nاز سوى ديگر ، آنچه را كه مصنّف ( ره ) در ابتداى كلام خود از مسند احمد نقل كرده ، در كتاب الاستيعاب در شرح حال امير المؤمنين از سعيد بن مسيب روايت كرده و گفته است : « احدى از مردمان نمىگفت : آنچه مىخواهيد ، از من بپرسيد مگر على بن الى طالب . »\r\n\r\n20 - حديث من آذى عليا فقد اذانى\r\nمصنّف - اعلى اللَّه مقامه - مىگويد :\r\nدر مسند احمد از چند طريق روايت شده كه پيامبر ( ص ) فرمود :\r\n\r\n","description":"","footnote":"\r\n( 1 ) . ج 6 ، ص 401 .\r\n","page_name":" 385 ","page_number":390},
  {"content":"\r\nهر كس على را بيازارد ، مرا آزرده است . اى مردم ! هر كس على را بيازارد روز قيامت يهودى يا نصرانى ، مبعوث شود .\r\nفضل مىگويد :\r\nبدون شك ، على سرور اولياست و در حديث آمده كه : هر كس با يكى از اولياى من دشمنى ورزد ، همانا كه با او اعلان جنگ كرده‌ام . اگر دشمنى ورزيدن و آزار يكى از اوليا ، جنگ با خداوند متعال باشد ، پس چگونه آزار و اذيت سرور اوليا سبب ورود به آتش نخواهد شد ؟ با اين حال ، اين حديث بر نص بر امامت دلالت ندارد .\r\nمن مىگويم :\r\nحديث را به طور كامل در مسندى كه در دست است نديدم بلكه فقط صدر حديث را در آن يافتم كه از عمرو بن شاش آورده كه پيامبر ( ص ) فرمود : هر كس على را بيازارد مرا آزرده است . حاكم نيز آن را در مستدرك ( 1 ) آورده و صحيح خوانده است . بخارى نيز آن را در تاريخش آورده و [ متّقى هندى 
  ] در كنز العمال آن را از وى نقل كرده است . در كتاب الاستيعاب نيز آن را در شرح حال امير المؤمنين ( ع ) آورده و بدان افزوده است : « و هر كس مرا بيازارد ، همانا كه خداوند متعال را آزرده است . » اين اقتضا دارد كه اطاعت از على ( ع ) واجب باشد . زيرا سركشى و عصيان از او ، بالضروره موجب آزار او است و وجوب طاعت مطلق از او مقتضى عصمت و امامت اوست و هر گاه اين فرمودهء خداى متعال به حديث منظم شود كه : * ( « إِنَّ الَّذِينَ يُؤْذُونَ الله وَرَسُولَه لَعَنَهُمُ الله فِي الدُّنْيا وَالآخِرَةِ وَأَعَدَّ لَهُمْ عَذاباً مُهِيناً » ) * ( 2 ) . وضع ناكثين ( دشمنان على در جنگ جمل ) و قاسطين ( مخالفان آن حضرت در جنگ صفين ) روشن خواهد شد .\r\nآنچه بر صحت بقيهء حديث كه مىگويد : « هر كس على را اذيت كند ، در روز قيامت يهودى يا نصرانى مبعوث شود » گواهى مىدهد ، روايتى است كه مصنّف ( ره ) در منهاج الكرامه از اخطب خوارزم به سند خود از معاوية بن حيدهء قشيرى نقل مىكند كه گفت :\r\nشنيدم كه رسول خدا ( ص ) به على ( ع ) مىگفت : « هر كس بميرد در حالى كه كينه و دشمنى تو را بدل دارد ، همانا كه يهودى يا نصرانى مرده است . » و نيز روايتى كه سيوطى در اللئالى المصنوعه از عقيلى به سند خود از بهز بن حكيم از پدرش از جدش به طور مرفوع\r\n\r\n","description":"","footnote":"\r\n( 1 ) . ج 3 ، ص 122 .\r\n( 2 ) . احزاب / 57 .\r\n","page_name":" 386 ","page_number":391},
  {"content":"\r\nنقل كرده كه : « هر كس بميرد و در قلبش ذره‌اى بغض على باشد همانا كه يهودى يا نصرانى مرده است . » ابن جوزى گمان برده كه اين حديث هم ساختگى است . زيرا جارود بن يزيد و على بن قرين در سلسلهء سند آن ديده مىشوند ، امّا سيوطى به دنبال آن روايتى از ديلمى آورده كه آن را از بهز ، به دو سند خالى از جارود و على بن قرين نقل كرده و رسول خدا ( ص ) در آن فرموده است : « اى على ! هر كس از امت من كه بر بغض و كينهء تو بميرد ، براى من تفاوتى نمىكند كه يهودى مرده باشد يا نصرانى » .\r\nاين اخبار در معنى با ذيل روايتى كه مصنّف ( ره ) از مسند احمد آورده ، اتفاق دارد . زيرا بغض و كينهء با على ، موجب آزار و اذيت اوست . شكَّى در صحت اين روايات نيست .\r\nزيرا همان گونه كه گذشت بغض على ( ع ) علامت نفاق است و روشن است كه منافق به منزله يهودى و نصرانى است . شگفتانگيز است كه ابن جوزى در حكم به ساختگى بودن اخبار تعجيل مىكند ، آن هم فقط به خاطر اينكه سند آن مشتمل بر يك فرد ضعيف يا متهم - از نظر آنان - است . بر اين اساس ، لازم است كه وى تمامى روايات آنان ( اهل سنت ) و حتى اخبار صحاح سته را ساختگى بداند . زيرا - جز در موارد نادر - هيچ خبرى از اخبار آنان وجود ندارد كه سند آن مشتمل بر فرد ضعيفى نباشد . ما در مقدمهء جلد اوّل بدين مطلب اشاره كرده‌ايم . امّا اصحاب و همكيشان وى بدان رضايت نمىدهند . بعيد نيست كه وى اين كار را در خصوص اخبار مربوط به فضايل امام هدايت انجام مىدهد . چه وى از آن حضرت ( ع ) ، روى گردانده و فرد منحرفى است .\r\nامّا حديثى كه فضل بيان كرده ، يعنى : هر كس يكى از اولياى مرا اذيت كند ، با او اعلان جنگ كرده‌ام ، به منزلهء اين حديث منقول از پيامبر ( ص ) نيست كه مىفرمايد : هر كس على را بيازارد مرا آزرده است . . . ، زيرا معناى حديث فضل ، اين است كه براى عقوبت آماده باشد و اين در حد آزار و اذيت على ( ع ) نيست كه خود آزار و اذيت خداوند و رسول اوست و موجب لعنت خدا در دنيا و آخرت و عذاب سخت و بعثت بر يهوديت يا نصرانيت ، چرا كه اين آثار ، تنها در صورت آزار و اذيت كسى كه به منزلهء رسول خدا ( ص ) و امام زمان است ، پديدار مىشود .\r\n\r\n21 - حديث تزويج على با فاطمه\r\nمصنّف - اعلى اللَّه درجته - مىگويد :\r\n","description":"","footnote":"","page_name":" 387 ","page_number":392},
  {"content":"\r\nدر مسند احمد آمده كه ابو بكر و عمر ، فاطمه ( س ) را از پيامبر ( ص ) خواستگارى كردند . حضرت فرمود : « فاطمه ( س ) هنوز خردسال است » . امّا وقتى على از او خواستگارى كرد ، پيامبر ( ص ) فاطمه را به ازدواج وى درآورد .\r\nفضل مىگويد :\r\nدرست است كه در اخبار صحيح آمده است كه ابو بكر و عمر ، فاطمه را خواستگارى كردند . اما پيامبر ( ص ) گفت : من منتظرم كه فرمان خدا دربارهء او بيايد و نگفت كه فاطمه خردسال است . اين بهتان بر احمد بن حنبل است و هر كس كه چنين مطلبى گفته باشد ، بر رسول خدا ( ص ) بهتان زده و به او دروغ بسته است . فاطمه در هنگام خواستگارى بزرگ بود . چرا كه وى در سال تعمير كعبه به دنيا آمد . شگفت از اين مرد است كه در احتراز پيامبران از دروغ مبالغه مىكند و در اينجا بصراحت به رسول خدا ( ص ) دروغ نسبت مىدهد . پناه بر خدا .\r\nمن مىگويم :\r\nروايتى كه مصنّف ( ره ) از مسند نقل كرده ، نسائى هم عينا آن را در سنن خود در اوايل كتاب نكاح در باب « تزوج المرأة مثلها فى السن » ( 1 ) آورده است . حاكم نيز در مستدرك در كتاب نكاح ( 2 ) نقل و آن را به شرط شيخين صحيح دانسته است . ذهبى هم بر آن حاشيه نزده است . حق اين است كه فاطمه ( س ) در خردسالى ازدواج كرد ؛ زيرا به اجماع شيعه پس از بعثت به دنيا آمد . حاكم هم اين را در مستدرك انتخاب كرده و عنوان آن را چنين قرار داده است : « ذكر ما ثبت عندنا من اعقاب فاطمه ولادتها » ( 3 ) وى آن گاه روايت كرده كه فاطمه در سال چهل و يكم عمر پيامبر ( ص ) به دنيا آمد . ذهبى هم بر آن حاشيه نزده است . همچنين روايت كرده كه در سن بيست و يك سالگى وفات كرد . و در اوّل سال چهل و يكم عمر پيامبر ( ص ) به دنيا آمد . ( 4 ) در الاستيعاب در شرح حال فاطمه ( س ) روايت كرده كه در سال چهل و يكم عمر پيامبر ( ص ) به دنيا آمد و رسول خدا ( ص ) پس از جنگ احد ، فاطمه را به ازدواج على درآورد . بنابر تمامى اين روايات ، فاطمه در هنگام ازدواج خردسال بود و تقريبا دوازده سال سن داشت . شيعه روايت مىكند كه فاطمه در سن نه سالگى ازدواج كرد . آنچه در الاستيعاب در شرح حال خديجه ( س ) آمده نيز با آن موافق\r\n\r\n","description":"","footnote":"\r\n( 1 ) . ج 2 ، ص 167 .\r\n( 2 ) . ج 3 ، 161 .\r\n( 3 ) . ج 3 ، ص 161 .\r\n( 4 ) . همان ، ص 163 .\r\n","page_name":" 388 ","page_number":393},
  {"content":"\r\nاست . مىگويد : « زبير گفت : اوّلين فرزند رسول خدا ( ص ) قاسم بود . سپس زينب و بعد از او عبد اللَّه كه به او طيب مىگفتند و اكنون به او طاهر مىگويند . او پس از بعثت پيامبر ( ص ) به دنيا آمد . پس از او ام كلثوم و سپس فاطمه به دنيا آمد . » بنابراين ، اگر فاطمه پس از طاهر و ام كلثوم - كه هر دو پس از بعثت به دنيا آمدند - متولد شده باشد ، بعيد نيست كه ازدواج وى در سن نه سالگى باشد . چنان كه در الاستيعاب در شرح فاطمه ( س ) آمده ، بعضى گمان كرده‌اند كه در هنگام ازدواج ، پانزده سال و پنج ماه و پانزده روز داشت . ابن حجر در الصواعق المحرقه همين رأى را برگزيده است . وى در آغاز باب يازدهم اين كتاب گفته است : « بنابر قول صحيحتر ، پيامبر ( ص ) در سال دوّم هجرت فاطمه را به ازدواج على درآورد . در اين موقع سن او تقريبا پانزده سال و نيم بود . » به هر حال فاطمه يا واقعا خردسال بود و يا نسبت به ابو بكر و عمر . پس گفتار پيامبر ( ص ) كه فرمود : خردسال است ، دروغ نيست . آرى ، اين عذرى است كه پيامبر ( ص ) آورد تا آنان را قانع كند كه از اين كار منصرف شوند اما عذر حقيقى آن بود كه اين دو شايستگى همسرى فاطمه ( س ) را نداشتند . لذا پيامبر ( ص ) ، فاطمه ( س ) را بلافاصله پس از اين عذر به ازدواج على ( ع ) درآورد .\r\nآنچه بدين مطلب گواهى مىدهد ، روايتى است كه ابن حجر در الصواعق المحرقه در فصل اوّل باب يازدهم و در اثناى بحث در آيهء يازدهم از ابو داوود سجستانى آورده است كه گفت :\r\nابو بكر از فاطمه ( س ) خواستگارى كرد . پيامبر ( ص ) به وى پاسخ منفى داد . سپس عمر آمد . پيامبر ( ص ) به او هم پاسخ منفى داد . نزد على رفتند و به او گفتند كه از فاطمه خواستگارى كند . او نزد پيامبر ( ص ) آمد و از فاطمه خواستگارى كرد .\r\nپيامبر ( ص ) فرمود : چه دارى . . .\r\nسپس گفته : « احمد و ابو حاتم مانند آن را آورده‌اند . » در كنز العمال ( 1 ) از ابن جرير از انس نقل كرده كه گفت :\r\n\r\n","description":"","footnote":"\r\n( 1 ) . ج 7 ، ص 113 .\r\n","page_name":" 389 ","page_number":394},
  {"content":"\r\nپيامبر ( ص ) از ابو بكر روى گرداند . او نزد عمر برگشت و گفت : هلاك شدم . پيامبر ( ص ) از عمر هم روى گرداند . به نزد ابو بكر برگشت و گفت : او منتظر امر خداوند در مورد فاطمه است .\r\nروى گرداندن پيامبر ( ص ) از آن دو ، دليل بر عدم اهليت آن دو براى همسرى با فاطمه ( س ) است و مىرساند كه پيامبر ( ص ) از اينكه درخواست چيزى كرده‌اند كه لياقت آن را ندارند ، ناراحت شد . لذا ابو بكر گفت : هلاك شدم . در كنز العمال ( 1 ) نيز از ابن جرير نقل كرده و گفته است كه وى آن را صحيح دانسته است . دولابى در الذرية الطاهره از على ( ع ) روايت كرده كه فرمود :\r\nابو بكر و عمر ، فاطمه را از پيامبر ( ص ) خواستگارى مىكردند . اما پيامبر ( ص ) تقاضاى آنان را رد كرد . عمر گفت : تو شايستهء اويى .\r\nدر الصواعق المحرقه در اوّل باب يازدهم از احمد و ابن ابى حاتم از انس روايت شده كه گفت :\r\nابو بكر و عمر نزد پيامبر ( ص ) آمدند تا فاطمه را خواستگارى كنند . پيامبر ( ص ) سكوت كرد و چيزى به آن دو نگفت . آن دو نزد على رفتند تا به او بگويند كه وى اين درخواست را بكند .\r\nسپس گفته :\r\nدر روايت ديگرى ابو الخير قزوينى حاكمى از انس مىكند كه على پس از آنكه ابو بكر و سپس عمر فاطمه را خواستگارى كردند ، از او خواستگارى كرد .\r\nپيامبر ( ص ) فرمود : پروردگارم مرا بدان امر كرده است .\r\n\r\n","description":"","footnote":"\r\n( 1 ) . ج 6 ، ص 392 .\r\n","page_name":" 390 ","page_number":395},
  {"content":"\r\nدر اين هم دلالت ديگر است بر عدم اهليت آن دو براى همسرى با سرور زنان . چه منع آن دو به فرمان خداوند ، بيانگر آن است كه تصميمگيرى در مورد ازدواج فاطمه ( س ) از آن خداوند سبحان است با اينكه پدرش سرور پيامبران - كه به مؤمنان از خودشان اوليتر بود - حضور داشت . عمر هم آن را مىدانست . چه در روايت ابن حرير كه آورديم ، آمده ، گفت : « او منتظر امر خداوند در مورد فاطمه است . » علت آن فقط اين است كه فاطمه ( س ) نزد خداوند از علو مرتبه برخوردار است و بر او كرامت دارد . لذا او را به همسرى كسى درمىآورد كه شايستگى همسرى او را داشته باشد و لايق منزلت رفيع او باشد . براى همين او را در آسمان به همسرى سرور اولياى خود درآورد . اين بهترين دليل بر برترى على ( ع ) بر شيخين نزد خداوند عز و جل و پيامبر ( ص ) است و افضل از ديگران براى امامت سزاوارتر است . آيا به نظر شما خداوند متعال از همسرى فاطمه با آن دو كه ظاهرا زيانى به دنبال نداشت جلوگيرى مىكند اما امامت امت و حكومت دين و دنيا و اختيار جان و مال مردم را به آنان مىسپارد ؟ ! بالاتر از اين احاديث در دلالت بر عدم اهليت آن دو براى همسرى با زهرا ( س ) و امامت ، روايتى است كه در اللئالى المصنوعه از عقيلى و طبرانى ، هر دو از على بن عبد العزيز از ابو نعيم از موسى بن قيس حضرمى از حجر بن عنبس آمده كه گفت : « ابو بكر و عمر ، فاطمه را خواستگارى كردند . پيامبر ( ص ) گفت : على ! اين ( فاطمه ) از آن توست كه دجّال نيستى » .\r\nاين فرموده پيامبر ( ص ) كه گفت : « دجال نيستى » تعريض به شيخين است كه آن دو دجال بوده و بالضروره براى همسرى با فاطمه و امامت امت صلاحيت ندارند . لذا تعصب ابن جوزى به جوش آمده و گفته : اين روايت ، ساختهء موسى است كه از غلات رافضيان است . سيوطى به دنبال آن گفته است : « ابو داود از وى روايت كرده و ابن معين او را ثقه خوانده است . ابو حاتم نيز گفته : ايرادى ندارد . » سيوطى در ادامه مىگويد : « اين حديث را بزار آورده است . » و در سند آن ، موسى بن قيس را هم بيان كرده است . سپس از هيثمى در الزوائد حكايت كرده كه او گفت : رجال اين حديث ، همه ثقه‌اند جز اينكه حجر از پيامبر ( ص ) نشنيده است . ايراد وارد بر وى اين است كه اگر به فرض بپذيريم كه حجر بن عنبس از پيامبر ( ص ) نشينده باشد ، باز وى از جمله كسانى است كه در زمان پيامبر ( ص ) ايمان آورد . بنابراين ، از اصحاب روايت كرده و نقل آن به طور مرسل به صحت آن زيان نمىرساند .\r\n","description":"","footnote":"","page_name":" 391 ","page_number":396},
  {"content":"\r\n\r\n22 - حديث ابو تراب\r\nمصنّف - اعلى اللَّه منزلته - مىگويد :\r\nدر كتاب الجمع بين الصحيحن آمده كه :\r\nرسول خدا ( ص ) بر دخترش فاطمه وارد شد . سر و گردنش را بوسيد و فرمود :\r\nپسر عمويت كجاست ؟ فاطمه پاسخ داد : در مسجد است . پيامبر ( ص ) ديد كه رداى على افتاده و پشتش خاكى شده است . پيامبر ( ص ) در حالى كه خاك را از پشت على پاك مىكرد ، مىگفت : « بنشين اى ابو تراب ! » و اين جمله را دو بار تكرار كرد .\r\nفضل مىگويد :\r\nاين حديث صحيح است و يكى از مواردى است كه پيامبر ( ص ) دربارهء امير المؤمنين ( ع ) اظهار لطف و مهربانى كرده ، به او محبّت فرموده است . اما با اين روايت ، نص بر امامت على ثابت نمىشود .\r\nمن مىگويم :\r\nبلى ، اين يكى از الطاف پيامبر ( ص ) و محبتهاى آن حضرت به امير المؤمنين ( ع ) است .\r\nامّا تلطَّف به على در حالى كه در مسجد خوابيده است بدون اينكه كراهت خوابيدن در مسجد را گوشزد كند ، دليل بر اين است كه خوابيدن على در مسجد كراهت ندارد و در حكم و طهارت با پيامبر ( ص ) مساوى است . همچنانكه حديث سد الابواب هم آن را مىرساند . وجه دلالت آن را بر امامت على ( ع ) ، پيش از اين آورديم . از اين گذشته حديث فوق بر شدت زهد على ( ع ) كه به نهايت درجه رسيده بود و با آن بر ساير بلند مرتبگان امتياز داشت ، دلالت مىكند . چه على ( ع ) از خانواده نعمت و شرف و پسر شيخ بطحاء ( ابو طالب ) و بزرگ شهر بود و خود نيز از علو و عزّت نفس و شجاعت برخوردار بود و در عنفوان جوانى بود . بنابراين ، زهد وى دليل بر فضل ايمان و معرفت و زيادى تقوا و يقين او است .\r\n","description":"","footnote":"","page_name":" 392 ","page_number":397},
  {"content":"\r\n\r\n23 - احاديث كسر الاصنام ، ملك الولاية ، رد الشمس و . . .\r\nمصنّف - قدّس اللَّه روحه - مىگويد :\r\nجمهور اهل سنت از چندين طريق روايت كرده‌اند كه پيامبر ( ص ) على ( ع ) را بر دوش خود گذاشت تا به پشت كعبه رفته بتها را بشكند ، و نيز روايت كرده‌اند كه احدى از پل صراط نمىگذرد مگر اينكه نوشته اى در ولايت على بن ابى طالب با خود داشته باشد .\r\nو نيز : خورشيد پس از آنكه غروب كرده بود ، براى على ( ع ) برگشت . زيرا رسول خدا ( ص ) سر به زانوى على ( ع ) نهاده ، به خواب رفته بود و بدين سبب نماز على قضا شد . پيامبر ( ص ) دعا كرد كه خورشيد براى على برگردد تا نماز عصر خود را به جا آورد .\r\nخورشيد برگشت و على نمازش را به جاى آورد . و نيز : از آسمان سطلى براى على فرود آمد كه بر روى آن دستمالى قرار داشت و داخل آن آب بود . على با آن آب ، وضو گرفت و به نماز پيامبر ( ص ) ملحق شد .\r\nو نيز : در روز احد منادى از آسمان ندا داد كه : شمشيرى جز ذوالفقار و جوانمردى جز على نيست . روايت شده كه در روز جنگ بدر همچنين ندا داد .\r\nفضل مىگويد :\r\nبعضى از مسائلى كه بيان كرده ، منكر است . از آن جمله : نداى منادى در روز بدر است كه مىگويد : منادى ندا داد كه شمشيرى جز ذوالفقار نيست . اين از منكرات است .\r\nزيرا ذوالفقار ، شمشير منبه بن حجاج يكى از اشراف قريش بود كه در جنگ بدر كشته شد و شمشيرش كه به ذوالفقار مشهور بود ، به رسول خدا ( ص ) رسيد . بنابراين ، ذوالفقار در روز بدر در دست كفار بود و با آن مؤمنان را مىكشتند . پس چگونه جايز است كه منادى ندا دهد كه شمشيرى جز ذوالفقار وجود ندارد . بلى اين با مذهب وى مطابقت دارد . چه وى مدعى است كه كشتن اصحاب محمّد ( ص ) واجب است . بنابراين ، بعيد نمىنمايد كه ادعا كند : منادى در روز بدر به منقبت ذوالفقار كه در دست كفار بود ، ندا داد . اين نادان نه از حديث آگاهى دارد و نه از تاريخ . محور اصلى مطالب وى بيان منكرات و مجهولات است و اهميتى بدان نمىدهد .\r\nمن مىگويم :\r\nآنچه در بيان وجه منكر بودن آورده ، اشتباه است . زيرا احتمال دارد كه امير المؤمنين ( ع ) شمشيرى شبيه ذوالفقار داشته كه در روز بدر با آن جنگيده است يا اينكه شمشير\r\n","description":"","footnote":"","page_name":" 393 ","page_number":398},
  {"content":"\r\nمنبه يا پسرش عاص - بنابر اختلافى كه ابن ابى الحديد ( 1 ) ذكر كرده - به دست على ( ع ) افتاده و آن حضرت ( ع ) پس از كشتن آن دو تن و قتل نبيه برادر منبّه آن گونه كه در شرح نهج البلاغه ( 2 ) آمده ، به وسيلهء آن با مشركان قريش جنگيده . بنابراين دو احتمال ، ممتنع نيست كه منادى در روز بدر ندا دهد كه شمشيرى جز ذوالفقار نيست . سيوطى در اللئالى المصنوعه روايت نداى روز بدر را از ابن ابى عدى نقل كرده و گفته است كه ابن جوزى پنداشته كه اين روايت ساختگى است ؛ زيرا عمار ، خواهر زادهء سفيان در سلسله سند آن قرار دارد . سيوطى در ادامه آن گفته است : « ابدا چنين نيست . بلكه وى ثقه و ثبت و از رجال مسلم و يكى از اولياى ابدال است . مصنّف در جرح آن از ابن حيان پيروى كرده و او را رد كرده است . »\r\nدر اينجا ، شايسته است كه اخبارى را كه مصنّف آورده ، از طرق آنان اثبات و وجه استدلال بدين روايات را بيان داريم . روايت اوّل كه مربوط به شكستن بتهاست : اين روايت را حاكم در مستدرك ( 3 ) از على ( ع ) نقل و آن را صحيح خوانده است . على ( ع ) فرموده :\r\nشبى كه رسول خدا ( ص ) دستور داد كه در بسترش بخوابم تا از مكَّه مهاجرت كند مرا به كنار بتها برد و فرمود : بنشين ، من در كنار كعبه نشستم . رسول خدا ( ص ) از شانه هايم بالا رفت . فرمود : برخيز ، من برخاستم و چون ديد نمىتوانم سنگينى او را تحمل كنم ، فرمود : بنشين ، نشستم ، پايين آمد و خود نشست و به من فرمود :\r\nبالا برو ، من بر شانهء او بالا رفتم ، حضرت برخاست . در آن حال چنين احساس كردم كه اگر بخواهم مىتوانم دست به آسمان ببرم ، پس به بام كعبه شدم . . .\r\nمانند اين روايت در مسند احمد ( 4 ) آمده اما شب را معيّن نكرده است . همچنين در كنز العمال ( 5 ) به نقل از ابن ابى شيبه و ابو يعلى در مسندش و ابن جرير و خطيب آمده است .\r\nوجه دلالت اين حديث بر مطلوب اين است كه اختصاص على ( ع ) به مشاركت با پيامبر ( ص ) در اين واقعهء مهم خطير آن هم به درخواست پيامبر ( ص ) دليل بر فضيلت على\r\n\r\n","description":"","footnote":"\r\n( 1 ) . شرح نهج البلاغه ، ج 3 ، ص 347 .\r\n( 2 ) . همان ، ص 358 .\r\n( 3 ) . ج 3 ، ص 5 .\r\n( 4 ) . ج 1 ، ص 87 .\r\n( 5 ) . ج 6 ، ص 407 .\r\n","page_name":" 394 ","page_number":399},
  {"content":"\r\nبر ديگران است ، خصوصا كه آن حضرت بر دوشى بالا رفت كه عيّوق در سايهء آن بود و ملوك و ملائك در آرزوى آن .\r\nشافعى بنابر نقل ينابيع الموده ( 1 ) در اشعارى كه در مدح امير المؤمنين ( ع ) سروده ، به اين واقعه اشاره كرده است :\r\n\r\nقيل لي قل فى على مدحا\r\nذكره يخمد نارا موصده\r\nقلت لا أقدم فى مدح امرء\r\nضل ذو اللب الى أن عبده\r\nو النبى المصطفى قال لنا\r\nليلة المعراج لما صعده\r\nوضع اللَّه بظهرى يده\r\nفاحسّ القلب ان قد برده\r\nو على واضع اقدامه\r\nفى محل وضع اللَّه يده\r\n\r\nمىتوان گفت كه اين حديث از وجه ديگرى بر امامت امير المؤمنين ( ع ) دلالت دارد و آن اينكه : ضعف وى از تحمل پيامبر ( ص ) كه مخالف با قدرت و توان زياد آن حضرت است ، دلالت دارد كه منشأ ضعف وى رعايت جنبهء نبوّت مىباشد . به همين سبب احساس كرد كه اگر بخواهد مىتواند دست به آسمان برد . بنابراين كسى بر دوش پيامبر ( ص ) از اين جهت كه پيامبر است بالا نمىرود مگر آنكه در امرش شريك و مثل خود او باشد و خليفه اش در ميان امتش باشد .\r\nحديث دوّم كه مىگويد : احدى از پل صراط نمىگذرد مگر اينكه نوشته اى در ولايت على بن ابى طالب با خود داشته باشد ؛ پيش از اين در بحث از آيهء يازدهم همراه با بيان دلالت آن در مطلوب ، گذشت .\r\nحديث سوّم را كه روايت رد الشمس است ، بسيارى از طرق فراوان نقل كرده‌اند .\r\nگروهى نيز آن را صحيح خوانده‌اند . ابن حجر در الصواعق المحرقه ( 2 ) گفته است ؛ « حديث رد الشمس را طحاوى و قاضى در الشفاء صحيح خوانده و شيخ الاسلام ابو زرعه آن را حسن دانسته و ديگران از او پيروى كرده‌اند . » امّا ابن جوزى بنابر عادت هميشگىاش در انكار روايات صحيح كه بيانگر فضايل امير المؤمنين ( ع ) است ، گمان كرده كه اين حديث هم ساختگى است . بعضى از طرق آن را هم ذكر كرده و آن گونه كه سيوطى از وى در اللئالى المصنوعه نقل كرده ، آنها را ضعيف شمرده است . در اينجا خلاصهء گفتار ابن جوزى را مىآوريم كه پس از بيان حديث عقيلى از اسماء بنت عميس مىگويد : « اين حديث\r\n\r\n","description":"","footnote":"\r\n( 1 ) . باب 48 .\r\n( 2 ) . باب نهم ، فصل سوم .\r\n","page_name":" 395 ","page_number":400},
  {"content":"\r\nساختگى است . روايات در اين باره مضطرب است . سعيد بن مسعود آن را از اسماء بنت عميس با سندى آورده كه فضيل بن مرزوق در آن ديده مىشود . يحيى وى را ضعيف دانسته است . ابن حبان گفته : احاديث ساختگى روايت مىكند و در مورد ثقات دچار اشتباه مىشود . حديث ديگرى از ابن شاهين از اسماء نقل كرده كه عبد الرحمن بن شريك در سلسلهء سند آن ديده مىشود . ابو حاتم گفته : احاديث او سست است . استاد ابن شاهين ، ابن عقده ، رافضى و متهم به كذب است . حديث ديگرى نيز از ابن مردويه از ابو هريره آورده كه داود بن فراهيح در سلسله سند آن ديده مىشود كه شعبه او را ضعيف دانسته است » . اين سخن ابن جوزى بود .\r\nسيوطى در ادامهء آن مىگويد : « فضيل كه وى طريق اوّل را به خاطر وجود او معيوب مىداند ، مردى است ثقه و صدوق كه مسلم در صحيح خود به وى احتجاج كرده و چهار تن از اصحاب صحاح از وى روايت نقل كرده‌اند . عبد الرحمن بن شريك ، اگر چه ابو حاتم او را تضعيف كرده امّا ديگران او را ثقه خوانده‌اند . بخارى نيز در الادب از وى روايت كرده است . اين عقده از بزرگان حافظان است . مردم در مدح و ذم وى اختلاف نظر دارند . دار قطنى گفته : هر كس وى را متهم به وضع حديث كند ، دروغ گفته است .\r\nحمزه سهمى گفته : تنها ياوه گويان ، او را متهم به وضع حديث مىكنند . ابو على گفته :\r\nحافظ ابو العباس امام و حافظ جايگاه او چنان است كه از وى در مورد تابعين و پيروان آنان سؤال مىكنند . داود را گروهى توثيق و گروهى ديگر تضعيف كرده‌اند . امّا در مورد حديث : گروهى از پيشوايان و حافظان تصريح كرده‌اند كه اين حديث ، صحيح است .\r\nقاضى عياض در كتاب الشفاء گفته : طحاوى در مشكل الحديث از اسماء بنت عميس از دو طريق آورده كه به پيامبر ( ص ) وحى مىشد و سرش در دامن على ( ع ) بود . سپس اين حديث را آورده است . طحاوى گفته : اين دو حديث به ثبوت رسيده است و راويان آن دو نيز افراد ثقه‌اند . طحاوى از احمد بن صالح نقل كرده كه مىگفت : سزاوار نيست كه اهل علم از حفظ حديث اسماء تخلف ورزد . زيرا اين حديث از نشانه‌هاى نبوّت است . »\r\nسپس سيوطى براى حديث اوّل يك طريق براى طبرانى و طريق ديگرى براى عقيلى و طريق سوّمى براى خطيب در تلخيص المتشابه و طريق چهارمى براى ابو بشير دولابى در الذرية الطاهره ، بيان كرده و مىگويد : « سپس بر جزء جداگانه اى در جمع طرق اين حديث ، دست يافتم كه آن را ابو الحسن شاذان فضلى آورده است . »\r\nسپس دوازده طريق براى آن از على ، اسماء ، ابو هريره ، جابر بن عبد اللَّه و ابوذر\r\n","description":"","footnote":"","page_name":" 396 ","page_number":401},
  {"content":"\r\nمىآورد . امّا حديث ابوذر چنين است :\r\nعلى در روز شورا گفت : شما را به خدا سوگند مىدهم : آيا در ميان شما كسى غير از من هست كه خورشيد برايش برگشته باشد ، آن گاه كه رسول خدا ( ص ) سرش را در دامن من گذاشت و خوابيد تا اينكه خورشيد غروب كرد ، سپس پيامبر ( ص ) بيدار شد و گفت : اى على ! آيا نماز عصر را به جاى آورده اى ! گفتم : خدايا ! نه .\r\nحضرت فرمود : خداوندا ! خورشيد را برايش برگردان . چه او در حال فرمانبردارى از تو و رسول تو بود .\r\nسپس سيوطى مىگويد : « ابن ابى شيبه چند طريق براى حديث اسماء نقل كرده است . » آن گاه مىگويد : « آنچه بر صحت اين حديث گواهى مىدهد ، گفتار امام شافعى و ديگران است كه گفته‌اند : به هيچ پيامبرى معجزه اى داده نشده مگر اينكه مانند آن يا رساتر از آن ، به پيامبر ما داده شده است . در روايت صحيح آمده است كه خورشيد در شبهايى كه يوشع نبى با ستمگران مىجنگيد ، برايش پنهان ماند . بنابراين ، بايد مانند آن براى پيامبر ما هم باشد . اين داستان نيز نظير آن است . » آنچه بيان شد ، مطالبى بود كه سيوطى در اللئالى المصنوعه گفته است .\r\nابن تيميه هم بر منوال ابن جوزى حركت كرده و حديث را ساختگى خوانده است .\r\nمصنّف ( ره ) در منهاج الكرامه گفته است :\r\nنهم اينكه خورشيد دو بار براى او بازگشت : يك بار در زمان پيامبر ( ص ) و بار دوّم پس از آن حضرت . بار اوّل را جابر و ابو سعيد خدرى روايت كرده‌اند كه روزى جبرئيل بر پيامبر ( ص ) فرود آمد و چيزى از جانب خدا به او گفت . چون حالت وحى بر او عارض گشت ، سرش را بر ران امير المؤمنين ( ع ) گذاشت . سرش را برنداشت تا اينكه خورشيد غروب كرد . على ، نماز عصر را با اشاره به جاى آورد .\r\nچون پيامبر ( ص ) بيدار شد ، به او گفت : از خداوند بخواه كه خورشيد را برايت برگرداند تا نماز عصر را ايستاده بجاى آورى . على دعا كرد . خورشيد برگشت .\r\nسپس نماز عصر را ايستاده بجاى آورد . اما بار دوّم آن وقت بود كه خواست در بابل از فرات عبور كند . بسيارى از يارانش چارپايانش را به كار گرفتند . على با\r\n","description":"","footnote":"","page_name":" 397 ","page_number":402},
  {"content":"\r\nگروهى از يارانش نماز عصر را بجاى آورد . امّا نماز بسيارى از آنان فوت شد . در اين باره با حضرت صحبت كردند . حضرت از خداوند درخواست كرد كه خورشيد را برگرداند . پس خورشيد برگشت . حميرى آن را به نظم كشيده است :\r\n\r\nردت عليه الشمس لمافاته\r\nوقت الصلاة و قد دنت للمغرب\r\nحتى تبلج نورها فى وقتها\r\nللعصر ثم هوت هوىّ الكوكب\r\nو عليه قد ردت ببابل مرة\r\nأخرى و ماردت لخلق مغرب .\r\n\r\nابن تيميه در پاسخ گفته است كه اين دو حديث ناشناخته‌اند و به گفتار ابن جوزى استشهاد كرده است . سپس از ابو القاسم حسكانى نقل كرده كه وى طرق حديث رد الشمس در زمان پيامبر ( ص ) را در جزوه اى جمع آورى كرده و آن را مسئلة فى تصحيح رد الشمس و ترغيب النواصب الشمس ناميده است . سپس ابن تيميه طرق آن را كه از آنچه گذشت بيشتر است ، بيان مىكند . وى آنها را از امير المؤمنين به اسماء ، ابو سعيد و ابو هريره نقل كرده و چند ايراد بر آن گرفته است ، ما ايرادهاى وى را كه در كلامش به طور پراكنده آمده ، به تفضيل مىآوريم :\r\n1 - نادرستى طرق آن . وى در اين مورد آن قدر مبالغه كرده كه گروهى از رجال آن را هم تضعيف كرده است ، در حالى كه اينان از كسانى هستند كه مسلم و بخارى در صحيح خود به آنان احتجاج كرده‌اند .\r\nاى كاش مىدانستم كه چگونه اين گفتهء وى با آن گفتهء آنان جمع مىشود كه مىگويند :\r\nتمامى رواياتى كه در صحيح مسلم و بخارى آمده صحيح است ؟ ! آيا يك روايت آنان از چنين نقدى در امان خواهد ماند تا بتوان آن را صحيح دانست ؟ ! به هر حال ما وقت را با رد نقدهاى وى تباه نمىكنيم . چرا كه بخشى از طرق حديث طحاوى و قاضى عياض و حافظ سيوطى و حاكم حسكانى و سبط بن جوزى در تذكرة الخواص ، صحيح است .\r\nابو زرعه و ديگران نيز آن را حسن خوانده‌اند ، خصوصا كه مطلوب ما وثوق بدان است و بدون ترديد از طرق مستفيض به دست مىآيد و بلكه از وثوق حاصل از خبر يا اخبار صحيح قويتر است و اگر اخبار ما هم به اين احاديث ضميمه شود ، خواهيد ديد كه برگشت خورشيد براى على ( ع ) متواتر است .\r\n2 - اگر اين واقعه ، اصلى داشت همانا كه از بزرگترين شگفتيهاى جهان بود كه انگيزه‌هاى زيادى در نقل اين گونه مسائل وجود دارد و آن را عدهء اندكى نقل نمىكردند . بر اين\r\n","description":"","footnote":"","page_name":" 398 ","page_number":403},
  {"content":"\r\nايراد وى چند اشكال وارد است :\r\nالف - انگيزه‌هاى عدم نقل آن بيشتر است . زيرا مردم در زمان امويان و بسيارى از دوره‌ها دشمنان على ( ع ) بودند و تلاش مىكردند تا از فضايل وى بكاهند . پس چگونه نقل اين فضيلت بزرگ در بين آنان به حد استفاضه برسد .\r\nب - اين ايراد ، با شق القمر نقض مىشود كه معجزه پيامبر ماست و على در آن با پيامبر ( ص ) شريك نيست تا انگيزه هايى در پنهان كردن آن وجود داشته باشد . با اين حال آن را بيشتر راويان برگشت خورشيد ، نقل نكرده‌اند . دعوى ابن تيميه كه بين شق القمر و رد الشمس تفاوت است ، چرا كه شق القمر در شب بود كه مردم در خواب بودند ، ادعاى باطلى است . به دليل روايتى كه در صحيح بخارى در تفسير سورهء اقتربت الساعة [ سورهء قمر 
  ] از انس آورده كه گفت : مردم مكه از حضرت خواستند كه براى آنان نشانه اى بياورد . پيامبر ( ص ) شكافتن ماه را به آنان نشان داد . در سنن ترمذى هم در تفسير اين سوره از جبير بن مطعم آمده كه گفت : ماه در زمان رسول خدا ( ص ) شكافته شد ، چنان كه دو نيمه شد .\r\nيكى بر سر اين كوه و ديگرى بر سر آن كوه قرار گرفت . مردم گفتند : محمّد ما را سحر كرد . بعضى از آنان گفتند : ممكن است بتواند ما را جادو كند ، امّا همهء مردم را نمىتواند .\r\nج - علت اينكه نقل چنين وقايعى در كتابها به حد تواتر نرسيده اين است كه بيشتر مردم بىسواد بودند و تاريخ و تأليف بين كسانى كه با سواد بودند رواج نداشت - چه در ميان مسلمانان و چه در ميان ديگران - و به همين جهت ، كتابى را نمىشناسيم كه در آن دوره تأليف شده باشد . و از معجزات پيامبر ( ص ) چيزى به ما نرسيده مگر تعداد اندكى ، خصوصا از طريق اهل سنت . تأليفات نادرى در زمان تابعان بود امّا اين امر در زمان تابعين تابعين بسيار شد . اين در زمانى بود كه جز موارد اندكى از حوادث گذشته ، چيزى باقى نمانده بود و مردم نيز به خاطر ترس يا عناد ، فضايل امير المؤمنين ( ع ) بخصوص آنچه كه در امامت آن حضرت صراحت داشت را به فراموشى سپرده بودند .\r\n3 - خصوصيات اين روايات از چند وجه با هم منافات دارد كه همين امر بيانگر دروغ بودن واقعه است :\r\nالف - بعضى از اين روايات دلالت دارد كه خورشيد طلوع كرد تا آنجا كه بر بالاى كوه و\r\n","description":"","footnote":"","page_name":" 399 ","page_number":404},
  {"content":"\r\nزمين قرار گرفت . بعضى مىگويد : تا آنجا كه به وسط آسمان رسيد . بعضى ديگر مىگويد : تا آنجا كه به ميانهء مسجد رسيد . از اين روايت معلوم مىشود كه اين واقعه در مدينه بوده است ؛ چرا كه منظور مسجد پيامبر ( ص ) در مدينه است در حالى كه بسيارى از اين اخبار دلالت دارد كه اين واقعه در صهباء در جنگ خيبر بود .\r\nب - بعضى از اين روايات دلالت دارد كه بر پيامبر ( ص ) وحى نازل مىشد . بعضى ديگر مىگويد : پيامبر ( ص ) خوابيد ، سپس بيدار شد .\r\nج - بعضى از اين اخبار دلالت دارد كه على مشغول پيامبر ( ص ) بود . بعضى ديگر دارد كه وى مشغول تقسيم غنايم بود . و از اين قبيل خصوصيات متنافى .\r\nپاسخ اين ايراد چنين است كه تفاوت خصوصيات موجب كذب اصل واقعه نمىشود بلكه مقتضى اشتباه در خصوصيات است . زيرا هيچ واقعه اى را نمىبينيد كه از طرق مختلف نقل شده باشد ، مگر اينكه در خصوصيات آن اختلاف است ، حتى داستان شكافته شدن ماه هم در روايتى كه از ترمذى گذشت ، چنين آمده كه ماه دو نيمه شد و بر سر دو كوه قرار گرفت . در روايت ديگرى از ترمذى آمده كه ماه دو نيم شد ، نيمى از آن بالاى كوه و نيمى ديگر در پايين آن ، بعلاوه بين اين خصوصيات منافاتى وجود ندارد . زير منظور از تمامى اين خصوصيات در وجه اوّل ، اين است كه خورشيد به اندازهء وقت نماز عصر برگشت . بعضى از اخبار هم بدان تصريح دارد ، امّا در بعضى از آنها مبالغه شده كه خورشيد به وسط آسمان رسيد و مبالغه در كلام كمياب نيست .\r\nهمچنانكه برگشت خورشيد در جنگ خيبر با رسيدن آن به نصف مسجد منافاتى ندارد . خصوصياتى كه در وجه دوّم نيز بيان كرده ، با هم منافاتى ندارد . زيرا مىتوان گفت كه مقصود از خواب پيامبر ، همان حالت بيهوشى حاصل از وحى بوده و مراد از استيقاظ ، بر طرف شدن آن حالت و به هوش آمدن ايشان . لذا در بعضى از اخبار پس از بيان نزول جبرئيل و عروض حالت وحى بر پيامبر ، از آن با لفظ استيقاظ ( بيدارى ) تعبير شده است . خصوصيات مذكور در وجه سوّم نيز از لحاظ عدم تنافى بين آنها از دو وجه پيشين روشنتر است . زيرا بعيد نيست كه تقسيم غنايم پيش از مشغول شدن على ( ع ) به پيامبر ( ص ) به وقوع پيوسته نه در عرض آن . ساير خصوصياتى را كه در آنها نيز توهّم تنافى كرده ، بر اين قياس بسنجيد .\r\n4 - اين احاديث مشتمل بر امور منكرى است . از آن جمله است :\r\nالف - رسول خدا ( ص ) گفت : خدايا ! على در طاعت تو و رسول تو است . پس خورشيد\r\n","description":"","footnote":"","page_name":" 400 ","page_number":405},
  {"content":"\r\nرا برايش برگردان . ابو سعيد گفته : به خدا سوگند كه صدايى از خورشيد شبيه صداى چرخ چاه به گوش رسيد تا اينكه خورشيد به طور كاملا روشن بالا آمد .\r\nب - وقتى خورشيد پنهان شد ، صدايى شبيه صداى اره از آن شنيده شد .\r\nج - خورشيد برگشت و بانگى چون بانگ لنگ آسياب داشت .\r\nاز اين جهت گفتيم : اين امور منكر است كه خورشيد با اجسام برخوردى ندارد تا موجب صداهايى شود كه از منظومهء خورشيد به زمين مىرسد .\r\nپاسخ اين ايراد وى چنين است كه خداوند سبحان از به وجود آوردن اين صدا عاجز نيست تا گوش هم با شنيدن آن ، از اين فضيلت بهره اى داشته باشد ، چنان كه چشم از آن بهره مند است و لذا بر يقين و توجه بدان مىافزايد . اگر اين مناقشه‌ها را بخواهيم سرايت دهيم بايد انشقاق قمر و سقوط دو نيمه آن بر بالاى دو كوه يا بر بالاى يك كوه و پايين آن ، را منع كنيم . چرا كه ماه بزرگتر از اين است كه بر روى كوهى يا دامنهء آن قرار گيرد . اگر در اينجا پاسخ داده شود كه خداوند ماه را دو نيم كرد و جرمش را كوچك نمود و آن را به زمين فرود آورد تا برهان نبوّت بر مردمان روشن شود ، در مورد مسئلهء مورد بحث ( ردّ الشمس ) هم مانند آن پاسخ داده مىشود .\r\nاز جمله موارد منكرى كه اين حديث به زعم اين تيميه مشتمل بر آن است ، خوابيدن پيامبر ( ص ) پس از نماز عصر است كه مكروه مىباشد و پيامبر ( ص ) عمل مكروه انجام نمىدهد . چشمان او نيز مىخوابد و قلبش به خواب نمىرود . پس چگونه نماز على را قضا مىكند ؟ ! از اين گذشته ، اگر تفويت نماز جايز باشد ، بر على گناهى نيست كه نماز عصرش را پس از غروب بخواند . زيرا او از پيامبر كه بالاتر نيست . در روز خندق نماز عصر پيامبر ( ص ) هم قضا شد و با اين حال ، خورشيد برايش برنگشت . بار ديگر پيامبر ( ص ) و همراه او ، على و ساير اصحاب خواب ماندند و نماز صبح آنان قضا شد .\r\nوقتى كه بيدار شدند ، خورشيد طلوع كرده بود ولى برنگشت ؟ ! اگر تفويت نماز حرام باشد ، اين از گناهان كبيره است و هر كس كه نمازش را قضا كند ، جاى منقبت و ستايش ندارد ، بلكه اين از مثالب اوست ، از اين گذشته ، اگر نمازش قضا شود ، با برگشت خورشيد ، گناه از او برداشته نمىشود ! پاسخ اين است كه پيامبر ( ص ) ، آن گونه كه تو گمان كرده اى ، نخوابيد ، بلكه وحى ، او را به حالت بيهوشى فرو برد ، آنچه را كه وى بيان كرده مبنى بر اينكه چشمان پيامبر ( ص ) مىخوابد ولى قلبش به خواب نمىرود ، بايست دليل كذب روايتى دانست كه مىگويد :\r\n","description":"","footnote":"","page_name":" 401 ","page_number":406},
  {"content":"\r\nپيامبر ( ص ) در خواب ماند و نماز صبحش قضا شد و نيز آن روايتى كه مىگويد :\r\nپيامبر ( ص ) نماز عصرش را در روز خندق فراموش كرد . ما اين مطالب را در مباحث نبوّت بيان كرديم . بر اين اساس نقض ابن تيميه كه گفت : خورشيد در اين دو مورد كه نماز پيامبر ( ص ) قضا شد ، براى آن حضرت برنگشت و حال اينكه پيامبر ( ص ) از على ( ع ) برتر است . گذشته از اين ، فضل پيامبر ( ص ) مستلزم آن نيست كه برگشت خورشيد براى او ، سزاوارتر باشد . زيرا ممكن است خورشيد به اين دليل براى على ( ع ) برگشته باشد كه طعنهء اهل نفاق را در مورد آن حضرت كه مىگفتند : نمازش را ترك كرده ، دفع نمايد .\r\nبنابراين ، خورشيد بازگشت تا گواهى روشن باشد بر اينكه على در طاعت خدا بوده است . يا حكمتهاى ديگرى از اين دست كه موجب تخصيص اين قضيه به على ( ع ) مىگردد .\r\nگذشته از اين على ( ع ) اصل نماز را ترك نكرد ، بلكه با اشاره آن را به جاى آورد .\r\nبعضى اخبار هم بدان تصريح دارد . خداوند خورشيد را براى على ( ع ) برگرداند تا حضرت نمازش را ايستاده به جاى آورد و به فضيلت آن نايل آيد و نيز فضيلت وى و كمال طاعتش روشن شود و از سوى ديگر زبان منافقان را در اين باره ببندد و بدين ترتيب اشكال سخن وى كه گفت : اگر تفويت نماز جايز باشد ، باز بر على گناهى نبود كه نماز عصر را پس از غروب به جاى آورد ، معلوم مىشود . زيرا انگيزه برگشت خورشيد ، رفع گناه نبود ، بلكه منظور بيان حكمتهايى بود كه بيان كرديم . بدين ترتيب آشكار شد كه مناقشه در اين حديث ، بىارزش و نادرست است .\r\nامّا دلالت آن بر امامت على ( ع ) روشنتر از آفتاب است . زيرا بزرگترين دليل بر اهتمام به امر حضرت و فضيلت او بر تمامى اصحاب ، آن هم به فضيلتى كه براى هيچ يك از آنان ، حتى در خواب هم متصور نيست .\r\nآنچه گفتيم در مورد برگشت خورشيد در زمان حيات رسول خدا ( ص ) بود . همان گونه كه مصنّف ( ره ) نيز بيان كرده ، روايت شده كه پس از وفات آن حضرت ( ص ) هم ، خورشيد براى على ( ع ) برگشت . ابن ابى الحديد نيز آن را از نصر بن مزاحم به سند خود از عبد خير روايت كرده كه گفت :\r\nبا على در سرزمين بابل بودم . وقت نماز فرا رسيد . هر جا رفتيم كه نماز را اقامه كنيم ، آن را از جاى قبلى بدتر يافتيم تا اينكه به جايى رسيديم كه از جاهاى\r\n","description":"","footnote":"","page_name":" 402 ","page_number":407},
  {"content":"\r\nقبلى بهتر بود . خورشيد در شرف غروب كردن بود . على پياده شد . من هم با او پياده شدم . از خداوند خواست كه خورشيد را برگرداند . پس خورشيد ، به اندازهء خواندن نماز عصر بالا آمد . نماز عصر را خوانديم . آن گاه خورشيد ، پنهان شد . ( 1 )\r\nدر ينابيع الموده ( 2 ) از مناقب از امام حسين ( ع ) روايت كرده كه آن حضرت فرمود :\r\nآن گاه كه پدرم از جنگ نهروان برگشت ، از سرزمين بابل مىگذشت . وقت نماز عصر شد . فرمود : اين سرزمين ، سرزمين شومى است چرا كه خداوند سه بار آن را با هر چه در آن بوده زير و رو كرده است و براى وصى هيچ پيامبرى جايز نيست كه در آن نماز بخواند . جويرية بن مسهر عبدى گفت : مردمان در آنجا نماز خواندند .\r\nامير المؤمنين با يكصد سوار حركت كرد تا سرزمين بابل را پشت سر گذاشت ، امّا خورشيد غروب كرده بود . حضرت فرود آمد و گفت : برايم آب بياور ، برايش آب آوردم . وضو گرفت و فرمود : جويريه ! براى نماز عصر ، اذان بگو . با خود گفتم :\r\nچگونه مىخواهد نماز عصر را به جاى آورد و حال اينكه خورشيد غروب كرده است ؟ ! اذان گفتم . به من فرمود : اقامه بگو . اقامه گفتم . در حال گفتن اقامه بودم كه دو لبش حركت كرد خورشيد برگشت و نماز را به امامتش خوانديم . چون از نماز فراغت يافتيم ، خورشيد به سرعت غروب كرد ، همچون چراغى كه در طشت آبى بيفتد ، ستارگان در هم آميخت . حضرت رو به من كرد و گفت : اى سست يقين ! اذان مغرب را بگو .\r\nدر همين كتاب از اخطب خوارزم به سند خود از مجاهد روايت كرده كه ابن عباس در سخنانى ، امير المؤمنين را مدح و ثنا كرد و گفت : « دو بار خورشيد ، برايش برگشت . »\r\nامّا حديث چهارم را كه حديث سطل و آب و دستمال است ، در ينابيع الموده ( 3 ) از ابن مغازلى و صاحب مناقب و اخطب خوارزم كه همگى به سند خود از انس نقل كرده‌اند ، آورده است .\r\n\r\n","description":"","footnote":"\r\n( 1 ) . شرح نهج البلاغه ، ج 1 ، ص 277 .\r\n( 2 ) . باب 47 .\r\n( 3 ) . باب 49 .\r\n","page_name":" 403 ","page_number":408},
  {"content":"\r\nحديث پنجم ؛ يعنى حديث نداى روز احد را طبرى در تاريخ ( 1 ) خود ابن اثير در كامل ( 2 ) و نيز ابن ابى الحديد ( 3 ) به نقل از غلام تغلب و محمّد بن حبيب در امالى خود و گروهى از محدثان ، روايت كرده‌اند . وى سپس مىگويد اين حديث ، از اخبار مشهور است . من در بعضى از نسخه‌هاى مغازى محمد بن اسحاق ، آن را ديده‌ام امّا بعضى از نسخه‌ها ، آن را نداشت . از استادم عبد الوهاب بن سكينه ، در مورد اين خبر سؤال كردم . او در پاسخ من گفت : از اخبار صحيح است .\r\nمن مىگويم :\r\nدر صحت آن همين بس كه از اخبار مستفيض است ، خصوصا اگر آن را به اخبارى كه از طريق شيعه نقل شده ، ضميمه نماييم . روايت مربوط به نداى روز احد ، در اوّل اين بحث گذشت . سبط ابن جوزى در تذكرة الحفاظ بدان اشاره كرده است . همچنين از احمد در الفضائل نقل كرده و آن را صحيح خوانده است ، با اين مضمون كه : ندا ، در روز خيبر به گوش رسيد و ايشان در آن روز ، صداى تكبيرى شنيدند كه مىگفت : « شمشيرى جز ذوالفقار و جوانمردى جز على نيست . »\r\nحسان از رسول خدا ( ص ) اجازه خواست كه در اين باره شعرى بسرايد . پيامبر ( ص ) اجازه فرمود . حسان سرود :\r\n\r\nجبرئيل نادى معلنا\r\nو النقع ليس ينجلى\r\nو المسلمون أحدقوا\r\nحول النبى المرسل\r\nلا سيف الا ذوالفقار\r\nو لا فتى الَّا على\r\n\r\nشكى در صدور اين ندا از جبرئيل ولو در يكى از اين مواضع سه گانه نيست . اين ندا با صراحت ، جوانمردى و جانبازى را از غير على ( ع ) نفى مىكند . بنابراين ، دلالت دارد كه وى فداكارترين مردم در راه خدا و فرمانبردارترين آنان در برابر اوست و فضيلت در فرمانبرى ، فرع فضيلت ذاتى است و افضل ، براى امامت ، سزاوارتر است . اين فرمودهء پيامبر ( ص ) كه : « على از من است و من از على » و نيز گفتار جبرئيل كه گفت : « و من از شما\r\n\r\n","description":"","footnote":"\r\n( 1 ) . ج 3 ، ص 17 .\r\n( 2 ) . ج 3 ، ص 74 .\r\n( 3 ) . شرح نهج البلاغه ، ج 3 ، ص 372 .\r\n","page_name":" 404 ","page_number":409},
  {"content":"\r\nدو نفر « گواه فضيلت ذاتى على است .\r\n\r\n24 - حديث حق با على است .\r\nمصنّف - رفع اللَّه درجته - مىگويد :\r\nدر كتاب الجمع بين الصحاح السته از پيامبر ( ص ) روايت شده كه فرمود : « خداوند على را رحمت كند . خداوندا ! حق را با او قرار ده هر جا كه باشد . » جمهور اهل سنت نقل كرده‌اند كه پيامبر ( ص ) به عمار فرمود :\r\nپس از من ، در ميان امتم ، فتنه‌ها و اختلافاتى پيش خواهد آمد تا آنجا كه كار به شمشيركشى بين آنان مىرسد ، گروهى ، گروه ديگر را خواهند كشت و گروهى از گروه ديگر برائت خواهند جست . اى عمار ! تو را اهل بغى مىكشند تو در آن موقع با حق هستى و حق با تو . همانا كه على تو را به هلاكت ، نزديك نمىكند و از راه هدايت ، بيرون نمىبرد . اى عمار ! هر كس براى يارى على در مقابل دشمنانش ، شمشير بردارد ، خداوند در روز قيامت دو حمايل از مرواريد بر گردنش آويزد و هر كس براى يارى دشمنش شمشير بردارد خداوند در روز قيامت دو حمايل از آتش بر گردن او آويزد . پس اگر آن زمانه را درك كردى بر تو باد كه به اينكه در سمت راست من است ؛ يعنى على ، تمسّك جويى . اگر تمامى مردمان به راهى رفتند و على به راه ديگر ، تو راه على را پيشگير و ديگران را رها كن . اى عمار ! على همواره بر هدايت است . اى عمار ! همانا كه پيروى از على ، پيروى از من است و پيروى از من ، پيروى از خداوند متعال .\r\nاحمد بن موسى بن مردويه از جمهور از چند طريق از عايشه روايت كرده كه رسول خدا ( ص ) فرمود :\r\nحق با على است و على با حق ، هرگز از هم جدا نشوند تا در حوض بر من وارد شوند .\r\n","description":"","footnote":"","page_name":" 405 ","page_number":410},
  {"content":"\r\nفضل مىگويد :\r\nدر روايات صحيح آمده است كه : رسول خدا ( ص ) به عمار فرمود : افسوس كه عمار را اهل بغى مىكشند . ما بقى آنچه كه وى بيان كرده ، اگر صحيح باشد ، همانا بر اين مطلب دلالت دارد كه على ، در همه جا ، با حق است و اين مطلبى است كه كسى در آن شكى ندارد تا احتياج به دليل داشته باشد ، بلكه اين خود دليل بر حقّانيت خلفاست . زيرا حق با على بود و على با آنان چون از آنان پيروى مىنمود و آنان را نصيحت مىكرد .\r\nبدين ترتيب ، از اين حديث ، خلافت خلفا ثابت شد و به دست آمد كه خلافت آنان ، حق صريح بود . امّا در مورد اهل بغى كه با على مخالفت كردند ، بايد دانست كه اهل سنت و جماعت عقيده دارند كه حق با على بود و آنان بر باطل بودند . در اين مطلب نيز شكى نيست .\r\nمن مىگويم :\r\nلفظ حديث اوّل را ترمذى در فضايل على ( ع ) و حاكم در مستدرك ( 1 ) باب فضايل آن حضرت روايت كرده‌اند . در الصواعق المحرقه ( 2 ) از ذهبى نقل كرده كه وى طرق بسيارى از دعاى پيامبر ( ص ) براى على ( ع ) در غدير را كه مشتمل بر جملهء « و هر جا كه اوست ، حق را با او قرار ده » مىباشد ، صحيح دانسته است . ابن ابى الحديد ( 3 ) از ابو القاسم بجلى و شاگردان معتزلى مذهبش نقل كرده كه گفتند :\r\nاگر على پس از وفات رسول خدا ( ص ) به منازعه برمىخاست و شمشير مىكشيد ، به قتل مخالفان و كسانى كه در برابرش مىايستادند ، حكم مىكرديم .\r\nچنان كه وقتى او خود را [ در عرصهء خلافت 
  ] مطرح نمود ، چنين كرديم و مخالفانش را به هلاكت ، محكوم نموديم . . . حكم او ، حكم رسول خدا ( ص ) است . زيرا در اخبار معتبر ثابت شده كه فرمود : على با حق است و حق با على ، هر جا برود ، حق همراه اوست .\r\nابن ابى الحديد در شرح خطبه اى كه در آن آمده : « امامان و پيشوايان از قريش هستند و\r\n\r\n","description":"","footnote":"\r\n( 1 ) . ج 6 ، ص 124 .\r\n( 2 ) . باب 1 ، فصل 5 ، شبههء يازدهم .\r\n( 3 ) . شرح نهج البلاغه ، ج 1 ، ص 212 .\r\n","page_name":" 406 ","page_number":411},
  {"content":"\r\nدرخت وجودشان در سرزمين وجود اين تيره از بنى هاشم غرس شده است . « به ثبوت اين حديث اشاره كرده است . ( 1 )\r\nدر كنز العمال ( 2 ) از ابو يعلى و سعيد بن منصور هر دو به سند خود از ابو سعيد نقل كرده‌اند كه پيامبر ( ص ) فرمود : حق با اين است ، يعنى على . باز در كنز العمال ( 3 ) از ديلمى از عمار و ابو يوب حكايت كرده كه رسول خدا ( ص ) فرمود :\r\nاى عمار ! اگر ديدى كه على به راهى مىرود و مردم به راه ديگرى مىروند ، آنان را رها كن و همراه على شو كه او تو را به هلاكت ، رهنمون نمىگردد و از هدايت ، بيرون نمىسازد .\r\nاين بخشى از حديثى است كه مصنّف ( ره ) آن را نقل كرده است . در كشف الغمه ، تمام آن - مگر بخش بسيار اندكى از آن - را به نقل از خوارزمى از ابو ايوب ، آورده است .\r\nاخبارى كه به لفظ يا معنا دلالت مىكند بر اينكه حق با على است و على با حق بيش از آن است كه بتوان آن را شمارش كرد و متواتر معنوى است . پيش از اين ، رواياتى از اين دست آورديم كه با صراحت مىگفت : على فاروق اين امت است كه بين حق و باطل جدايى مىاندازد . مانند حديث تمسك به ثقلين و اينكه : اهل بيت ، كشتى نجاتند . بنابراين ، حال كه على با حق و حق با على و هر جا كه او برود ، حق با اوست ، لازم مىآيد كه معصوم باشد و عصمت شرط امامت است و همگان اتفاق نظر دارند كه در ميان صحابه ، كسى غير از آن حضرت ، معصوم نبود . همچنين بطلان خلافت ابو بكر خصوصا شش ماهى كه در آن از بيعت با ابو بكر - بنا به روايت بخارى در بخش مربوط به جنگجويان خيبر و غير آن - امتناع كرد ، لازم مىآيد امّا بيعت حضرت پس از آن شش ماه ، از روى قهر و اجبار صورت گرفت . همچنانكه نصيحت و پند و اندرز دادن به آنان پس از آن كه در بعضى از امور با حضرت مشورت مىكردند ، براى اصلاح دين بود نه براى ترويج خلافت آنان . از اين رو است كه همواره از آنان مىناليد و آنچنان از آنان نفرت داشت كه براى همگان روشن است .\r\n\r\n","description":"","footnote":"\r\n( 1 ) . همان ج 2 ، ص 422 .\r\n( 2 ) . ج 6 ، ص 157 .\r\n( 3 ) . همان ، ص 155 .\r\n","page_name":" 407 ","page_number":412},
  {"content":"\r\nامّا آنچه كه وى در مورد اهل بغى بيان كرده ، اقرار بدين مسئله است كه جنگ افروز جمل و همراهانش و معاويه و يارانش ، بر باطل بوده‌اند و نزد خداوند متعال از امرى عظيم مورد بازخواست قرار خواهند گرفت كه همانا كاشتن تخم فتنه تا روز رستاخيز و ريختن خون هزاران نفر از مسلمانان باشد . گناهى كه با توبهء زبانى - اگر كرده باشند - بخشيده نخواهد شد . مگر آنكه از كسانى كه به ايشان ستم كرده‌اند ، حلاليت طلبند و رضايتشان را جلب نمايند . اقرار بدين مطلب با تعظيمى كه از آنان به عمل مىآورند و اينكه عايشه را بر ساير زنان چنان برترى مىدهند كه گويا گل سر سبد ايشان است و زبير را حوارى رسول خدا ( ص ) و معاويه را هدايتگر هدايت يافته مىدانند ، تناسبى ندارد .\r\n\r\n25 - حديث ثقلين و احاديثى به معناى آن\r\nمصنّف - طاب ثراه - مىگويد :\r\nاحمد بن حنبل در مسند خود روايت كرده كه :\r\nپيامبر ( ص ) دست حسن و حسين را گرفت و فرمود : هر كس كه من و اين دو و پدر و مادرشان را دوست بدارد ، در روز قيامت با من هم درجه خواهد بود .\r\nدر مسند احمد از جابر نيز روايت شده كه گفت :\r\nيك روز رسول اكرم ( ص ) در عرفات در حالى كه على ( ع ) مقابل او بود فرمود :\r\nعلى ! نزديك بيا ، من و تو از يك درخت هستيم . من ريشهء درخت هستم ؛ تو تنهء درخت هستى و حسن و حسين شاخه‌هاى آن . هر كس به يكى از شاخه‌هاى آن بياويزد ، خدا او را به بهشت مىبرد .\r\nدر همين كتاب از ابو سعيد خدرى نقل شده كه گفت :\r\nمن در ميان شما دو چيز گرانبها باقى گذاشتم ؛ تا هنگامى كه به آنها تمسك\r\n","description":"","footnote":"","page_name":" 408 ","page_number":413},
  {"content":"\r\nجوييد گمراه نخواهيد شد . يكى از آن دو - كه از ديگرى بزرگتر است - كتاب خداست . همان ريسمان الهى كه از آسمان به زمين رسيده است . و ديگر ، عترت و اهل بيت من . بدانيد كه اين دو از يكديگر جدا نخواهند شد تا در كنار حوض نزد من بازگردند .\r\nاحمد بن حنبل اين حديث را از چند طريق روايت مىكند . در دو مورد از صحيح مسلم از زيد بن ارقم روايت شده كه : رسول خدا ( ص ) در كنار بركهء آبى به نام خم بين مكه و مدينه طى سخنانى فرمود :\r\nاى مردم ! من نيز همچون شما ، انسان هستم و به زودى فرستادهء پروردگارم - فرشتهء مرگ - سراغ من مىآيد . دو چيز گرانبها در ميان شما باقى مىنهم : يكى كتاب خدا ، كه نور و هدايت در آن است . پس آن را برگيريد و بدان چنگ زنيد .\r\nرسول خدا پس از تشويق مردم به قرآن فرمود : و اهل بيتم ، كه خداى را در مورد ايشان در نظر بگيريد [ و اين جمله را سه بار تكرار فرمود 
  ] .\r\nزمخشرى ، يكى از دانشمندان مورد اعتماد و امين اهل سنت كه از لحاظ دشمنى با اهل بيت در رديف اوّل قرار دارد ، به اسناد خود از رسول خدا ( ص ) چنين نقل مىنمايد :\r\nفاطمه ، پارهء دل من و فرزندانش ميوهء دل من و شوهرش نور چشم من است و امامانى كه از نسل او هستند ، امناى پروردگار من و ريسمانى هستند كه بين خدا و خلق كشيده شده‌اند . هر كس به آنها تمسك جويد نجات مىيابد و هر كس از آنان جدا گردد خوار مىگردد .\r\nثعلبى در تفسير اين آيه * ( « وَاعْتَصِمُوا بِحَبْلِ الله جَمِيعاً وَلا تَفَرَّقُوا » ) * ( 1 ) با اسانيد متعدد از رسول خدا نقل مىكند كه حضرت ( ص ) فرمود :\r\n\r\n","description":"","footnote":"\r\n( 1 ) . آل عمران / 103 .\r\n","page_name":" 409 ","page_number":414},
  {"content":"\r\nدو چيز گرانبها را جانشين خود قرار مىدهم . اگر به آنها دست آويزيد هرگز گمراه نخواهيد شد . يكى كتاب خدا كه بزرگتر است و ريسمانى است كه از آسمان به زمين كشيده شده است . و ديگر اهل بيت من . اين دو از يكديگر جدا نخواهند شد تا آنكه در كنار حوض نزد من بازگردند .\r\nدر كتاب الجمع بين الصحيحين آمده :\r\nمن نيز انسانى همچون شما هستم و نزديك است كه فرستاده پروردگارم بيايد و من درخواست او را لبيك بگويم . دو چيز گرانبها در ميان شما باقى مىنهم ، اوّل كتاب خدا كه داراى نور و هدايت است ، آن را برگيريد و به آن تمسك جوييد و ديگر اهل بيت من است . در نيكى كردن به اهل بيت من خدا را در نظر داشته باشيد .\r\nفضل مىگويد :\r\nبرخى از اين اخبار عينا در صحاح وجود دارد و برخى ديگر از جهت معنا به رواياتى كه در صحاح آمده نزديك است . آنچه از تمام اين اخبار به دست مىآيد ، توصيه به حفظ احكام كتاب خدا و گرفتن علم از قرآن و اهل بيت و بزرگداشت اهل بيت و محبّت و موالات ايشان مىباشد . تمام موارد ذكر شده بر همهء مسلمانان واجب است و هيچ كس قائل به عدم وجوب آنها نيست . اما هيچ يك از روايتهاى مزبور به خلافت على ( ع ) پس از رسول خدا ( ص ) تصريح نداد . زيرا سفارش رسول خدا ( ص ) به حفظ اهل بيت و كسب علم از ايشان و قرار دادن آنها در رديف قرآن دلالت بر وجوب بزرگداشت اهل بيت و كسب علم از آنان و پيروى از گفتار و كردار آن بزرگواران دارد و نشان مىدهد كه بايد از سنت و عملكرد ايشان ، تبعيت نمود . لازمهء اين مسئله جانشينى ايشان نمىباشد . اين سفارش نبى اكرم ( ص ) را نمىتوان به صراحت دليلى بر جانشينى اهل بيت دانست . مراد پيامبر خدا ( ص ) سفارش مردم به حفظ قرآن و پيروى از اهل بيت و بزرگداشت ايشان است . و اين نكته حقيقتى است كه هيچ كس با آن مخالفت ندارد .\r\nمن مىگويم :\r\nحديث ثقلين از احاديث مستفيض يا متواترى مىباشد كه احمد در مسند خويش با\r\n","description":"","footnote":"","page_name":" 410 ","page_number":415},
  {"content":"\r\nطرق بسيار زياد آن را روايت نموده است . ترمذى در سنن خود در فصل مناقب اهل بيت ، از پنج تن از صحابه اين حديث را نقل نموده است . مسلم در بيان فضايل على ( ع ) از چند طريق اين حديث را از زيد بن ارقم روايت كرده است . همچنين حاكم در مستدرك ( 1 ) اين حديث را با دو طريق از زيد روايت كرده است . ابن حجر در الصواعق المحرقه هنگامى كه به اين حديث ( 2 ) پرداخته است مىگويد :\r\nحاصل كلام اينكه در اين حديث ، مردم به چنگ زدن به كتاب خدا و سنت و عالمان به كتاب و سنت در ميان اهل بيت تشويق شده‌اند . و از مجموع مطلب چنين برمىآيد كه اين سه منبع تا روز قيامت پابرجاست . سپس مىافزايد : بدان كه حديث مربوط به تمسك به كتاب و سنت و اهل بيت از طرق بسيار ، از بيست و چند تن از صحابه روايت شده است .\r\nدلالت اين حديث بر امامت على ( ع ) و فرزندان او از چند جهت روشن است :\r\n1 - تصريح حديث به جدايى ناپذير بودن كتاب و سنت ، حاكى از آگاهى اهل بيت به محتواى كتاب و عدم مخالفت گفتارى و كردارى آنان به كتاب است كه آگاهى آنان به كتاب ، دليل برترى آنان از ديگران به شمار مىرود و عدم مخالفتشان با قرآن ، دليل بر عصمت آنان - كه شرط امامت است و عدم عصمت ديگران مىباشد .\r\n2 - پيامبر - در حديث مذكور - اهل بيت را همتاى قرآن قرار داده است . لذا تمسّك به آنان و پيروى از دستوراتشان واجب است . از سوى ديگر واضح است كه پيروى مطلق از يك فرد تنها در صورتى صحيح است كه وى پيامبر يا امام معصوم باشد .\r\n3 - مطابق نقل علَّامه از ثعلبى و حديث احمد در مسند - از زيد بن ثابت كه رسول خدا فرمود : انّى تارك فيكم خليفتين كتاب اللَّه و أهل بيتى و انّهما لن يفترقا حتى يردا علىّ الحوض - تعبير خليفه به كار رفته است . بروشنى مىتوان دريافت كه خلافت هر چيزى متناسب با خود آن است .\r\nخلافت قرآن به اين معناست كه دستورها ، پندها و آموزشهاى رسول خدا ( ص ) را\r\n\r\n","description":"","footnote":"\r\n( 1 ) . ج 3 ، ص 109 .\r\n( 2 ) . الصواعق المحرقه ، آيهء چهارمى كه در مورد اهل بيت نازل شده است : * ( « وَقِفُوهُمْ إِنَّهُمْ مَسْؤُلُونَ » ) * صافات / 24 .\r\n","page_name":" 411 ","page_number":416},
  {"content":"\r\nدر بر دارد و خلافت يا جانشينى يك فرد ، به معناى امامت و پرداختن وى به رفع نيازمنديهاى مردم و گسترش دعوت اسلام و جهاد با دشمنان است .\r\n4 - پيامبر اسلام ( ص ) در ابتداى حديث با تعابيرى از قبيل « نزديك است فرستادهء پروردگارم بيايد و دعوت او را بپذيرم » يا « گويى فراخوانده شده‌ام و پذيرفته‌ام » آغاز مىكند و تعابيرى شبيه به اينها در احاديث مسلم و يكى از احاديث حاكم و حديث احمد ( 1 ) به نقل از زيد بن ارقم و حديث ديگر او به نقل از ابو سعيد به چشم مىخورد .\r\nسپس به دنبال اين تعبير مىفرمايد : « انّى تارك فيكم الثّقلين » .\r\nواضح است كسى كه داراى قدرت و حكومت مىباشد و نظامى در اختيار او قرار دارد وقتى از نزديك بودن مرگ خود صحبت مىكند و سپس مىگويد : من اين كتاب و فلان شخص را در ميان شما باقى مىگذارم تا حافظ اين نظام باشند ، تنها چيزى كه از اين سخنان فهميده مىشود اين است كه قصد او ، تعيين آن شخص خاص به عنوان زمامدار پس از خويش است . به ويژه مطابق دو حديث حاكم و احاديث ديگر ، پيامبر ( ص ) فرمود : « من كنت مولاه فعلىّ مولاه » يا « من كنت وليّه فعلىّ وليّه » .\r\nبعيد نيست كه سفارش رسول اكرم ( ص ) در مورد ثقلين در غدير خم صورت گرفته باشد يا اينكه غدير خم يكى از مواردى است كه رسول اكرم ( ص ) در مورد ثقلين سفارش فرموده است . چرا كه در حديث مسلم مىگويد : « رسول خدا ( ص ) در كنار بركهء آبى به نام خم براى ما خطبه اى ايراد نمود . » در برخى احاديث تعبير « من كنت مولاه فعلىّ مولاه » همراه با حديث ثقلين وارد شده است كه از اينجا نيز استفاده مىشود كه رسول خدا ( ص ) در غدير خم ، جانشينى اهل بيت به طور عموم و جانشينى على ( ع ) به طور خصوص را مقرّر فرموده است . لذا خليفهء بعد از رسول خدا ، امير المؤمنين ( ع ) و پس از وى حسنين هستند . ما قبلا در آيهء سوّم توضيح داديم كه كلمهء « اهل بيت » ديگر خويشاوندان پيامبر اكرم ( ص ) را در بر نمىگيرد .\r\n5 - در حديث ثقلين به تعابير مختلف آمده است كه اگر مردم از ثقلين ، پيروى كنند هيچ گاه گمراه نخواهند شد . حاكم در يكى از احاديث خود كه آن را به شرط شيخين ، صحيح مىشمارد نقل كرده است : « من دو چيز را در ميان شما باقى گذاشتم ؛ اگر به آنها تمسّك ورزيد ، هرگز گمراه نخواهيد شد . » ابن حجر ، همين عبارت را در\r\n\r\n","description":"","footnote":"\r\n( 1 ) . مسند ، ج 4 ، ص 367 .\r\n","page_name":" 412 ","page_number":417},
  {"content":"\r\nالصواعق المحرقه ( 1 ) نقل نموده و صحيح مىشمارد . در حديث ثعلبى كه علَّامه نيز آن را نقل كرده است . چنين مىخوانيم : « من دو جانشين در ميان شما مىنهم اگر به آنها متمسك شويد هرگز گمراه نخواهيد شد » و در حديث ترمذى به نقل از جابر و حديث احمد ( 2 ) ، تعبير اين است : « در ميان شما ، چيزى را باقى گذاشتم كه تا هنگامى كه به آن تمسك جوييد گمراه نخواهيد شد . »\r\nبطلان خلافت مشايخ سه گانه بر اساس اين تعابير به وضوح ، به دست مىآيد . زيرا رسول خدا ( ص ) گمراه نشدن امت را براى هميشه مشروط به تمسّك به ثقلين مىفرمايد . بدون شك سرانجام به دليل اختلاف در دين و تباهى اعمال ، گمراهى رخ داد . لذا معلوم مىشود كه آنان از نخست به عترت و كتاب متمسّك نگشتند ، و خلافت آن سه تن ، مخالف با تمسّك به كتاب و عترت بوده است . از اين رو گمراهى پديد آمد . در اينجا نمىتوان اشكال كرد كه هنگامى كه مردم با على ( ع ) بيعت كردند به عترت نيز تمسّك نمودند اما با اين حال گمراهى مذكور اتفاق افتاد ؛ زيرا مراد از تمسّك به عترت ، همچون تمسّك به قرآن بايد بلافاصله پس از رحلت رسول خدا ( ص ) صورت مىگرفت . بارى مردم پس از بيعت با على نيز به او تمسّك نورزيدند ؛ زيرا بسيارى از آنان با او به مخالفت برخاستند به حدّى كه دوران حكومت او در جنگ با مردم سپرى شد .\r\nچگونه مىتوان تمسّك مردم را به عترت همچون تمسّك آنان به كتاب دانست در حالى كه ، على ( ع ) با مردم به خاطر تأويل كتاب خدا جنگيد . اگر گفته شود : شايد مراد اين باشد كه تا وقتى كه به اين دو تمسّك داريد ، گمراه نخواهيد شد . پس نمىتوان گفت كه گمراهى آنان در پايان كار ، حاكى از عدم تمسّك آنان در ابتدا است .\r\nپاسخ اين است كه اين احتمال حتى مطابق با دو تعبيرى كه در دو حديث ترمذى وجود داشت ، يعنى « ما ان تمسكتم به » و « ما ان أخذتم به » بر خلاف ظاهر حديث مىباشد . زيرا كلمهء « ما » در دو حديث مورد نظر به معناى « چيزى » استعمال شده است نه به معناى « تا وقتى كه » . به تعبير ديگر اين كلمه ، مفعول است نه ظرف زمان .\r\nاز اين پنج وجه معلوم گشت كه حديث مورد بحث علاوه بر سفارش مردم به گرفتن علم از اهل بيت عترت ، دليل بر امامت آنان نيز مىباشد ؛ و بر فرض پذيرفته شود كه\r\n\r\n","description":"","footnote":"\r\n( 1 ) . همان .\r\n( 2 ) . ج 3 ، ص 59 .\r\n","page_name":" 413 ","page_number":418},
  {"content":"\r\nحديث مذكور تنها بر گرفتن علم از اهل بيت دلالت مىكند در آن صورت واضح است كه مطابق اين حديث ، گرفتن علم از اهل بيت و مخالفت نكردن با ايشان ، همچون گرفتن علم از قرآن و مخالفت نكردن با آن ، واجب است .\r\nبنابراين ، پيروى از نظر آنان در مورد امامت يا عدم امامت يك شخص نيز به عنوان يكى از مصاديق كسب علم واجب است و معلوم است كه على ( ع ) دست كم در پاره اى موارد مخالفت خود را با امامت ابو بكر ، اظهار كرده است . پس امامت او فى الجمله باطل است . و اين بر خلافت مذهب اين قوم است . بگذريم از اينكه على ( ع ) از همان روز وفات رسول خدا ( ص ) تا هنگام مرگ ، مدعى بود كه حق با اوست و همانطور كه گذشت در طول عمر از آنان دادخواهى نمود .\r\nبعلاوه ، مردم در مسئلهء خمس ، متعهء حج و متعهء نساء و بسيارى از احكام ديگر از عترت پيامبر ، تبعيت نكردند . لذا از گمراهان محسوب مىشوند . من نمىدانم كه مردم ، چه وقت به عترت رسول خدا ( ص ) متمسّك شدند ؟ آيا در زمان امير المؤمنين يا در زمان فرزندان پاكش كه همگى در خانه هايشان محبوس بودند و كسى به سخنانشان گوش فرانمىداد و از دستوراتشان پيروى نمىكرد و هيچ حكمى از آنان گرفته نمىشد ، نه تنها مردم به دامان اهل بيت چنگ نزدند ، بلكه دشمنى و دشنام آنان را جزء دين شمردند . و در بصره ، شام و كوفه با آنان به جنگ برخاستند و زنان آنان را ، مانند ترك و ديلم به اسارت بردند . آيا با وجود اين مسئله بايد گفت كه مردم به اهل بيت تمسّك ورزيدند يا آنكه آنان را مطابق تعبير قرآن ، پشت سر انداختند و به وضعيت گذشتهء خويش بازگشتند ؟ ! بارى ، پوشيده نيست كه اين حديث از چند جهت بر باقى بودن عترت رسول خدا ( ص ) تا روز قيامت دلالت دارد :\r\n1 - اينكه پيامبر مىفرمايد « در ميان شما دو چيز گرانبها گذاشتم » از اين جمله پيداست كه پيامبر ، آن چه را كه مورد نياز مردم بود و براى رفع نياز آنها كفايت مىكرد ، باقى گذاشت . بديهى است كه اگر ثقلين ، باقى نمانند ، كافى نمىتوانند باشند ؛ زيرا مردم در طول زمان به احكام و حكَّام نيازمند هستند .\r\n2 - اينكه پيامبر ( ص ) فرمود : « اگر به آنها تمسّك ورزيد ، گمراه نخواهيد شد » پيداست كه در صورتى گمراه نشدن ، هميشگى خواهد بود كه كتاب و عترت ، هميشگى باشد .\r\n3 - پيامبر فرموده است : « هرگز از يكديگر جدا نخواهند شد » با توجّه به اين سخن اگر در\r\n","description":"","footnote":"","page_name":" 414 ","page_number":419},
  {"content":"\r\nبرهه اى از زمان شخصى از ميان اهل بيت به عنوان قرين قرآن وجود نداشته باشد ، آن گاه ميان عترت و قرآن جدايى خواهد افتاد .\r\nابن حجر در عبارت گذشته ضمن اقرار به باقى بودن اهل بيت ( ع ) تا روز قيامت مىافزايد :\r\nدر احاديث تمسّك به اهل بيت اشاره اى است به اينكه همواره تا روز قيامت از ميان اهل بيت ، فرد شايسته اى وجود دارد كه مردم به او تمسّك جويند .\r\nهمانطور كه قرآن نيز تا روز قيامت از چنين موقعيتى برخوردار است . از اين رو ، چنان كه گفته خواهد شد ، موجب امنيت اهل زمين هستند و همانطور كه در حديث سابق آمده پيامبر فرمود : در ميان هر يك از نسلهاى بعدى امت من اشخاص عادلى از اهل بيت من خواهند بود . . .\r\nبه نظر نگارنده ، مراد وى از حديث سابق در عبارت فوق ، حديثى است كه پيش از اين نقل كرد و مضمون حديث چنين است كه رسول خدا ( ص ) فرمود :\r\nدر ميان هر يك از نسلهاى بعدى امت من ، افراد عادلى وجود دارند كه اين دين را از تحريف گمراهان و نسبتهاى نارواى اهل باطل و تأويلهاى نادانان مىپيرايند .\r\nبدانيد كه امامان شما ، نمايندهء شما در نزد خدا هستند . پس دقّت كنيد چه كسانى را نزد خدا مىفرستيد .\r\nاى كاش مىدانستم اگر ابن حجر از اين مطالب اطَّلاع داشت پس چرا امامت اهل بيت را انكار نموده و به امامت مخالفان آنها تن در داد و به شجرهء ملعونه اى كه در قرآن آمده ، متمسّك گشت ؟\r\nچگونه براى او روا شد كه مدافعان دين در برابر تحريف گمراهان را رها كرده و در احكام آن از كسانى پيروى كند كه دين را - با مخالفت نمودن در مورد مراجعهء به اهل بيت - تحريف كرده‌اند . ابن حجر و ياران او به اين مقدار هم اكتفا نكرده‌اند بلكه با تعيين چهار امام خود به عنوان مرجع اخذ احكام ، مراجعهء به ائمهء اهل بيت را تحريم كردند . حال بايد پرسيد كه : آيا اين است معناى تمسّك به كتاب و اهل بيت كه تا روز قيامت از يكديگر\r\n","description":"","footnote":"","page_name":" 415 ","page_number":420},
  {"content":"\r\nجدا نمىشوند ؟ ! تمام مطالب فوق در حديث ثقلين است و در مورد ديگر احاديثى كه علَّامه نقل نمود لازم است توضيح داده شود كه : حديث اوّل را احمد بن حنبل نقل كرده است و ترمذى نيز آن را در سنن خود در مناقب على ( ع ) ، آورده و آن را از احاديث حسن دانسته است .\r\nدلالت اين خبر بر امامت عترت واضح مىباشد ؛ زيرا نبى اكرم ( ص ) تنها آنان را با خود برابر معرفى نموده و فرموده : هر كس آنان را دوست بدارد به آن منزلت و مقام رفيع خواهد رسيد . مقامى كه حاكى از برترى و نزديكى آنان به خداست . پس برترى اهل بيت بر ديگران ثابت مىگردد و امامت نيز شايستهء افراد برترى مىباشد .\r\nحديث دوّم نيز همچون حديث نخست بر امامت اهل بيت دلالت مىنمايد . اين خبر را علَّامه از احمد بن حنبل به نقل از جابر آورده است ولى من آن را در مسند احمد نيافته‌ام و بعيد نيست كه طبق معمول دستخوش حذف قرار گرفته باشد . امّا در آيهء چهل و يكم ، صحّت اين حديث به اثبات رسيد . سيوطى در اللئالى المصنوعه ، حديثى قريب به اين مضمون با سندى كه عباد بن يعقوب نيز در آن وجود دارد ، از رسول اكرم نقل كرده است :\r\nمثال من ، مثال درختى است كه من ، ريشهء آن ، على ( ع ) شاخهء آن و حسن و حسين ميوهء آن است و شيعه برگهاى آن به شمار مىرود . پس آيا از شيىء پاك جز شيىء پاك خارج مىشود ؟\r\nابن جوزى مىگويد : « راوى اين حديث ؛ يعنى عباد بن يعقوب ؛ شخصى رافضى است كه احاديث ناشناخته را روايت مىنمايد » به نظر نگارنده ، هيچ دليل براى ساختگى بودن اين حديث وجود ندارد . و الَّا ، كتب صحاح آنان مورد طعن قرار مىگيرد . زيرا اين حديث از جملهء احاديثى است كه بخارى در صحيح و ترمذى و ابن ماجه نيز در سنن خود آن را روايت كرده‌اند و جماعتى از علما نيز آن را موثّق شمرده‌اند . لذا پيداست كه احاديث ناشناختهء عباد بن يعقوب از نظر آنان ، تنها احاديثى است كه در بيان برترى آل محمّد ( ص ) مىباشد .\r\nابن عدى مىگويد : « عباد ، احاديثى در فضايل اهل بيت روايت نموده است كه نپذيرفته‌اند » همين تعبير در ميزان الاعتدال نيز از وى حكايت شده است . واضحتر از اين دو حديث در دلالت بر حقّانيت مذهب اماميّه ، حديث زمخشرى است . جاى آن است تا\r\n","description":"","footnote":"","page_name":" 416 ","page_number":421},
  {"content":"\r\nخواننده با بصيرت تمام از اين مطالب پند بگيرد .\r\n\r\n26 - حديث كساء\r\nمصنّف - قدّس اللَّه روحه - مىگويد :\r\nدر مسند احمد از چند طريق و در الجمع بين الصحاح السته از ام سلمه نقل شده كه گفت :\r\nرسول خدا ( ص ) در خانهء من بود كه فاطمه آمد . پيامبر ( ص ) فرمود : شوهر و دو فرزندت را بگو بيايند . پس على ، فاطمه ، حسن و حسين آمدند . زير پيامبر ( ص ) عبايى خيبرى بود . خداوند اين آيه را فرو فرستاد : * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * ( 1 ) پيامبر ( ص ) گوشهء عبا را گرفت و آنان را با آن پوشانيد . سپس دستش را بيرون آورد و آن را به سوى آسمان دراز كرد و گفت :\r\nاينان اهل بيت من هستند . من هم سرم را وارد اتاق كردم و گفتم : اى رسول خدا ! آيا من هم با آنان هستم ؟ فرمود : تو به سوى خيرى ( سرانجامت خير است ) .\r\nاحاديثى به همين معنا از سنن ابو داود ، موطأ مالك و صحيح مسلم در چند جا و از چند طريق ، نقل شده است .\r\nفضل مىگويد :\r\nامت دربارهء اين آيه ، كه آيا در شأن چه كسى فرود آمد ، اختلاف نظر دارند . ظاهر آيات دلالت دارد كه دربارهء زنان پيامبر ( ص ) فرود آمده است . اگر وى در نقل از صحاح ، راست گفته باشد ، مىرساند كه آيه دربارهء آل عبا نازل شده و اين يكى از فضايل است ، امّا بر نص مورد ادّعا در امامت دلالت ندارد .\r\nمن مىگويم :\r\nدر آيهء سوّم در اين باره به قدر كافى بحث كرديم . اى كاش مىدانستم چگونه زنى كه\r\n\r\n","description":"","footnote":"\r\n( 1 ) . احزاب / 33 .\r\n","page_name":" 417 ","page_number":422},
  {"content":"\r\nخداوند پليدى را از او زدوده و او را پاكيزه گردانده است ، در قرآن به زن نوح و زن لوط ، تشبيه شده است ؟ !\r\n\r\n27 - حديث : اهل بيت ، امان اهل زمينند .\r\nمصنّف - طاب ثراه - مىگويد :\r\nدر مسند احمد آمده كه رسول خدا ( ص ) فرمود :\r\nستارگان ، امان اهل آسمانند ، پس هنگامى كه ستارگان رفتند ، آنان نيز از بين خواهند رفت و اهل بيت من ، امان اهل زمينند ، پس هنگامى كه اهل بيت من بروند آنان نيز خواهند رفت .\r\nسرآمد پيشوايان ، موفق بن احمد مكى ، اين حديث را روايت كرده است . در مسند احمد است كه رسول خدا ( ص ) فرمود :\r\nخدايا ! من همان را مىگويم كه برادرم موسى گفت : وزيرى از اهلم برايم قرار ده ، برادرم على را قرار ده ، پشت مرا با وى محكم گردان و او را در كارم شريك ساز .\r\nفضل مىگويد :\r\nاين حديث از لحاظ معنى با حديثى كه پيش از اين آمد ، موافق است . پيامبر ( ص ) در آن حديث به على فرمود : تو نسبت به من به منزلهء هارونى نسبت به موسى با اين تفاوت كه پس از من پيامبرى نيست . مراد موسى از اينكه گفت : او را در كارم شريك ساز ، شركت در امر نبوّت و دعوت فرعون بود و اين در اينجا درست نيست ؛ زيرا پيامبر ( ص ) فرمود : با اين تفاوت كه پس از من پيامبرى نيست . مگر اينكه منظور مشاركت در دفع كفار با جنگ و تبليغ علم باشد .\r\nمن مىگويم :\r\nبحث از دلالت اين حديث و راويان آن در آخرين آيه اى كه در خاتمه آورديم ،\r\n","description":"","footnote":"","page_name":" 418 ","page_number":423},
  {"content":"\r\nگذشت . براى وقوف و آگاهى بيشتر بدانجا مراجعه كنيد . اما گمان وى كه : شايد منظور از مشاركت ، مشاركت در دفع كفار و تبليغ علم باشد ، آشكارا باطل است . زيرا پيامبر ( ص ) ، عين درخواست موسى را از خدا خواست و عرض نمود : « و او را در كارم شريك ساز . » و روشن است كه منظور موسى ، مشاركت در دفع كفار نبود . زيرا وى آن را با اين عبارت كه :\r\nاو را وزيرم قرار ده ، درخواست كرده بود . چه دفع دشمنان ، آشكارترين فوايد وزارت است . پس نيازى به تكرار اين درخواست نبود كه باز با عبارت « او را در كارم شريك ساز » همان را خواسته باشد .\r\nبنابراين بايستى منظور ، مشاركت در نبوّت و رياست بر امّت و تحمل علوم و مانند آن باشد . پس حال كه پيامبر ( ص ) همان دعايى را كرد كه موسى ( ع ) كرده بود ، ثابت مىشود كه على در تمام آنها مشاركت دارد مگر نبوّت كه آن هم به خاطر دليل معين ، استثناء شده است . بعلاوه ، ظاهر اخبار مىرساند كه مشاركت ، اختصاص به على ( ع ) دارد ؛ بنابراين ، منظور مشاركت در دفع كافران و تبليغ علم نيست . زيرا اين كار اختصاص به على ( ع ) ندارد مگر اينكه منظور ، بالاترين مراتب مشاركت در دفع كافران و تبليغ علم باشد ، چنان كه ديگران نسبت به او ، شريك خوانده نشوند . در اين صورت ، شايد بتوان آن را پذيرفت . اين هم مطلوب ما را ثابت مىكند ؛ زيرا اين موضوع ، فرع بر برترى بزرگ او نسبت به ديگران است و شخص افضل ، سزاوار و شايستهء امامت مىباشد . در حديث نهم در اين باره مطالب سودمندى آورديم . بدانجا مراجعه كنيد .\r\nچنان كه مىبينيد ، فضل - يا از روى غفلت و يا از روى تغافل - به پاسخ حديث اولى كه مصنّف آن را از احمد و موفق بن احمد نقل كرد ، نپرداخته است .\r\nكسان ديگرى غير از مصنّف ( ره ) نيز آن را از مسند احمد نقل كرده‌اند . مثل صاحب ينابيع الموده و ابن حجر در الصواعق المحرقه - چنان كه خواهيد دانست - امّا من پس از تتبع آن را نيافتم . ظاهرا دستهاى ناپاك آن را انداخته است . شايد حديث ديگر هم به همين سرنوشت دچار شده باشد . بدون ترديد ، آن حديث ، يكى از روشنترين دلايل امامت اهل بيت ( ع ) است . زيرا مكلف نمىتواند امان اهل زمين باشد ، مگر اينكه نزد خداوند متعال كرامتى داشته و در طاعت و فرمانبرى داراى امتياز خاصى باشد و از مزاياى ويژه اى برخوردار و نيز معصوم باشد . چرا كه گنهكار نمىتواند امان خود باشد تا چه رسد به اينكه امان ديگرى باشد . زيرا معصيت افراد بزرگ ، بزرگتر است و حجت بر ايشان ، تمامتر .\r\n","description":"","footnote":"","page_name":" 419 ","page_number":424},
  {"content":"\r\nپس حال كه برترين مردمان و نيز معصوم هستند ، امامت آنان ثابت مىشود و احدى غير از آنان امام نيستند . اين دليل بر بقاى آنان تا پايان زمين است . مذهب و عقيدهء ما نيز همين است . خداوند متعال ، اين كرامت عظيم را پيش از اهل بيت ( ع ) ، براى خود پيامبر ( ص ) قرار داده است . چرا كه مىفرمايد : * ( « وَما كانَ الله لِيُعَذِّبَهُمْ وَأَنْتَ فِيهِمْ » . ) * ( 1 )\r\nابن حجر در كتاب خود ، الصواعق المحرقه بدان اشاره كرده ، مىگويد : « هفتم - فرمودهء خداوند متعال كه مىفرمايد : * ( وَما كانَ الله لِيُعَذِّبَهُمْ وَأَنْتَ فِيهِمْ . ) * پيامبر ( ص ) نيز به وجود اين معنى در اهل بيت خود و اينكه آنان امان اهل زمين هستند ، اشاره كرده است ، همان گونه كه خودش امان آنان بود . در اين باره احاديث فراوانى نقل شده است . » ( 2 ) وى آن گاه اخبارى را نقل كرده كه حديث اوّل مصنّف ( ره ) هم يكى از آنهاست . در كنز العمال ( 3 ) در فضايل اهل بيت به نقل از ابن ابى شيبه و مسدد و حكيم و ابو يعلى و طبرانى و ابن عساكر آورده كه آنان از سلمة بن الاكوع روايت كرده‌اند كه پيامبر ( ص ) فرمود : « ستارگان ، امان اهل آسمان هستند و اهل بيت من ، امان اهل زمين . » حاكم هم در مستدرك از ابن عباس روايت نموده و آن را صحيح خوانده است كه گفت :\r\nرسول خدا ( ص ) فرمود : ستارگان امان اهل زمين از غرق شدن هستند و اهل بيت من امان امتم از اختلاف ، پس هر قبيله اى از عرب كه با اهل بيت من در افتد ، دچار اختلاف گشته ، به حزب ابليس مىپيوندد .\r\nاين روايت هم در دلالت بر امامت اهل بيت ( ع ) همچون روايت اوّل است . زيرا اين شأن امام است كه با علم و عصمت خود ، مردم را از اختلاف در امان مىدارد ؛ بنابراين كسانى كه از امام پيروى كنند ، نه در دين اختلاف مىكنند و نه در دنيا . زيرا اگر دست امام باز باشد ، مردمان را از ستم كردن بر يكديگر باز مىدارد . نزديك به اين اخبار ، روايت مستفيضى است از پيامبر ( ص ) كه فرمود : « همانا كه مثل اهل بيت من در ميان شما ، مثل كشتى نوح است . » و يا : « همانا كه مثل اهل بيت من در ميان شما ، مثل باب حطه در ميان بنى اسرائيل است . »\r\n\r\n","description":"","footnote":"\r\n( 1 ) . انفال / 33 .\r\n( 2 ) . در بحث از آيهء هفتم از آياتى كه دربارهء اهل بيت ( ع ) وارد شده ، آمده است .\r\n( 3 ) . ج 2 ، ص 217 .\r\n","page_name":" 420 ","page_number":425},
  {"content":"\r\nابن حجر پس از گفتار سابقش مىگويد : « از چندين طريق كه بعضى ، از بعضى ديگر قويتر است ، آمده است ، همانا كه مثل اهل بيت من در ميان شما ، مثل كشتى نوح است كه هر كس سوار شد ، نجات يافت . در روايت مسلم آمده : و هر كس تخلف كرد ، غرق شد . و در يك روايت آمده : هلاك شد . و نيز : همانا كه مثل اهل بيت من در ميان شما باب حطه در ميان بنى اسرائيل است كه هر كس داخل شد ، بخشيده شد . در روايتى آمده : گناهانش آمرزيده شد . »\r\nحاكم در مستدرك ( 1 ) از ابوذر روايت كرده كه گفت : شنيدم ، رسول خدا ( ص ) مىفرمود :\r\nآگاه باشيد كه مثل اهل بيت من در ميان شما ، مثل كشتى نوح است كه هر كه سوارش شد ، نجات يافت و هر كه از آن تخلف كرد ، غرق شد .\r\nمانند آن را در كنز العمال ( 2 ) از بزار از ابن عباس و نيز مانند آن را با تغيير غرق شد به هلاك شد ، از ابن جرير و حاكم از ابوذر و نيز طبرانى از ابوذر با افزودن اين قسمت كه : « و مثل باب حطه در ميان بنى اسرائيل است » نقل كرده‌اند .\r\nاين اخبار در دلالت بر مطلوب ، همانند روايات پيشين است . زيرا تصريح دارد كه بايد از اهل بيت پيامبر ( ص ) پيروى كرد و با پيروى از آنان است كه نجات و آمرزش حاصل مىشود و در تخلف از آنان است كه مردم به هلاكت مىرسند . اين اقتضاى امامت است .\r\nلذا در اخبار آمده است كه على ، باب حطه است . هر كس از آن داخل شود ، مؤمن است و هر كس از آن خارج شود ، كافر .\r\nاين روايت را در كنز العمال ( 3 ) از دار قطنى از ابن عباس نقل كرده است .\r\n\r\n28 - حديث دوازده خليفه\r\nمصنّف - طاب مرقده - مىگويد :\r\n\r\n","description":"","footnote":"\r\n( 1 ) . ج 2 ، ص 343 ؛ ج 3 ، ص 151 .\r\n( 2 ) . ج 6 ، ص 216 .\r\n( 3 ) . ج 6 ، ص 153 .\r\n","page_name":" 421 ","page_number":426},
  {"content":"\r\nدر صحيح بخارى در دو جا به دو طريق از جابر و ابن عيينه آمده كه رسول خدا ( ص ) فرمود : « همواره امر مردمان برپاست تا دوازده خليفه بر آنان ولايت كنند كه همگى از قريش هستند . » در روايتى از پيامبر ( ص ) آمده است : « همواره امر اسلام تا دوازده خليفه كه همگى آنان از قريشاند ، گرامى است . »\r\nدر صحيح مسلم نيز آمده است كه : « همواره اين دين استوار خواهد بود تا اينكه قيامت برپا شود و دوازده خليفه بر مردمان حكومت كنند كه همگى آنان از قريشاند . » در كتاب الجمع بين الصحاح السته در دو جا آمده كه پيامبر ( ص ) فرمود : « اين امر از بين نخواهد رفت تا اينكه دوازده خليفه در ميان آنان حكومت كنند كه همگى از قريش هستند . » در سنن ابو داود و كتاب الجمع بين الصحيحين نيز آمده است سدّى كه از دانشمندان و موثّقان اهل سنت است در تفسير خود آورده است :\r\nآن گاه كه ساره به هاجر رشك برد ، خداوند به ابراهيم وحى فرمود كه اسماعيل و مادرش را بردار و با خود ببر تا اينكه او را در سرزمين پيامبر تهامى ، يعنى مكه ، فرود آورى . من ذريه ات را پراكنده مىسازم و آنان را بر كافران غالب خواهم كرد .\r\nاز ميان آنان پيامبرى بزرگ برخواهم انگيخت و او را بر ساير اديان ، پيروز خواهم گرداند و از ذريهء او دوازده بزرگ قرار خواهم داد و شمار ذريه اش را به تعداد ستارگان آسمان خواهم رساند .\r\nاين اخبار بر امامت دوازده امام از ذريه محمّد ( ص ) دلالت دارد . احدى غير از شيعيان اماميه به حصر امامت در معصومين عقيده ندارد . اخبار در اين باره بيش از آن است كه به شمارش درآيد .\r\nفضل مىگويد :\r\nاحاديثى كه از جابر بن سمره دربارهء دوازده خليفه آورده ، روايات صحيحى است كه در صحاح آمده است . امّا ابن عيينه نه صحابى است و نه تابعى ، بلكه ممكن است يكى از افراد سلسلهء راويان باشد . اين از عدم معرفت وى نسبت به حديث و علم است و حكايت دارد كه گمان برده ابن عيينه و جابر در روايت متقابل هستند . در معناى خلفاى دوازده گانه نيز علما و دانشمندان اختلاف نظر دارند . بعضى از آنان گفته‌اند : آنان خلفاى\r\n","description":"","footnote":"","page_name":" 422 ","page_number":427},
  {"content":"\r\nپس از رسول خدا ( ص ) هستند كه دوازده تن از آنان تا سيصد سال سرپرست امور بودند و پس از آن حوادث و فتنه هايى در جامعه به وقوع پيوست . بنابراين ، معناى آن چنين است كه : امر دين در مدت خلافت دوازده تن كه همگى از قريشاند ، عزيز است . بعضى نيز گفته‌اند : تعداد خلفاى صالح قريش دوازده نفر است كه آنان خلفاى راشدين هستند كه پنج نفرند و عبد اللَّه بن زبير و عمر بن عبد العزيز و پنج تن ديگر از خلفاى بنى عباس .\r\nبنابراين ، اشاره به خلفاى صالح قريش است . امّا حمل آن بر امامان دوازده گانه ، اگر منظور از خلافت ، وراثت علم و معرفت و ايضاح حجت و اقدام در جهت اتمام و اكمال منصب نبوّت است ، مانعى در صحت آن نمىبينيم و اين حمل را جايز مىدانيم . امّا اگر منظور از خلافت ، زعامت كبرى و ولايت عظمى است ، اين را درست نمىدانيم . زيرا از دوازده نفر فقط دو نفر كه على و حسن هستند ، به زعامت كبرى رسيدند امّا ساير آنان به زعامت كبرى نرسيدند . اگر خصم بگويد : آنان خليفه بودند امّا مردم مانع آنان در رسيدن به حق خود شدند ، در پاسخ مىگوييم : آنان خلفاى بالفعل نبودند بلكه خلفاى بالقوه بودند و استحقاق اين مقام را داشتند . در حالى كه آشكار است كه مراد حديث خلفايى است كه بالفعل به زعامت و ولايت بر مردمان قيام كردند و گرنه ، چه فايده اى در خلافت آنان در برپايى دين است ؟ ! اين مطلب روشن است . و اللَّه اعلم .\r\nچنان كه ديديد ، بيشتر آيات و احاديثى كه بيان كرده و خواسته با آن بر وجود نص بر خلافت على استدلال كند ، از مدعا به دور است و اصلا هيچ ارتباطى با مسئلهء مورد ادعا ندارد .\r\nآنچه هم كه مناسبت دارد ، نص بر امامت نمىباشد . بنابراين ، مدعاى وى به وسيلهء ساير رواياتى كه آورده ، ثابت نمىشود . پس چه فايده اى در اين سخن اوست كه گفت :\r\nاخبار در اين باره بيش از آن است كه به شمارش درآيد ؟\r\nمن مىگويم :\r\nپوشيده نيست كه تقابل بين جابر و ابن عيينه بر صحابى بودن آن دو متوقف نمىباشد ، بلكه متوقف است بر پايان يافتن سلسله سند به آن دو . و نهايت امر اينكه روايت ابن عيينه مرسل است و چنين رواياتى در صحاح اهل سنت فراوان است . من در مراجعه به صحيح بخارى جز بر يك روايت از جابر در آخر كتاب « الاحكام » دست نيافتم كه مىگويد : شنيدم كه رسول خدا ( ص ) مىگفت : دوازده امير خواهد بود . سپس كلمه اى بيان فرمود كه من\r\n","description":"","footnote":"","page_name":" 423 ","page_number":428},
  {"content":"\r\nنشنيدم . پدرم گفت : فرمود : همگى آنان از قريشاند . در ينابيع الموده ( 1 ) از كتاب العمده نقل كرده كه بخارى اين حديث را از سه طريق روايت كرده است . بدون شك منظور از آن ، امامان ما هستند . به چند دليل :\r\n1 - چنانچه منظور آنان نباشند ، اگر تمامى امراى قريش را اراده كرده باشد ، روايت دروغ خواهد بود و اگر بعضى را اراده كرده باشد ، ظاهر روايت بىفايده و بىمعنا مىگردد .\r\n2 - ظاهر بعضى از احاديث وارده در اين باره ، مىرساند كه در تمام دوران پس از پيامبر ( ص ) تا روز قيامت ، دوازده نفر خليفه خواهند بود و اين درست نمىشود ، مگر اينكه منظور امامان ما باشد . از آن جمله ، روايت مسلم در اوّل كتاب « الامارة » از جابر كه گفت : شنيدم رسول خدا ( ص ) مىفرمود : « دين تا روز قيامت استوار خواهد بود تا دوازده خليفه بر مردم حكومت كنند كه همگى از قريشاند . » مانند اين روايت در مسند احمد ( 2 ) نيز آمده است . از آن جمله باز خبر مسلم است از جابر كه گفت : اين امر از بين نمىرود تا اينكه دوازده خليفه در ميان آنان خلافت كنند .\r\n3 - روايت مسلم در همين مورد مذكور از عبد اللَّه كه گفت : رسول خدا ( ص ) فرمود :\r\n« همواره اين امر در ميان قريش است حتى اگر از مردم بيش از دو تن باقى نمانده باشد . » بخارى آن را در اوّل كتاب « الاحكام » در باب « الامراء من قريش » و احمد ( 3 ) آن را از ابن عمر ، روايت كرده‌اند . منظور از آن ، حصر امامت شرعى در قريش است تا زمانى كه مردم باقى باشند نه سلطنت ظاهرى ، چه بالضروره در بسيارى از اوقات از آن غير قريش بود . پس قرينه بر اين است كه مراد از حديث اوّل ، حصر خلفاى شرعى در دوازده نفر مىباشد و اين تنها با مذهب ما سازگار است .\r\n4 - روايت احمد ( 4 ) از مسروق كه مىگويد : نزد عبد اللَّه بن مسعود نشسته بوديم و او به ما قرائت قرآن مىآموخت ، مردى به او گفت : اى ابو عبد الرحمن ! آيا از رسول خدا ( ص ) پرسيديد كه اين امت چند خليفه خواهد داشت ؟ عبد اللَّه گفت : از روزى كه وارد عراق شده‌ام ، احدى غير از تو ، در اين باره از من نپرسيده است . سپس گفت : بلى ، ما از رسول خدا ( ص ) چنين سؤالى كرديم . او فرمود : « دوازده خليفه‌اند مانند تعداد نقباى بنى اسرائيل . » مانند همين روايت را كمى جلوتر نيز مىآورد . ( 5 ) ابن حجر آن را در\r\n\r\n","description":"","footnote":"\r\n( 1 ) . باب 77 .\r\n( 2 ) . ج 5 ، ص 89 .\r\n( 3 ) . ج 2 ، ص 129 و 128 .\r\n( 4 ) . ج 2 ، ص 368 .\r\n( 5 ) . ج 1 ، ص 406 .\r\n","page_name":" 424 ","page_number":429},
  {"content":"\r\nالصواعق المحرقه ( 1 ) بيان كرده و آن را حسن خوانده است . بنابراين ، بر انحصار خلافت در دوازده نفر دلالت دارد و آنان به واسطهء نص بر خلافت ، خليفه‌اند . زيرا رسول خدا ( ص ) فرمود : مانند تعداد نقباى بنى اسرائيل و نقباى بنى اسرائيل به واسطهء نص خليفه‌اند . زيرا خداوند متعال فرموده است : * ( « وَلَقَدْ أَخَذَ الله مِيثاقَ بَنِي إِسْرائِيلَ وَبَعَثْنا مِنْهُمُ اثْنَيْ عَشَرَ نَقِيباً » ) * ( 2 ) گذشته از اين ، سؤال صحابه از پيامبر ( ص ) در مورد خلفاى پيامبر نشان مىدهد كه اين امر ، با نص پيامبر متحقق مىشود نه با انتخاب مردم يا سيطره و غلبه خود آنان . زيرا در غير اين صورت ، سؤال از اين مطلب ، براى صحابه مهم نبود . چه معمولا انتخاب مردم و چيرگى سلاطين مبتنى بر اين نيست تا سؤال از آن براى صحابه مهم باشد . همچنين نيازى به سؤال كردن از تعداد حاكمان بدون نص وجود ندارد . چرا كه چنين فرمانروايانى معمولا وجود دارند و شمارشان نيز به عدد خاصى منحصر نمىباشد .\r\nپس روشن شد كه سؤال ، فقط از خلفايى است كه بر اساس نص شرعى خلافت مىكنند و پيامبر ( ص ) هم دربارهء آنان پاسخ داد و هيچ كس نمىگويد كه خلفاى منصوص ، دوازده تن مىباشند ، جز امامان كه درود خدا بر آنان باد . پس مراد از دوازده نفر ، در اين حديث و همين طور در حديث پيشين ، ايشان هستند .\r\n5 - آنچه از كلمهء خليفه به ذهن مىآيد ، كسى است كه پيامبر ( ص ) او را جانشين خود كرده باشد ، خصوصا پيش از اينكه ادعاى حصول خلافت بدون نص مطرح شود . بلكه هيچ يك از صحابه و مردمان خردمند تصور نمىكردند كه پيامبر ( ص ) آنان را بدون نصب امامى از ميانشان ترك گويد تا اينكه بخواهند در مورد كس ديگرى غير از آن كسى كه پيامبر در نظر گرفته سؤال كنند يا از اخبار حضرت چنين معنايى را بفهمند .\r\nبنابراين ، بايستى در اين دو حديث مراد از دوازده نفر ، امامان ما باشند . آنان امامان بالفعل امت هستند و زعامت كبراى الهى از آن ايشان است . عدم نفوذ سخن آنان زيانى به امامت بالفعل آنان نمىرساند . زيرا امامت و ولايت آنان بدين معنى است كه آنان حق تصرف دارند ، اگر چه مردمان مانع شوند ، چنان كه پيامبران هم شكست مىخوردند . پس آنان واليان امر امتند اگر چه ستمگران بر آنان غالب شوند . همچنين كه نمىشود گفت : فايده اى در نبوّت پيامبر ممنوع از تصرف نيست ، درست نيست كه\r\n\r\n","description":"","footnote":"\r\n( 1 ) . باب اوّل : فصل سوّم .\r\n( 2 ) . مائده / 12 .\r\n","page_name":" 425 ","page_number":430},
  {"content":"\r\nگفته شود : فايده اى در امامت امام ممنوع از تصرف نيست . چرا كه فايده ، منحصر در تصرف نمىباشد . و همين كافى است كه به وسيلهء آنان حجت خدا روشن گردد و علم ، گسترش يابد و حتى اگر به خاطر حبس و مانند آن از انجام همين اندازه هم تمكن نداشته باشند ، باز فايدهء آنان ، اين است كه وجودشان حجت خدا بر بندگان اوست و عذر آنان را بر طرف مىسازد ، چنان كه خداوند فرموده است : * ( « لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ » ) * ( 1 ) .\r\nهمانطور كه پيامبر ، حجتى است كه نبوّت او با حبس يا غيبتش باطل نمىشود ، چنان كه پيامبر ما در غار ، غايب شد و موسى از حضور در ميان قومش ، غايب گشت ، بنابراين ، امام نيز چنين است و درازى و كوتاهى زمان غيبت او ، اثرى در اين مسئله ندارد .\r\nامّا احتمالى كه بيان نمود ، يعنى اينكه مراد ، كسانى است كه در روزگار ايشان فتنه انگيزى نشد يا اينكه مراد ، خلفاى قريش مىباشد ، هر دو مردود است .\r\nزيرا :\r\n1 - مراد اين اخبار ، دوام و عزّت اسلام تا پايان دنياست كه امامان دوازده گانه نيز در آن زمان به آخر مىرسند - چنان كه پيش از اين گفتيم - نه اينكه عزّت اسلام در ساليان اندك و با تعدد كمى از خلفا پايان مىپذيرد .\r\n2 - ظاهر اخبار مىرساند كه عزّت اسلام در مدت خلافت دوازده خليفه پيوسته است .\r\nپس حمل وى بر خلفايى كه خلافت آنان به هم پيوسته نبود ، نادرست است . اگر كسى بگويد كه مجموع ، مورد نظر بوده است ؛ ادعايش باطل خواهد بود . چرا كه با هيچ يك از دو احتمال ، سازگار نيست . با اولى ، از اين جهت كه در روزگار آن دوازده تن در مورد اصل اسلام ، اختلافها و فتنه‌هاى زيادى برانگيخته شد . با دوّمى نيز از اين بابت كه از جمله خلفاى ابتداى اسلام يزيد بن معاويه و عبد الملك و امثال آنها بودند كه همگان اتفاق نظر دارند كه صالح نبودند . چگونه مىتوان گفت كه دين در ايام معاويه استوار و پابرجا بود و حال اينكه وى آشكارا زنازاده را به نسب ملحق كرد - منظور استلحاق زياد بن ابى است - و با حق ، ستيز نمود و بهترين بندگان خدا مثل حجر بن عدى و يارانش و عمرو بن حمق و امثال او را در زير شكنجه كشت ؟ ! همين طور چه كسى مدعى است كه اين در زمان يزيد و عبد الملك پابرجا بود و حال اينكه آن دو كعبه را\r\n\r\n","description":"","footnote":"\r\n( 1 ) . نساء / 165 .\r\n","page_name":" 426 ","page_number":431},
  {"content":"\r\nمنهدم كردند و حرمت خدا و رسول خدا را هتك كردند و هيچ حرامى از محارم خداوند را نگذاشتند مگر اينكه انجام دادند و هيچ حرمتى را نگه نداشتند . مردم هم آن دو را يارى رساندند و به وسيلهء همين مردم بود كه آنها به سلطنت رسيدند ؟ ! پس كجاست اسلام و عزّت آن و كجاست دين و پابرجا بودن آن ؟ ! 3 - احتمال اوّل با عدد دوازده ، تناسب ندارد . زيرا تعداد كسانى كه در ايام آنان فتنه اى به وقوع نپيوسته است ، چند برابر اين عدد است . احتمال دوّم هم با اخبار خودشان منافات دارد . زيرا اين اخبار مىرساند كه خلافت صالحان ، منحصر به سى سال بوده است .\r\nحاكم در مستدرك ( 1 ) از سفينه آورده كه پيامبر ( ص ) فرمود : جانشينى پيامبر ( خلافت نبوّت ) سى سال است . ابن حجر در الصواعق المحرقه ( 2 ) گفته است : « يازدهم - احمد از سفينه و نيز اصحاب سنن آورده‌اند و ابن حبان و ديگران آن را صحيح خوانده‌اند كه گفت :\r\nشنيدم رسول خدا ( ص ) مىگويد : خلافت سى سال است . پس از آن پادشاهى است . در روايت ديگرى آمده : خلافت پس از سى سال است و پس از آن پادشاهى سخت و ستمگرانه خواهد بود . »\r\nپس چگونه از نظر آنان حمل خلفاى دوازده گانه بر خلفاى صالح درست است ؟ ! گذشته از اين ، حكم به صالح بودن كسانى كه گمان برده صالح بوده‌اند ، باطل است . در جلد سوّم دلايل اين مطلب را خواهيد ديد .\r\nاما در مورد عمر بن عبد العزيز همين بس كه او هم از شجره ملعونه اى است كه در قرآن آمده ( 3 ) او پيامبر ( ص ) آنان را ديد كه همچون بوزينگان از منبرش بالا مىروند .\r\nحضرت ( ص ) از اين بابت رنجور شد و هرگز پس از آن ، خندان ديده نشد .\r\nدر مورد عبد اللَّه بن زبير هم بايد بدانيد كه دورترين مردم از خلافت و صلاح بود . مسلم در باب « ذكر كذاب ثقيف و مبيرها » ، در كتاب « الفضائل » روايت كرده كه : ابن عمر ، وقتى كه از كنار جسد بىجان ابن زبير گذشت ، گفت : به خدا سوگند ، امّتى كه تو بدترين آنها باشى ، خوب امتى است . اين شهادت ابن عمر است كه ابن زبير بدترين افراد امت بود .\r\nبخارى در « كتاب الفتن » ( 4 ) از ابو برزه اسلمى روايت كرده كه وى به خدا سوگند ياد كرد كه\r\n\r\n","description":"","footnote":"\r\n( 1 ) . ج 3 ، ص 145 .\r\n( 2 ) . باب اوّل ، فصل سوّم .\r\n( 3 ) . اسراء / 60 .\r\n( 4 ) . باب « اذا قال عند قوم شيئا ثم خرج فقال بخلافه » .\r\n","page_name":" 427 ","page_number":432},
  {"content":"\r\nابن زبير جز براى دنيا نجنگيد . احمد در مسند ( 1 ) خود روايت كرده : آن گاه كه عبد اللَّه بن زبير به عثمان بن عفان گفت : آيا مىتوانى به مكه بيايى ؟ عثمان در پاسخ گفت : شنيدم كه رسول خدا ( ص ) مىگويد : سردارى از قريش در مكه ملحد مىشود كه اسم او عبد اللَّه است و گناهى برابر نيمى از گناهان همهء مردم را به دوش مىكشد .\r\nهمچنين ، احمد ( 2 ) از سعيد بن عمرو روايت كرده كه گفت : عبد اللَّه بن عمر نزد ابن زبير در حجره نشسته بود آمد و به او گفت : اى پسر زبير ! بپرهيز از اينكه در حرم خدا الحاد پيشه كنى . گواهى مىدهم كه از رسول خدا ( ص ) شنيدم كه مىگويد : مردى از قريش حرمت آن را مىشكند و در حرم ، محلّ ظاهر مىشود كه اگر گناهانش با گناهان جن و انس وزن شود ، همانا با آن برابرى مىكند . بخارى در تفسير سورهء برائت ( 3 ) از ابن عباس روايت كرده كه گفت : خداوند ابن زبير و بنى اميه را از جمله كسانى دانسته كه حرمت حرم را مىشكنند .\r\nمن مىگويم :\r\nاين از بزرگترين گناهان است كه كسى حرمت حرم امن الهى را بشكند . بخارى در كتاب « البيوع » ( 4 ) از ابن عباس روايت كرده كه رسول خدا ( ص ) فرمود : « خداوند مكه را حرم قرار داده است . نه پيش از من براى كسى ، حلال شد و نه پس از من براى احدى حلال خواهد شد . فقط ، ساعتى از يك روز برايم حلال گشت . » در كتاب « مغازى » هم آن را روايت كرده است . ديگران نيز آن را آورده‌اند . در كتاب الاستيعاب در شرح حال ابن زبير آورده است كه وى اشكالاتى داشت كه با داشتن آنها ، صلاحيت خلافت را نداشت . وى بخيل ، تنگ چشم ، بداخلاق ، حسود و كثير الخلاف بود . ابن ابى الحديد در شرح نهج البلاغه مىگويد : « بسيار بخيل بود . به سپاهيانش خرما مىداد و آنان را به جنگ فرمان مىداد .\r\nهرگاه از زير شمشير گران فرار مىكردند ، آنان را سرزنش مىكرد و مىگفت : خرمايم را خورديد و از فرمانم سر باز زديد ! » ( 5 ) مورخان چيزهايى از وى نقل كرده‌اند كه به فسق و بد ذاتى وى گواهى مىدهد . مثل اينكه : صلوات بر پيامبر ( ص ) را چهل جمعه ترك كرد و مىگفت : او را خاندان بدى است .\r\nدر فسق وى همين بس كه با كسى جنگيد كه جنگ با او ، جنگ با خدا و رسول\r\n\r\n","description":"","footnote":"\r\n( 1 ) . ج 1 ، ص 64 .\r\n( 2 ) . ج 2 ، ص 219 .\r\n( 3 ) . در كتاب التفسير صحيح در باب « قوله تعالى : ثانى اثنين اذهما فى الغار » .\r\n( 4 ) . باب « ما قيل الصواع » .\r\n( 5 ) . ج 4 ، ص 487 .\r\n","page_name":" 428 ","page_number":433},
  {"content":"\r\nخداست . در نفاق وى همين كافى است كه شديدا بغض و كينه على ( ع ) را به دل داشت .\r\nبارها آورديم كه بغض على ( ع ) نشانهء نفاق است . اين دربارهء خلفاى آنان است كه وى آنها را برگزيده است و گمان برده كه آنان اهل صلاح هستند . پس حال ديگران چگونه است ؟ مذهبى از اين مذهب فاسدتر پيدا نمىشود كه پيروانش جز دوازده نفر ، ساير خلفايى را كه در طول تاريخ اطاعت از آنان را واجب دانسته‌اند ، اهل صلاح نمىدانند ! ! پس خوب بينديشيد .\r\n\r\nبحث پنجم در بيان بعضى از فضايل على ( ع )\r\nمصنّف - اعلى اللَّه درجته - مىگويد :\r\nدر بيان بعضى از فضايلى كه بر وجوب امامت امير المؤمنين ( ع ) حكم مىكند . اين بحث ، باب گسترده اى است . اخطب خوارزم از جمهور به اسناد خود از ابن عباس روايت كرده كه : رسول خدا ( ص ) فرمود :\r\nاگر درختان جهان قلم ، درياها مركَّب ، پريان حسابگر و آدميان نويسنده شوند ، نخواهند توانست فضايل على بن ابى طالب را شمارش كنند .\r\nحال چگونه مىتوان فضايل مردى را بيان كرد كه رسول خدا ( ص ) درباره اش چنين فرموده است ليكن لازم است در اينجا بعضى از فضايل او را بيان نماييم . چه همين اخطب خوارزم روايت كرده كه پيامبر ( ص ) فرمود :\r\nهمانا كه خداوند ، آن قدر فضيلت براى برادرم على قرار داده است كه از لحاظ كثرت قابل شمارش نيست . پس هر كه يكى از فضايل او را با اقرار بدان ، بيان كند ، خداوند ، تمامى گناهان پيشين و پسين او را بيامرزد و هر كه فضيلتى از فضايل او را بنويسد ، همواره ملائكه برايش طلب آمرزش كنند تا زمانى كه اثرى از آن نوشته\r\n","description":"","footnote":"","page_name":" 429 ","page_number":434},
  {"content":"\r\nباقى باشد و هر كه به فضيلتى از فضايل او گوش فرا دهد ، خداوند گناهانى را كه با شنيدن مرتكب شده ، بيامرزد و هر كه به نوشته اى از فضايل او بنگرد ، خداوند گناهانى را كه با چشم انجام داده ، بيامرزد . سپس فرمود : نگاه كردن به على عبادت است و ذكر او عبادت است . خداوند ايمان هيچ بنده اى را بدون ولايت او و دشمن داشتن دشمنان او ، نمىپذيرد .\r\nمن در كشف اليقين فى فضائل امير المؤمنين گفته‌ام كه برخى از فضايل وى ، به پيش از ولادتش باز مىگردد . مانند روايتى كه اخطب خوارزم از علماى اهل سنت ، و آنان از ابن مسعود روايت كرده‌اند كه گفت : رسول خدا ( ص ) فرمود :\r\nهنگامى كه خداوند ، آدم را آفريد و از روح خويش در او دميد ، آدم عطسه اى كرد و گفت : الحمد لله . پس خداوند تعالى فرمود : بنده‌ام مرا ستايش نمود . به عزّت و جلالم سوگند ، اگر نبودند آن دو تنى كه مىخواهم در دنيا بيافرينم ، هرگز تو را نمىآفريدم ! عرض كرد : خداى من ! آيا ايشان از من هستند ؟ فرمود : آرى ، اى آدم ! سرت را بلند كن و ببين . آدم سرش را بلند كرد و ديد كه بر عرش چنين نوشته شده : خدايى جز اللَّه نيست . محمد ، پيامبر رحمت است و على ، آورندهء حجت .\r\nهر كس حق على را بشناسد ، پاك و پاكيزه مىگردد و هر كس حق او را انكار كند ، خوار و بيچاره مىشود . به جلال و عزّت خود ، سوگند خورده‌ام كه مطيع او را به بهشت برم ، اگرچه نافرمانى مرا كرده باشد . و به جلال و عزّت خود ، سوگند خورده‌ام كه نافرمان او را به دوزخ برم ، اگر چه اطاعت مرا كرده باشد .\r\nاخبار در اين مورد ، بسيار است .\r\nفضل مىگويد :\r\nهيچ مؤمنى در فضايل على و ديگر صحابهء بزرگ ، چونان خلفا شكى ندارد . پيامبر نيز هر كدام از آنان را به فضايلى كه در ايشان بود و در كتابهاى صحاح آمده ، مختص گردانده است . همانطور كه اين مرد فضايل امير المؤمنين را از كتب اصحاب ما بيان مىكند ، هر كس بر حسب مراد خود فضايل هر يك از خلفاى راشدين را كه مىخواهد ، بيان\r\n","description":"","footnote":"","page_name":" 430 ","page_number":435},
  {"content":"\r\nمىكند . ليكن در بيان فضايل ، شرط است كه از صحاح معتبر و از دانشمندان مورد اعتماد مردم و صاحبان عقايد مورد قبول كه قدرت تشخيص اخبار صحيح از سقيم و خوب از بد و مقبول از مردود را دارند ، روايت شود . صحت يا ضعف يا ساختگى بودن حديث ، بر كسانى كه در اين فن مهارت دارند و اهل تحقيق و پژوهش هستند ، پوشيده نيست . چرا كه حديث منكر و شاد معلوم بوده ، نشانه‌هاى شاد بودن را با خود دارد . زيرا نامأنوس هستند ، مانند همين روايات و احاديثى كه از اخطب خوارزم روايت مىكند ، اثر ساختگى بودن در آن چنان آشكار است كه بر افراد ماهر در فن حديث پوشيده نيست .\r\nاين مبالغه اى كه در فضايل على به پيامبر ( ص ) نسبت داده كه : « اگر درختان قلم ، درياها مركَّب ، پريان حسابگر و آدميان نويسنده شوند ، نتوانند فضايل على بن ابى طالب را شمارش كنند » ، بر افراد ماهر در فن حديث پوشيده نمىماند كه از كلام رسول خدا ( ص ) نيست . جا دارد كه افراد منصف ماهر در شناخت اخبار نظر دهند كه آيا در شأن رسول خدا ( ص ) است كه اين گونه در مدح احدى از آفريدگان خداوند مبالغه كند ، در حالى كه اين از اوصاف آفريننده است كه : * ( « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي » ) * ( 1 ) از اين گذشته ، لفظ فضايل در سخنان پيامبر ( ص ) وجود ندارد . محال است كه محدّث حكم كند كه پيامبر ( ص ) لفظ فضايل را بر زبان آورده است . زيرا اين لفظ از كلمات محدثان است كه آن را به وجود آورده‌اند و از كلمات مردم عرب نيست . بر علماى حديث پوشيده نيست كه اين حديث ساختگى است . بيشتر رواياتى كه از مناقب خوارزمى بيان كرده ، ساختگى است . امّا حديثى كه خوارزمى آن را از ابن مسعود روايت كرده ؛ يعنى روايتى كه مىگويد : « خداوند آدم را به خاطر محمد و على آفريد و شخص گنهكار اگر از على اطاعت كند ، اهل نجات است و مطيع خدا اگر از على نافرمانى كند ، اهل آتش » ، قطعا از روايات ساختگى است . زيرا مخالف حكم شرع است . چه على يكى از بندگان خداوند متعال است و از محمد نزد خدا ، گراميتر نمىباشد ؛ هر كس عقيده داشته باشد كه على نزد خدا ، از محمد گراميتر است ، همانا به خداى بزرگ كفر ورزيده است . احدى از مؤمنان در اين مطالب شك ندارد . امكان ندارد در مورد محمد ادعا شود كه هر كس او را اطاعت كند و معصيت خدا نمايد ، اهل نجات است . زيرا طاعت خدا و\r\n\r\n","description":"","footnote":"\r\n( 1 ) . كهف / 109 .\r\n","page_name":" 431 ","page_number":436},
  {"content":"\r\nطاعت رسول او يكى است . پس چگونه مىتوان ادعا كرد كه هر كس از على اطاعت كند و معصيت خدا نمايد ، اهل نجات است ؟ ! اين حديث از احاديث ساختگى غاليان رافضى است كه اين مرد رافضى آن را ذكر كرده است . اين نقل نه مورد اعتنا است و نه معتبر .\r\nتمامى فضايلى از اين قبيل كه وى نقل مىكند ، اگر هم صحيح باشد ، چنان كه پوشيده نيست ، بر وجوب امامت او دلالت نمىكند .\r\nمن مىگويم :\r\nچند اشكال بر وى وارد است :\r\n1 - اينكه گفت : « هر كس بر حسب مراد خود فضايل هر يك از خلفاى راشدين را كه مىخواهد ، بيان مىكند . . . » اشتباه آشكارى است . زيرا ما كه فضايل امير المؤمنين ( ع ) را از كتابهاى خود آنان نقل مىكنيم ، براى اين است كه برايشان حجت باشد . بر خلاف آنان كه فضايل اصحاب خود را از كتابهاى خودشان نقل مىكنند و اين عليه ما حجت نمىشود ، بخصوص كه با مطاعنى كه در كتابهاى خودشان آمده ، تعارض دارد .\r\n2 - اينكه گفت : « ليكن در بيان فضايل شرط است كه از صحاح معتبر و . . . روايت شود . . . »\r\nمخالف بيان ابن حجر در اوايل فصل اوّل كتاب وى به نام تطهير الجنان و اللسان عن الخطور و التفوه بثلب معاوية ابن ابى سفيان است . وى پس از نقل حديثى در فضيلت معاويه گفته است : « اگر گفته شود كه سند اين حديث ، ضعيف است ، پس چگونه بدان احتجاج مىشود ؟ در پاسخ گويم : آنچه كه پيشوايان فقيه و اصولى و حافظان حديث ما بر آن اتّفاق نظر دارند ، اين است كه حديث ضعيف در مناقب حجت است . » بعلاوه ، اگر منظور وى از صحاح ، صحاح سته است ، بايد بگويم كه بطلان آن آشكار است . زيرا روايت از اين كتب در احكام هم شرط نيست تا چه رسد در فضايل . و اگر منظورش اخبار صحيح است - اگر چه در صحاح سته نباشد - مثل اخبارى كه حاكم آن را در كتاب مستدرك ، آورده و يا در كتاب المختاره نقل شده است ، اين هم باطل است . زيرا فضايل از احكام مهمتر نيست و ايشان در ثبوت احكام به غير اخبار صحيح هم اكتفا كرده‌اند .\r\nچرا كه حجت ، منحصر در اين اخبار نيست و همين كه خبرى حسن باشد براى ثبوت حكم كافى است . همين طور است خبرى كه از طرق فراوان روايت شده است ؛ چرا كه هر گاه اخبار فراوانى در يك معنى وارد شود ؛ يكديگر را تقويت كرده ، حجت مىگردد ، اگر چه سند هر يك به تنهايى ضعيف باشد . همان گونه كه ديديد ، ما بسيارى از اخبار صحاح سته ، مستدرك حاكم ، مسند احمد و ديگر كتب معتبر آنان را نقل مىكنيم كه\r\n","description":"","footnote":"","page_name":" 432 ","page_number":437},
  {"content":"\r\nمؤيد يكديگرند يا قرينه اى بر قوى بودن آن وجود دارد و همهء اين اخبار عليه آنان حجت است .\r\n3 - اينكه مبالغهء موجود در سخن پيامبر ( ص ) را نشانهء ساختگى بودن حديث دانسته ، پندارى بىمورد و نابجاست . چرا كه اصولا مبالغه اى در آن نيست ، خصوصا اگر منظور عدم شمارش ثواب فضايل حضرت باشد نه شمارش خود فضايل . كسى كه عبارت از تمام ايمان است و يك ضربهء او برابر با عبادت جنّ و انس مىباشد ، ديگر چنين مدحى دربارهء او مبالغه نيست . آيا اين عبادت در حق او مبالغه است و حال اينكه او جان پيامبر ( ص ) و برادر او و همتاى قرآن است ؟ ! بعلاوه ، خود آنان چنين چيزى در مدح ابو بكر و عمر روايت كرده‌اند اما به ساختگى بودن آن حكم نكرده‌اند ؛ ابن حجر در الصواعق المحرقه ( 1 ) از ابو يعلى از عمار بن ياسر نقل كرده كه گفت : « رسول خدا ( ص ) فرمود : چندى پيش جبرئيل نزد من آمد . گفتم : اى جبرئيل ! برايم از فضايل عمر بن خطاب تعريف كن . گفت : اگر از زمانى كه نوح در ميان قومش ظهور كرد ، برايت از فضايل عمر سخن بگويم ، همانا كه فضايل عمر به پايان نخواهد رسد و همانا عمر حسنه اى از حسنات ابو بكر است . »\r\nشگفت انگيزتر اينكه اين حديث را از عمار نقل كرده‌اند با اينكه مىدانند كه وى با خلفاى ايشان مخالف بود و در مورد آنان ، نظر خوبى نداشت ! پس سزاوارتر بود كه چنين حديثى را از كس ديگرى روايت كنند . از همين حديث و امثال آن معلوم مىشود كه لفظ ( فضائل ) در رواياتى كه به پيامبر ( ص ) نسبت داده‌اند ، يافت مىشود . احمد در مسند ( 2 ) خود از ابن عمر از پيامبر ( ص ) نقل كرده كه در آخر آن آمده : « بر دو ركعت [ نافلهء 
  ] صبح ، محافظت كنيد كه از فضايل به شمار مىآيد . »\r\n4 - اينكه گفت : « در حالى كه اين از اوصاف آفريينده است . . . » بىمعنى است . شايد منظورش اين است كه خداوند جل و علا ، چنين توصيف مىشود كه متكلم به كلماتى است كه با پايان يافتن دريا ، پايان نمىپذيرد . پس چگونه گفته مىشود كه : على متّصف به فضايلى است كه اگر چه دريا مركب شود ، باز قابل شمارش نيست ؟ اشكال اين سخن بر احدى پوشيده نيست .\r\n5 - اينكه گفت : « بيشتر رواياتى كه از مناقب خوارزمى بيان كرده ، ساختگى است . » ادعايى\r\n\r\n","description":"","footnote":"\r\n( 1 ) . باب سوّم ، فصل سوّم .\r\n( 2 ) . ج 2 ، ص 82 .\r\n","page_name":" 433 ","page_number":438},
  {"content":"\r\nاست بدون دليل و طعنى است مجمل كه نمىتوان آن را پذيرفت .\r\n6 - حكم وى بر ساختگى بودن حديث ابن مسعود ، اشتباه است . دليل آن پس از بيان مقدمه اى كه تقديم مىداريم ، روشن مىشود : بدون شك اقرار به خداوند و نبوّت محمد ( ص ) شرط ايمان است . همين طور است اقرار به امامت على ( ع ) . مبناى اين سخن آن است كه امامت او به نص خدا و رسول خداست و همچون نبوّت ، يكى از اصول دين مىباشد . امّا اقرار بدان فرع اقرار به خدا و رسول خداست . لذا هر كس به امامت على ( ع ) اقرار داشته باشد ، ايمانش كامل است و هر كس بدان اقرار نكند ، ايمانش ناقص است ، اگر چه به خدا و رسول خدا اقرار كرده باشد . حال كه اين مطلب را دانستيد ، مىدانيد كه هر كس از على اطاعت كند ، در حالى كه به حق او عارف باشد - چنان كه منظور حديث همين است - اهل ايمان بوده و با اطاعت از على ، مطيع خدا و رسول خدا مىگردد . زيرا اطاعت وى از آن حضرت از اين جهت كه امام منصوب از سوى خداوند متعال است ، مستلزم ايمان به خدا و رسول و اطاعت از آن دو مىباشد ، پس شايستهء بهشت است ، اگر چه در بعضى از احكام معصيت خدا كند - كه در اين صورت از على نيز ، نافرمانى كرده است - زيرا چنين عصيانى ، عصيان مؤمنى است كه شايسته و لايق آمرزش است . همچنانكه هر كس با انكار امامت على ( ع ) از او نافرمانى كند ، معصيت خدا و رسول خدا را كرده و بايستى وارد آتش شود ، اگر چه در ظاهر از خدا و رسول اطاعت كرده باشد . زيرا چنين اطاعتى ، اطاعت فرد مؤمن نيست تا مقبول درگاه ايزد متعال باشد . مثل كسى كه در ظاهر از خداوند اطاعت كند و با انكار رسالت پيامبر ( ص ) معصيت او كند مانند اهل كتاب . پس آنچه از فرمودهء خداوند در اين حديث آمده ، صحيح است كه : « قسم خورده‌ام كه هر كس او را اطاعت كند ، وارد بهشت كنم ، اگر چه از من نافرمانى كند و هر كه را از او نافرمانى كند ، وارد آتش نمايم ، اگر چه اطاعت من كند . » يعنى در ظاهر .\r\nهمچنانكه اين سخن نيز صحيح است كه : « هر كه از على اطاعت كند ، اهل نجات و بهشت است ، اگر چه از رسول خدا ( ص ) نافرمانى كند و هر كه از على نافرمانى كند ، اهل آتش است ، اگر چه در ظاهر از رسول خدا ( ص ) اطاعت كند . » تمام اين مطالب ، منافاتى با گراميتر بودن محمد ( ص ) از على ندارد .\r\nاين سخن نيز روشن است و نيازى به توضيح ندارد .\r\nخلاصهء كلام اينكه : مراد حديث اين است كه هر كه در ظاهر از خداوند اطاعت كند ،\r\n","description":"","footnote":"","page_name":" 434 ","page_number":439},
  {"content":"\r\nدر حالى كه منكر حق على است و از او نافرمانى مىكند ، همانا اهل آتش است . چرا كه ايمان ندارد و هر كه از على اطاعت كند ، در حالى كه عارف به حق اوست ، همانا اهل بهشت است ، اگر چه در بعضى از فروع معصيت كند . زيرا عصيان چنين فردى ، عصيان فرد مؤمن است . پس لايق آمرزش و رحمت مىباشد . اين ، اشاره به امامت امير المؤمنين ( ع ) است و اينكه اقرار به آن ، شرط ايمان مىباشد و اطاعت ظاهرى مسلمانانى كه به نص بر امامت على ( ع ) اقرار نكردند و از ديگران پيروى نمودند و او را معصيت كردند ، ارزشى ندارد ؛ اگر چه اطاعت خدا و رسول خدا و خليفهء او در واقع يكى است و معصيت آنان هم يك معصيت . آنچه گواهى مىدهد كه منظور از اين حديث ، امامت است ، وصف على در نوشتهء عرش مىباشد كه در آن آمده : على اقامه كننده حجت است و آن را در كنار وصف خداوند متعال به وحدانيت ، و محمد به نبوّت آورده است . اين از روشنترين دلايلى است كه بر امامت دلالت دارد . گذشته از اين ، تصريح دارد كه محمّد و على ، علت آفرينش آدم هستند . اين دليل فضيلت آن دو بر آدم است تا چه رسد بر امّت .\r\nپس بايستى على سرور امت و امام آن باشد . چنان كه حضرت در نامه اى به معاويه كه در نهج البلاغه آمده فرمود : « نحن صنائع اللَّه و الناس بعد صنائع لنا . »\r\nدو خبر اوّل نيز ظهور در امامت امير المؤمنين ( ع ) دارد . چه هر دو مقتضى برترى آن حضرت بر ديگران است . با اين حال روايت دوّم تصريح دارد كه خداوند متعال ايمان بنده اى را نمىپذيرد مگر به واسطهء ولايت على و برائت از دشمنان او . چه اين شأن امام است . بدين سبب بغض او علامت نفاق مىباشد .\r\nاز سوى ديگر ، ذهبى اين دو خبر را در ميزان الاعتدال در شرح حال محمّد بن احمد بن على بن حسن بن شاذان از نور الهدى ابو طالب زينى نقل كرده است . وى بعد از خبر دوّم گفته : « اين از پليدترين مطالبى است كه ساخته‌اند . خطيب خوارزم از طريق اين دجّال ، ابن شاذان ، احاديث سست و نادرست فراوانى در مناقب على درست كرده است . از آن جمله به سند مظلم از مالك از نافع از ابن عمر به طور مرفوع آورده كه : هر كس على را دوست بدارد ، خداوند به تعداد هر رگى كه در بدن دارد ، شهرى در بهشت به او مىبخشد .\r\nمؤاخذهء ابن شاذان تنها بدين خاطر است كه وى در فضيلت على ، رواياتى نقل كرده كه ذهبى نمىتواند آن را تحمل كند و گرنه گناهى جز اين ندارد . در مقدمهء كتاب دانستيد كه\r\n","description":"","footnote":"","page_name":" 435 ","page_number":440},
  {"content":"\r\nروايت فضايل امير المؤمنين ( ع ) توسط هر شخص ، دليل بر وثاقت اوست و در اين مناقبى كه از خلال آن ، نور امامت مرتضى براى كسانى كه ذره‌اى از حق او را مىشناسند ، مىدرخشد ، نه پليديى ديده مىشود و نه سستى و بطلانى . سبط بن جوزى در اوايل تذكرة الخواص روايتى مانند روايت اوّل ، از ابن عباس ، نقل كرده و آن را صاحب كتاب ينابيع الموده در باب پنجاه و ششم در آخر مناقب هفتادگانه اى كه از كتاب ابو جعفر احمد بن عبد اللَّه طبرى آملى شافعى ، امام حرم شريف مكه آورده - كه او خود آن را از ديلمى در كتاب الفردوس نقل كرده است - روايت كرده .\r\nامّا حديث دوّم ، بيشتر مضامين آن از چندين طريق وارد شده است ، خصوصا اين .\r\nفرموده اش كه : « نگاه كردن به على عبادت است . » اين گفته به طور مستفيض وارد شده است ، حال يا به همين لفظ يا به لفظ : « نگاه كردن به چهرهء على عبادت است » .\r\nحاكم آن را در مستدرك ( 1 ) به يك طريق از عمران بن حصين و دو طريق از ابن مسعود نقل نموده و هر سه طريق را صحيح خوانده است .\r\nذهبى در پى حديث عمران و يكى از دو حديث ابن مسعود گفته : اين ساختگى است .\r\nاما براى ساختگى بودن آن ، دليلى نياورده است . نهايت چيزى كه بدان اشاره دارد ، اين است كه بعضى از رجال دو حديث ، ضعيفاند . امّا اين مستوجب ساختگى بودن نيست ، خصوصا كه به صحت حديث سوّم اقرار كرده است . پيش از وى ، امامش در ناصبىگرى ، ابن جوزى در ادعاى ساختگى بودن آن ، از وى سبقت گرفته است . سيوطى آن را در اللئالى المصنوعه بيان كرده است ، با اينكه ابن جوزى براى آن هفده طريق از ابو بكر ، عثمان ، ابن مسعود ، معاذ ، ابن عباس ، جابر ، ابو هريره ، انس ، ثوبان ، عمران و عايشه نقل كرده و سپس براى اثبات ساختگى بودن آن ، چنين احتجاج كرده است كه در بعضى از اين طرق ، راويان ضعيف و مجهول ديده مىشود .\r\nسيوطى در پى آن ، از بعضى از آنان كه مورد ايراد وى واقع شده‌اند ، پاسخ داده و ده طريق ديگر از بسيارى از اين صحابه آورده كه از آن جمله است : روايات سه گانه حاكم .\r\nكاش مىدانستم چگونه مىشود كه اين حديث ، جعلى باشد در حالى كه طرق آن مستفيض و بعضى از آنها صحيح مىباشد ؟ ! و ما مىدانيم كه كثرت طرق ، به تنهايى براى اعتبار حديث كافى است .\r\n\r\n","description":"","footnote":"\r\n( 1 ) . ج 3 ، ص 141 .\r\n","page_name":" 436 ","page_number":441},
  {"content":"\r\n\r\nفضايل على ( ع ) در هنگام ولادت\r\nمصنّف - اعلى اللَّه مقامه - مىگويد :\r\nامّا از جمله فضايل حضرت به هنگام تولد اين است كه او در روز جمعه سيزدهم رجب سال سىام پس از عام الفيل در كعبه به دنيا آمد . قبل و بعد از او ، احدى در كعبه متولد نشده است . در آن موقع ، پيامبر ( ص ) سى سال سن داشت . او را دوست مىداشت و خود ، او را بزرگ كرد . به هنگام شستن او را تميز مىكرد و به هنگام شير خوردن ، شير را در دهان او مىريخت و چون وقت خواب مىشد ، گهواره اش را تكان مىداد و در بيدارى ، با او سخنان شيرين مىگفت . او را در آغوش مىگرفت و مىفرمود : « اين برادر و ولى من ، ياور و صفى من ، ذخيره و پناه من ، داماد و همسر دختر من ، امين و وصى و خليفهء من است » . همواره او را بر پشت خود حمل مىكرد و او در كوهها ، دره‌ها و دامنه‌هاى مكه مىچرخاند . اين را صاحب كتاب بشائر المصطفى از اهل سنت روايت كرده است .\r\nفضل مىگويد :\r\nمشهور بين شيعه اين است كه امير المؤمنين در كعبه به دنيا آمده است ولى دانشمندان تاريخ آن را صحيح ندانسته‌اند ، بلكه از نظر مورخان ، حكيم بن حزام در كعبه به دنيا آمده و احدى غير از وى در آن متولد نشده است . امّا آنچه كه از احوال پيامبر ( ص ) دربارهء خردسالىاش بيان داشته ، روايت صحيحى ندارد ، جز آنچه وى ذكر كرده است . ما تنها اين جمله اش را رد مىكنيم كه گفت : « خليفهء من » ، چه اگر منظورش خلافت بلافصل باشد ، آن را قبول نداريم . اما اگر منظورش اين باشد كه او هم يكى از خلفاست ، درست است و شكى در آن نيست .\r\nمن مىگويم :\r\nبراى يقين پيدا كردن به اينكه امير المؤمنين ( ع ) در كعبه زاده شد ، همين بس كه بعضى علماى اهل سنت با آن موافقاند و آن را روايت كرده‌اند . زيرا اين فضيلتى است كه گوش دشمنان او ، از شنيدنش ابا دارد و كسانى كه بر مجد و بزرگى او حسد مىورزند ، براى نابودى آن تلاش مىكنند . چرا كه اين شرافت ، شرافت بزرگى است و نشان مىدهد كه وى از همان روز تولد ، مورد عنايت خداوند سبحان بوده است و او را پاكيزه گردانده تا آنجا كه زادگاهش را بزرگترين پرستشگاه خود قرار داده است ، بنابراين اگر يكى از ايشان ،\r\n","description":"","footnote":"","page_name":" 437 ","page_number":442},
  {"content":"\r\nآن را روايت كند ، بر آنان حجت است ؛ در حالى كه حاكم در مستدرك ( 1 ) مدعى تواتر آن شده است .\r\nاو در مناقب حكيم از مصعب بن عبد اللَّه روايت كرده كه مادر حكيم او را در كعبه به دنيا آورد . در حالى كه درون كعبه بود ، درد زايمان گرفت و او را در داخل كعبه به دنيا آورد و او را در پوستى گذاشتند و بردند . مصعب گفت : قبل و بعد از او هيچ كس در كعبه به دنيا نيامد . حاكم گويد : « مصعب در اين سخن آخر ، اشتباه كرده است . چه اخبار متواترى در دست داريم كه مىگويد : فاطمه بنت اسد ، على بن ابى طالب - كرّم اللَّه وجهه - را در دل كعبه به دنيا آورد . »\r\nحقيقت اين است كه حكيم در كعبه متولد نشد ؛ بلكه منحرفان از امام هدايت ، آن را بيان كرده‌اند تا از فضيلت آن حضرت بكاهند . ابن صبّاغ مالكى در كتاب خود ، الفصول المهمة فى معرفة الائمه ( 2 ) گفته است : « احدى پيش از او در خانهء كعبه به دنيا نيامده است . » مانند آن از كنجى شافعى در كتاب كفاية الطالب ( 3 ) و از شبلنجى در نور الابصار ( 4 ) و محمّد بن ابى طلحه شافعى در كتاب مطالب السؤل ( 5 ) نقل شده است .\r\nاگر هم ولادت حكيم را در كعبه بپذيريم ، بايد بگوييم كه اين ، تنها يك اتفاق بوده است نه به سبب كرامت وى نزد خدا ؛ چنان كه از خبر مربوط به ولادت وى در كعبه نيز چنين برمىآيد . چرا كه وى بنابر نقل الاستيعاب از مسلمانان پس از فتح مكه و از مؤلفة القلوب است . درست بر خلاف ولادت امير المؤمنين ( ع ) كه همچون جواز جنابت آن حضرت در مسجد ، به جهت طهارت وى و عنايت خداوند به آن حضرت بود . روايت صاحب كتاب بشائر المصطفى بنابر نقل كشف الغمه نيز بدان گواهى مىدهد . چرا كه در آن آمده : يكى از بشارتهاى مصطفى كه به طور مرفوع از يزيد بن قعنب نقل شده ، اين است كه گفت :\r\nبا عباس بن عبد المطلب و گروهى از بنى عبد العزى در كنار خانهء خدا در مكه نشسته بوديم كه فاطمه بنت اسد ، مادر امير المؤمنين ( ع ) ، آمد . وى در آن موقع ، نه ماهه حامل بود . در همان هنگام ، درد زايمان ، او را گرفت . پس گفت : خدايا ! من\r\n\r\n","description":"","footnote":"\r\n( 1 ) . ج 3 ، ص 483 .\r\n( 2 ) . ص 14 .\r\n( 3 ) . ص 761 .\r\n( 4 ) . ص 76 .\r\n( 5 ) . ص 11 .\r\n","page_name":" 438 ","page_number":443},
  {"content":"\r\nبه تو و به رسولان تو و كتابهايى كه از سوى تو آمده ، ايمان دارم و كلام جدم ابراهيم خليل را تصديق مىكنم ، گواهى مىدهم كه بيت العتيق تو را ، او بنا كرد .\r\nپس به حقّ كسى كه اين خانه را ساخت و فرزندى كه در شكم دارم ، سوگندت مىدهم كه زايمان مرا آسان گردانى . يزيد بن قعنب گفت : ديدم كه خانه كعبه از پشت شكافت و فاطمه وارد آن شود و از ديدگان ما پنهان گشت و خانه به حال خود برگشت . خواستيم در خانه را بگشاييم اما قفل آن باز نشد و دريافتيم كه اين مسئله ، كار خداست . روز چهارم بود كه از كعبه بيرون آمد و امير المؤمنين ، على بن ابى طالب را در دست داشت . سپس گفت : من از زنانى كه پيش از من آمده‌ام ، فضيلت دارم . زيرا آسيه دختر مزاحم - خدا را در جايى پرستش كرد كه خدا دوست ندارد كه آنجا پرستش شود ، مگر از باب اضطرار ، مريم دختر عمران نيز درخت خرماى خشك را تكان داد و از آن خرماى تازه اى خورد ، در حالى كه من وارد بيت اللاه لحرام شدم و از ميوه‌ها و غذاهاى بهشت خوردم . چون خواستم از آن خارج شوم ، فرشته اى از غيب گفت : فاطمه ! او را على بنام كه او بلند مرتبه است و خداوند على اعلى مىگويد : نام او را از نام خودم مشتق كردم و او را به ادب خود ، تربيت نمودم و بر مشكلات علم خودم واقف ساختم . اوست كه بتهاى خانه‌ام را مىشكند و اوست كه بر بام خانه‌ام اذان مىگويد و مرا تقديس و تمجيد مىنمايد . خوشا به حال كسى كه او را دوست بدارد و از او اطاعت كند و واى به حال كسى كه بغض او را به دل گيرد و از او نافرمانى كند .\r\nوى آن گاه رفتار و گفتار پيامبر ( ص ) در مورد او را - چنان كه مصنّف ( ره ) بيان كرده - آورده است . در كشف الغمه خبر ولادت او را در كعبه از ابن مغازلى نيز نقل كرده است .\r\nسبط بن جوزى آن را در تذكرة الخواص روايت كرده است . عبد الباقى عمرى در مدح امير المؤمنين ( ع ) سروده است :\r\n\r\nانت العلىّ الذى فوق العلى رفعا\r\nببطن مكة وسط البيت إذ وضعا\r\n\r\nحميرى نيز در مدح او ( ع ) و مدح مادر پاكيزه اش سروده :\r\n\r\nولدته في حرم الإله و أمنه\r\nو البيت حيث فناؤه و المسجد\r\nبيضاء طاهرة الثياب كريمة\r\nطابت و طاب وليدها و المولد\r\nفي ليلة غابت نحوس نجومها\r\nو بدامع القمر المنير الأسعد\r\n\r\n","description":"","footnote":"","page_name":" 439 ","page_number":444},
  {"content":"\r\n\r\nما لف في فرق القوابل مثله\r\nإلابن آمنة النّبي محمد\r\n\r\nاينها همه بيانگر آن بوده است كه ولادت على ( ع ) در كعبه در صدر اسلام معلوم بوده است . همچنانكه در تمامى روزگاران چنين است .\r\n\r\nفضايل على ( ع ) پس از ولادت\r\n\r\nقسم اوّل - فضايل نفسانى امير المؤمنين ( ع )\r\nمصنّف - قدّس اللَّه روحه - مىگويد :\r\nفضايل امير المؤمنين ( ع ) پس از ولادت شامل سه قسم است : نفسانى ، جسمانى و خارجى .\r\nقسم اوّل - فضايل نفسانى امير المؤمنين ( ع ) فضايل نفسانى امير المؤمنين ( ع ) طى چند مطلب به شرح زير مىآيد :\r\n\r\nمطلب اوّل : ايمان امير المؤمنين ( ع )\r\nايمان امير المؤمنين ( ع ) به وسيلهء شمشير او بود كه قواعد ايمان پاگرفت و اركان آن استوار گشت . با آموزش آن حضرت بود كه مردمان اصول و فروع دين را فراگرفتند .\r\nلحظه اى به خداى يكتا شرك نورزيد و هيچ گاه در مقابل بت سجده نكرد بلكه او بود كه بر دوش پيامبر ( ص ) پا گذاشت و از بام كعبه بالا رفت و بتها را شكست . او نخستين كسى بود كه اسلام آورد . احمد بن حنبل روايت كرده كه : او اوّلين كسى است كه اسلام آورد و اوّلين فردى است كه با پيامبر ( ص ) نماز خواند .\r\nدر مسند احمد آمده كه پيامبر ( ص ) به فاطمه گفت : « آيا خشنود نيستى كه تو را به همسرى كسى درآوردم كه از همه امت زودتر اسلام آورد و از همهء آنان داناتر و خردمندتر است ؟ » حديث يوم الدار نيز بر آن دلالت دارد .\r\n","description":"","footnote":"","page_name":" 440 ","page_number":445},
  {"content":"\r\nفضل مىگويد :\r\nاينكه گفته على اوّلين كسى است كه اسلام آورده ، امرى است كه در آن اختلاف نظر است . بيشتر دانشمندان را نظر بر آن است كه اوّلين كسى كه اسلام آورد ، خديجه بود .\r\nبعضى گفته‌اند : ابو بكر و بعضى نيز گفته‌اند : زيد بن حارثه . برخى هم كه خواسته‌اند بين اينان توافق برقرار كنند گفته‌اند : اوّلين مردى كه اسلام آورد ، ابو بكر بود ، اوّلين كودك على ، اوّلين زن خديجه و اوّلين بنده زيد بن حارثه . تحقيق اين مطلب را در تلخيص كتاب كشف الغمه بيان كرديم .\r\nمن مىگويم :\r\nاز اينكه وى فقط متعرض مسئلهء تقدم اسلام شده است ، به دست مىآيد كه ظاهرا ساير مطالب مصنّف را پذيرفته است . همين در اثبات مطلوب ما كافى است . هر كس بخواهد كه در هر يك از اين موارد ، مناقشه كند ، پرده از نادانى خود برداشته .\r\nاما اينكه گفته است : در اينكه چه كسى از همه زودتر اسلام آورده ، اختلاف است ، به ما زيانى وارد نمىكند . زيرا ما به روايات مخالفان خود عليه آنان احتجاج مىكنيم ، بدون اينكه ايشان را عليه ما حجتى باشد . حتى از سخن بعضى از دانشمندان آنان به دست مىآيد كه همگان بر تقدم اسلام امير المؤمنين ( ع ) اجماع دارند . چنان كه ابن حجر در الصواعق المحرقه ( 1 ) مىگويد : « ابن عباس ، انس ، زيد بن ارقم ، سلمان فارسى ، و جماعتى ديگر گفته‌اند كه او ( على ) اوّلين كسى است كه اسلام آورد . » بعضى گفته‌اند كه بر اين مطلب ، اجماع است . بلكه از سخن حاكم در مستدرك ( 2 ) به دست مىآيد كه وى مدعى اجماع بوده .\r\nاو از زيد بن ارقم روايت كرده كه اوّلين كسى كه به پيامبر ( ص ) اسلام آورد ، على بود .\r\nسپس مىگويد : « اسناد اين حديث صحيح است . اختلاف در اينجاست كه ابو بكر صديق اوّلين مرد بالغى بود كه اسلام آورد و على بن ابى طالب پيش از بلوغ اسلام آورد . » معناى سخن وى آن است كه اسلام على ، پيش از بلوغ بر تمامى مردمان تقدم داشته و احدى را در اينباره اختلاف نظر نيست ، بلكه اختلاف در تقدم اسلام ابو بكر بر افراد بالغ است ، نه بر على ( ع ) .\r\nحكمى كه فضل در اينجا كرده ، اشتباه است . زيرا حمل اخبار مستفيضى كه در تقدم اسلام على ( ع ) آمده ، بر تقدم اسلام او بر كودكان خنده دار است و انسان خردمند ، چنين\r\n\r\n","description":"","footnote":"\r\n( 1 ) . باب نهم ، فصل اوّل .\r\n( 2 ) . ج 3 ، ص 136 .\r\n","page_name":" 441 ","page_number":446},
  {"content":"\r\nچيزى بر زبان نمىآورد . زيرا كدام كودك در آن موقع اسلام آورد كه على ( ع ) اوّلين آنها باشد ؟ ! از اين گذشته ، از جمله امورى كه در تقدم اسلام وى آمده ، روايتى است كه دلالت دارد ، پيامبر ( ص ) بدان خاطر ، وى را بر امت برترى داده است . چنان كه در خطاب پيامبر ( ص ) به فاطمه ( س ) آمده است و نيز روايتى است كه على ( ع ) در آن ، بدين سبب بر مردم افتخار مىكند . چه برترى دادن و افتخار دو امرى است كه تنها با تقدم اسلام وى بر جميع امت تناسب دارد نه بر كودكان ، البته اگر اسلام آنان را بپذيريم . چنان كه بيشتر اخبار تصريح دارد كه وى اوّلين فرد از امت اسلام است كه اسلام آورد . گذشته از اين ، اگر آن تفصيل هم درست باشد باز مانع تقدم اسلام امير المؤمنين ( ع ) بر ابو بكر و خديجه نمىشود . زيرا تقدم اسلام آنان بر افراد مانند خودشان با تقدم اسلام يك كودك بر اسلام آنان منافاتى ندارد . چنان كه بعضى از اخبار بر تقدم اسلام على ( ع ) بر اسلام ابو بكر ، تصريح دارد .\r\nحقيقت اين است كه امير المؤمنين ( ع ) مانند پيامبر ( ص ) مسلمان و با اقرار و شهادت به توحيد خداوند متعال و نبوّت پيامبر گرامى ، از مادر متولد شد . چه آن دو از لحظهء تولد معصوم و پاكيزه بودند . آيا گمان مىكنيد كه رسول خدا ( ص ) به پروردگارش ايمان نداشت و از پيامبرى خويش آگاه نبود ؟ ! و چونان برخى از نادانان مىپنداريد كه خديجه و ورقة بن نوفل او را از نبوّتش با خبر كردند ؟ ! - چنان كه در آخر مباحث نبوّت گذشت - چرا چنين نباشد و حال اينكه خداوند سبحان پيش از آنكه آدم را بيافريند ، آن دو را از يك نور آفريد و آن دو ، برگزيدگان خدا بر روى زمين هستند . حاكم در مستدرك ( 1 ) از ابو هريره روايت كرده و آن را به شرط شيخين ، صحيح دانسته است كه : « رسول خدا ( ص ) فرمود : آيا خشنود نيستى كه خداوند به اهل زمين نگريست و دو نفر را برگزيد . يكى پدرت و ديگرى شوهرت ؟ » اين روايت را در كنز العمال ( 2 ) از حاكم ابو هريره و از طبرانى و حاكم و خطيب از ابن عباس نقل كرده است . در كنز العمال پيش از اين حديث ، روايتى از طبرانى از ابو ايوب نقل كرده كه پيامبر ( ص ) به فاطمه ( س ) فرمود :\r\nمگر نمىدانى كه خداوند عز و جل به اهل زمين نگريست . پس پدرت را از ميان\r\n\r\n","description":"","footnote":"\r\n( 1 ) . ج 3 ، ص 129 .\r\n( 2 ) . ج 6 ، ص 153 .\r\n","page_name":" 442 ","page_number":447},
  {"content":"\r\nآنان برگزيد و او را به پيامبرى مبعوث كرد . سپس براى بار دوّم به آنان نگريست و از ميان آنها ، شوهرت را برگزيد و به من وحى فرمود . پس او را همسر دادم و وصى خود ساختم .\r\nهمچنين در كنز العمال حديث اوّل ( 1 ) را از خطيب نقل مىكند و مىگويد : « سند اين حديث ، حسن است . » ابن ابى الحديد ( 2 ) آن را از مسند احمد نقل كرده است . پس چگونه تصور مىشود كه كسى كه خداوند متعال او را از ميان تمامى مردمان حتى پيامبران برگزيده است ، در هنگام تولد مؤمن و آگاه به حق نباشد ؟ ! در حالى كه عيسى در لحظه تولد كه اين دو ، بر او هم برترى داشتند ، مؤمن بود و مىدانست كه فرستادهء خداست ! با اين وضع ، آيا امكان دارد كسى كه بر آيين بتپرستى ، بزرگ شده در اسلام ، از على پيشى بگيرد ؟ ! چگونه متصور است كه ديگران از على ( ع ) پيشى گرفته باشند و حال اينكه هفت سال پيش از آنان نماز خوانده است و احدى اين امتياز را جز او ندارد ؟ ! حاكم در مستدرك ( 3 ) از على ( ع ) نقل مىكند كه آن حضرت فرمود :\r\nهمانا كه من بندهء خدا و برادر فرستادهء او هستم . من صديق اكبرم . احدى بعد از من چنين سخنى نمىگويد مگر كذاب دروغگو . هفت سال پيش از مردمان - قبل از آنكه احدى از اين امت خدا را پرستش كند - نماز خواندم .\r\nاين روايت را در كنز العمال ( 4 ) از ابن ابى شيبه و نسائى در الخصائص و ابو نعيم و ديگران ، نقل كرده است . حاكم پس از اين حديث ، روايت كرده كه على ( ع ) فرمود : « من خدا را همراه رسول خدا عبادت كردم پيش از آنكه احدى از اين امت او را پرستش كند . » در كنز العمال آن را از حاكم و ابن مردويه نقل كرده است . همچنين طبرانى از مسند احمد و مسند ابو يعلى و مستدرك حاكم نقل كرده است كه على ( ع ) فرمود :\r\nخدايا ! بنده اى از اين امت را نمىشناسم كه پيش از من تو را عبادت كرده باشد\r\n\r\n","description":"","footnote":"\r\n( 1 ) . ج 6 ، ص 291 .\r\n( 2 ) . ج 2 ، ص 451 .\r\n( 3 ) . ج 3 ، ص 112 .\r\n( 4 ) . ج 6 ، ص 394 .\r\n","page_name":" 443 ","page_number":448},
  {"content":"\r\nمگر پيامبرت . ( اين جمله را سه بار تكرار كرد . ) همانا كه هفت سال زودتر از ساير مردم ، نماز خواندم .\r\nاخبار ديگرى نيز در اين باره نقل كرده‌اند . اى كاش مىدانستم كه چگونه ادعا مىشود كه احدى در اسلام آوردن از على ( ع ) پيشى گرفته است و حال اينكه آن حضرت نسبت به رسول خدا ( ص ) به منزلهء هارون نسبت به موسى بود ؟ !\r\n\r\nمطلب دوّم : علم امير المؤمنين ( ع )\r\nمصنّف - قدّس اللَّه روحه - مىگويد :\r\nهيچ كس اختلاف ندارد كه تمامى مردمان در معارف حقيقى و علوم يقينى و احكام شرعى و قضاياى نقلى ريزه خوار سفرهء دانش على ( ع ) هستند . زيرا كه آن حضرت بىنهايت باهوش و مشتاق فراگيرى دانش بود و از رسول خدا ( ص ) جدا نمىشد . از همهء مردم بر پيامبر ( ص ) مهربانتر بود و شب و روز خود را با ايشان مىگذراند . در چنين شرايطى ، طبيعى است كه از همه داناتر باشد . رسول خدا ( ص ) درباره اش فرمود :\r\n« داناترين شما به قضاوت ، على است » . و قضاوت ، مستلزم دانش و ديندارى است .\r\nترمذى در صحيح روايت كرده كه رسول خدا ( ص ) فرمود : « من شهر علم هستم و على دروازهء آن » . بغوى در روايات صحيح آورده كه رسول خدا ( ص ) فرمود : « من خانهء حكمت هستم و على دروازهء آن » .\r\nفضل مىگويد :\r\nدر مورد آنچه كه دربارهء علم امير المؤمنين بيان داشته ، شكى نيست كه او از دانشمندان امت است و مردمان در علم به دو نيازمندند . چگونه چنين نباشد و حال اينكه او وصى پيامبر در ابلاغ علوم ، حقايق و معارفى است كه نزد او به وديعت نهاده است .\r\nبنابراين ، احدى در آن نزاع ندارد . روايتى كه از صحيح ترمذى بيان كرده ، صحيح است . اما آنچه كه از بغوى در روايات صحيح نقل كرده ، بايد دانست كه بغوى در اين باره گفته : اين حديث ، حديث غريبى است و از هيچ يك از ثقات جز شريك ، نقل شده است . اسناد آن هم آشفته است . بنابراين ، جا داشت كه معايبى را كه در مورد اين حديث گفته‌اند ، بيان كند تا در نقل روايت ، رعايت امانت كرده باشد .\r\nمن مىگويم :\r\n","description":"","footnote":"","page_name":" 444 ","page_number":449},
  {"content":"\r\nتنافى موجود در اين سخن فضل بر كسى پوشيده نيست . زيرا اينكه گفت : او از دانشمندان امت است ، دلالت دارد كه وى فردى از اين جماعت است كه بر آنان فضيلتى ندارد و اينكه گفت : چگونه چنين نباشد و حال اينكه او وصى پيامبر ( ص ) در ابلاغ علوم ، حقايق و معارفى است كه نزد او به وديعت نهاده است ، دلالت بر فضيلت حضرت بر ديگران دارد .\r\nمصنّف ( ره ) در اعلميت امير المؤمنين ( ع ) به چند چيز استدلال كرده است :\r\n1 - آن حضرت بىنهايت باهوش و مشتاق فراگيرى دانش و . . . بوده اين دليل اقناعى است كه آن را براى تقريب مطلب به ذهن شنوندگان آورده است و گرنه علم امير المؤمنين ( ع ) مانند علم پيامبر ( ص ) رشحه اى از فيض الهى است جز اينكه علم على ( ع ) به واسطهء علم پيامبر ( ص ) و علم پيامبر ( ص ) به واسطهء جبرئيل است .\r\nهمانطور كه پيامبر ( ص ) در علم خود نيازى به ملازمت جبرئيل ندارد ، على ( ع ) هم در علم خود نيازى به ملازمت پيامبر ( ص ) ندارد . چرا چنين نباشد در حالى كه پيامبر ( ص ) هزار هزار باب علم را يك جا به على آموخت كه از هر بابى هزار هزار باب بر وى گشوده شد .\r\n2 - اينكه رسول خدا ( ص ) درباره اش فرمود : داناترين شما به قضاوت ، على است . اين روايت را در الاستيعاب ، در شرح حال على ( ع ) و در الصواعق المحرقه ( 1 ) به نقل از طبرانى و ابو يعلى و عقيلى و ابن عساكر آورده است . حاكم نيز آن را در مستدرك ( 2 ) روايت كرده است . بخارى در تفسير فرمودهء خداوند متعال : * ( « ما نَنْسَخْ مِنْ آيَةٍ أَوْ نُنْسِها » ) * روايت كرده كه عمر گفت : داناترين ما به قرائت قرآن ، ابى و داناترين ما به قضاوت على است .\r\nمانند اين روايت در كتاب الاستيعاب نيز آمده است . وجه استدلال بدان ، در كلام مصنّف ( ره ) آشكار است .\r\n3 - روايت ترمذى و روايت بغوى كه در حديث نوزدهم دربارهء سند و دلالت آن بحث كرديم ، بين دو حديث فرقى وجود ندارد كه در يكى فرموده : « من شهر علم هستم » و در ديگرى گفته : « من خانهء حكمت هستم » . زيرا بين اين دو تلازم وجود دارد . كسى كه دروازهء علم پيامبر ( ص ) است ، بايستى كه وجوه حكمت بر او منكشف شود . پس دروازهء حكمت پيامبر ( ص ) هم هست . مصنّف ( ره ) از اين جهت به سخن بغوى كه\r\n\r\n","description":"","footnote":"\r\n( 1 ) . ج 94 ، باب سوّم ، فصل سوّم .\r\n( 2 ) . ج 3 ، ص 553 .\r\n","page_name":" 445 ","page_number":450},
  {"content":"\r\nگفته : سند آن آشفته است ، اشاره نكرده است كه آشفتگى مورد نظر بغوى اين است كه بعضى آن را از سويد از على ( ع ) و بعضى ديگر آن را از سويد از صنابحى از على ( ع ) روايت كرده‌اند . اين عيب نيست چه صنابحى معتبر است . بعلاوه ، اگر هم اين مطلب ، عيب باشد ، باز لازم نيست كه با وجود استفاضه ، طرق حديث و صحيح دانستن بعضى از اين طرق توسط گروهى از دانشمندان آنان ، متعرض آن شوند .\r\nدر اينجا لازم است تذكر داده شود كه لفظ حديث در نسخه اى كه ما از صحيح ترمذى در دست داريم ، چنين است : من خانهء حكمت هستم و على دروازه آن . و مصنّف ( ره ) آن را به اين لفظ نقل كرده است : من شهر علم هستم و على دروازهء آن . فضل هم نقل او را صحيح خوانده است . ابن حجر ( 1 ) آن را از ترمذى با هر دو لفظ نقل كرده است . شايد ، ترمذى آن را با دو لفظ و در دو جا آورده باشد . بغوى نيز آن روايت را بر حسب نسخه المصابيح كه نزد ماست ، در روايات حسن آورده نه در روايات صحيح ، بنابر اين احتمال مىرود كه آن نسخه اشتباه بوده يا مصنّف ( ره ) دچار اشتباه شده و فضل نيز كه نقل مصنّف را تأييد كرده ، اشتباه كرده است .\r\nمصنّف - طاب ثراه - مىگويد :\r\nاز ابو الحمراء روايت شده كه پيامبر ( ص ) فرمود : « هركه مىخواهد به دانش آدم ، درك نوح ، پارسايى يحيى بن زكريا و دلاورى موسى بنگرد ، به على بن ابى طالب نگاه كند . » بيهقى به اسناد خود از رسول خدا ( ص ) روايت كرده كه حضرت ( ص ) فرمود : « هر كه مىخواهد به دانش آدم ، تقواى نوح ، خرد ابراهيم ، هيبت موسى و عبادت عيسى بنگرد ، به على بن ابى طالب نگاه كند . »\r\nفضل مىگويد :\r\nدر نقل اين روايت ، خيانت كرده است . زيرا بيان كرده كه اين حديث در روايات صحيح بغوى است و اين دروغ است . چه بغوى ، اصلا اين حديث را نه در روايات صحيح آورده و نه در روايات حسن . آثار وضع در اين حديث آشكار است . بدون شك اين روايت و روايتى كه وى به بيهقى نسبت داده ، از روايات منكر است . زيرا اين توهم را پيش مىآورد كه على بن ابى طالب از اين پيامبران برتر است و چنين چيزى باطل است . چرا كه غير پيامبر\r\n\r\n","description":"","footnote":"\r\n( 1 ) . باب نهم ، فصل دوّم .\r\n","page_name":" 446 ","page_number":451},
  {"content":"\r\nاز پيامبر برتر نيست . دليل پيدايش اين توهم ، آن است كه فضايلى را در وى جمع كرده كه هر يك در پيامبرى است و كسى كه جامع همهء فضايل است از كسى كه يك يا چند فضيلت ، در اوست برتر مىباشد . امثال اين روايات ، ساختهء غاليان است و اگر هم صحيح باشد ، مىتوان آن را بر اين مطلب حمل كرد كه وى كمال اين فضايل را دارا است .\r\nمن مىگويم :\r\nفضل ، مراد مصنّف ( ره ) را نفهميده است . زيرا اگر ضمير در « فيه » به روايات صحيح بغوى برمىگشت ، بايد مىگفت : ( فيها ) پس منظور روايات صحيح بغوى نيست . همچنين اين ضمير به صحيح ترمذى هم بر نمىگردد . زيرا وى اين حديث را در مناقب على ( ع ) ذكر نكرده است و بعيد مىنمايد كه آن را در جاى ديگرى آورده باشد .\r\nظاهرا اين ضمير به « حقه » بر مىگردد كه در گفتار پيشين مصنّف ( ره ) آمده است . ( 1 )\r\nمصنّف كجا و خيانت در نقل روايت كجا ؟ ! اين احتمال هم مىرود كه مصنّف ، روايت را از كتاب ديگرى نقل كرده كه از متن افتاده است و ضمير « فيه » به آن برگردد . بر اين اساس بعيد نيست كه آن كتاب ، مسند احمد باشد . زيرا مصنّف از اين كتاب فراوان نقل مىكند و از سوى ديگر ، اين حديث ، بنابر نقل ابن ابى الحديد ( 2 ) و صاحب ينابيع الموده ( 3 ) در اين كتاب آمده است . همچنين آن را از بيهقى نيز نقل كرده‌اند امّا من آن را در مسند نيافتم .\r\nبعيد نيست كه دست تصرف در آن دستبرد زده باشد . سيوطى در اللئالى المصنوعه از حاكم نقل كرده كه وى به طور مرفوع از ابو الحمراء آورده كه : « هر كه مىخواهد به دانش آدم ، درك نوح ، خرد ابراهيم ، پارسايى يحيى و دلاورى موسى بنگرد ، به على نگاه كند . » از ابن جوزى نقل شده كه وى اين حديث را ساختگى مىدانست و چنين تعليل مىكرد كه : در سندش ، ابو عمرو الازدى آمده كه متروك است . سيوطى در پى آن مىگويد : اين حديث طريق ديگرى از ابو سعيد دارد كه ابن شاهين آن را در كتاب السنه آورده است . مىگويد :\r\nپيرامون پيامبر ( ص ) بوديم كه على آمد . پيامبر ( ص ) به او خيره شد . سپس گفت : « هر كه مىخواهد به دانش آدم ، حكمت نوح و خرد ابراهيم نگاه كند ، به اين نظاره كند . » سيوطى طريق ديگرى براى ابن شاهين از ابو الحمراء نقل كرده است . بنابراين ، حديث كثير الطريق و معتبر است اگر چه فرض شود كه سند هر يك ، به تنهايى ضعيف باشد . اين در حالى\r\n\r\n","description":"","footnote":"\r\n( 1 ) . در ترجمهء فارسى - حقه - درباره اش ، آمده ، آنجا كه گفت : رسول خدا ( ص ) درباره اش فرمود .\r\n( 2 ) . ج 2 ، ص 449 .\r\n( 3 ) . باب چهلم .\r\n","page_name":" 447 ","page_number":452},
  {"content":"\r\nاست كه اين حديث را صاحب مواقف آورده و نه او و نه شارح ، هيچ يك ايرادى بر آن نگرفته‌اند . از سوى ديگر ، اختلاف خصوصيات روايت مثل اينكه بعضى از پيامبران حذف شده‌اند و صفات آنان عوض شده است ، به اعتبار آن لطمه نمىزند . زيرا ممكن است فرموده‌هاى پيامبر ( ص ) در اين باره متعدد باشد يا بعضى از راويان دچار اشتباه شده باشند .\r\nشكى در دلالت حديث بر فضيلت امير المؤمنين ( ع ) بر امت و امامت وى بر آنان نيست . زيرا نشان مىدهد كه او از اين پيامبران بزرگ نيز برتر است تا چه رسد به افراد امتها . دليلش اين است كه با صراحت مىگويد كه على اوصافى را در خود جمع آورده كه در بزرگان پيامبران پراكنده است و هر كدام از اين صفات ، بزرگترين افراد در نوع خود است . اين ادعا كه غير پيامبر نمىتواند از پيامبر برتر باشد ، ادعاى بدون دليلى است . بلى ، جايز نيست كه پيامبر از افراد امت خود ، از لحاظ فضيلت در مرتبهء پايينترى باشد ، و اين حكم عقل است . البته همان گونه كه در مباحث نبوّت آمد ، بعضى از اهل سنت با آن مخالفت كرده‌اند . در آيهء مباهله و آيات ديگر ، بيان داشتيم كه على از تمامى پيامبران افضل است مگر از پسر عمويش ، سرور پيامبران ( رسول اكرم ) . نزد ما به تواتر نقل شده است كه على سرور اوصيا است كه از جملهء آنان ، پيامبران هستند . مثل يوشع بن نون وصى موسى ( ع ) .\r\nمصنّف - قدّس سرّه - مىگويد :\r\nهمچنين تمامى علوم به او مسند است . استناد علم « كلام و اصول فقه » به آن حضرت ، آشكار است . سخنان وى در نهج البلاغه بر كمال معرفت او در توحيد و عدل و ساير جزئيات علم كلام و اصول دلالت دارد . در علم « فقه » هم تمامى فقهاى اسلام به آن حضرت مراجعه مىكنند . مراجعه فقهاى اماميه به آن حضرت معلوم است . فقهاى حنفيه نيز از اين جهت كه فقه را از ابو حنيفه فرا گرفتند و او خود شاگرد امام صادق ( ع ) بود .\r\nشافعيها نيز فقه را از محمّد بن ادريس شافعى آموختند كه او نيز نزد محمّد بن حسن شاگرد ابو حنيفه و مالك فقه را فرا گرفت . بنابراين ، فقه وى به آن دو برگشت . احمد بن حنبل نيز نزد شافعى فقه را فراگرفت . پس فقه وى هم به او برمىگردد . مالك نيز فقه را نزد دو نفر آموخت : يكى ربيعة الرأى كه شاگرد عكرمه بود و او شاگرد عبد اللَّه بن عباس شاگرد على ( ع ) بود . ديگرى هم مولاى ما جعفر بن محمّد صادق ( ع ) . خوارج هم شاگردان آن حضرت بودند . استناد علم « نحو » نيز به آن حضرت معلوم است ، چه وى\r\n","description":"","footnote":"","page_name":" 448 ","page_number":453},
  {"content":"\r\nواضع اين علم است ، همين طور است علم « تفسير » . ابن عباس گفت : امير المؤمنين ( ع ) از اوّل شب تا طلوع فجر در مورد باء بسم اللَّه ، برايم سخن گفت و سخنانش پايان نيافت .\r\nفضل مىگويد :\r\nگفته است كه ابو حنيفه فقه را نزد صادق فراگرفت و سپس بيان داشته كه شافعى فقه را نزد محمّد بن حسن شاگرد ابو حنيفه و نزد مالك آموخته است . پس فقه وى به آن دو برمىگردد . از اين سخن وى فهميده مىشود كه هركس نزد احدى شاگردى كند ، فقهش به او برمىگردد . پس بر اين اساس ، فقه تمامى پيشوايان به صادق برمىگردد و بدون شك فقه صادق از نظر وى حق و صدق است . بنابراين ، پس از اين سخن ، ديگر نبايد اعتراضى به ائمهء چهار گانه داشته باشد .\r\nامّا اينكه گفت : شافعى فقه را نزد محمّد بن حسن فرا گرفت ، دروغ است ، و اينكه گفت : تمامى علوم فقه و اصول و كلام به امير المؤمنين برمىگردد ، اگر منظورش اين است كه اصحاب اين علوم در تدوين آن تنها از سخنان امير المؤمنين استفاده كرده‌اند ، ادعاى نادرستى است . و اگر منظورش اين است كه آنان از سخن وى نيز استفاده كرده‌اند ، چنان كه از سخن ساير صحابهء دانشمند بهره گرفته‌اند ، سخن حقى است كه شكى در آن نيست .\r\nمن مىگويم :\r\nآنچه كه وى از سخن مصنّف ( ره ) فهميده و پنداشته كه در آن صورت ، ديگر اعتراضى بر پيشوايان فقه آنان باقى نمىماند ، اشتباه است . زيرا معناى رجوع به امام صادق ( ع ) اين نيست كه فتاواى آنان با حضرت اتّفاق داشته باشد ، بلكه بدين معنى است كه او اساس تحصيل و منشأ قوت آنان است ، هر چند كه در امور خطير و احكام فراوانى كه براساس استحسان و قياس ، صادر نموده‌اند ، با آن حضرت اختلاف دارند . از همين مطلب به دست مىآيد كه ترديد وى در معناى رجوع علوم به امير المؤمنين ( ع ) درست نيست . زيرا منظور مصنّف ( ره ) اين است كه امير المؤمنين ( ع ) اساس اين علوم و منشاء قوت بحث و اجتهاد در آن است ، اگرچه دانشمندان در روايت بعضى از احكام يا تفسير بعضى از آيات ، ديگران استفاده كرده باشند . و اين با آنچه كه فضل از دو شق ترديد اراده كرده است تفاوت دارد . او نمىتواند اين را انكار كند كه امير المؤمنين ( ع ) منشأ تحصيل و سبب قوت بحث و استنباط و اجتهاد در علم كلام و اصول و نحو و حتى فقه و تفسير است . چه بزرگترين كسانى كه در اين دو علم مورد توجه هستند ، يكى ابن عباس ، است و\r\n","description":"","footnote":"","page_name":" 449 ","page_number":454},
  {"content":"\r\nديگرى ابن مسعود . ابن عباس ، شاگرد امير المؤمنين است و هرگز در عرض او قرار نمىگيرد . ابن مسعود نيز دانشش در برابر على ، چون قطره اى است در برابر اقيانوس .\r\nچرا كه دانش ابن عباس هم در برابر على ، چنين بود و او بزرگتر از ابن عباس نيست .\r\nابن ابى الحديد در مقدمهء شرح نهج البلاغه مىگويد : « از جملهء علوم ، علم تفسير قرآن است كه از او گرفته شده و اصلش اوست . اگر به كتابهاى تفسير بنگريد ، صحت اين سخن را خواهيد ديد . زيرا بيشتر تفسير قرآن از او و عبد اللَّه ابن عباس است . او شاگرد و نتيجهء علمى على بود . و همه مىدانند كه ابن عباس چگونه از همه بريده و ملازم وى گشته بود . مردمان وضع ابن عباس را در ملازمت و پيوستگى به او و اينكه شاگرد وى و فارغ التحصيل مكتب او است ، مىدانستند ؛ به او گفتند : علم تو در مقابل علم پسر عمويت چگونه است ؛ پاسخ داد : چون قطرهء بارانى در برابر اقيانوس بيكران . . . » بلكه علم ابن عباس و علم تمامى صحابه نسبت به علم امير المؤمنين ( ع ) چون قطرهء بارانى است در برابر اقيانوس بيكران . اينها كجا و آنكه علم كتاب نزد اوست و دروازهء شهر علم پيامبر است و مىگويد : هر آنچه مىخواهيد از من بپرسيد پيش از آنكه مرا از دست بدهيد ، كجا ؟ ! آيا شخص منصف مىتواند تصور كند كه كسى اهل كلام و تفسير و فقه باشد و نداند كه خداوند سبحان ، مكان ندارد و در پاسخ كسى كه از او مىپرسد : خدا كجاست ؟\r\nمىگويد : در آسمان بر روى عرش نشسته است ؟ ! ! يا كسى كه معناى مفردات قرآن مثل اب و كلاله را نمىداند تا چه رسد به تركيبات متشابه آن و وقتى معناى آيهء * ( « وَالذَّارِياتِ ذَرْواً » ) * ( 1 ) را از او مىپرسند ، براى اينكه از پاسخ دادن بگريزد ، پرسش كننده را به باد كتك مىگيرد و خود ، اقرار مىكند كه زنان پرده نشين از او داناترند ؟ ! ! اما اينكه مصنّف ( ره ) را در مورد شاگردى شافعى نزد محمّد بن حسن تكذيب كرده ، حاكى از جهل اوست . ابن ابى الحديد در مقدمهء شرح نهج البلاغه مىگويد :\r\nو از جمله علوم ، علم فقه است كه او ( ع ) اصل و اساس آن است و هر فقيهى در اسلام ريزه خوار اوست و از فقه او استفاده كرده است . اصحاب ابو حنيفه مثل ابو يوسف و محمّد ( بن حسن شيبانى ) فقه را از ابو حنيفه آموختند ، شافعى فقه را\r\n\r\n","description":"","footnote":"\r\n( 1 ) . ذاريات / 1 .\r\n","page_name":" 450 ","page_number":455},
  {"content":"\r\nنزد محمّد بن حسن فرا گرفت ، پس فقه او هم به ابو حنيفه بر مىگردد . امّا احمد بن حنبل ، او فقه را نزد شافعى آموخت . پس فقه او هم به ابو حنيفه بر مىگردد .\r\nابو حنيفه ، نزد جعفر بن محمّد شاگردى كرد كه او خود شاگرد پدرش بود و بنابراين مسئله به على ختم مىشود . مالك بن انس شاگرد ربيعة الرأى بود كه ربيعه خود شاگرد عكرمه بود . عكرمه از شاگردان عبد اللَّه بن عباس و او شاگرد على ( ع ) بود . اگر بخواهم فقه شافعى را هم به او برگردانم ، خواهم توانست . چه وى نزد مالك ، شاگردى كرد و از اين طريق به آن حضرت مىرسد .\r\nمصنّف - طاب مرقده - مىگويد :\r\nعلم فصاحت هم به او منسوب است . حتى گفته شده : كلام آن حضرت از كلام آفريده برتر و از كلام آفريننده فروتر است . فصحا كلام را از وى آموخته‌اند . ابن نباته گويد : « هزار خطبه از كلام وى را حفظ كردم . آن گاه جوشيد و جوشيد . »\r\nمتكلمان چهار گروهند : شيعه ، خوارج ، معتزله و اشاعره . انتساب شيعه به آن حضرت معلوم است . خوارج هم همانطور . زيرا فضلاى آنان به او مراجعه كردند . معتزله ، به و اصل بن عطاء انتساب دارند كه شاگرد ابو هاشم عبد اللَّه است و او شاگرد پدرش محمّد بن حنفيه و او شاگرد پدرش على ( ع ) . اشاعره ، شاگردان ابوالحسن على بن ابى بشر اشعرى هستند كه او شاگرد ابو على جبائى يكى از مشايخ معتزله مىباشد .\r\nفضل مىگويد :\r\nمهارت امير المؤمنين در علم و فصاحت و رازهاى نهانى - كه كسى جز او از آنها آگاه نيست - ترديد ناپذير است . امّا در مورد اينكه گفت : طوايف كلامى به او بر مىگردند ، اگر منظورش اين است كه اصول كلام آنان از او گرفته شده ، بر اين اساس بايد اصول عقايد خوارج و معتزله و اشاعره از امير المؤمنين گرفته شده باشد و آنچه كه از آن حضرت گرفته شده حق است و اين موافق با مذهب مصنّف نيست و اگر منظورش اين است كه آنان بدون گرفتن علم و عقيده ، به او انتساب دارند ، اثبات چنين مطلبى براى تأييد ادعايش ، سودى نخواهد داشت .\r\nمن مىگويم :\r\nبراى شما روشن شد كه معنى رجوع اين گروهها به آن حضرت اين است كه امام ، علم كلام و شيوهء استدلال بر مسائل آن را براى آنان تأسيس فرمود و اين با مخالفت آنان با\r\n","description":"","footnote":"","page_name":" 451 ","page_number":456},
  {"content":"\r\nحضرت در بسيارى از عقايد حقّه منافاتى ندارد . در مورد تعاليم آن حضرت شما را همين بس كه به نهج البلاغه كه درخشش نور الهى و چراغ علم احمدى است ، بنگريد .\r\nابن ابى الحديد در مقدمهء شرح نهج البلاغه گفته است :\r\nمن نمىدانم دربارهء مردى كه تمام فضايل انسانى به او منتهى مىشود و كليه فرقه‌هاى اسلامى خود را به او منسوب مىدارند ، چه بگويم ؟ على درآمد همهء فضايل و سرچشمه و مبتكر آنهاست ، او نخستين كسى است كه در خانهء فضايل را زده و از نابترينش بهره مند گشته ، و در اين ميدان گوى سبقت را از همه ربوده .\r\nهركس كه پس از او به جايى رسيده از وى گرفته و از او پيروى نموده و پا در جاى پاى او نهاده . دانستيد كه اشرف علوم علم الهى ( خداشناسى ) است . زيرا ارزش هر علمى بستگى به ارزش معلوم آن دارد و معلوم خداشناسى ، اشرف موجودات است . بنابراين ، علم خداشناسى از تمامى علوم شريفتر است . اين علم را دانشمندان اسلامى از على ( ع ) گرفته‌اند و از او نقل كرده‌اند . از او آغاز شده و به او ختم مىشود . زيرا فرقه معتزله كه اهل توحيد و عدل و صاحب فكر استدلال مىباشند و مردمان ، فن مناظره را از آنان آموخته‌اند ، شاگردان و اصحاب اويند . زيرا سرآمد و بزرگ آنان ، و اصل بن عطاء شاگرد ابو هاشم عبد اللَّه بن محمّد بن حنيفه است وابو هاشم ، شاگرد پدرش و پدرش ، شاگرد ( على ) است . اشاعره نيز به ابوالحسن على بن ابى بشر اشعرى منسوب هستند .\r\nابو الحسن ، شاگرد ابو على جبائى - يكى از بزرگان معتزله - است . به اين ترتيب ، فرقهء اشعرى به استاد و معلم معتزله ، على بن ابى طالب مىرسد . بازگشت دانش خداشناسى شيعيان امامى و زيدى نيز به آن حضرت روشن است و نيازى به توضيح ندارد .\r\nمصنّف - اعلى اللَّه درجته - مىگويد :\r\nدر علم طريقت ، تمامى صوفيان و ارباب اشارت و حقيقت خرقهء خويش را به آن حضرت نسبت مىدهند . اصحاب فتوت به او بر مىگردند . اوست كه در روز بدر ، جبرئيل فرود آمد تا در موردش بگويد ، « لا سيف الَّا ذوالفقار و لا فتى إلَّا على . » پيامبر ( ص ) فرمود : « من جوانمرد پسر جوانمرد و برادر جوانمرد هستم . » خودش جوانمرد است ،\r\n","description":"","footnote":"","page_name":" 452 ","page_number":457},
  {"content":"\r\nچون سرور عرب مىباشد . پسر جوانمرد است ، چون پسر ابراهيم مىباشد كه خداوند متعال درباره اش فرمود : * ( « فَتًى يَذْكُرُهُمْ يُقالُ لَه إِبْراهِيمُ . » ) * ( 1 ) ، برادر جوانمرد است ، چون برادر على مىباشد كه جبرئيل درباره اش گفته : « لا فتى إلَّا على » .\r\nفضل مىگويد :\r\nاينكه گفته صوفيه به او بر مىگردند با آنچه كه در ابتداى كتاب گفته منافات دارد . زيرا آنجا گفت : صوفيه ، تارك الصلاة هستند و به حلول و اتحاد عقيده دارند . چگونه مىشود كه ايشان با چنين علم و اعتقادى به امير المؤمنين منسوب شوند ؟ ! از اين گذشته انتساب خرقه ، موجب اخذ علم - كه مدعاى اوست - نمىشود . خلاصه اينكه : اين مرد ، خود نمىداند كه چه مىگويد . او همچون ماده شتر كورى است كه هر علفى را مىخورد .\r\nمن مىگويم :\r\nدانستيد كه معناى رجوع به آن حضرت ، اين است كه او اصل آنان و اساس كارشان است . اين بدان معنى نيست كه در هر چيزى توافق كامل داشته باشند . تمامى پيروان اديان به پيامبرانشان منتسب هستند و حال اينكه ضلالت و گمراهى بر آنان چيره شده و در عقايد دچار تغيير و تبديل شده‌اند . فرقه‌هاى گوناگون اسلامى نيز چنيناند . چرا كه همهء ايشان ، خود را به دين پيامبر منسوب مىنمايند و دانش خود را از آن مىگيرند ، در حالى كه بيشتر آنان ، از جمله صوفيه گمراه هستند . صوفيه ، مسلماناند و اسلام را از پيامبر ( ص ) گرفته‌اند ، چنان كه علم طريقت را از على ( ع ) گرفته‌اند . در حالى كه آن دو بزرگوار از اعتقادات و كارهاى آنان بيزارند . گواه انتساب آنان به امير المؤمنين ( ع ) اين است كه فرقه اى را كه شعار آنان است ، به آن حضرت نسبت مىدهند ، خواه - چنان كه گفته شده - منظورشان را از ولايت باشد كه در اين صورت فرقه را از باب استعاره به كار برده‌اند - مانند لباس التقوى - و خواه منظورشان فرقهء ظاهرى باشد كه جاهلان آنان مىپندارند ، فرقه اى است كه آن را از اسلاف خود ، و ايشان از اهل بيت ، و آنان از امير المؤمنين ( ع ) گرفته‌اند . ابن ابى الحديد در مقدمهء شرح نهج البلاغه مىگويد :\r\nيكى ديگر از علوم ، علم طريقت و حقيقت و احوال تصوف است . دانستيد كه ارباب تصوف در تمام بلاد اسلامى خود را به آن حضرت منسوب مىدانند و به\r\n\r\n","description":"","footnote":"\r\n( 1 ) . انبياء / 60 .\r\n","page_name":" 453 ","page_number":458},
  {"content":"\r\nعلى كه مىرسند ، مىايستند . شبلى ، جنيد بغدادى ، سرى سقطى ، ابو يزيد بسطامى ، ابو محفوظ معروف كرخى و ديگران به اين مطلب تصريح كرده‌اند .\r\nبراى دلالت بر اين مطلب كافى است كه بدانيد تمام فرقه‌هاى صوفيه ، خرقهء خود را كه تا امروز شعار آنان است با سلسله سند به على ( ع ) مستند مىدارند .\r\nپس روشن شد كه مراد مصنّف ( ره ) از بيان خرقه ، استشهاد بر اين مطلب است كه آنان به على ( ع ) بر مىگردند نه اينكه آن گونه كه فضل خيال كرده ، اسناد خرقه به على ( ع ) به خودى خود ، موجب اخذ علم از آن حضرت است .\r\nمصنّف - اعلى اللَّه مقامه - مىگويد :\r\nهمچنين تمامى صحابه در احكام به آن حضرت مراجعه كرده‌اند و از محضر او استفاده برده‌اند و او هرگز براى حكمى ، به هيچ يك از آنان مراجعه نكرده است . عمر بن خطاب در چندين جا گفته است : اگر على نبود همانا عمر به هلاكت رسيده بود . زيرا حضرت او را از اشتباهات فراوانى برگرداند .\r\nفضل مىگويد :\r\nبعيد نيست كه صحابه در فتوا به او مراجعه كرده باشند . زيرا وى مفتى صحابه بود و رجوع به مفتى ، كار استفتا كننده است . مراجعهء عمر به او نيز همچون مراجعهء ساير امامان و واليان عدل به دانشمندان امت است . آنچه كه از عمر نقل كرده كه او گفت : اگر على نبود ، عمر به هلاكت مىرسيد ، يكى از فضايل عمر در عدل ، صدق ، انصاف و تواضع مىباشد .\r\nمن مىگويم :\r\nدر رجوع آنان به حضرت و استفتاى آنان از او خصوصا در مسائل مشكلى كه راهى در حل آن نمىيافتند و هيچ كس چارهء آن را نمىدانست شكى نيست . و اين نبود مگر بدين سبب كه فضيلت وى براى آنان آشكار بود و افضل براى امامت سزاوارتر است .\r\nاينكه فضل گفت : رجوع عمر به او همچون مراجعهء ساير امامان و واليان عدل به دانشمندان امت است ، نشان دهندهء جهل عمر است . چرا كه وى را همچون ساير واليانى دانسته كه به علم دانشمندان نيازمند هستند . پيش از اين آورديم كه شأن امام بلندتر و برتر از آن است كه به دانش رعيت خود نيازمند باشد . امّا اينكه وى گمان برده ، اعتراف عمر ،\r\n","description":"","footnote":"","page_name":" 454 ","page_number":459},
  {"content":"\r\nدليل بر صدق و تواضع اوست ، ظاهرا با هم منافات دارد . زيرا اگر حق با امير المؤمنين ( ع ) بوده و عمر هم در اين گفته اش صادق بود ، لازم مىآيد كه اين گفته اش تواضع نباشد بلكه اقرار به حق باشد و اگر حق با عمر بود باز دليلى ندارد كه اقرار وى به بىدانشى را تواضع بنامد بلكه لازم مىآيد كه دروغگو باشد .\r\nمصنّف - رفع اللَّه درجته - مىگويد :\r\nدر مسند احمد آمده كه هيچ يك از صحابه نمىگفت : هرچه مىخواهيد از من بپرسيد مگر على بن ابى طالب . در صحيح مسلم آمده كه على بر فراز منبر گفت :\r\nهر آنچه مىخواهيد از من بپرسيد پيش از آنكه مرا از دست بدهيد . در مورد كتاب خداى عز و جل از من بپرسيد كه هيچ آيه اى نيست مگر اينكه مىدانم در كجا نازل شده در درهء كوهى يا در پهنهء دشتى . در مورد فتنه‌ها از من بپرسيد كه فتنه اى نيست مگر اينكه قهرمان آن و كسى را كه در آن كشته مىشود ، مىدانم . او مىگفت : دربارهء راههاى آسمانها از من بپرسيد كه من به آنها داناترم تا به راههاى زمين . على فرمود : رسول خدا ( ص ) هزار باب از دانش به من آموخت كه هر بابى هزار باب داشت .\r\nقضاوتهاى شگفتانگيز آن حضرت ( ع ) بيش از آن است كه بتوان شمرد . مانند تقسيم در همها در ميان صاحبان نان ، و تعيين ديه براى چهارپاى چموش و لگدپرانى كه به ديگران صدمه وارد مىكند ، و الحاق فرزند از راه قرعه كه پيامبر ( ص ) نظرش را در اين باره درست خواند ، و دستور دو نيم كردن كودك تا دو زن طرف دعوى به حق بازگشتند ، و دستور گردن زدن بنده تا اينكه به حق بازگشت ، و حكم حضرت در مورد فرد دو سر به وسيلهء بيدار كردن يكى از آن دو ، و استخراج حكم خنثى و احكام اهل بغى - شافعى گفته است : احكام اهل بغى را از على آموختيم - و ديگر احكام شگفتى كه محال است كسى بدانها راه يابد كه در مورد كلاله و اب از او سؤال شد ولى نتوانست پاسخ دهد و در مورد ميراث جد ، صد حكم متفاوت داد ! !\r\nفضل مىگويد :\r\nقضاوتها و احكامى كه از امير المؤمنين ( ع ) بيان كرده ، حق است و شكى در آن نداريم . اين احكام مربوط به آن حضرت است و بدان مشهور است . اما اينكه گفت : از من\r\n","description":"","footnote":"","page_name":" 455 ","page_number":460},
  {"content":"\r\nبپرسيد ، دليل فراوانى علم اوست كه همچون دريايى ژرف و پهناور ، از دانستنيها موج مىزند و گوهر ، بر كرانه مىريزد . در اين مسئله بحثى نداريم تا نيازى به اقامهء برهان داشته باشد .\r\nامّا اينكه گفت : كسى كه از معنى اب و كلاله از وى سؤال كردند و او نتوانست پاسخ دهد ، از جمله مطاعن است و در جاى خود ، جواب آن را خواهيد ديد . ان شاء اللَّه تعالى .\r\nمن مىگويم :\r\nمقصود مصنّف ( ره ) بيان فضيلت امير المؤمنين ( ع ) است و اينكه بين آن حضرت و كسانى كه در خلافت بر وى پيشى گرفتند ، نسبتى وجود ندارد . پس چگونه رعيت آنان باشد و آنان پيشوايان وى ، در حالى كه خداوند سبحان فرموده است : * ( « هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ . » ) * ( 1 ) و نيز فرموده : * ( « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ . » ) * ( 2 ) منظور مصنّف تنها بيان علم امير المؤمنين ( ع ) نيست تا بگويد كه بحثى در آن نداريم . همچنين نمىخواهد كه به ديگران طعن زند تا او بگويد كه جوابش خواهد آمد .\r\n\r\nمطلب سوّم : پيشگوييهاى امير المؤمنين ( ع )\r\nمصنّف - شرّف اللَّه قدره - مىگويد :\r\nامير المؤمنين ( ع ) در موارد متعددى از آينده پيشگويى فرموده است . در اينجا چند مورد آن را مىآوريم .\r\n1 - حضرت ( ع ) در خطبه اى فرمود :\r\nهرچه مىخواهيد از من بپرسيد پيش از آنكه مرا از دست بدهيد . به خداى سوگند ، امكان ندارد كه دربارهء گروهى كه صد نفر را هدايت و يا صد نفر را گمراه مىكند از من پرسش كنيد جز آنكه از دعوت كنندهء آن و آن كس كه زمام اين گروه را تا روز قيامت بدست دارد ، شما را آگاه مىسازم .\r\nمردى برخاست و به آن حضرت گفت : به من بگو كه چند مو در سر و صورتم وجود دارد ؟\r\n\r\n","description":"","footnote":"\r\n( 1 ) . زمر / 9 .\r\n( 2 ) . يونس / 35 .\r\n","page_name":" 456 ","page_number":461},
  {"content":"\r\nحضرت ( ع ) فرمود : به خداى سوگند كه خليل من رسول خدا ( ص ) ، از اين سؤال كه تو كردى ، با من سخن گفت . بدان كه بر هر مويى از سرت ، فرشته اى است كه تو را لعنت مىكند و بر هر مويى از صورتت شيطانى است كه تو را مضطرب و آشفته مىسازد . در خانه ات فرزند بد ذاتى است كه فرزند رسول خدا ( ص ) را مىكشد . و اگر فهم برهان اين مطلب بر تو مشكل نبود همانا كه آن را برايت بيان مىكردم . ليكن نشانهء آن همان لعنت و فرزند بد ذات توست كه برايت گفتم .\r\nپسرش در آن زمان ، كوچك بود و همان كسى بود كه امام حسين ( ع ) را كشت .\r\nآن حضرت از قتل ذوالثديه خارجى و عدم عبور خوارج از رود - آن موقع كه به حضرت خبر دادند كه از رودخانه عبور كرده‌اند - خبر داد ، همچنين از شهادت خودش و قطع دست جويرية بن مسهر و به دار آويختن وى خبر داد كه در زمان معاويه به دار آويخته شد . همين طور از به دار آويختن ميثم تمار خبر داد و درختى را كه به آن آويخته مىشود ، به او نشان داد . اين عمل ناجوانمردانه را عبيد اللَّه بن زياد - كه لعنت خدا بر آن دو باد - در حق ميثم مرتكب شد و او را بر درخت خرما ، به دار آويخت . همچنين از قطع دو دست و دو پاى رشيد هجرى و به دار آويختن او ، خبر داد كه چنين نيز شد . قتل قنبر را هم پيشگويى فرمود كه حجاج او را كشت . از كارهاى نارواى حجاج نيز خبر داده بود .\r\nمردى نزد حضرت آمد و گفت : خالد بن عرفطه مرد . حضرت ( ع ) فرمود : او نمرده و نخواهد مرد تا اينكه سپاه ضلالت را كه پرچمدار آن حبيب بن حمار است ، رهبرى كند .\r\nمردى از پاى منبر برخاست و گفت : اى امير مؤمنان ، ! من شيعه و دوستدار تو هستم .\r\nحضرت فرمود : تو كه هستى ؟ گفت : من حبيب بن حمارم . فرمود : بپرهيز از اينكه تو پرچمدار باشى همانا كه تو پرچم را به دست خواهى گرفت و از اين در داخل خواهى شد و با دستش به باب الفيل اشاره فرمود .\r\nدر زمان امام حسين ( ع ) ، ابن زياد ، خالد بن عرفطه را جلودار سپاه عمر بن سعد و حبيب بن حمار را پرچمدار آن كرد و آن را حركت داد تا از باب الفيل وارد شد .\r\nحضرت به براء بن عازب فرمود : فرزندم حسين ، كشته مىشود . تو در آن موقع زنده اى ولى او را يارى نمىكنى ! همين طور هم شد . چه هنوز زنده بود كه امام حسين ( ع ) كشته شد و او را يارى نكرد . آن گاه كه در جنگ صفين از كربلا عبور كرد ، گريست و فرمود :\r\nبه خداى سوگند كه اينجا بار انداز و قتلگاه آنان است و به فرزندش حسين و ياران او\r\n","description":"","footnote":"","page_name":" 457 ","page_number":462},
  {"content":"\r\nاشاره كرد .\r\nآبادانى بغداد و پادشاهى عباسيان و احوال آنان و نيز پيروزى مغول بر آنان را پيشگويى كرد . به واسطهء همين پيشگويى حضرت ( ع ) بود كه حلَّه ، كوفه ، نجف و كربلا در حمله هولاكو به بغداد ، از قتل و كشتار در امان ماند . زيرا وقتى كه هولاكو وارد بغداد شد ، پدرم و سيد بن طاووس و ابن ابى المعز فقيه به وى نامه نوشتند و پيش از فتح بغداد درخواست امان كردند . هولاكو آنان را خواست . آنان ترسيدند و تنها پدرم به نزد او رفت . هولاكو گفت : چگونه پيش از پيروزىام نامه نوشتى ؟ پدرم به او گفت : زيرا امير المؤمنين ( ع ) از تو خبر داده و فرموده است :\r\nهمانا كه تركان بر آخرين پادشاه بنى عباس وارد مىشوند . فرمانروايى از مركز حكومتشان به سوى ايشان [ عباسيان 
  ] مىآيد . صدايى بلند و رسا دارد و از هيچ شهرى نمىگذرد مگر اينكه آن را فتح مىكند و پرچمى در برابرش بالا نمىرود مگر اينكه آن را سرنگون مىسازد . واى ، واى به حال كسى كه با او درگير شود .\r\nهمواره چنين است تا اينكه به پيروزى مىرسد .\r\nاخبار در مورد پيشگوييهاى آن حضرت فراوان است .\r\nفضل مىگويد :\r\nاز ضروريات دين است كه علم غيب مخصوص خداوند است . در اين باره آيات و روايات فراوانى آمده است : * ( « وَعِنْدَه مَفاتِحُ الْغَيْبِ لا يَعْلَمُها إِلَّا هُوَ وَيَعْلَمُ ما فِي الْبَرِّ . . . » ) * ( 1 ) ؛\r\n* ( « إِنَّ الله عِنْدَه عِلْمُ السَّاعَةِ وَيُنَزِّلُ الْغَيْثَ . » ) * ( 2 )\r\nبنابراين ، درست نيست كه در مورد كسى غير از خداوند ، گفته شود كه علم غيب مىداند . به همين سبب هنگامى كه در رجزى كه براى پيامبر ( ص ) ساخته شده بود ، چنين آمده بود كه : در ميان ما پيامبرى است كه مىداند فردا چه خواهد شد . حضرت گوينده را باز داشت و فرمود : اين سخن را رها كن و چيزى غير از اين بگو . خلاصه اينكه جايز نيست در مورد احدى گفته شود كه او علم غيب مىداند . بلى ، غيبگويى به تعليم پروردگار جايز است و راه آن يا وحى است يا الهام - البته به عقيدهء كسانى كه الهام را يكى\r\n\r\n","description":"","footnote":"\r\n( 1 ) . انعام / 59 .\r\n( 2 ) . لقمان / 34 .\r\n","page_name":" 458 ","page_number":463},
  {"content":"\r\nاز راههاى دانستن علم غيب مىدانند - اگر درست باشد كه امير المؤمنين ( ع ) غيبگويى كرده است ، بايد گفت كه حتما با تعليم خداوند بوده است ، يا از راه الهام ، چنان كه در مورد اوليا اين گونه است يا از راه شنيدن از رسول خدا ( ص ) . برخى از مردم بر اين باورند كه او جفر و جامعه مىدانسته ، كه اين نيز راهى جز تعليم الهى ندارد . بنابراين ، شايسته بود كه حقيقت آن را بيان كند و اعتقاد به غيبگويى را به طور مطلق طرح نكند ، چرا كه اين توهّم را پيش مىآورد كه غيب گويى براى انسان امكان پذير است .\r\nامّا آنچه كه از پيشگويى وقايع مربوط به خروج تركان و تخريب بغداد بيان كرده ، در بعضى از احاديث ، از آن خبر داده شده است و آن گونه كه كتاب خدا ( قرآن ) و ضرورت دين اقتضا مىكند ، بايستى به تعليم خداوند باشد .\r\nمن مىگويم :\r\nهر كه به آغاز كلامش بنگرد ، گمان مىبرد كه مصنّف ( ره ) مرتكب گناهى نابخشودنى شده است . امّا چيزى از اين سرو صدايش نمىگذرد كه نتيجهء سخنش اين مىشود كه شايسته بود ، مصنّف حقيقت آن را بيان كند و اعتقاد به غيبگويى را به طور مطلق مطرح نكند .\r\nكاش مىدانستم كه وى به اين مطلب كه امير المؤمنين ( ع ) به خاطر پيشگوييهايش بر ديگران فضيلت و برترى داشته چه پاسخى داده است ؟ فضيلتى كه نشان دهندهء امتياز آن حضرت بر ديگران و امامتش بر ايشان است . با توجّه به اينكه نادانان نيز اين مسئله را مىدانند تا چه رسد به علما ، چه اشكالى دارد كه آن را به شكل مطلق طرح كند ؟\r\nبعلاوه ، مصنّف ( ره ) احاديثى آورده كه دلالت دارد غيبگوئى امير المؤمنين ( ع ) از بيان رسول خدا ( ص ) بوده است . لذا اگر هم ايهامى پيدا شود ، بر طرف مىگردد . از سوى ديگر ، ابن ابى الحديد در چندين صفحه از شرح نهج البلاغه ( 1 ) بيش از آنچه مصنّف ( ره ) در اينجا آورده ، از پيشگوييهاى غيبى امير المؤمنين ( ع ) نقل كرده است . آنچه بر غيب دانى حضرت ، گواهى مىدهد اين است كه با وجود اينكه [ در هنگام شهادت 
  ] حكومت ، به دست ايشان و يارانش بود ، وصيت كرد كه بدن پاكش را پنهانى به خاك سپارند . معمولا چنين كارى صورت نمىگيرد و پسنديده هم نبود كه فرزندانش چنين ، عمل كنند . اما علم آن حضرت و فرزندانش به غيب چنين چيزى را ايجاب نمود . چه آنان از غيب خبر\r\n\r\n","description":"","footnote":"\r\n( 1 ) . ج 1 ص 208 ، ص 175 به بعد و ج 2 ، ص 508 .\r\n","page_name":" 459 ","page_number":464},
  {"content":"\r\nداشتند و مىدانستند كه معاويه و بنى اميه بر بلاد اسلامى مسلط خواهند شد و مطمئن نبودند كه امويان با نبش قبر و مانند آن به قبر شريف آن حضرت توهين نكنند . همچنين از كثرت و فراوانى خوارج و دشمنى آنان با خود ، آگاهى داشت و همانگونه كه از امويان بيم داشت ، از اينان نيز بيم داشت يا آن اقدام توهين آميز را از هر دو گروه مىدانست . لذا به دو سرور اهل بهشت - كه آن دو نيز آنچه را او مىدانست ، مىدانستند - وصيت فرمود كه او را شبانه دفن كنند و قبرش را آشكار نسازند . آن دو بزرگوار نيز قبرش را پنهان داشتند تا اينكه هارون الرشيد به واسطهء كرامتى كه مورخان بيان كرده‌اند ، به بناى آن اقدام كرد .\r\n\r\nمطلب چهارم : شجاعت امير المؤمنين ( ع )\r\nمصنّف - أجزل اللَّه ثوابه و اجره - مىگويد :\r\nهمهء مسلمانان اجماع دارند كه على ( ع ) بعد از پيامبر ( ص ) شجاعترين مردم بود ، چنان كه فرشتگان از حملات آن حضرت ( ع ) به شگفت مىآمدند . پيامبر ( ص ) قتل عمرو بن عبدود به دست آن حضرت را از عبادت جن و انس برتر خوانده است . جبرئيل ندا داد كه : « لا سيف الَّا ذوالفقار و لا فتى الَّا على » . شمشيرى جز ذوالفقار و جوانمردى جز على نيست .\r\nجمهور روايت كرده‌اند كه هرگاه مشركان على را در جنگ مىديدند ، با هم عهد مىكردند كه از خانوادهء يكديگر كفايت كنند . ( مرگ خود را حتمى مىديدند . )\r\nفضل مىگويد :\r\nشجاعت امير المؤمنين چيزى نيست كه كسى آن را انكار كند مگر كسى كه آفتاب نيمروز و فروغ تابان خورشيد را انكار مىكند . آنگاه كه قهرمانان باز مىايستادند او پيش مىرفت و چون فتنه‌ها از هر سو يورش مىآورد ، او استوار مىماند و پايدارى مىكرد .\r\nجمهور اهل سنت اين دلاورى و شجاعت او را مسلَّم مىدانند و مورد نزاع كسى نيست كه در اثبات آن دليل اقامه شود .\r\nمن مىگويم :\r\nآورديم كه شجاعت از شروط امامت است . پس هرگاه شجاعتر بودن امير المؤمنين ( ع ) ثابت شود آن حضرت از ديگران به امامت سزاوارتر است . اينكه فضل گفت : شجاعت امير المؤمنين ( ع ) چيزى نيست كه كسى آن را انكار كند . . . بدون اينكه\r\n","description":"","footnote":"","page_name":" 460 ","page_number":465},
  {"content":"\r\nشجاعتر بودن آن حضرت بر ديگران را بيان دارد ، يا ناشى از غفلت است و يا برخاسته از تغافل . مگر اينكه معتقد باشد كه هيچ كس نسبت به او ، شجاع نبوده ، كه در اين صورت سخنى نيكوست .\r\n\r\nمطلب پنجم : زهد امير المؤمنين ( ع )\r\nمصنّف - رفع اللَّه درجته - مىگويد :\r\nدر اين مطلب احدى اختلاف ندارد كه امير المؤمنين ( ع ) زاهدترين مردمان زمان خود بود . او دنيا را سه طلاقه كرد . قبيصة بن جابر گفته است : در دنيا از على بن ابى طالب زاهدتر نيافتم . غذايش جوى پوست نكنده ( سبوس دار ) بود . و سه روز [ پشت سر هم 
  ] خود را از گندم ، سير نمىكرد . عمر بن عبد العزيز گفت : « احدى از اين امت را نمىشناسيم كه پس از پيامبر ( ص ) از على بن ابى طالب زاهدتر باشد . » اخطب خوارزم از عمار بن ياسر روايت كرده كه گفت : شنيدم كه رسول خدا ( ص ) مىگويد :\r\nاى على ! همانا كه خداوند متعال تو را به زينتى آراسته است كه از آن بهتر به هيچ يك از بندگان خود ، عطا نكرده . آن زينت ، زهد تو در دنيا و بغض دنيا از توست .\r\nفقيران را دوست مىدارى ، از اينكه آنان پيروان تو هستند خشنودى و آنان نيز تو را امام و پيشواى بر حق خود مىدانند و از آن خشنودند . اى على ! خوشا به حال كسى كه تو را دوست بدارد و تو را تصديق كند . بدا به حال كسى كه بغض تو را داشته باشد و تو را تكذيب كند . آنان كه تو را دوست بدارند و تصديقت كنند ، برادران دينى تو و شريكانت در بهشت هستند . كسانى كه بغض تو را داشته و تكذيبت كنند ، بر خدا حق است كه آنان را در روز قيامت در جايگاه دروغگويان قرار دهد .\r\nفضل مىگويد :\r\nزهد امير المؤمنين از نظر اهل سنت ، مسلَّم است . اگر بخواهيم حكاياتى را كه جمهور اهل سنت در مورد زهد او روايت كرده‌اند ، بياوريم ، از گنجايش كتاب ، افزون مىگردد .\r\nاين مرد گمان برده كه اهل سنت و جماعت ، فضايل امير المؤمنين را انكار مىكنند ! هرگز چنين نيست . همانا كه خفاشان شب پرست ، فضيلت خورشيد را انكار مىكنند .\r\n","description":"","footnote":"","page_name":" 461 ","page_number":466},
  {"content":"\r\nمن مىگويم :\r\nهدف ، بيان زهد امير المؤمنين ( ع ) نيست . چرا كه زهد او آشكارتر از آن است كه به گفتن نياز داشته باشد . بلكه منظور آن است كه وى ، زاهدترين مردم است تا از اين راه فضيلت ذاتى او بر ديگران و نزديكى او به حق تعالى ثابت گردد . چرا كه اگر اينان ، به آن اقرار كنند كه ديگر بحثى نيست والَّا ، اگر مىتوانند كسى چون او بياورند ! ! اينكه فضل دانشمندان اهل سنت را اين گونه پيراست ، حقيقت ندارد . زيرا آنان بزرگترين و جامعترين فضيلت حضرت كه در برگيرندهء مزاياى فراوانى است ؛ يعنى خلافت او را كه با نص پيامبر ( ص ) ثابت شده ، انكار كردند و منكر عصمت و فضيلت و برترى او بر ديگران - كه از آشكارترين ضروريات است - شدند . خود فضل نتوانسته كه ، به برترى امام متقيان و امير مؤمنان در علم و شجاعت و زهد اقرار كند ، بلكه همان گونه كه ديديد ، فقط اصل اين صفات را براى حضرت ، ثابت مىكند .\r\nآيا به نظر شما انكار فضايل حضرت به انكار علم و شجاعت و زهد اوست ؟ ! اين را كه حتى خوارج هم نمىتوانند انكار كنند ! ! حديثى را كه مصنّف ( ره ) از اخطب خوارزم نقل كرد ، كنز العمال ( 1 ) و نيز ابن ابى الحديد در شرح نهج البلاغه ( 2 ) هر دو از ابو نعيم در حلية الاولياء به سند خود از عمار نقل كرده‌اند و لفظ آن چنين است :\r\nاى على ! همانا كه خداوند تو را به زينتى آراسته است كه بندگان را به زينتى دوست داشتنىتر از آن نياراسته است ، اين زينت ، زينت ابرار نزد خداست ، يعنى زهد در دنيا ؛ نه تو از دنيا چيزى مىكاهى و نه دنيا از تو . خداوند محبّت مسكينان را به تو داده است . پس تو را چنان كرده كه از پيروى ايشان خشنود باشى و آنان نيز از امامت تو خرسند .\r\nسپس ابن ابى الحديد مىگويد :\r\nابو عبد اللَّه احمد بن حنبل در مسند خود افزوده : پس خوشا به حال كسى كه تو را دوست بدارد و تصديق كند و بدا به حال كسى كه بغض تو را داشته باشد و تو را تكذيب نمايد .\r\n\r\n","description":"","footnote":"\r\n( 1 ) . ج 6 ، ص 159 .\r\n( 2 ) . ج 2 ، ص 449 .\r\n","page_name":" 462 ","page_number":467},
  {"content":"\r\nحاكم فقط همين زيادى را روايت كرده است . ( 1 ) وى گفته است : اسناد اين حديث صحيح است . در كنز العمال ( 2 ) نيز آن را از طبرانى و خطيب و حاكم نقل كرده است .\r\n\r\nمطلب ششم : كرم و بخشش امير المؤمنين ( ع )\r\nمصنّف - ضاعف اللَّه اجره - مىگويد :\r\nاحدى اختلاف ندارد كه آن حضرت ( ع ) بخشنده ترين مردمان بود تا آنجا كه جان خود را در راه خدا تقديم داشت . خداوند در حق آن حضرت ، اين آيهء مباركه را نازل فرمود كه : * ( « وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله » ) * ( 3 ) . بارها تمام دارايى خود را در راه خدا صدقه داد و سه روز پى در پى غذاى خود را ( به مسكين ، يتيم و اسير ) بخشيد . با دست خود باغى را آباد مىكرد سپس آن را صدقه مىداد .\r\nفضل مىگويد :\r\nجود امير المؤمنين از سخاوت درياها و ابرها مشهورتر و از موج پر تلاطم درياها آشكارتر است . او از بارانهاى پى در پى و فراوانى كه بر تپه‌ها مىريزد و سيل دمانى كه از دامن كوهها مىگذرد ، بخشنده تر است .\r\nمن مىگويم :\r\nدانستيد كه در اين مورد و ساير موارد ، بحث در افضيلت است . اگر فضل بدان اقرار كند ، مطلوب ، ثابت مىشود و اگر بدان اقرار ننمايد پس شبيه آن را بياورد ! چگونه كسى كه در همه جا در بذل جان خود بخل ورزيده و سرور كائنات را تنها رها كرده و از معركه پا به فرار گذاشته ، با كسى مقايسه مىشود كه در هنگامه‌هاى خطرناك ، از جان خويش گذشته ؟ ! و يا چگونه كسى كه از دادن ذره‌اى از مال خود به نزديكانش دريغ ورزيده و در روز هجرت تمام اموالش را با خود برده و اهل و عيالش را بدون غذا رها كرده با كسى قياس مىشود كه تمامى اموال خود را به بيگانگان بخشيده ؟ ! آيا كسى كه با شكم چرانى ، خود را از اموال مسلمانان سير مىكرد همچون كسى است كه همه را بر خود ، مقدم مىداشت و غذايش به اندازهء كفاف نبود ؟ !\r\n\r\n","description":"","footnote":"\r\n( 1 ) . ج 3 ، ص 135 .\r\n( 2 ) . ج 6 ، ص 158 .\r\n( 3 ) . بقره / 207 .\r\n","page_name":" 463 ","page_number":468},
  {"content":"\r\n\r\nمطلب هفتم : استجابت دعا ، حسن اخلاق و بردبارى امير المؤمنين ( ع )\r\nمصنّف - قدّس اللَّه روحه - مىگويد :\r\nرسول خدا ( ص ) دعاى او را خوش يمن دانست و روز مباهله از او خواست كه وقتى دعا مىكند ، او آمين بگويد . هيچ يك از صحابه به چنين مقام بلندى نرسيدند . آنگاه كه از انس ابن مالك خواست كه در مورد اين فرموده پيامبر ( ص ) : « من كنت مولاه فعلى مولاه » گواهى دهد ، انس عذر آورد كه فراموش كرده است ، حضرت او را نفرين كرد و فرمود :\r\nخداوندا ! اگر دروغ مىگويد ، او را چنان به پيسى مبتلا كن كه عمامه آن را نپوشاند . پس به پيسى مبتلا شد . همچنين براء ( 1 ) را كه اخبار حضرت را به معاويه مىرساند ، نفرين كرد كه كور شود . در نتيجه كور گشت . دوبار دعا فرمود كه خورشيد برايش برگردد ، و خورشيد برايش برگشت . دعا كرد كه آب شهر كوفه كم شود ، چه آنقدر آب زياد شده بود كه مردم ترسيدند شهر را در خود فرو برد ، آب در اثر دعاى حضرت آنقدر كم شد كه ماهيها و حيوانات آبزى ، نمايان شدند و با حضرت گفتگو مىكردند تا جايى كه مردم را به تعجب انداخته بود .\r\nحسن اخلاق امير المؤمنين ( ع ) ، به نهايت رسيده بود تا آنجا كه دشمنانش او را اهل مزاح و شوخ طبعى خوانده‌اند . همين طور است عقل و خرد آن حضرت . رسول خدا ( ص ) به فاطمه ( ع ) فرمود :\r\nمن تو را به همسرى كسى در آوردم كه از تمامى مردمان زودتر اسلام آورد و از همهء آنان عملش بيشتر و خردش افزونتر است .\r\nفضل مىگويد :\r\nآنچه كه در اينجا درباره استجابت دعاى امير المؤمنين بيان كرده ، چيزى است كه جاى شك و ترديد ندارد . اگر دعاى سرور اوليا به اجابت نرسد پس دعاى چه كسى به اجابت خواهد رسيد ؟ امّا اينكه گفت : پيامبر ( ص ) دعاى او را خوش يمن دانست ، در مورد اين مطلب و اينكه چرا وى را با خود شريك نمود ، در آيهء مباهله سخن گفتيم . و آورديم كه اين عادت اهل مباهله است كه خويشان ، فرزندان و زنان خود را براى دعا ،\r\n\r\n","description":"","footnote":"\r\n( 1 ) . در يك نسخه « مغيره » آمده است .\r\n","page_name":" 464 ","page_number":469},
  {"content":"\r\nهمراه مىسازند . از سخنان وى چنين فهميده مىشود كه پيامبر ( ص ) به خاطر نيازى كه به دعاى او داشت آن را خوش يمن دانست ، در حالى كه چنين چيزى از لحاظ عقل و نقل باطل است . از نظر عقل باطل است ، زيرا بدون شك ، پيامبر ( ص ) مستجاب الدعوه بود و كسى كه خود مستجاب الدعوه باشد ، نيازى به دعاى ديگرى ندارد . از نظر نقل هم باطل است . چون شركت دادن وى براى دعا و مباهله ، براى اين نبود كه دعاى او خوش يمن است و كمك مىكند بلكه علت آن چيزى بود كه آورديم .\r\nامّا اينكه گفت : امير المؤمنين از انس بن مالك شهادت طلبيد ولى او عذر آورد كه فراموش كرده است . پس او را نفرين كرد . . . ظاهرا اين داستان ساختهء رافضيان است . زيرا خبر « من كنت مولاه فعلى مولاه » در غدير خم بود و به دليل كثرت كسانى كه آن را شنيده بودند ، همچون حديث مستفيض بود . پس چه نيازى به شهادت خواستن از انس بود ؟ اگر به فرض بپذيريم كه او از انس گواهى خواست ولى انس گواهى نداد ، باز اخلاق امير المؤمنين چنان نبود كه صحابى رسول خدا ( ص ) و كسى را كه مدت ده سال خادم آن حضرت بود ، نفرين كند تا دچار پيسى شود ! به هر حال ساختگى بودن حديث آشكار است .\r\nمن مىگويم :\r\nاستجابت دعا در مثل اين امور خارق العاده جز براى پيامبر يا وصى پيامبر امكان پذير نيست . زيرا مشتمل بر معجزه است . و كسى غير از امير المؤمنين ( ع ) مانند آن را ندارد .\r\nپس آن حضرت امام است . و اما رازى كه براى كمك گرفتن از دعاى على ، بيان كرده از جمله رازهاى باطنى مخصوص دشمنان اهل بيت ( ع ) است . چنان كه در آيهء ششم و حديث هشتم گذشت .\r\nاز اين گذشته ، خوش يمن دانستن متوقف بر نياز واقعى نيست ، بلكه امر خداوند متعال است تا شرف آل محمد ( ص ) در درگاه الهى و عنايت خود را به آنان بيان فرمايد و نيز نشان دهندهء كمال رسول خداست كه اظهار بىنيازى نمىكند و بر خويش تكيه نمىنمايد ، اگر چه اين حق را بر خدا دارد كه دعايش را مستجاب گرداند . اين مطلب را به طور مشروح آورديم .\r\nامّا اينكه نفرين انس را تكذيب نمود و چنين احتجاج كرد كه حديث غدير مستفيض است و نيازى به گواهى خواستن نداشت ، اشكالش در اين است كه امير المؤمنين ( ع ) مىخواست استفاضه و كثرت آگاهان از آن را بيان كند تا امامت خويش را به واسطهء نص ،\r\n","description":"","footnote":"","page_name":" 465 ","page_number":470},
  {"content":"\r\nآشكار سازد و اين از مواردى است كه به بزرگترين شواهد نياز دارد بخصوص براى كسانى كه با شيفتگى به دو خليفهء اوّل ، بزرگ شده بودند . اگر اين حديث و مانند آن نبود ، هيچ وقت تعداد شيعيان كوفه به آن اندازه زياد نمىشد . لذا كتمان شهادت در مورد اين حديث ، كتمان ما انزل اللَّه بود . بنابراين ، كسى كه آن را كتمان كند ، مستحق كيفر دنيوى و شديدترين عذاب اخروى است . بدون شك چنين نفرينى [ ابتلاى به پيسى 
  ] از همهء نفرينها مناسبتر بود . چرا كه شاهدى آشكار و دائمى بر صدق حديث غدير و امامت امير المؤمنين ( ع ) مىگشت . نفرين بر خدمتكار پيامبر ( ص ) نيز از آن حضرت بعيد نيست .\r\nزيرا زيان كتمان چنين شخصى در امرى بدين اهميت ، از كتمان ديگران بيشتر است و بنابراين به كيفر ، سزاوارتر است . درست به همين سبب است كه عذاب زنان گنهكار پيامبر ( ص ) دو برابر است . اين اوّلين بدرفتارى انس با امير المؤمنين ( ع ) نيست ، بلكه وى از اين موارد فراوان دارد از جمله در داستان پرنده و مانند آن ، از خط امامت ، منحرف بود . ابن ابى الحديد مىگويد :\r\nگروهى از استادان بغدادى ، چنين مىگفتند كه عده اى از اصحاب و تابعين و محدثان از راه على ( ع ) منحرف بودند و از او بدگويى مىكردند . و برخى از آنها مناقب او را كتمان مىكردند و دشمنانش را يارى مىنمودند ، تا به منافع زودگذر دنياى فانى ، دست يابند . مثل انس بن مالك . على در ميدان كاخ يا - بنابر گفته اى - در ميدان مسجد جامع كوفه ، مردم را سوگند داد كه : چه كسى از شما شنيد كه رسول خدا ( ص ) فرمود : من كنت مولاه فعلى مولاه ؟ دوازده نفر به پا خاستند و بدان گواهى دادند . انس بن مالك در ميان مردم حاضر ، بود ولى به پا نخاست . على به او گفت : اى انس ! چه چيزى موجب شد كه برنخيزى و شهادت ندهى ، در حالى كه وقتى رسول خدا ( ص ) آن جمله را بيان فرمود ، حضور داشتى ؟ ! انس پاسخ داد : اى امير المؤمنين ! پير و فراموشكار شده‌ام . حضرت فرمود : خدايا ! اگر دروغ مىگويد ، او را به چنان پيسى دچار كن كه عمامه هم آن را نپوشاند . طلحة بن عمير گفت : به خدا سوگند كه پس از آن ديدم كه بين چشمانش سفيد شده است . عثمان بن مطرف روايت كرده كه مردى از انس بن مالك ، در آخر عمرش ، از على بن ابى طالب پرسيد ، پاسخ داد : پس از جريان ميدان [ ميدان كاخ يا مسجد جامع 
  ] سوگند خورده‌ام كه هيچ حديثى را كه در مورد على باشد كتمان نكنم . او\r\n","description":"","footnote":"","page_name":" 466 ","page_number":471},
  {"content":"\r\nسرور پرهيزگاران در روز قيامت است . به خدا سوگند كه اين را از پيامبرتان شنيدم .\r\nابو اسرائيل از حكم از ابو سليمان مؤذن روايت كرده كه على مردم را سوگند داد كه چه كسى شنيده كه رسول خدا ( ص ) فرمود : من كنت مولاه فهذا على مولاه ؟\r\nگروهى شهادت دادند . زيد بن ارقم از اداى شهادت خوددارى كرد و شهادت نداد ، در حالى كه آن را مىدانست . على از خدا خواست كه بيناييش از بين برود . او نيز كور شد . پس از آنكه بينايى خود را از دست داد ، اين حديث را براى مردم نقل مىكرد . ( 1 )\r\nدر همين كتاب ، در جايى ديگرى ، مسئلهء پيسى وى را بيان كرده ، مىگويد : « ابن قتيبه و مسئلهء پيسى و نفرين را در كتاب المعارف در باب » البرمى من اعيان الرجال « آورده است .\r\nابن قتيبه بنابر مشهور دربارهء على ، متهم نبود . . . » ( 2 )\r\nاحمد در مسند خود از چند طريق ، گواهى خواستن امير المؤمنين ( ع ) در ميدان و به پا خاستن شاهدان و اداى شهادت ، را روايت كرده است . در بعضى از اين طرق آمده است : همگان به پا خاستند مگر سه نفر كه على ( ع ) آنان را نفرين كرد و چنان كه در آيهء دوّم گذشت ، دعايش آنان را گرفت .\r\nاز سوى ديگر ، فضل ، آنچه را كه مصنّف در باب خردمندى و خوشخويى امير المؤمنين ( ع ) - كه دو فضيلت مطلوب در امامان است - آورده فراموش كرده است .\r\nدر اين مطلب نيز شكى نيست كه آن حضرت ( ع ) در اين دو فضيلت نيز بر ديگران امتياز داشت .\r\nروايتى را كه مصنّف ( ره ) از پيامبر ( ص ) در مورد خردمندى امير المؤمنين ( ع ) نقل كرد ، احمد در مسند ( 3 ) خود و نيز در كنز العمال ( 4 ) از ابن جرير نقل كرده كه گفت : صحيح است و نيز دولابى در الذرية الطاهره در حديثى كه در آن از خواستگارى ابوبكر و عمر از فاطمه ( ص ) و پاسخ منفى پيامبر ( ص ) و به همسرى على ( ع ) در آمدن وى سخن به ميان آمده ، چنين آورده كه پيامبر ( ص ) به فاطمه ( ص ) فرمود : « به خدا سوگند كه تو را به همسرى داناترين و خردمندترين مردم و كسى كه از همه زودتر مسلمان شد ، درآوردم » . در يك\r\n\r\n","description":"","footnote":"\r\n( 1 ) . ج 1 ، ص 361 .\r\n( 2 ) . ج 4 ، ص 388 .\r\n( 3 ) . ج 5 ، ص 26 .\r\n( 4 ) . ج 6 ، ص 392 .\r\n","page_name":" 467 ","page_number":472},
  {"content":"\r\nروايت آمده : « نخستين كسى كه اسلام آورد » . باز در كنز العمال ( 1 ) از طبرانى با اين لفظ نقل كرده كه فرمود : او اوّلين صحابى است كه اسلام آورد و عالمترين و خردمندترين آنان است . اگر ترس از پرگويى و رنجش خواننده نبود اخبار و آثار فراوانى را كه در مورد عقل و خردش ، موجود است مىآوردم . ابن ابى الحديد در مقدمهء شرح نهج البلاغه و در اثناى آن گوشه اى از خردمندى امير المؤمنين ( ع ) و گذشت و حسن اخلاق حضرت ( ع ) را آورده است . بدانجا مراجعه فرمائيد .\r\n\r\nقسم دوّم - فضايل جسمانى امير المؤمنين ( ع )\r\n\r\nمطلب اوّل : عبادت امير المؤمنين ( ع )\r\nمصنّف - شرّف اللَّه قدره - مىگويد :\r\nقسم دوّم - فضايل جسمانى امير المؤمنين ( ع ) است كه آن را طى دو مطلب بيان مىكنيم :\r\nاختلافى نيست كه آن حضرت ( ع ) عابدترين مردمان بود . مردم نماز شب ، ادعيهء مأثوره و مناجات در اوقات مبارك و اماكن مقدس را از او آموختند . آن قدر غرق در عبادت بود كه به هنگام نماز تير را از بدنش در مىآوردند . زيرا در آن موقع از هر آنچه غير خداست ، بريده بود . مولاى ما ، امام زين العابدين ( ع ) در شبانه روز هزار ركعت نماز مىخواند و صحيفه اش را مىخواند و چون دردمندى بىقرار ، آن را كنار مىگذاشت و مىفرمود : چگونه مىتوانم چون على ( ع ) خدا را پرستش كنم ؟ ! امام كاظم ( ع ) فرمود : فرمودهء خداوند متعال : * ( « تَراهُمْ رُكَّعاً سُجَّداً يَبْتَغُونَ فَضْلًا مِنَ الله وَرِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ » ) * ( 2 ) دربارهء امير المؤمنين ( ع ) فرود آمد .\r\nروزى در جنگ صفين درگير جنگ بود و بين دو سپاه مراقب خورشيد بود . ابن عباس گفت : اين ، وقت نماز نيست چرا كه درگير جنگ هستيم . على ( ع ) فرمود : پس براى چه با آنان مىجنگيم ؟ همانا كه به خاطر نماز با آنان مىجنگيم .\r\n\r\n","description":"","footnote":"\r\n( 1 ) . ج 6 ، ص 153 .\r\n( 2 ) . فتح / 29 .\r\n","page_name":" 468 ","page_number":473},
  {"content":"\r\nتنها او بود كه خدا را چنان كه بايد ، پرستش كرد و فرمود : تو را به خاطر ترس از آتش جهنم و شوق بهشت پرستش نكردم بلكه تو را شايسته عبادت يافتم ، پس تو را پرستش كردم .\r\nفضل مىگويد :\r\nنه عابدان مىتوانند به پاى عبادت امير المؤمنين ( ع ) برسند و نه پرهيزگاران . فرشتگان از تحمل آن ناتوانند و كرّوبيان از اقيانوس زلال آن جرعه جرعه مىنوشند . چگونه چنين نباشد و حال اينكه او جلال قدس و جمال ملكوت را از همه نيكوتر مىشناخت و براى رسيدن به جبروت ، از همه شيداتر بود . اما اينكه گفت : او بود كه چنان كه بايد خداوند را پرستش كرد ، درست نيست . زيرا پيامبر ( ص ) با اينكه به كمال عبادت پروردگار رسيده بود فرمود : آنگونه كه بايد تو را عبادت نكرديم . عارفان نيز اتفاق دارند كه احدى نمىتواند آنگونه كه بايد خدا را پرستش كند . دلايل اين مطلب در جاى خود آمده است .\r\nمن مىگويم :\r\nآنچه ممتنع است ، عبادت آن گونه كه بايد از تمامى جهات كمّى و كيفى است ، نه از يك جهت خاص . مثل عبادت خداوند سبحان فقط به خاطر خدا نه به خاطر ترس يا طمع در چيزى . منظور مصنّف ( ره ) نيز اين نوع عبادت است . بدين سبب ، جملهء امير المؤمنين ( ع ) را كه مىفرمايد : تو را به خاطر ترس از آتش جهنم و شوق بهشت پرستش نكردم . . . آورد ، تا نشان دهد كه او خدا را چنان كه بايد عبادت كرده ؛ يعنى عبادت آزادگان ، نه عبادت بندگان و سوداگران .\r\nابن ابى الحديد در مقدمهء شرح نهج البلاغه مىگويد :\r\nامير المؤمنين ( ع ) از لحاظ عبادت از همگان عابدتر و نماز و روزه‌اش از تمام مردمان بيشتر بود . مردم نماز شب و توجه به اوراد و اذكار الهى و انجام مستحبات را از او آموختند .\r\nشما چه مىانديشيد در مورد مردى كه چنان بر عبادت خود محافظت داشت كه در ليلة الهرير ، زيرا اندازى برايش گستردند و او در حالى كه تيرها در برابرش فرود مىآمد و زوزه كشان از كنار گوشش مىگذشت ، به نماز ايستاد و بىآنكه هراسى به دل راه دهد از جايش برنخاست تا عبادتش را به پايان رسانيد ؟ ! و چه مىگوييد دربارهء مردى كه\r\n","description":"","footnote":"","page_name":" 469 ","page_number":474},
  {"content":"\r\n\r\nمطلب دوم : جهاد امير المؤمنين ( ع )\r\nمصنّف - شرّف اللَّه قدره - مىگويد :\r\nهمانا كه بر پايى مبانى دين و تثبيت پايه‌هاى آن و آشكار شدن نشانه‌هاى آن به واسطهء شمشير مولاى ما ، امير المؤمنين ( ع ) بود . فرشتگان از شدّت مهارت او در جنگها به شگفت آمدند . در جنگ بدر كه سختترين و اوّلين جنگ مسلمانان بود ، قهرمانان قريش را كه مبارز مىطلبيدند ، كشت . كسانى چون وليد بن عتبه ، عاص بن سعيد بن العاص كه مسلمانان از او مىگريختند . يا نوفل بن خويلد كه پيش از هجرت ابوبكر و طلحه را با ريسمانى به يكديگر بست و آنگاه آنان را شكنجه نمود . هنگامى كه رسول اكرم ( ص ) شنيد ، نوفل در سپاه مشركان قريش است ، فرمود : خداوندا ! شر نوفل را از سر من كوتاه كن . و چون على ( ع ) او را كشت ، رسول خدا ( ص ) فرمود : ستايش خدايى را كه دعايم را در مورد وى اجابت كرد . على ( ع ) در آن روز سرداران قريش را يكى پس از ديگرى كشت تا جايى كه نيمى از كشتگان كه هفتاد نفر بودند ، به دست او كشته شدند و تماس مسلمانان و سه هزار از فرشتگان كه به كمك سپاه اسلام آمده بودند و پرچمهايى كه نشانهء سپاه اسلام بر آن بود ، در دست داشتند ، نصف ديگر را كشتند .\r\nدر جنگ احد كه مسلمانان از اطراف پيامبر ( ص ) گريختند و رسول اكرم ( ص ) مورد اصابت قرار گرفت و مشركان قريش با شمشير و نيزه به آن حضرت ( ص ) حمله بردند ، على ( ع ) از او دفاع مىكرد و چون حضرت ( ص ) به هوش آمد ، به او نگاه كرد و فرمود :\r\nمسلمانان چه كردند ؟ حضرت پاسخ داد : پيمان شكستند و گريختند . فرمود : اينان را از من دور كن على ( ع ) مشركان را از آن حضرت راند . كسى در مدينه فرياد زد كه پيامبر ( ص ) كشته شد .\r\nدلها فروريخت جبرئيل فرود آمد و ندا داد : « لا سيف الا ذوالفقار و لا فتى الا على » و به پيامبر ( ص ) گفت : اى رسول خدا ! فرشتگان از اين مواسات و فداكارى على به شگفت آمده‌اند . پيامبر ( ص ) فرمود : چه چيزى او را از اين فداكارى باز دارد و حال اينكه او از من است و من از او . بعضى از مردم بخاطر ثبات قدم على ( ع ) برگشتند . عثمان هم بعد از سه روز برگشت . پيامبر ( ص ) فرمود : راه زيادى رفتى ! در جنگ خندق ، مشركان قريش مدينه را محاصره كردند . چنان كه خداوند متعال فرموده : * ( « اذ جاؤكم من فوقكم و من أسفل منكم . » ( 1 ) در آن روز مبارز طلبيدند ، احدى از مسلمانان جز على ( ع ) به ميدان نرفت . در همان جنگ بود كه على ( ع ) عمرو بن عبدود را كشت . ربيعة السعدى گويد : نزد حذيفة بن يمان آمدم و به او گفتم : اى ابا عبد اللَّه ! ما از على\r\n\r\n","description":"","footnote":"\r\n( 1 ) . احزاب / 10 .\r\n","page_name":" 471 ","page_number":475},
  {"content":"\r\nمناقب او سخن مىگوييم . مردم بصره مىگويند : شما دربارهء على زياده روى مىكنيد . آيا مىتوانى در اين باره برايم حديثى روايت كنى . گفت : سوگند به كسى كه جان من به دست او است . اگر همهء اعمال امّت محمّد را از روز بعث تا روز قيامت ، در يك كفهء ترازو و عمل على را در كفهء ديگر قرار دهند ، عمل على بر همه اعمال امت مىچربد ! ربيعه گفت :\r\nاين سخن ، قابل تحمل نيست . حذيفه گفت : اى احمق ! چگونه قابل تحمل نيست ؟ روزى كه عمرو بن عبدود مبارز طلبيد ، و همه را ترس فرا گرفت مگر على كه به جنگ او رفت و او را كشت ، ابوبكر و عمر و حذيفه و ساير اصحاب پيامبر ( ص ) كجا بودند ؟ ! سوگند به او كه جان حذيفه به دست اوست ، همانا كه عمل على در آن روز از عمل اصحاب محمّد تا روز قيامت بزرگتر است .\r\nدر جنگ احزاب ، امير المؤمنين ( ع ) گروهى از مشركان را كشت . در غزوهء بنى المصطلق ، امير المؤمنين ( ع ) مالك و پسرش را كشت و جويريه ، دختر حارث ( رئيس آنان ) را اسير كرد كه پيامبر ( ص ) او را به همسرى خود برگزيد .\r\nدر جنگ خيبر ، پيروزى از آن على ( ع ) بود كه مرحب را كشت . سپاهيان يهود ( كه پشت سر مرحب بودند ) پا به فرار گذاشتند و در دژ را بستند . على ( ع ) در دژ را از جا كند و آنگاه آن را به عنوان پلى بر روى خندقى كه يهوديان كنده بودند انداخت تا مسلمانان از روى آن عبور كنند . مسلمانان دژ را فتح كردند و غنايم را به دست آوردند . درى كه هفتاد مرد آن را حمل مىكردند . آن حضرت ( ع ) فرمود : به خداى سوگند كه من دروازهء خيبر را با نيروى جسمانى از جا نكندم ، بلكه آن را با قدرت ربانى از جا درآوردم .\r\nدر فتح مكه ، امير المؤمنين ( ع ) حويرث بن نفيل بن كعب كه پيامبر ( ص ) را اذيت مىكرد ، و نيز جماعت ديگرى از مشركان را كشت مكه نيز به دست او فتح شد .\r\nدر جنگ حنين پيامبر ( ص ) سپاه فراوان و مجهزى در اختيار داشت ؛ تعداد سپاهيان حضرت ( ص ) ده هزار نفر بود كه پيامبر ( ص ) آنان را از مكه به سوى حنين ( در اطراف طائف ) حركت داد . ابوبكر سپاهيان پيامبر ( ص ) را چشم زد . او از كثرت سپاهيان دچار غرور شده گفت : ما ديگر به خاطر كمى نفرات ، مغلوب نمىشويم . اما در همان آغاز همهء آنان فرار كردند و جز نه نفر از بنى هاشم كسى با پيامبر ( ص ) نماند . خداوند اين آيهء شريفه را نازل فرمود : * ( « ثم وليتم مدبرين ثم أنزل اللَّه سكينته على رسوله و على\r\n","description":"","footnote":"","page_name":" 472 ","page_number":476},
  {"content":"\r\nالمؤمنين » ( 1 ) منظور على ( ع ) و كسانى است كه با او ثابت قدم ماندند . على ( ع ) در جلوى پيامبر ( ص ) شمشير مىزد و عباس در سمت راست و فضل در طرف چپ ، ابوسفيان بن حارث نيز زينش را گرفته بود . نوفل و ربيعه دو پسر حارث ، عبداللَّه بن زبير بن عبدالمطلب و عتبه و معتب دو پسر ابو لهب نيز با پيامبر ( ص ) ماندند . على ( ع ) جمع زيادى از سپاهيان دشمن را كشت . مشركان فرار كردند و عده اى به اسارت در آمدند . امير المؤمنين ( ع ) در تمامى جنگهاى پيامبر ( ص ) حضور داشت و فداكارى كرد ( مگر جنگ تبوك ) . پس از پيامبر ( ص ) با ناكثين ، قاسطين و مارقين جنگيد . ابوبكر انبارى در امالى خود روايت كرده كه :\r\nعلى ( ع ) در مسجد در كنار عمر نشست . گروهى از مردم نيز با او نشسته بودند .\r\nچون على ( ع ) برخاست ، مردى متعرض وى شد و به او نسبت تكبر و عجب داد .\r\nعمر گفت : تكبر و غرور ، مردى چون او را مىسزد . به خدا سوگند ، اگر شمشير او نبود ، پايه‌هاى اسلام بر پا نمىشد . گذشته از اين ، او داناترين امت به قضاوت و با سابقه ترين و شريفترين آنان است . آن مرد به عمر گفت : اى امير المؤمنين ! چه چيزى تو را باز داشت ( كه خلافت را به او بسپارى ) ؟ عمر گفت : چون جوان بود و خاندان عبدالمطلب را دوست داشت و سورهء برائت را او به مكه برد ؛ چه پيامبر ( ص ) ابوبكر را به مكه فرستاد تا آن را به مردم اعلام كند . جبرئيل فرود آمد و به او گفت : خدايت تو را سلام مىرساند و مىگويد : آن ( سوره برائت ) را احدى جز تو يا كسى از خودت ، نبايد برساند .\r\nهمين داستان به تنهايى براى اثبات بزرگوارى و بلند مرتبگى او بس است بخصوص نسبت به كسى در ابلاغ يك سوره نيز مورد وثوق و اعتماد نيست .\r\nاين شجاعت على ( ع ) در حالى بود كه غذاى گوارا نمىخورد . چه آن حضرت هرگز سه روز متوالى نان گندم نخورد ، بلكه غذايش نان جوين بىخورش بود كه آن را در كيسه اى مىگذاشت و درش را مىبست تا مبادا حسن و حسين ( ع ) آن را نرم كنند . فراوان روزه مىگرفت و بسيار نماز مىخواند و در عين حال چنان نيرومند بود كه دروازهء خيبر را\r\n\r\n","description":"","footnote":"\r\n( 1 ) . توبه / 26 .\r\n","page_name":" 473 ","page_number":477},
  {"content":"\r\nكه مسلمانان از گشودن آن عاجز بودند ، از جا كند . فضايل آن حضرت ( ع ) آن قدر فراوان است كه قابل شمارش نيست .\r\nفضل مىگويد :\r\nآنچه كه در مورد دلاورى امير المؤمنين در ركاب پيامبر ( ص ) بيان كرد ، چيزى نيست كه كسى در آن شبهه اى داشته باشد . در بيشتر جنگها پيروزى از آن او بود . اين مسئله ، مشهور و مسلَّم است و احدى را در آن اختلاف نيست . آنچه كه دربارهء دلاورى وى در جنگ بدر و كشتن سرداران قريش بيان كرده ، آن هم درست است . زيرا وى اوّلين كسى است كه در جنگ بدر به ميدان مبارزه رفت . آنگاه كه عتبه ، شيبه و وليد بن عتبه از سپاه مشركان بيرون آمدند و مبارز خواستند ، گروهى از انصار به مصاف آنان رفتند . آنان گفتند :\r\nما با شما مبارزه نمىكنيم . سپس فرياد زدند : اى محمّد ! همتايان قريشى ما را به سوى ما گسيل دار . و رسول خدا فرمود : عبيده ! حمزه ! على ! بيرون رويد . آنان به صحنه نبرد رفتند . عبيدة بن حارث با عتبه ، حمزه با شيبه و على با وليد به نبرد ، پرداخت . على ، وليد را كشت و حمزه ، شيبه را . امّا بين عتبه و عبيده ضرباتى رد و بدل شد . على و حمزه به كمك عبيده رفتند و عتبه را كشتند . اين اوّلين مبارزه اى بود كه در اسلام به وقوع پيوست و امير المؤمنين يكه تاز ميدان بود .\r\nآنچه در مورد دلاورى على در روز احد گفته نيز درست است ليكن اصحاب نيز در آن روز دلاورى كردند . طلحة بن عبيد اللَّه در آن روز از خود دلاورى نشان داد . همين طور سعد بن ابى وقاص ، ابودجانه و گروهى از انصار .\r\nامّا آنچه در مورد جنگ حنين و ابوبكر بيان كرده ، از دروغهاى اوست . چگونه ممكن است كه ابوبكر اصحاب رسول خدا ( ص ) را چشم بزند ، در حالى كه وى در آن موقع بزرگ مهاجران و پرچمدار آنان بود ؟ ! به هر صورت او يكى از مسلمانان بود كه كثرت سپاهيان ، او را به شگفتى واداشت و خداوند نيز اين آيه را نازل فرمود .\r\nامّا اينكه گفته : عتبه و معتب پسران ابولهب در جنگ حنين در كنار رسول خدا ( ص ) ماندند و فرار نكردند ، بيانگر ناآگاهى او از علم تاريخ است . آيا نمىداند كه رسول خدا ( ص ) ، عتبه را نفرين كرد كه خداوند سگى از سگان خود را بر او مسلط نمايد و خدا هم دعاى پيامبر ( ص ) را اجابت فرمود و شيرى او را دريد . اين جريان پيش از هجرت اتفاق افتاد و عتبه در حال كفر مرد . پس چگونه در ركاب رسول خدا ( ص ) در جنگ حنين حضور يافت ؟ ! اين ناشى از جهل وى نسبت به سرگذشت پيشينيان است .\r\n","description":"","footnote":"","page_name":" 474 ","page_number":478},
  {"content":"\r\nحقيقت داستان سورهء برائت را نيز پيش از اين بيان كرديم و آورديم كه علت آن بود كه مردمان عرب لغو پيمان را تنها از سوى صاحب پيمان يا فردى از قبيلهء او معتبر مىشمردند . لذا پيامبر ( ص ) على را براى اعلام سورهء برائت گسيل داشت تا آنان پيمانهاى خود را با پيامبر ( ص ) لغو شده تلقى كنند ، نه براى آنكه ابوبكر در اعلام سورهء برائت مورد اعتماد نبود . اين گفتهء وى كه مردى مثل ابوبكر كه بزرگ مهاجران و امين رسول خدا ( ص ) بود مورد وثوق و اعتماد آن حضرت ( ص ) در لغو پيمان و قرائت سورهء برائت نباشد ، سخنى است كه هيچ مسلمانى نمىپذيرد و ناشى از نهايت تعصب و بىخبرى وى نسبت به احوال صحابه است ! من مىگويم :\r\nدر جنگ احد ، اين على بن ابى طالب ، ابودجانه و شهداى آن روز بودند كه فداكارى كردند و آنچه كه در مورد دلاورى طلحه و سعد گفته ، محل نظر است . چه آنان نيز از جمله فراريان از صحنهء جنگ بودند . طبرى در تاريخ ( 1 ) خود از قاسم بن عبد الرحمن روايت كرده كه گفت :\r\nانس بن نظر عموى انس بن مالك به عمر بن خطاب و طلحة بن عبيد اللَّه كه در ميان گروهى از مهاجران و انصار بودند و دست از جنگ كشيده بودند ، رسيد ، به آنان گفت : چرا اينجا نشسته‌ايد ؟ ! گفتند : محمد ، رسول خدا ( ص ) كشته شد . انس گفت : زندگى بعد از او را مىخواهيد چه كنيد ؟ ! برخيزيد و براى آنچه كه رسول خدا كشته شد ، كشته شويد . آنگاه خود ، در پيشاپيش آنان جنگيد تا شهيد شد .\r\nمانند اين نقل در كامل ابن اثير ( 2 ) و الدر المنثور سيوطى به نقل از ابن جرير آمده است . اين روايت بر فرار طلحه و اينكه او اهل دلاورى نبود ، دلالت دارد .\r\nموارد زير نيز بر فرار سعد دلالت دارد :\r\n1 - روايت طبرى ( 3 ) از سدى كه گفت : كسى جز طلحه و سهل بن حنيف نايستاد .\r\n2 - روايت حاكم در كتاب المغازى مستدرك ( 4 ) از سعد كه گفت : « وقتى مردمان آن گونه از\r\n\r\n","description":"","footnote":"\r\n( 1 ) . ج 3 ، ص 19 .\r\n( 2 ) . ج 2 ، ص 75 .\r\n( 3 ) . ج 3 ، ص 20 .\r\n( 4 ) . ج 3 ، ص 26 .\r\n","page_name":" 475 ","page_number":479},
  {"content":"\r\nاطراف رسول خدا ( ص ) فرار كردند ، من نيز به گوشه اى رفتم و گفتم : از خود دفاع مىكنم ، يا شهيد مىشوم يا نجات مىيابم . »\r\n3 - روايت ابن ابى الحديد از واقدى كه گفت : « در آن روز هشت نفر با رسول خدا ( ص ) پيمان مرگ بستند . سه تن از مهاجران و پنج نفر از انصار ، مهاجران على و طلحه و زبير بودند . . . اما ساير مسلمانان فرار كردند ، رسول خدا ( ص ) آنها را به نبرد مىخواند تا اينكه در نزديكى مهراس ، تنها ماند . »\r\nقوشچى در شرح تجديد الاعتقاد ، آنجا كه خواجه نصير الدين طوسى مسئلهء جنگ احد را مطرح كرده ، مطلبى دارد كه بر فرار سعد و طلحه دلالت مىكند . وى مىگويد :\r\nپيامبر ( ص ) هم لوا و هم پرچم را به على داد . پرچم مشركان به دست طلحة ابن ابى طلحه بود كه او را « كبش الكتيبه » ( 1 ) مىناميدند . على او را كشت . ديگرى پرچم او را به دست گرفت . على او را هم كشت . يكى پس از ديگرى كشته شدند تا شمارشان به نه رسيد . مشركان پا به فرار گذاشتند و مسلمانان به جمع غنايم پرداختند . خالد بن وليد افراد خود را جمع كرد و بر پيامبر ( ص ) حمله كرد . آنان با شمشير تير و سنگ آن حضرت را هدف قرار دادند كه چنان كه از هوش رفت .\r\nمردم از دور او فرار كردند مگر على . پيامبر ( ص ) وقتى كه به هوش آمد ، به او نگاه كرد و گفت : اينان را از من دور ساز . على آنان را از دور پيامبر دور كرد و فرارى ساخت . بيشتر كشتگان قريش به دست او كشته شدند .\r\nاخبار ما نيز به همين مضمون آمده است امّا ثبات قدم ابودجانه را هم بيان كرده است .\r\nاگر هم به فرض بپذيريم كه طلحه و سعد ماندند و فرار نكردند ، باز هم هيچ دلاورى چشمگيرى از آن دو سراغ نداريم . ادعاى اينكه دست طلحه در دفاع از پيامبر ( ص ) فلج شد ، محل نظر است . لذا شعبى آن را با ظن و گمان بيان كرده است . در كنز العمال ( 2 ) در كتاب غزوات از ابن ابى شيبه از شعبى نقل كرده كه گفت : « در روز احد ، بينى پيامبر ( ص ) و دندان حضرت شكست و چنين مىپندارد كه طلحه براى محافظت از رسول خدا ( ص ) دستش را جلوى صورت ايشان گرفت و به همين سبب ضربه ديد و ناكار شد » . شايد\r\n\r\n","description":"","footnote":"\r\n( 1 ) . مهتر و سردار لشكر .\r\n( 2 ) . ج 5 ، ص 277 .\r\n","page_name":" 476 ","page_number":480},
  {"content":"\r\nدست او در هنگام فرار ، ناكار شده باشد . ضمن اينكه بيشتر مطالبى كه در مورد پايدارى و دلاورى آن دو ذكر شده از خود آنها نقل شده است و اين در حالى است كه هر دو متهم هستند . چرا كه مىدانيم در بعضى ادعاهاى خود ، دروغگو بوده‌اند .\r\nبخارى در مورد غزوهء احد و مناقب مهاجران از ابو عثمان روايت كرده كه گفت : « يكى از روزهايى كه رسول خدا ( ص ) در آن جنگيد ، احدى غير از طلحه و سعد با پيامبر ( ص ) نماند . اين روايت از آن دو است . » اگر پايدارى آن دو در احد را بپذيريم بايد بگوييم كه كسان ديگرى هم پايدار ماندند همچون امير المؤمنين . پس چگونه مىگويند كه كسى جز آن دو نمانده است . از طرفى غير از احد ، جاى ديگرى نيست كه در آن مسلمانان فرار كرده باشند و فقط اين دو ثابت قدم ، مانده باشند ! حال كه در اين مورد ، كذب آن دو ثابت شد ، از اين پس در هر موردى كه آن دو خبر دهند ، مورد اتهام هستند . مانند ادعاى سعد كه گفته : رسول خدا ( ص ) به او خطاب نمود و پدر و مادرش را فداى او كرد ! اگر هم بپذيريم كه آن دو فرار نكردند و در احد ، فداكارى و دلاورى از خود نشان دادند ، باز با امير المؤمنين ( ع ) كه فرشتگان از حسن فداكارى او به شگفت آمدند و جبرئيل در فضيلت او ندا در داد ، مقايسه نمىشوند ، تا اينكه فضل آن دو را در عرض حضرت قرار دهد ! اگر از تمام آنچه كه گذشت صرف نظر كنيم ، خواهيم گفت كه مقصود اصلى ، اثبات برترى امير المؤمنين بر مشايخ سه گانه ( ابوبكر ، عمر و عثمان ) در شجاعت و جهاد است ، همچنانكه در صفات ستوده و آثار جميله بر آنان فضيلت دارد . پس اثبات شجاعت طلحه و سعد و دلاورى آن دو در احد ، سودى به حال فضل ندارد . بنابر اين چگونه شايستگى تقديم بر يعسوب ( امير و فرمانده ) دين و ايمان و شير جهانيان و زينت دانشمندان عامل و جان پيامبر امين را پيدا كردند . بخصوص عثمان كه همگان اتفاق نظر دارند و در اخبار آمده است كه در احد ، فرار كرد و پس از سه روز بازگشت و پيامبر ( ص ) به او فرمود : راه زيادى رفتى ؟ ! ! همچنين عمر كه بيشتر اخبار اهل سنت بر فرار وى از معركه احد دلالت دارد . مانند اين روايات :\r\n1 - اخبارى كه گذشت .\r\n2 - روايت سيوطى در الدر المنثور در تفسير فرمودهء خداوند : * ( « و ما محمّد الَّا رسول » كه مىگويد : ابن النذر از كليب آورده كه گفت : عمر براى ما خطبه خواند و سورهء آل\r\n","description":"","footnote":"","page_name":" 477 ","page_number":481},
  {"content":"\r\nعمران را بر بالاى منبر مىخواند و مىگفت : در احد نازل شده است . سپس گفت : در روز احد از اطراف پيامبر ( ص ) پراكنده شديم . من از كوه بالا رفتم . شنيدم يك نفر يهودى مىگويد : محمّد كشته شد . گفتم : اگر از كسى بشنوم كه بگويد محمّد كشته شده ، گردنش را مىزنم . نگاه كردم ، رسول خدا ( ص ) را ديدم كه مردم به سوى او بر مىگردند . پس اين آيه نازل شد : * ( « و ما محمّد الا رسول قد خلت من قبله الرسل . » ( 1 ) اى كاش مىدانستم كه آن مردى يهودى در آنجا چه مىكرد و از كجا آمده بود ؟ و چنين حماسه اى كى از قريش سر زده بود ؟ ! 3 - روايتى كه در كنز العمال در تفسير سورهء آل عمران پس از حديث فوق الذكر ابن المنذر ( 2 ) از ابن جرير از كليب آورده كه گفت : عمر براى ما خطبه خواند . سورهء آل عمران را خواند . وقتى به اين فرمودهء خداوند متعال رسيد كه مىگويد : * ( « ان الذين تولوا منكم يوم التقى الجمعان » ( 3 ) گفت : در روز احد ، آنان را شكست داديم . من فرار كردم تا بالاى كوه رسيدم . . .\r\n4 - روايتى كه ابن ابى الحديد ( 4 ) به نقل از واقدى آورده كه مىگويد : « هنگامى كه ابليس فرياد بر آورد كه محمّد كشته شد ، مردم پراكنده شدند . . . از جمله كسانى كه فرار كردند ، عمر و عثمان بودند . »\r\n5 - روايتى كه باز وى از واقدى در داستان حديبيه نقل كرده كه گفت : « عمر گفت : مگر به ما نگفته بودى كه به زودى وارد مسجد الحرام خواهى شد ؟ ! » تا اينكه مىگويد : « پيامبر ( ص ) رو به عمر كرد و فرمود : آيا روز احد را فراموش كرده‌ايد كه از كوه بالا مىرفتيد و پشت سرتان را نگاه نمىكرديد و من يك يك شما را صدا مىزدم ؟ ! » و روايات فراوان ديگر .\r\nدر مورد فرار ابوبكر نيز اخبارى از اهل سنت آمده كه بعضى از آنها را در دلايل فرار سعد و طلحه آورديم و از جمله موارد زير را بر مىشماريم :\r\n1 - روايت حاكم در مستدرك ( 5 ) كه آن را از عايشه نقل كرده و صحيح خوانده است و آن روايت چنين است : ابوبكر گفت : هنگامى كه در جنگ احد مردم از اطراف رسول خدا ( ص ) پراكنده شدند ، من اوّلين فردى بودم كه بازگشتم .\r\n\r\n","description":"","footnote":"\r\n( 1 ) . آل عمران / 144 .\r\n( 2 ) ج 1 ، ص 238 .\r\n( 3 ) . آل عمران / 155 .\r\n( 4 ) . ج 3 ، ص 390 .\r\n( 5 ) . ج 2 ، ص 27 .\r\n","page_name":" 478 ","page_number":482},
  {"content":"\r\n2 - روايت كنز العمال دربارهء جنگ احد ( 1 ) از ابو داود طيالسى و ابن سعد و بزار و دارقطنى و ابن حبان و ابو نعيم و ضياء در المختاره و ديگران به اسانيد خود ، به نقل از عايشه كه گفت : « ابوبكر ، هر گاه ذكر احد به ميان مىآمد ، مىگريست سپس مىگفت : آن روز ، روز طلحه بود . سپس چنين مىگفت كه : اوّلين فردى بودم كه در روز احد برگشتم .\r\nديدم مردى با رسول خدا ( ص ) مىجنگد گفتم : اكنون كه من كوتاهى كردم و سعادت ، از كفم رفت ، باشد كه اين مرد ، طلحه باشد . اگر مردى از قوم من باشد برايم بهتر است . . .\r\n3 - روايت مسلم در اوّل بحث غزوه احد كه مىگويد : در روز احد رسول خدا ( ص ) با هفت نفر از انصار و دو مرد از قريش باقى ماند . روشن است كه يكى از اين دو مرد على بود و ديگرى هم ابوبكر نبود . زيرا نه روايتى در ثبات وى داريم و نه كسى چنين چيزى گفته است .\r\n4 - روايت حاكم در مستدرك ( 2 ) در فضايل ابوبكر از ابن عباس در تفسير فرمودهء خداوند : * ( « و شاورهم فى الامر » ( 3 ) است كه مىگويد :\r\nدربارهء ابوبكر و عمر است . سپس حاكم مىگويد : اين روايت به شرط شيخين صحيح است . سيوطى اين حديث را در الدر المنثور از حاكم نقل كرده مىگويد : وى آن را صحيح دانسته است و نيز از سنن بيهقى از ابن عباس نقل كرده كه گفت : اين آيه درباره ابوبكر و عمر فرود آمد . رازى در تفسير خود از واحدى در الوسيط از عمرو ابن دينار آورده كه او گفت : كسى كه خداوند در اين آيه به مشاوره با او فرمان داده ، ابو بكر و عمر است . وجه دلالت اين روايت بر فرار ابوبكر و عمر آن است كه : كسانى كه خداوند سبحان فرمان داده كه پيامبر ( ص ) با آنان مشورت كند ، فراريان جنگ احد مىباشند كه خدا به پيامبر ( ص ) دستور داد از آنان گذشت نمايد . لذا رازى در روايت واحدى آشكار كرده و گفته :\r\nبه نظر من اين روايت اشكال دارد . زيرا كسانى كه خداوند به رسولش فرمان داد كه با آنان مشورت كند ، همان كسانى هستند كه خداوند او را فرمان داده كه از آنان\r\n\r\n","description":"","footnote":"\r\n( 1 ) . ج 3 ، ص 294 .\r\n( 2 ) . ج 3 ، ص 70 .\r\n( 3 ) . آل عمران / 159 .\r\n","page_name":" 479 ","page_number":483},
  {"content":"\r\nگذشت كند و براى آنان استغفار نمايد و آنان فراريان جنگ احد هستند . به فرض كه بپذيريم عمر از فراريان بود و لذا تحت حكم اين آيه در آمد اما ابوبكر از آنان نبود . پس چگونه در حكم اين آيه داخل مىشود ؟ خداوند آگاهتر است .\r\nاشكال وارد بر سخن رازى اين است كه اين اشكال وى متوقف است بر اينكه ابوبكر در آن روز پايدارى كرده باشد در حالى كه حقيقت ، بر خلاف آن است . از سوى ديگر ، اين آيه ظهور دارد كه امر به مشورت با آنان به منظور به دست آوردن دل آنان است .\r\nهمچنانكه از بسيارى از اخبار اهل سنت نيز همين مطلب به دست مىآيد . در مورد امر به گذشت و استغفار براى آنان نيز وضع اين گونه است . چنان كه در مباحث آينده خواهيد ديد . ابن ابى الحديد ( 1 ) مىگويد :\r\nجاحظ گفته : ابوبكر نيز مانند على در روز احد با پيامبر ( ص ) ماند . بنابر اين ، هيچ يك بر ديگرى شرف ندارد . استاد ما ابو جعفر گفت : اكثر مورخان و سيره نويسان ثبات ابوبكر در روز احد را انكار كرده‌اند . جمهور آنان روايت مىكنند كه در آن روز جز على و طلحه و زبير و ابودجانه كسى با پيامبر ( ص ) نماند . از ابن عباس روايت شده كه گفت : نفر پنجمى هم بوده و او عبد اللَّه بن مسعود است . بعضى نيز نفر ششمى را ذكر مىكنند كه مقداد بن عمرو است . يحيى بن سلمة بن كهبل روايت كرده و گفت : پرسيدم : چند نفر در جنگ احد با رسول خدا ( ص ) ماندند ؟\r\nگفت : دو نفر . پرسيدم : آن دو كه هستند ؟ پاسخ داد : على و ابودجانه . فرض كنيم كه ابوبكر - آن گونه كه جاحظ ادعا كرده در روز احد فرار نكرد و ثابت قدم ماند آيا مىتواند بگويد كه پايدارى او مانند على بوده بنابر اين ، هيچ يك بر ديگرى شرف ندارد ؟ ! در حالى كه خود وى آثار على ( ع ) را در آن روز مىداند كاملا آگاه است كه آن حضرت ( ع ) پرچمدار بنى عبد الدار را كشت . از آن جمله طلحة ابن ابى طلحه كه رسول خدا ( ص ) در خواب ديد كه در پشت سرش قوچى است .\r\nحضرت خواب را تأويل فرمود و گفت : كبش الكتيبه ، ما او را مىكشيم . وقتى على او را كه اوّلين كشتهء مشركان در آن روز بود ، به قتل رساند ، رسول خدا ( ص )\r\n\r\n","description":"","footnote":"\r\n( 1 ) . ج 3 ، ص 281 .\r\n","page_name":" 480 ","page_number":484},
  {"content":"\r\nتكبير گفت و فرمود : اين كبش الكتيبه است . احدى نبود كه از رسول خدا ( ص ) حمايت كند ، مسلمانان فرار كرده بودند و آن حضرت را تسليم كرده بودند گروهى از سپاهيان قريش ، آن حضرت را محاصره كردند . حضرت فرمود : اى على ! اينان را از من دور كن . على حمله برد و آنان را فرارى داد و فرمانده و اميرشان را كشت . ناگهان مسلمانان و مشركان صدايى از آسمان شنيدند كه مىگويد : لا سيف الا ذو الفقار و لا فتى الا على ، و پيامبر نيز گفتهء جبرئيل را بر زبان راند ، آيا آثار و افعال على ( ع ) چنين باشد و باز جاحظ بگويد : هيچ يك بر ديگرى شرف ندارد ؟ ! * ( « رَبَّنَا افْتَحْ بَيْنَنا وَبَيْنَ قَوْمِنا بِالْحَقِّ وَأَنْتَ خَيْرُ الْفاتِحِينَ . » ) * ( 1 )\r\nكاش مىدانستم چگونه ممكن است كه ابوبكر در آن روز بحرانى و درگير و دار جنگ سخت ، بماند و دشمنان را مورد هدف قرار دهد ، اما هيچ گونه زخمى برندارد ؟ ! آيا گمان مىكنيد كه اينان ناكار شدن دست طلحه را در بوق مىكنند و به زخم و جراحت ابوبكر اهميت نمىدهند ؟ ! چگونه وى سالم ماند ، در حالى كه براى جنگ و حمايت رسول خدا ( ص ) مانده بود و جنايت كافران را به چشمان خود مىديد . بخصوص با توجّه به اينكه دوستان وى گمان مىكنند كه اهميت او براى قريش ، همچون اهميت پيامبر ( ص ) بوده است و به همين سبب براى كشتن او همان قدر تلاش مىكردند كه براى كشتن پيامبر ( ص ) ؟ ! ! اينكه فضل مصنّف را در مورد چشم زدن سپاهيان توسط ابوبكر در جنگ حنين تكذيب نموده ، ناشى از جهل وى است . زيرا رازى و زمخشرى از جمله اقوالى كه در اين باره نقل كرده‌اند ، اين است كه : ابوبكر بود كه گفت : « امروز به خاطر كمى سپاهيان شكست نخواهيم خورد . » قوشجى در شرح تجريد الاعتقاد هنگامى كه متعرض سخنان مصنّف كتاب در مورد جنگ حنين مىشود ، مىگويد :\r\nپيامبر ( ص ) با ده هزار نفر سپاه حركت كرد . ابوبكر از كثرت آنان شگفت زده شد و گفت : امروز به خاطر كمى نفرات شكست نخواهيم خورد . امّا همگى آنان فرار كردند و جز نه نفر ، احدى با پيامبر ( ص ) باقى نماند : على ، عباس ، پسرش فضل ،\r\n\r\n","description":"","footnote":"\r\n( 1 ) اعراف / 89 .\r\n","page_name":" 481 ","page_number":485},
  {"content":"\r\nابو سفيان بن حارث ، ربيعة بن حارث ، عبداللَّه بن زبير ، عتبه و معتب پسران ابو لهب . ابو جرول به ميان آمد . على او را كشت . مشركان فرار كردند . پيامبر ( ص ) پيش آمد و به سوى دشمن حركت كرد . على چهل نفر از آنان را كشت و ديگران فرار كردند و مسلمانان اموالشان را به غنيمت بردند .\r\nروشن است كه چنين تعجبى ، موجب چشم زخم است . براى همين است كه جملهء :\r\nامروز به خاطر كمى نفرات شكست نمىخوريم ، پيامبر ( ص ) را ناراحت كرد . سيوطى در الدر المنثور مىگويد : بيهقى از ربيع آورده كه در حنين مردى گفت : امروز به خاطر كمى نفرات شكست نمىخوريم . اين گفته بر پيامبر ( ص ) سخت آمد . خداوند اين آيه را نازل فرمود ، * ( « وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ » ) * ( 1 ) مانند آن در حاشيه سندى بر صحيح بخارى نيز آمده است . ظاهرا منظور راوى از آن مرد ، ابوبكر است و به منظور رعايت احترام وى در اينجا ، از او به مردى تعبير كرد . رواياتى كه به نام وى تصريح كرده بر اين برداشت گواهى مىدهد .\r\nاينكه فضل گفت : چگونه ابوبكر اصحاب رسول خدا ( ص ) را چشم مىزند و حال اينكه وى در آن روز بزرگ مهاجران بود . . . اشتباه است . زيرا چنين چيزى از كسى كه در جنگها پرورش نيافته و با سپاهيان همراه نبوده است ، هيچ بعيد نمىنمايد . از سوى ديگر چشم زدن متوقف بر عداوت و دشمنى نيست ، بلكه از مسائل روانى چشم زننده نشأت مىگيرد . در اين باره به شرح ابن ابى الحديد در مورد اين سخن امير المؤمنين ( ع ) بنگريد كه فرمود : « العين حق » ( 2 ) اما اينكه گفته : ابوبكر در آن روز پرچمدار مهاجران بود ، من كسى را نيافته‌ام كه چنين چيزى گفته باشد ، بلكه تنها على ( ع ) ، پرچمدار سپاه اسلام بود . حاكم ( 3 ) از ابن عباس روايت كرده كه گفت :\r\nعلى چهار خصلت دارد كه در هيچ كس ديگر نيست : او اوّلين فرد از ميان عرب و عجم است كه با رسول خدا ( ص ) نماز خواند ، اوست كه در تمامى درگيريها\r\n\r\n","description":"","footnote":"\r\n( 1 ) . توبه / 25 .\r\n( 2 ) . ج 4 ، ص 430 .\r\n( 3 ) . ج 3 ، ص 111 .\r\n","page_name":" 482 ","page_number":486},
  {"content":"\r\nپرچمدار رسول خدا ( ص ) بود . اوست كه در روز مهراس ( روز حنين ) با او صبر كرد و اوست كه پيامبر ( ص ) را غسل داد و دفن كرد .\r\nباز حاكم ( 1 ) از مالك بن دينار روايت كرده كه گفت : از سعيد بن جبير پرسيدم : پرچمدار رسول خدا ( ص ) كه بود ؟ . . . ، پاسخ داد : على ، پرچمدار حضرت بود . اين گونه از عبد اللَّه بن عباس شنيدم . » سپس حاكم مىگويد : « اسناد اين روايت صحيح است و حديث زنفل عرنى ، شاهد آن است اما چون آن حديث طولانى بود ، آن را نياوردم . » در كنز العمال ( 2 ) از ابن عساكر از ابن عباده نقل كرده كه گفت : در تمام موارد ، پرچم رسول خدا ( ص ) همان پرچم مهاجران بود و على بن ابى طالب ( ع ) پرچمدار او بود .\r\nفضل سخن مصنّف ( ره ) مبنى بر حضور عتبه بن ابى لهب در جنگ صفين را تكذيب كرد اما با ملاحظه روايت قوشجى كه آن را پيش از اين آورديم و روايتى كه در الاستيعاب در شرح حال معتب و عتبه آمده و مىگويد : آن دو در حنين با پيامبر ( ص ) بودند ، بطلان سخن فضل و درستى كلام مصنّف ، ثابت مىشود .\r\nگمان وى در مورد اينكه در اثر نفرين پيامبر ( ص ) ، شير عتبه را دريد ، گمان باطلى است . زيرا كسى كه توسط شير دريده شده لهب بن ابى لهب بود . حاكم در مستدرك ( 3 ) در تفسير سورهء * ( « تَبَّتْ يَدا أَبِي لَهَبٍ » ) * ، اين را نقل كرده است .\r\nدر مورد فرار عثمان در روز حنين ، هيچ اختلاف نظرى وجود ندارد . از الاستيعاب نيز چنين فهميده مىشود كه در فرار ابوبكر هم اشكالى نيست بلكه اختلاف در مورد فرار عمر است . در شرح حال عباس بن عبدا المطلب آورده است :\r\nمردم ، در روز جنگ حنين ، فرار كردند مگر او و عمر و على و ابوسفيان بن حارث . گفته شده : غير از هفت نفر از اهل بيت او ، سايرين فرار كردند . اين مطلب در شعر عباس آمده كه در آن مىگويد :\r\n\r\nألا هل أتى عرسى مكرى و مقدمى\r\nبوادى حنين و الأسنة تشرع\r\n\r\n\r\n","description":"","footnote":"\r\n( 1 ) . ج 3 ، ص 137 .\r\n( 2 ) . ج 5 ، ص 295 .\r\n( 3 ) . ج 2 ، ص 539 .\r\n","page_name":" 483 ","page_number":487},
  {"content":"\r\nتا اينكه در الاستيعاب مىگويد : اين شعر در سيرهء ابن اسحاق آمده است . در اين شعر آمده :\r\n\r\nنصنرنا رسول اللَّه فى الحرب سبعة\r\nو قد فرمن قد فرعنه و اقشعوا\r\nو ثامنا لاقى الحمام بسيفه\r\nبمامسه فى اللَّه لا يتوجع\r\n\r\nابن اسحاق گفته : اين هفت نفر ، على ، عباس ، فضل بن عباس ، ابو سفيان بن حارث و پسرش جعفر ، ربيعة بن حارث و اسامة بن زيد ، بودند . نفر هشتم ايمن بن عبيد است . ديگران به جاى ابوسفيان ، عمر بن خطاب را نوشته‌اند . صحيح آن است كه ابن اسحاق گفته ، چه ابوسفيان بن حارث ، قطعا در آن روز با پيامبر ( ص ) بود و احدى در آن اختلاف ندارد . اختلاف در مورد عمر است .\r\nنظر وى را روايت بخارى كه در بحث جنگ حنين صحيح خود آورده است ، تأييد مىكند . وى دو روايت از براء آورده كه در ثبات قدم ابوسفيان ، تصريح دارد . دو روايت نيز از ابو قتاده آورده كه در فرار عمر تصريح دارد . ابو قتاده در يكى از اين دو روايت مىگويد : « مسلمانان فرار كردند . من هم با آنان فرار كردم . عمر بن خطاب را در ميان آنان ديدم . به او گفتم : مردم را چه شده است ؟ گفت : كار خدا است . سپس مردم به سوى رسول خدا ( ص ) برگشتند . » در روايت ديگر مىگويد : « وقتى كه به هم برخورديم ، مسلمانان در حال فرار بودند . » تا اينكه مىگويد : « به عمر ملحق شدم . گفتم : مردم را چه شده است ؟ گفت : كار خدا است . سپس مردم برگشتند » مانند اين روايت در كتاب الجهاد صحيح مسلم در باب « استحقاق القاتل سلب المقتول » آمده است .\r\nدر كنز العمال ( 1 ) در كتاب « الغزوات » دو حديث نقل كرده كه بيان مىكند : كسانى كه با پيامبر ( ص ) ماندند ، عبارت بودند از على ، عباس ، ابوسفيان بن حارث ، عقيل بن ابى طالب ، عبداللَّه بن زبير بن عبدالمطلب ، زبير بن عوام و اسامه بن زيد .\r\nدر كشف الغمه دو بيت آخر عباس را چنان كه در الاستيعاب آمده ، آورده است جز اينكه لفظ ( سبعه ) را به ( تسعه ) و لفظ ( ثامن ) را به ( عاشر ) تبديل كرده و آن نه نفر را چنان نام برده كه مصنّف ( ره ) و قوشچى بر شمردند . همچنين از مالك بن عباده غافقى روايت شده كه گفت :\r\n\r\n","description":"","footnote":"\r\n( 1 ) . ج 57 ، ص 304 .\r\n","page_name":" 484 ","page_number":488},
  {"content":"\r\n\r\nلم يواس النبى غير بنىها\r\nثم عند السيوف يوم حنين\r\nهرب الناس غير تسعة رهط\r\nفهم يهتفون بالناس أين\r\nتم قاموا مع النبى على الموت\r\nفآبوا زينا لنا غير شين\r\nو ثوى ايمن الأمين من القوم\r\nشهيدا فا عتاض قرة عين\r\n\r\nچيزى كه وى آن را حقيقت داستان سورهء برائت پنداشته ، گمان باطلى بيش نيست و ما نادرستى آن را در حديث ششم بيان نموديم و گفتيم كه آن را براى نيكو جلوه دادن ابوبكر ساخته‌اند . در آنجا بيان كرديم كه پيامبر ( ص ) ابوبكر را نفرستاد مگر براى اينكه بعدا او را عزل نمايد تا فضيلت على و بىكفايتى ابوبكر را به همگان گوشزد كند و مردمان بدانند كه كسى كه شايستگى ابلاغ سورهء برائت به جاى پيامبر ( ص ) را ندارد ، به طريق اولى نمىتواند در امامت و زعامت دينى جانشين پيامبر ( ص ) باشد .\r\n\r\nقسم سوّم - فضايل خارجى امير المؤمنين ( ع )\r\n\r\nمطلب اوّل : نسب امير المؤمنين ( ع )\r\nمصنّف - اعلى اللَّه مقامه - مىگويد :\r\nفضايل خارجى امير المؤمنين ( ع ) است . در اين باره چند مطلب را طرح مىكنيم :\r\nاحدى از مردمان در شرف نسب به امير المؤمنين ( ع ) نمىرسد . خود آن حضرت ( ع ) فرمود : « ما اهل بيت هستيم احدى از مردمان با ما مقايسه نمىشود . » جاحظ كه از كينه توزترين افراد نسبت به امير المؤمنين ( ع ) است ، مىگويد :\r\nعلى در اين گفته اش راست مىگويد كه : ما اهل بيت هستيم ، احدى از مردمان با ما مقايسه نمىشود . چگونه كسى مىتواند با قومى مقايسه شود كه رسول خدا ( ص ) و دو پاكيزه ، على و فاطمه و دو سبط پيامبر ( ص ) حسن و حسين و دو شهيد ، حمزه و ذوالجناحين جعفر ( طيار ) و سرور مكه ، عبدالمطلب و ساقى حاجيان ، عباس و خردمند بطحاء و نجد و نجيب زادگان و برگزيدگان در ميان آنها هستند ؛ انصار ، كسانىاند ؛ كه آنان را كمك مىكردند و مهاجران ، كسانى كه به سوى آنان و با آنان هجرت كردند صديق كسى است كه آنان را تصديق كرد ؛ فاروق كسى است كه حق و باطل را دربارهء آنان از هم جدا كرد ؛ حواريون ،\r\n","description":"","footnote":"","page_name":" 485 ","page_number":489},
  {"content":"\r\nاطرافيان آنان ؛ و ذوالشهادتين كسى است كه به نفع آنان شهادت داد . هيچ خيرى نيست مگر در آنها ، براى آنها و از آنها . رسول خدا ( ص ) اهل بيت خود را چنين معرفى مىكند :\r\n« همانا كه در ميان شما دو جانشين به جاى مىگذارم ، كتاب خدا كه ريسمان كشيده از آسمان به زمين است و عترت من ، اهل بيتم ، خداوند لطيف خبير به من خبر داده كه آن دو از هم جدا نمىشود تا در حوض بر من وارد شوند . »\r\nاگر مانند ديگران بودند ، عمر ، آن گاه كه از دختر على خواستگارى كرد ، نمىگفت :\r\nشنيدم كه رسول خدا ( ص ) مىفرمايد : هر پيوند نسبى و سببى در روز قيامت قطع مىشود ، مگر پيوند سببى و نسبى من .\r\nاگر بخواهيم از ايام شريف و مقامات كريمانه و مناقب ستوده على بحث كنيم طومارهاى درازى از آن پر خواهيم كرد ، ريشه اش صحيح ، خاندانش اصيل ، جايگاهش عظيم ، عملش بزرگ ، دانشش فراوان ، بيانش شگفت ، زبانش گويا ، سينه اش فراخ ، اخلاقش چون اصلش و امروزش گواه ديروزش مىباشد .\r\nاين قضاوت دشمن على ( ع ) است دربارهء او .\r\nفضل مىگويد :\r\nآنچه از جاحظ نقل كرده ، صحيح است و شكى در آن نيست . فضايل امير المؤمنين ( ع ) بيش از آن است كه بتوان برشمرد . اگر بخواهم بعضى از آن فضيلتها را برشمارم ، طومارها پر كنم .\r\nامّا اين گفتهء وى كه جاحظ از كينه توزترين دشمنان امير المؤمنين بوده ، دروغ است .\r\nزيرا محبّت گذشتگان را تنها از راه بيان فضايل آنان مىتوان فهميد . اين محبّت چيزى نيست كه به خواست كسى باشد . هركه فضايل يكى از اسلاف را بيان كند ما از آن بيان ، بر وفور محبّت گوينده نسبت به آن شخص استدلال مىكنيم . جاحظ نيز امير المؤمنين را با جنين مناقبى ، ياد كرده است . در رسائل ديگر خود نيز از امير المؤمنين ، اين گونه ياد كرده است . پس چگونه وى حكم مىكند كه جاحظ دشمن امير المؤمنين است ؟ بلى ، اين قضاوت بر اساس ديدگاه رافضيان است كه تنها زمانى بر محبّت حكم مىكنند كه همراه با بيان زشتيها و كاستيهاى ديگران باشد . از ديدگاه آنان دوستدار على كسى است كه دشمن صحابه باشد ! بدين معنى ممكن است كه جاحظ دشمن على باشد !\r\n","description":"","footnote":"","page_name":" 486 ","page_number":490},
  {"content":"\r\nمن مىگويم :\r\nبيان فضايل امير المؤمنين به تنهايى دليل بر محبّت او نمىباشد . زيرا هيچ كس نمىتواند فضيلتى براى كسى جز او نقل كند و او را رها كند و يا ديگرى را ستايش كند و از او درگذرد . خدا مىداند كه چه كينه اى نسبت به على ، در دل دارند . اگر چه در شدت و ضعف با يكديگر تفاوت دارند . زيرا محبّت صادق با موالات كينه توزان او بخصوص آشكارترين دشمنان و بزرگترين حسودان و سرسختترين محاربان حضرت مثل معاويه ، عمرو عاص ، مروان ، مغيره و امثال آنان ، قابل جمع نيست و بالاتر از آن ، كسى كه اينان را دوست مىدارد ، چگونه مىتواند پيامبر را دوست داشته باشد ؟ ! كسى كه آنان را يارى كرده و به نيكويى ستوده چگونه به پيامبر ( ص ) ايمان دارد ؟ آيا پيامبر ( ص ) به على ( ع ) نفرمود : « جنگ تو ، جنگ من است و آنكه تو را دشمن بدارد ، مرا دشمن داشته است و كسى كه تو را ناسزا گويد ، مرا ناسزا گفته است » ؟ مگر نه اين است كه خداوند فرموده است : * ( « لا تَجِدُ قَوْماً يُؤْمِنُونَ بِالله وَالْيَوْمِ الآخِرِ يُوادُّونَ مَنْ حَادَّ الله وَرَسُولَه » ) * ( 1 ) پس هر گاه ديديد كه كسى از دوستداران چنين افرادى ، فضيلتى از امير المؤمنين ( ع ) بيان مىكند ، بدانيد كه يا از روى ناچارى است يا مىخواهد با اين كار برچسب ناصبى گرى را از خود دور سازد يا مىخواهد آگاهى و وسعت اطلاع خود را به رخ ديگران كشد نه اينكه دوستدار اوست و در صدد آن است كه حق آن حضرت را ادا كند ! به همين سبب ، ملاحظه مىكنيد كه فضيلتى از فضايل بيشمار حضرت را بيان نكرده‌اند ، مگر اينكه تا توانسته‌اند در سند يا دلالت آن اشكال وارد كرده‌اند و اصولا نمىتوانند آن را تحمل كنند ، بر خلاف آنجا كه فضيلتى براى ديگران روايت مىكنند خداوند نيز آنچه را كه در دلهاى خود پنهان داشته‌اند در نوشته‌هاى آنان آشكار و بر نوك قلمهايشان جارى مىسازد . چنان كه در بسيارى از سخنان اين مرد ، ديديد . كينه و دشمنى جاحظ نيز در رساله اى كه در آن هرگونه ناسزايى را به امير المؤمنين ( ع ) نسبت داده ، آشكار شده است . اين رساله را ابو جعفر اسكافى نقض كرده است . ما نيز در بحث پيشين سخنى از آن را بيان كرديم .\r\n\r\nهيهات لا تتكلفن لى الهوى\r\nفضح التطبع شيمة المطبوع\r\n\r\nاز آنچه بيان كرديم معلوم مىشود كه محبّت حقيقى نسبت به على ( ع ) مشروط به\r\n\r\n","description":"","footnote":"\r\n( 1 ) . مجادله / 22 .\r\n","page_name":" 487 ","page_number":491},
  {"content":"\r\nدشمنى با دشمنانش مىباشد .\r\n\r\nمطلب دوّم : همسر و فرزندان امير المؤمنين ( ع )\r\nمصنّف - اعلى اللَّه درجته - مىگويد :\r\nفاطمه ، سرور زنان جهانيان همسرش بود . ابن عباس گويد :\r\nشبى كه پيامبر ( ص ) فاطمه ( ص ) را به خانه شوهر فرستاد ، خود پيشاپيش او حركت مىكرد ، جبرئيل از سمت راستش و ميكائيل از سمت چپش و هفتاد هزار فرشته از پشت سر او تا صبحدم خداوند را تسبيح و ستايش مىكردند .\r\nپس اى عاقل خردمند ! بينديش كه چگونه جمهور ، اين روايات را نقل مىكنند ، با اين حال بر آن بانوى گرامى ظلم و ستم روا مىدارند و حقش را از او مىستانند و پهلويش را مىشكنند و فرزندش را سقط مىكنند ؟ ! پس شايسته است كه مقالدان از پيروى اينان بر حذر باشند . چرا كه هر آنچه از آنان بياموزند باطل است !\r\nفضل مىگويد :\r\nآنچه در مورد فضايل فاطمه بيان كرده ، معلوم ، محقق و ثابت است . اما اينكه گفته ، جمهور ، فضايل او را روايت مىكنند و بر وى ستم روا مىدارند ، سخن باطلى است . زيرا اگر بپذيريم كه بر فاطمه ستمى رفته است باز هم كسانى كه بر وى ستم كرده‌اند غير از راويان فضايل او هستند . پس اين سخن او نيز همچون بيشتر مطالبى كه در اين كتاب گفته ، بىربط و نامعقول است .\r\nمن مىگويم :\r\nمنظور مصنّف ( ره ) از جمهور ، كسانى است كه با امير المؤمنين ( ع ) مخالفت كردند ، خواه صحابه باشند و خواه ديگران . پس نسبت دادن ظلم به آنان به اعتبار بعضى از آنان و نيز نسبت دادن روايت به آنان به اعتبار بعضى ديگر درست است . بعلاوه ، اگر هم راويان فضايل زهرا ( ص ) از ستمگران حقيقى بر آن حضرت نيستند باز به بعضى از وجوه و اعتبارات مثل كمك به ستمگران و بزرگداشت و يارى آنها با قلم و زبان ، از ستمگران به آن حضرت به شمار مىآيند . در اينجا كسانى را نام مىبريم كه - با اندك اختلافى در الفاظ - روايت كرده‌اند : حضرت زهرا ( ص ) سرور زنان جهانيان يا مؤمنان يا اهل بهشت\r\n","description":"","footnote":"","page_name":" 488 ","page_number":492},
  {"content":"\r\nاست ، تا استفاضه يا تواتر اين حديث نزد آنان معلوم گردد : بخارى در باب « مناقب فاطمه » و اواخر باب « علامات النّبوه » اندكى پيش از ابواب « فضائل اصحاب النبى ( ص ) » ؛ مسلم در باب « فضائل فاطمه » با دو طريق از عايشه و فاطمه ؛ حاكم در مستدرك با دو طريق از حذيفه ( 1 ) و با يك طريق از ابو سعيد ( 2 ) و با يك طريق از عايشه ( 3 ) ؛ ترمذى در باب مناقب حسنين ، با يك طريق از حذيفه و در باب « فضل ازواج النبى ( ص ) » با يك طريق از ام سلمه ؛ ابن عبدالبر در الاستعياب با چند طريق از عايشه و ابو سعيد و عمران بن حصين و انس و ابو هريره ؛ احمد در مسند خود از ابو سعيد ( 4 ) و حذيفه ( 5 ) و عايشه از فاطمه ( ع ) ؛ نسائى در خصائص با چند طريق از عايشه ، ام سلمه ، ابو سعيد و ابو هريره ؛ متقى هندى در كنز العمال در فضائل فاطمه ( 6 ) از ابن جرير از حذيفه ( 7 ) و از بزار از على ( ع ) و ابن ابى شيبه از حذيفه و نيز از بيهقى و ابن ماجه و عقيلى از فاطمه ( 8 ) و ابن عساكر و ابن حبان در صحيح خود از حذيفه و ابن ابى شيبه از عبدالرحمن بن ابى ليلى و ابو يعلى و طبرانى از ابو سعيد و ابن النجار و طبرانى از ابو هريره . در بيشتر اين روايات آمده : « حسن و حسين سرور جوانان اهل بهشتند . »\r\nحاكم در مستدرك ( 9 ) از ابن عباس روايت كرده : « برترين زنان اهل بهشت خديجه و فاطمه و مريم و آسيه‌اند . »\r\nمانند آن در مسند احمد ( 10 ) نيز از ابن عباس آمده است . در حديث ديگرى ، حاكم از عايشه روايت كرده : « سرور زنان اهل بهشت ، مريم ، فاطمه ، خديجه و آسيه هستند . »\r\nحديث اوّل ( 11 ) را به سند ديگرى از ابن عباس آورده است . اين حديث را از انس نيز از دو طريق به اين عبارت روايت كرده : « تو را از زنان جهان همين چهار تن كافى است :\r\nمريم ، خديجه ، فاطمه و آسيه . » ( 12 )\r\nمانند اين روايت را در صحيح ترمذى در فضايل خديجه و در مسند احمد ( 13 ) از انس نقل كرده است . در الاستيعاب در شرح حال خديجه ، حديث فضيلت اين چهار تن را با چهار\r\n\r\n","description":"","footnote":"\r\n( 1 ) . ج 3 ، ص 151 .\r\n( 2 ) . ج 3 ، ص 154 .\r\n( 3 ) . ج 3 ، ص 156 .\r\n( 4 ) ج 3 ، ص 64 .\r\n( 5 ) . ج 5 ، ص 391 .\r\n( 6 ) . ج 7 ، ص 102 .\r\n( 7 ) . ج 7 ، ص 111 .\r\n( 8 ) . ج 6 ، ص 218 .\r\n( 9 ) . ج 2 ، ص 185 .\r\n( 10 ) . ج 1 ، ص 293 .\r\n( 11 ) . ج 3 ، ص 160 .\r\n( 12 ) . ج 3 ، ص 157 .\r\n( 13 ) . ج 3 ، ص 135 .\r\n","page_name":" 489 ","page_number":493},
  {"content":"\r\nطريق از ابن عباس و سه طريق از انس و يك طريق از ابو هريره ، روايت كرده است . در شرح حال فاطمه ( س ) نيز آن را با طرق ديگر از اينان آورده است . گروه ديگرى نيز آن را روايت كرده‌اند كه ذكر اسامى آنها موجب طولانى شدن بحث مىگردد . در برخى از اين روايات آمده : « بهترين زنان جهانيان چهار نفرند : مريم ، آسيه ، خديجه و فاطمه ( ع ) . »\r\nحاكم ( 1 ) بيان كرده كه مسلم حديث ابوموسى از پيامبر ( ص ) را كه مىگويد : « بهترين زنان جهانيان چهار نفرند » آورده است اما من آن را در صحيح مسلم ، نه در فضايل خديجه ديدم و نه در فضايل فاطمه ( ع ) . بلى ، در فضايل خديجه از ابوموسى روايت كرده كه : از زنان جز مريم و آسيه كسى كامل نشد . در حالى كه فضل عايشه بر ساير زنان همچون فضيلت ثريد است بر ساير غذاها . لذا احتمال مىرود كه نسخه نويسان حديث را براى برترى دادن عايشه بر ديگران تحريف كرده باشند . آنچه بر اين مطلب گواهى مىدهد اين است كه نام خديجه در اين حديث نيامده است . پس چگونه مسلم آن را در فضايل خديجه آورده است ؟ ! اگر آنچه حاكم بيان كرده ، اصلى نداشت ؛ قطعا ذهبى در تلخيص خود بر آن حاشيه مىزد .\r\nبه هر حال ما شكى نداريم كه فاطمه برترين اين چهار زن و نيز سرور تمامى زنان جهانيان است . اخبار ما و نيز بيشتر اخبار اهل سنت بدان حكم مىنمايد . چه دلالت دارد كه فاطمه ( س ) ، بدون استثنا سرور زنان جهانيان است .\r\nبعضى از اينان خواسته‌اند كه با حديثى كه از قول پيامبر ( ص ) ساخته‌اند ، با حديث سرورى زهرا ( س ) بر زنان جهانيان ، معارضه كنند . حديث ساختگى آنان چنين است :\r\n« فضيلت عايشه بر زنان همچون فضيلت ثريد است بر ساير غذاها . » ساختگى بودن اين حديث كاملا روشن است . زيرا نسبت دادن چنين تشبيه پوچى به كسى كه جامعترين كلمات از او است و فصيحترين مردمان است ، پسنديده نيست . چگونه كسى كه با شيوهء پيامبر ( ص ) در لطافت كلام و زيبايى بيان و تشبيهات بديع و نو آشنايى دارد ، به دروغ بودن اين سخن ، يقين پيدا نمىكند ؟ اين سخن كجا و فرمودهء پيامبر ( ص ) كجا كه فرمود :\r\n« فاطمه ، سرور زنان جهانيان است . » ؟ ! كاش مىدانستم كه آيا فضيلت ، چنان بىارزش و بيهوده است كه به هر كسى بدهند ؟ ! آن هم كسى كه با فرمان خدا به زنان پيامبر ، مبنى بر اينكه در خانه هايشان بمانند ، مخالفت ورزيد و بر امام زمان خود كه پيامبر ( ص ) در حق او\r\n\r\n","description":"","footnote":"\r\n( 1 ) . ج 3 ، ص 154 .\r\n","page_name":" 490 ","page_number":494},
  {"content":"\r\nفرمود : « جنگ با تو ، جنگ با من است » ، شوريد و آشكارا دشمنى خود را با آن حضرت ( ع ) اعلام كرد و حال اينكه پيامبر فرموده بود : « هر كس با تو دشمنى كند ، با من دشمنى ورزيده و كسى كه با من دشمنى ورزد ، با خدا دشمن است . » و كسى كه همواره بغض على را در دل داشت ، در حالى كه رسول خدا ( ص ) بغض على را نشانهء نفاق دانسته و درباره اش فرموده بود : « هر كه با تو كينه داشته باشد با من كينه دارد و هر كه با من كينه داشته باشد ، با خدا كينه دارد . » چگونه مىتواند برترين زنان باشد و حال اينكه خداوند سبحان در قرآن مجيد برايش چنين مثال آورده است : * ( « ضَرَبَ الله مَثَلًا لِلَّذِينَ كَفَرُوا امْرَأَتَ نُوحٍ وَامْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ الله شَيْئاً وَقِيلَ ادْخُلَا النَّارَ مَعَ الدَّاخِلِينَ » ) * ( 1 ) حال كه حديث سرورى فاطمه ( س ) كه جامع تمامى اصناف فضيلت است ، ثابت گشت ، ديگر نيازى به حديثى كه مصنّف ( ره ) دربارهء زفاف فاطمه ( س ) ، بيان داشت ، نداريم . چه اين يكى از مواردى است كه سرورى و شرافت حضرت ، آن را اقتضا مىكند ، خصوصا پس از آنكه خداوند متعال در آسمان او را به همسرى على ، سرور اوليا درآورد .\r\nبا اين حال ، به طور تصادفى اين روايت را در ميزان الاعتدال در شرح حال توبة بن عبد اللَّه ديدم و ملاحظه كردم كه از روى عداوت و كينه توزى گفته : اين حديث دروغ است . در اينجا روايتى را مىآوريم كه از آن مهمتر و حتى از حديث سرورى زهرا نيز مهمتر است .\r\nاين روايت را حاكم ( 2 ) آورده و آن را به شرط شيخين صحيح خوانده است . روايت چنين است : عايشه گفت :\r\nهيچ كس را نديدم كه در گفتار و سخن از فاطمه به رسول خدا ( ص ) شبيه تر باشد ، هرگاه فاطمه بر پيامبر ( ص ) وارد مىشد ، حضرت به پا مىخاست و او را مىبوسيد و خوش آمد مىگفت و دستش را مىگرفت و در جاى خود مىنشانيد .\r\nاو نيز چنان بود كه هر گاه پيامبر ( ص ) بر او وارد مىشد ، به پا مىخاست و به استقبال او مىرفت و دستش را مىبوسيد .\r\n\r\n","description":"","footnote":"\r\n( 1 ) . تحريم / 10 .\r\n( 2 ) . ج 3 ، ص 160 .\r\n","page_name":" 491 ","page_number":495},
  {"content":"\r\nدر جاى ديگر ( 1 ) نيز آن را تا اينجا نقل كرده كه : او را در جاى خود مىنشانيد . اين روايت را نيز به شرط شيخين صحيح خوانده است . ذهبى هم به صحت آن اقرار كرده امّا نه به شرط شيخين . ترمذى مانند روايت اوّل را در فضيلت فاطمه ، روايت كرده و آن را حسن خوانده است . پس گفته : مانند آن را در الاستيعاب نيز روايت كرده است . ملاحظه مىكنيد كه چگونه بر مقام شامخ و فضيلت عالى آن حضرت ( س ) دلالت دارد . زيرا در شأن پدر نيست كه براى دخترش به پا خيزد و جايش را به او بدهد . خصوصا پدرى كه سرور رسولان و بهترين اوّلين و آخرين مردمان است . شايد پيامبر ( ص ) با اين عمل خود مىخواست به امتش بفهماند كه بايستى بعد از او فاطمه را گرامى بدارند و احترامش را رعايت نمايد . چه آن حضرت مىدانست ، كه اينان در حق فاطمه ( س ) كوتاهى و ميراثش را غصب و به خانه اش يورش خواهند برد ، همانگونه كه چنين نيز شد و آن بانوى گرامى ، در حالى كه از آنان خشمگين بود ، از دنيا رفت . از موارد ديگرى كه برگراميداشت زهرا توسط رسول خدا ( ص ) دلالت آشكار دارد ، اين است كه هرگاه پيامبر از سفر باز مىگشت ، ابتدا به مسجد مىرفت . دو ركعت نماز مىخواند . سپس به سراغ فاطمه مىرفت . اين را حاكم در مستدرك ( 2 ) از ابو ثعلبه روايت كرده است . باز از ابن عمر روايت كرده : هرگاه پيامبر ( ص ) به سفر مىرفت ، آخرين فردى كه با او وداع مىگفت ، فاطمه بود و هرگاه از سفر باز مىگشت ، اوّلين كسى كه به سراغش مىرفت ، فاطمه ( س ) بود . ( 3 )\r\nمصنّف - طاب ثراه - مىگويد :\r\nدو نوادهء پيامبر ( ص ) ، حسن و حسين ، پس از او ، شريفترين مردمان بودند . اخطب خوارزم به اسناد خود از ابن مسعود ، روايت كرده كه گفت : « رسول خدا ( ص ) فرمود : حسن و حسين سرور جوانان اهل بهشتند . »\r\nبراء گفته است : « رسول خدا ( ص ) را ديدم كه حسن را بر دوش خود دارد و مىگويد :\r\nخداوندا ! من اين را دوست مىدارم . پس تو هم او را دست بدار . »\r\nابو هريره گفت : « پيامبر ( ص ) را ديدم كه آب دهان حسن و حسين را مىمكد چنان كه مردم خرما را مىمكند . » از اسامة بن زيد روايت شده كه گفت : « گفتم : اى رسول خدا ! اين كيست كه با لباس خود او را پوشانده اى ؟ ناگاه ديدم كه حسن و حسين بر زانوان پيامبرند .\r\n\r\n","description":"","footnote":"\r\n( 1 ) . ج 3 ، ص 154 .\r\n( 2 ) . ج 3 ، ص 155 .\r\n( 3 ) . ج 3 ، ص 156 .\r\n","page_name":" 492 ","page_number":496},
  {"content":"\r\nفرمود : اين دو پسران من و پسران دخترم هستند . خداوندا ! تو مىدانى كه من آن دو را دوست دارم . تو هم آنان را دوست بدار . اين جمله را پيامبر ( ص ) سه مرتبه تكرار كرد . » از جابر نقل شده كه گفت : « بر پيامبر ( ص ) وارد شدم . حسن و حسين بر پشت او سوار بودند و آن حضرت مىگفت : شتر شما ، خوب شترى است و شما نيز خوب سوارانى هستيد . »\r\nنويسندهء حنبلى كتاب الطلب و غاية السؤل به اسناد خود از ابن عباس روايت كرده كه گفت :\r\nنزد پيامبر ( ص ) بودم . پسرش ابراهيم بر روى پاى چپش بود و حسين بر روى پاى راستش . پيامبر ( ص ) يك بار اين يكى را مىبوسيد و بار ديگر آن ديگرى را .\r\nدر اين هنگام جبرئيل فرود آمد و گفت : اى محمد ! خداوند به تو سلام مىرساند و مىگويد : هر دو را برايت نگه نمىدارم . يكى را فداى ديگرى كن ، پيامبر ( ص ) به فرزندش ابراهيم نگاه كرد و گريست . سپس به حسين نگاه كرد و گريست . آن گاه فرمود : مادر ابراهيم كنيز است . اگر بميرد ، كسى جز من برايش اندوهگين نمىشود . مادر حسين ، فاطمه و پدرش ، على پسر عموى من است كه گوشت او ، گوشت من و خون او ، خون من است ، هرگاه او بميرد ، در سوگ وى ، دخترم ، پسر عمويم و خودم اندوهگين شويم . من اندوه خود را بر اندوه آن دو ترجيح مىدهم . بهتر آن است كه ابراهيم بميرد . من او را فداى حسين كردم . پس از سه روز ابراهيم مرد . هرگاه پيامبر ( ص ) حسين را مىديد ، او را مىبوسيد و به سينه اش مىچسباند و دندانهايش را مىمكيد و مىگفت : فداى كسى شوم كه فرزندم ابراهيم را فداى او كردم .\r\nدر صحيح مسلم در تفسير فرمودهء خداوند : * ( « فَما بَكَتْ عَلَيْهِمُ السَّماءُ وَالأَرْضُ » ) * ( 1 ) آمده :\r\n« چون حسين بن على كشته شد ، آسمان گريست . گريه آسمان اين بود كه رنگش سرخ شد . »\r\nدر مسند احمد آمده : « هر كه در قتل حسين چشمانش گريان شود يا قطرهء اشكى از چشمانش بريزد ، خداوند عزّ و جل او را در بهشت ساكن كند . » در تفسير ثعلبى به اسناد\r\n\r\n","description":"","footnote":"\r\n( 1 ) . دخان / 29 .\r\n","page_name":" 493 ","page_number":497},
  {"content":"\r\nخود وى آمده كه گفت : « در ايام قتل حسين ( ع ) بر ما خون باريد . »\r\nمولاى ما « زين العابدين » على بن الحسين عابدترين و زاهدترين مردمان زمان خود بود ، پياده به حج مىرفت و شتران به دنبال او راه مىافتادند .\r\nرسول خدا ( ص ) بر فرزندش « امام باقر » سلام كرد . به جابر فرمود : تو فرزندم محمّد باقر را درك مىكنى . او علم را مىشكافد . هرگاه او را ديدى ، از من به او سلام برسان .\r\n« امام صادق » عالمترين و زاهدترين مردمان زمان خود بود و از غيب خبر مىداد . از چيزى خبر نداد مگر اينكه به وقوع پيوست . از اين بابت او را صادق « راستگو » ناميدند .\r\n« امام كاظم » زاهدترين و عالمترين مردمان زمان خود بود . همين طور فرزندش « رضا » و « جواد » و « هادى » و « عسكرى » و « مهدى » . اينان امامان دوازده گانه هستند كه هيچ كس از ايشان سبقت نمىگيرد و به پاى آنان نمىرسد . فضيلت و پارسايى ايشان در ميان مخالف و موافق مشهور است . همگان به دانش آنان معترفاند و هيچ كس نتوانسته بر ايشان ، اشكالى وارد كند چنان كه بر ديگران اشكال وارد شده .\r\nپس شايسته است كه عاقل خردمند با دقت بنگرد كه آيا اين پرهيزگاران و معصومان و عالمان با كسى مقايسه مىشوند كه از ارتكاب محارم پرهيز نمىكند و طاعات را انجام نمىدهد ؟ !\r\nفضل مىگويد :\r\nهر چه در فضايل فاطمه - كه سلام و درود خدا بر پدرش ، خودش و ساير خاندان محمّد باد - بيان كرده ، قابل انكار نيست . انكار رحمت دريا ، وسعت خشكى ، نور خورشيد ، ظهور انوار ، جود ابرها و سجود فرشتگان ، براى منكرش سودى جز رسوايى ندارد . چه كسى مىتواند منكر فضيلت مردمانى باشد كه اهل راستىاند و خزانه‌هاى معدن نبوّت و حافظان آداب فتوت و جوانمردىاند ؟ ! سلام و درود خداوند بر آنان باد ! چه شعر زيبايى دربارهء آنان سروده‌ام :\r\n\r\nسلام على المصطفى المجتبى\r\nسلام على سيد المرتضى\r\nسلام على ستنا فاطمة\r\nمن اختارها اللَّه خير النسا\r\nسلام من المسك انفاسه\r\nعلى الحسن الألمعى الرضا\r\nسلام على الأروعى الحسين\r\nشهيد برى جسمه كربلا\r\nسلام على سيد العابدين\r\nعلى بن الحسين المجتبى\r\nسلام على الباقر المهتدى\r\nسلام على الصادق المقتدى\r\n\r\n","description":"","footnote":"","page_name":" 494 ","page_number":498},
  {"content":"\r\n\r\nسلام على الكاظم الممتحن\r\nرضىّ السجايا إمام التقى\r\nسلام على الثامن المؤتمن\r\nعلي الرضا سيد الأصفيا\r\nسلام على المتقي التقى\r\nمحمد الطيب المرتجى\r\nسلام على الأريحى النقي\r\nعلي المكرم هادي الورى\r\nسلام على السيد العسكرى\r\nإمام يجهز جيش الصفا\r\nسلام على القائم المنتظر\r\nأبي القاسم القرم نور الهدى\r\nسيطلع كالشمس في غاسق\r\nينجيه من سيفه المنتضى\r\nيرى يملا الأرض من عدله\r\nكما ملأت جور أهل الهوى\r\nسلام عليه و آبائه\r\nو أفصاره ماتدور السما\r\n\r\nمن مىگويم :\r\nهمانا كه سرور رسولان و خاندان او ، برگزيدگان خداوند از ميان جهانيان هستند ، كسانى كه خداوند در قرآن كريم ، آنها را ستوده است نياز به مدح و ثناى اينان ندارند تا وى با چنين شعرى آنان را مدح نمايد . با اين حال ، از وى بدين خاطر تشكر مىكنيم . اين نهايت چيزى است كه در توان دارد و حداكثر دانش وى را در اين باره مىرساند .\r\nدر اينجا مناسب است كه به بيان اخبارى كه مصنّف ( ره ) آورده ، بپردازيم ، ليكن آن قدر زياد است كه اگر بخواهيم راويان آنها را بياوريم ، بحث به درازا كشيده خواهد شد .\r\nبراى آگاهى و شناخت آن به كنز العمال ، الجامع الصحيح ترمذى ، الصواعق المحرقه و ديگر كتابهاى روايى آنان مراجعه كنيد . در اين كتابها علاوه بر اين روايات ، چندين برابر آن را خواهيد يافت . درست نيست كه در اينجا متعرض آن نشويم و بنابراين به راويان آن از اصحاب و نيز كسانى كه اين روايات را در كتابهاى خود آورده‌اند ، اشاره مىكنيم :\r\nحديث « حسن و حسين ( ع ) سرور جوانان اهل بهشتند . » را صحابه اى چون على ( ع ) ، عمر ، ابن عمر ، ابن مسعود ، ابو سعيد ، جابر ، حذيفه ، براء ، اسامه ، انس ، ابو هريره ، مالك بن حويرث ، ابن ابى رمثه و ديگران روايت كرده‌اند و ترمذى در صحيح خود ، نسائى در الخصائص ، حاكم در مستدرك ، احمد در مسند ، ضياء در المختاره ، ابن عبدالبر در الاستيعاب ، طبرانى در المعجم الكبير و المعجم الاوسط ، و ابو يعلى ، بزار ، ابونعيم ، ابن النجار ، ابن منده ، ابن ابى شيبه ، ابن سعد ، ابن شاهين ، ديلمى ، ابن عساكر و ديگران ، آورده‌اند . حتى بعضى از آنان ، اين روايت را از حدود ده طريق از گروهى از اصحاب آورده‌اند . بسيارى از اين روايات با مراجعه به كتابهايى كه در مورد حديث سرورى فاطمه زهرا ( س ) مادر گرامى\r\n","description":"","footnote":"","page_name":" 495 ","page_number":499},
  {"content":"\r\nآن دو حضرت ، بدان اشاره كرديم ، ديده مىشود . بسيارى از كسانى كه سرورى آن بانوى گرامى را روايت كرده‌اند ، سرورى دو فرزندش را هم روايت كرده‌اند . من حديث سرورى آن دو بزرگوار به تنهايى يا با مادر بزرگوارشان را در مسند احمد از ابو سعيد با چند طريق ( 1 ) و از ابو حذيفه با دو طريق ( 2 ) ديده‌ام .\r\nدر بعضى اخبارى كه بدان اشاره كرديم ، آمده است كه آن دو بزرگوار سرور جوانان اهل بهشتند مگر دو پسر خاله ، يعنى عيسى و يحيى . ظاهرا در آن تصرف شده است . زيرا منظور از جوانان ، يا جوانان دنيا است يا جوانان آخرت . بدون شك منظور جوانان دنيا نيست . زيرا حسن و حسين ( ع ) در زمانى كه جدّشان چنين سخنى گفت ، دو كودك خردسال بودند و در پايان عمر هم پا به سن گذاشته بودند ، امام حسن به سن كهولت رسيد و امام حسين نيز پير شده بود . چنان كه عيسى نيز هنگامى كه خدا او را به آسمان برد ، به سن كهولت و يا بيشتر رسيده بود . زيرا در قرآن كريم مىفرمايد : * ( « وَيُكَلِّمُ النَّاسَ فِي الْمَهْدِ وَكَهْلًا وَمِنَ الصَّالِحِينَ ( 3 ) » ) * و آن موقع هم كه در روز خروج مهدى ( عج ) فرود مىآيد ، از لحاظ سن بزرگترين پيامبران است . پس چگونه پيامبر ( ص ) مىفرمايد : حسن و حسين سرور جوانان اهل بهشتند و آنگاه عيسى را استثنا مىكند ؟ ! پس بايستى جوانان آخرت ، مورد نظر باشد . باز در اين صورت دليلى در استثنا كردن عيسى و يحيى وجود ندارد ، چه تمامى مردم در بهشت جوان هستند و كسانى كه از يحيى برترند مثل : نوح و ابراهيم و موسى . پس چنين استثنايى به يقين باطل است و حسن و حسين ( ع ) بدون استثنا سرور جوانان اهل بهشتند . اخبار ما در اين باره به حد تواتر و ساير اخبار آنان هم به رتبهء استفاضه رسيده است . هيچ كسى از عموميت اين حكم خارج خارج نمىشود مگر جدّشان كه گويندهء آن است و به ضرورت خارج مىشود و پدرشان ، ( على بن ابى طالب ) .\r\nزيرا در بسيارى از اخبار آمده است كه رسول اكرم ( ص ) فرموده : « و پدرشان از آن دو بهتر است » . اين روايت را حاكم در مستدرك ( 4 ) با يك طريق از ابن مسعود و يك طريق از ابن عمر نقل كرده است . حاكم و ذهبى در صحت روايت ابن مسعود اتفاق نظر دارند . در كنز العمال ( 5 ) آن را به همان لفظ يا به لفظ « پدرشان از آن دو برتر است . » از ابن عساكر از على ( ع ) و از نسائى از ابن عمر و از طبرانى از قرّه و مالك بن حويرث آورده است . سپس\r\n\r\n","description":"","footnote":"\r\n( 1 ) . ج 3 ، ص 3 ، 62 ، 64 ، و 82 .\r\n( 2 ) . ج 5 ، ص 391 - 392 .\r\n( 3 ) . آل عمران / 46 .\r\n( 4 ) . ج 3 ص 167 : « و ابو هما خير منهما . »\r\n( 5 ) . ج 6 ، ص 222 : « و ابو هما أفضل منهما . »\r\n","page_name":" 496 ","page_number":500},
  {"content":"\r\nدر جاى ديگر ( 1 ) آن را از ديلمى از انس و از طبرانى از حذيفه نقل كرده است .\r\nاگر هم صحت استثناى مذكور را بپذيريم ، باز بر سرورى حسن و حسين بر ساير پيامبران تصريح دارد و اين شرفى است كه مانند ندارد و دليل فضل آن دو بر ساير پيامبران است ، تا چه رسد به افراد معمولى امت اسلام و ديگر امتها .\r\nاز اين جهت رسول خدا ( ص ) فرمود : سرور جوانان اهل بهشت و نفرمود : سرور اهل بهشت ، تا اشاره كند كه همهء اهل بهشت جوان هستند . در بعضى از اخبار ما آمده است كه همهء اهل بهشت جوان هستند مگر محمّد ، على ، آدم ، نوح و ابراهيم كه پير هستند . بر اين اساس ، تقييد به جوانان موجه مىنمايد و اشكال مربوط به خروج محمّد ( ص ) و على ( ع ) نيز مرتفع مىشود .\r\nاز سوى ديگر ، بعضى از اهل سنت كه خواسته‌اند شيخين را نظير حسين ( ع ) قرار دهند ، حديثى از قول رسول خدا ( ص ) ساخته‌اند كه : « آن دو سرور پيران بهشتياناند » و تصور نكرده‌اند كه آن دو حتى در زمان رسول خدا ( ص ) به سن پيرى رسيده بودند و اهل بهشت جوانند و پيرى در ميان ايشان نيست .\r\nدر ميزان الاعتدال حديث فوق را در شرح حال محمّد بن كثير صنعانى آورده است . در مقدمهء همين كتاب ، آن را در شرح حال وى آورديم و گفتيم كه ابن المدينى ، پس از آنكه اين روايت را از وى شنيد ، گفت : ديگر نمىخواهم او را ببينم .\r\nشايسته است كه در اينجا متعرض روايت جابر شويم كه در مورد سوارى حسنين ( ع ) بر پشت پيامبر ( ص ) و فرمودهء آن حضرت كه فرمود : شتر شما ، خوب شترى است و شما نيز خوب سوارانى هستيد ، روايت كرد . اين روايت را در كنز العمال در فضايل حسنين ( 2 ) از ابن عدى و رامهرمزى و از ابن عساكر با سه طريق ، همه از جابر نقل كرده‌اند جز اينكه در يكى از اين روايات ابن عساكر گفته است : بر پيامبر ( ص ) وارد شدم ، در حالى كه بين آن دو راه مىرفت ، گفتم : شتر شما ، چه خوب شترى است . رسول خدا ( ص ) فرمود : آن دو نيز ، سواران خوبى هستند . اين را از طبرانى به نقل از سلمان در يك داستان طولانى ديگر نيز نقل كرده است . در آنجا گفته :\r\nپيرامون پيامبر ( ص ) بوديم . ام ايمن آمد و گفت : اى رسول خدا ! حسن و حسين\r\n\r\n","description":"","footnote":"\r\n( 1 ) . ج 7 ، ص 108 .\r\n( 2 ) . ج 5 ، ص 108 .\r\n","page_name":" 497 ","page_number":501},
  {"content":"\r\nگم شدند . هنگام نيمروز بود . رسول خدا ( ص ) فرمود : به پا خيزيد و فرزندانم را پيدا كنيد . هر مردى به يك طرف رفت . من هم به همان سمت پيامبر ( ص ) رفتم .\r\nحسن و حسين را ديديم كه هر يك به ديگرى چسبيده است . مارى ديديم كه بر روى دمش ايستاده و از دهانش چيزى شبيه آتش بيرون مىجهد . رسول خدا ( ص ) بسرعت به طرف آن رفت . رو به رسول خدا ( ص ) كرد و با آن حضرت گفتگو كرد . آن گاه خزيد و در سوراخى پنهان شد . سپس حضرت به سوى آن دو رفت و آنها را از هم جدا كرد و دست بر صورتشان كشيد . فرمود : مادر و پدرم فداى شما ! چقدر نزد خدا گرامى هستيد . سپس يكى را بر دوش راست و ديگرى را بر دوش چپ خود گذاشت ، گفتم : خوشا به حال شما ! چه مركوب خوبى است مركوب شما . رسول خدا ( ص ) فرمود : چه سواران خوبى هستند آن دو و پدرشان از آنان بهتر است .\r\nترمذى در مناقب حسنين از ابن عباس روايت كرده كه گفت : « رسول خدا ( ص ) حسن را بر دوش خود مىبرد . مردى گفت : اى پسر ! بر مركب خوبى نشسته اى . حضرت فرمود :\r\nاو نيز سوار خوبى است . « حاكم نيز آن را در فضايل حسن ( 1 ) آورده است . شبيه همين روايت را در فضايل حسنين ( ع ) ( 2 ) نيز آورده و آن را از ابو هريره صحيح خوانده است كه گفت :\r\nنماز عشا را با رسول خدا ( ص ) مىخوانديم وقتى كه به سجده رفت ، حسن و حسين روى پشتش پريدند ، و چون سرش را بالا آورد ، آن دو را گرفت و به آرامى بر روى زمين گذاشت . دوباره كه به سجده برگشت ، باز روى پشتش پريدند چون نماز را تمام كرد ، يكى را اينجا گذاشت و ديگرى را آنجا ، گفتم : اى رسول خدا ! آنان را نزد مادرشان ببرم ؟ فرمود : نه . ناگهان نورى درخشيد . حضرت فرمود : نزد مادرتان رويد . آنها نيز در نور آن برق رفتند تا وارد خانه شدند .\r\n\r\n","description":"","footnote":"\r\n( 1 ) . ج 3 ، ص 170\r\n( 2 ) . ج 3 ، ص 147\r\n","page_name":" 498 ","page_number":502},
  {"content":"\r\nاحمد مانند آن را در مسند با دو طريق ( 1 ) از ابو هريره آورده و در كنز العمال ( 2 ) نيز آن را از ابن عساكر با دو طريق از ابو هريره نقل كرده است .\r\nاحاديث مربوط به محبّت پيامبر ( ص ) به حسنين ( ع ) متواتر است . بهترين آنها روايتى است كه حاكم ( 3 ) آن را نقل نموده و از قول ابو هريره صحيح خوانده است كه : پيامبر ( ص ) فرمود : « هر كه آن دو را دوست بدارد ، مرا دوست داشته و هر كه آن دو را دشمن بدارد ، مرا دشمن داشته است . » در كنز العمال ( 4 ) آن را از احمد در مسند و ابن ماجه نقل كرده است .\r\nحاكم نيز پيش از حديث مذكور روايتى از سلمان نقل نموده و آن را به شرط شيخين صحيح خوانده است :\r\nشنيدم رسول خدا ( ص ) مىفرمايد : حسن و حسين پسران من هستند ، هر كه آنان را دوست بدارد ، مرا دوست داشته و هر كه مرا دوست بدارد ، خدا را دوست داشته و هر كه خدا را دوست بدارد ، او را به بهشت مىبرد و هر كه آن دو را دشمن بدارد ، مرا دشمن داشته و هركه مرا دشمن دارد ، خدا او را دشمن داشته و هر كه خدا او را دشمن داشته باشد ، او را وارد آتش مىكند .\r\nذهبى در پى اين روايت گفته : اين حديث منكر است و بقى بن خالد آن را با اسناد واهى ديگرى از زاذان از سلمان روايت كرده است . من مىگويم : حق دارد كه آن را منكر بداند . زيرا اين روايت بيان مىكند كه بيشتر اولياى وى وارد آتش خواهند شد و صرف اينكه با اسناد واهى ديگرى هم روايت شده مانع آن نمىشود كه با اسناد صحيح به شرط شيخين روايت شده باشد . بدين سبب ، ذهبى در اين سند مناقشه نكرده است . مانند آن را در كنز العمال ( 5 ) از ابو نعيم و ابن عساكر از سلمان و ابو نعيم و ابو هريره نقل كرده است امّا عبارت آن چنين است :\r\nهر كه آن دو را دوست بدارد ، او را دوست مىدارم و هركه من او را دوست بدارم ، خدا او را دوست دارد و هركه خدا او را دوست بدارد ، او را وارد بهشت\r\n\r\n","description":"","footnote":"\r\n( 1 ) . ج 2 ، ص 513 .\r\n( 2 ) . ج 7 ، ص 109\r\n( 3 ) . ج 3 ، ص 166\r\n( 4 ) . ج 6 ، ص 220\r\n( 5 ) . ج 6 ، ص 221 .\r\n","page_name":" 499 ","page_number":503},
  {"content":"\r\nكند و هركه آن دو را دشمن بدارد يا بر آن دو ستم نمايد ، او را دشمن دارم و هركه من او را دشمن دارم ، خدا او را دشمن دارد و هركه خدا او را دشمن دارد ، او را وارد جهنم كند و او راست عذابى پايدار .\r\nامّا حديثى كه مىگويد : پيامبر ( ص ) پسرش ابراهيم را فداى حسين كرد ، در اخبار ما هم آمده است . سيوطى آن را در اللئالى المصنوعه از خطيب روايت كرده و گفته است : ابن جوزى پنداشته كه اين حديث ساختگى است و محمّد بن حسن نقاش آن را جعل كرده است . اشكال اين پندار ابن جوزى اين است : همان گونه كه در مقدمهء اين كتاب آورديم ، هركه يكى از فضايل اهل بيت ( ع ) را روايت كند ، در آن روايت ثقه است . بعلاوه ، نقاش از جمله كسانى است كه ابو عمر و دانى شيخ القرّاء زمان خويش و كسى كه به دنبال كسب دانش به شهرهاى مختلف سفر كرده ، او را مدح كرده است . در ميزان الاعتدال نيز به روايات او احتجاج شده است . بنابراين ، وى كه از اهل سنت است ، چه انگيزه اى داشته كه اين حديث را جعل كند و خود را در ميان قومش از اعتبار بيندازد ؟ !\r\n\r\nمطلب سوّم : محبّت و دوستى امير المؤمنين ( ع )\r\nمصنّف - قدّس اللَّه نفسه - مىگويد :\r\nچنان كه در مسند احمد آمده ، رسول خدا ( ص ) ، در حالى كه دست حسن و حسين را گرفته بود ، فرمود : « هركه من ، اين دو و پدر و مادرشان را دوست بدارد ، در روز قيامت ، هم درجه من باشد . » از حذيفه روايت شده كه گفت : رسول خدا ( ص ) فرمود :\r\nهر كه مىخواهد دستش به قطعه ياقوتى برسد كه خدا آن را خلق كرده و به آن گفته : چنين باش . پس همانگونه شده ، بايد پس از من ، على را به ولايت برگزيند .\r\nرسول خدا ( ص ) فرمود : « اگر همهء مردم محبّت على را در دل داشتند ، خداوند ، آتش را نمىآفريد . » آن حضرت ( ص ) فرمود : « محبت على حسنه اى است كه هيچ سيئه اى با بودن آن ، زيان نمىرساند و بغض على ، سيئه اى است كه هيچ حسنه اى با بودن آن ، سودى ندارد . » مردى به سلمان گفت : چقدر به على ( ع ) محبت مىورزى ! گفت : شنيدم كه رسول خدا ( ص ) مىفرمايد : « هركه على را دوست بدارد ، مرا دوست داشته و هر كه\r\n","description":"","footnote":"","page_name":" 500 ","page_number":504},
  {"content":"\r\nعلى را دشمن بدارد ، مرا دشمن داشته است . »\r\nدر مناقب خطيب خوارزم از ابن عمر آمده كه گفت : رسول خدا ( ص ) فرمود :\r\nهر كه على را دوست بدارد ، خداوند ، نماز و روزه و قيامش را بپذيرد و دعايش را اجابت فرمايد . بدانيد كه هر كه على را دوست بدارد ، خداوند به ازاى هر رگ بدن وى ، شهرى در بهشت به دو عطا كند . آگاه باشيد ! هر كه خاندان محمّد را دوست بدارد ، از حساب و ميزان و صراط در امان باشد . آگاه باشيد ! هر كه بر محبت خاندان محمّد بميرد ، همراهى وى با پيامبران در بهشت را تضمين مىكنم . آگاه باشيد ! هر كه با خاندان محمّد دشمن باشد ، روز قيامت در حالى محشور شود كه بر پيشانىاش نوشته شده : مأيوس از رحمت خداوند .\r\nاخبار در اينباره بيش از حد شمارش است . آيات قرآن نيز بر آن دلالت دارد . خداوند متعال فرموده است : * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * ( 1 ) در اين آيهء شريفه ، محبت على و خاندان او را پاداش رسالت رسول خدا ( ص ) قرار داده است . در كتاب الجمع بين الصحاح السته از ابن عباس روايت شده كه گفت : رسول خدا ( ص ) فرمود :\r\nخداوند را براى نعمتهايى كه به شما داده و براى اينكه شايستگى آن را دارد ، دوست بداريد و مرا براى محبت خداوند ، دوست بداريد و خاندان مرا به خاطر محبت من ، دوست بداريد .\r\nدر مناقب خوارزمى از ابوذر روايت شده كه گفت : رسول خدا ( ص ) فرمود : « كسى كه براى خلافت پس از من با على درافتد ، كافر است و به جنگ با خدا و رسول خدا برخاسته است . » در همين كتاب از معاوية بن وحيد به خط قشيرى نقل شده كه گفت :\r\nشنيدم پيامبر ( ص ) به على مىگويد : « اى على ! كسى كه با دشمنى تو بميرد ، برايش تفاوتى نمىكند كه يهودى بميرد يا نصرانى » . در همين كتاب از انس بن مالك نقل شده كه گفت : رسول خدا ( ص ) به على فرمود : « كسى كه مىپندارد با تو دشمن است و مرا دوست\r\n\r\n","description":"","footnote":"\r\n( 1 ) . شورا / 23 .\r\n","page_name":" 501 ","page_number":505},
  {"content":"\r\nدارد ، دروغ مىگويد . » از ابو هريره روايت شده كه گفت : پيامبر ( ص ) به على ، حسن ، حسين ، و فاطمه نگريست و فرمود : « من دشمن دشمن شما و دوست دوستدار شما هستم » . وى از ابن عباس روايت كرده كه گفت : پيامبر ( ص ) به على فرمود :\r\nتو در دنيا و آخرت سرورى . هر كه تو را دوست بدارد ، مرا دوست داشته و هر كه مرا دوست بدارد ، خداوند عز و جل را دوست داشته است . ( 1 ) و دشمن تو ، دشمن من است و دشمن من ، دشمن خداوند . واى بر كسى كه با تو دشمنى ورزد .\r\nفضل مىگويد :\r\nآنچه كه در وجوب محبّت اهل بيت پيامبر ( ص ) ، خصوصا على بن ابى طالب بيان كرده ، مطلبى است كه احدى را در آن نزاع نباشد . اخبار و آثار و دلايل اين مسئله نزد اهل سنّت و جماعت فراوان است . امّا در اين بخش ، اخبار ساختگى و منكرى آورده كه نشانه‌هاى ساختگى بودن و مجهوليت در آن آشكار است ، ليكن در آنچه كه مربوط است به بيان فضايل ، گفته نمىشود كه ساختگى يا مجهول است . زيرا مقصود ، بيان فضايل است و ربطى به مذهب ندارد و قابل رد نمىباشد . امّا آنچه كه وى از مناقب خوارزمى به نقل از ابوذر آورده كه او گفته است : كسى كه با على ، در خلافت پس از من دشمنى ورزد كافر است ، قطعا حديثى است ساختگى و مجهول كه دانشمندان آن را نمىپسندند . بيشتر رواياتى كه از مناقب خوارزمى بيان كرده ، چنين است . اين خوارزمى ، گويا مردى است شيعه مذهب و ناشناخته كه هيچ گونه شناختى از او نداريم . دانشمندان نيز او را اهل علم نمىدانند بلكه احدى از آنان ، وى را نمىشناسند و به روايات و اخبار وى اعتنا نمىشود .\r\nمن مىگويم :\r\nبسيارى از آنچه كه مصنّف ( ره ) در اينجا بيان كرده ، پيش از اين آمد و در آنجا ثبوت آن را تبيين كرديم و اگر به اثبات بقيهء مطالب نيازى باشد ، آن را نيز بيان خواهيم كرد . بايد گفت كه بيشتر آنها در كتاب مستدرك و كنز العمال آمده است ، امّا پس از فرمودهء خداوند متعال : * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * و ديگر آيات قرآنى و نيز روايات مستفيضى كه گوياى وجوب محبّت آنان و فضيلت آن و اينكه محبّت آنان نشانهء ايمان و\r\n\r\n","description":"","footnote":"\r\n( 1 ) . در يك نسخه آمده : « دوست من ، دوست خداوند عز و جل است . »\r\n","page_name":" 502 ","page_number":506},
  {"content":"\r\nدشمنى با آنان نشانهء نفاق است و هر كه آنان را دوست بدارد ، خدا و رسول خدا را دوست داشته و هر كه با آنان دشمنى ورزد ، با خدا رسول خدا دشمنى ورزيده است ، ديگر نيازى به ذكر آنها نيست . و از آنجايى كه احاديث مربوط به حب و بغض اهل بيت مشهور و بلكه متواتر معنوى است ، ديگر نيازى به بحث در سند اين احاديث نمىبينيم .\r\nاگر در روايات بسيارى كه در تشويق به محبّت آنان و دورى از دشمنى با ايشان و نيز سفارش درباره آنان به كيفيتهاى مختلف و وجوه متعدد آمده ، نيك بينديشيد ، در خواهيد يافت كه تنها دليل آن ، مسئله اى است كه در اصحاب بوده است و گرنه ، اگر آن گونه باشد كه بعضى مىپندارند ، ديگر نيازى به اين همه تأكيد نبود . زيرا عادت بر محبّت اهل بيت ( ع ) و رعايت احترام آنان حكم مىكند ، چرا كه گذشته از شايستگى ذاتى آنان و آثار فراوان على ( ع ) در تحكيم اسلام ، خاندان و نزديكان پيامبر ( ص ) بودند .\r\nبنابراين ، بايستى ، آن گونه كه ما مىگوييم ، پيامبر ( ص ) بغض و كينهء اغلب اصحاب و ستمگرى آنان را نسبت به اهل بيت ( ع ) و اينكه نفاق در ميان آنان گسترده خواهد شد و به گذشتهء خود باز خواهند گشت دانسته باشد . حتى كسى كه با ديدهء انصاف اخبار مربوط به حب و بغض اهل بيت ( ع ) را بنگرد ، چيزى جز وجوب پيروى از آنان را نخواهد فهميد .\r\nپس اين اخبار ، گوياى امامت آنان و وجوب پيروى از ايشان و حرمت مخالفت با آنها است . و گرنه حب و بغض به خودى خود ، چندان اهميتى ندارد كه به اين شكل در كتاب و سنّت بيايد .\r\nاز اين بيان ، صحت روايت ابوذر ( ره ) از پيامبر ( ص ) معلوم مىشود كه فرمود : « هر كه در خلافت پس از من با على دشمنى ورزد كافر است . » اين گمان وى كه مىگويد : اين حديث ، ساختگى و منكر است ، با مذهب و عقيدهء خودش سازگار است و گرنه در خود حديث ، چيزى نمىبينيم كه نشانگر منكر بودن آن باشد . بلكه اين روايت و مانند آن ، بر ايشان حجت است . مؤيد آن روايتى است كه در كنز العمال ( 1 ) از دار قطنى در الافراد از ابن عباس آورده كه گفت : « على ، در آمرزش است ، هركس از آن داخل شود ، اهل ايمان است و هر كس از آن خارج شود ، كافر . »\r\nباز در كنز العمال از على و جابر و ابن مسعود به چند طريق ، در تأييد آن ، آمده است :\r\n« على ، بهترين افراد بشر است ، هركس نپذيرد به خداوند كفر ورزيده است . » سيوطى در\r\n\r\n","description":"","footnote":"\r\n( 1 ) . ج 3 ، ص 153 .\r\n","page_name":" 503 ","page_number":507},
  {"content":"\r\nاللئالى المصنوعه از ابن عدى به سند خود از ابو سعيد و از ابوالحسن بن شاذان فضلى به سند خود از حذيفه آن را روايت كرده است . بنابراين ، طرق اين روايت ، بسيار است و شايسته اعتبار . از اين گونه اخبار فراوان است .\r\nپوشيده نيست كه اين گفته فضل : « در آنچه كه به بيان فضايل مربوط است ، گفته نمىشود كه ساختگى يا مجهول است . » با آنچه كه خود وى در ابتداى مبحث پنجم گفت ، منافات دارد . وى در آنجا گفت : « در بيان فضايل شرط است كه از صحاح معتبر و از دانشمندان مورد اعتماد روايت شود . » ظاهرا سبب عدول وى آن است كه چون مىخواهد در مباحث بعدى فضايل اولياى خود را روايت كند ، اين سخن را گفته تا خواننده آنها را با همهء اشكالهايى كه دارد بپذيرد و متوجّه ساختگى بودن آنها نشود .\r\nامّا ايرادى كه بر خوارزمى گرفته ، تنها و تنها بدين سبب است كه وى رواياتى در فضايل اهل بيت دارد . در حالى كه بيشتر اين روايات و بلكه همهء آنها به لحاظ شواهد و مناسبات موجود ، از طرق ديگر به حد استفاضه رسيده است . از سوى ديگر ، وى نزد اهل سنت ناشناخته نيست . ابن حجر در الصواعق المحرقه در مقصد دوّم از مقاصد مربوط به آيهء چهاردهم از آيات وارده در شأن اهل بيت ( ع ) از وى روايت كرده و با كنيهء ابوبكر ، از او نام برده است . ذهبى در ميزان الاعتدال در شرح حال محمّد بن عبداللَّه بن محمّد بلوى از وى نام برده است . وى پس از ذكر حديثى در فضيلت على ( ع ) مىگويد : آن را اخطب خوارزم روايت كرده است . باز در شرح حال محمّد بن احمد بن على بن حسن بن شاذان ، از وى نام مىبرد . ذهبى در اينجا ، پس از بيان احاديثى از فضايل على ( ع ) مىگويد : « خطيب خوارزم از طريق اين دجّال ، ابن شاذان ، احاديث باطل و سست فراوانى در مناقب آقا على ، آورده است . » اگر اين مرد ، نزد آنان از منزلت بزرگى برخوردار نبود و او را موثق و مورد اعتماد نمىدانستند ، آن گاه مىديديد كه چگونه او را هدف تير زبانها و نيزهء قلمهاى خويش قرار مىدادند ! ! ديديد كه ذهبى ، همين ابن شاذان را چگونه توصيف كرده ، با اينكه او جز اندكى از فضايل امير المؤمنين ( ع ) را روايت نكرده است ! حال قضاوت كنيد كه اگر خوارزمى در ميان آنان از قدر و منزلت بالايى برخوردار نبود ، چگونه با وى كه روايات فراوانى در فضيلت آن امام همام ( ع ) آورده ، برخورد مىكردند ؟ ! نهايت ايرادى كه ابن تيميه با همهء بد زبانى خود ، بر وى گرفته اين است كه گفته : او حديث شناس نيست ! اين سخن را در رد خود بر منهاج الكرامه گفته است .\r\nگويا خوارزمى اهل فن حديث نيست مگر اينكه روايت فضايل خاندان محمّد ( ص ) را\r\n","description":"","footnote":"","page_name":" 504 ","page_number":508},
  {"content":"\r\nرها نمايد يا فقط آنچه را كه ابن تيميه مىپسندد ، روايت كند .\r\n\r\nمطلب چهارم : على ( ع ) صاحب حوض ، پرچم ، صراط و اذان است\r\nمصنّف - اعلى اللَّه مقامه - مىگويد :\r\nخوارزمى از ابن عباس روايت كرده كه گفت : رسول خدا ( ص ) فرمود : « على ، در روز قيامت در كنار حوض است ، احدى وارد بهشت نمىشود مگر اينكه جوازى از على با خود داشته باشد . » باز از وى روايت شده كه گفت : رسول خدا ( ص ) فرمود : « روز قيامت ، خداوند به جبرئيل دستور مىدهد كه بر در بهشت بنشيند تا هيچ كس وارد بهشت نشود مگر اينكه جوازى از على ( ع ) با خود داشته باشد . » از جابر بن سمره روايت شده كه گفت : به رسول خدا ( ص ) گفتند : پرچمدار تو در آخرت كيست ؟ فرمود : « پرچمدار من در آخرت ، همان پرچمدار من در دنيا ، على بن ابى طالب ، است . »\r\nاز عبداللَّه بن انس روايت شده كه گفت : رسول خدا ( ص ) فرمود : « چون روز قيامت شود و صراط بر لبهء جهنم نصب گردد ، كسى از آن عبور نمىكند مگر اينكه نوشته اى در ولايت على بن ابى طالب ( ع ) با خود داشته باشد . » اخبار در اين باره فراتر از حد شمارش است .\r\nسزاوار است كه عاقل خردمند بدقت بينديشد كه : آيا تقليد از اهل سنّت كه اين اخبار و چندين و چندين برابر آن را در اخبار صحاح خود روايت كرده و آيات قرآن نيز موافق آن است ، آن گاه عمل بدان را رها مىكنند ، جايز است ؟ ! در حالى كه هيچ گونه منقصت ، رذيلت و معصيتى از پيشوايان و امامان شيعه نقل نكرده‌اند ، به تقليد و پيروى از مردمانى پناه برده‌اند كه هر رذيله اى را از آنان نقل كرده‌اند و در مسائل بسيارى ، به آنان نسبت مخالفت با شريعت داده‌اند ! !\r\nفضل مىگويد :\r\nاز ضروريات دين است كه در روز قيامت ، پيامبر ( ص ) صاحب حوض است كه همگان بر آن وارد مىشوند و شفاعت عظمى و مقام محمود نيز از آن اوست . امّا اينكه على ، صاحب حوض باشد ، ساخته و پرداختهء شيعه است و روايت صحيحى كه گوياى چنين چيزى باشد ، وجود ندارد . اين مرد هم كه تمام مطالب خود را از كتابهاى دانشمندان ما نقل مىكند ، اين مطلب را از آنان نقل نكرده است . زيرا در اين باره ، نقل صحيحى از طريق ما وارد نشده است . امّا از آنجايى كه آنچه بيان كرده ، از فضايل و\r\n","description":"","footnote":"","page_name":" 505 ","page_number":509},
  {"content":"\r\nمناقب مولاى ما على بن ابى طالب است ، ما هم آن را انكار نمىكنيم . زيرا هر آنچه را كه از فضايل او و فضايل اهل بيت پيامبر ( ص ) نقل شود ، در صورتى كه سبب طعن در صحابهء بزرگوار نباشد ، مىپذيريم و با آن موافق هستيم . زيرا فضايل آنان قابل شمارش نيست و احدى آن را انكار نمىكند مگر منكر نور خورشيد و ماه ! اما در مورد اينكه گفت : « آيا تقليد از اهل سنّت كه اين اخبار و چندين و چندين برابر آن را در اخبار صحاح خود روايت كرده و آيات قرآن نيز موافق آن است ، آن گاه عمل بدان را رها مىكنند ، جايز است ؟ ! » مىگوييم : اهل سنّت به هر حديث و خبر صحيح براساس شرايط آن عمل مىكنند ، امّا همان گونه كه احاديث دالّ بر فضيلت على بن ابى طالب و اهل بيت رسول خدا ( ص ) از نظر آنان صحيح است ، روايات دالّ بر فضايل خلفاى راشدين هم از نظر آنان صحيح است . آنان بين احاديث صحيح جمع كرده و هريك را در جايى قرار مىدهند كه خداوند برايش معين كرده است و از فضيلت هيچ يك از كسانى كه درباره اش حديث صحيحى وارد شده ، نمىكاهند . امّا شيعيان احاديث مربوط به فضايل اهل بيت را از كتابهاى دانشمندان ما نقل مىكنند و دربارهء فضايل خلفا و بزرگان صحابه سكوت مىكنند تا راه ايراد و طعن برايشان هموار شود . اين نهايت خيانت در دين است . كدام خيانت از اين بزرگتر كه كسى بعضى از سخنان ديگران را كه دربارهء چيزى است نقل و بعضى ديگر را كه دربارهء همان موضوع است ، رها كند تا راه را براى مذهب و عقيدهء خويش هموار سازد ؟ ! پناه بر خدا از اين عقايد فاسد ! پاسخ اينكه گفته : « از پيشوايان و امامان شيعه ، هيچ گونه منقصت ، رذيلت و معصيتى نقل نكرده‌اند . » اين است كه بگوييم : اى نادان عاصى گمراه گنهكار شيعه اى كه خود را به امامان دوازده گانه منتسب مىسازى ! آيا گمان مىكنى كه پيشوايان اهل سنّت و جماعت در اهل بيت نبوّت و ولايت ، قدح و ايراد وارد مىكنند ؟ ! اى كوردل ! آيا مىپندارى كه آنان هم مثل تو و امثال تو بر امامان بهتان مىزنند و زشتيها و كاستيهايى به آنها نسبت مىدهند كه در هيچ خبر صحيحى نيامده است و بلكه آثار وضع هر بطلان در آن چنان آشكار است كه ماه شب چهارده در آسمان ؟ ! سپس چنين گفته كه : اهل سنّت به تقليد و پيروى از مردمانى پناه برده‌اند كه هرگونه رذيله اى از آنان نقل كرده‌اند و در مسائل فراوان به آنان نسبت مخالفت با شريعت داده‌اند . پاسخ وى آن است كه ايشان ، هيچ گاه از كسانى كه از آنان پيروى مىكنند ، رذيله اى نقل نكرده‌اند و اين سخن او افترايى بيش نيست . از همين جا مىخواهد مطاعن\r\n","description":"","footnote":"","page_name":" 506 ","page_number":510},
  {"content":"\r\nخلفا را شروع كند و از ابوبكر صديق آغاز مىكند . به وى مىگوييم : تو نمىتوانى حديث معتبرى بياورى مگر از صحاح ما . در اينجا پيش از آنكه تو به بيان مطاعن ابوبكر صديق بپردازى ، ما خود اندكى از فضايل او را كه در صحاح ما آمده مىآوريم ، با بيان اين نكته كه صحاح ، همچون كتابهاى شيعه نيست كه نزد اهل سنّت چنين شهرت يافته كه ساخته فردى يهودى است كه مىخواست بناى اسلام را تخريب كند ، وى آنها را ساخت و نزد امام جعفر صادق ، به امانت نهاد . چون آن حضرت از دنيا رفت ، مردمان گمان بردند كه اينها سخنان اوست . البتّه حقيقت اين امر را خدا مىداند . اين مطلب ، از مشهورات است و اهل سنّت به مشهورات اطمينان نمىكند ، بلكه هر روايتى بايستى اسنادى صحيح داشته باشد تا بتوان آن را نقل كرد . امّا در مورد صحاح ما ، تمام دانشمندان اتفاق نظر دارند كه هر آنچه در صحاح سته آمده بجز تعليقاتش ، چنان است كه اگر كسى به طلاق قسم ياد كند كه آنها گفتار يا كردار يا تقرير رسول خدا ( ص ) است ، طلاق واقع نمىشود و خلاف سوگند عمل نكرده است .\r\nدر اينجا براى آشكار نمودن حقى كه سزاوار آشكار شدن است ، به بيان بعضى از فضايل ابوبكر صديق مىپردازيم :\r\nاوّلين خلفاى اسلامى ، ابوبكر عبداللَّه بن ابى قحافه از فرزندان تيم بن مره است كه نسبش در مره به رسول خدا ( ص ) مىپيوندد . مره دو پسر داشت : كلاب و تيم . كلاب پدر قصى است و قصى جدّ رسول خدا ( ص ) . تيم هم جدّ ابوبكر صديق است . ابوبكر صديق ، پيش از بعثت از بزرگان و اشراف قريش بود و در ميان آنان داورى مىكرد . اموال فراوانى داشت تا جايى كه مورخان اتّفاق نظر دارند كه دارايى قريش به اندازهء دارايى ابوبكر نبود .\r\nرسول خدا ( ص ) با او دوست بود ، او را دوست مىداشت و در دكان وى مىنشست . او نيز رسول خدا ( ص ) را بسيار دوست داشت و شب و روز از او جدا نمىشد . با دارايى خود رسول خدا ( ص ) را كمك مىكرد . چون پيامبر ( ص ) به رسالت مبعوث شد ، در ابتداى امر ، پيامبرى خويش را براى مردم آشكار نمىكرد . امّا آن را به ابوبكر صديق گفت . ابوبكر هم او را تصديق كرد . پيامبر ( ص ) فرمود : هيچ كس را به اسلام دعوت نكردم مگر اينكه اظهار ترديد كرد جز ابوبكر كه آن را پذيرفت . ابوبكر به دعوت مردم به « آيين » رسول خدا ( ص ) پرداخت . در همان روزى كه اسلام آورد ، به سراغ بزرگان و اشراف قبايل قريش كه در مكَّه دوست او بودند ، رفت . آنان عبارتند از : عثمان بن عفان از بزرگان بنى اميه ، سعد بن ابى وقاص از اشراف بنى زهره ، طلحة بن عبيد اللَّه از اشراف تيم ، زبير\r\n","description":"","footnote":"","page_name":" 507 ","page_number":511},
  {"content":"\r\nبن عوام از بزرگان بنى اسد بن عبدالعزى و چند تن از بزرگان و سروران ديگر . آنان با رسول خدا ( ص ) بر اسلام بيعت كردند . از آن پس ، ابوبكر مردم را به اسلام دعوت مىكرد . رسول خدا ( ص ) هيچ كارى را بدون مشورت او انجام نمىداد . او مردى عاقل ، خردمند و مدبّر بود . مردم سخنش را مىپذيرفتند . مالش را در راه كمك به مسلمانان و پيشرفت اسلام مىبخشيد . در صحيح از رسول خدا ( ص ) روايت شده كه فرمود : كسى كه با همراهى و دارايىاش مرا از مردمان حفظ كرد ، ابوبكر بود . اگر قرار بود كه از ميان امت خويش ، دوستى برگزينم همانا ابوبكر را برمىگزيدم . امّا برادرى و دوستى اسلامى كافى است . هيچ روزنه اى به مسجد باز نماند مگر روزنهء ابوبكر . در همين كتاب از عبداللَّه بن مسعود از پيامبر ( ص ) آمده كه آن حضرت گفت : اگر قرار بود كه دوستى برگزينم ، همانا كه ابوبكر را دوست خود مىكردم ليكن او برادر و ياور من است . خدا يار شما را خليل خود كرده است . در كتب صحاح از ابو هريره روايت شده كه گفت : رسول خدا ( ص ) فرمود : هيچ كس به ما خوبى نكرده مگر اينكه جبران كرده‌ايم ، جز ابوبكر كه حقى بر ما دارد كه خداوند در روز قيامت ، جبران مىكند . هيچ مالى آن قدر كه مال ابوبكر به من سود رساند ، برايم سودى نداشت . اگر قرار بود كه خليلى برگزينم همانا كه ابوبكر را خليل خود مىكردم . آگاه باشيد كه يار شما ، خليل خداست .\r\nآنگاه كه كافران به آزار و شكنجه مسلمانان پرداختند ، ابوبكر به دفع آزار قريش و كمك به مسلمانان زير شكنجه و دفاع از رسول خدا ( ص ) پرداخت ، چنان كه مشهور و معلوم است و نيازى به بيان ندارد . وى مسلمانان زير شكنجه را از كافران مىخريد . بلال بن رباح را خريد . افراد ديگرى از صحابه را نيز خريد . از عهدهء اين آزمونهاى سخت به خوبى برآمد چنان كه بهتر از آن مقصود نمىشود . تا اينكه زمان هجرت رسيد . او در غار همراه رسول خدا ( ص ) بود . خداوند در شأن وى فرمود : * ( « ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِه لا تَحْزَنْ » ) * ( 1 ) . خداوند در چند جاى قرآن او را مدح كرده است و اگر بخواهيم آن را بياوريم موجب اطاله كلام مىشود . اگر نبود كه اين كتاب براى بيان تفاصيل وضع نشده است ، آن قدر از مناقب ابوبكر نقل مىكردم كه به ده جلد مىرسيد . پس از هجرت نيز به حفظ دين و جهاد همت گماشت . احدى از شيعيان نمىتواند ادعا كند كه رسول خدا ( ص ) جنگى كرده باشد كه ابوبكر در آن حضور نداشته باشد تا اينكه پيامبر ( ص )\r\n\r\n","description":"","footnote":"\r\n( 1 ) . توبه / 40 .\r\n","page_name":" 508 ","page_number":512},
  {"content":"\r\nوفات كرد . امت اجماع دارند كه رسول خدا ( ص ) او را بر ساير اصحاب خود مقدم مىداشت و او را بر ديگران برترى مىداد . هرگز در سفر و جنگ از پيامبر ( ص ) جدا نشد .\r\nهركس مدعى خلاف آن باشد ، بهتان زده دروغ مىگويد و مخالف با ضروريات دين است . در صحيح بخارى از محمّد بن حنفيه روايت كرده كه گفت : به پدرم گفتم : پس از پيامبر ، بهترين مردمان كيست ؟ گفت : ابوبكر . گفتم : پس از او ؟ گفت : عمر . گويد : از ترس اينكه بگويد عثمان ، گفتم : پس تو ؟ گفت : من مردى از مسلمانان هستم .\r\nاى خردمندان ! بنگريد كه امير المؤمنين على ، اين گونه خلفا را ياد مىكند . امّا ابن مطهر ، اين بيابانگرد بى پدر و مادر ، به آنان نسبتهاى زشت و ناروا مىدهد . خداوند او را بكشد كه مردى بس بدجنس است . باز از عبداللَّه بن عمر نقل شده كه گفت : در زمان پيامبر ( ص ) هيچ كس را با ابوبكر برابر نمىكرديم . سپس عمر و آن گاه عثمان . سپس ساير اصحاب پيامبر بودند كه هيچ يك را از ديگرى برتر نمىدانستيم . در يك روايت ديگر آمده : در حالى كه هنوز رسول خدا زنده بود ، مىگفتيم : پس از پيامبر ، بهترين افراد امت او ، ابوبكر سپس عمر و پس از وى عثمان است . در كتب صحاح از ابن عمر از رسول خدا نقل شده كه به ابوبكر گفت : تو يار من در غار و همراه من در حوض هستى .\r\nدر صحاح از وى آمده كه گفت : رسول خدا فرمود : من اوّلين كسى هستم كه [ در قيامت 
  ] سر از خاك بر مىآورم . سپس ابوبكر و آنگاه عمر . سپس اهل بقيع مىآيند و با من محشور مىشوند . سپس اهل مكه انتظار مىكشند تا كسانى كه در ميان دو حرم هستند محشور شوند . در صحاح از ابو هريره روايت شده كه گفت : رسول خدا ( ص ) فرمود :\r\nجبرئيل نزد من آمد و دستم را گرفت . در بهشت را كه امت من از آن وارد مىشوند ، به من نشان داد . ابوبكر گفت : اى رسول خدا ! دوست داشتم با تو باشم تا بدان بنگرم . رسول خدا گفت : امّا تو ، اى ابوبكر ! اوّلين فردى از امت من هستى كه وارد بهشت مىشوى .\r\nاخبار در اين باره بيش از آن است كه شمارش شود . آنگاه كه مرگ رسول خدا ( ص ) نزديك شد ، در بستر مرگ ، او را امام جماعت مردم نمود تا به خلافتش اشاره كرده باشد و اين مسئله نزد مسلمانان همچون روايت متواتر است . احدى در اين باره ترديد ندارد كه در ايام بيمارى رسول خدا ( ص ) ابوبكر پيش نماز مردم بود .\r\nدر صحاح از عايشه روايت شده كه گفت : رسول خدا ( ص ) در بيمارىاش گفت : پدرت ابوبكر و برادرت را صدا بزن تا چيزى بنويسم ، مىترسم كه كسى آرزو كند و گوينده اى بر زبان آورد كه : من سزاوارتر هستم . در حالى كه خدا و مؤمنان تنها ابوبكر را مىپذيرند . در\r\n","description":"","footnote":"","page_name":" 509 ","page_number":513},
  {"content":"\r\nصحاح از جبير بن مطعم روايت شده كه گفت : زنى نزد پيامبر ( ص ) آمد و با او دربارهء چيزى سخن گفت . حضرت او را فرمان داد كه دوباره بيايد . گفت : اگر آمدم و تو را نديدم ؟ گويا منظورش مرگ بود . حضرت فرمود : اگر مرا نديدى ، نزد ابوبكر بيا . اخبارى كه بر اشاره به خلافت وى دلالت دارد ، فراوان است . اين اخبار با اخبارى كه بر خلافت على دلالت دارد ، تعارض دارد . اجماع به عنوان دليلى مستقل و كامل ، مؤيد صحت خلافت وى مىباشد . آنگاه اين مرد بدانديش مىآيد و براى چنين مردى ، مطاعنى را بيان مىكند . خداوند هر مخالف ايرادگير طعنه گويى را لعنت كند .\r\nهنگامى كه به باب مطاعن رسيدم ، خواستم كه آن را ناديده گرفته و چيزى از آن را بيان نكنم . زيرا افراد مؤمن را آزرده خاطر و منافقان بىدين را شادمان مىگرداند . زيرا معلوم است كه دين در خلافت اين خلفاى راشدين استوار گشت و اگر منافقان مطاعن اين بزرگان را بشنوند ، شادمان خواهند شد كه دين محمّدى چندان اعتبارى ندارد . زيرا اينان كه سروران و مؤسسان اين دين هستند ، چنين مورد طعن و اشكال مىباشند . اين صدمهء بزرگى به اسلام مىزند و موجب تقويت كفر مىگردد . كارى كه رافضيان در آن پيش قدم شده‌اند . خداوند آنان را رستگار نگرداند . امّا ملاحظه كردم كه اگر اين باب را رها سازم و به گفته هايش پاسخ ندهم ، مردمان خواهند پنداشت كه كلمات باطلى كه در اينجا آورده ، متين و استوار بوده ، از طريق صحيح نقل شده و كسى نمىتواند آن را پاسخ دهد . لذا تصميم گرفتم كه به شيوه سابق ، در اين باب نيز پيش روم . بدين ترتيب كه ابتدا گفتار او را بياورم ، آنگاه آن را رد كنم . توفيق از آن خداوند است .\r\nمن مىگويم :\r\nبدون ترديد پيامبر ( ص ) صاحب حوض است ، امّا على متولى آن است . پس او نيز صاحب آن است . چنان كه پرچم پيامبر ( ص ) در آخرت - كه لواى حمد است - نيز به دست على ( ع ) است . اخبار اهل سنّت نيز به تمام آنچه گفتيم تصريح دارد تا چه رسد به اخبار ما . از آن جمله روايت حاكم در مستدرك ( 1 ) از على بن ابى طلحه كه آن را صحيح خوانده و مىگويد : حسن به معاوية بن خديج گفت : تو به على ناسزا مىگويى . به خدا سوگند ، اگر او را در روز قيامت ملاقات كنى - گمان نمىكنم كه تو او را ملاقات كنى - او را خواهى يافت كه بر حوض رسول خدا ايستاده و پرچمهاى منافقان را از او دور مىكند .\r\n\r\n","description":"","footnote":"\r\n( 1 ) . ج 3 ، ص 138 .\r\n","page_name":" 510 ","page_number":514},
  {"content":"\r\nمانند آن را در الصواعق المحرقه ( 1 ) از طبرانى آورده است .\r\nو از آن جمله روايتى است كه باز در الصواعق المحرقه از طبرانى آورده كه پيامبر ( ص ) فرمود : « اى على ! در روز قيامت عصايى بهشتى به دست دارى و با آن منافقان را از حوض دور مىسازى » .\r\nو نيز روايتى است كه در الصواعق المحرقه از احمد آمده كه مىگويد :\r\nبه خاطر على ، پنج چيز به من داده شده است . . . . دوّم - لواى حمد به دست او است و آدم و فرزندانش در زير آن قرار دارند . سوّم - او كنار حوض من ايستاده و هر كه از امتم را بشناسد ، آب مىدهد .\r\nمانند اين روايت در كنز العمال ( 2 ) آمده است . باز در همين كتاب از طبرانى از على ( ع ) روايت شده كه فرمود : « من اين دو گروه پست ، كافران و منافقان را با دست خودم از حوض رسول خدا ( ص ) مىرانم . » باز در همين كتاب ( 3 ) از عمر حديثى طولانى از پيامبر ( ص ) روايت كرده كه پيامبر ( ص ) فرمود : « تو با لواى حمد پيشاپيش من حركت مىكنى و از حوض من دفاع مىكنى . » باز در همين كتاب ( 4 ) از ابن عباس روايت شده كه گفت : رسول خدا ( ص ) به على فرمود : « تو در روز قيامت ، در جلوى من هستى . لواى حمد به من داده مىشود . من آن را به تو مىدهم تو مردمان را از حوض من دور مىسازى . »\r\nبسيارى از اخبار اهل سنّت تنها به بيان قضيهء لوا اختصاص دارد . مثل روايت كنز العمال ( 5 ) از ديلمى از ابو سعيد كه در آن آمده : « اى على ! تو صاحب لواى من در دنيا و آخرت هستى . » خبر ديگر كنز العمال ( 6 ) از خطيب و رافعى از على ( ع ) است كه پيامبر ( ص ) به او فرمود :\r\nاى على ! از خدا پنج چيز برايت خواستم . . . تا اينكه فرمود : خداوند به خاطر تو\r\n\r\n","description":"","footnote":"\r\n( 1 ) . مقصد سوّم از مقاصد مربوط به آيهء چهاردهم ، آيهء مودّت ( شورا / 23 ) .\r\n( 2 ) . ج 6 ، ص 402 - 403 .\r\n( 3 ) . ج 6 ، ص 393 .\r\n( 4 ) . ج 6 ، ص 400 .\r\n( 5 ) . ج 6 ، ص 155 .\r\n( 6 ) ج 6 ، ص 159 .\r\n","page_name":" 511 ","page_number":515},
  {"content":"\r\nبه من عنايت فرمود كه اوّلين فردى كه سر از خاك بر مىدارد من هستم و تو نيز در حالى كه لواى حمد را به دست دارى ، همراه من هستى . تو آن را پيشاپيش من به حركت در مىآورى و با آن از اوّلين و آخرين پيشى مىگيرى .\r\nدر جاى ديگر نيز مانند آن روايت كرده است . ( 1 ) باز در جاى ديگر ( 2 ) از طبرانى از بريره روايت كرده كه : گفتند اى رسول خدا ! در روز قيامت ، چه كسى پرچمت را حمل مىكند ؟ فرمود : « كسى آن را حمل نمىكند مگر آنكه در دنيا آن را حمل كرده ، او على بن ابى طالب است . » و اخبار ديگرى كه با صراحت مىگويد كه صاحب حوض و لواى رسول خدا ( ص ) در آخرت ، على است . بخشى از اين روايات در ينابيع الموده آمده است .\r\nامّا روايات اجازهء ورود به بهشت كه مصنّف ( ره ) بخشى از آنها را بيان كرده و بيانگر اين است كه هيچ كس وارد بهشت نمىشود و از صراط نمىگذرد مگر كسى كه جوازى از على ( ع ) با خود داشته باشد ، مستفيض است . بعضى از آنها در آيهء يازدهم يعنى آيهء مباركهء : * ( « وَقِفُوهُمْ إِنَّهُمْ مَسْؤُلُونَ . » ) * ( 3 ) گذشت . بدانجا مراجعه كنيد .\r\nپندار وى كه گفت : نقل فضايل اهل بيت ( ع ) از كتب آنان و سكوت در برابر فضايل خلفاى آنان ، خيانت در دين است ، اشتباه است . زيرا ما فضايل اهل بيت ( ع ) را از كتب آنان نقل مىكنيم تا بدان وسيله بر آنان احتجاج كنيم و از طرفى ، مىدانيم كه صحيح است ، چرا كه در اخبار ما هم آمده است ، اگر چه اخبار آنها آشفته و گنگ است .\r\nامّا آنچه كه در بيان فضايل مخالفان اهل بيت روايت كرده‌اند ، به عقيدهء ما دروغ است .\r\nآنها را در روزگار معاويه و پس از آن ، براى رسيدن به درهم و دينار و دشمنى با اهل بيت و نزديكى به مخالفان آنان ساخته‌اند . در مقدمهء جلد اوّل در اين باره مطالبى گذشت . اى كاش مىدانستم چگونه وى از ما مىخواهد كه به چيزى اعتماد كنيم كه بر ما حجت نيست و بلكه به عقيدهء ما عكس آن به تواتر رسيده و نزد ما چنان آشكار است كه بدان علم داريم ! بر اساس روايات خود اهل سنّت ، سرچشمه همهء گمراهيها همانا افرادى هستند كه آنها چنين فضايلى براى ايشان نقل مىكنند . زيرا آن روزى كه پيامبر رحمت\r\n\r\n","description":"","footnote":"\r\n( 1 ) . ج 6 ، ص 396 .\r\n( 2 ) . ج 6 ، ص 398 .\r\n( 3 ) . صافّات / 24 .\r\n","page_name":" 512 ","page_number":516},
  {"content":"\r\n( ص ) مىخواست با نوشتن مطلبى مسلمانان را تا ابد از گمراهى برهاند ، جلوى او را گرفتند و نگذاشتند .\r\nامّا ناسزا و دشنامى كه نثار علَّامه مصنّف ( ره ) كرد كه فرموده بود : « از پيشوايان و امامان شيعه ، هيچ گونه منقصت ، رذيلت و معصيتى نقل نكرده‌اند . » پاسخش اين است كه اگر مىتوانستند از اشكال و ايراد بر امامان پاك هم باز نمىايستادند . زيرا به نظر اهل سنّت ، امامان ما از خلفاى آنان بزرگتر و محبوبتر نيستند و ايشان در طعن خلفاى خود ، مطالبى نقل كرده‌اند كه خواهد آمد .\r\nامّا اينكه گفت : « تو نمىتوانى حديث معتبرى بياورى مگر از صحاح ما . » پاسخش اين است كه : اگر منظورش اين است كه صحاح آنان حتى از نظر ما معتبر است ، بايد بداند كه چنين نيست ، بلكه از اين جهت از صحاح آنان نقل مىكنيم كه بدان وسيله بر آنان احتجاج كنيم . چون از نظرشان حجت است . اگر منظورش اين است كه فقط نزد خودشان معتبر است ، باز بايد بداند كه بيان فضايل اولياى آنها كه در اين صحاح آمده ، سودى ندارد . چرا كه يارانش بدان نيازى ندارند و بر ما هم نمىتواند حجت باشد . چرا كه از طريق خودشان نقل شده است . اين مطلب آشكار است و نيازى به بيان ندارد . ليكن وى كه در تنگنا قرار گرفته ، چاره اى جز آن ندارد و يا مىخواهد به وسيلهء بافته‌هاى خود مردمان ساده را بفريبد ، چنان كه بر همكيشان انديشمند خود وى نيز پوشيده نيست .\r\nامّا اينكه گفت : « صحاح ما همچون كتابهاى شيعه نيست كه نزد اهل سنّت به اين شهرت يافته كه ساخته فردى يهودى است . . . » اشكال وارد بر وى اين است كه اگر نقل شهرت توسط وى صحيح باشد ، بايد گفت : اين نخستين دروغى نيست كه براى تقويت باطل ، شهرت پيدا كرده . چرا كه نزد ايشان چنين مشهور است كه خدا پاى خود را در آتش دوزخ برد تا جايى كه آتش گفت : بس است ، بس است ، و نيز بين آنان مشهور است كه شيطان به پيامبر خدا ( ص ) القا كرد كه بگويد : « تلك الغرانيق العلى منها الشفاعة ترتجى » ، و نيز نزدشان شهرت دارد كه پيامبر ( ص ) مچهاى دستش را رقصانيد و به موسيقى غنايى باطل گوش فرا داد امّا عمر و ابوبكر از آن خوددارى كردند ! و ديگر مشهوراتى كه قطعا باطل است . اگر اين مرد اندك شناختى مىداشت ، هرگز اين شهرت را از دانشمندان خود روايت نمىكرد . زيرا اين شهرت نشان مىدهد كه تمامى شهرتهاى آنان از اين قبيل است و مخالف ضرورت و وجدان مىباشد . همانا كه كتب شيعه پر است از نقل روايات امامشان ، حضرت صادق ( ع ) و هيچ يك از آنان روايتى از كتابى از آن\r\n","description":"","footnote":"","page_name":" 513 ","page_number":517},
  {"content":"\r\nحضرت ، نقل نكرده است بلكه تنها و تنها از زبان وى و امامان گرانقدر و از نامه هايشان روايت مىكنند . اين كتابهاى شيعه است كه در دسترس همگان است و هر كسى بخواهد مىتواند براى آگاهى بيشتر به آنها مراجعه كند .\r\nامّا اينكه گفته : « تمام دانشمندان اتّفاق نظر دارند كه هر آنچه در صحاح سته آمده بجز تعليقاتش ، چنان است كه اگر كسى به طلاق قسم ياد كند . . . » بايد گفت كه ، هركس چنين سوگندى ياد كند ، قطعا خلاف سوگند عمل كرده است . زيرا :\r\n1 - بسيارى از روايات وارده در صحاح با هم منافات دارد پس چگونه همه آنها راست است ؟ ! 2 - همانطور كه در مباحث نبوّت گذشت ، رواياتى در آن آمده كه بيانگر نقص خدا و رسول خدا است ، در حالى كه خدا و رسول از هرگونه نقصى پيراسته‌اند .\r\n3 - همان گونه كه در مقدمهء كتاب گذشت بسيارى از راويان آنها افراد دروغگوى فاسق هستند . پس چگونه بر صدق آنان سوگند مىخورد و باز خلاف سوگند عمل نكرده است ؟ ! 4 - دروغ بودن بعضى از روايات صحاح كاملا آشكار است . مثل روايتى كه بخارى در اواخر جلد دوّم ، در باب هجرت پيامبر ( ص ) و اصحاب به مدينه از عثمان نقل كرده كه گفت : « امّا بعد ، خداوند محمّد ( ص ) را به حق مبعوث كرد . من از جمله كسانى بودم كه دعوت خدا و رسول خدا را پاسخ مثبت دادم و به آنچه محمّد بدان مبعوث شده ، ايمان آوردم . سپس دوبار هجرت كردم و داماد رسول خدا ( ص ) شدم و با او بيعت كردم . به خدا سوگند كه تا هنگامى كه از دنيا رفت ، هيچگاه از فرمان او سرپيچى نكردم و به او نيرنگ نزدم » . در حالى كه نافرمانى او از رسول خدا ( ص ) ثابت شده ؛ زيرا دست كم در برخى از جنگها فرار كرده بود . مانند فرار سه روزه‌اش در احد . پس اگر چنين دروغى در اين روايت آمده ، چگونه ياد كننده سوگند ، خلاف سوگند نكرده است ؟ ! مانند اين روايت دروغين ، روايتى است كه باز بخارى در باب هجرت پيامبر ( ص ) آورده است : « پيامبر ( ص ) در حالى وارد مدينه شد كه پشت سر ابوبكر بود ، ابوبكر پير مردى بود كه همگان او را مىشناختند ، امّا پيامبر خدا ( ص ) جوانى بود كه كسى او را نمىشناخت . » اين روايت قطعا دروغ است . زيرا پيامبر ( ص ) ، هم از لحاظ سن بزرگتر بود و هم شأن و نسبى والاتر داشت . همچنين در پى دعوت وى از مردم كه باعث شده بود همه براى ديدن و شناختنش به سوى او بشتابند ، شهرت\r\n","description":"","footnote":"","page_name":" 514 ","page_number":518},
  {"content":"\r\nفراوانى پيدا كرده بود . پس چگونه ممكن است كه پيامبر ( ص ) جوانى ناشناخته و ابوبكر پير مردى شناخته شده باشد ؟ ! از اين قبيل روايات در صحاح سته فراوان است . اگر مىخواهيد كه حقيقت صحاح آنان را بشناسيد ، به مقدمهء اين كتاب مراجعه كنيد . همين اندازه بس است كه بدانيد بيشتر احاديث صحاح به عايشه ، ابن عمرو ابو هريره مىرسد كه خود محل اعتماد نيستند ، تا چه رسد به سندى كه به آنان منتهى مىشود . عايشه از اين جهت كه - همان گونه كه گذشت - با امير المؤمنين ( ع ) به دشمنى پرداخت و نيز بدين سبب كه مرتكب گناهان كبيره شد - چنان كه خواهد آمد . بعلاوه ، وى روايات فراوانى در نقص پيامبر ( ص ) دارد كه انسان مىفهمد كه دروغ است . همان گونه كه در مباحث نبوّت بيان شد ، به پيامبر ( ص ) نسبت داده كه در اوّل بعثت از پيامبرىاش آگاه نبود تا اينكه خديجه و ورقة بن نوفل او را آگاه كردند . اين مخالفت با ضرورت اين است .\r\nوضع ابن عمر نيز از چند واقعه روشن مىشود :\r\n1 - روايتى كه فضل از وى نقل كرده به اين مضمون كه صحابه ابتدا ابوبكر ، سپس عمر و بعد از او عثمان را از همه برتر مىدانستند چنان كه گويى برترى اين سه نفر نزد اصحاب مفروغ عنه بوده و جز اين سه تن ، ديگران را با يكديگر برابر دانسته ، كسى را بر ديگرى ترجيح نمىدادند . بر اين اساس على يكى از مسلمانان است كه به نظر آنان از هيچ كس برتر نيست ! صاحب الاستيعاب در شرح حال امير المؤمنين ( ع ) پس از بيان روايت فوق الذكر ، مىگويد :\r\nهمين روايت است كه ابن معين آن را انكار كرده و شديدا بر آن تاخته است . زيرا قائل بدان ، مخالف اجماع فقها و راويان اخبار سلف و خلف اهل سنّت است كه مىگويند : على پس از عثمان برترين مردمان است . در اين مطلب اختلافى نيست ، بلكه اختلاف در اين است كه از ميان على و عثمان ، كداميك برترند .\r\nگذشتگان در برترى دادن على و ابوبكر نيز اختلاف نظر دارند . اجماع مذكور دليل بر آن است كه حديث ابن عمر نادرست است و معناى صحيحى هم ندارد .\r\n2 - سخنى كه در مورد حج عمرهء پيامبر ( ص ) در ماه رجب ، گفته و عايشه آن را تكذيب\r\n","description":"","footnote":"","page_name":" 515 ","page_number":519},
  {"content":"\r\nنموده . مسلم در باب « عدد عمر النبى ( ص ) و زمانهن » از كتاب « الحج » ، از عروة بن زبير روايت كرده كه گفت :\r\nمن و ابن عمر به ديوار حجره عايشه تكيه داده بوديم و صداى مسواك زدنش را مىشنيديم . گفتم : اى ابو عبد الرحمن ! آيا پيامبر ( ص ) در رجب عمره گزارد ؟ گفت :\r\nبلى ، به عايشه گفتم : اى مادرم ! آيا مىشنوى كه ابو عبد الرحمن چه مىگويد ؟\r\nگفت : مگر چه مىگويد ؟ گفتم : مىگويد پيامبر در ماه رجب عمره به جاى آورده است . گفت : به جانم سوگند كه هرگز در ماه رجب به عمره نرفت و هيچ عمره اى بجا نياورد مگر اينكه همراه با او بود . ابن عمر كه سخنان عايشه را مىشنيد ، نه تأييد كرد و نه تكذيب ، بلكه خاموش ماند .\r\nمانند همين را مسلم از مجاهد نيز روايت كرده كه گفت :\r\nمن و عروه وارد مسجد شديم . عبداللَّه بن عمر را ديديم كه در كناره حجره عايشه نشسته است . مردم هم در ميانهء روز به نماز ايستاده بودند . از وى درباره نمازشان پرسيديم . پاسخ داد : بدعت است . عروه به او گفت : رسول خدا ( ص ) چند مرتبه عمره گزارد ؟ گفت : چهار عمره كه يكى از آنها در ماه رجب بود .\r\nسپس ادامه حديث پيش را بيان كرده است . بخارى ، مانند آن را در باب « كم اعتمر النبى ( ص ) » از كتاب « الحج » خود آورده است . احمد نيز در مسند در چند جا آورده است ( 1 ) .\r\n3 - سخنى كه در مورد تعداد عمره‌هاى پيامبر ( ص ) گفته و عايشه ، آن را نيز تكذيب كرده است . احمد در مسند خود ( 2 ) از مجاهد از ابن عمر روايت كرده كه گفت : از وى درباره تعداد عمره‌هاى پيامبر خدا ( ص ) پرسيده شد . گفت : دو عمره . عايشه گفت : ابن عمر مىداند كه پيامبر ( ص ) غير از عمره اى كه با حجة الوداع انجام داد ، سه بار ديگر به\r\n\r\n","description":"","footnote":"\r\n( 1 ) . ج 2 ، ص 129 ؛ ج 6 ، ص 157 .\r\n( 2 ) . ج 2 ، ص 70 .\r\n","page_name":" 516 ","page_number":520},
  {"content":"\r\nعمره رفت . مانند همين را در جاى ديگر ( 1 ) روايت كرده جز اينكه ابن عمر در آن گفته :\r\nرسول خدا ( ص ) پيش از حج ، دو عمره به جاى آورد .\r\n4 - روايت ديگرى كه عايشه آن را نيز تكذيب كرده است . وى از پيامبر ( ص ) روايت كرده كه مرده به سبب گريه بازماندگانش عذاب مىشود . بخارى و مسلم در كتاب « الجنائز » روايتى دارند كه خلاصه آن چنين است :\r\nيكى از دختران عثمان مرد . ابن عباس و ابن عمر در بالينش حاضر شدند . ابن عمر به عمرو بن عثمان گفت : چرا از گريه باز نمىايستى مگر نشنيده اى كه رسول خدا ( ص ) گفت : همانا كه مرده به سبب گريهء بازماندگانش عذاب مىشود . ابن عباس گفت : عمر نيز چنين چيزهايى مىگفت . اين مطلب را به عايشه گفتند .\r\nگفت : به خدا سوگند كه پيامبر ( ص ) هرگز نگفت كه : خدا مؤمن را به خاطر گريهء بازماندگانش عذاب مىكند . به خدا سوگند كه ابن عمر چيزى [ در رد و تكذيب عايشه 
  ] نگفت .\r\nمسلم و احمد ( 2 ) نيز مانند اين روايت ، فراوان دارند .\r\n5 - روايتى كه باز عايشه وى را تكذيب كرده است . مسلم در كتاب ، الجنائز ، باب « الميت يعذب ببكاء اهله عليه » از عروه روايت كرده كه گفت :\r\nنزد عايشه گفته شد كه ابن عمر به طور مرفوع از پيامبر ( ص ) روايت مىكند كه آن حضرت گفت : مرده از گريهء بازماندگانش در عذاب است . عايشه گفت : رسول خدا چنين گفت : مرده به سبب اشتباه و گناهش عذاب مىشود و بازماندگانش بر او گريه مىكنند . اين هم مانند آن گفتهء وى است كه مىگويد : رسول خدا ( ص ) در جنگ بدر ، بر سر چاهى كه كشتگان بدر را در آن افكنده بودند ، ايستاد و از جمله خطاب به مردگان فرمود : آنان مىشنوند كه من چه مىگويم ، در حالى كه پيامبر ( ص ) در آن روز گفت : اكنون آنان مىدانند كه آنچه مىگفتم ، حق است .\r\n\r\n","description":"","footnote":"\r\n( 1 ) . ج 2 ، ص 139 .\r\n( 2 ) . ج 2 ، ص 31 و 38 ؛ ج 6 ، ص 57 و 209 .\r\n","page_name":" 517 ","page_number":521},
  {"content":"\r\nاحمد نيز در اين مورد روايتى دارد . ( 1 )\r\n6 - روايتى در مورد تعداد روزهاى ماه كه باز عايشه آن را تكذيب كرده است . احمد ( 2 ) از ابن عمر از پيامبر ( ص ) نقل كرده كه آن حضرت گفت : ماه بيست و نه روز است . آن را به عايشه گفتند . گفت : پيامبر ( ص ) فرمود : ممكن است ماه بيست و نه روز باشد .\r\n7 - روايتى كه معاويه آن را تكذيب كرده است . بخارى در اوّل كتاب « الاحكام » در باب « الامراء من قريش » از زهرى از جبير بن مطعم روايت كرده كه :\r\nبه معاويه خبر رسيد كه ابن عمر روايت مىكند : به زودى پادشاهى از قحطان روى كار خواهد آمد . معاويه خشمگين شد . پس برخاست و خداوند را چنان كه شايسته است ستايش كرد و گفت : امّا بعد ، به من خبر رسيده كه مردانى از شما احاديثى روايت مىكنند كه نه در كتاب خداست و نه از رسول خدا به ما رسيده است . آنان جاهلان شمايند . از آمال و آرزوهايى كه صاحبانش را به گمراهى مىكشاند ، بپرهيزيد . همانا كه من از رسول خدا ( ص ) شنيدم كه مىگفت : اين امر ( خلافت ) در ميان قريش است و هيچ كس در اين مورد با ايشان نمىستيزد مگر اينكه خداوند او را به خاك مذلت مىنشاند . البتّه اين تا هنگامى است كه دين را به پا دارند .\r\n8 - روايتى كه بعضى از خاندانش آن را تكذيب كرده‌اند . بخارى در باب « ما جاء في البناء » در آخر كتاب « الاستيذان » از سفيان روايت كرده كه ابن عمر گفت : « به خدا سوگند كه از آن روزى كه رسول خدا ( ص ) رحلت كرده نه خشتى بر خشتى نهاده‌ام و نه درختى كاشته‌ام . » سفيان گفت : « آن را براى يكى از خاندانش بيان كردم . گفت : به خداى سوگند كه خانه ساخت . »\r\nخاندانش او را بهتر از ديگران مىشناسند و اگر وى عبداللَّه را به دروغگويى نمىشناخت ، هرگز چنين شتابان او را تكذيب نمىكرد . اگر هم بپذيريم كه وى در اين سخن خود ، دروغ نگفته ، ساير روايات را چه كنيم ؟ زيرا آنها هيچ توجيهى ندارند ، مگر اينكه بگوييم اشتباه كرده و چنين چيزى بر حسب عادت امكان ندارد . اگر به فرض اشتباه\r\n\r\n","description":"","footnote":"\r\n( 1 ) . ج 2 ، ص 31 و 38 .\r\n( 2 ) . ج 6 ، ص 51 .\r\n","page_name":" 518 ","page_number":522},
  {"content":"\r\nوى را بپذيريم ، باز كسى كه در اين امور محسوس و آشكار اينقدر دچار اشتباه مىشود ، امكان ندارد كه بر صدق رواياتش ، سوگند ياد شود ! به هر حال در چنين مواردى كه بين ابن عمر و ديگران اختلاف است ، بايد يكى از دو طرف ، به اشتباه يا عمد ، دروغ گفته باشد و در اين صورت درستى سوگند مذكور ، ممكن نخواهد بود .\r\nمانند همين مسائلى كه بين ابن عمر و عايشه روى داده ، بين انس و ابن عمر هم به وقوع پيوسته است . احمد ( 1 ) از بكر نقل كرده كه گفت :\r\nبه ابن عمر گفتم : انس مىگويد كه رسول خدا ( ص ) در عمره تلبيه گفته است . ابن عمر گفت : مگر نه اينكه براى حج همراه پيامبر ( ص ) رفتيم و چون بازگشتيم فرمود : آن را به عمره تبديل كنيد مگر آنها كه قربانى همراه آورده‌اند ؟ بكر گفت :\r\nاين مطلب را به انس گفتم . خشمگين شد و گفت : سخن كودكان را مىپذيرى ؟ ! از اين گذشته ، روايات ابن عمر به واسطه گناهان كبيره اى كه مرتكب شده ، معتبر نمىباشد . از آن جمله است :\r\n1 - ترك نماز جمعه ؛ بخارى در اوايل كتاب « المغازى » از نافع روايت كرده كه به ابن عمر گفتند : سعيد بن زيد مريض شده است . پس از آنكه آفتاب بالا آمده و هنگام اقامهء نماز جمعه نزديك شده بود ، سوار شد تا به عيادت سعيد رود و نماز جمعه را ترك كرد .\r\n2 - تخلف از بيعت با امير المؤمنين ( ع ) در حالى كه اهل حلّ و عقد كه به نظر آنان خلافت با بيعت آنان و حتى با بيعت يك يا دو نفر از آنان - چنان كه گذشت - منعقد مىشود ، با آن حضرت بيعت كرده بودند و اين از همهء گناهانش بدتر است . چرا كه مسلم در باب « الأمر بلزوم الجماعة » از كتاب « الاماره » ، از نافع روايت كرده كه گفت :\r\nدر واقعهء حرّه كه در زمان يزيد رخ داد ، عبداللَّه بن عمر نزد عبداللَّه بن مطيع آمد .\r\nعبداللَّه گفت : براى ابو عبدالرحمن ، تشكى پهن كنيد . گفت : نيامده‌ام كه بنشينم .\r\nبلكه آمده‌ام تا حديثى را برايت روايت كنم . شنيدم كه رسول خدا ( ص ) فرمود : هر كه از طاعت زمامدار دست بكشد ، روز قيامت در حالى خداوند را ملاقات\r\n\r\n","description":"","footnote":"\r\n( 1 ) . ج 2 ، ص 53 و 79 .\r\n","page_name":" 519 ","page_number":523},
  {"content":"\r\nمىكند كه حجّتى ندارد ، و هر كه بميرد و بيعت نكرده باشد ، به مرگ جاهليت مرده است .\r\nاحمد نيز مانند اين روايت را از چند طريق روايت كرده است . شگفتا كه ابن عمر چنين روايتى نقل مىكند و معتقد است كه هر كس بيعتى با يزيد سركش ندارد به مرگ جاهليت مىميرد ، و آن گاه بيعت با برادر پيامبر ( ص ) و جان او را عمدا ترك مىكند و بيش از چهار سال بر اين مسئله پافشارى مىكند ! ! آيا به نظر شما وى اين حديث را به دروغ گفته يا اينكه راست مىگويد ولى بخاطر دشمنى با سرور و مولاى مؤمنان و از بين بردن حقّ آن حضرت ، به مردن با مرگ جاهليت اهميت نمىدهد ؟ ! از سوى ديگر بغض و دشمنى با على ، بزرگترين فسق است و دليل نفاق . پس با اين وضع ، چگونه رواياتش مقبول و مورد اعتماد باشد ؟ ! پس بينديش و عبرت گير ! امّا ابو هريره : وى از ديگران غير قابل اعتمادتر مىباشد ؛ زيرا خرافات فراوانى دارد كه هيچ خردمندى آن را نمىپذيرد و كذب بيشتر رواياتى كه از وى رسيده ، آشكار است .\r\nصحابه و تابعين نيز وى را متهم و بلكه تكذيب كرده‌اند .\r\nآنقدر افسانه‌ها و دروغهاى وى فراوان است كه نمىتوان آنها را شمارش كرد . در اينجا بخش بسيار اندكى را بيان مىكنيم .\r\n1 - اخبار وى كه از بحث نبوّت گذشت جلال خداوند سبحان و شرف پيامبران معصوم را با آن روايات لكه دار كرده است .\r\n2 - روايت بخارى ( 1 ) از وى كه گفت : « شنيدم رسول خدا ( ص ) مىگويد : هيچ كس را عملش به بهشت نمىبرد ! گفتند : تو نيز چنان هستى ، اى رسول خدا ؟ ! گفت : من هم . » اين گفته مخالف اين آيه است كه مىفرمايد : * ( « ادْخُلُوا الْجَنَّةَ بِما كُنْتُمْ تَعْمَلُونَ » ) * ( 2 ) و يا * ( « لِكُلٍّ دَرَجاتٌ مِمَّا عَمِلُوا وَلِيُوَفِّيَهُمْ أَعْمالَهُمْ وَهُمْ لا يُظْلَمُونَ » ) * ( 3 ) و ديگر آيات فراوان و روايات مستفيض . امّا ابو هريره همچون قصه پردازان ، قصه گويى مىكند و به اقتضاى حكم عقل و خيال خويش به مسخ نشانه‌ها و معارف الهى مىپردازد . وى اين افسانه‌هاى سست و دروغهاى آشكار را بر شنوندگان خود القا مىكند و آنان نيز به سبب اعتمادى\r\n\r\n","description":"","footnote":"\r\n( 1 ) . كتاب المرضى ، باب « تمنى المريض الموت » .\r\n( 2 ) . نحل / 32 .\r\n( 3 ) . احقاف / 19 .\r\n","page_name":" 520 ","page_number":524},
  {"content":"\r\nكه به هر يك از صحابه دارند - اگر چه اهل گناهان كبيره باشد و يا حديثى نقل كند كه با عقل ، سازگار نباشد - آنها را بى هيچ توجهى مىپذيرند .\r\n3 - روايتى كه بخارى ( 1 ) از وى آورده كه گفت :\r\nپيامبر ( ص ) فرمود : عيسى بن مريم ، مردى را ديد كه دزدى مىكند . به او گفت : آيا دزدى كردى ؟ پاسخ داد : قسم به او كه خدايى جز او نيست ، هرگز چنين نكردم .\r\nعيسى گفت : به خدا ايمان آوردى و چشمانم خطا كرد .\r\nزيرا ايمان به خداى متعال با درست ديدن چشم ، منافاتى ندارد . كدام عقل حكم مىكند كه انسان چشم و وجدان خويش را تكذيب نمايد و كسى را تصديق كند كه سوگند دروغ خورده و به همين دليل و به دليل دزدى سزاوار كيفر است ؟ ! امّا وسوسه‌هاى ابو هريره و پندارهاى باطل وى جز با نقل دروغين سخنى از يك پيامبر كه پيامبر ديگر را به حمق و نادانى ، نسبت مىدهد ، پايان نمىپذيرد ! 4 - روايتى كه بخارى ( 2 ) ، مسلم ( 3 ) و احمد ( 4 ) از وى آورده‌اند كه گفت :\r\nدو زن همراه فرزندانشان بودند . گرگ آمد و فرزند يكى از آن دو را برد . زن ديگر گفت : فرزند تو را برد . ديگرى گفت : فرزند تو را برد . آن دو زن نزد داود رفتند تا بين آن دو داورى كند . داود به نفع زن بزرگتر قضاوت كرد . نزد سليمان بن داود رفتند و داستان را برايش بيان كردند . گفت : چاقويى برايم بياوريد تا او را دو نيم كرده ، هر نيمه را به يكى دهم . زن كوچكتر گفت : خدايت رحمت كند ، اين كار را نكن . او فرزند اين زن است . سليمان به نفع زن كوچكتر قضاوت كرد .\r\nابو هريره گفت : به خدا سوگند تا آن روز هرگز كلمهء سكَّين ( چاقو ) را نشنيده بودم ، بلكه براى اين معنا ، كلمهء مديه را به كار مىبرديم .\r\nاگر داود بىدليل حكم نموده ، بر خلاف حقى حكم كرده كه خداوند او را براى اقامهء\r\n\r\n","description":"","footnote":"\r\n( 1 ) . كتاب بدء الخلق باب « و اذكر في الكتاب مريم . . . » .\r\n( 2 ) . كتاب بدء الخلق ، باب « و وهبنا لداود سليمان » .\r\n( 3 ) . كتاب الأقضيه باب « اختلاف المجتهدين » .\r\n( 4 ) . ج 2 ، ص 322 .\r\n","page_name":" 521 ","page_number":525},
  {"content":"\r\nآن ، مبعوث كرده است و او منزّه از چنين چيزى است . و اگر از روى دليل حكم كرده ، پس چگونه سليمان حكم خداوند را به صرف مهربانى زن ديگرى ، نقض كرد ؟ ! به هر حال اين حديث ، طعنى است كه ابو هريره به يكى از دو پيامبر گرامى ، وارد كرده است . اين خنده دار است كه مىگويد : « به خدا سوگند ، تا آن زمان هرگز كلمهء سكَّين را نشنيده بودم » . زيرا لفظ ( سكَّين ) در لفظ عرب بسيار به كار مىرفته و هر عرب زبانى آن را شنيده بوده . در كتاب خداوند هم در سورهء يوسف آمده : * ( « وَآتَتْ كُلَّ واحِدَةٍ مِنْهُنَّ سِكِّيناً » ) * ( 1 ) اين سوره ، از سوره‌هاى مكى است كه چندين سال پيش از اسلام آوردن ابو هريره ، نازل شده است . زيرا وى سال هفتم هجرى مسلمان شد ، چرا اين آيه را كه مدّت زيادى از فرود آمدن آن مىگذشت و به همين سبب ، همهء مسلمانان آن را مىدانستند ، نشنيده بود ؟ و چرا آن را نمىدانست ، در حالى كه - بنا به روايت بخارى ( 2 ) از وى - چنين مىپنداشته كه احاديثى كه از رسول خدا ( ص ) شنيده ، دو محفظهء بزرگ مىشده كه يكى را در ميان مردم ، پخش كرده است و ديگرى را اگر بخواهد براى مردم مطرح نمايد گلويش مىگيرد .\r\nاى كاش مىدانستم اين اسرار شگفتى كه پيامبر ( ص ) تنها به ابو هريره گفته و از مسلمانان پنهان داشته و در نتيجه به ما نرسيده است ، چيست ؟ ! * ( إِنَّا لِلَّه وَإِنَّا إِلَيْه راجِعُونَ . ) *\r\n5 - روايت بخارى ( 3 ) از وى كه گفت :\r\nرسول خدا ( ص ) مرا به حفظ زكات رمضان گماشت . كسى نزد من آمد . قدرى از طعام را برداشت . او را گرفتم و گفتم : به خدا سوگند كه تو را نزد رسول خدا ( ص ) مىبرم . گفت : من تنگدست و عيالوارم و نيازى شديدى به آن دارم . او را رها كردم . صبح كه شد ، پيامبر ( ص ) گفت : اى ابو هريره ! اسيرت ديشب چه كرد ؟ گفتم :\r\nاى رسول خدا ! از نياز شديدى شكوه كرد . دلم به حالش سوخت . او را رها كردم .\r\nگفت : او به تو دروغ گفته است . چنين مىگويى و گمان مىبرى كه برنخواهى گشت امّا بر مىگردى . گفت : مرا رها كن در عوض كلماتى به تو مىآموزم كه بدان وسيله خداوند تو را بهره مند سازد . گفتم : آن كلمات چيست ؟ گفت : وقتى كه به\r\n\r\n","description":"","footnote":"\r\n( 1 ) . يوسف / 31 .\r\n( 2 ) . كتاب العلم ، باب « حفظ العلم » .\r\n( 3 ) . در اوايل كتاب « الوكاله » .\r\n","page_name":" 522 ","page_number":526},
  {"content":"\r\nرختخوابت مىروى ، آية الكرسى را بخوان كه مىگويد : اللَّه لا إله الا هو الحى القيوم . . . تا اينكه آيه را به پايان برى . اگر چنين كنى تا صبحدم ، نگهبانى از سوى خدا ، تو را حفظ خواهد كرد و شيطان به تو نزديك نخواهد شد . پس او را رها كردم . صبح كه شد ، رسول خدا به من گفت : ديشب اسيرت چه كرد ؟ گفتم : اى رسول خدا ! گمان برد كه مىتواند به من كلماتى بياموزد كه خداوند بدان وسيله مرا بهره مند سازد . من نيز رهايش نمودم . . . سپس رسول خدا گفت : « اى ابو هريره ! مىدانى كه در اين سه شب با كه سخن گفتى ؟ » امشب باز مىگردد . دانستم كه او برخواهد گشت . چون رسول خدا ( ص ) فرمود : برخواهد گشت . پس در انتظار او نشستم . آمد و شروع به برداشتن طعام كرد . او را گرفتم . به او گفتم : سوگند كه تو را نزد رسول خدا ( ص ) مىبرم . گفت : مرا رها كن كه نيازمند هستم و عيالوار ، دوباره بر نمىگردم . دلم به حالش سوخت و او را رها كردم . صبح كه شد ، رسول خدا ( ص ) به من گفت اى ابو هريره ! اسيرت ديشب چه كرد ؟ گفتم : اى رسول خدا ! از نياز شديدى شكوه كرد و گفت كه عيالوار است . دلم به حالش سوخت و او را رها كردم . گفت : او به تو دروغ گفته و دوباره باز خواهد گشت .\r\nشب سوم در كمين او نشستم . آمد و شروع به برداشتن طعام كرد . او را گرفتم و گفتم سوگند مىخورم كه تو را نزد رسول خدا برم . اين مرتبهء سوم است كه گفتم :\r\nنه . گفت : « او شيطان بود . »\r\nكاش مىدانستم كه شيطان چه نيازى به اين سرقت خاص داشت ؟ و چرا به گونه اى دزدى نكرد كه ابو هريره او را نبيند ؟ و چگونه ابو هريره توانست او را اسير كند در حالى كه او از جنس ماده نيست ؟ چرا او كه امين و حافظ زكات بود به خود اجازه داد كه نسبت به كسى ترحم و دلسوزى نمايد ؟ براى چه سخن رسول خدا ( ص ) را كه فرمود : او به تو دروغ گفته است ، تصديق نكرد امّا ادعاى سارق را با اينكه پيامبر ( ص ) دروغ بودن آن را به وى گوشزد كرده بود ، پذيرفت . بخصوص كه اين قضيه چند مرتبه تكرار شد ؟ ! چرا اين سخن پيامبر را كه فرمود : « دوباره باز مىگردد » پذيرفت امّا اين را كه فرمود : « به تو دروغ مىگويد » قبول نكرد ؟ مگر نه اينكه هر دو خبر ، سخن پيامبر ( ص ) بود ؟ ! و آيا اگر پيامبر ( ص ) را در تكذيب سارق ، تصديق كرده بود ، باز جايى براى دلسوزى بود ؟ ! چرا با اينكه سه بار سوگند خورده بود كه او را نزد رسول\r\n","description":"","footnote":"","page_name":" 523 ","page_number":527},
  {"content":"\r\nخدا ( ص ) ببرد ، بر خلاف سوگند خويش عمل كرد ؟ چرا پيامبر ( ص ) با اينكه مىدانست او شيطان است ، پس از مرتبه اوّل سكوت نمود و ابو هريره را از مسامحه با وى نهى نفرمود ؟ مگر آن اموال از آن تهيدستان نبود و آن حضرت ، امين ايشان در جمع و نگهدارى آن ؟ آيا پس از اين همه حرف و سخن ، هيچ خردمند دانايى در اين شك مىكند كه اين حديث ، از دروغها و سخنان بىپايهء ابو هريره است ؟\r\n6 - روايت حاكم ( 1 ) از وى كه آن را صحيح هم خوانده است . وى در اين روايت نقل مىكند كه :\r\nخداوند ، آدم را خلق كرد . پس به پشتش دست كشيد و تمامى انسانهايى كه خداوند تا روز قيامت خواهد آفريد چون ذره‌هاى ريز فرو ريخت . پس در پيشانى هر انسانى درخششى از نور قرار داد . آن گاه آنها را به آدم عرضه كرد . آدم گفت :\r\nاينان چه كسانى هستند ؟ خداوند فرمود : ذريهء تو است . درخشش پيشانى يكى از ايشان ، آدم را خيره كرد و به شگفتى واداشت . گفت : پروردگار من ! اين كيست ؟\r\nفرمود : اين فرزندت ، داود است . آدم گفت : عمرش چقدر است ؟ فرمود : شصت سال . گفت : خدايا ! چهل سال از عمر من به او بيفزا تا عمرش صد سال شود . خداوند عز و جل فرمود : پس چنين نوشته مىشود و مهر مىخورد و ديگر تبديل نمىگردد . چون عمر آدم به پايان رسيد ، ملك الموت براى قبض روح او آمد . آدم گفت : مگر چهل سال از عمرم باقى نمانده است ؟ ملك الموت به او گفت : مگر آن را براى فرزندت ، داود قرار ندادى . آدم انكار كرد و ذريه اش نيز انكار كردند .\r\nبه اين داستان خيالى بنگريد و ببينيد كه در عبارت آخر ابو هريره چگونه به پيامبر خدا نسبت كذب و انكار آنچه كه خود كرده و به حسابش نوشته شده و مهر خورده ، مىدهد ، آن هم به خاطر كراهت از مرگ كه پس از آن كرامتى است كه آدم ، پيش از هبوط به دنياى پست آن را ديده و در شوق رسيدن به آن گريسته است . اگر هم فرض شود كه آدم آن را فراموش كرده بود ، باز انكار وى پس از آنكه ملك الموت - كه صادق\r\n\r\n","description":"","footnote":"\r\n( 1 ) . مستدرك ، ج 2 ، ص 325 .\r\n","page_name":" 524 ","page_number":528},
  {"content":"\r\nامين است - به يادش آورد ، چه معنايى دارد ؟ اما ابو هريره به نقص پيامبران اهميت نمىدهد تا آنجا كه انكار آدم را سبب انكار باطل ذريه اش قرار داده است . اى كاش مىدانستم چرا به خيال ابو هريره رسيده كه درخشش پيشانى داود از پيامبران ديگر ، حتى سرور آنان محمّد ( ص ) خيره كننده تر بوده است ؟ ! 7 - روايت بخارى ( 1 ) از ابو هريره كه از پيامبر ( ص ) چنين نقل كرده است :\r\nدر حالى كه ايوب عريان غسل مىكرد ، ملخى از طلا پيش پايش بر زمين نشست . ايوب در ميان لباسهايش به دنبال آن گشت . خداوند او را ندا داد كه : اى ايوب ! آيا تو را از آنچه كه مىبينى ، بىنياز نكرديم ؟ ! گفت : سوگند به عزتت آرى ، اما از بركتت بىنياز نيستم .\r\nاگر ايوب براى دنيا به جمع مال مشغول شده ، بايد دانست كه شأن و منزلت پيامبران برتر از آن است كه بخواهند مال اندوزى كنند و اگر براى آخرت و اظهار نياز به كرم خداوند متعال و گرفتن نعمت و بزرگداشت آن بوده ، پس چرا خداوند او را مورد عتاب قرار داده است ؟ ! اين احتمال كه عتاب براى آزمايش بوده ، بجا نيست . زيرا اگر آزمايش حقيقى مورد نظر باشد ، بايد گفت كه خداوند بدون آزمايش ، از درون همگان آگاه است و اگر منظور اين باشد كه بدين وسيله فضل ايوب براى مردمان آشكار گردد ، اين اشكال پيش مىآيد كه وى به تنهايى و عريان غسل مىكرده و كسى در آنجا نبوده است . افسانه‌هاى خرافى ابو هريره پايان پذير نيست .\r\nاخبار مستفيضى هست كه نشان مىدهد ، صحابه و تابعين او را به طور كلى و يا در موارد خاص تكذيب كرده‌اند . بخصوص امير المؤمنين ، على ( ع ) ، عمر ، پسرش ، عايشه و افراد ديگرى از صحابه او را تكذيب و يا متهم به كذب كرده‌اند ، ابن ابى الحديد ( 2 ) از ابو جعفر اسكافى و ابن قتيبه در كتاب المعارف نقل كرده است :\r\nامير المؤمنين ( ع ) گفت : آگاه باشيد كه دروغگوترين مردمان ، يا گفت :\r\nدروغگوترين زندگان از زبان رسول خدا ( ص ) ابو هريره دوسى است . عمر بن\r\n\r\n","description":"","footnote":"\r\n( 1 ) . كتاب « الغسل » باب « من اغتسل عريانا وحده » .\r\n( 2 ) . ج 1 ، ص 360 .\r\n","page_name":" 525 ","page_number":529},
  {"content":"\r\nخطاب ، ابو هريره را با تازيانه زد و گفت : روايات بسيار زيادى نقل كرده اى .\r\nبپرهيز كه از زبان رسول خدا ( ص ) دروغ بگويى .\r\nدر كنز العمال ( 1 ) از ابن عساكر نقل كرده كه گفت : « عمر به ابو هريره گفت : يا از نقل حديث از رسول خدا ( ص ) دست بر مىدارى يا تو را به سرزمين دوس يا سرزمين قرده مىفرستم . » مسلم ( 2 ) از ابن عمر روايت كرده كه گفت : « پيامبر ( ص ) دستور داد كه سگان را بكشند مگر سگ شكار يا سگ گله . به ابن عمر گفتند : ابو هريره مىگويد : يا سگ مزرعه .\r\nابن عمر گفت : ابو هريره اين را گفته چون مزرعه دار است . « سپس مسلم از زهرى از ابو سلمه از ابو هريره روايت كرده كه گفت : « رسول خدا ( ص ) گفت : هر كس سگى جز سگ گله يا شكار يا مزرعه داشته باشد ، يك قيراط از پاداشش كم مىشود . » زهرى گفت :\r\nاين گفتهء ابو هريره را به ابن عمر گفتند . گفت : خدا ابو هريره را رحمت كند . او صاحب مزرعه اى بود . همچنين از سالم و او از پدرش روايت كرده كه رسول خدا ( ص ) فرمود :\r\n« هر كه سگى جز سگ شكارى يا سگ گله ، نگه دارد ، روزانه دو قيراط از پاداشش كم مىشود . » سالم گفت : « ابو هريره مىگفت : « ابو هريره مىگفت : يا سگ مزرعه . او خود داراى مزرعه اى بود . »\r\nاحمد ( 3 ) از ابن عمر از پيامبر ( ص ) روايت كرده كه آن حضرت گفت : « هر كه سگى جز سگ شكارى و سگ گله داشته باشد ، روزانه دو قيراط از پاداشش كم مىشود . » به او گفتند : ابو هريره مىگويد : و سگ مزرعه . گفت : زيرا ابو هريره مزرعه اى دارد . باز احمد ( 4 ) از عبد الرحمن بن عتاب روايتى آورده كه حاصلش اين است كه : ابو هريره به چيزى فتوا داد . مروان نزد ام سلمه و عايشه فرستاد . آن دو خلاف گفتهء ابو هريره را از رسول خدا ( ص ) نقل كردند . اين جريان را به ابو هريره گفتند . پاسخ داد : من اين گونه گمان مىكردم و اين چنين خيال مىكردم . مروان به او گفت : با گمان و خيال براى مردم فتوا مىدهى ؟ ! باز احمد ( 5 ) از ابو حسان اعرج روايت كرده كه گفت :\r\nدو مرد بر عايشه وارد شدند و گفتند : ابو هريره روايت مىكند كه پيامبر خدا ( ص ) مىگفت : همانا كه شومى و بديمنى در زن ، خانه و چارپايان است . گويد : عايشه\r\n\r\n","description":"","footnote":"\r\n( 1 ) . ج 5 ، ص 239 .\r\n( 2 ) . كتاب « البيوع » ، باب « الامر بقتل الكلاب » .\r\n( 3 ) . ج 2 ، ص 4 .\r\n( 4 ) . ج 6 ، ص 184 .\r\n( 5 ) . ج 6 ، ص 246 .\r\n","page_name":" 526 ","page_number":530},
  {"content":"\r\nچنان خشم گرفت كه گويى او را نيمه كرده‌اند ، نيمى به آسمان رفته و نيمى در زمين مانده . آن گاه گفت : سوگند به كسى كه قرآن را بر ابوالقاسم ( ص ) فرو فرستاد ، پيامبر ( ص ) چنين نمىگفت ، بلكه مىفرمود : مردم در جاهليت مىگفتند : شومى در زن ، خانه و چهارپايان است .\r\nمسلم ( 1 ) روايت كرده كه ابو هريره مىگفت : شنيدم كه رسول خدا ( ص ) مىگويد : هركه به تشييع جنازه رود ، يك قيراط پاداش دارد . ابن عمر گفت : ابو هريره زياد حرف مىزند .\r\nبلى ، در ذيل حديث آمده كه ابن عمر نزد عايشه فرستاد تا در اين باره از او سؤال كند .\r\nعايشه ابو هريره را تصديق كرد . امّا اين تصديق ، ابو هريره را از اتهام دروغگويى تبرئه نمىكند . باز مسلم ( 2 ) از ابن شهاب روايت كرده كه گفت :\r\nابو سلمة بن عبد الرحمن روايت كرد كه رسول خدا ( ص ) فرمود : هيچ سرايتى در بيماريها نيست . و حديث مىكند كه رسول خدا ( ص ) فرمود : افراد مريض نبايد بر افراد سالم وارد شوند . ابو سلمه گفت : ابو هريره هر دو را از رسول خدا ( ص ) روايت مىكرد . پس ابو هريره از اين جمله كه : هيچ سرايتى در بيماريها نيست .\r\nسكوت كرد و حديث را چنين مطرح نمود : افراد مريض نبايد بر افراد سالم وارد شوند . حارث گفت : ابو هريره ! از تو مىشنيدم كه با اين حديث ، حديث ديگرى هم روايت مىكردى و اكنون چيزى از آن نگفتى ! آن حديث اين بود كه رسول خدا ( ص ) فرمود : هيچ سرايتى در بيماريها نيست . ابو هريره آن را انكار و اظهار بىاطلاعى كرد امّا حارث دست بر دار نبود تا اينكه ابو هريره خشمگين شد و با لهجهء حبشى چيزى بر زبان آورد . پس به او گفت : آيا فهميدى چه گفتم ؟ گفت : نه .\r\nابو هريره گفت : نمىفهمى ! ابو سلمه گفت : به جانم سوگند كه ابو هريره براى ما حديث مىكرد كه رسول خدا ( ص ) فرمود : هيچ سرايتى در بيماريها نيست .\r\nنمىدانم آيا ابو هريره آن را فراموش كرده يا يكى از آن دو ديگرى را نسخ كرده است .\r\n\r\n","description":"","footnote":"\r\n( 1 ) . كتاب الجنائز ، باب « فضل الصلاة على الجنائز » .\r\n( 2 ) . كتاب السلام ، باب « لا عدوى و لا طيرة » .\r\n","page_name":" 527 ","page_number":531},
  {"content":"\r\nمن مىگويم :\r\nهر دو عذر باطل است . زيرا : نسخ در مورد احكام است و از اين گذشته اگر نسخ شده بود ، حتما ابو هريره در پاسخ به حارث آن را بيان مىكرد يا اصلا آن را روايت نمىكرد .\r\nعذر فراموشى نيز درست نيست . زيرا بخارى ( 1 ) از ابو هريره نقل مىكند كه گفت : « اى رسول خدا ! من روايات زيادى از تو مىشنوم ولى آن را فراموش مىكنم . گفت : ردايت را پهن كن . آن را پهن كردم . دستانش را مشت كرد و فرمود : دستهايم را بگير ، آن را گرفتم و پس از آن هيچ چيز را فراموش نكردم » . اين حديث هم افسانه است . زيرا اگر پيامبر ( ص ) مىخواست كه وى از قدرت حفظ برخوردار شود ، كافى بود كه برايش دعا كند چنان كه براى امير المؤمنين ( ع ) كرد ، آنگاه كه او را براى قضاوت به يمن فرستاد و آيه مباركهء : * ( « وَتَعِيَها أُذُنٌ واعِيَةٌ » ) * ( 2 ) نازل شد . نيازى هم به اين كارها كه بيشتر شبيه كارهاى شعبده بازان و خيال پردازان است تا خردمندان و انديشمندان نداشت . پس چگونه مىشود كه چنين اعمالى را به پيامبر هدايت نسبت داد ؟ ! خود ابو هريره به اين مطلب كه صحابه و تابعين او را تكذيب و يا متهم به كذب كرده‌اند اعتراف نموده است . مسلم ( 3 ) از ابى رزين نقل مىكند كه گفت : « ابو هريره به سوى ما آمد و با دست خود بر پيشانىاش زد و گفت : شما مىگوييد كه من به رسول خدا ( ص ) دروغ مىبندم تا خود هدايت شويد و من گمراه . » بخارى ( 4 ) از ابو هريره روايت كرده كه گفت :\r\nمىگويند ابو هريره احاديث فراوانى نقل مىكند ، همه نزد خدا خواهيم رفت .\r\nمىگويند : چرا مهاجران و انصار به اندازهء او روايت نقل نمىكنند ؟ دليلش اين است كه برادران مهاجر من در بازارها مشغول معامله بودند و برادران انصار من سرگرم اموال خود بودند ، من مرد مسكينى بودم كه تنها به سير شدن اكتفا كرده ملازم رسول خدا ( ص ) شدم . بنابراين وقتى كه آنان نبودند ، من بودم و آنگاه كه فراموش مىكردند ، من حفظ مىكردم .\r\n\r\n","description":"","footnote":"\r\n( 1 ) . كتاب العلم باب « حفظ الغلم » و در موارد فراوان ديگر .\r\n( 2 ) . حاقّه / 12 .\r\n( 3 ) . كتاب « اللباس و الزينة » ، باب « اذا انتعل فليبدأ باليمين » .\r\n( 4 ) . ابواب « المزارعة » ، و باب « حفظ العلم » و غيره با اختلاف .\r\n","page_name":" 528 ","page_number":532},
  {"content":"\r\nاين حديث با صراحت مىگويد كه آنان وى را متهم مىكردند ، كما اينكه حديث قبلى صراحت داشت كه آنان وى را تكذيب مىنمودند . شگفت از اهل سنّت كه حديث وى را معتبر مىدانند در حالى كه اگر يكى از دانشمندانشان ، يك راوى را متهم نمايد ، آن راوى را از اعتبار ، ساقط مىكنند تا چه رسد به اينكه تكذيب كند ؟ ! پس چه شده است كه او را با وجود تكذيب عمومى صحابه و تابعين ، كنار نگذاشته‌اند با اينكه خود اهل سنّت مىبينند كه وى در اين حديث آشكارا دروغ گفته است . زيرا به تمامى مهاجران نسبت داده كه در بازارها مشغول معامله بوده‌اند و عامه انصار را سرگرم اموالشان ؛ يعنى باغهايشان دانسته است در حالى كه عدهء كمى اين گونه بودند ؟ ! از سوى ديگر به خود نسبت داده كه ملازم پيامبر ( ص ) بوده به شرط اينكه شكمش را پر كند . اگر اين مطلب درست باشد . انس همچنين بوده است همچنانكه گروهى از اصحاب صفه نيز اين گونه بوده‌اند . نمىدانم كه چگونه حضور وى در كنار پيامبر ( ص ) بيش از ساير مهاجران و انصار بوده است در حالى كه فقط سه سال پيش از رحلت پيامبر ( ص ) اسلام آورد و آنان از اوّل هجرت و بعضى هم خيلى پيشتر ، ملازم حضرت بوده‌اند ؟ ! اگر هم اين مطلب درست باشد باز نمىتواند پاسخ اين اشكال باشد كه چرا مهاجران و انصار احاديث شگفتى مثل وى روايت نمىكنند ؟ زيرا حضور بيشتر در كنار پيامبر ( ص ) اقتضا نمىكند كه روايات شگفت ، تنها به او اختصاص داشته باشد و خانواده و بزرگان اصحاب از آن بىخبر باشند . كاش مىدانستم چگونه عذر وى را مىپذيرند و حال اينكه خودشان چنين مىپندارند كه پيامبر ( ص ) هيچ كارى را بدون مشورت ابوبكر انجام نداد و ابوبكر در طول دوران اسلام و حتى پيش از بعثت لحظه اى از پيامبر ( ص ) جدا نگشت و با اين حال روايات او نسبت به احاديث ابو هريره بسيار اندك است . آيا به نظر آنان ابو هريره از ابوبكر آگاهتر و در حفظ احاديث ، كوشاتر است ؟ ! و آيا از بزرگان صحابه و بخصوص امير المؤمنين ، همتاى قرآن و دارندهء گوش شنوا ، كسى كه از كودكى تا لحظه وفات پيامبر ، از آن حضرت جدا نشد ، برتر است ؟ اگر چنين نيست پس چرا روايات او در كتب اهل سنّت بسيار بيشتر از روايات آن حضرت مىباشد ؟ ! از سوى ديگر ابو هريره تنها نزد صحابه و تابعين ، بىاعتبار نيست بلكه نزد ديگران نيز چنين است . ابن ابى الحديد ( 1 ) از ابو جعفر اسكافى و ابن قتيبه نقل كرده كه :\r\n\r\n","description":"","footnote":"\r\n( 1 ) . ج 1 ، ص 360 .\r\n","page_name":" 529 ","page_number":533},
  {"content":"\r\nابو يوسف از ابو حنيفه روايت كرد كه او گفت : تمام اصحاب عادل هستند مگر چند تن . سپس ابو هريره و انس بن مالك را از جملهء آنان برشمرد . ابو اسامه از اعمش روايت كرده كه گفت : ابراهيم صحيح الحديث بود . هرگاه حديثى مىشنيدم ، به او عرضه مىكردم . روزى احاديثى از ابو هريره آوردم تا بر او عرضه كنم . گفت : از ابو هريره با من سخن مگو . دانشمندان ، بسيارى از احاديث وى را ترك مىكنند .\r\nمؤيد گفتهء ابو حنيفه مطلبى است كه سيد سعيد ( ره ) از فخر الدين رازى در مسئلهء نظرى از رسالهء وى در تفضيل مذهب شافعى نقل مىكند كه حنفيها ابو هريره را مورد طعن قرار مىدادند و مىگفتند : در روايت سهل انگار بود .\r\nاز سوى ديگر ، اگر از طعن كسانى كه ذكرشان گذشت ، چشم بپوشيم بدون شك ابو هريره يكى از دشمنان امير المؤمنين ( ع ) و ياور محاربان و مخالفان آن حضرت بود .\r\nدانستيد كه دشمنى و بغض على ، نشانه نفاق است و نفاق بدترين مظهر فسق است كه مانع قبول روايت مىگردد . ابو هريره همواره عداوت خود را نسبت به امام هدايت آشكار مىكرد و از يارى دشمنانش غافل نمىشد . تا آنجا كه از زبان رسول خدا ( ص ) در نقص آن حضرت حديث مىساخت . ابن ابى الحديد ( 1 ) از ابو جعفر اسكافى نقل كرده كه گفت :\r\nمعاويه گروهى از صحابه و گروهى از تابعين را مأمور كرد تا اخبار زشتى را كه متضمن طعن بر على و برائت از وى باشد ، بسازند . ابو هريره ، عمرو بن عاص و مغيرة بن شعبه از صحابه و عروة بن زبير از تابعين از آن جمله‌اند .\r\nوى آن گاه روايات ساختگى آنان را آورده و در مورد ابو هريره گفته است كه وى در ازاى آن خوش خدمتى به معاويه ، امارت مدينه را به دست آورد . سپس از ابو جعفر و ابن قتيبه نقل مىكند :\r\nسفيان ثورى از عبد الرحمن بن قاسم و او از عمر بن عبد الغفار روايت كرده كه\r\n\r\n","description":"","footnote":"\r\n( 1 ) . ج 1 ، ص 358 .\r\n","page_name":" 530 ","page_number":534},
  {"content":"\r\nوقتى ابو هريره با معاويه به كوفه آمد ، شبها در باب كنده مىنشست و مردم هم به دور او جمع مىشدند . روزى جوانى از كوفه آمد و در مقابلش نشست و گفت :\r\nابو هريره ! تو را به خدا سوگند مىدهم كه آيا اين روايات را از رسول خدا شنيدى كه به على بن ابى طالب مىگفت : « اللهم وال من والاه و عاد من عاداه » ؟ ابو هريره گفت : خدايا گواهى مىدهم كه شنيدم . آن جوان گفت : پس گواهى مىدهم كه تو دشمنش را دوست داشتى و دوستش را دشمن . آن گاه برخاست و رفت .\r\nاز همهء اينها گذشته ، پيامبر ( ص ) گواهى داده كه ابو هريره اهل جهنم است . نويسندهء الاستيعاب و الاصابه و ديگران در شرح حال فرات روايت كرده‌اند كه :\r\nابو هريره و رحال بن عنفده و فرات بن حبان ، از مجلس پيامبر ( ص ) خارج شدند .\r\nحضرت با اشاره به آنها فرمود : لضرس أحدكم في النار أعظم من احد و ان معه لقفا غاد . پس از آن ابو هريره و فرات مىگفتند : بعد از اين سخن ، همواره بيمناك بوديم [ كه شايد منظور حضرت ، ما باشيم 
  ] تا اينكه رحال مرتد شد و با مسيلمه كشته شد .\r\nمنظور اين دو نفر آن است كه با حمل لفظ ( احدكم ) بر يك نفر حديث را تأويل كنند .\r\nاين برداشت ، خلاف ظاهر و استعمال رايج است . خداوند فرموده است : * ( « أَ يَوَدُّ أَحَدُكُمْ أَنْ تَكُونَ لَه جَنَّةٌ مِنْ نَخِيلٍ وَأَعْنابٍ » ) * ( 1 ) ؛ * ( « كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ » ) * ( 2 ) ؛ * ( « شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ » ) * ( 3 ) * ( « حَتَّى إِذا جاءَ أَحَدَكُمُ الْمَوْتُ تَوَفَّتْه رُسُلُنا » ) * ( 4 ) ؛ * ( « يَوَدُّ أَحَدُهُمْ لَوْ يُعَمَّرُ أَلْفَ سَنَةٍ » ) * ( 5 ) ؛ * ( « وَإِذا بُشِّرَ أَحَدُهُمْ بِالأُنْثى ظَلَّ وَجْهُه مُسْوَدًّا وَهُوَ كَظِيمٌ » ) * ( 6 ) و آيات فراوان و بىشمار ديگر كه « احدكم » در همهء آنها به معناى جميع و هر يك است نه يكى . از سوى ديگر امكان ندارد كه پيامبر ( ص ) وقتى شخص معينى را در نظر دارد ، با گفتن سخنى مجمل ، موجب سرافكندگى گروهى از امتش گردد .\r\nاگر خوف ملال نبود ، بيشتر از اين در بيان احوال اين مرد مىنوشتيم . امّا همين قدر\r\n\r\n","description":"","footnote":"\r\n( 1 ) . بقره / 266 .\r\n( 2 ) . بقره / 180 .\r\n( 3 ) . مائده / 106 .\r\n( 4 ) . انعام / 61 .\r\n( 5 ) . بقره / 96 .\r\n( 6 ) . نحل / 58 .\r\n","page_name":" 531 ","page_number":535},
  {"content":"\r\nبراى آگاهى از احوال او كافى است . وقتى وضع ابو هريره كه در ميان راويان اهل سنّت ، بيشترين روايات را نقل كرده است چنين باشد ، شخص منصف چگونه مىتواند سوگند ياد كند كه هر آنچه در صحاح اهل سنّت آمده ، از رسول خدا ( ص ) است ؟ ! سخن فضل در مورد پيوند نسب ابوبكر با رسول خدا ( ص ) در جدّ هشتم ، سودى ندارد . چه اگر پيوند نسبى بدون تقوا و طاعت خدا فايده داشت ، نسبت ابو لهب از ابوبكر به پيامبر ( ص ) نزديكتر بود . بعلاوه ، فرزندان تيم از پستترين خانواده‌هاى قريش بودند .\r\nبنابراين ، شرف اصل ، سودى به حال آنان ندارد . چرا كه همهء مردم از آدم و نوح هستند .\r\nاين را كه گفت : « ابوبكر پيش از بعثت از بزرگان و اشراف قريش بود . . . » روايت جاحظ - كه با افتخار از آن ياد مىكند و در شرح نهج البلاغه ( 1 ) آمده - تكذيب مىكند . جاحظ در اين روايت مىگويد :\r\nابو بكر ، پيش از هجرت ، زير فشار و شكنجه بود . نوفل بن خويلد معروف به ابن العدويه دو بار او را زد ، آن چنان كه سر و صورتش خونى شد و او را با طلحة بن عبيد اللَّه به يك ريسمان بست و عمير بن عثمان ، آن دو را در گرماى سوزان نيمروز ، زير آفتاب نگه داشت . به همين سبب به آن دو قرينين گفته مىشد .\r\nقريشيان چنين كارهايى را با افراد پست و بردگان خود مىكردند نه بزرگان و اشراف .\r\nفضل گفت : « اموال فراوانى داشت ، حتّى مورخان اتفاق نظر دارند كه اموال قريش به اموال ابوبكر نمىرسيد . » من نمىدانم كه اين مورخان چه كسانى هستند ؟ من حتّى يك نفر را نديده‌ام كه چنين چيزى گفته باشد . بله ، بالاترين چيزى كه جاحظ در مقام افتخار ادعا كرده و ابن ابى الحديد در شرح نهج البلاغه ( 2 ) آورده اين است كه اموال وى چهل هزار درهم بود . اگر بپذيريم كه دارايى ابوبكر اينقدر بوده ، باز در ميان قريش ، مال چندانى به حساب نمىآمد .\r\nاينكه گفت : « با اموال و وسايل خود رسول خدا ( ص ) را كمك مىكرد . » ، همچون ديگر ادعاهاى دروغين اوست . زيرا چگونه مىتوان پذيرفت كه اين ادعاى وى صحيح\r\n\r\n","description":"","footnote":"\r\n( 1 ) . ج 3 ، ص 267 .\r\n( 2 ) . ج 3 ، ص 274 .\r\n","page_name":" 532 ","page_number":536},
  {"content":"\r\nباشد و حال اينكه رسول خدا ( ص ) در هنگام هجرت و در آن شرايط سخت ، حاضر نشد كه شتر او را بدون پرداخت بهايش ، بگيرد ؟ ! اين مطلب را بخارى ( 1 ) و احمد ( 2 ) از عايشه روايت كرده‌اند . ابن اثير در الكامل فى التاريخ ( 3 ) و طبرى در تاريخ ( 4 ) خود آن را بيان كرده است . چگونه مىتوان گفت كه ابوبكر دارايى خود را در اين راه داد و حال اينكه راضى نشد [ بر اساس حكم آيهء نجوى 
  ] مبلغ ناچيزى پيش از نجواى با پيامبر ( ص ) در راه خدا انفاق نمايد و روزى كه مىخواست هجرت كند خانواده اش را بىچيز رها كرد و اموالش را كه پنج يا شش هزار درهم مىشد ، با خود برداشت . اين مطلب را احمد ( 5 ) از اسماء دختر ابى بكر نقل كرده است . و حاكم ( 6 ) نيز پس از نقل اين روايت ، آن را به شرط مسلم صحيح خوانده است . از سوى ديگر ، دخترش اسماء به همسرى زبير در آمد كه چيزى جز يك اسب نداشت . اسماء كارهاى خانه را انجام مىداد ، به اسب رسيدگى مىكرد ، هسته‌هاى خرما را براى شترش مىكوبيد و آن را آب و علف مىداد . هسته‌هاى خرما را از مزرعه زبير - كه رسول خدا ( ص ) آن را به وى واگذار كرده بود و در سه فرسخى خانه اش بود - بر روى سرش حمل مىكرد . اين مسئله را بخارى ( 7 ) ، مسلم ( 8 ) و احمد ( 9 ) روايت كرده‌اند . حال اگر ابوبكر اهل بذل و بخشش بود ، چرا به دخترش كه در چنين وضعى قرار داشت ، نمىرسيد ؟ ! بلى ، اسماء ادعا كرده كه پس از آن پدرش خادمى برايش فرستاد كه رسيدگى به اسب را عهده دار شد . اسماء گفته : چنان شد كه گويى مرا آزاد كرده است .\r\nاينكه از پيامبر ( ص ) نقل كرده كه آن حضرت ( ص ) فرمود : « هيچ كس را به اسلام دعوت نكردم مگر اينكه اظهار ترديد كرد جز ابوبكر كه آن را پذيرفت . » دروغ آشكارى است . چرا كه اسلام و تسليم على و خديجه روشنتر است . چگونه در مورد ابوذر و امثال وى كه از راه دور نزد پيامبر ( ص ) آمدند و به خاطر شوقى كه به اسلام داشتند ، اسلام آوردند ، مدعى ترديد مىشود ؟ ! حق اين است كه ابوبكر و همچنين عمر از اين جهت اسلام آوردند كه از بحيراى راهب و ديگران شنيده بودند كه كار پيامبر ( ص ) بالا مىگيرد\r\n\r\n","description":"","footnote":"\r\n( 1 ) . ج 2 ، باب « هجرة النبى ( ص ) إلى المدينه » .\r\n( 2 ) . ج 5 ، ص 245 .\r\n( 3 ) . ج 2 ، ص 49 .\r\n( 4 ) . ج 2 ، ص 245 - 247 .\r\n( 5 ) . ج 6 ، ص 350 .\r\n( 6 ) . ج 3 ، ص 5 .\r\n( 7 ) . كتاب ، « النكاح » باب « الغيرة » .\r\n( 8 ) . كتاب « النكاح » باب « جواز ارداف المرأة الأحنبيه إذا أعيت في الطريق » .\r\n( 9 ) . ج 6 ، ص 347 .\r\n","page_name":" 533 ","page_number":537},
  {"content":"\r\nو شهرتش فراگير شده به همه جا مىرسد .\r\nاينكه گفت : « ابوبكر به دعوت مردم به آيين رسول خدا ( ص ) پرداخت و در پايان همان روزى كه اسلام آورد ، بزرگان اشراف قريش را آورد . . . » جاى تأمل دارد . ابن ابى الحديد ( 1 ) در شرح خطبه اى كه امير المؤمنين ( ع ) در بخشى از آن رسول اكرم ( ص ) را چنين مدح فرموده : « لم يسهم فيه عاهر و لا ضرب فيه فاجر » مىگويد :\r\nدر اين سخن ، اشاره اى است به گروهى از صحابه كه از لحاظ نسب مورد طعن قرار دارند ، چنان كه مىگويند : خاندان سعد بن ابى وقاص از بنى زهرة بن كلاب نيستند بلكه شاخه اى از تيرهء قحطانى هستند . خاندان زبير بن عوام نيز از سرزمين مصر آمده‌اند و قبطى هستند . ميثم بن عدى در كتاب مثالب العرب مىگويد :\r\nخويلد بن اسد بن عبد العزى به مصر رفت و چون پس از چند سال بازگشت ، او را به فرزندى پذيرفتيم . به همين سبب حسان در هجو آل عوام سرود :\r\n\r\nبنى اسد ما بال آل خويلد\r\nيحنون شوقا كلّ يوم إلى القبط\r\nلعمر ابى العوام أن خويلدا\r\nغداة تبناه ليوثق في الشرط .\r\n\r\nگويم : اگر در اينكه اينان بزرگان مردم و قبيله هاشان از شريفترين قبيله‌هاى مكه بودند با فضل ، مخالفت نكنيم ، باز اين را نمىپذيريم كه اسلام آوردن آنان به دعوت ابوبكر بود .\r\nبيان على بن برهان الدينى حلبى در السيرة الحلبيه و احمد زينى دحلان در السيرة النبويه گواه اين مطلب است . آن دو سبب اسلام آوردن طلحه و عبدالرحمن را اخبار راهبان ، مبنى بر نبوّت پيامبر ( ص ) دانسته‌اند . نهايت امر اينكه آن دو داستان راهبان را پيش از گرايش به اسلام ، به ابوبكر گفته‌اند و سپس به دست پيامبر ( ص ) مسلمان شدند . از سوى ديگر اسلام اينان در اوّلين روز نبود . اگر ابوبكر تا اين اندازه در دعوت به اسلام موفق بود كه در همان روز اوّل اسلام آوردنش ، اين گروه به اسلام گرويدند ، بايد پس از آن نيز تأثير او بسيار بيشتر مىشد تا جايى كه دست كم ظرف مدت يك سال ، همهء مردم مكه مسلمان شوند در حالى كه نديده‌ايم خود اهل سنّت نقل كرده باشند كه كسى غير از همين افرادى كه وى نام برده و عبد الرحمن بن عوف به دست ابوبكر ، مسلمان\r\n\r\n","description":"","footnote":"\r\n( 1 ) . ج 2 ، ص 23 .\r\n","page_name":" 534 ","page_number":538},
  {"content":"\r\nشده‌اند ! ابو جعفر اسكانى در ردّ خود بر رسالهء جاحظ ، از كذب اين ادعا پرده برداشته است .\r\nابن ابى الحديد در شرح نهج البلاغه ( 1 ) به نقل از وى آورده است :\r\nچقدر اين گفته شگفت انگيز است كه وى مدعى است ابوبكر در دعوت ديگران برخوردار از رفق و مدارا و حسن احتجاج بود . زيرا وقتى كه مسلمان شد ، پسرش عبدالرحمن با وى بود امّا او نتوانست عبدالرحمن را با مدارا و لطف احتجاج خود مسلمان كند و با استفاده از زور و قطع نفقه وى نيز به اين كار توفيق نيافت و آن اندازه نزد پسرش محترم نبود كه از وى فرمان برد ! . . .\r\nابو قحانه ، تنگدست و مستمند بود و در وضع بسيار بدى به سر مىبرد و ابوبكر نزد آنان ثروتمند و داراى مال و منال بود . با اين حال نتوانست با نفقه و احسان پدرش را به اسلام متمايل كند . زن ابوبكر ، ام عبداللَّه ، مسلمان نشد و در همان حال شرك در مكه ماند و آن گاه كه ابوبكر مهاجرت كرد ، او كافر بود . هنگامى كه اين فرمودهء خداوند متعال فرود آمد : * ( « وَلا تُمْسِكُوا بِعِصَمِ الْكَوافِرِ » ) * ( 2 ) او را طلاق داد . پس كسى كه از مسلمان كردن فرزند ، پدر و همسرش ناتوان بود قطعا در مسلمان كردن بيگانگان ناتوانتر بوده است .\r\nسپس ابو جعفر گفته : چگونه سعد و زبير و عبدالرحمن با دعوت وى اسلام آوردند و حال اينكه نه از قوم و قبيله اش بودند و نه از نزديكان و همنشينان وى و پيش از آن هم بينشان دوستى و رفاقت برقرار نبود ؟ ! چگونه ابوبكر عتبة بن ربيعه و شيبة بن ربيعه را رها كرد و آنان را با مدارا و حسن دعوت خويش مسلمان ننمود با اينكه شما چنين مىپنداريد كه آنان به خاطر دانش و خوش گفتارى ابوبكر ، نزد وى مىنشستند و از او بهره مىبردند ؟ ! چرا ابوبكر جبير بن مطعم را مسلمان نكرد و حال اينكه مىگوييد : آموزش و پرورش او به دست ابوبكر بود و او علم انساب قريش\r\n\r\n","description":"","footnote":"\r\n( 1 ) . ج 3 ، ص 272 .\r\n( 2 ) . ممتحنه / 10 .\r\n","page_name":" 535 ","page_number":539},
  {"content":"\r\nرا از ابوبكر فرا گرفت ؟ ! چگونه ابوبكر از مسلمان كردن اينان ناتوان بود و حال اينكه پيوند آنان با وى چنان بود كه بيان شد امّا كسانى را دعوت كرد كه هيچ گونه پيوند دوستى با او نداشتند و شناختى فراتر از شناخت عادى از يكديگر نداشتند ؟ ! چرا عمر بن خطاب كه در بسيارى از خصوصيتهاى اخلاقى مانند او بود ، دعوتش را نپذيرفت ؟ ! اگر با ديدهء انصاف بنگريد خواهيد دانست كه اينان تنها با دعوت پيامبر ( ص ) مسلمان شدند .\r\nامّا اينكه گفت : « رسول خدا ( ص ) هيچ كارى را بدون مشورت او انجام نمىداد . » اگر منظورش اين است كه پيامبر ( ص ) به سبب نيازى كه به وى داشت ، با او مشورت مىكرد ، بايد گفت : بطلان اين گفته آشكار است . زيرا قدر و منزلت پيامبر ( ص ) بسيار بالاتر از اين بود كه به كسى چون ابوبكر محتاج باشد . چگونه مىشود پيامبر ( ص ) به او محتاج باشد و حال اينكه وحى و عصمت ، مؤيد و پشتيبان او بود . و اگر منظورش اين است كه نيازى به وى نداشته است ، بايد دانست كه چنين مشورتى صورت گرفته است چنان كه خداوند متعال به آن حضرت امر كرد كه : * ( « وَشاوِرْهُمْ فِي الأَمْرِ » . ) * بدون ترديد اين مشورت كه بر اساس نياز نبوده ، بلكه براى جلب و تأليف قلوب آنان بوده است و همين آيه بر آن دلالت دارد . چه مىفرمايد : * ( « فَبِما رَحْمَةٍ مِنَ الله لِنْتَ لَهُمْ وَلَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَشاوِرْهُمْ فِي الأَمْرِ فَإِذا عَزَمْتَ فَتَوَكَّلْ عَلَى الله » ) * ( 1 ) اين بخش از آيهء مباركه : * ( « وَلَوْ كُنْتَ فَظًّا ) * * ( لَانْفَضُّوا مِنْ حَوْلِكَ » ) * دليل بر ضعف ايمان آنان است و نشان مىدهد كه ايمانشان از ته دل نيست . بنابراين ، بايستى با آنان مشورت كنى تا دلشان را بدست آورى . گذشته از اين ، آيهء مباركه درباره فراريان جنگ احد نازل گشت . مسلَّم است كه چنين كسانى نيازمند تأليف قلوب هستند و بايد دلشان را به دست آورد ! فضل اين سخن خود را از رواياتى گرفته كه مىگويند : آيهء * ( « وَشاوِرْهُمْ فِي الأَمْرِ » ) * دربارهء ابوبكر و عمر نازل شده است . اين روايت از حاكم ، بيهقى و واحدى در فصل جهاد امير المؤمنين ( ع ) ، در بخش دوّم از فضايل جسمانى آن حضرت ، گذشت .\r\nبطلان اين سخن فضل كه مىگويد : « ابوبكر اموالش را در راه كمك به مسلمانان و پيشرفت اسلام خرج كرد . » از آنچه بيان كرديم ، روشن مىشود . بنابه نقل ابن ابى الحديد ( 2 )\r\n\r\n","description":"","footnote":"\r\n( 1 ) . آل عمران / 159 .\r\n( 2 ) . ج 3 ، ص 274 .\r\n","page_name":" 536 ","page_number":540},
  {"content":"\r\nابو جعفر اسكانى در رد جاحظ كه مىپنداشت ابوبكر اموالش را كه به چهل هزار درهم مىرسيد ، در راه اسلام خرج كرد ، چنين مىگويد :\r\nبگوييد كه اين مال را براى كدام مشكل اسلام خرج كرد و در كدام نياز به مصرف رساند ؟ ! روا نيست كه چنين چيزى پوشيده بماند و به فراموشى سپرده شود ! تنها چيزى كه در تاريخ به آن بر مىخورد اين است كه وى شش بنده را آزاد كرد و مبلغ مورد نياز براى اين كار در آن دوره به صد درهم نيز نمىرسيد .\r\nروايتى كه از پيامبر ( ص ) نقل كرد كه آن حضرت فرموده : « كسى كه با همراهى و دارايىاش مرا از مردمان حفظ كرد ، ابوبكر بود . » به شوخى شبيه تر است تا به فرمودهء سرور رسولان . زيرا اگر منظورش منّت نهادن بر رسول خدا ( ص ) بوده ، روايت پيشين آنان كه مىگفت : پيامبر ( ص ) از گرفتن شتر ابوبكر جز در قبال پرداخت بهاى آن ، خوددارى فرمود ، آن را باطل مىكند . ضمن اينكه پيامبر ( ص ) از ابوبكر و امثال او بىنياز بود . آن حضرت ( ص ) ، كفالت على ( ع ) را در حيات عمويش ابو طالب ، شيخ بطحاء بر عهده گرفت و پس از هجرت هم همه مسلمانان را زير چتر حمايت خويش گرفت . پس چگونه محتاج ابوبكر و منّت او بوده ؟ و اگر منظورش اين بوده كه با انفاق در راه خدا بر پيامبر ( ص ) منّت گذارد ، كار بيجايى كرده . چرا كه خدا و رسول بر او منّت دارند كه چنين توفيقى نصيب او شده است . همچنانكه پيامبر ( ص ) بزرگترين منّت را بر وى دارد كه او را يار و همراه خود كرده است . خداوند مىفرمايد : * ( « قُلْ لا تَمُنُّوا عَلَيَّ إِسْلامَكُمْ بَلِ الله يَمُنُّ عَلَيْكُمْ أَنْ هَداكُمْ لِلإِيمانِ » . ) * ( 1 ) .\r\nاى كاش مىدانستم كه چرا پيامبر ( ص ) او را خليل خود نكرد ؟ ! آيا بخل آن حضرت مانع از اين شد كه كسى را كه - به گمان اينان - سزاوار چنين مرتبه اى بود ، به عنوان خليل خود برنگزيند يا مانع ديگرى وجود داشت كه همانا دوستى پيامبر ( ص ) با خدا بود ؟ در حديثى كه بخارى در باب « قول النبى سدوا الأبواب إلَّاباب ابى بكر » آورده ، چنين آمده است : « اگر قرار بود كه غير از پروردگارم خليلى برگزينم ، همانا كه ابوبكر را خليل خود مىكردم . » امّا اين نمىتواند مانع باشد . چرا كه دوستى با مؤمنان سبب نزديكى بيشتر به\r\n\r\n","description":"","footnote":"\r\n( 1 ) . حجرات / 17 .\r\n","page_name":" 537 ","page_number":541},
  {"content":"\r\nخدا و دوستى با او مىشود . از اين گذشته ، صفت خليل ، مختص ابراهيم ( ع ) است و از اوصاف معروف پيامبر ما نمىباشد ، بلكه آن حضرت ، حبيب خدا ، توصيف مىشود . از موارد نادرست ، روايتى است كه بخارى آورده است . در اين روايت آمده : « اگر قرار بود كه خليلى برگزينم همانا كه وى را خليل خود مىكرد امّا برادرى اسلامى از آن برتر است » زيرا برادرى اسلامى همان خلَّت اسلامى است . پس فرق حقيقى بين آن دو كه موجب برترى يكى بر ديگرى مىگردد چيست ؟ و اگر اخوت از خلَّت برتر بود ، بايستى برادرى پيامبر ( ص ) با ابوبكر از خلَّت حضرت با خداوند سبحان ، برتر مىبود .\r\nاينكه گفت : « آن گاه كه كافران به آزار و شكنجه مسلمانان پرداختند ، ابوبكر به دفع آزار قريش و كمك به مسلمانان زير شكنجه و دفاع از رسول خدا ( ص ) پرداخت . »\r\nهمچون جملهء پيشين دروغ و شوخى است . زيرا كسى كه نمىتواند از خود دفاع كند تا آنجا كه سر و صورتش را خونى كردند و او و طلحه ، را با يك ريسمان بستند ، چگونه مىتواند از ديگران دفاع كند ؟ ! آيا بزرگتر و قوىتر از شيخ بطحاء ( ابو طالب ) و دو شير خدا و رسولش ؛ يعنى حمزه و امير المؤمنين ، بود ؟ در جايى كه آنان نيز نمىتوانستند آزار قريش و مشركان را از مسلمانان دفع كنند ابوبكر چگونه بر انجام چنين كارى توانا بود و حال اينكه بنابر روايت خودشان ، از پستترين خانواده‌هاى قريش بود ؟ ! ادعاى دفاع وى از رسول خدا ( ص ) نيز از همين باب و بلكه بزرگتر از آن است . امّا روايتى كه بخارى از عروة بن زبير آورده ، او را فريفته است . آن روايت مىگويد :\r\nاز ابن عمرو بن عاص پرسيدم : شديدترين اقدامى كه مشركان بر ضد پيامبر ( ص ) صورت دادند ، چه بود ؟ گفت : روزى پيامبر ( ص ) در حجر اسماعيل در كعبه ، در حال نماز بود ، عقبة بن ابى معيط از راه رسيد و لباسش را به گردن پيامبر ( ص ) انداخت و به سختى فشار داد . ابوبكر آمد و شانه اش را گرفت و او را از پيامبر ( ص ) دور كرد . آن گاه به او گفت : آيا مردى را مىكشيد كه مىگويد : پروردگار من ، اللَّه است .\r\nنمىدانم آيا از متن حديث و دلالت آن بگويم كه مىگويد : اين شديدترين اقدام مشركان بر ضد پيامبر ( ص ) بود ، در حالى كه آنان كارهايى بر ضد حضرت انجام دادند كه به مراتب از اين عمل زشت عقبه شديدتر بود مانند : محاصرهء چند ساله آن حضرت با\r\n","description":"","footnote":"","page_name":" 538 ","page_number":542},
  {"content":"\r\nخاندانش در شعب ابو طالب و تبعيد وى از مكه براى چند بار ، و پرتاب سنگ به سوى حضرتش كه پيشانى و دو پاى مباركش زخمى شد و دندانهايش شكست و اقدامات زشت و فراوان ديگر . همچنين اين حديث ، دلالت دارد كه گويا رسول خدا ( ص ) هيچ حركتى نداشته به طورى كه عقبه گلوى او را مىفشارد و آن حضرت نمىتواند خود را از چنگ او برهاند و ابوبكر شجاع ، با دلى قوى و بدنى نيرومند و هيكلى ستبر شانه‌هاى عقبه را مىگيرد و او را كنار مىكشد بى آنكه عقبه با او گلاويز شود ! و يا از سند و راويان آن بحث كنم كه بدترين راويان مىباشند از آن جمله‌اند : عروه و پسر ابن عاص خارجى و نيز يحيى بن كثير اهل تدليس و وليد بن مسلم وابستهء بنى اميه ، آن دروغگوى فريبكار . سند روايت وى از اوزاعى نيز مثل همين روايت مىباشد . از جمله راويان آن ، محمّد بن ابراهيم تيمى مىباشد كه - بنا به گفتهء احمد بن حنبل - راوى احاديث منكر است و همچون عروه ، متهم است كه به نفع ابوبكر حديث مىساخت .\r\nپاسخ اين سخنش را كه مىگويد : « وى - ابوبكر - مسلمانان زير شكنجه را از كافران مىخريد ، . . . » ابو جعفر اسكانى داده است . بنا به نقل ابن ابى الحديد ( 1 ) ، ابو جعفر پس از اين سخن جاحظ كه : « ابوبكر گروهى از مسلمانان تحت شكنجه را در راه خدا آزاد كرد و آنان شش نفر بودند . از آن جمله : بلال ، عامر بن فهيره ، زبيرهء نهدى و دخترش . روزى از كنار كنيزكى مىگذشت كه عمر بن خطاب او را شكنجه مىكرد . او را از عمر خريد و آزاد كرد . ابو عيسى را هم وى آزاد كرد » چنين مىگويد :\r\nبلال و عامر را - بنا به نقل واقدى ، ابن اسحق و ديگران - رسول خدا ( ص ) آزاد كرد . در مورد چهار تن ديگر نيز اگر مسامحه كنيم و بپذيريم كه ابوبكر آنان را آزاد ساخته ، بايد بگوييم كه در آن زمان ، بهاى آنان كه صاحبانشان نيز بشدّت از آنها متنفر بودند به صد درهم نمىرسيد . بنابراين پرداخت چنين بهاى ناچيزى چه افتخارى دارد ؟\r\nاينكه گفت : « خداوند در شأن وى نازل فرمود : * ( ثانِيَ اثْنَيْنِ . . . » ) * ، و از چند جاى آيه بر فضيلت ابوبكر استدلال نموده ، نارواست و ما پاسخ همهء آن موارد را مىدهيم :\r\n\r\n","description":"","footnote":"\r\n( 1 ) . ج 3 ، ص 274 .\r\n","page_name":" 539 ","page_number":543},
  {"content":"\r\n1 - فرمودهء خداوند : * ( « ثانِيَ اثْنَيْنِ » ، ) * بدين معناست كه ابوبكر از لحاظ فضيلت و شرف يكى از آن دو تن است و هيچ فضيلتى از اين بالاتر نيست كه ابوبكر در فضيلت قرين پيامبر ( ص ) باشد . ايراد وارد بر اين استدلال اين است كه : اگر منظور ، دو تا بودن در فضيلت و شرف باشد ، در اين صورت چون مراد از ثانى ، آن حضرت است ، بايستى از لحاظ شرف و فضيلت در مرتبهء متأخر از ابوبكر باشد و اين كفر است . پس منظور از ثانى اثنين ، چيزى جز ظاهر لفظ نيست ؛ يعنى فقط مىخواهد از تعداد خبر دهد و اين دلالتى بر فضيلت ندارد .\r\n2 - اين آيه مباركه ، ابوبكر را صاحب ( همراه ) پيامبر ( ص ) قرار داده است و همراهى در اين مقام عظيم ، منزلت بزرگى است . اشكال اين استدلال اين است كه همراهى به خودى خود ، بر چيزى بيشتر از با هم بودن و مرافقت دلالت ندارد و اين همراهى مىتواند بين يك فرد مؤمن و غير مؤمن هم باشد . چنان كه خداوند متعال فرموده ، * ( « قالَ لَه صاحِبُه وَهُوَ يُحاوِرُه أَ كَفَرْتَ بِالَّذِي خَلَقَكَ . » ) * ( 1 ) مقام و شرايط ويژه نيز زمانى مؤثر است كه معلوم شود پيامبر ( ص ) به ابوبكر و همراهى او نياز داشته تا اين نياز و رغبت بر فضيلت او دلالت نمايد . امّا چنين چيزى نبوده . زيرا در آيه به اين معنا اشاره اى نشده و اخبار آنان هم مورد اشكال است . بعلاوه ، روايت بخارى و ديگران كه در مورد هجرت پيامبر ( ص ) وارد شده تصريح دارد كه اين ابوبكر بود كه مىخواست با حضرت ، همراه شود . ما شكى نداريم كه پيامبر ( ص ) تنها به اين دليل او را همراه خود برد كه كسى از بيرون رفتنش خبردار نشود . زيرا ابوبكر از هجرت ايشان آگاه شده بود .\r\nدر بعضى از روايات اينان هم ، اين مطلب آمده است . سيد سعيد ( ره ) آن را از كتاب النور و البرهان ابوالقاسم صباغ ، يكى از دانشمندان جمهور ، نقل كرده است . چگونه در همراهى ابوبكر ، براى پيامبر ( ص ) خير وجود داشت و حال اينكه مشكلى بر مشكلات حضرت افزوده گشت و براى دفع خوف از ابوبكر مجبور شد با وى رفق و مدارا كند و او را دلدارى دهد و اگر ابوبكر فضيلتى داشت ، قطعا خداوند از وى با الفاظ تعظيم و تكريم مثل : برادر ، نفس و مانند آن تعبير مىفرمود نه با لفظ همراه ، چنان كه از على ( ع ) با الفاظى چون « نفس » و « الذين آمنوا » تعبير كرده است .\r\n3 - رسول خدا ( ص ) به او فرمود : * ( « لا تَحْزَنْ إِنَّ الله مَعَنا » ) * ( 2 ) ؛ يعنى خداوند به لحاظ نصرت و\r\n\r\n","description":"","footnote":"\r\n( 1 ) . كهف / 37 .\r\n( 2 ) . توبه / 40 .\r\n","page_name":" 540 ","page_number":544},
  {"content":"\r\nحمايت از ما ، با ما است . و كسى كه در نصرت خداوند ، با پيامبر ( ص ) شريك باشد ، از بزرگترين مردمان است . پاسخ اين استدلال اين است كه : منظور واقعى از نصرت و حمايت ، شخص رسول اكرم ( ص ) است . و ابوبكر جز تابع محض چيز ديگرى نيست .\r\nلذا خداوند متعال ، فقط آن حضرت را بيان كرده مىفرمايد : * ( « فَقَدْ نَصَرَه الله إِذْ أَخْرَجَه الَّذِينَ كَفَرُوا ثانِيَ اثْنَيْنِ . . . » ) * ( 1 ) همراهى با كسى كه مشمول نصرت الهى است به خودى خود ، هيچ فضيلتى را ثابت نمىكند .\r\n4 - خداوند فرموده : * ( « فَأَنْزَلَ الله سَكِينَتَه عَلَيْه » ) * ( 2 ) ، بسيارى از مردمان گفته‌اند : اين آرامش مخصوص ابوبكر است ؛ زيرا وى بود كه بدان نياز داشت چه حزن و اندوه سراسر وجودش را گرفته بود . درست بر خلاف پيامبر ( ص ) كه مىدانست از سوى خداوند متعال ، حفظ مىشود . جواب اين استدلال چنين است كه : ارجاع آرامش به ابوبكر نادرست است چرا كه بلافاصله پس از آن مىفرمايد : * ( « وَأَيَّدَه بِجُنُودٍ لَمْ تَرَوْها » ) * و ادعاى بىنيازى پيامبر ( ص ) از آرامش ، ادعاى باطلى است . زيرا هيچ كس از لطف و تأييد خداوند و ثبات قلب بىنياز نمىباشد . چنان كه خداوند متعال در داستان حنين مىفرمايد : * ( « وَضاقَتْ عَلَيْكُمُ الأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ الله سَكِينَتَه عَلى رَسُولِه وَعَلَى الْمُؤْمِنِينَ . » ) * اينكه خداوند آرامش را در آيهء غار به پيامبر ( ص ) اختصاص داده و با ابوبكر ، همچون مؤمنان در آيه حنين ، برخورد نكرده ، از آنچه كه بر شما پوشيده نيست ، پرده بر مىدارد . همچنانكه اندوه ابوبكر آن هم در جايى كه سزاوار نيست انسان مؤمن محزون و اندوهگين شود ، دليل بر نقص اوست . زيرا آن قدر آيات آشكار و كرامات روشن به دست پيامبر ( ص ) ظاهر شده بود كه براى هر فرد مؤمنى ثابت مىشد كه خداوند او را حفظ كرده ، به سلامت به مقصد خواهد رساند .\r\nمثل روئيدن درخت ، تنيدن تار عنكبوت ، لانه سازى پرندگان ، خروج پيامبر ( ص ) از ميان مشركان در شرايطى كه هيچ كس غير از آن حضرت ( ص ) اميد خروج نداشت .\r\nبدين ترتيب ، معلوم مىشود كه اين آيهء مباركه از روشنترين دلايل مذمّت ابوبكر است . زيرا نه تنها مشمول آرامش الهى نگشت بلكه در جايى اندوهگين شد كه انسان با ايمان كامل و بلكه مؤمن عادى هم در آنجا اندوه به خود راه نمىدهد . پس اين آيهء مباركه اصلا از مدح ابوبكر روى گردان است و بر حزن وى دلالت دارد ، حزنى كه حرام بود و از\r\n\r\n","description":"","footnote":"\r\n( 1 ) . توبه / 40 .\r\n( 2 ) . همان .\r\n","page_name":" 541 ","page_number":545},
  {"content":"\r\nآن نهى شده بود . پس چگونه كسى كه با وجود اين آيات روشن اندوهگين مىشود و بيتابى مىكند ، با كسى مقايسه مىشود كه در راه رضاى خداوند جانش را تقديم كرد و در رختخواب پيامبر ( ص ) به آرامى خفت . آن هم در ميان كسانى كه مىخواستند خونش را بريزند و به خروج از ميان آنها ، اميدى نبود .\r\nاگر گفته شود : بعضى از آنچه گفتيد ، با مطالبى كه دربارهء پيامبران آمده ، نقص مىشود ؛ زيرا خداوند مىفرمايد : * ( « فَأَوْجَسَ فِي نَفْسِه خِيفَةً مُوسى قُلْنا لا تَخَفْ » ) * ( 1 ) ، در اينجا ملاحظه مىشود كه موسى ( ع ) با وجود مقام نبوّت ، منزلت عظيم ، ثبات ايمان و وعدهء خداوند به او و برادرش كه به آن دو قدرت مىدهد و دست آنان به اين دو نخواهد رسيد و اين دو با پيروانشان پيروز خواهند گشت ، باز موسى سخت ترسيد ، چنان كه خداوند ، وى را نهى كرد . پس چگونه از ابوبكر انتقاد مىشود كه با ظهور آيات آشكار ، اندوهگين و بيمناك شد ؟ خداوند ، سرور رسولان خود را هم نهى كرده مىفرمايد : * ( « وَلا تَحْزَنْ عَلَيْهِمْ وَلا تَكُ فِي ضَيْقٍ مِمَّا يَمْكُرُونَ . » ) * ( 2 ) و باز فرموده : * ( « وَمَنْ كَفَرَ فَلا يَحْزُنْكَ كُفْرُه » ) * ( 3 ) و نيز * ( « قَدْ نَعْلَمُ إِنَّه لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ » ) * ( 4 ) پس چگونه ابوبكر كه يكى از افراد امت اوست ، مورد مذمت و سرزنش قرار مىگيرد ؟ ! در پاسخ مىگويم : اندوه موسى از ترس جان خود و يا از بيم شكست نبود بلكه از آن مىترسيد كه مبادا ساحران در اوهام افراد ساده لوح رخنه كرده و با استفاده از راههاى ظاهر فريب و دروغين به آنان چنين بفهمانند كه مىتوان با آيات و معجزات وى برابرى نمود و بدين ترتيب ، پيروزى و غلبهء سريع وى را با مشكل مواجه سازند و لذا خداوند سبحان فرمود : * ( « لا تَخَفْ إِنَّكَ أَنْتَ الأَعْلى وَأَلْقِ ما فِي يَمِينِكَ تَلْقَفْ ما صَنَعُوا إِنَّما صَنَعُوا كَيْدُ ساحِرٍ وَلا يُفْلِحُ السَّاحِرُ حَيْثُ أَتى » ) * ( 5 ) بنابراين ، نهى ، نهى تحريم نيست بلكه براى اطمينان دادن به پيروزى سريع است كه با انداختن عصايش حاصل شد . از همين بيان ، معناى آيات مباركهء : * ( « وَلا تَكُ فِي ضَيْقٍ مِمَّا يَمْكُرُونَ » ) * ( 6 ) و * ( « وَلا يَحْزُنْكَ قَوْلُهُمْ » ) * ( 7 ) روشن مىشود . امّا آنجا كه خداوند پيامبر را از اندوه بر كفر و كافران نهى مىفرمايد ، منظور بيان عدم اعتنا به آنان است و اينكه كافران مستحق حزن و اندوه نمىباشند چه آنان ، خود را\r\n\r\n","description":"","footnote":"\r\n( 1 ) . طه / 67 .\r\n( 2 ) . نحل / 127 .\r\n( 3 ) . لقمان / 23 .\r\n( 4 ) . انعام / 33 .\r\n( 5 ) . طه / 69 .\r\n( 6 ) . نحل / 127 .\r\n( 7 ) . يونس / 65 .\r\n","page_name":" 542 ","page_number":546},
  {"content":"\r\nبه دست خود به هلاكت انداخته‌اند . چنان كه خداوند متعال فرموده : * ( « فَلا تَذْهَبْ نَفْسُكَ عَلَيْهِمْ حَسَراتٍ » ) * ( 1 ) اين ظاهر آيات است بدون اينكه براى بيان مقصود آنها ، نيازى به تكليف باشد ، بر خلاف نهى ابوبكر .\r\nبعلاوه ، اگر اين آيات مباركه در آنچه ما گفتيم ، ظهور نداشته باشد ، بايستى آنها را بر همين معنا حمل كنيم ؛ چرا كه مىدانيم پيامبران معصوم و كامل هستند ، درست بر خلاف ابوبكر ، خصوصا كه حمل در آن آيات خيلى آسان است امّا در مورد ابوبكر نياز به تكلَّف دارد و بلكه كاملا روشن است كه اندوه وى - چنان كه از برخى اخبار نيز فهميده مىشود - به سبب ترس از مرگ بوده است .\r\nاين سخن فضل هم كه گفت : « خداوند در چند جاى قرآن او را مدح كرده است . . . »\r\nكذب و افتراى محض است . زيرا بخارى در تفسير سوره احقاف از يوسف بن ماهك روايت كرده : « مروان گفت : آيهء * ( وَالَّذِي قالَ لِوالِدَيْه أُفٍّ لَكُما أَ تَعِدانِنِي » ) * ( 2 ) در مورد اين مرد ، يعنى عبد الرحمن بن ابوبكر ، نازل شده است . عايشه از پشت پرده گفت : هيچ آيه اى در مورد خاندان ما نازل نشده است مگر آنچه كه مربوط به پاكدامنى من [ در جريان افك 
  ] است » . اگر آيه اى در شأن پدرش نازل شده بود ، قطعا آن را هم استثنا مىكرد ، پس اين آيات عديده را [ كه فضل ادعا مىكند 
  ] از كجا آورده‌اند ؟ ! عموم سخن عايشه با آيه غار منافاتى ندارد . زيرا آن آيه دربارهء رسول خدا ( ص ) فرود آمد و اگر چه بر اين دلالت دارد كه ابوبكر مخاطب پيامبر بوده امّا اين به معناى نزول آيه در شأن وى نيست . مشهورترين آيه اى كه پنداشته‌اند دربارهء ابوبكر فرود آمده ، آيهء مباركهء : * ( « وَسَيُجَنَّبُهَا الأَتْقَى الَّذِي يُؤْتِي مالَه يَتَزَكَّى وَما لأَحَدٍ عِنْدَه مِنْ نِعْمَةٍ تُجْزى » ) * ( 3 ) كه آن را از عروه و عبداللَّه پسران زبير روايت كرده‌اند . اين روايت گذشته از اينكه تفسير به رأى است ، سخن كسى است كه متهم بوده و كينه توزترين دشمنان امير المؤمنين ( ع ) و از جمله كسانى بوده است كه در جنگ جمل ، با آن حضرت جنگيدند . پيش از اين آورديم كه بغض على ( ع ) نشانه نقاق است ، تا چه رسد به جنگ رسمى با آن حضرت ( ع ) . منافق ، فاسق است و بنابراين ، نه رأى وى در تفسير پذيرفته مىشود و نه روايت و كرامتش . بعلاوه ، اين روايت معارض روايت ديگرى است كه مىگويد : اين آيهء مباركهء دربارهء على ( ع ) يا ابوالد حداح يا ديگران\r\n\r\n","description":"","footnote":"\r\n( 1 ) . فاطر / 8 .\r\n( 2 ) . احقاف / 17 .\r\n( 3 ) . ليل / 17 .\r\n","page_name":" 543 ","page_number":547},
  {"content":"\r\nفرود آمده است . ابن حجر در الصواعق المحرقه مىگويد :\r\nبر خلاف ادعاى برخى از نادانان ، نمىتوان اين آيه را در مورد على دانست . زيرا اين بخش از آيهء مباركه : * ( « وَما لأَحَدٍ عِنْدَه مِنْ نِعْمَةٍ تُجْزى » ) * ( 1 ) ، مانع از آن مىشود كه بتوان آن را بر على حمل كرد . چرا كه پيامبر ( ص ) او را بزرگ كرد . بنابراين ، پيامبر ( ص ) را بر او نعمتى است . پس حال كه على خارج شد ، نزول آن دربارهء ابوبكر متعين مىشود . زيرا امت اجتماع دارد كه آن ( اتقى ) كه در آيه آمده ، يكى از اين دو نفر ( على و ابوبكر ) است نه كس ديگرى .\r\nاين سخن را تكرار كرده‌اند و بر آن تأكيد مىنمايند در حالى كه جز جهل و تعصب ، چيز ديگرى نيست . چرا كه منظور از اين فرمودهء خدا * ( « وَما لأَحَدٍ عِنْدَه مِنْ نِعْمَةٍ تُجْزى » ) * مدح و ثناى ( اتقى ) به اينكه هيچ كس را بر او حقى نيست ، نمىباشد . زيرا هيچ يك از بنى آدم را پيدا نمىكنيد كه كسى بر او حقى نداشته باشد و دست كم والدين وى يا ديگران كه در تربيت او نقش داشته‌اند ، بر وى حق دارند و در اين باره همگان مساوىاند ، خواه على باشد و خواه ابوبكر و يا ديگران ، بلكه منظور اين است كه وى مال خود را براى تلافى حقى كه ديگرى بر او داشته ، انفاق نكرده بلكه اين كار را براى خشنودى خداوند بلند مرتبه انجام داده است . بدين ترتيب ، استثناى وارد در آيه هم صحيح است كه مىفرمايد : * ( « إِلَّا ابْتِغاءَ وَجْه رَبِّه الأَعْلى » ، ) * زيرا اگر مقصود اين باشد كه آن فرد به هيچ كس بدهكار نيست ، آن گاه ديگر چنين استثنايى بىمعنا مىشود .\r\nاز اين گذشته ، چگونه به خود اجازه مىدهند كه نعمت رسول خدا ( ص ) بر ابوبكر را نفى كنند ؟ ! مگر نه اين است كه پيامبر ( ص ) او را به اسلام دعوت كرد و منزلت او را بالا برد ؟ ! مگر نه اين است كه غنيمتهاى بسيارى را براى او و ديگران فراهم آورد ؟ ! مگر نه اين است كه خداوند در قرآن مىفرمايد : * ( « وَما نَقَمُوا إِلَّا أَنْ أَغْناهُمُ الله وَرَسُولُه مِنْ فَضْلِه » ) * ( 2 ) امّا اينكه گفت : « هيچ يك از شيعيان نمىتواند ادعا كند كه رسول خدا ( ص ) جنگى كرده باشد و ابوبكر در آن حضور نداشته باشد . » اگر صحيح باشد ، آنان مىتوانند ثابت\r\n\r\n","description":"","footnote":"\r\n( 1 ) . باب سوّم ، فصل دوّم .\r\n( 2 ) . توبه / 74 .\r\n","page_name":" 544 ","page_number":548},
  {"content":"\r\nكنند كه وى از فرمان پيامبر ( ص ) مبنى حضور در سپاهيان اسامه و بيرون رفتن از مدينه ، تخلف كرده است و مىتوانند اثبات كنند كه وى نه جنگيد و نه به جنگ اهميت داد جز يك بار كه خود اينان روايت مىكنند كه وقتى پسرش عبدالرحمن در جنگ احد ، مبارز طلبيد ، ابوبكر برخاست . پيامبر ( ص ) به او فرمود : شمشيرت را در غلاف كن و ما را از وجودت بهره مند ساز . پيامبر ( ص ) با اين بيان لطيف ، به جبن و ترس وى اشاره فرمود .\r\nبعلاوه او مىدانست كه فرزندش نسبت به او مهربان است . همچنين مىتوانند ثابت كنند كه وى در موارد بحرانى مثل خيبر ، احد و حنين - چنان كه از روايات خود اهل سنّت شاهد آورديم - از معركهء درگيرى پا به فرار گذاشت و در جنگ بدر زير سايه بان نشست . پس حضور هميشگى او در جنگهاى پيامبر ( ص ) چه فايده اى داشته است ؟ ! اين سخن كه « امت اجماع دارند كه رسول خدا ( ص ) او را بر ساير اصحاب خود مقدم مىداشت و او را بر آنان برترى مىداد . » از پندارها و فريبكاريهاى امت ابو بكر است .\r\nآنچه كه وى از محمّد بن حنفيه نقل كرده ، زاييدهء قلمهاى هوا پرستان است و هيچ دليلى بر نقل آن ، در برابر مخالفان خود ندارند . چگونه امير المؤمنين ( ع ) كه سرور همهء زنان و مردان مؤمن بود ، او را برتر از خود مىدانست و حال اينكه در خطبهء شقشقيه فرمود :\r\nبه خدا سوگند ، ابن ابى قحافه ( ابوبكر ) رداى خلافت را بر تن كرد ، در حالى كه خوب مىدانست كه جايگاه من در حكومت اسلامى ، همچون محور سنگهاى آسياست ( كه بدون آن نمىچرخد . ) سيل خروشان معرفت و فضيلت از دامن كوهسار وجودم جارى است و مرغان دور پرواز انديشه‌ها را به افكار بلند من راهى نيست .\r\nو همواره از ظلم و ستم ابوبكر و يارانش ، مىناليد .\r\nدر مورد آنچه كه از ابن عمر روايت كرده ، پيش از اين آورديم كه از موارد طعن بر او و از جمله دروغهاى آشكار وى مىباشد . آيا كسى عجيبتر از ابن عمر مىشناسيد كه نداى آيهء مباهله را كه مىگويد : على نفس ( جان ) سرور پيامبران است و آيهء تصدق را كه مىگويد : آن حضرت همراه خدا و رسول اكرم ( ص ) ولى مؤمنان است ، و ديگر آيات قرآن و روايات فراوان وارده در فضيلت آن حضرت را شنيده باشد و باز او را همچون\r\n","description":"","footnote":"","page_name":" 545 ","page_number":549},
  {"content":"\r\nساير مسلمانان قرار دهد و فضيلت پدر خود و دو يارش را مسلَّم بگيرد ؟ ! اين چيزى جز گمراهى و نادانى نيست .\r\nبا توجّه به مطالبى كه در مقدمهء كتاب و در لابلاى مباحث ، درباره صحاح اهل سنّت بيان كرده‌ايم متعرض بقيه احاديث و رواياتى كه فضل در اين باره آورده نمىشويم و از بيان اشكالهايى كه در سند و متن آنهاست و همچنين تعارضهايى كه با روايات ديگر دارد ، چشم پوشى مىكنيم .\r\nامّا اينكه مىپندارد : پيامبر ( ص ) ابوبكر را امام جماعت مردم كرد تا اشاره به خلافت وى باشد و اينكه ابوبكر در ايام بيمارى رسول اكرم ( ص ) نماز را اقامه مىكرد ، از دروغهاى اوست . حقيقت اين است كه در زمان حيات پيامبر ( ص ) ابوبكر تنها در يك نماز صبح به پيشنمازى نائل گشت آن هم به فرمان دخترش عايشه . رسول خدا ( ص ) كه از مسئله آگاه شد ، از حجره اش بيرون آمد و در حالى كه به على و عباس يا فضل بن عباس ، تكيه داده بود و پاهايش در اثر بيمارى و ناراحتى - از اقدام ابوبكر در اقامهء نماز و مخالفت با فرمان حضرت كه دستور داده بود به سپاه اسامه بپيوندد - بر روى زمين كشيده مىشد ، به مسجد آمد . پيامبر ( ص ) ، او را كنار زد و نماز را خواند . سپس خطبه اى خواند و مردمان را از فتنه بر حذر داشت . سپس در همان روز كه روز دوشنبه بود ، رحلت كرد . اخبار ما بر اين مطلب ، تصريح دارد و اخبار خودشان هم بدان دلالت مىكند . زيرا از اخبارشان چنين به دست مىآيد كه نمازى كه ابوبكر در حيات پيامبر ( ص ) امامتش را به عهده گرفت ، همان نمازى است كه پيامبر ( ص ) وى را از آن عزل فرمود ؛ يعنى نماز صبح دوشنبه ، همان روزى كه پيامبر ( ص ) در آن وفات كرد . زيرا :\r\n1 - مسلم ( 1 ) از عايشه نقل كرده كه گفت :\r\nآن گاه كه بيمارى پيامبر ( ص ) سخت شد ، بلال آمد تا وقت نماز را به پيامبر ( ص ) اطلاع دهد . حضرت گفت : ابوبكر را بگوييد تا نماز را براى مردم اقامه كند . من گفتم : اى رسول خدا ( ص ) ! همانا كه ابوبكر مرد نرم دلى است و اگر جانشين تو گردد مردم از او فرمان نخواهند برد . اگر عمر را به اين كار گمارى بهتر است .\r\nپيامبر ( ص ) فرمود : بگوييد كه ابوبكر نماز بخواند . عايشه گفت : از حفصه\r\n\r\n","description":"","footnote":"\r\n( 1 ) . كتاب الصلاة ، باب « استخلاف الإمام إذا عرض له عذر » .\r\n","page_name":" 546 ","page_number":550},
  {"content":"\r\nخواستم كه همان چيزى را كه خود به پيامبر ( ص ) گفته بودم ، به ايشان بگويد .\r\nحفصه نيز چنين كرد . رسول خدا ( ص ) فرمود : همانا كه شما ، از آن زنانى هستيد كه مىخواستند يوسف را فريب دهند . ابوبكر را بگوييد كه نماز مردم را بخواند .\r\nعايشه گفت : به ابوبكر گفتند كه نماز مردم را بخواند . چون نماز را آغاز كرد ، پيامبر ( ص ) احساس سبكى نمود . به پا خاست و در حالى كه به دو مرد تكيه داشت و پاهايش روى زمين كشيده مىشد ، به مسجد رفت . چون وارد مسجد شد ، ابوبكر متوجّه حضور او شد . مىخواست عقب رود كه پيامبر ( ص ) به او اشاره كرد . رسول خدا ( ص ) جلو آمد تا در سمت چپ ابوبكر نشست . ابوبكر ايستاده نماز مىخواند و پيامبر ( ص ) نشسته . ابوبكر به پيامبر ( ص ) اقتدا كرده و مردم به ابوبكر .\r\nاين حديث را بخارى ( 1 ) روايت كرده است . روايت ديگرى هم مانند آن آورده است ( 2 ) .\r\nهمان گونه كه مىبينيد اين روايت تصريح دارد كه اوّلين نمازى كه ابوبكر خوانده همين نمازى است كه پيامبر ( ص ) وى را از آن عزل فرمود . اخبار ديگرى هم بر آن دلالت دارد .\r\n2 - دليل اينكه آن نماز ، نماز صبح دوشنبه بود ، روايت طبرى ( 3 ) است از عبداللَّه بن ابى مليكه كه گفت :\r\nروز دوشنبه ، در حالى كه پيامبر ( ص ) سرش را بسته بود ، براى نماز صبح بيرون آمد . ابوبكر براى مردم ، نماز را اقامه كرده بود . چون رسول خدا ( ص ) از خانه خارج شد ، مردم راه باز كردند . ابوبكر دانست كه مردم اين كار را جز براى رسول خدا ( ص ) نكرده‌اند . از مصلاى خود بلند شد و عقب رفت . پيامبر ( ص ) او را به جلو راند و فرمود : نماز را براى مردم بخوان . رسول خدا ( ص ) در كنارش نشست و در سمت راست ابوبكر ، نماز را نشسته خواند . چون نماز را به پايان برد رو به مردم كرد و با صداى بلند ، چنان كه صدايش از در مسجد بيرون مىرفت ،\r\n\r\n","description":"","footnote":"\r\n( 1 ) . كتاب الصلاة ، ابواب صلاة الجماعة ، باب « الرجل يأتم بالإءم يأتم الناس بالمأموم . »\r\n( 2 ) . در باب پيش از باب مذكور .\r\n( 3 ) . تاريخ طبرى ، ج 3 ، ص 196 .\r\n","page_name":" 547 ","page_number":551},
  {"content":"\r\nخطاب به آنان فرمود : اى مردم ! آتش فتنه برافروخته شده و فتنه‌ها همچون پاره‌هاى شب ظلمانى روى آورده است . به خدا سوگند كه شما هيچ دستاويزى ضدّ من نداريد همانا كه چيزى را براى شما حلال نكردم ، مگر آنچه كه قرآن برايتان حلال نموده و چيزى را بر شما حرام ننمودم ، جز آنچه كه قرآن بر شما حرام نموده است .\r\n3 - دليل اينكه آن نماز در روز رحلت پيامبر ( ص ) بود ، روايتى است كه آن را در كنز العمال ( 1 ) از ابن جرير از عبدالرحمن بن قائم از پدرش روايت كرده كه گفت : « پيامبر ( ص ) در روزى كه در آن رحلت كرد ، نماز صبح را در مسجد خواند . » و نيز روايتى كه باز در كنز العمال ( 2 ) از ابو يعلى در مسند و ابن عساكر از انس روايت كرده كه گفت :\r\nچون پيامبر ( ص ) به آن بيمارى كه در اثر آن رحلت كرد ، مبتلا شد ، بلال نزد حضرت آمد و به او خبر داد كه وقت نماز شده است . حضرت به او فرمود : اى بلال ! تو وظيفه ات را انجام دادى . حال ، هر كه مىخواهد نماز بخواند و هر كه مىخواهد آن را ترك كند . گفت : اى رسول خدا ! چه كسى نماز را براى مردم بخواند ؟ فرمود : به ابوبكر بگوييد كه نماز را براى مردم اقامه كند . چون ابوبكر پيش رفت كه نماز را اقامه كند ، پرده‌ها از جلوى رسول خدا ( ص ) كنار رفت . به او نگاه كرديم ، گويى برگ سفيدى بود كه بر او گليمى سياه كشيده شده است . ابوبكر گمان كرد كه مىخواهد بيرون آيد . عقب كشيد . رسول خدا ( ص ) به او اشاره كرد كه در همان جا نمازت را بخوان . ابوبكر نماز را خواند . ما ديگر رسول خدا ( ص ) را نديديم تا اينكه در همان روز وفات كرد .\r\nو باز روايتى است كه كنز العمال ( 3 ) از ابو شيخ در مورد اذان از عايشه نقل كرده كه گفت :\r\nهيچ شبى مانند آن شب كه رسول خدا ( ص ) در آن مرد ، بر من سخت نگذشت .\r\n\r\n","description":"","footnote":"\r\n( 1 ) . ج 4 ، ص 60 .\r\n( 2 ) . ج 4 ، ص 57 .\r\n( 3 ) . ج 4 ، ص 58 .\r\n","page_name":" 548 ","page_number":552},
  {"content":"\r\nپيامبر ( ص ) مىفرمود : اى عايشه ! آيا سپيده دميده است ؟ مىگفتم : اى رسول خدا ( ص ) ! هنوز نه . تا اينكه بلال اذان صبح را گفت . سپس بلال آمد و گفت : السلام عليك يا رسول اللَّه و رحمة اللَّه و بركاته . وقت نماز است ، خدايت رحمت كند . پيامبر ( ص ) فرمود : اين كيست ؟ گفتم : بلال است . فرمود : به پدرت بگو كه نماز را براى مردم اقامه كند .\r\nبنابراين از تمام آنچه بيان كرديم ، ثابت شد كه اوّلين نمازى كه ابوبكر در آن امامت كرد ، همان نمازى است كه پيامبر ( ص ) وى را از آن بر كنار نمود . يعنى نماز صبح روز دوشنبه ، همان روزى كه حضرت در آن رحلت كرد و در هيچ نماز ديگرى ، امامت نكرد .\r\nپس بعضى از روايات عايشه كه مىگويد : نمازى كه ابوبكر در آن خود را به سبب حضور پيامبر عقب كشيد ، نماز ظهر بود و يا مىگويد : در مريضى پيامبر ( ص ) ، ابوبكر چندين روز ، امامت نماز مردم را عهده دار بود ، با رواياتى كه آورديم . ردّ مىشود .\r\nبعلاوه ، اين روايات بر ما حجّت نيست ؛ بخصوص كه پيامبر ( ص ) خطاب به عايشه و دوستش ، حفصه فرمود : همانا كه شما ، از زنانى هستيد كه مىخواستند يوسف را فريب دهند . وى در مورد احاديثى كه در فضيلت پدرش نقل كرده ، متهم است . همچنين او در اين مورد به دروغگويى خويش اعتراف نموده و عذر خواهى كرده است . چرا كه در بسيارى از احاديث اهل سنّت آمده كه گفته : آنچه مرا به اين كار وادار نمود اين بود كه مىديدم هيچ كس جاى پيامبر ( ص ) نخواهد ايستاد مگر اين كه مردم او را شوم و بد قدم بدانند ! با اين حال چگونه مىتوان روايات وى را معتبر دانست و بر روايات مخالف ترجيح داد ؟ همچنين اين روايت وى را معتبر نمىدانيم كه مىگويد : پيامبر ( ص ) فرمود كه ابو بكر پيش نماز مردم شود . زيرا پيامبر ( ص ) فرموده بود كه يكى از مردم ، نماز را برايشان اقامه كند امّا عايشه از فرصت استفاده كرد و دستور داد كه پدرش نماز را بخواند . روايت ابو الشيخ از عايشه بر اين مطلب ، گواهى مىدهد چه در آخر آن روايت مىگويد :\r\nپيامبر ( ص ) فرمود : به پدرت بگو كه نماز را براى مردم اقامه كند ؛ از اينجا معلوم مىشود كه اين فرمان را خود عايشه داده بوده نه پيامبر ( ص ) ، امّا چنين وانمود كرده كه اين فرمان رسول خداست .\r\nآنچه گواهى مىدهد كه پيامبر ( ص ) كسى را براى خواندن نماز معين نفرمود ، روايتى است كه در كتاب الاستيعاب در شرح حال ابوبكر از عبداللَّه بن زمعه نقل شده و آن روايت\r\n","description":"","footnote":"","page_name":" 549 ","page_number":553},
  {"content":"\r\nچنين است : « پيامبر ( ص ) فرمود : كسى را بگوييد كه نماز مردم را بخواند . » ليكن ابن زمعه گمان برده كه : پيامبر ( ص ) به عمر دستور داد كه نماز بخواند و هنگامى كه او تكبير گفت ، پيامبر ( ص ) صدايش را شنيد و فرمود : « پس ابوبكر كجاست ، خدا و مسلمانان اين را نمىپذيرند كه وى [ عمر 
  ] پيشنماز باشد . » اين روايت از ابن زمعه پذيرفته نمىشود . زيرا به اقتضاى آن ، بايستى عمر نماز را قطع و عقب آمده باشد و ابوبكر پيش رفته باشد و اين حادثهء بزرگى است كه اگر صحيح بود ، شايع مىشد . گواه ديگر بر اينكه پيامبر ( ص ) كسى را براى اقامهء نماز تعيين نفرمود ، خبر انس در روايت مذكور است كه مىگويد :\r\n« پيامبر ( ص ) فرمود : اى بلال ! تو وظيفه ات را انجام دادى . حال ، هر كه مىخواهد نماز بخواند و هر كه مىخواهد آن را ترك كند » زيرا منظور آن حضرت ( ص ) تخيير در مسئلهء جماعت و امامت نماز است ، نه در اصل نماز . در اين صورت ، جملهء راوى در ادامه حديث كه مىگويد : « به ابوبكر بگوييد كه نماز را براى مردم امامت كند » از اضافاتى است كه سياست اقتضا كرده است .\r\nاين پندار كه پيامبر ( ص ) دستور داده باشد كه ابوبكر امامت جماعت را عهده دار شود و ابوبكر چندين روز ، پيشنماز بوده ، چگونه با اين مطلب قابل جمع است كه پيامبر ( ص ) ابوبكر را از سپاهيان اسامه قرار داد و متخلف از آن را لعنت فرمود ؟ ! همچنين ، اگر پيامبر ( ص ) امر كرده بود كه ابوبكر امامت نماز را عهده دار شود و بر آن پافشارى نموده بود و منظورش اشاره به خلافت وى بود ، پس چرا در اوّلين نمازى كه ابوبكر اقامه كرد ، حضرتش بيرون آمد و او را از امامت جماعت عزل كرد ، آن هم در آن حال سخت كه پاهايش بر روى زمين كشيده مىشد و دو نفر زير بغل او را گرفته بودند و نماز را در حالت نشسته - كه نماز مضطران است - براى مردم اقامه كرد ؟ ! بنابراين ، حتما آن حضرت ( ص ) مىخواسته با اين حركت شگفتانگيز ، مردم را از اين اشتباه كه ايشان به ابوبكر فرموده تا نماز را اقامه كند ، بيرون بياورد . همچنين اگر نماز ابوبكر به فرمان پيامبر ( ص ) بود و او چندين روز نماز مردم را اقامه كرده بود و نه فقط نماز صبح را ، پس چرا در نماز ظهر روز رحلت پيامبر ( ص ) حاضر نشد ، بلكه در خانه اش واقع در سنح ماند ؟ ! همچنين اگر نماز ابوبكر به فرمان پيامبر ( ص ) و ميل و رغبت آن حضرت بود و پيامبر ( ص ) مىخواست بدين وسيله به خلافت ابوبكر كه مىدانست واقع خواهد شد و بر حق است - چنان كه ايشان گمان مىكنند - اشاره فرمايد ، پس چه اتفاقى روى داد كه حضرت از خانه بيرون آمد و با آن شرايط سخت خود را به مسجد رساند و پس از اتمام\r\n","description":"","footnote":"","page_name":" 550 ","page_number":554},
  {"content":"\r\nنماز ، آن خطبهء پرمعنى و عالى را ايراد فرمود و در آن گفت : اى مردم ! آتش برافروخته شده و فتنه‌ها چون پاره‌هاى شب ظلمانى در راه است ، هر انسان منصفى از اين مسئله در مىيابد كه نماز ابوبكر به دستور حضرت رسول اكرم ( ص ) نبود ، بلكه فتنه اى بود كه دوستان ابوبكر براى شرعى نشان دادن خلافت وى ، از آن بهره جستند و در واقع اين اوّلين شعله اى بود كه برافروخته شد و اوّلين فتنه اى بود كه چون پاره‌هاى شب ظلمانى بر آسمان اسلام سايه انداخت . براى همين بود كه رسول اكرم ( ص ) بدان اعتنا نكرد و نماز را از نو خواند . چه اگر او به عنوان امام جماعت مردم ، نماز را از همانجا كه ابوبكر بدان رسيده بود ، ادامه مىداد ، نمازش دست كم فاقد تكبيرة الاحرام مىشد و باطل مىگشت .\r\nپس اگر نماز را دوباره از آغاز اقامه كرد ، مردم نيز دوباره با او آغاز كرده‌اند و نماز ابوبكر را رها كرده‌اند . زيرا در غير اين صورت لازم مىآيد كه در برخى از اجزاى نماز از پيامبر ( ص ) جلوتر باشند و اين در نماز جماعت جايز نيست . روشن است كه بىاعتنايى رسول خدا ( ص ) به نماز ابوبكر ، دليل بر آن است كه نماز وى به فرمان حضرت نبوده و اين اوّلين فتنه اى بود كه در اسلام رخ نمود .\r\nاز سوى ديگر ، يكى از اوهام و خيالات اينان اين است كه گمان برده‌اند كه پيامبر ( ص ) از اين جهت ابوبكر را براى امامت جماعت پيش انداخت كه به خلافت وى اشاره فرمايد . در حالى كه از نظر آنان ، در امام جماعت حتّى عدالت هم شرط نيست تا چه رسد به اجتهاد و ديگر شرايط مربوط به امامت عامه ! پس چگونه امامت جماعت مىتواند اشاره به زعامت عظمى و رياست كبرى باشد ؟ ! شگفتتر از آن ، دروغى است كه از زبان امير المؤمنين ( ع ) نقل كرده‌اند . چنان كه در الاستيعاب آمده ، امير المؤمنين ( ع ) فرمود : براى امور دنيايى خود ، همان را مىپذيريم كه رسول خدا ( ص ) براى امور دينى ما برگزيد [ يعنى ابوبكر 
  ] ! ! زيرا با توجه به اينكه دادخواهى امير المؤمنين ( ع ) و ناخشنودى حضرت از آنان تا دم مرگ ، معلوم است ، چگونه مىشود كه خلافت را امرى دنيايى بداند و پذيرش آن را تابع پذيرش امام جماعتى بداند كه از نظر آنان [ اهل سنّت 
  ] مىتواند انسانى فاجر و بدكار باشد ؟ ! از همه عجيبتر گمان فضل است در مورد تعارض روايات دالّ بر خلافت امير المؤمنين ( ع ) با آنچه كه مىپندارند به خلافت ابوبكر اشاره دارد . اين اشاره‌ها در اخبار آنهاست كه براى مخالفان آنان حجّت نيست تا موجب تعارض گردد . بخصوص كه خودشان اقرار دارند كه پيامبر ( ص ) ابوبكر را جانشين خود نكرد و به طور مستفيض آن را از عمر روايت كرده‌اند .\r\n","description":"","footnote":"","page_name":" 551 ","page_number":555},
  {"content":"\r\nپس آنها را يا بايد تكذيب كنند و يا تأويل .\r\nبدين ترتيب ، اخبار دال بر خلافت امير المؤمنين ( ع ) بدون معارض باقى مىماند .\r\nبعلاوه آنچه كه اينان گمان برده‌اند كه به خلافت ابوبكر اشاره دارد ، نادر است و صلاحيت معارضه با اين اخبار را ندارد بلكه اصلا بر منظورشان دلالت نمىكند . زيرا در خبر جبير بن مطعم هيچ گونه دلالتى ديده نمىشود . بعلاوه آن چيزى كه زن دربارهء آن با پيامبر ( ص ) سخن گفت ، از جمله چيزهايى است كه مرجع آن قدرت است . كما اينكه وقتى مىگويد : اگر تو را نيافتم ، معلوم نيست كه مقصودش اين باشد كه اگر از دنيا رفته باشى ، سخن جبير كه گفت : گويا منظورش مرگ است ، ظن و احتمال است و ظن و گمان هم نمىتواند كسى را از حق بىنياز گرداند .\r\nامّا روايتى كه از عايشه نقل كرده‌اند كه پيامبر ( ص ) در بستر بيمارى فرمود : « پدر و برادرت را برايم بخوان . » گفتهء عمر ما را از بيان آن بىنياز مىكند كه گفت : « پيامبر هذيان مىگويد . » بعلاوه ، احتمال مىرود كه پيامبر ( ص ) مىخواست مالى به دو دهد و چيزى مربوط به آن برايش بنويسد و يا در آن بنويسد كه وى نماز را بخواند - چنان كه خودشان مىپندارند كه پيامبر ( ص ) به ابوبكر دستور اقامهء نماز داد - و احتمالات ديگرى از اين قبيل . از همهء اينها گذشته ، اين روايت قطعا دروغ است . زيرا چگونه تصور مىشود كه پيامبر ( ص ) به عايشه دستور دهد كه پدرش را دعوت كند و عايشه نيز احتمال بدهد كه مىخواهد براى خلافت وى چيزى بنويسد امّا او را حاضر نكند در حالى او [ براى مسائل كوچكتر نيز 
  ] پدرش را بىدعوت فرا مىخواند ؟ ! طبرى در تاريخ ( 1 ) خود از ارقم بن شر حبيل روايت كرده كه گفت :\r\nاز ابن عباس پرسيدم : آيا رسول خدا ( ص ) [ براى امامت 
  ] وصيت كرد ؟ پاسخ داد :\r\nنه . گفتم : پس چه شد ؟ گفت : رسول خدا ( ص ) فرمود : كسى را دنبال على بفرستيد تا بيايد . عايشه گفت : كاش دنبال ابوبكر مىفرستادى . حفصه گفت : كاش دنبال عمر مىفرستادى . همه نزد حضرت جمع شدند . رسول خدا ( ص ) فرمود : پراكنده شويد . اگر مرا به شما نيازى بود ، دنبالتان مىفرستادم . آنها نيز بازگشتند .\r\n\r\n","description":"","footnote":"\r\n( 1 ) . ج 3 ، ص 195 .\r\n","page_name":" 552 ","page_number":556},
  {"content":"\r\nسيوطى در اللئالى المصنوعه از دار قطنى نقل مىكند كه از عايشه روايت كرده كه گفت :\r\nرسول خدا ( ص ) در حال احتضار فرمود : حبيبم را برايم بخوانيد . ابوبكر را برايش خواستم . نگاه كرد و سرش را بر بالين نهاد و فرمود : حبيبم را برايم بخوانيد . عمر را آوردند . چون او را ديد دوباره سر به بالين نهاد و فرمود : حبيبم را برايم بخوانيد . گفتم : واى بر شما ! على بن ابى طالب را بياوريد . به خدا سوگند كه كسى غير از او را نمىخواهد . چون على را ديد ، لباسى را كه به تن داشت ، در آورد و بر تن او كرد و همچنان در آغوش او بود تا اينكه قبض روح شد و دستش بر روى او بود .\r\nسپس سيوطى از ابن جوزى نقل مىكند كه گفت : اين روايت ساختگى است ولى دليلى بر ساختگى بودن آن ارائه نمىدهد . سپس از دار قطنى نقل مىكند كه او گفت : اين روايت روايت شگفتى است . فقط مسلم بن كيسان اعور آن را روايت كرده است و نيز تنها اسماعيل بن ابان وراق ، آن را از پسر مسلم روايت نموده است . سپس سيوطى مىگويد :\r\nترمذى و ابن ماجه از مسلم روايت كرده‌اند امّا وى متروك است . اسماعيل بن ابان از شيوخ بخارى است . آن گاه مىگويد : اين روايت طريق ديگرى هم دارد و آن را به ابن عمر منتهى مىكند كه گفت :\r\nرسول خدا ( ص ) در بستر بيمارى فرمود : برادرم را نزد من بياوريد . ابوبكر را آوردند . پيامبر ( ص ) رويش را از او گرداند . سپس فرمود : برادرم را نزد من بياوريد .\r\nعمر را صدا زدند . رويش را از او هم برگرداند . سپس فرمود : برادرم را نزد من بياوريد . عثمان را خواستند . از او نيز رويش را برگرداند . سپس فرمود : برادرم را نزد من بياوريد . پس على بن ابى طالب را نزدش آوردند . پيامبر ( ص ) او را با لباسى پوشاند و خود را به آغوش او انداخت . چون على از نزد وى خارج شد ، از او پرسيدند : پيامبر ( ص ) چه گفت ؟ على گفت : هزار باب علم به من آموخت كه از هر بابى هزار باب ديگر بر من گشوده شد .\r\nمىگويم : مضمون حديث معتبر است . زيرا طرق آن يكديگر را تقويت مىكند بخصوص\r\n","description":"","footnote":"","page_name":" 553 ","page_number":557},
  {"content":"\r\nكه مناقشه دار قطنى در مورد اسماعيل ، بجا نمىباشد . چرا كه وى از جمله كسانى است كه بخارى در صحيح خود به وى احتجاج كرده است و عموم دانشمندان اهل سنّت وى را موثق خوانده‌اند ، حتّى آن گونه كه در تهذيب التهذيب آمده ، دار قطنى هم در يكى از دو روايت از وى ، او را موثق خوانده است . اين ادعا كه مسلم بن كيسان متروك است ، پذيرفتنى نيست . چگونه وى متروك است و حال اينكه ترمذى و ابن ماجه در صحيح خود از وى روايت آورده‌اند و - بنابر نقل تهذيب التهذيب - عدهء زيادى از بزرگان راويان اهل سنّت مثل شعبه ، ثورى ، حسن بن صالح ، على بن مسهر ، اعمش ، سفيان بن عيينه ، ابن فضيل ، اسرائيل ، شريك ، ورقاء ، محمّد بن جحاده ، زياد ، على بن عباس ، جرير بن عبد الحميد و ديگران از وى روايت كرده‌اند ! امّا اينكه فضل گفت : « اجماع نيز دليل مستقل بر خلافت ابوبكر است » اشكالهايى دارد كه در آغاز مباحث امامت گذشت .\r\nدر پاسخ اين سخن كه گفت : « و اگر منافقان اين مطاعن را بشنوند . . . » بايد گفت كه منافقان مىدانند كه صاحب و مؤسس دين اسلام ، تنها رسول خدا ( ص ) است و تنها با طعن بر وى ، دين ، مورد اشكال واقع مىشود نه طعن بر يكى از افراد امت يا همهء امت او .\r\nبه همين سبب خداوند سبحان امت را مورد طعن قرار داد و اين طعن ، چيزى از مقام پيامبر ( ص ) نكاست . آنجا كه مىفرمايد : * ( « أَ فَإِنْ ماتَ أَوْ قُتِلَ انْقَلَبْتُمْ . . . » ) * ( 1 ) ما هم چيزى افزون بر اين طعن ، نگفتيم . از اين گذشته ، منافقان بين مشايخ سه گانه و عبدالملك ، منصور ، هارون الرشيد و امثال آنان كه فتوحات را ارمغان آوردند و شهرها را بنا كردند و مردم آنها را امام و امير مؤمنان خواندند ، فرقى نمىگذارند . اگر منافقان انصاف پيشه كنند ، خواهند ديد كه يكى از دلايل صحت دين اسلام همين فساد امراى آن است كه با اين حال روز به روز به عزّت و شوكت آن افزوده شده .\r\nاز اين گذشته ، اگر هم طعن صحيح باشد ، باز اختصاص به امت پيامبر ما ندارد ، بلكه در امتهاى پيشين هم جريان داشته است . چنان كه در مورد سامرى و بلعم و ديگران بوده است و نيز هر آنچه در امت پيامبر ما اتفاق افتاده ، در امتهاى پيشين هم بدون هيچ گونه اختلافى صورت گرفته است چنان كه اخبار ما و اخبار خود اهل سنّت بدان تصريح دارد .\r\nپس آيا مىتوان چنين خواست كه طعن بر سامرى و امثال او ترك شود تا مبادا منافقان\r\n\r\n","description":"","footnote":"\r\n( 1 ) . آل عمران / 144 .\r\n","page_name":" 554 ","page_number":558},
  {"content":"\r\nشادمان شوند ؟ ! اگر چنين چيزى درست باشد ، ما هم بايد دست از طعن كسانى همچون سامرى كه در امت پيامبر ما ( ص ) ظهور كرده‌اند برداريم ! از اين گذشته ، چرا اوّل به امام خودش معاويه اعتراض نمىكند كه هر گونه ناسزايى را به برادر پيامبر ( ص ) و نفس ( جان ) آن حضرت و كسى كه نسبت به او به منزلهء هارون بود نسبت به موسى ، نسبت داد و سالهاى سال به دستور وى ، آن امام همام را بر بالاى مناره‌هاى و منابر مسلمين سب و لعن مىكردند ؟ ! پس بر وى لازم بود كه اوّل معاويه و ساير بنى اميه و پيروان آنان را نفرين كند كه خداوند آنان را رستگار نگرداند اگر چنين نفرين مىكرد ، ما هم آمين مىگفتيم و خدا را بدين سبب شكر مىكرديم .\r\nپايان جلد دوّم\r\n\r\n","description":"","footnote":"","page_name":" 555 ","page_number":559}
  ]