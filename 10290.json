[
  {"content":"\r\n\r\nدليل السفرا\r\nسفرنامهء\r\nميرزا ابوالحسن خان شيرازى ( ايلچى ) به روسيه\r\nبقلم :\r\nميرزا محمدهادى علوى شيرازى\r\nبكوشش :\r\nمحمدگلبن\r\nدنياى كتاب\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nسفرنامه ميرزا ابوالحسن شيرازى ( ايلچى ) به روسيه\r\nبكوشش : محمد گلبن\r\nناشر : دنياى كتاب\r\nتيراژ : 3000 نسخه - 381 صفحه\r\nنوبت چاپ : اول\r\nچاپ : چاپخانه دو هزار\r\nصحافى : از پيك\r\nتاريخ نشر : بهار 1363\r\nايران - تهران : خيابان جمهورى اسلامى\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nتصوير روغنى ميرزا ابوالحسن ايلچى\r\nكار Sir Thomas Lawrence\r\nدر سال 1810\r\nمتعلق به موزهء فوگ ( بوستن ) Fogg Art Museum\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nصفحه اول نسخه كتابخانه ملى تهران\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nصفحهء اول نسخه كتابخانه وزارت امور خارجه ايران\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nصفحهء پايان نسخهء كتابخانه مجلس شوراى ملى\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\nفهرست مندرجات\r\n1 - پيش درآمد صفحه يك تا شصت‌وشش\r\n2 - مقدمه مولف 1\r\n3 - فصل اول : وقايع سفر از تهران تا تفليس 7\r\n4 - فصل دوم : ابتداى ورود به خاك تفليس و وقوع امورات اتفاقيه 19\r\n5 - فصل سوم : ورود به شهر تفليس 25\r\n6 - فصل چهارم : ورود به شهر قفقاز 55\r\n7 - فصل پنجم : ورود به شهر تول 77\r\n8 - فصل ششم : ورود به شهر مسكو 83\r\n9 - فصل هفتم : ورود به شهر پترزبوك « 1 » 131\r\n10 - فصل هشتم : بازگشت به سمت ايران 269\r\n9 - فصل هفتم : ورود به شهر پترزبورگ « 1 »\r\n131\r\n10 - فصل هشتم : بازگشت به سمت ايران 269\r\n11 - فهرست صورت هدايايى كه ميرزا ابو الحسن خان شيرازى از طرف دولت عليه ايران ، جهت امپراطور به روسيه برده است 272\r\n12 - صورت هدايايى كه ميرزا ابو الحسن خان در اين سفر به مردم هديه كرده است 274\r\n13 - يادداشت مخارجاتى كه از جانب هر كس حين حركت از پترزبورگ نسبت به صاخبى ايلچى به عمل آمده است\r\n14 - فهرست راهنما 278\r\n15 - عكس‌ها 293\r\n\r\n\r\n","description":"","footnote":"\r\n( 1 ) - در سرفصل اين قسمت در صفحه 131 فصل پنجم نادرست و فصل هفتم درست است همچنين در صفحه 269 فصل ششم نادرست و فصل هشتم درست است .\r\n","page_name":" پيش درآمد 1 ","page_number":7},
  {"content":"\r\n\r\n\r\n[ پيش درآمد 
  ]\r\n\r\n[ نسخه‌شناسى كتاب 
  ]\r\nعصر قاجار يكى از دوره‌هاى مهم تاريخ ايران است . در اين دوران ، رويدادهاى گوناگون و مهمى در تاريخ ايران و جهان روى داده است . در اين روزگار است كه دامنه علم و صنعت در جهان رو به توسعه سريع گذاشته ، و در بيشتر مظاهر زندگى بشر تغييراتى پديد آمده است .\r\nكشور ما نيز در اين روزگار رابطه خود را با جهان خارج بيش از پيش توسعه داده و با برخى از فنون جديد آشنائى پيدا كرده است . برخى از جوانان كشور ما در همين روزگار براى فراگيرى علوم و فنون جديد از قبيل طب جديد ، مهندسى ، زمين‌شناسى ، توپ‌ريزى و غيره جلاى وطن كرده‌اند . برخى از زمامداران و رجال كشور نيز دست به سير و سياحت زده و با پيشرفت فنون جديد آشنايى يافته‌اند .\r\nدر همين اوان برخى از كشورهاى جهان دست به توسعه‌طلبى و افزون‌خواهى زدند . در سر اين آرزوها چه خون‌ها كه نريخت و چه زيان‌هاى اجتماعى و اقتصادى كه به بار نيامد .\r\nكشور ما نيز به‌سبب موقعيت خاص جغرافيائى و منابع طبيعى سرشارش ازين زيان‌ها و دست‌يازىهاى توسعه‌طلبان و افزون‌خواهان بر كنار نماند . در اثر همين رويدادها ، قسمت‌هاى مهمى از خاك كشور عزيز ما از ما جدا شد . و براى آسايش بعدى تن به امضاء پيمان‌هاى سراپا زيان و ضرر داديم كه بررسى علل و چگونگى هر يك از آن‌ها از حوصله اين مختصر بيرون است . اما به‌طور اختصار به وضع ايران در جنگ اول ايران و روس كه در اين نوشته موضوعيت دارد اشاره‌اى مىكنيم تا خواننده با زمينهء تدوين اين كتاب آشنائى داشته باشد .\r\nنخست يادآور مىشويم كه از ابتداى تشكيل سلسله قاجاريه يك رشته تحريكاتى به وسيلهء عمال انگليس در ايران و برخى از كشورهاى هم‌جوار هر روز به وجود مىآمد .\r\nاين نكته روشن است كه تحريكات پىدرپى انگليس‌ها به چه علت و سببى به‌ظهور مىرسيد . دولت بريتانيا از دوران پادشاهان صفوى در ايران نفوذ سياسى پيدا كرده بود و از ظهور سياست دول ديگر در ايران به خصوص دولت فرانسه و روسيه نگران بود . بنابراين بيشتر تحريكاتى كه در دوران سلطنت آغا محمد خان ، فتحعلى شاه ، و حتى محمد شاه و ناصر الدين شاه در ايران روى مىداد تقريبا سرچشمه آن‌ها از طرف امپراطورى انگليس بود . اين مسئله در معاهده‌هاى آن روزگار به خوبى آشكار است . علتش نفوذ استعمارى\r\n\r\n","description":"","footnote":"","page_name":" پيش درآمد 2 ","page_number":8},
  {"content":"\r\n\r\nدولت بريتانيا در هند بود و بيم او از آنكه ديگران به آن منطقه دست يازند . نكته ديگرى را كه بايد درباره اوضاع ايران آن روزگار بدان اشاره كرد اين است كه در اوايل قرن سيزدهم ه . ق جهان جنبش تندى به خود گرفت و همان‌طورى كه قبلا اشاره شد با پديد آمدن بسيارى از علوم و فنون جديد رابطه كشورها به هم نزديكتر شد و بسيارى از كشورهاى غارتگرى كه از منابع و ذخاير گران‌بهاى كشورهاى ديگر اطلاع يافته بودند دست به غارت‌هاى گسترده‌اى زدند - و هر يك به طريقى نظر خود را متوجه اشياء گرانبهاى ايران كردند .\r\nدر اين هنگام ايران به دست پادشاهى اداره مىشد كه اين پادشاه بيشتر اوقات خود را به خوش‌گذرانى ، خودبينى ، و خودآرائى مىگذرانيد .\r\nفتحعلى شاه بر اثر سلامت جسمانى براى خود تشكيل حرمسراى بزرگى داد و زنان بسيارى را در آن گرد آورد كه شرح آن در كتاب‌هاى تاريخى آن روزگار مضبوط است . در اثر ازدياد روزافزون زنان شاه و فرزندان او ، خواهىنخواهى هزينه حرمسراى وى بالا گرفت و هر روز به‌طريقى انواع و اقسام ماليات‌هاى كلان از مردم دريافت مىگرديد .\r\nاما اين ماليات‌ها كه از رعايا و پيشه‌وران دريافت مىشد . بيشترش صرف حرمسراى خاقان مىگرديد . و چيزى از آن براى تدارك وسيلهء جنگى باقى نمىماند و به همين سبب هر وقت عباس ميرزا تقاضاى كمك مىكرد « در خزانه عامره چيزى نبود » رجال دربارى و حكومت‌هاى محلى كه خود هر يك به طريقى مأمور وصول ماليات بودند ، در حوزه‌ى خدمت و حكومت خود سلطنتى جداگانه در سلطنت ايران داشتند و از رنج به‌زور گرفتن اين‌گونه ماليات‌هاى خانه برانداز غبار غمى بر دل آنها نمىنشست .\r\nدر اين روزگار اگر در ايران صنايع دستى ارزنده‌اى يافت مىشد هوشياران و وقت - شناسان و واسطه‌هاى بيگانه نقشه خروج آن‌ها را از ايران به هزار نيرنگ فراهم مىآوردند . قسمتى از آن اشياء از مرز ايران و عراق و بخشى از طريق عثمانى و بقيه از راه عشق‌آباد و غيره از ايران بيرون مىرفت و امروز از فهرست موزه‌هاى معروف جهان معلوم است كه چه اشياء گران‌بهائى از قبيل كتب ، مينياتور ، ظروف ، فرش‌هاى زربفت كاشانى و كرمانى و شمشيرهاى ارزندهء خراسانى و سلاح‌هاى اصفهانى و غيره چشم و چراغ موزه‌هاى جهان است . حقيقت اين است كه بيشتر آن اشياء به‌دست همان شاهزادگان و حكام وقت ، به خارج فرستاده مىشد تا از فروش چنين اشيائى هزينه هنگفت حرمسراها و غلامان و خدمه‌هاى خود را فراهم آورند .\r\nفرزندان خاقان هر يك در منطقه‌اى از ايران ( مثل تبريز ، خراسان ، اصفهان و . . . ) عهده‌دار حكومت بودند . و درميان آن‌ها يكدلى و رابطهء حسنهء برادرى برقرار نبود . و آنان به‌جاى اينكه در فكر رفاه و آسايش خود و ملك و ملت باشند ، هريك به‌طريقى راه دشمنى را براى هم هموار مىكردند . محمد على ميرزاى دولتشاه در كرمانشاهان به فكر وليعهدى و سلطنت مىبود . عباس ميرزا در تبريز گرفتار حفظ موقعيت خود و ديگران در جاهاى ديگر به همين طريق .\r\nدر چنين موقعيت حساسى بود كه باز بر سر مسئلهء گرجستان روابط ايران و روسيه به تيرگى گرائيد و كارگزاران دولت استعمارگر انگلستان هر روز به‌طريقى به آتش\r\n\r\n","description":"","footnote":"","page_name":" پيش درآمد 3 ","page_number":9},
  {"content":"\r\n\r\nاختلاف‌هاى ايران و روسيه دامن مىزدند و رفته‌رفته زمينه كشور ما را براى جنگى با روسيه آماده مىكردند . كارگزاران بىخبر ما كه عواقب‌انديش نبودند به جنگ ايران با روسيه تن در دادند . در صورتى كه كشور ما در اين روزگار آمادگى براى چنين جنگى را نداشت . اگر ما به‌طور دقيق وضع آن روز ايران را بررسى كنيم درمىيابيم كه با دستهائى كه در آن روزگار به‌طور آشكار و پنهان به زيان ايران فعاليت مىكردند و با آن‌همه اختلافاتى كه در ايران آن روزگار در ميان سرداران وجود داشت آيا امكان داشت كه ما در جنگ‌هاى طولانى شركت كنيم و قسمت‌هائى از خاك كشور خود را از دست ندهيم ؟\r\nبا بررسى دقيق ، اين مطلب روشن خواهد شد كه در اثر بىاطلاعى و بىتوجهى كارگزاران و فرماندهان سپاه ايران چه نيروهاى ارزنده‌اى با علاقه و دلبستگى با پاهاى برهنه و شكم‌هاى گرسنه در ناحيه زرخيز قفقاز و سپس خراسان براى نگه‌دارى اين آب و خاك جان خود را از دست دادند و از خيانت و خامى برخى از هم‌وطنان و هم‌كيشان خود غافل بودند .\r\nبه‌طورى كه در آغاز اشاره شد در دوران زمامدارى قاجاريان كشور ما درگيرىهاى بسيارى را پشت سر گذاشت از آن جمله دو مرحله جنگى كه بين ايران و روسيه در گرفت .\r\nجنگ اول ايران و روس در سال 1218 ه . ق آغاز شد و در سال 1228 ه . ق با انعقاد عهدنامه گلستان خاتمه يافت .\r\nجنگ دوم ايران و روس بر اثر اختلاف‌هائى كه به‌طور دقيق در معاهده گلستان حل نشده بود به‌سبب كينه‌توزىهاى جنرال يرملوف در سال 1241 ه . ق آغاز شد و در سال 1243 ه . ق با انعقاد عهدنامه تركمان‌چاى پايان يافت . در اين دو جنگ كه بين ايران و روسيه از سال 1218 تا 1243 ه . ق درگير شد ، هر دو جنگ پايان تقريبا يكسانى داشت ، چرا كه براى هر دو سفيرى به منظور خاص از طرف دولت ايران به روسيه رفت .\r\nسفير اول : ميرزا ابو الحسن خان شيرازى معروف به ايلچى بود كه جهت امضاء معاهدهء گلستان و پاره‌اى مذاكرات دربارهء بازپس گرفتن برخى از شهرهائى كه روسيه در جنگ تصرف كرده بود با هدايائى گرانبها در رأس هيأتى به روسيه رفت و پس از سه سال با دست خالى به ايران بازگشت .\r\nسفير دوم : خسرو ميرزا فرزند عباس ميرزا نايب السطنه بود كه او نيز پس از انعقاد معاهدهء تركمن‌چاى و ماجراى به‌وجود آمدن قتل گريبايدوف سفير فوق العاده دولت روس ، در رأس هيأتى با هدايائى جهت عذرخواهى از قتل سفير مذكور به پترزبورگ رفت و پس از 9 ماه به ايران بازگشت و سفر او تا حدى به بهبود روابط ايران و روسيه كمك‌هائى كرد .\r\nاين دو هيأت ( دو سفير ) از سرگذشت سفر خود هر يك سفرنامه‌اى دارند كه هر دو از نظر تأليف بسيار به هم شبيه‌اند . چرا كه سفرنامه ميرزا ابو الحسن خان را يكى از منشيان آن روزگار بنام ميرزا محمد هادى علوى شيرازى به رشته تحرير درآورده است . و سفرنامه خسرو ميرزا را ميرزا مصطفى افشار ( بهاء الملك ) .\r\nسفرنامه اول به‌نام « دليل السفرا » ( سفرنامه ميرزا ابو الحسن ايلچى به روسيه ) معروف است . نه به‌نام ميرزا محمد هادى علوى شيرازى نويسندهء سفرنامه . كتاب دوم يعنى\r\n\r\n","description":"","footnote":"","page_name":" پيش درآمد 4 ","page_number":10},
  {"content":"\r\n\r\nسفرنامهء خسرو ميرزا به‌عنوان سفرنامه خسرو ميرزا به روسيه شهرت دارد ، نه به‌نام ميرزا مصطفى افشار كه آن نيز نويسنده سفرنامه است . اما گوئى قسمت چنين بوده است اين هر دو كتاب به اهتمام قلم‌زن اين سطور براى چاپ آماده شود و به چاپ برسد .\r\nاز دليل السفرا سفرنامه ميرزا ابو الحسن خان ( ايلچى ) به روسيه تا جائى كه نگارنده اطلاع دارم سه نسخه به قرار زير در ايران موجود است .\r\nاول : نسخه كتابخانه ملى تهران كه آقاى انوار در فهرست نسخ خطى آن كتابخانه جلد 5 طى شماره 2093 آن را معرفى كرده است و متعلق به كتابخانه دولت عليه ايران بوده و چنان‌كه از قرائن پيداست گويا به خط مؤلف است .\r\nدر صفحه عنوان آمده است « واجب العطا اين كتاب شرح حالات و سفرهاى ايلچى گرى مرحوم ميرزا ابو الحسن خان وزير دول خارجه را به گداى درگاه خود محمد بن عبد الله النورى كه آدمى خوب مشهور به صديق الملك رئيس دفاتر وزارت خارجه فرستاده ، عطا نمود . فى شهر صفر المظفر 1288 از ميرزا هادى است . » « 1 »\r\nدوم : نسخه كتابخانه مجلس شوراى ملى است . كه طى شماره 14071 - 2930 ك - ح در آن كتابخانه نگه‌دارى مىشود . روى جلد و مؤلف كتاب محمد هادى را به غلط محمد ماوى ثبت كرده‌اند .\r\nسوم : نسخه موجود در كتابخانه وزارت امور خارجه ايران است كه خط آن با خط نسخهء كتابخانه ملى ايران يكى است و آقاى احمد منزوى در جلد 6 فهرست نسخه‌هاى خطى ، آن را به شماره 41660 معرفى كرده است و ما در زير به اختصار به معرفى اين نسخه‌ها مىپردازيم :\r\nالف : نسخه كتابخانه ملى از قرائن پيداست كه به خط مؤلف است و همان نسخه‌اى است كه نويسنده ميرزا محمد هادى علوى شيرازى هنگام حركت از ايران در دست داشته و وقايع روزانهء سفر را در آن ثبت و ضبط مىكرده است .\r\nاين نسخه را استاد انوار در جلد 5 فهرست نسخه‌هاى خطى كتابخانه ملى زيرشماره 2093 / ف چنين معرفى كرده است .\r\n« سفرنامهء ميرزا ابو الحسن خان شيرازى از ميرزا هادى شيرازى ، زمان تاليف : قرن سيزدهم ه . ق .\r\nآغاز : بسمه ، آغاز كارى كه به فرخى پذيراى انجام .\r\nپايان نسخه : در مقام تعريف و توصيف برآمدند و اظهار امتنان .\r\nخط : شكسته نستعليق قرن سيزدهم ه . ق . مؤلف ميرزا هادى شيرازى . سرفصلها :\r\nبا مركب قرمز . جلد مقوائى 200 * 260 . كاغذ فرنگى 1350 * 205 - 147 برگ . 16 سطر كامل . 549 ر م . »\r\nما اين نسخه را به‌سبب كامل‌تر بودن از دو نسخه ديگر ، متن قرار داديم و با دو نسخه ديگر مقابله كرديم . افتادگى اين نسخه در پايان از نسخه‌هاى وزارت امورخارجه و كتابخانه\r\n\r\n\r\n","description":"","footnote":"\r\n( 1 ) - براى اطلاع از شرح احوال صديق الملك رجوع كنيد به سالنامه وزارت امور خارجه ، سال 1332 هجرى ص 57 .\r\n","page_name":" پيش درآمد 5 ","page_number":11},
  {"content":"\r\n\r\nمجلس شوراى ملى كمتر است . از اين نسخه مىتوان تشخيص داد كه ظاهرا ميرزا هادى شيرازى وقايع اين سفر را از روز حركت تا روز بازگشت ، به‌طور كامل و دقيق تحرير كرده است .\r\nاما اين مشخصات را نمىتوان از روى نسخه وزارت امور خارجه و نسخه كتابخانه مجلس شوراى ملى معلوم كرد . چرا كه پايان اين دو نسخه هر دو يكى است و معلوم است كه اين دو نسخه را از روى يكديگر كتابت كرده‌اند . اما آنچه را كه نسخهء كتابخانه ملى بيشتر دارد معلوم مىكند كه شرح نه روز مذاكرات ميرزا ابو الحسن خان و امپراطور و گراف نسلرود وزير امور خارجه روسيه را حذف كرده‌اند و قسمت حذف شده چنان ماهرانه حذف شده و تاريخ روز را به هم ربط داده‌اند كه خواننده كمتر متوجه اين كمبود مىشود .\r\nاين قسمت حذف شده مربوط به روز 5 شنبه نهم شهر ربيع الاول 1231 ه . ق . الى جمعه 23 همان ماه است كه ظاهرا بايد به دستور خود ميرزا ابو الحسن خان ايلچى و به دست نويسندهء كتاب حذف شده باشد چرا كه قسمت حذف‌شده از مهم‌ترين قسمت‌هاى اين كتاب است و مىبايد نتيجه اين همه زحمت و رنج درباره اين مذاكراتى كه در آن ده روز ميرزا ابو الحسن خان با امپراطور و كارگزاران دولت روسيه مذاكره مىكنند روشن شود . پس حذف اين قسمت مهم و حساس نبايد خالى از مقصود باشد ؟ ! چرا كه با از ميان برداشتن اين قسمت از مذاكرات ايلچى و امپراطور قسمت مهمى از تاريخ روابط ايران و روسيه براى هميشه در پرده ابهام خواهد ماند . ( اگرچه روشن است كه پس از سه سال درخت تلاش ميرزا ابو الحسن خان چه ثمرى داده است ) براى روشن شدن اين مذاكرات ، مگر در پرونده‌هائى كه از مذاكرات ايلچى و امپراطور و گرف‌نسل‌رود وزير در آرشيوهاى « خارجى » و « نظامى » روسيه دربارهء ميرزا ابو الحسن خان و عهدنامه گلستان باقى مانده است مذاكرات مذكور را ثبت كرده باشند .\r\nمشخصات اين آرشيوها به قرار زير است :\r\n1 - « آرشيو سياست خارجى روسيه . آ و . پ ر . - ا - ، آرشيو كل - 8 - ا - 1814 د - ا موضوع وزير مختار ايران ميرزا ابو الحسن خان .\r\n2 - پرونده ديگرى به شماره 10 - 1 - 6 - 1186 .\r\n3 - مدرك و اسناد مربوط به عهدنامه گلستان در همان آرشيو . » « 1 » كه اگر روز و روزگارى صاحب صلاحيت بىنظرى دست به ترجمه و انتشار آن اسناد بزند شايد در آن آرشيو اسنادى موجود باشد كه به روشن شدن اين قسمت از تاريخ ايران و روس كمك شايانى به كند و نيز چگونگى خدمت و خيانت ميرزا ابو الحسن خان را در اين سفارت آشكار كند .\r\nقسمت ديگرى كه در اين نسخه افتادگى دارد دنباله صفحه 293 متن است كه ناتمام مانده و نويسنده مىبايد بنا به آخرين جمله‌اى كه در آن صفحه نوشته و چنين است « وضع شهر و جمعيت و ساير اوضاع حاجى ترخان از اين قرار است » كه مؤلف مىبايد به معرفى و چگونگى اوضاع شهر حاجى ترخان مىپرداخت . اما چنين مطلبى در اين صفحه ديده\r\n\r\n\r\n","description":"","footnote":"\r\n( 1 ) - عبد إله يف ، فتح الله . « گوشه‌اى از تاريخ ايران » ترجمهء غلامحسين متين . تهران انتشارات خورشيد ، ص 235 .\r\n","page_name":" پيش درآمد 6 ","page_number":12},
  {"content":"\r\n\r\nنمىشود . صفحه 294 ، متن مختصرى را در بردارد كه مربوط به سفارش آئينه پادشاهى است به يكى از تجار ايرانى در روسيه . و مطالبى درباره شهر حاجى ترخان و شهرهاى ديگر در آن ديده نمىشود . صفحه 295 كتاب صورت يادداشت تعارفاتى است كه از جانب هركس حين حركت از پتربورغ نسبت به صاحبى ايلچى به‌عمل آمده است ، و جزو فهرست‌ها در صفحه 277 - 278 آمده است . در صفحه 296 - 297 نويسنده ، مطالب خود را كه مربوط به بازگشت به سمت ايران است شرح مىدهد و به توصيف برخى از شهرهائى كه به آنها وارد شده‌اند مىپردازد .\r\nبه‌طورى كه نويسنده در چند سطر پايان كتاب شرح مىدهد اين هيأت هنگام بازگشت بر خلاف هنگام رفتن به روسيه خيلى باعجله و شتاب به طرف ايران مىرانده‌اند ميرزا هادى مىنويسد : « يوم شنبه 10 در شهر چركس توقف بود صبح بعد از ناهار جنرال ( . . . ) به ديدن آمده و از هر جا صحبت در ميان بود كه به تعميرات گاريت و عراده‌ها سعى مىكرده ، شايد به اتمام برسد و شب از آنجا حركت و روانه شويم . آن روز را در آنجا به سر برديم ، يوم يكشنبه 16 قريب به ظهر از چركس روانه و شب و روز راه مىآمديم تا از شهر استراپل و قسطنطين و قراء و دهات و منزل‌خانه‌ها عبور نموديم . . . » نويسنده دنبالهء مطالب را تا شهر مزدك كه شرح آن را خواهيد خواند ادامه داده است كه تمام آن در دست نيست . اينك مىپردازيم به نسخه مجلس شورا و وزارت امور خارجه .\r\nب - نسخه دوم : نسخه موجود در كتابخانه وزارت امور خارجه ايران است كه مشخصات آن را در يك صفحهء الحاقى ماشين شده كه به اول سفرنامه افزوده‌اند چنين نوشته‌اند :\r\n« سفرنامهء ميرزا ابو الحسن خان شيرازى » در سال 1229 به روسيه .\r\nمشخصات : جلد مقوائى با لفافهء تيماج به رنگ عنابى به قطع 5 ر 20 * 5 ر 30 ، داراى 149 برگ .\r\nكاغذ : ترمه . خط : شكسته نستعليق . مركب : سياه ، سفرنامه تمام است . « 1 »\r\nسفرنامه چنين آغاز مىشود : بسم الله الرحمن . آغاز كارى كه به فرخى پذيراى انجام ، ستايش پروردگارى است بىآغاز و انجام » مقدمه‌اى كه اين نسخه دارد با مقدمه نسخه كتابخانه مجلس هر دو يكى است و اصولا به‌طورى كه اشاره شد پيداست كه اين دو نسخه را از روى يكديگر كتابت كرده‌اند . و اين مقدمه پس از بازگشت ميرزا ابو الحسن خان ايلچى از روسيه به ايران ، نوشته شده است . مقدمهء نسخه كتابخانه ملى كه خواهيد خواند مقدمه‌اى است كه نويسنده كتاب هنگام حركت به سمت روسيه آغاز كرده است و ما تمام و كمال آن را در سرآغاز كتاب آورده‌ايم .\r\nج - نسخه سوم . نسخهء موجود در كتابخانه مجلس شوراى ملى است . اين نسخه 130 برگ ( 260 صفحه است . ) و به شماره 14071 - 2930 و 661 در كتابخانهء مجلس نگه‌دارى مىشود . و مشخصات آن به قرار زير است :\r\n« اسم كتاب : سفرنامهء ميرزا ابو الحسن خان شيرازى به روسيه » ( دليل السفرا ) .\r\n\r\n\r\n","description":"","footnote":"\r\n( 1 ) - ظاهرا در صفحه شمارى كتاب اشتباهى رخ داده كه نوشته‌اند : 149 برگ چرا كه صفحه آخر كتاب به 287 ختم مىشود و آقاى احمد منزوى كه خود كتاب را رويت كرده 287 صفحه ثبت كرده است ( فهرست نسخه‌هاى خطى ، جلد 6 ص 4021 ) و در ظاهر . يازده صفحه كم است .\r\n","page_name":" پيش درآمد 7 ","page_number":13},
  {"content":"\r\n\r\nمؤلف : محمد ماوى علوى شيرازى ( كه محمد ماوى غلط و محمد هادى صحيح است ) .\r\nخط : ثلث .\r\nصفحات : 260 صفحه ( 130 برگ ) .\r\nكاتب : ناشناس . « 1 »\r\nسرآغاز : بسم الله الرحمن الرحيم ، آغاز كارى كه به فرخى پذيراى انجام است ، ستايش پروردگارى است بىآغاز و انجام . » .\r\nبه‌طورى كه اشاره شد اين نسخه را ظاهرا از روى نسخه موجود در كتابخانه وزارت امور خارجه كه در پيش به معرفى آن پرداخت كتابت كرده‌اند . با اينكه اين نسخه را از روى آن نسخه كتابت كرده‌اند اما كتابت‌كننده خيلى باشتاب به كتابت پرداخته و در موارد بسيار برخى از كلمات را حذف كرده و تاريخ‌ها را ثبت نكرده است . مقدمهء اين نسخه با مقدمهء نسخهء وزارت امور خارجه يكى است . ( و با مقدمهء نسخه كتابخانه ملى تفاوت بسيار دارد ) و ما براى اينكه تمام مطالب اين سه نسخه در اختيار خوانندگان باشد آن مقدمه را در زير مىآوريم .\r\n« آغاز كارى كه به فرخى پذيراى انجام است . ستايش پروردگارى است بىآغاز و انجام . لله الحمد و له الملك ذو الجلال و الاكرام . پادشاهى كه از بدايع قدرت او افراختن ماه و مهر است و اقطاع زمين از دربار ابداع او محقر درگاهى است و اصقاع آسمان از مخيم اختراع او مختصر خرگاهى . بيداى ناپيداى لامكان ، از مملكت بىكرانش گوشه ، و خرد « 2 » خرده‌دان سالكان طريق معرفتش را « 3 » توشه . زبان از بيان ثنايش لال . و خاطر از توصيف صفاتش در كمال كلال .\r\n رموز آموز عقل نكته پيوند * شناسائى ده جان خردمند « 4 »\r\nجواهر بخش حكمت‌هاى باريك * بروز آرنده شبهاى تاريك « 5 » \r\nبعد : درود نامعدود ، و تحيات با بركات نامحدود ، نثار كرياس عرش « 6 » مماس والاحضرتى است كه آغاز ظهورش فطرت انبياى سلف را انجام است . خازن جواهر حكم افصح عرب و عجم يعنى محمد مصطفى صلى الله عليه و آله و سلم . افضل التحية و الثنا و اهل بيت اطهار او . سيما غالب كل طالب على بن ابى طالب عليه الصلواة و السلام باد .\r\nاما بعد بر دانشوران روزگار ، و جهان‌ديدگان تجربه كار ، مخفى و مستور نماناد كه جناب سعادت‌مآب محامد انتهاب سلالهء دودمان وزارت ، سفير بىنظير با تدبير ، صاحب اعظم ، ايلچى بزرگ دولت ايران ، مقرب الخاقان ميرزا ابو الحسن خان شيرازى ، كه از\r\n\r\n\r\n","description":"","footnote":"\r\n( 1 ) - از اين نسخه هر كجا استفاده شده با علامت « » ( گيومه ) آمده است و اين نسخه به اختصار با كلمه » مج « معرفى شده است .\r\n( 2 ) - متن : و خود خورده‌دان\r\n( 3 ) - متن : از توشه .\r\n( 4 ) - گوينده شناخته نشد . شايد از نظامى باشد و نويسنده از نسخهء خطى كه در آن روزگار در اختيار داشته نقل كرده باشد ؟ ؟ .\r\n( 5 ) - نظامى گنجوى : خسرو شيرين ، چاپ فرهنگستان علوم جمهورى باكو ( 1960 ) ص 2 .\r\n( 6 ) - متن : عرس .\r\n","page_name":" پيش درآمد 8 ","page_number":14},
  {"content":"\r\n\r\nجانب والد ماجد از سلسلهء ارباب قلم خلف صدق مرحمت‌پناه ميرزا محمد على شيرازى ، و از طرف والده از سلسلهء هاشميهء شيراز و همشيره‌زاده و داماد مرحمت و غفران پناه محمد ابراهيم خان اعتماد الدوله مىباشد و از به دو عمر ، عمر خود را در سياحت و جهان‌گردى مصروف داشته ، و در سن شباب مملكت ايران سرآمد اماكن عالم ، و قطعه‌اى است از بهشت برين ، تمامى را به‌نظر دقت ملاحظه ، و بعد به عراق عرب و حجاز نجد رفته بعد از طواف بيت الله الحرام روانه هندوستان و اكثر بلاد هند و دكن را در مدت پنج شش سال گردش نموده و با اهالى آن بلاد معاشرت ورزيده و بعد معاودت به ايران كرده و نظر به استعداد و قابليت ذاتى در سلك چاكران استان اعليحضرت قدرقدرت ، سليمان حشمت ، سكندر شوكت ، كيوان رفعت ، خورشيدمنزلت ، مشترى سعادت ، ناهيد عشرت ، مريخ‌صولت ، آب و رنگ گلستان سرورى ، گلگونه بهارستان ملك‌افزائى و ملت پرورى ، يگانه گوهر بحرين دين و دولت ، و فروزندهء اختر مشرقين ملك و ملت ، سايه رحمت الهى ، خورشيد سپهر پادشاهى . دافع اعلام دين و دولت ، ناصب رايات فتح و نصرت ، زبدهء نتايج اركان جامع مكارم خواقين معدلت آئين جهان ، و هو السلطان الاعظم و الخاقان الاكرم مالك رقاب الامم ملوك العرب و العجم باسط بساط عدل و احسان السلطان ابن السلطان و الخاقان بن الخاقان بن الخاقان لازال كوكب دولة « 1 » القاهره شاهنشاه فتحعلى شاه قاجار ، خلد الله ملكه ، منسلك و حسب الامر آن شاه ظل الله مأمور به سفارت دار السلطنه لندن كه پايتخت دولت انگليس است گرديده [ و 
  ] از راه آنادولى و اسلامبول روانه آنجا شده ، چيزى در ميان جماعت انگليس توقف ، و خدمت سفارت را به انجام رسانيده ، با ايلچى بزرگ آن دولت از راه ينگىدنيا و سرانديب و بندر بنبه ( بمبئى ) وارد بندر ابوشهر و از راه عراق به شرف خاك‌بوسى آستان آن شاهنشاه هميون سرافراز گرديده . چون قريب به چهارده سال بود كه طايفه روسيه به دستيارى اهالى گرجستان فى الجمله دستى در بلاد آذربايجان و گرجستان يافته بودند و بناى منازعه با دولت ايران در ميان داشتند و در سال « 2 » 1228 هجرى بناى مصالحه فيما بين دو دولت عليه استقرار يافت . جناب صاحب معظم اليه برحسب امر شاهنشاه عالم‌پناه مأمور به انجام اين خدمت و به جهت قرار مصالحه روانه چمن گلستان كه من محال قراباغ است گرديده ، در آنجا با جنرال روليخوف سردار بااقتدار روس ، اساس دوستى و اتحاد دولتين عليتين را مستحكم ساخته و از قرار عهدنامهء عليحده مصالحه كرده قرارداد نمودند كه ايلچيان از جانبين به دولتين عليتين به جهت مبارك‌باد مصالحه آمدوشد كرده باشند و از آنجا باز معاودت و به آستان‌بوسى شاهنشاه ظل الله سرافراز و مورد « 3 » اشفاق بىپايان گرديد . بعد از مدت هشت ماه ديگر كه در بيست و پنجم ماه جمادى الثانى سنهء 1229 هجرى بوده باشد به منصب سفارت ايلچى بزرگ بودن آن دولت سرافراز و از التفات شاهنشاه عالم‌پناه به خلاع فاخره از قبيل شمشيربند مرصع و خنجر مرصع و كارد مكلل و شدهء مرواريد و يراق اسب مرصع و نشان شير و خورشيد الماس ، و مرخصى استعمال هر گونه و هر قسم ملبوس ترمه « 4 » كه مخصوص امراء خاص و مقربان بالاختصاص مىبوده ، بين الامثال ممتاز گرديده ، با فيلان كوه‌پيكر و اسبان\r\n\r\n\r\n","description":"","footnote":"\r\n( 1 ) - متن : دوة\r\n( 2 ) - متن : در سال سنهء .\r\n( 3 ) - متن : مواد\r\n( 4 ) - متن : تبرمه .\r\n","page_name":" پيش درآمد 9 ","page_number":15},
  {"content":"\r\n\r\nتازىنژاد ، نيك‌اختر ، و جواهرآلات و نفايس بسيار از شال و ترمه « 1 » و اقمشه زرى و غيره كه از جانب شاهنشاه عالم‌پناه به جهت هديه حضور پادشاه خورشيد كلاه روس داده شده بود با تخت روان و اسباب شايان نمايان كه تا اين زمان هيچ ايلچى به اين دستگاه و هدايا از دولتى به دولت ديگر روانه نشده بود از دار السلطنهء طهران حركت و روانه دار السلطنه پتربورغ كه پايتخت امپراطور روس است گرديد . « 2 »\r\nاين بود قسمتى از مقدمهء نسخهء كتابخانه مجلس شوراى ملى كه بقيه آن را به دنبال اين مطلب در شرح احوال محمد هادى شيرازى مؤلف سفرنامه مىخوانيد .\r\n\r\nشرح احوال نويسندهء كتاب ، ميرزا محمد هادى شيرازى ، مشهور به علوى\r\nاز ميرزا محمد هادى علوى شيرازى نويسندهء اين سفرنامه و منشى و هم‌سفر ميرزا ابو الحسن خان در اين سفر ، اطلاع جامعى در دست نيست كه به نقل آن اقدام شود . خود او مىنويسد « اقل السادات الحسينى ميرزا هادى شيرازى ، مشهور به علوى ، كه چندى در خدمت خالوى بزرگ جناب ايلچى ، مرحمت و غفران‌پناه عبد الرحيم خان به - خدمت وزارت و انجام حكومت اصفهان و كرمان مشغول بود . . . و اين بنده درگاه خلايق بندگان كه از جانب جناب ايلچى مأمور به ضبط وقايع ايام سفارت گرديده ، به تسويد اين كتاب پرداخت . » « 3 »\r\nآنچه در بالا آمد مختصر نوشته‌اى است كه از مقدمهء نسخه كتابخانهء ملى نقل گرديده است ، در مقدمه نسخه مجلس آمده كه « در اين سال اقل « 4 » السادات محمد هادى علوى شيرازى كه سال‌ها در خدمت بارفعت جناب صاحب معظم اليه در اين سفر به ضبط وقايع و تحرير نوشتجات مأمور گرديده در ارتكاب آن قيام مىنمودم بنابراين شرح حالى و مجمل احوالى از گزارش سفر مذكور و حقيقت احوال جماعت روسيه و ساير امورات اتفاقيه را لازم شمرده ، در اين رساله ثبت و آن را به « دليل السفرا » موسوم ساخته ، به عقل دانشمندان و قدر وقت‌شناسان كه برخى از اوقات خود را صرف دانستن تواريخ و شنيدن امورات نشنيده مىنمايند مىرسانم كه ايشان را آگاهى از اقصاع و احوال اين طايفه حاصل گردد . چون ايام سفر مذكور مدت سه سال و كسرى طول به هم رسانيد ، در اين رساله ماه‌به‌ماه بلكه روزبه‌روز به طريقى كه ربط ايام از يكديگر گسته نشود وقايع اتفاقيه به قسم روزنامجات ثبت افتاده و غرض اصلى از تحرير رساله مذكور وقايع امور اتفاقيه است و عبارت‌پردازى و حسن مقاله به هيچ‌وجه منظور نشده ، متوقع ازمكارم اشفاق سخن سنجان خزاين معانى و صيرفيان گنج نكته‌دانى چنان است كه به مقتضاى بزرگ منشى چشم از عيوب عبارت‌پردازى و سهو و خطاى آن پوشيده به قلم اصلاح مصلح باشند . » « 5 »\r\nاز نوشته بالا روشن شد كه ميرزا محمد هادى منشى و محرر سفرنامهء ميرزا ابو الحسن خان شيرازى به روسيه ( دليل السفرا ) شخصى بوده است از خانواده‌هاى سادات علوى\r\n\r\n\r\n","description":"","footnote":"\r\n( 1 ) - متن : تيرمه\r\n( 2 ) - بقيه اين مقدمه در شرح احوال محمد هادى در صفحات بعد آمده است .\r\n( 3 ) - همين كتاب صفحه 5\r\n( 4 ) - متن : اول\r\n( 5 ) - سفرنامه ايلچى نسخه مجلس شوراى ملى ص 3 .\r\n","page_name":" پيش درآمد 10 ","page_number":16},
  {"content":"\r\n\r\nشيراز كه يكى از سلسله‌هاى بزرگ شيرازند و پس از خدمت در دستگاه عبد الرحيم خان پسر حاجى هاشم خان شيرازى برادر حاجى ابراهيم خان اعتماد الدوله كلانتر و خالوى حاجى ميرزا ابو الحسن خان شيرازى مشهور به ايلچى . در آن هنگام كه ميرزا ابو الحسن خان به شيراز مىرود كه مقدمه سفر روسيه خود را فراهم كند ظاهرا ميرزا محمد هادى را كه با او آشنائى داشته و از شيوهء تقرير و تحرير او آگاهى ، به‌سمت منشى خود برگزيده و تحرير شرح سفر خود را به او محول كرده است . اگر از حق نگذريم انتخاب ايلچى به جا بوده و او مرد منشى ظريف طبع و دقيق‌نظرى را به سمت منشى خود انتخاب كرده است .\r\nميرزا هادى علوى شرح اين سفر را كه خود مىنويسد به ( دليل السفرا ) موسوم نموده و ظاهرا قرينه‌اى است براى عنوان « حيرت‌نامهء سفرا » كه شرح سفارت ميرزا ابو الحسن خان به دار السلطنه لندن است . ميرزا هادى پس از تحرير مقدمه كوتاه كتاب خود ، شرح اين سفر را از روز سه‌شنبه بيست و پنجم شهر جمادى الثانى 1229 ه . ق . - 14 ماه مه 1813 ميلادى به رشته تحرير درآورده و ظاهرا تا روزبه‌روز ورود خود به ايران كه سه سال به طول انجاميده به ثبت وقايع ، ماه‌به‌ماه و روزبه‌روز پرداخته است . سفرنامه‌نويس ايرانى را سراغ نداريم كه در آن روزگار به اندازه ميرزا هادى در كليه ديده‌ها و شنيده‌هاى خود باريك و دقيق شده باشد اگر ما نوشته ميرزا هادى را دقيق ملاحظه كنيم درمىيابيم كه اين مرد تا چه اندازه دقيق و روشن و موشكاف است ، و ديده‌هاى خود را دقيق بررسى كرده است و به احتمال قريب به يقين نوشته ميرزا هادى شيرازى بايد يكى از بهترين و جامع‌ترين كتاب‌هائى باشد كه در 170 و اند سال پيش بيگانگان دربارهء چگونگى اوضاع و آداب و رسوم مردم روسيه نوشته‌اند و به ثبت و ضبط مراسم اعياد ، مهمانى و مهمان‌نوازىها و نيز ثبت‌نام بسيارى از وسايل نقليه و غيره پرداخته‌اند .\r\nاز همه آنها گذشته ميرزا محمد هادى شيرازى را بايد يكى از ساده‌نويسان و يكى از پيشگامان ساده‌نويسى در زبان فارسى در دوسه قرن اخير به‌شمار آورد .\r\nاگرچه كتاب ميرزا محمد هادى به‌طور كلى خالى از اشكال‌هاى دستورى نيست و خواننده در مواردى با غلطهاى املائى برمىخورد اما اين معايب نه‌چندان است كه لطمه‌اى به شيوهء نثر ساده و دقيق ميرزا هادى بزند .\r\n\r\nشرح احوال ميرزا ابو الحسن خان شيرازى معروف به ايلچى ، ايلچى كبير و صاحبى ايلچى\r\n\r\n[ شرح حال او به قلم عباس اقبال 
  ]\r\nميرزا ابو الحسن خان شيرازى يكى از رجال به‌نام عهد فتحعلى شاه و محمد شاه قاجار است . دربارهء شرح مسافرت‌هاى او به لندن و روسيه و خدمت و خيانت او مطالب بسيارى نوشته‌اند . كه ما برخى از آن نظرها را درباره او در زير از نظر مىگذرانيم .\r\nعباس اقبال آشتيانى دربارهء او مىنويسد :\r\n« ميرزا ابو الحسن خان كه به سال 1190 در شيراز تولد يافته پسر دوم ميرزا محمد على يكى از منشيان دستگاه نادر شاه بوده ، اين پادشاه سخت‌كش بيرحم همان روزى كه شب\r\n\r\n","description":"","footnote":"","page_name":" پيش درآمد 11 ","page_number":17},
  {"content":"\r\n\r\nآن به قتل رسيد دستور داده بود كه فردا ميرزا محمد على را زنده به سوزانند . چون نادر به قتل رسيد ميرزا محمد على هم از سوختن رهائى يافت و در عهد كريم خان نيز در خدمت او مىزيست تا اينكه در اواخر كار اين پادشاه مرد . خواهر حاجى ابراهيم كلانتر شيراز « 1 » در عقد ميرزا محمد على بود و ميرزا ابو الحسن خان پسر همين خواهر كلانتر است . بعدها حاجى ابراهيم دختر خود را هم به زوجيت به همين خواهرزادهء خويش يعنى همين ميرزا ابو الحسن خان داد . زن حاجى ابراهيم دو خواهر داشت كه يكى به عقد محمد تقى ميرزا حسام السلطنه ( 1206 - 1265 ) پسر فتحعلى شاه درآمده ، ديگرى به عقد حاجى محمد حسين خان امين الدوله ، صدر اصفهانى كه در سال 1234 به صدارت فتحعلى شاه رسيده و تا 1239 كه سال فوت اوست در اين مقام بود . بنابراين حسام السلطنه و صدر اصفهانى هر دو خاله‌هاى زوجه ميرزا ابو الحسن خان را در ازدواج داشتند . در سال 1215 كه فتحعلى شاه حاجى ابراهيم را از صدارت به زندان انداخت و بستگان او همه يا اسير يا مقتول يا كور و فرارى و متوارى شدند ميرزا ابو الحسن خان هم كه حكومت شوشتر را داشت به اسيرى به طهران آورده شد و بااينكه شاه مىخواست او را بكشد به وساطت بعضى از درباريان او را بخشود ، ولى ميرزا ابو الحسن خان كه هنوز بر جان خود مىلرزيد و شاه او را به اقامت در شيراز مجبور كرده بود ، به شوشتر و بصره گريخت و از آنجا به مكه رفت و پس از اداى مراسم حج به بصره برگشت و از آنجا به هند رفت ، مدتى در كلكته و حيدرآباد و پونه و مرشدآباد و بمبئى روزگار مىگذاشت تا اينكه در بمبئى فرمانى از شاه داير به مراجعت او به تهران رسيد .\r\nميرزا ابو الحسن خان هم اطاعت كرد و پس از مراجعت در كنف حمايت صدر اصفهانى قرار گرفت . » « 2 »\r\nاين بود آنچه كه عباس اقبال در شرح احوال ميرزا ابو الحسن خان نوشته است .\r\nمهدى بامداد هم درباره وى مىنويسد : « از اهالى توابع اصفهان است » « 3 » بامداد نيز درباره‌ى وى مىنويسد هنگامى كه « در حيدرآباد دكن توقف نمود در سلك ندماى نظام حيدرآباد درآمد و درباره وى حقوقى هم برقرار گرديد . سپس به ايران بازگشت و در شيراز به منصب يساولى حسينعلى ميرزا فرمانفرما تعيين شد و چون شغلى آبرومند و مهم نبود چيزى نگذشت كه از آن شغل كناره كرده به اصفهان نزد حاجى محمد حسين خان امين الدولهء اصفهانى كه داماد حاجى ابراهيم خان اعتماد الدوله و شوهر دختر دائى او بود آمد و به وسيلهء امين الدوله ترقى كرد و ثروتى به هم زد و همين‌كه در سال 1809 ميلادى برابر 1224 قمرى فتحعلى شاه مصمم به فرستادن سفيرى به درباره انگلستان گرديد او را به اين سمت برگزيد . » « 4 » عباس اقبال مىآورد كه « سفارت او به وساطت صدر بود » « 5 »\r\n\r\n\r\n","description":"","footnote":"\r\n( 1 ) - براى اطلاع از شرح احوال حاج ابراهيم خان كلانتر رجوع شود به رجال ايران جلد 1 ص 21 - 28 و به صدر هاشمى : مجله يادگار سال 2 - ش 8 ( فروردين 1325 ) ص 41 - 57 .\r\n( 2 ) - عباس اقبال ، مجله يادگار سال 1 شماره 5 ( دى 1323 ) : 36 - 37 .\r\n( 3 ) - شرح احوال رجال ج 1 ص 35 .\r\n( 4 ) - همان ماخذ ص 35 - 36 .\r\n( 5 ) - مجله يادگار سال 1 شماره 5 - ص 37 .\r\n","page_name":" پيش درآمد 12 ","page_number":18},
  {"content":"\r\n\r\nو نيز عباس اقباس در مورد اولين سفارت ميرزا ابو الحسن خان به لندن مىنويسد :\r\n« در سال 1808 ميلادى مطابق 1223 هجرى كه سر هر فرد جونس به مأموريت سفارت فوق العاده عازم ايران گرديد ، موريه هم به‌عنوان منشى سفارت به تهران آمد ، سر هر فرد جونس و همراهان او در 28 ذى الحجه 1223 به پاىتخت ايران وارد شدند ، پس از مذاكراتى كه ما بين سفير فوق العاده انگليس و فتحعلى شاه شد و معاهده‌اى كه بين دولتين انعقاد يافت فتحعلى شاه حاجى ميرزا ابو الحسن خان شيرازى را در 22 ربيع الاول سال 1224 به‌عنوان ايلچى مخصوص روانه لندن نمود ، و موريه در اين سفر با حاجى ميرزا ابو الحسن خان همراه شد . حاجى ميرزا ابو الحسن خان در جمادى الاخر 1225 به ايران برگشت و در اين سفر سر گوراوزلى سفير جديد انگليس هم با او همراه بود . هيئت مزبور در شوال 1226 پس از سفرى دور و دراز از لندن به برزيل و از برزيل به هندوستان و ايران به تهران رسيدند . » « 1 »\r\n\r\n[ شرح نخستين سفر او به قلم مهدى بامداد 
  ]\r\nمهدى بامداد نيز در مورد مدت مسافرت اين هيئت مىنويسد : « مدت مسافرت از لندن تا تهران شانزده ماه طول كشيد و علت تاخير براى اين بود كه كشتى آنها راه را گم كرده و به برزيل در آمريكاى جنوبى رفت . و هفت ماه تمام در روى آب و در دريا سرگردان بودند » « 2 » و نيز همو مىافزايد : « در اين سفر است كه ميرزا ابو الحسن خان نمايندهء دولت [ ايران 
  ] كاملا با انگليسها سازش كرد . . . و آشكارا براى او سالى هزار و پانصد تومان مستمرى تعيين كردند ، و قرار شد كمپانى هندوستان همه ساله به او به - پردازد . » « 3 » اين نكته را علاوه‌بر ميرزا فضل الله شيرازى در تاريخ ذو القرنين ، و ناسخ التواريخ و برخى كتب آن روزگار ، مؤلف فارسنامه ناصرى هم در ضمن وقايع سال 1226 آورده كه « در وقايع سال 1224 نگارش يافت كه حاجى ميرزا ابو الحسن خان شيرازى براى اجراى وجه امدادى به سفارت دار السلطنهء لندن مأمور گرديد و بعد از وصول او به آن حدود مهمان‌دارى از جانب دولت انگليس به استقبال او رفته به احترام تمام وارد شهر لندن گرديد . و آنچه لازمهء عزت بود در حق او منظور داشتند و همت به انجام مهام متعلقه به دولت عليه ايران گماشتند و مبلغ يكصد و بيست هزار تومان وجه امدادى را كه سر هر فرد جونس سفير كبير دولت انگليس متعهد گرديده بود كه در اوقات جنگ با روسيه ، همه ساله كارسازى نمايد زياد نمودند و مبلغ هشتاد هزار تومان بر آن افزودند و حاجى ميرزا ابو الحسن خان سفير چون احترام خود را در دولت انگليس فوق العاده ديد از كثرت آز رشته طمع را دراز ساخت و چاكرى آن دولت را به گردن گرفته به - استدعاى مواجب مستمره پرداخت و در هر ماهى هزار روپيه سكه كه نزديك به دويست و پنجاه تومان رواج ايران است از دولت كمپنى هندوستان در وجه او مادام زندگانى برقرار داشتند . و سر گوراوزلى با روئت را به مصاحبت او به سفارت دولت عليه ايران برگماشتند . پس سفير ايران و انگليس از درياى محيط عازم مقصد گشتند و در ميانه دريا\r\n\r\n\r\n","description":"","footnote":"\r\n( 1 ) - همان مأخذ همان صفحه .\r\n( 2 ) - رحيم رضازادهء ملك مىنويسد : « نخستين ايرانىايكه پايش به قاره‌ى آمريكا رسيد حاجى ميرزا ابو الحسن خان شيرازى است » تاريخ روابط ايران و ممالك متحدهء آمريكا ص 43 .\r\n( 3 ) - بامداد رجال ايران ج 1 ص 36 .\r\n","page_name":" پيش درآمد 13 ","page_number":19},
  {"content":"\r\n\r\nباد مراد مخالفت را آغاز نمود و زمام كشتى را از دست كپيتان و ناخدا گرفت و چند روز بىاختيار در روى دريا به حيرت گذرانيدند كه ناگاه خود را در ساحل ينگى دنيا ديدند » « 1 » اين بود مختصرى از شرح مسافرت ميرزا ابو الحسن خان شيرازى به لندن كه از محتواى كلام مورخان پيش روشن است كه ميرزا ابو الحسن خان براى امضاء قرارداد 1224 و دريافت هزينه كمك جنگى است كه قرار بوده دولت انگليس به ايران بپردازد به سفارت لندن رفته است . نگارنده چون « حيرت‌نامهء سفراى » او را در دست ندارم گزارش سفر او را تا هنگام سفارت روسيه از منابع موجود بررسى مىكنم . همانطوريكه اشاره كردم از شرح سفر ايلچى اطلاع كاملى در دست ندارم . اما اين نكته از منابع موجود روشن است كه ميرزا ابو الحسن خان پس از بازگشت از سفر لندن ، دولت انگلستان ساليانه‌اى براى وى مادام العمر معين مىكند . در ضمن نامه‌اى كه سر گوراوزلى بتاريخ 28 مه 1810 ميلادى به ويليام آستل مأمور اداره هند شرقى نوشته در آن به حقوق ميرزا ابو الحسن خان اشاره‌اى دارد كه به قرار زير است :\r\n« قبلا بارها به سلف شما و خود شما متذكر بوده‌ام كه بايد به ميرزا نيز مبلغى به همان ميزانى كه به محمد نبى خان « 2 » و سايرين پرداخته مىشده داده شود . زيرا اين شخص در اينجا براى نزديك شدن به شخص اول خطرات زياد و اقدامات مشكوك النتيجه را متحمل شده ، درحاليكه مأمورين قبل از او فقط مأموريتشان نزد مأمورين شما در هندوستان بود . از اين جهت معتقدم مبلغ مشابهى بايد به او داده شود ( هزار روپيه در ماه ) و اين مبلغ كافى خواهد بود كه او را براى هميشه علاقمند و وابسته به علايق كمپانى محترم بنمايند و اين وجه قليلى است كه كاملا به‌جا خرج شده است . در عين حال توصيه مىكنم كه اين وجه بايد از طريقى داده شود كه همواره در اختيار سفير باشد تا هر وقت كه رفتار ميرزا مخالف انتظار بوده و آنچنانكه شايسته است سودمند و قابل استفاده نباشد مستمرى قطع شود . . . ميرزا انتظار دارد كه اين مقررى از روزيكه ماموريت يافته يا لا اقل از روز ورودش به انگلستان در وجه او پرداخت شود . . . » « 3 » و نيز ميرزا فضل الله شيرازى در مورد ديگرى درباره سفارت ايلچى در روسيه مىنويسد « از جمله معادل مبلغ يكصد هزار تومان نقد و جنس كه در ازاء استرداد ولايات به حاجى ميرزا ابو الحسن تحويل شده بود يك طغرا برات ده هزار تومان اخير را كه در عرض راه مراجعه به روسيه نتوانست وصول نمايد آورده به امناى دولت قاهره تسليم نمود . مبلغ نود هزار تومان بقيه را كس ندانست كه چه كرده و در كدام ممر صرف آورد . » « 4 » و نيز همين نويسنده بدنبال مطلب بالا مىآورد كه يكى « از غرايب كارهائى كه در اين سفر از مشار اليه واقع شد يكى آن بود كه روزى معين در شهر پطربورغ در جائى مشخص ، بازارى آراسته بودند و انواع متاع نفيسه از هر قبيل در آن بازار چيده ، غنى و فقير به معامله برخاسته خان « 5 » سفير به تماشاى بازار از منزل خويش سوار گشت و اين\r\n\r\n\r\n","description":"","footnote":"\r\n( 1 ) - ميرزا حسن فسائى : فارسنامه ناصرى ( چاپ 1 فست سنگى ) تهران سنائى ص 261 .\r\n( 2 ) - تاريخ ذو القرنين نسخهء كتابخانه ملى ملك ص 211 .\r\n( 3 ) - تاريخ ذو القرنين نسخه كتابخانه ملى ملك ص 211 .\r\n( 4 ) - تاريخ ذو القرنين كتابخانه ملى ص 190 .\r\n( 5 ) - متن : خوان .\r\n","page_name":" پيش درآمد 14 ","page_number":20},
  {"content":"\r\n\r\nفقره به عرض امپراطور اعظم گذشت . حضرت ايمپراطور معتمدى را تعيين نمود كه ايلچى دولت عليه هر چه در آن بازار معامله نمايد صاحب مال قيمت جنس خود را از سركار دولت گرفته متعرض كسان ايلچى نيايد . از اتفاق اين خبر ، وقتى به خان سفير رسيد كه قريب به سراى خويش از تماشاى بازار برمىگرديد . قوه حرص و آز قباحت و خفت در آن احوال در نظر او مستحسن [ جلوه 
  ] كرد و در ثانى با آن كوكبه سفارت روى ببازار آورد . وقتى رسيد كه معتمد حضرت امپراطور رفته بود و اين آمد و رفت بيحاصل ثمرى به جز حسرت و ندامت و شماتت و ملامت نبخشود » « 1 » در اينجا به‌جاست كه قبول كنيم كه آنچه را كه موريه در كتاب « حاجى بابا » ى خود نوشته درباره اين سفير نوشته و جز اين سفير سفير ديگرى نيست كه اين خصوصيات را داشته باشد . ميرزا فضل الله شيرازى در مورد ايلچى و كتاب حاجى باباى موريه مىنويسد : « موريه . . . در مدت توقف ايران احوال و اوضاع هر كس را تفرس و تفحص مىنمود . دو كتاب در احوال و اوضاع ديده و شنيده تأليف كرده و حكايات و مضحكان در آن درج كرده ، يكى از آن دو كتاب [ شرح 
  ] اوضاع سفارت خويش و احوال عموم اهالى ايران ، از غنى و درويش است . و ديگرى را كه حاجى بابا نام نهاده اختصاص به ذكر نسب و حسب و اوضاع و احوال حضرت حاجى ميرزا ابو الحسن خان سفير داده است . نسبت او را كه تا حال بر اهالى ايران نامعلوم بوده ايلچى . . . معلوم نموده . . . مات عليكم به مطالعة الرسالة - المذكور فاعبروا يا اولى الابصار « 1 » در اين مطالب نكته‌هائى است در شناخت ميرزا ابو الحسن خان و نيز نكته جالبى است در نامهء اوزلى و احوال به سفير كه مىنويسد « ماهيانهء ميرزا ابو الحسن بايد در اختيار سفير بريتانيا باشد تا اگر ميرزا ابو الحسن خان در ، خواسته‌هاى دولت انگليس كوتاهى كند حقوق او قطع شود .\r\nولى چنين به نظر ميرسد كه خلافى جز خواسته‌هاى كارگذاران دولت انگليس از حضرت خان سر نمىزند و به علت كوشش بسيار در مورد خواسته‌هاى كارگذران مذكور بر مقام و منصب او افزوده مىگردد . و چندى بعد هم عهده‌دار وزارت امور خارجهء ايران مىشود .\r\nاين نكته جالب است كه هنگامى كه فتحعليشاه و كارگذران دولت ايران از ماوقع كار ميرزا ابو الحسن خان اطلاع مىيابند و از قبول دريافت حقوق ماهيانه او اطلاع حاصل مىكند نه تنها كسى او را مورد ملامت قرار نمىدهد بلكه شاه هم او را مورد نوازش قرار مىدهد . و از او تعريف و تمجيد مىكند و مىگويد « آفرين آفرين ابو الحسن تو روى مرا در مملكت بيگانه سفيد كردى من هم روى تو را سفيد خواهم كرد تو از نجيب‌ترين خانواده‌هاى مملكت من هستى بحول الهى من تو را به مقامهاى بلند اجداد تو خواهم رسانيد » « 2 » ميرزا ابو الحسن خان پس از بازگشت از سفر لندن در جمادى الاولى سال 1225 ه . ق در دستگاه فتحعليشاه به كار اشتغال ميداشت تا اينكه در سال 1228 ه . ق كه معاهده گلستان انعقاد يافت ، ميرزا ابو الحسن خان به نمايندگى از طرف دولت ايران پيش‌نويس عهدنامه موقت گلستان را در زيوه امضاء كرد و به امضاء فتحعليشاه رسانيد .\r\nو از طرف فتحعليشاه مأموريت يافت كه به پطرزبورگ برود و عهدنامه مذكور را به\r\n\r\n\r\n","description":"","footnote":"\r\n( 1 ) - تاريخ ذو القرنين جداول ص 190 .\r\n( 2 ) - محمود محمود . تاريخ روابط سياسى ايران و انگليس ، ج 1 ، چ 1 ، ص 96\r\n","page_name":" پيش درآمد 15 ","page_number":21},
  {"content":"\r\n\r\nامضاء امپراطور برساند و دربارهء بازپس گرفتن قسمتى از خاك ايران كه روسيه متصرف شده بود ، با امپراطور مذاكره نمايند . شرح اين سفر و چگونگى حالات او را در اين سفر بقلم ميرزا محمد هادى علوى مىخوانيد : « در سال 1228 هجرى بناى مصالحه ( گلستان ) فيما بين دو دولت عليه استقرار يافت . جناب صاحب معزى اليه برحسب امر شاهنشاه عالم‌پناه مأمور به انجام اين خدمت و به جهت قرار مصالحه روانهء چمن گلستان كه من محال قراباغ است گرديد .\r\nدر مسير رودخانهء زيوه . . . با جنرال انشف رديشچوف سردار روسيه ملاقات و قريب پنجاه روز در چمن مذكور توقف و امر مصالحه را بر وفق مصلحت دولت و ملت به موافق فصولى كه در عهدنامهء مباركه مضبوط و مندرج است به انجام رسانيد [ و 
  ] مورد تفقدات بىپايان گرديد . چون در عهدنامه مقرر شده بود سفيرى سترك بدولت بزرگ مأمور شود حسب الامر قدرقدرت شاهنشاهى براى تداركات سفر مزبور روانه اصفهان و شيراز شدند » . « 1 » در اين هنگام كه هنوز ميرزا ابو الحسن خان در شيراز و اصفهان بوده پيداست كه سرگوراوزلى كه بنا به نظر او ميرزا ابو الحسن خان بايد به روسيه برود و زير نظر او مذاكره او با امپراطور انجام شود و عهدنامه گلستان را به امضاء برساند .\r\nاوزلى كه مىخواهد چندى پيش از ايلچى به روسيه حركت كند از فتحعليشاه مىخواهد كه هر چه زودتر ميرزا ابو الحسن را روانه نمايد در اين مورد فرمانى از فتحعليشاه مشعر بر حركت ميرزا ابو الحسن خان خطاب به سرگور اوزلى در دست است كه آن را در زير ميخوانيد :\r\n« بسم الله تعالى شانه العزيز\r\n گرفت خاتم دولت ز قدرت ازلى * قرار در كف شاه زمانه فتحعلى \r\nالملك الله تعالى : حكم همايون شد كه عاليجاه رفيع جايگاه ، فخامت و مناعت اكتناه ، فطانت و متانت انتباه ، اخلاص و ارادت آگاه دولتخواه بلااشتباه ، سر گوراوزلى ، ايلچى بزرگ دولت بهيه انگليس ، به عنايات خاطر پادشاهى مقرر و مباهى بوده بداند كه بعد از مرخصى آن عاليجاه از ركاب مستطاب به فاصله 7 - 8 روز عاليجاه مقرب الخاقان ميرزا ابو الحسن خان از شيراز مراجعت و شرفياب آستان عدالت اركان گرديده نظر به آنكه آن عاليجاه قرارداد نموده بود عاليجاه مشار اليه زود حركت نموده كه به فاصله دو سه روز بعد از ورود آن عاليجاه او نيز وارد تفليس گردد كه هنگام ملاقات آن عاليجاه با سردار روس در آنجا باشد و بعضى مطالبى كه منظور است و كاغذهائى كه سردار روس مىبايد بنويسد و گفتگوهاى جزئى كه درباب طالش در ميان است با ساير مدعيانى كه باشد در توقف آن عاليجاه انشاء الله تعالى از هم گذشته عاليجاه مشار اليه چند روزى كه ضرور است در آنجا توقف و به عون الله در كمال خاطرجمعى عازم مقصد گردد .\r\nبه همين علت امراء دولت قاهره لازمهء سعى و اهتمام به عمل آورده من جميع الجهات تدارك او را مضبوط و انشاء الله در غره ماه از اينجا حركت و منزل‌به‌منزل عازم آن صوب خواهد بود و مراتب مذكوره را مفصل به فرزند اسعد نامبردار نايب السلطنه مرقوم\r\n\r\n\r\n","description":"","footnote":"\r\n( 1 ) - همين كتاب ص 4 .\r\n","page_name":" پيش درآمد 16 ","page_number":22},
  {"content":"\r\n\r\nفرموديم و به آن عاليجاه نيز مقرر فرمائيم كه از كماهى مستحضر بوده به همين قرار ملاحظه و منظور دارد و در خصوص تنخواهى كه به‌جهت عاليجاه ميرزا ابو الحسن خان در مدت توقف روس ضرور افتد فرمانى به افتخار ايلچى دولت بهيه انگليس كه مأمور روس است صادر شده و در اين خصوص به فرزند ارشد بىهمال نايب السلطنه العلية العاليه عباس ميرزا هم حكمى رفته است كه به آن عاليجاه القا نمايد و بهر وضع كه مقتضى [ و 
  ] مصلحت باشد قرارداد نمايند بايد آن عاليجاه در هر مهمى از اين دو دولت ابدآيت به مقتضاى اتحاد دولتين عليتين مراسم صداقت و دولتخواهى خود را ظاهر سازد و التفات نواب همايون ما را دربارهء خود بىنهايت دانسته مطالب و مستدعيات خود را عرض كند كه در پيشگاه التفات شاهانه به عز النجاج و شرف اسعاف مقرون داند و در عهده شناسد . تحريرا فى شهر جمادى الاول 1229 [ ه . ق 
  ] « 1 » .\r\nميرزا ابو الحسن پس از ورود از اصفهان و شيراز سرگرم تهيه مقدمات سفر مىشود . ميرزا هادى علوى مىنويسد : « امروز كه روز دوشنبه هيجدهم است عاليجاه مقرب الحضرة آقا محمد حسن پيشخدمت حسب الامر قدرقدرت اعليحضرت شاهنشاهى روحنا فداه نزد جناب ايلچى آمده كه جناب معزى اليه به تداركات مقرر اتمام نموده هفته آينده حكما روانه شوند . جناب ايلچى در تهيه سفر بودند كه خبر فوت درگذشت والده او به او ميرسد . هنوز مجلس فاتحهء والده خود را به انجام نرسانيده بود كه صدراعظم از طرف فتحعلى شاه مأمور مىشود كه بساط عزا را برچيند و لباس شادى به قامت جناب ايلچى درپوشاند تا هر چه زودتر عازم سفر روسيه شود ، ميرزا ابو الحسن خان در روز سه‌شنبه بيست و پنجم شهر جمادى الثانى 1229 ه . ق از تهران عازم سفر پطرزبورگ مىشود و از طرف قزوين و زنجان عازم تبريز مىشود ، در تبريز با عباس ميرزا و ميرزا ابو القاسم ( وزير ) قائم‌مقام ملاقات مىكند . و پس از 9 روز مذاكره و كسب اجازه و دستورات از عباس ميرزا ، عازم ايروان مىشود . در اينجا به‌جاست كه مختصر اشاره‌اى به چگونگى خصوصيات اخلاقى ميرزا ابو الحسن بيندازيم و بگذريم تا روشن شود كه اين سفير چندچهره آيا لياقت اين سفارت را داشته است يا نه ؟ چرا كه از متن نامه شرم‌آورى كه به سرگور اوزلى نوشته شده پيداست كه نتيجهء سفر ميرزا ابو الحسن خان چه خواهد بود . حضرت خاقان بىخبر سفير اوطماع و حقوق‌بگير دولتى ديگر و سفيرى كه بايد نظارت به اعمال سفير خاقان داشته باشد دشمن دوست‌نما ، با اين تعريف چه انتظارى ميتوان داشت از چنين كارگذارانى كه بخواهند و بتوانند ايالتى را كه قواى دولت روسيه به‌زور توپ و تفنگ از دست دولت ايران گرفته است با نامه و مذاكرهء سفير با سفير چنين سفيرانى بازپس دهند . زهى خامى . زهى نادانى . بگذريم قبلا شرح زندگى و ماجراى مسافرت ايلچى را به لندن از نظر گذرانيديم در اينجا بايد ديد كه آيا اين مردى را كه بعنوان سفارت به روسيه فرستاده‌اند از هر نظر شايستگى اين سفارت را دارد يا نه ؟\r\nچراكه اين مرد در آن روزگار با پيشينه‌ها و مقاماتى كه داشته براى ملت ايران ناشناس نبوده است . در اين سفر طولانى هم مشكلات و وظايف سنگينترى را عهده‌دار شده است .\r\n\r\n\r\n","description":"","footnote":"\r\n( 1 ) - « ثبت بعضى خطوط و نوشتجات . . . » نسخهء خطى كتابخانه ملك ص ؟\r\n","page_name":" پيش درآمد 17 ","page_number":23},
  {"content":"\r\n\r\nيك روز فلان نوكر كه به‌عنوان خدمتگر همراه او بود مشكلى براى او فراهم مىكند . روز ديگر مقدارى از هدايائى را كه به همراه ميبرد به غارت مىبرند . فرداى آن روز مردى خائن وطن‌فروش بنام آقا بيك دربندى به اقسام مختلف او را گرفتار رنج پنهان و آشكار مىكند . پس‌فرداى آن روز سفير فوق العاده دولت انگليس كه پنهانى مأموريت خود را بانجام رسانيده او را دست‌بسر و سرگردان مىكند . از همه اينها گذشته بىاطلاعى اين مرد از موقعيت روابط انگليس و فرانسه و روسيه است كه كارگذاران هريك او را بطريقى فريب مىدهند . اينها همه علت و عللى است كه ميرزا ابو الحسن خان در مدت سه سال سرگردانى با آنها روبروست و شرح مشروحى در اين مورد در اين سفرنامه آمده است . از برخى از مطالب اين كتاب پيداست كه ميرزا ابو الحسن خان آدم باهوشى به‌نظر ميرسد . ميرزا محمد هادى مىنويسد : « اين روز در تبريز از صاحب عظام قائم‌مقام و ديگران مسموع صاحبى ايلچى گرديد كه از راه اسلامبول و غيره به تواتر خبر رسيده كه اهالى فرنگ از روس و انگليس و سايرين جمعيت گرده بر سر ناپليان رفته چهار ماه است كه شيرازهء سلطنت و اساس او را از هم پاشيده و او را در جزيره آلب فرستاده ، دور او را گرفته‌اند و پادشاه روس داخل شهر پاريس شده است .\r\nاز استماع اين خبر حال صاحبى ايلچى متغيره شده فرمودند : كه كار برما دشوار شد و روس هوا به هم خواهد رسانيد . » « 1 » از اين نكته روشن است كه ميرزا ابو الحسن خان حساب كرده كه اگر دربار روسيه از طرف ناپلئون خاطرى آسوده داشته باشد مسلم خيلى مشكل تن به خواسته‌هاى ايران درخواهد داد و اگر ايرانيان درخواسته‌هاى خود زياد پافشارى كنند دور نيست كه روسيه سپاهى را كه از گرفتارى كار ناپلئون فارغ شده متوجهء امر ايران كند . از اين روست كه مىگويد « كار بر ما دشور شد » « 1 » بطوريكه قبلا اشاره شد ميرزا ابو الحسن خان در اين سفر با مشكلات بسيار روبروست كه از پرداختن به جزئى آن درمىگذريم و خواننده را به متن كتاب حواله مىدهيم .\r\n\r\n[ محمود محمود مىنويسد : 
  ]\r\nبار ديگر ميرزا ابو الحسن خان پس از بازگشت از سفر روسيه به سفارت دربارهاى انگليس و فرانسه سفارت مىيابد . محمود محمود مىنويسد : « در هر حال پيداست كه دولت ايران مقصودى كه از اين رفت‌وآمد سفراى دولتين داشت نتوانست بدان نايل گردد .\r\nبنابراين ناچار شد كه در همان سال يعنى 1817 ( 1233 هجرى ) حاجى ميرزا ابو الحسن خان شيرازى را به لندن بفرستد و انجام وعده‌هاى سرگور اوزلى را از دولت انگلستان بخواهد . » « 2 »\r\nو نيز همو باز در مورد اين سفارت ميرزا ابو الحسن خان مىنويسد : « از منابع اخبار ايرانى چيزى به نظر نرسيد كه معلوم گردد براى حاجى ميرزا ابو الحسن خان شيرازى چه دستورى معين شده بوده است و غرض از روانه نمودن او به لندن چه بوده ، شايد دستور جامعى داشته است ؟ . » « 2 »\r\nو نيز همين محقق مىآورد كه « در جزء وقايع سال 1233 هجرى ( 1817 ميلادى )\r\n\r\n\r\n","description":"","footnote":"\r\n( 1 ) - همين كتاب ص 12 .\r\n( 2 ) - محمود محمود ، كتاب ياد شده ، ج 1 ، ص 169 .\r\n","page_name":" پيش درآمد 18 ","page_number":24},
  {"content":"\r\n\r\nتاريخ منتظم ناصرى اشاره كرده مىنويسد : « در اين سال حاجى ميرزا ابو الحسن خان شيرازى براى سفارت انگليس رفت و هدايا به صحابت او براى امپراطور نمسه و لوئى هيجدهم پادشاه فرانسه و به‌جهت پادشاه انگليس ارسال نمودند » « 1 » باز جزء وقايع سال 1236 هجرى ( 1820 ميلادى ) مىآورد كه « حاجى ميرزا ابو الحسن خان شيرازى كه مدت سه سال بود به سفارت فرنگ و ممالك عثمانى و نمسه و فرانسه و انگليس رفته بود با امضاى دولت انگليس در ولايت عهدى حضرت مستطاب نايب السلطنه به دربار دولت عليه بازگشت . و پادشاه انگلستان يك حلقه انگشتر الماس گرانبها به مباركى و تهنيت وليعهدى حضرت مستطاب معظم براى ايشان ارسال داشتند . » « 1 »\r\n\r\n[ شرح سفر او به قلم محمود محمود 
  ]\r\nمحمود محمود اطلاعاتى كه راجع به اين مسافرت از منابع خارجى بدست آمده ذيلا مينگارد :\r\n« در سال 1819 ميرزا ابو الحسن خان شيرازى از طرف پادشاه ايران براى استحكام روابط دوستى و مودت بين ايران و انگلستان به لندن فرستاده شد . همين مأموريت را نيز در دربار فرانسه داشت .\r\nوقتى كه به پاريس رسيد مدتى در آنجا معطل بود بالاخره هم بدون اينكه اعتبار نامه خود را در قصر سلطنتى تقديم امپراطور فرانسه كند پايتخت فرانسه را ترك نمود .\r\nدليل آن نيز از اين قرار بود :\r\nسفير فوق العاده ايران متوقع بود كه امپراطور فرانسه اعتبارنامهء او را كه به مهر شهريار ايران ممهور بوده ، سر پا در حالت ايستاده ، و با دست خود از سفير ايران دريافت دارد . پادشاه فرانسه براى اجراى اين تقاضا حاضر نگرديد . چون‌كه در آن تاريخ امپراطور فرانسه كسالت داشت .\r\nوقتىكه اين تقاضا طرف توجه واقع نگرديد خواهش ديگر كرد كه اجازه دهند سفير فوق العادهء ايران در كنار يا در مقابل شاه بنشيند و اعتبارنامه خود را تسليم كند و اظهار نمود هر گاه اين تقاضا نيز مورد قبول واقع نگردد براى سفير ايران فوق العاده خطرناك خواهد بود ، و ممكن است در مراجعت ، شهريار ايران نسبت به او غضبناك شده حكم كند سر او را از تن جدا نمايند . از آن جائى كه دربار فرانسه به چنين امرى راضى نبود و مايل نبود وسيلهء قطع حيات سفير فوق العاده ايران گردد . لذا يگانه طريقى كه ممكن بود بوسيلهء آن از اين بغرنج و گرفتارى خلاص شود چنين تشخيص داده شد كه اساسا از اين ملاقات صرف نظر شود .\r\nميرزا ابو الحسن خان شيرازى ناچار شد بدون ارائه اعتبارنامهء خود به امپراطور فرانسه ، عازم انگلستان شود . » « 2 » اصولا اين‌گونه بلندپروازى در خون و خوى ميرزا ابو الحسن بوده زيرا مىبينيم كه در همه‌جا در نظر داشته به ديگران بقبولاند كه آداب و رسوم كشور و دربار او را همه به كار به بندند و در انگلستان هم سعى مىكند در صف مقدم سفر اقرار گيرد . همچنين در روسيه هم به نسلرود وزير مىگويد كه « لازم است\r\n\r\n\r\n","description":"","footnote":"\r\n( 1 ) - محمود محمود تاريخ روابط سياسى ايران و انگليس جلد اول چاپ اول ( 1328 ) ص 169 .\r\n( 2 ) - همين كتاب ص 170 .\r\n","page_name":" پيش درآمد 19 ","page_number":25},
  {"content":"\r\n\r\nكه پادشاه بر تخت نشسته تاج بر سر گذاشته و ايلچى كه به حضور ميرود نيز در صندلى نشسته تكلم نمايند . نسلرود مذكور نمود كه پادشاه مىگويند چون نشستن بر تخت و گذاشتن تاج در سر مدتى است كه از ميان سلاطين يورپ برخاسته و موقوف شده و اين روز هم مدت مديدى طول مىكشد . ايلچى به‌زحمت ما راضى نشود . پادشاه‌زادگان و زن‌ها و ايلچيان همهء دولتها هم در اينجا مىباشند نشستن پادشاه و ايستاده تمام آنها بر ما گران است ما خود برپا ايستاده ايلچى را مىطلبيم و ايلچى هم ايستاده با ما تكلم نمايد . در دوستى توقع داريم كه ايلچى نقل خواهش نشستن بر تخت و گذاشتن تاج بر سر را موقوف نمايد . و همچنين بعضى چيزهاى ديگر را جرح و تعديلى كردند و دو دفعه دستور العمل مذكور را به آنها رد نمودند » « 1 » .\r\nبا اين مشكل ميرزا ابو الحسن در سفارت روسيه و نيز فرانسه درگير بوده است كه در جاى خود به آن اشاره كرديم . و نيز محمود محمود مىنويسد ايلچى از فرانسه عازم لندن مىشود و اين مشكل را در انگلستان هم داشته است . شرحى را كه محمود محمود در اين مورد از يادداشتهاى نويل نقل كرده در زير مىخوانيد :\r\n« اين روزها اختلاف مختصرى بين ميرزا ابو الحسن خان شيرازى سفير فوق العادهء ايران و دربار پادشاه انگلستان اتفاق افتاده كه موضوع آن از اين قرار است . سفير ايران تقاضا داشت كه برتمام سفراى دول مقيم دربار لندن مقدم باشد . اين تقاضاى سفير در دربار لندن مورد قبول نيافت و اين مسئله اسباب كدورت و رنجش سفير ايران را فراهم نمود . كار به اوقات‌تلخى كشيد به ايشان اطلاع داده شد كه حضور او در دربار بىلزوم است و وزراء انگلستان نيز بعدها او را در خانه‌هاى خود نخواهند پذيرفت » « 2 » .\r\nو نيز باز محمود محمود در مورد ايلچى دنباله مطلب را ادامه داده مىآورد : « روز يكشنبهء گذشته كه نايب السلطنه به منزل خانم سالزبورى رفته بود سفير ايران را در آنجا ملاقات نمود . از آن جائى كه سفير ايران خود را مقصر مىدانست عذرخواهى آغاز كرد و اظهار نمود عدم حضور من در دربار بواسطهء كسالت او بوده . نايب السلطنه چند قدم به طرف او رفته از او احوال‌پرسى نمود و از كسالت سفير پرسيد و اظهار كرد اميدوارم بهبودى حاصل نموده‌ايد . سفير تشكر نموده و جواب داد فعلا حالم بهتر است . در ضمن اظهار تأسف نمود از اينكه در دربار نتوانست حاضر شود و علاوه كرد پادشاه من به من امر مىكند كه مقدم برهمهء سفرا به‌ايستم ولى دربار پادشاهى انگلستان به من مىگويد من بايد عقب‌تر از همه واقع باشم و اين براى من فوق العاده بد است و عاقبت وخيم دارد بعد اشاره به سر خود كرده گفت : وقتى كه به ايران برگردم اين به خطر خواهد افتاد .\r\nنايب السلطنه خوب گوش مىداد . بعد گفت بسيار خوب دوست خوب من . فعلا اين موضوع چندان اهميت ندارد چيزى نيست . سفير ايران باز به حرف درآمده گفت معلوم است هنوز هم والاحضرت نسبت به من بىلطف مىباشند . چونكه براى فردا شب من دعوت ندارم .\r\nنايب السلطنه جواب داد فرداشب خبرى نيست فقط يك عده اطفال را دعوت نموده‌ام كه خواهند رقصيد . با اين حال شما هم مىتوانيد حضور داشته باشيد . شب بعد سفير ايران به\r\n\r\n\r\n","description":"","footnote":"\r\n( 1 ) - محمود محمود همان كتاب ص 171 .\r\n( 2 ) - همين كتاب ص 242 .\r\n","page_name":" پيش درآمد 20 ","page_number":26},
  {"content":"\r\n\r\nمهمانى نايب السلطنه رفت و مجددا روابط حسنه برقرار گرديد » « 1 » .\r\nاين بود شرح مختصرى از دومين سفارت ميرزا ابو الحسن خان به لندن و نيز به فرانسه و عثمانى و اطريش ( نمسه ) ميرزا ابو الحسن خان چندى پس از بازگشت از اين سفارت از طرف فتحعليشاه عهده‌دار وزارت امور خارجه گرديد . نخستين دورهء وزارت ميرزا ابو الحسن خان از سال 1239 ه . ق تا 1250 يازده سال مدت يافت . در همين دوران وزارت ميرزا ابو الحسن خان بار ديگر روابط ايران و روسيه كه بعد از معاهده گلستان در باطن چندان حسنه نبود و ميرزا ابو الحسن خان بنا به خواسته‌هاى كارگذاران دولت انگليس كوششى به‌جهت بهبود روابط دو كشور انجام نمىداد كم‌كم به تيرگى گرائيد و ماجراى جنگ دوم ايران و روس پيش آمد و عهدنامه ننگين تركمن‌چاى منعقد گرديد .\r\nدر مورد اين معاهده هم ميرزا ابو الحسن خان نيز مثمر ثمرى براى ايران نبود ، بلكه در پنهان راه خيانت به كشور را مىپيمود تا خدمت را . پس از برقرارى عهدنامه تركمن‌چاى و ماجراى قتل سفير فوق العاده دولت روسيه گريبايدوف « عباس ميرزا مايل بود كه ميرزا ابو الحسن خان وزير دول خارجه براى عذرخواهى به دربار روس برود لكن او بهانه‌هائى آورد و معاذيرى تراشيد و دلايلى چيد و به اين مسافرت چندان تمايلى نداشت » « 2 » .\r\nپس از انصراف ايلچى از اين سفارت عباس ميرزا ، ميرزا ابو القاسم قائم‌مقام و محمد ميرزا ( محمد شاه بعدى ) را كانديداى اين سفر كرد كه از اين انتخاب هم منصرف شد و صلاح در آن ديد كه خسرو ميرزا پسر هفتم خود را در رأس هياتى به روسيه روانه كند . « 3 » .\r\nدرباره به وزارت رسيدن ميرزا ابو الحسن خان ، براى نخستين‌بار ، عباس اقبال آشتيانى مىنويسد « در سال 1239 فتحعليشاه حاجى ميرزا ابو الحسن خان را رسما عنوان وزير دول خارجه داد « 4 » و اين اولين بارى بود كه كسى در ايران به اين سمت برگزيده مىشد . وى تا سال 1250 كه سال فوت فتحعليشاه است همچنان در اين مقام باقى بود .\r\nچون فتحعليشاه مرد و در طهران عليشاه ظل السلطان پسر او به ادعاى سلطنت برخاست ، حاجى ميرزا ابو الحسن خان پس از شنيدن خبر انتصاب ميرزا ابو القاسم قائم‌مقام به صدارت ، بر اثر وحشتى كه از او داشت جانب عليشاه را گرفت و در تهران عده‌اى را به قبول سلطنت عليشاه عليرغم محمد شاه راضى نمود . و از ايشان در اين باب نوشته گرفت .\r\n\r\n\r\n","description":"","footnote":"\r\n( 1 ) - محمود محمود همان كتاب و همان صفحه .\r\n( 2 ) - مهدى بامداد . رجال ايران ، زوار ، جلد اول چ اول ( 1347 ) ص 37 .\r\n( 3 ) - براى اطلاع بيشتر رجوع كنيد به مقدمه سفرنامه خسرو ميرزا از انتشارات كتابفروشى مستوفى بقلم نگارنده .\r\n( 4 ) - محيط طباطبائى در « مقالهء نخستين وزير امور خارجه ايران » فرمانى را كه در سال 1236 ه . ق ، چهار سال پيش از دورهء اولين وزارت ميرزا ابو الحسن از طرف فتحعليشاه صادر ميرزا عبد الوهاب نشاط اصفهانى شاعر استاد و غزلسرا و منشى الممالك عهد فتحعليشاه صادر گرديده نقل كرده است كه : مقر الخاقان دولتخواه قديمى معتمد الدوله العلية العاليه ميرزا عبد الوهاب را به انتظام مهمات وزارت خارجه مخصوص داشتيم . » نشريه وزارت خارجه سال 2 ش 12 ص 25 - 36 .\r\n","page_name":" پيش درآمد 21 ","page_number":27},
  {"content":"\r\n\r\nپس از شكست يافتن عليشاه و ورود محمد شاه به طهران در دوم رمضان 1250 حاجى ميرزا ابو الحسن خان به مزار حضرت عبد العظيم پناه جست و تا قائم‌مقام زنده بود جرأت نكرد از بست بيرون آيد . پس از قبل قائم‌مقام ، صدراعظم جديد ، يعنى حاجى ميرزا آقاسى به او تأمين داد و محمد شاه با دادن سمت ايشيك آقاسى باشى ( وزير دربار ) او را قرين ملاطفت خود كرد » « 1 » .\r\nپس از ميرزا ابو الحسن خان « ميرزا على پسر ميرزا ابو القاسم قائم‌مقام از رمضان 1250 - 1251 ه . ق و پس از او حاجى ميرزا مسعود انصارى از ربيع اول 1251 تا حدود 1254 ه . ق » عهده‌دار وزارت امور خارجه گرديدند و پس از آن دو تن بار ديگر ميرزا ابو الحسن خان شيرازى براى بار دوم از 1254 - 1262 عهده‌دار وزارت امور خارجه گرديد . ميرزا ابو الحسن عهده‌دار همين مقام بود كه در چهارم اوت 1846 در تهران درگذشت « 2 » .\r\n\r\n\r\n","description":"","footnote":"\r\n( 1 ) - اقبال آشتيانى نشريه وزارت امور خارجه سال 1 ش 3 ( شهريور 1328 ) ص 30\r\n( 2 ) - سنوات وزارت ميرا ابو الحسن خان ايلچى از روى تاريخچه وزارت امورخارجه ايران ، به قلم آقاى احمد توكلى نقل شد . نشريه وزارت امورخارجه . دورهء 1 ، ش 2 ( خرداد 1328 ) ص 59 - 52 .\r\n","page_name":" پيش درآمد 22 ","page_number":28},
  {"content":"\r\n\r\n\r\nجنگ اول ايران و روس كه منجر به عقد عهدنامهء گلستان گرديد و نقش دولت فرانسه و انگليس در برقرارى صلح بين ايران و روسيه .\r\n\r\n[ گرجستان سبب نخستين جنگ 
  ]\r\nجنگ اول ايران و روس كه منجر به عقد عهدنامهء گلستان شد ، به‌دنبال اختلافهاى ، خان‌هائى بوجود آمد كه در ناحيه گرجستان ساكن بودند . برخى از آنها طرفدار روسيه و برخى طرفدار دولت ايران بودند . اين اختلاف در ناحيهء گرجستان ظاهرا پس از مرگ نادر شاه افشار به‌وجود آمده است .\r\nدولت روسيه بدنبال فريب‌هاى پىدرپى ، و در خواب نگهداشتن هيروكليوس پادشاه گرجستان ، اين ناحيه را كه به دو منطقهء نفوس ايران و عثمانى تقسيم شده بود ، به خاك خود ملحق گردانيد . و با ملحق كردن گرجستان به خاك خود ، راه حمله به ايران و عثمانى را هموار كرد .\r\nپس از آنكه گرجستان به خاك روسيه ملحق شد ، برخى از خان‌هائى كه در آن منطقه زندگى ميكردند دريافتند كه آزادى خود را به قيد اسارت روسيه داده‌اند ، از اين روى براى رهائى به ايران و عثمانى پناهنده شدند . پناهنده شدن آنها به خاك ايران و عثمانى ، بهترين دست‌آويز را به روسيه داد تا حمله‌هائى را به خاك ايران آغاز كند .\r\nدر همين اوان شاهزاده الكساندر ميرزا ( اسكندر ميرزا ) پسر هر اكليوس كه از تحت الحمايگى روسها ناراضى بود به دربار ايران پناهنده شد و فتحعليشاه مصمم گشت كه گرجستان را فتح كند و روسها را از آن منطقه براند .\r\nبنا به پيشنهاد كارگذاران دولت ايران ، اسكندر ميرزا ، عازم گرجستان شد تا اسباب آشوب و ناامنى را در اين ولايت فراهم آورد و كار را براى ارتش ايران تسهيل كند سيسيانوف فرماندهء قواى روس به سال 1218 ه . ق عازم گنجه شد و با اينكه جواد خان زياداوغلى دفاع رشيدانه‌اى از اين شهر كرد ولى شهر بدست قواى مهاجم افتاد . بدنبال فتح گنجه ، به دست روسها ، سپاه ايران بنا به دستور فتحعليشاه خود را براى جنگ بزرگى آماده كرد و از طرف او ، عباس ميرزا نايب السلطنه به فرماندهى كل قواى ايران مأمور و دفاع از ولايت قفقاز به او محول شد . بنابراين بدين ترتيب در سال 1803 م - ( 1218 ه . ق ) جنگ اول ايران و روس آغاز گرديد جنگى كه حاصلش از دست رفتن قسمتى از ايالت آباد و ارزنده ايران بود .\r\n\r\n","description":"","footnote":"","page_name":" پيش درآمد 23 ","page_number":29},
  {"content":"\r\n\r\nبدنبال اين جنگ و از دست رفتن قسمتى از خاك ايران ، نفوذ بيگانگان در ايران روزافزون شد . چندى پيش از آنكه اين جنگ آغاز شود الكساندر ميرزا برادر ژرژ پادشاه گرجستان به دربار ايران پناه آورد و هنگامى كه جنگ آغاز گرديد تهمورث ميرزا پسر ژرژ آخرين پادشاه گرجستان به ايران پناهنده شد . چرا كه پس از مرگ ژرژ روسها خانوادهء سلطنتى گرجستان را به زور به روسيه بردند و با آنها بدرفتارى بسيار كردند .\r\nبه‌علت همين بدرفتارى روسها بود كه شاهزاده تهمورث ميرزا به ايران پناهنده شد .\r\nميرزا هادى هنگام اقامت در تفليس دربارهء چگونگى احوال گرجيها و ارمنىها مىنويسد :\r\n« اعيان روس كه در تفليس مىباشند . . . بعضى مختفه و برخى در خانه‌هاى ارامنه و گرجى سكنى نموده‌اند ، و از اين جهت عصمت و عفت به كلى از زنان برخاسته و احدى اختيار زن خود [ را 
  ] ندارد . و طايفه روس آشكارا با زن‌هاى آنها رفته دخل مىكنند . . . قبح به كلى از ميان ايشان برداشته شده ، اما اين بىعصمتى از اهالى روس به ارمنى و گرجى سرايت كرده . . . تمام به قانون روس رفتار مىنمودند چرا كه روسيه را تسلطى كلى بر ايشان است . همچنانكه هر يك از طايفه روس كه به هر خانه بروند عملى كرده باشند احدى حد آن را ندارد كه تواند سخنى بگويد . جميع گرجيهء آنجا ، شب و روز ، به دعاى دوام دولت پادشاه ايران مشغول مىباشند و تمناى استخلاص خود را از روسيه مىنمايند و مىگويند بزرگان و والىزادگان ما كه خدمت كلى به دولت روس كردند و آنها را در اين مملكت راه دادند حال با كوچ و بنه در پتربورغ محبوس و تكدى مىكنند آيا به ما چه رسد » ؟ « 1 » .\r\nدر اين مورد نيز در دستورات ناپلئون خطاب به جنرال گاردان آمده است كه « مقام روس‌ها در گرجستان كه آخرين پادشاه آن را به واگذارى مملكت خود به امپراطور روسيه وادار كردند ، مستحكم نيست و مردم آن چنين به نظر ميرسد كه روزگار تسلط ايران را به حسرت ياد مىكنند . بعلاوه سلسله جبالى كه سرحد طبيعى ايران از طرف شمال محسوب مىشود ، در شمال گرجستان قرار دارد . و ايران نبايد بگذارد كه روسيه جميع معابر آن جبال را به تصرف خود بگيرد . . آقاى سرتيپ گاردان بايد جهد وافى مبذول دارد تا ايران و عثمانى تا حديكه ممكن است در عمليات نظامى بين درياى خزر و بحر سياه برعليه روس‌ها به توافق هم قدم بردارند ، زيرا كه نفع هر دو مملكت يكى است . و روسيه به‌علت وسعت بيابانها و اراضى منجمدهء مملكت خود چشم طمع به اراضى حاصلخيز و خوش آب و هواى همسايگان دوخته و آن‌ها را در معرض تهديد قرار داده است .\r\n\r\n[ سياست فرانسه 
  ]\r\nاما ايران بالاختصاص نفعى ديگر نيز دارد كه بايد به تنهائى به دفاع از آن قيام نمايد و آن گرفتن جلوى پيشرفت انگليس‌هاست در هندوستان » « 2 » سعيد نفيسى اشاره‌اى در مورد سياست فرانسه در ايران ، بخصوص دربارهء گرجستان دارد كه نشان‌دهنده حقايق بسيارى است . قسمتى از آن را در زير مىخوانيد « فتحعلى شاه در ماه رمضان 1218 ( ه . ق ) وارد جنگ با روسيه شد . نخست با غرورى كه از زمان غلبهء آقا محمد خان بر گرجستان در ذهن او جاى گرفته بود به ميدان آمد . ولى در اندك زمانى حس كرد كه\r\n\r\n\r\n","description":"","footnote":"\r\n( 1 ) - همين كتاب ص 27 - 28 .\r\n( 2 ) - « مأموريت جنرال گاردان در ايران » ترجمهء عباس اقبال آشتيانى . ج 1 - ص 43 - 42 .\r\n","page_name":" پيش درآمد 24 ","page_number":30},
  {"content":"\r\n\r\nاز عهده برنخواهد آمد و اين بود كه به ناپلئون توسل يافت . دولت انگلستان هم كه تازه به بسط منافع و نفوذ خود در هندوستان آغاز كرده بود ، در ايران منافع بسيار داشت و ناچار بود كه پيشرفت روسيه را در ايران و نفوذ فرانسه را كه خطرناكترين رقيب خود ميديد در اين سرزمين مانع شود ، در ضمن از قواى ايران هم بكاهد ، تا نتواند در هندوستان و افغانستان از نفوذ معنوى خود بزيان انگلستان بهره‌مند شود . به همين جهت رقابت بسيار سختى در ميان روسيه و فرانسه و انگلستان در ايران درگرفت . انگلستان مىكوشيد ايران را به دست روسيه ضعيف كند و مانع نفوذ فرانسه شود . روسيه در مدتى كه با فرانسه متحد بود ، در ايران به نفع فرانسه و در مدتى كه رقيب آن بود به ضرر آن قيام كرد . سياست فرانسه هم همواره به زيان انگلستان و گاهى به سود گاهى به زيان روسيه بود . و فتحعلى شاه بسيار نادان‌تر و ناتوان‌تر از آن بود كه در اين گيرودار و در ميان اين سياست‌هاى جانكاه كارى به نفع ايران از پيش به برد ، اين است كه هر چه مىكرد به زيان كشور تمام مىشد . . . بالاترين خطاى او اين بود كه مىخواست به يارى فرانسه كه راهى به ايران نداشت و بسيار دور از ايران بود و به يارى انگلستان كه در سياست خود صميمى و باوفا نبود و مىخواست هر دو سنگ يعنى ايران و روسيه را به هم بسايد .\r\nبا روسيهء نيرومند زمان الكساندر اول ، دربيفتد و انديشه واهى تسلط بر گرجستان را عملى و به‌رغم خود انتقام از مجازات دولت تسارى بگيرد » « 1 » اين بود بررسى نفيسى از صحنهء سياست دولت فرانسه ، انگليس و روسيه در ايران .\r\nدر همين هنگام كه دولت ايران درگير جنگ با روسيه بود ، نمايندگان دولت بريتانيا چون سر جان ملكم و به دنبال او سفيران دولت فرانسه در سال‌هاى 1800 م - و 1805 به ايران آمدند . سعيد نفيسى نيز مىافزايد : « پيش از آنكه ناپلئون در صدد جلب فتحعلى شاه برآمده باشد ، انگليس‌ها نيز كوشيده بودند او را با خود يار كنند . » « 2 » چراكه سر جان ملكم مبالغ گزافى هدايا و رشوه به فتحعلى شاه و درباريانش داد و بيش از دو ميليون تومان روپيه در آن سفر خرج كرد ، تا از او قول گرفت كه در افغانستان بر خلاف منافع انگلستان قدم برندارد .\r\n\r\n[ ژنرال گاردان 
  ]\r\nاما سفيران ناپلئون يكى پس از ديگرى در فوريهء 1805 م و در آوريل 1805 م وارد تهران شدند و دومين سفير ناپلئون « چند روز پس از توقف در تهران ناگهان و بىآنكه گرفتار بيمارى شده باشد درگذشت و كسى ندانست سبب مردن او چه بود ؟ » آمده ژوبر نخستين سفير ناپلئون با چند زبان آشنائى داشت و مدتى منشى زبان تازى ( عربى ) ناپلئون در مصر بود . « همين‌كه وارد شهر بايزيد شد » گرفتار عمال عثمانى شد و روانهء زندان گرديد ، دربار ايران پس از اطلاع يافتن از گرفتارى او ، كوشش بسيار كرد تا وى را از سياه‌چال نجات داد . و او وارد تهران شد . سپس به چمن سلطانيه رفت و با فتحعليشاه ملاقات كرد . و پس از اخذ نتيجه عازم فرانسه شد . ژوبر حامل نامه و هدايائى از فتحعليشاه براى ناپلئون بود . پس از ورود ژوبر عهدنامه‌اى كه مواد آن قبلا تهيه شده بود به امضاء\r\n\r\n\r\n","description":"","footnote":"\r\n( 1 ) - سعيد نفيسى ، « تاريخ اجتماعى و سياسى ايران ، در دورهء معاصر » ج 1 - ص 91 - 92\r\n( 2 ) - نفيسى ، كتاب ياد شده : ص 92 .\r\n","page_name":" پيش درآمد 25 ","page_number":31},
  {"content":"\r\n\r\nرسيد كه عهدنامهء فينكن اشتاين ناميده مىشود و در چهارم ماه مه 1807 م ( 25 صفر 1222 ) به امضاء رسيده است ، و ميرزا محمد رضا خان قزوينى ، سفير فوق العادهء ايران براى امضاء آن به فرانسه رفته است . به‌دنبال امضاء اين عهدنامهء 16 ماده‌اى كه سعيد نفيسى آن را خيلى مهم مىداند هيأت نظامى فرانسه به ايران آمد كه در رأس آن ژنرال گاردان بود . و مسئوليت‌هاى بسيارى به عهده او بود . و هم اوست كه در نظام ايران خدمات بسيارى كرد و يادگارهاى خوبى از خود به جاى گذاشت .\r\nدر همين هنگام كه گاردان مشغول انجام مأموريت در ايران بود ، « دولت انگلستان كه نماينده دائمى مخصوص در دربار تهران نداشت نزديك‌ترين مأمور انگليسى خود مستر جونز نام را كه كنسول انگلستان در بغداد بود » براى مأموريت روابط ايران و انگلستان درنظر گرفت « سرانجام جونز از بغداد به استانبول رفت كه با سفير انگلستان در آنجا در اين زمينه سخن بگويد . در اين ميان در بهار سال 1221 ه . ق - ( 1806 م ) محمد نبى خان از هند خبر داد كه فرمانفرماى آن سرزمين موضوع مأموريت جونز را به لندن نوشته است و دو سال است كه وزارى انگلستان در اين‌باره گفتگو مىكنند و هنوز تصميم نگرفته‌اند .\r\nپيداست كه اين بهانه‌جوئى و دفع الوقت دولت انگلستان تا چه اندازه مانع بود كه فتحعلى شاه يك طرف را اختيار كند » « 1 » يعنى دولت فرانسه يا انگليس را .\r\nفتحعلى شاه بين اقوال و همراهى انگلستان و فرانسه بدون اخذ نتيجه‌اى سرگردان و با روسيه سرگرم جنگ بود ، در همين هنگام « در 6 ذى الحجه 1222 ه . ق . مطابق 16 فوريه 1807 م همان سال ايستيفانف سفير فوق العاده‌اى از روسيه وارد تهران شد .\r\nاين سفير حامل پيشنهادهائى براى صلح با ايران بود . و پيدا بود كه خبر اتحاد ايران با ناپلئون به دربار روسيه هم رسيده و آنها را هم نگران كرده است . » سفير روسيه پيشنهاد مىكند كه روس‌ها سرزمين‌هائى را كه گرفته‌اند نگه دارند و بين دو دولت صلح برقرار شود . اما دولت ايران كه در خيال كمك ناپلئون و شكست روسها بود و حتم داشت كه با كمك ناپلئون اراضى از دست رفته را دوباره به دست آورد ، وقعى به پيشنهاد روسها نگذاشت ، زيرا كه تمام اين موارد در عهدنامه فينكن اشتاين قيد شده است . » « 2 »\r\nچندى پس از ورود گاردان و ملاقات با عباس ميرزا و امضاء قرارداد فينكن‌اشتاين خبر عقد معاهدهء تيلسيت و پيمان‌شكنى ناپلئون با ايران به‌علت ملاقاتى كه ميان ناپلئون و الكساندر اول روى داد آشكار شد و دشمنى آن دو به دوستى مبدل گرديد . با اينكه ناپلئون در دستور تعليمات خود به ژنرال گاردان دستور مىدهد كه « ايران روس را دشمن خود مىداند . چه ، روس‌ها گرجستان را ضبط كرده ، و بهترين ايالت آن را طرف تهديد قرار داده‌اند . سلسلهء سلطنتى قاجار را به رسميت نشناخته و از به دو تأسيس با اين سلسله در جنگ بوده‌اند ، آقاى سرتيپ گاردان ، بايد تمام اين خصومتها را به ياد ايرانىها بياورد و آتش دشمنى بين ايشان و روسها را دامن بزند و مردم ايران را به مجاهدت بسيار و\r\n\r\n\r\n","description":"","footnote":"\r\n( 1 ) - همان كتاب ص 109 .\r\n( 2 ) - نگاه كنيد به تاريخ اجتماعى دوره معاصر ، سعيد نفيسى . ص 96 - 98 .\r\n","page_name":" پيش درآمد 26 ","page_number":32},
  {"content":"\r\n\r\nقيام‌هاى ديگر تحريك كند .\r\nآقاى سرتيپ گاردان بايد به ايرانىها در عمليات نظامى تمام تعليماتى را كه به تجربه يافته بياموزد و در اين مرحله به شاهزاده عباس ميرزا فرمانده و معتمد عليه قشون دست اتحاد دهد . بايد كه ايران در سر حدات روسيه به تعرض شديد مشغول شود و از اين موقع كه روس‌ها به علت فرستادن يك قسمت از قواى خود به اروپا اردوى قفقازيه را ضعيف كرده‌اند استفاده نمايند و با قشون و تبليغات ، ولاياتى را كه روس‌ها منتزع نموده‌اند پس بگيرد . » « 1 »\r\nژنرال گاردان در ايران سخت مشغول طرح‌ريزى نقشهء حمله به هندوستان و خواستار آن است كه بنا به نظر اعليحضرت امپراطور « هر نوع تجارتى بين ايران و انگليس مقطوع گردد و تمام عمال و كارگران اين مملكت از جميع بلاد و بنادر ايران طرد شوند و مكاتباتى را كه بين انگليس و هندوستان از راه ايران به عمل مىآيد ، اولياى امور ايران ، ضبط و مفتوح نمايند » « 2 » كه ناگاه خبر « انعقاد عهدنامهء تيلسيت انتشار مىيابد و بنا به نظرات زير ناپلئون از پيمانى كه با ايران امضاء مىكند ، سر باز مىزند . و خواستار برقرارى صلح بين ايران و روسيه مىشود كه برخى از نظرات او به قرار زير است :\r\nدر تاريخ 11 فوريه 1808 - ( 12 ذى لحجه 1222 ) سرتيپ گاردان مراسله‌اى به فتحعلى شاه مىنويسد كه قسمت‌هائى از آن چنين است : « چاپار ايرانى كه از قسطنطنيه رسيده از دولت متبوع من مراسلاتى آورده است . اعليحضرت ناپلئون كبير انتظار آن را داشته كه جنگ بين ايران و روسيه قطع شود و اين انتظار نتيجهء اظهار تمايل اعليحضرت شاه ايران به برقرارى صلح بين دولتين است . » « 3 » و نيز اضافه مىكند كه « اعليحضرت تصديق مىكند كه در عهدنامه « تيلسيت » راجع‌به ايران ماده‌اى گنجانيده نشده و علت آن اين است كه اولا در آن تاريخ دولت ايران ، عهدنامهء اتحاد بين فرانسه و ايران را تصويب نكرده بود . ثانيا دربار طهران امكان داشت كه آن معاهده را تصديق نكند ، به‌همين جهت چون اعليحضرت هيچ نوع اطمينانى درباب روابط آينده خود با ايران نداشت ، نمىتوانست در باب روابطى كه هنوز استحكام نيافته بود با روس‌ها صحبتى بدارد . » با تمام اين احوال اعليحضرت بدون اينكه منتظر رسيدن خبر تصويب عهدنامه شده باشد مرا مأمور كرده است كه به اعليحضرت پادشاه ايران اطمينان دهم كه دولت روسيه در حال حاضر با هر مملكتى كه متحد فرانسه باشد طريق دوستى پيش خواهد گرفت . از اين مراتب گذشته اعليحضرت ناپلئون به من اجازه داده است كه دولت فرانسه را بين ايران و روسيه واسطهء آشتى قرار دهم . و مذاكراتى كه در تهران بين صدراعظم ايران و يك نفر سفير روس واقع خواهد شد كاملا به نفع ايران كه اعليحضرت ناپلئون آن را مثل مملكت خود مىداند ، به انجام رسد . اعليحضرت آرزومند و صميمانه مايل است كه اين مذاكرات منتهى به عقد صلحنامه‌اى شود كه مقتضى شرافت و ضمانت با حيثيات مملكتى نظير ايران باشد . » « 3 » ژنرال گاردان به دنبال نامهء خود ، نظر ناپلئون و ديگران را دربارهء انگليس\r\n\r\n\r\n","description":"","footnote":"\r\n( 1 ) - مأموريت گاردان ، ترجمه اقبال ص 41 - 42 .\r\n( 2 ) - مأموريت ژنرال گاردان در ايران ص 80 .\r\n( 3 ) - « مأموريت گاردان در ايران » ترجمهء عباس اقبال ص 78 - 79 .\r\n","page_name":" پيش درآمد 27 ","page_number":33},
  {"content":"\r\n\r\nبه فتحعلى شاه مىنويسد كه : « اعليحضرت امپراطور ما نمىتواند به بيند كه در تمام دنيا فقط باب ايران به روى انگليس‌ها باز بماند . . . اعليحضرت ما مىخواهد كه هر نوع تجارتى بين ايران و انگليس مقطوع گردد و تمام عمال و كارگران اين مملكت از جميع بلاد ايران طرد شوند » « 1 » و نيز اضافه مىكند كه : « اعليحضرت ناپلئون كبير انتظار دارد كه اول قاصدى كه از جانب سفير او از طهران به فرانسه مىرسد خبر شروع اين اقدامات را كه كاملا به نفع ايران و مطابق آرزوى ملل است برساند . » « 2 »\r\nدر اين مورد فتحعلى شاه جوابى به ژنرال گاردان نوشته است كه مواد لازم آن چنين است : « شرحى كه از نيات اعليحضرت ناپلئون امپراطور برادر معظم مكرم ما خلد الله ملكه ، در باب قطع محاربه بين ايران و روسيه اظهار داشته و حاضر بودن خود را در شركت با وزارى ايرانى در عقد معاهدهء صلح با سفير فوق العادهء روسيه بيان نموده بوديد ، دوستى و محبت ناپلئون كبير را نسبت به ما و تخت و تاج ايران در نظر ما اظهر من الشمس و اجلى من السماء كرد . بنابراين اطمينان داريم كه بناى اتحاد و دوستى اين دو دولت روزبروز مستحكم‌تر و تا قيام قيامت برقرار خواهد ماند . . .\r\nدر خصوص قطع روابط ايران و انگليس خاطر محترم بايد مسبوق باشد كه از روزى كه دولتين ما دست اتحاد ، به يكديگر داده‌اند ، جميع ابواب ارتباط بين مردم ايران و انگليس مسدود گرديده ، و سفيرى كه از جانب ايران به هندوستان مأمور شده بود به امر ما احضار گرديده است . گذشته از اين مراتب ، جميع انگليس‌هائى را كه در بلاد يا در بنادر ما بوده‌اند از ايران خارج گرديده‌اند .\r\n. . . به تاريخ ماه ذى الحجة الحرام 1222 هجرى - ( فوريه 1808 ) » « 2 »\r\nدر همين اوان ژنرال گاردان مراسله‌اى دارد خطاب به وزير روابط خارجه كشور خود آقاى دشامپانيى كه بيشتر مطالب آن در اطراف مذاكره صلح ايران و روسيه است مىنويسد : « فيلد مارشال كنت گودوويچ فرماندهء كل قواى روس در گرجستان ، مأمور دربار ايران شده ، و من سابقا در عريضه‌اى كه تحت شمارهء 11 ، به تاريخ ششم ماه مه ، حضور عالى عرض كرده و ورود او را به تبريز خبر داده بودم ، مشار اليه در تاريخ 21 مه مراسلهء فوق العاده دوستانه از طرف كنت گودوويچ به من داد . حضرت اجل مراسله‌اى نيز به ميرزا شفيع صدراعظم نوشته و در آن شرايطى را كه برطبق آن روسيه حاضر به عقد صلح است يادآور گرديده است .\r\nسابقا صورت اين شرايط را به عرض رسانيدم ، اينك باز خلاصهء آن را معروض مىدارم . مضمون آن ، طابق النعل بالنعل ، با مراسله‌اى كه به وليعهد ، شاهزاده عباس ميرزا عنوان شده ، يكى است . من از مضمون آن نيز اطلاع حاصل كرده‌ام .\r\nواضح است كه دعاوى روسيه با دعاوى ايران درست درنمىآيد و در اين صورت بدون وساطت دولت ثالثى عقد صلح غير ممكن است . . . چرا كه اعليحضرت [ فتحعليشاه 
  ] ، در يك جلسهء خصوصى كه حضور او شرفياب شدم به من گفت كه حاضر نيست از مضمون\r\n\r\n\r\n","description":"","footnote":"\r\n( 1 ) - مأموريت گاردان ص 80 - 79 .\r\n( 2 ) - « مأموريت گاردان » ص 80 .\r\n","page_name":" پيش درآمد 28 ","page_number":34},
  {"content":"\r\n\r\nمراسلات مارشال گودوويچ اطلاع حاصل كند . او تن به قبول صلح نخواهد داد . مگر اينكه روس‌ها كليهء ولايات ايران را تخليه كنند . » « 1 »\r\nقبلا خوانديم كه فتحعلى شاه با نظر ناپلئون و جنرال گاردان در مورد وساطت صلح بين ايران و روسيه موافقت نشان مىداد و حال مىبينيم فتحعلى شاه حاضر نيست سفير فوق العادهء دولت روس گودوويچ را بپذيرد . جنرال گاردان در اين مورد مىافزايد :\r\n« من در جواب عرض كردم كه : چون اعليحضرت اختيار مصالح خود را در كف پادشاه متبوع معظم من گذاشته ، ممكن است كه مذاكرات صلح در پاريس بين عسكر خان و « كنت تولستوى » با وساطت اعليحضرت ناپلئون كبير به‌عمل آيد و من اين مطلب را تاكنون چندبار به‌عرض رسانيده‌ام . من اعليحضرت فتحعلى شاه را وادار كردم كه اختيارات تامه به سفير خود مقيم پاريس بدهد ، و مكنون خاطر خويش را به اطلاع اعليحضرت امپراطور برساند . »\r\nزمينهء مطالب كارگزاران ايران و فرانسه چنين نشان مىدهد كه ناپلئون مىتوانست در هنگام انعقاد عهدنامه تيلسيت ميان ايران و روسيه را كاملا آشتى دهد و به نحو آبرومندى روابط دو كشور را حسنه سازد . اما چنين به‌نظر مىرسد كه در آن هنگام وقايع اروپا چنان ناپلئون را مشغول كرده بوده است كه او از كوچكترين مذاكره‌اى دربارهء ايران خوددارى كرده است . و اگر مذاكره‌اى بين ناپلئون و الكساندر در مورد ايران به ميان آمده باشد نگارنده تاكنون در اين مورد اطلاعى ندارم . اين نكته يادداشت جنرال گاردان را كه در زير مىآيد به‌خوبى روشن مىكند كه ناپلئون در عهدنامهء تيلسيت توجه به اوضاع روابط ايران و روسيه نداشته است . و جنرال گاردان در اين مورد به وزير روابط خارجه كشور خود مىنويسد كه : « مفتخرم كه اين دو سند را با ترجمه‌هاى آن‌ها حضور عالى بفرستم و از ملاحظهء آن‌ها ، معلوم خاطر محترم خواهد شد ، كه عسكر خان مأمور است كه با روسيه ، درباب صلح داخل مذاكرات شود ، و شرايطى را كه اعليحضرت تصويب نمايد امضاء كند . » « 2 »\r\nژنرال گاردان مىافزايد كه : « در همين حال شاهزاده عباس ميرزا [ هم 
  ] ، مراسله‌اى به امپراطور روسيه ، « الكساندر » نوشته و اظهار داشته كه فتحعلى شاه مايل است روابط دوستى قديم خود را با روسيه از نو برقرار كند و به چه طريق با آن دولت از در صلح درآيد . » « 3 »\r\nژنرال گاردان به‌دنبال مطالب بالا آورده است كه : « ميرزا شفيع صدراعظم از كنت رمان‌روف تقاضا كرده است كه از امپراطور كل روسيه بخواهد به سفير خود مقيم پاريس ، اختيارات تامه در عقد معاهده صلح بدهد . اين كيفيت به‌نظر من بسيارى از مشكلات را از ميان خواهد برد و دو پادشاه معظم بعد از آنكه هر يك خيالات خود را راجع به ايران به‌يكديگر فهماندند مىتوانند به زودى داخل در مذاكراتى شوند كه نتيجه\r\n\r\n\r\n","description":"","footnote":"\r\n( 1 ) - ژنرال گاردان ، مأموريت در ايران ، ترجمه عباس اقبال ، ص 90 - 93 .\r\n( 2 ) - ژنرال گاردان مأموريت در . . 90 - 93 .\r\n( 3 ) - گاردان در ايران ص 90 - 93 .\r\n","page_name":" پيش درآمد 29 ","page_number":35},
  {"content":"\r\n\r\nغائى آن ، كاملا بروفق مرام ايشان خواهد بود . » « 1 »\r\nدر اينجا جنرال گاردان در مورد نظر فتحعلى شاه دربارهء قبول صلح به وزير روابط خارجه خود نوشته است : « بايد از حق نگذشت كه اعليحضرت فتحعلى شاه درباب اتحاد كردن با دو دولت درجهء اول اروپا و اقدام به هر نوع عمليات شديدى برضد انگليس كه نفع عمومى اقتضا كند فوق العاده مايل و جدا ساعى و عازم است . ميرزا شفيع هم كه مأمور ابلاغ رأى ملوكانه است در اين امر با شاه هم‌عقيده و داراى همين قسم افكار است . » « 2 » ژنرال گاردان با گزارش خود ، نامه‌اى از صدراعظم ايران ، كه به‌عنوان وزير روابط خارجهء فرانسه نوشته ارسال داشته ، و اضافه كرده است كه متن نامه چنين است :\r\n« عاليجاها بلند جايگاها جلالت و نبالت‌انتباها مجدت و نجدت اكتناها عمدة الكبراء الفخاما . چون بناى دوستى و سازش فيما بين دولتين عليتين استقرار پذيرفته و امر اتحاد و يگانگى بين الجانبين به نوعى كه تصور سر موئى مغايرت نتوان نمود صورت انتظام گرفته بر هواخواهان هر دو حضرت لازم است كه يكديگر را از اوضاع و اخبار مملكتين اخبار و مطالب و مهماتى كه دارند از روى كمال يك‌جهتى نگاشته خامه اظهار سازند . بنابراين در اين وقت كه حامل مراسله روانه بود اظهار مىشود كه از قرارى كه معلوم گرديده و نوشته نيز از ينارال فوزيمارشال غراف گداويچ رسيده ، فكر و خيال جماعت روس آن است كه حدود و ثغور ولايات روس و ايران بعد از مصالحه از اين طرف گرجستان و داغستان معين شود ، و حال آن‌كه بر همهء خلق عالم ظاهر است كه از قديم الايام ، ولايات مزبوره داخل خاك ايران ، و رأس الحد مملكت ايران و روس از آن طرف مزدوك بوده ، دوستدار جواب نوشتهء عالىجاه غراف گداويچ را به مشورت عالىجاه رفيع جايگاه عزت و مجدت دستگاه عمدة الكبراء المسيحيه جنرال گاردان خان مرقوم و اين مطلب را بر او ظاهر و معلوم ساخت ، كه اعليحضرت قدرقدرت ، قضامهابت ، پادشاه ذىجاه افخم ، شهريار با اقتدار اعظم ، امپراطور نيكو اطوار فرانسه از جانب مرحمت جوانب اعليحضرت ظل الله پادشاه جهان‌پناه روحى فداه ، وكيل و قرارداد امور اين ثغور و حدود را كفيل است ، مادامى كه از حضرت امپراطورى قرارداد امر ايران نشود مصالحهء اين دولت عليه با سردار جماعت روسيه امكان نخواهد يافت و بهرچه حضرت امپراطور معظم اليه مصلحت داند بناگذارى نمايد . اولياء اين شوكت بهيه راضى خواهد بود و قبول خواهند نمود .\r\nطريقه آن است كه در اين وقت كه عاليجاه رفيع جايگاه عزت و سعادت همراه فخامت و مناعت اكتنا عمدة الخوانين عظام ، عسكر خان از جانب دولت ايران ، و عاليجاه رفيع جايگاه متانت و فطانت اكتنا نجدت و نبالت انتباء ، عمدة الاكابر المسيحيه موسى كنت تالستاى از جانب دولت روس در دار الملك پاريس هستند در حضور حضرت سپهر مرتبت ، امپراطور نيكواطوار اعظم ، گفت و شنيد نموده ، قرار مصالحهء اصليه به رأى وارده حضرت معظم اليه داده شود كه هر يك از دولتين ايران و روس ملك قديم خويش را مالك بوده ، تداخل در مملكت يكديگر ننمايند ، و چون وقوع اين مصالحت و وصول خبر آن نظر به‌بعد مسافت طول خواهد داشت و رأى و اداره عالىجاه بلندجايگاه شهريار\r\n\r\n\r\n","description":"","footnote":"\r\n( 1 ) - « جنرال گاردان » 92 - 93 .\r\n( 2 ) - همان كتاب همان ص .\r\n","page_name":" پيش درآمد 30 ","page_number":36},
  {"content":"\r\n\r\nبااقتدار نيكواطوار امپراطور اعظم برآن است كه نزاع و جدال فىمابين روس و ايران كه هر دو دوست دولت عليه فرانسه مىباشند موقوف باشد ، عالىجاه مجدت و نجدت انتباء ، و فطانت و كياست اكتناء ، شهامت و بسالت انتباء ، خلاصة الاكابر السيويه عمدة الاعاظم المسيحيه ، جنرال غاردان خان ، به وكالت اين دولت عاليجاه فراست و كياست اكتناء موسى بارون ورديه بوده پولكونيك سفير سردار روس قرارداد نمود كه از تاريخ حال الى مدت يك سال جنگ و دعواى و نبرد و قتال فيما بين منتسبان اين دولت فيروزى آيت با جماعت روسيه متروك و طريق مدارا مسلوك باشد تا بعد از انقضاى مدت مذكوره البته خبر مصالحهء اصليه از پاريس رسيده خواهد بود . هروضع كه اعلىجاه بلندپايگاه ، شهريار باافتدار ، پادشاه نيكواطوار ، امپراطور اعظم فرانسه ، دام ملكه قرار داده باشند امناى دولتين ايران و روس همان قرارداد را قبول و معمول دارند ، خلاصه حالا وقتى است كه حضرت امپراطور معظم اليه از عهده عهدى كه با اين دولت بسته برآيد و امر حدود و ثغور ممالك ايران را موافق قاعدهء يگانگى و برادرى كه با اعليحضرت پادشاه ظل الله روحى فداه دارد ، منتظم نمايد ، و به هيچ‌وجه مغايرت و جدائى ميانهء دولتين فرانسه و ايران نداند ، و لوازم اجتهاد در اخراج جماعت روسيه از اين حدود به‌وضعى كه خود متعهد گرديده به ظهور رساند و نظر به مراتب نيك‌ذاتى كه دارد در اتمام اين امر ساعى باشد و همه وقت به اظهار مهمات و اعلام حقايق حالات خود پردازد . و الباقى ايام فرخنده فرجام به كام باد . در پشت برگ محل مهر ميرزا شفيع » « 1 » آمده است . جنرال گاردان در گزارش خود مىافزايد كه « وزير مزبور ( يعنى ميرزا شفيع ) ديروز به من گفت كه ملكم به خليج فارس رسيده و چهار كشتى جنگى همراه دارد . و اين سفاين غير از شش كشتى و چهار سفينهء نقاله‌اى است كه از پيش در آنجا بوده ، و من سابقا آمدن آنها را به عرض رسانده بودم . » « 2 »\r\nدر اينجا بجاست كه متذكر شوم كه جنرال گاردان ، طبق مادهء هشتم عهدنامه « فيكن اشتاين » نگران و متوجه عمليات دولت بريتانيا در ايران بود كه چنانچه دولت ايران به خواهد روابط حسنه‌اى با دولت بريتانيا برقرار كند ، چون منبع آن در آن عهدنامه قيد شده بود كه جميع روابط سياسى و تجارتى را با انگليس قطع نموده ، به دولت مشار اليها فورا اعلان جنگ بدهد دولت متبوع خود را در جريان بگذارد . به‌دنبال گزارش خود مىافزايد : « اعليحضرت فتحعلى شاه چهار هزار نفر را براى دفاع سواحل خليج و جلوگيرى از عمليات انگليس‌ها روانه داشته است » « 2 » .\r\nژنرال گاردان بار ديگر در نامهء خود در مورد مذاكرات صلح مىافزايد كه : « آقاى بارون دو ورد عنقريب عازم تفليس مىشود و قرار است كه پس از رسيدن او به آن شهر فورا متاركه جنگ به امضاء برسد . و عمليات جنگى در تمام مدت مذاكرات صلح موقوف باشد . » « 3 » ژنرال گاردان در مورد فرستادهء مارشال گودوويچ مىنويسد : « پذيرائى كه در تهران از او شد تاكنون از هيچ‌يك از فرستادگان مارشال گودوويچ نشده بود\r\n\r\n\r\n","description":"","footnote":"\r\n( 1 ) - تاريخ ديپلماسى ايران ، سياست ناپلئون در ايران در زمان فتحعليشاه ، تأليف خانبا با بيانى ( چاپ اول - 1318 ) ص 123 - 125 .\r\n( 2 - 3 ) همان كتاب ص 93 .\r\n","page_name":" پيش درآمد 31 ","page_number":37},
  {"content":"\r\n\r\nاعليحضرت دو دفعه او را اجازهء بار داد و او را به خلعتى گرانبها مفتخر ساخت . صدراعظم نيز به او اسبان قيمتى و پارچه‌هاى نفيس بخشيد . حضرت عالى بايد مطمئن باشيد كه من هم همان‌طور كه شايستهء مقام چنين صاحب منصبى بود با او معامله كردم . » « 1 »\r\nدر اين هنگام پس از ارسال اين نامه فتحعلى شاه از تهران عازم كمال‌آباد مىشود و از آنجا به چمن سلطانيه مىرود . ژنرال گاردان و ميرزا شفيع هم به دنبال او عازم مىشوند . در تاريخ 18 ژوئن 1808 - ( 25 ربيع الثانى 1223 ه . ق . ) گاردان از كمال‌آباد « 2 » نامه‌اى به آقاى دشامپانيى وزير روابط خارجه كشور خود مىنويسد كه براى روشن شدن نظر گاردان در مورد سياست انگليس در ايران قسمت‌هائى ، از آن را در زير مىخوانيد : « ميرزا شفيع ديروز مرا براى ملاقاتى خواست . من به زحمت فهميدم كه بيگلربيگى اصفهان هم اجازه يافته است كه در اين ملاقاتى حضور به هم برساند . . . شايد حضور او در اين جلسه براى آن بوده كه به او علنا به‌فهمانند ، كه تصميم من چيست ، و چگونه در ترك ايران ، در صورت باز شدن پاى يك نفر انگليسى در درباره طهران ، عازمم . . . » ( 3 ) او « پيشواى كسانى است كه از انگليس طرفدارى مىكنند . » ( 4 )\r\n« از من سئوال شد كه آيا با آمدن قاصد ملكم به طهران رضايت مىدهم يا نه ؟ من جدا با آمدن او مخالفت كردم و به وزرا گفتم كه افتتاح باب هر نوع ارتباطى با انگليس با تعهدات فتحعلى شاه در مقابل فرانسه و با منافع خصوصى ايران مباينت دارد و در صورتى كه يك نفر انگليسى در دربار ايران پذيرفته شود ، من طهران را ترك خواهم گفت . . . من به ميرزا شفيع تأكيد كردم كه نبايد بين ايرانىها و انگليسىها هيچ قسم رابطه‌اى برقرار شود . . . از ترس اينكه مبادا در باب مذاكراتى كه با صدراعظم كردم سوء تفاهمى رخ دهد . مطالب آن را در مراسله‌اى كه به‌عنوان او فرستادم قيد نمودم . » ( 5 ) ژنرال گاردان در مراسله‌اى كه از اردوگاه سلطانيه در 2 ژوئيه 1808 - 9 جمادى الاخرى 1223 ه . ق .\r\nخطاب به شامپانيى نوشته مىافزايد كه : « اعليحضرت امروز صبح طالب ملاقات ما شد .\r\nفتحعلى شاه به ما گفت كه رشته هر نوع مذاكرات ما بين ايران و انگليس قطع شده و از هر دو طرف تهيه عمليات خصمانه ديده مىشود . . . [ اما 
  ] برطبق آخرين خبرى كه از خليج فارس رسيده ، گويا ، عدهء جهازات انگليسى از كوچك و بزرگ 18 فروند بيشتر نيست .\r\nملكم سعى دارد كه ايرانىها را به خدمتگذارى كمپانى تجارتى هندوا دارد » « 6 » جنرال گاردان در نامهء ديگرى كه از سلطانيه به شامپانيى نوشته به پيوست آن سود بيانات صدراعظم ايران را براى او ارسال داشته است و نوشته است « اين سند فوق العاده مهم است زيرا محتوى تاريخچهء سياست ايران و اصولى است كه فتحعلى شاه بناى اتحاد خود را با اعليحضرت ناپلئون كبير بر آن مبتنى كرده » « 7 » و نيز در اينجا هم گاردان در مورد\r\n\r\n\r\n","description":"","footnote":"\r\n( 1 ) - همان كتاب ص 93 .\r\n( 2 ) - كمال‌آباد : ظاهرا بايد كمال‌آباد كرج باشد ( زيرا نويسنده مىنويسد « دو روز راه است » ) اما در فرهنگ جغرافياى ايران آمده است كمال‌آباد : ده : جزء دهستان حومهء بخش مركزى قزوين :\r\n15 ك جنوب قزوين . فرهنگ جغرافيائى ايران . رزم‌آرا . جلد 1 ، ص 182 .\r\n( 6 ) - مأموريت گاردان ص 94 - 3097\r\n( 7 ) - همان كتاب همان صفحات و ص 95 - 100 .\r\n","page_name":" پيش درآمد 32 ","page_number":38},
  {"content":"\r\n\r\nتوقف ملكم نماينده دولت بريتانيا در خليج فارس مىنويسد : « من نيز همان‌طورى كه اعليحضرت بيان كرد مطمئنم كه ملكم براى مستحضر كردن حكمران كل هند از جريان حوادث خليج فارس خارج شده ولى جهازات انگليسى هنوز در آنجاست . » « 1 » نكات زير اين مطلب را تأييد مىكند . گاردان به‌دنبال مطلب خود مىافزايد : « اطمينانى كه ما به نفع ايران پيش امپراطور روسيه خواهد كرد . با وجود اين ، كه گمان من اين است كه از فتحعلى شاه هيچ حركتى كه مخالف ميل فرانسه باشد سر نخواهد زد » « 1 » در اينجا به چند نكته بايد توجه داشت :\r\nاول اينكه جاى تعجب است كه دولت فرانسه كه كوتاه‌ترين قدمى دربارهء ايران برنداشت ، باز توقع راه عبور از ايران به هند را داشت و نيز خواستار آن بود كه پس از اينكه خود قرارداد تيلسيت را كه خلاف عهدنامه فيكن‌اشتاين بود با دولت روسيه امضاء كرده بود باز ايران با مواد 16 گانه قرارداد فين كن اشتاين با او عمل كند .\r\nدوم جاى تعجب است كه فتحعلى شاه با آشكار بودن پيمان‌شكنى دولت فرانسه باز به انجام خواسته‌هاى آن‌ها اهتمام دارد . براى تأييد اين مطلب بجاست كه باز قسمتى از نامه گاردان را مطالعه كنيم « ميل قلبى شاه [ ايران 
  ] اين است كه ديگر با روس‌ها كه از او قوىترند دست به كار جنگ نزند . اوضاع نظامى عباس ميرزا هنوز چنان‌كه بايد قوامى نگرفته ، و تمام سعى شاه بر اين است كه به وسيلهء اعليحضرت امپراطور ما بدون محاربه‌اى به پس گرفتن ولاياتى كه حاليه تحت تصرف روسهاست موق آيد . در باب مردم اين ولايات فتحعلى شاه در اشتباه است اگرچه اين مردم از سلطهء روسيه مىنالند ولى شايد آن را بر قيد استيلاى مستبدانه ايران ترجيح مىنهند . و آرزويى جز تحصيل استقلال ندارند . چه ، طبع سركشى و طاغى ايشان زير بار قبول هيچ نوع حكومت خارجى نمىرود ! ! » « 2 » در اين مورد نظر گاردان درست نيست چرا كه ميرزا هادى علوى مىگويد « مردم گرجستان سخت در عذابند و شاهزاده‌هاى آن‌ها در زندان‌ها به‌سر مىبرند و روز و شب به دوام دولت شاهنشاه ايران مشغولند . » « 3 » گاردان كه كم‌كم دارد به نارضايتى فتحعلى شاه از فرانسه پى مىبرد در پايان نامهء خود مىنويسد : « فتحعلى شاه نمىتواند راضى به استعمال قواى قهريه جهت راندن روسها از آن ولايت شود . و قطعى است كه اگر به وساطت اعليحضرت امپراطور ما ، اين ولايات به او برنگردد او به‌ميل زير بار قبول تقاضاهاى فرانسه نخواهد رفت » « 4 » روابط ايران و جنرال گاردان و همراهان او را جنرال گاردان به‌طور دقيق براى وزير روابط خارجه خود مرقوم داشته است و ما آنچه كه مربوط به موضوع صلح بين ايران و روسيه بود و وساطت آن را ناپلئون و كارگزاران او قبول كرده بودند به‌طور اختصار از نظر گذرانيديم . اينك مىپردازيم به عاقبت اين جريان و خروج جنرال گاردان از ايران .\r\n\r\n\r\n","description":"","footnote":"\r\n( 1 ) - همان كتاب ص : 95 تا 100 .\r\n( 2 ) - همان كتاب از ص 102 تا 103\r\n( 3 ) - همين كتاب ص 27 - 28 .\r\n( 4 ) - مأموريت گاردان در ايران . 103 .\r\n","page_name":" پيش درآمد 33 ","page_number":39},
  {"content":"\r\n\r\nورود ملكم به خليج فارس ، روزبه‌روز بر نگرانى گاردان مىافزود و چون خود نمىتوانست ، در اين مورد تصميمى اتخاذ كند پيوسته تمام وقايعى كه بر او در ايران مىگذشت به وزير روابط خارجه كشور خود اطلاع مىداد . در اين ميان بار ديگر فرستادهء امپراطور روسيه عازم ايران شد و با مواد دو نامه‌اى كه به عباس ميرزا و وزير او ميرزا بزرگ « 1 » نوشته بود خاطرنشان كرده بود كه هر چه زودتر يا سفيرى براى مذاكره معلوم شود يا خود را آماده حملهء روسيه كند . بار ديگر جنرال گاردان در تاريخ سوم اكتبر 1808 م ( 12 شعبان 1273 ه . ق . ) خطاب به وزير خود مىنويسد : « دربارهء ايران با اعتماد و اطمينانى كه من از روى مراسلات مارشال گودوويچ داده‌ام تسكين خاطر حاصل كرده ، چه ، مارشال گودوويچ قبول نموده است كه قواى خود را ، مادام كه قشون ايران به تعرض مبادرت ننمايند و فتحعلى شاه برقرار سابق در تصميم خود برضد انگليس پايدار بماند از عمليات جنگى بازدارد .\r\nاعليحضرت فتحعلى شاه با استحضار اتحاد محكمى كه بين اعليحضرت امپراطور فرانسه و . . . امپراطور روسيه برقرار است اطمينان دارد كه الكساندر امپراطور روسيه ، بدون ايراد اشكالى ، توسط پادشاه معظم متبوع ما را در حل اختلافات بين ايران و روسيه خواهد پذيرفت ، و معاهدهء صلح بين ايران و دربار سن‌پترزبورگ در پاريس صورت خواهد گرفت » « 2 » . . قاصدى كه از طرف مارشال گودوويچ روانه شد ، به تبريز رسيده است ، و مراسلاتى را كه او حامل بوده ، شاهزاده عباس ميرزا فورا به‌وسيلهء سوارى به طهران فرستاده ، ملاحظهء اين مراسلات اساس جميع تصورات دربار تهران را متزلزل ساخته ، و اعليحضرت و وزراى او را دچار وحشت غريبى نموده است . صدراعظم فورا مرا احضار كرد و مراسله‌اى را كه مارشال به عباس ميرزا و وزير او ميرزا بزرگ نوشته بود به من نشان داد . . . به من گفت كه كنت گودوويچ در مراسلات خود صريحا اظهار داشته است كه امپراطور الكساندر از قبول وساطت فرانسه سرپيچيده و در دفعهء آخر به اطلاع دربار تهران رسانيده است كه اگر اعليحضرت شاه يا شاهزاده عباس ميرزا بدون فوت وقت ، نمايندگان خود را براى امضاى معاهده نفرستند به خاك ايران حمله‌ور خواهد شد » « 3 » در ضمن مىافزايد دولت روس در نظر دارد خط مرزى سرحد دو دولت را « تا ساحل آرپاچاى و كولاوارس به سمت جلو آورده و نتيجه قبول آن تسليم شهر و ناحيهء ايروان و اوچمياذين ( اوچ كليسا ) است از طرف ايران .\r\nبا اين پيشنهاد بنابه اظهار صدراعظم ، دولت روسيه با استقلال ممالك حاضرهء ايران كه اعليحضرت ناپلئون به‌موجب مادهء دوم معاهده آن را ضمانت كرده ، لطمه وارد مىنمايد . اعليحضرت فتحعلى شاه حقا انتظار دارد كه به‌موجب اين ماده و مواد سوم و چهارم همين معاهده شما بايد همان‌طورى كه شايسته شأن يك نفر سفير پادشاهى كه به وفاى عهد مشهور است مارشال گودوويچ را واداريد كه نظريات خود را نسبت به ايران\r\n\r\n\r\n","description":"","footnote":"\r\n( 1 ) - ميرزا بزرگ - ميرزا عيسى خان فراهانى معروف به ميرزاى وزير و ميرزا بزرگ پدر ميرزا ابو القاسم قائم‌مقام فراهانى .\r\n( 2 - 3 ) - همان كتاب صفحه 104 .\r\n","page_name":" پيش درآمد 34 ","page_number":40},
  {"content":"\r\n\r\nتغيير دهد . » « 1 »\r\nدر اين حال ژنرال گاردان شرح ورود ملكم را به خليج فارس يادآورى مىكند و به وزير دولت خود مىنويسد :\r\n« اعليحضرت فتحعلى شاه ، اول كسى بود كه با جلوگيرى از ورود انگليس‌ها به خاك ايران و نپذيرفتن هيچ‌يك از فرستادهء آن دولت كه رياستشان را ملكم داشت ، به شرايطى از « عهدنامهء اتحاد » كه متعهد اجراى آن‌ها شده بود ، عمل كرد . پادشاه ايران شكى ندارد كه شما كه نمايندهء دولت فرانسه در دربار تهرانيد اين اعتراضات را كه از روى كمال دوستى و علاقه به اتحاد است به مسامع پادشاه متبوع خود خواهيد رسانيد ، و مراتب و داد اتفاقى را كه شما غالبا به نام امپراطور فرانسه ، آن‌ها را يادآور مىشديد گوشزد امپراطور خواهيد نمود » « 2 » . . . و نيز مىافزايد :\r\n« به‌علاوه تقاضاى ما اين است كه تا رسيدن قاصد روس ، از تبريز به تهران و تسليم مراسلاتى كه از مارشال گودوويچ براى شما دارد از گرفتن تصميمى خوددارى نمائيد . . . » من به ميرزا شفيع گفتم كه اظهارات او تمام صحيح است ، و همان‌طور كه او گفته بايد منتظر رسيدن مراسلاتى كه احتمال دارد مارشال به من نوشته باشد بشوم ولى به او اطمينان دادم كه من تمام مساعى خود را به خرج خواهم برد كه كنت گودوويچ به قطع ارتباط با ايران مبادرت ننمايد . چه ، مىدانم كه اين حركت مطابق پسند دربار فرانسه نيست و حضرت‌عالى هم در مراسله‌اى كه به تاريخ 24 مه - ( 28 ربيع الاول ) از شهر به اين مرقوم داشته دستور داده بوديد كه در نزديك ساختن ايران و روسيه به يكديگر تمام وسايلى را كه در دست دارم به كار به برم .\r\nميرزا شفيع به اين بيان صريح من ، كمال احتياج را داشت . . . دو مراسلهء مارشال شخصا او را طرف بىميلى شاه قرار داده بود و فتحعلى شاه بعد از ملاحظهء آن‌ها با او به وضعى رفتار كرد كه چندان عادى شمرده نمىشد . يعنى با كمال غضب از او روگردانيد و گفت كه معلوم مىشود تاكنون مرا فريب مىداده‌اند . » « 1 »\r\nبراى روشن شدن موضوع در زير قسمت‌هائى از نامه‌اى را كه مارشال گودوويچ براى عباس ميرزا ، درباره صلح آورده ، و عباس ميرزا به سبب ناراحتى از وعده‌هاى خلاف كارگزاران دولت فرانسه آن را از هم دريده است در زير مىآوريم . در اين نامه از طرف فرماندهء روس خطاب به عباس ميرزا آمده است : « يك بار ديگر كه دفعه آخر خواهد بود ، حضور اقدس ولايتعهد را يادآور مىشوم كه دولت عظيم الشان روسيه فقط در صورتى به عقد صلح حاضر است كه دولت ايران شرايطى را كه پيشنهاد كرده‌ام به پذيرد .\r\nو آن قبول مجارى خطوط كورا ، و ارس و آرپاچاى ، است . به‌عنوان سرحد دولتين و امضاء عهدنامه‌اى از طرفين بدون فوت وقت .\r\nچون من شخصا طالب خيرم و تاكنون چندين بار امتحان آن را حضور حضرت اقدس ولايت عهد داده‌ام در اين باب از اظهار عقيدهء خويش خوددارى نخواهم كرد . و نظر به احترامى كه نسبت به آن مقام محترم دارم با كمال صميميت آن را بيان خواهم نمود .\r\n\r\n\r\n","description":"","footnote":"\r\n( 1 - 2 ) - مأموريت گاردان ص 106 .\r\n","page_name":" پيش درآمد 35 ","page_number":41},
  {"content":"\r\n\r\nمرقومهء حضرت وليعهد كه به توسط فتحعلى خان نورى رسيد مشعر بر حدود قديمهء ايران و دعاوى آن دولت در آن باب بود . از اين ولاياتى كه دعوى تصرف آنها را داريد و حاليه اعليحضرت امپراطور روسيه ، پادشاه معظم من ، بر آن‌ها مستولى است قسمت عمده را قواى مظفر ما به قدرت شمشير گرفته و بقيه نيز به ميل طبيعى تبعيت امپراطور روسيه را پذيرفته‌اند . » « 1 »\r\nاز قسمت متن نامه‌اى كه در بالا ذكر شد روشن است كه ديگر پاى وساطتى از كسى در ميان نيست . چراكه فرماندهء قواى روس آب پاكى را روى دست عباس ميرزا ريخته و يادآور شده است كه اگر به همين صورت فعلى وارد مذاكرهء صلح نشويد دامنهء جنگ را توسعه خواهيم داد ، و در ضمن اشاره مىكند كه « از طرفى اين ولايات هيچ‌وقت ، از اصل كاملا جزء ايران محسوب نمىشده ، و از طرفى ديگر دولت روسيه براثر عظمت و قدرت فوق العاده ، و زور سرنيزه ، و وسعت فتوحات ، حق آن را دارد كه هر سرحدى را كه مطابق ميل اوست به خواهد ! ! و دعاوى شديد نيز بنمايد . » « 2 » نويسنده اين نامه از مطالب جزئى درمىگذرد و اشاره به امور كلى مىكند كه : « اعليحضرت امپراطور ، مخدوم من ، چون نيتى جز استحكام روابط حسنه با همسايگان خود ندارد . و ايران نيز يكى از آن جمله است ، براثر احساسات عدالت‌خواهانه و حفظ حيثيت حاضر است به امضاء صلحى كه ايران خواسته مبادرت كند ، و به ايران راحت و فراغت به‌بخشد . و هم‌چنين بار ديگر مسئله حدود مرزى را مطرح مىكند و مىنويسد : « راجع به خطوط سرحدى . . . پادشاه معظم من ، به‌وضع حاضر ايران نظر دارد و از همه بيشتر جانب انصاف را رعايت مىنمايد به همان شرايطى كه امروز علنى شده ، قناعت مىورزد . و اين شرايط كه من آن‌ها را به اطلاع والاحضرت رسانده‌ام ، بايد بدون هيچ‌گونه تغيير و تبديل اساس صلح آينده محسوب شود . » « 3 »\r\nاما دعاوى ايران درباب نواحى مجاور « كه امروز تحت تصرف اعليحضرت امپراطور روسيه قرار دارد ، به‌كلى بيجاست . مخصوصا با وضع خطرناكى كه امروز ايران دارد . فكر آن نيز باعث تعجب من است . چه اين قبيل دعاوى به كلى از دوستى دور و به‌نظر من در حكم اعلان جنگ ملتى است . » « 4 » نامهء بالا در مورد وضع ايران ، و برخى از طغيانهاى داخلى و درگيرى ايران با پادشاى بغداد و نيز موقعيت قواى روسيه ادامه مىيابد و مىافزايد « در صورتى كه دربار ايران [ فعلا 
  ] گرفتار اين مشكلات وخيم است ، آيا حاليه موقع آن است كه دولت مذبور بر عدد دشمنان خود بيفزايد ؟ و به ادعاهاى غرورآميز خشم مملكت مهيبى مثل روسيه را برضد خود برانگيزاند » ؟ « 5 »\r\nدر اينجا نبايد از حق گذشت كه پاره‌اى از مطالب اين مكتوب خالى از واقعيات نيست . اما آنچه در اين نامه بيشتر مورد نظر است ، جنبه‌هاى روانى ، و بلندپروازى ، كار گذاران دولت روسيه را نشان مىدهد كه نظر دارند كه از اين طريق هم كه شده ايران را در دادن شرايطى بهتر وادار به صلح كنند . و الا از اين قسمت نامه پيداست كه نويسندهء\r\n\r\n\r\n","description":"","footnote":"\r\n( 1 - 2 ) - همان كتاب ص 108 - 109 .\r\n( 3 - 4 - 5 ) - مأموريت گاردان ص 110 - 111 .\r\n","page_name":" پيش درآمد 36 ","page_number":42},
  {"content":"\r\n\r\nنامه دايهء مهربانتر از مادر شده و مىنويسد : « اما من چون منافع حقيقى ايران را در نظر دارم ، خاطر حضرت ولايت عهد را مسبوق مىدارم كه امپراطور معظم من نظر به حس عدالتخواهى و انسانيت دوستى به هيچ‌وجه درصدد استفاده ، از اين وضع پريشان ايران نيست . . . باز همان شرايطى را كه من پيشنهاد حضور عالى كرده و چنان كه مسبوقيد به نفع كلى ايران است . يادآور مىشود و بدون فوت وقت تصويب و امضاى آنها را مىخواهد . چون بوسعت فكر و هوش سرشار والاحضرت كمال اطمينان را دارم فكر در اين موضوع را به خود ايشان وامىگذارم و عقيده‌ام اين است كه دربار روسيه كه به اين عظمت و قدرت رسيده ، اگر براى حفظ حيثيت خود نيز باشد ممالكى را كه در ظرف چند سال به قوهء شمشير لشكريان خود گرفته نگاه خواهد داشت و دعاوى كه ايران در باب اين ولايات مىكند به هيچ‌وجه براساسى مبتنى نيست .\r\nبعد از بيان اين مطالب وظيفهء خود مىدانم كه بار ديگر نظر حضرت ولايت عهد را متوجه منافع حقيقى خود كرده به ايشان توصيه نمايم كه به رد شرايطى كه تا اين اندازه به نفع ايران است و اگر دولت مزبور آنها را بدون فوت وقت تصويب نمايد منفعت بزرگى از آن عايد وارث تاج‌وتخت ايران خواهد شد نپردازند » « 1 » .\r\nنويسنده بدنبال مطالب بالا ، بار ديگر خطاب به عباس ميرزا تأكيد مىكند كه امرى كه مرا به اختيار اين لحن در مكاتبه واداشته ، همان كمال عقيدهء من به حضرت ولايت عهد و ستايشى است كه از او مىكنم و اگر قصدم جز آسودگى بخشيدن به ايران بود كه بايد شما روزگارى بر آن سلطنت كنيد و آن به غير از صلح با دولت عظيم الشانى ، مثل روسيه ميسر نمىشود . يقينا به قبول مذاكرات سابق و حاليه تن درنمىدادم » « 2 » و نيز ژنرال گاردان مىافزايد « آخر اين مراسله هم با آخر مراسلهء مذكور در فوق ، كاملا مطابق است . و بعد از آن اين كلمات است : والاحضرت بايد فراموش نفرمايند كه اگر ايران بر خلاف منافع خود قدمى بردارد . . . و غيره . در طهران بتاريخ 11 اكتبر 1808 م به توسط مترجم دوم موقتى هيئت سفارت ، اكوست دونرسيا ترجمه شد . » « 3 »\r\nژنرال گاردان در مورد اين نامه مىنويسد : « تهيهء مجدد ابتداى اين مراسله كه شاهزاده ولى عهد در حال غضب آن را درهم دريده بود . ممكن نشد . به همين وجه نسخه‌اى كه سواد آن به تهران فرستاده شده بود نيز به دست نيامد . اين سواد فقط چند دقيقه در دست من ماند و در اين مدت توانستم كه موادى از آن را كه مراسلات كنت گودوويچ خطاب به ميرزا شفيع و ميرزا بزرگ نيست ترجمه كنيم ( بتاريخ 24 اكتبر 1808 م - ( سوم رمضان 1223 ) « 3 » .\r\nاز متن نامه بالا نظر كارگذاران دولت روسيه در زمينه صلح يا جنگ به خوبى روشن است . حال به‌بينيم نظر ژنرال گاردان بار ديگر در اين مورد چيست ؟ سه روز پس از ترجمهء نامهء گودوويچ به عباس ميرزا ، ژنرال گاردان در تاريخ 12 اكتبر 1808 - ( 19 شعبان المعظم 1223 ه . ق ) نامه‌اى به كنت گودوويچ دربارهء حملهء احتمالى مجدد روسيه\r\n\r\n\r\n","description":"","footnote":"\r\n( 1 ) - همان كتاب همان صفحات\r\n( 2 - 3 ) - همان كتاب ص 112 .\r\n","page_name":" پيش درآمد 37 ","page_number":43},
  {"content":"\r\n\r\nبه ايران ، مىنويسد :\r\n« آقاى مارشال ، مسيولاژار منشى سفارت را فرستادم تا درباب مضمون مراسله‌اى كه در تاريخ دوم سپتامبر گذشته به من نوشته و در آن اظهار داشته بوديد ، كه اگر ايران فورا به عقد صلح با حضرت اجل بدون واسطه فرانسه حاضر نشود به خاك آن تعرض خواهيد نمود ، مطالبى محرمانه به‌عرض عالى برساند . اگر بر خلاف انتظار من اظهارات لاژار تصميم شما را تغيير ندهد وظيفه خود ميدانم كه به‌اطلاع حضرت اجل برسانم كه چون ايران متحد اعليحضرت امپراطور و پادشاه معظم من است و اعليحضرت ناپلئون كبير ولاياتى را كه قشون روس حاليه متصرف شده جزء لاينفك ايران دانسته هر نوع حمله‌اى كه به خاك ايران از طرف قواى روس به عمل آيد در حكم توهين و تعرض به دولت متبوع من است .\r\nبا سابقه‌ايكه به مراتب دانش و حزم حضرت اجل حاصل است گمان مىكنم كه اگر حضرت اجل قبل از مبادرت به اقدامى برضد ايران ، انتظار نتيجهء مذاكرات بين اعليحضرت امپراطور معظم من ، و اعليحضرت امپراطور كل روسيه را بكشد بهتر است .\r\nچه ، در صورتى خلاف مسئوليتى را برعهده خواهند گرفت كه يقينا دربار عظيم الشأن فرانسه و روسيه را به مذاكرات ناپسند واخواهند داشت . با اداى وظيفهء احترام . . . ژنرال گاردان . » « 1 »\r\nژنرال گاردان خطاب به وزير روابط خارجهء كشور خود ، دربارهء بروز جنگ ، و علت خشمناك شدن عباس ميرزا از جنرال گودوويچ ، مىنويسد : « عاليجنابا . . . به‌عرض عالى مىرسانم كه لاژار در 17 ماه عازم شد و از اردوى عباس ميرزا خواهد گذشت .\r\nجناب صدراعظم فرمانى به او داده است كه شاهزاده وليعهد به امر شاه درباب امور مربوطه به مأموريت لاژار با او موافقت كند . و به او اختيارات تامه بدهد . تا در صورتى كه مارشال گودوويچ را به متاركهء جنگ وادارد براى امضاى تعطيل جنگ اختيار داشته باشد . من هم به همين قصد به او اختيارات تام دادم .\r\nعباس ميرزا چون از لحن مراسلهء مارشال گودوويچ سخت خشمناك شده به دربار اطلاع داده بود كه جوابى به آن نخواهد نوشت . ولى من به صدراعظم توصيه كردم كه به شاهزاده دستور داده شود كه به مارشال مراسله‌اى بنويسد و چنان‌كه شايسته است به او جواب بدهد و به‌گويد كه اطلاعاتى كه او درباب اوضاع حاليه ايران نوشته حقيقتى ندارد . و مبنى بر معلومات واهى است .\r\nجناب ميرزا شفيع نظر مرا پسنديد و از لاژار تقاضا كرد كه شاهزاده عباس ميرزا را به هر نحو شده است برسر تصميم بياورد . بنابر آنچه جناب ميرزا شفيع به من گفت ظاهرا مراسلاتى كه به كنت رمان‌روف و مارشال گودوويچ نوشته با لحنى بسيار خوب نوشته شده ، و مضمون آن‌ها مقرون به عقل و مبتنى براساس صحيحى است » « 2 » به دنبال آرام كردن عباس ميرزا ، بار ديگر ژنرال گاردان به وزير خارجهء خود يادآور مىشود كه « مجددا خاطر عالى را به اين نكته متوجه مىسازم كه وساطت اعليحضرت امپراطور ما براى عقد\r\n\r\n\r\n","description":"","footnote":"\r\n( 1 ) - مأموريت ژنرال گاردان در ايران ص 112 .\r\n( 2 ) - همان كتاب ص 113 .\r\n","page_name":" پيش درآمد 38 ","page_number":44},
  {"content":"\r\n\r\nعهدنامهء صلح بين دربار ايران و روسيه از ضروريات است . شرايطى كه هر يك از دو طرف مىنمايند به هيچ‌وجه با يكديگر نمىسازد و از طريق صلح مرحله‌ها دور است . به همين جهت هر نوع مذاكراتى كه در محل بين طرفين به عمل آيد به‌طول خواهد انجاميد و دولتين را هر گز به يكديگر نزديك نخواهد كرد . » « 1 » جنرال گاردان در نوشته خود اضافه مىكند : « با اين بىاطلاعى از اخبار سياسى ، نمىدانم اصرار روسها را در تعرض به ايران ، برچه حمل كنم . جز اينكه بگويم خيال ايشان اين است كه به‌سرعت از جانب ايران آسوده‌خاطر شوند و شايد اگر بتوانند از حصول نتيجه ، ايرانيها را برضد عثمانيها به جنگ وادارند . » « 2 » « 6 » در مكاتبى كه از عباس ميرزا و پاسكويچ ديده‌ام همواره فرماندهان روسى يكى از خواسته‌هايشان در شرايط صلح گلستان و تركمن‌چاى اين بوده ، است كه قواى ايران را براى حمله به عثمانيها بسيج دارند . پرداختن به اين مهم در اينجا موردى ندارد . گاردان پيش‌بينى كرده است كه اگر فرماندهء روسيه جنگ را برعليه ايران آغاز كند و دولت فرانسه بخواهد كمكى به ايران بدهد بهتر آن است كه اين قواى از صفوف پياده و توپخانه و سواران تفنگدار مركب باشد » « 2 » گاردان به‌دنبال مطالب خود مىافزايد : « در تاريخ 12 اكتبر ( 12 روز پيش از تحرير نامه ذكر شده ) به صاحب منصبان فرانسوى كه مأمور خدمت شاهزاده عباس ميرزا شده‌اند ، امر دادم كه در صورت بروز جنگ ، بين روسيه و ايران به طهران بيايند و از لاژار تقاضا كردم كه در واداشتن شاهزاده به حفظ بىطرفى در حال حاضر سعى بليغ به خرج دهد . » « 3 »\r\nبنابه نوشتهء گاردان روز 10 اكتبر فرماندهء سپاه روسيه « مركز اردوى خود را به - نزديكى اوچ‌كليسا ( اوچميازين ) كه در دو فرسخى ايروان است و از اين شهر ديده مىشود » « 4 » مىآورد . و روز 12 اكتبر جنرال گاردان افسران تحت نظر خود را از مركز سپاه عباس ميرزا به طهران فرامىخواند تا در بروز جنگ دست به عمليات جنگى نزنند .\r\nبا اين دستور جنرال گاردان ، به‌يكباره اميدهاى عباس ميرزا از وعده‌هاى پوچ فرانسه برباد مىرود .\r\nروز سيزدهم اكتبر هنگامىكه عباس ميرزا « از عمليات اكتشافى در نزديك ايروان برمىگردد در خاك ايران به يك دسته از سواره‌نظام روسى برمىخورد و از طرف ايشان مورد حمله قرار مىگيرد . و چند نفر در اين گيرودار كشته مىشوند . » « 5 »\r\nجنرال گاردان اضافه مىكند كه « در 26 اكتبر خبر رسيد كه روسها به يكى از قصبات نزديك ايروان حمله كرده‌اند ، قشون ايرانى نيز بدون حصول نتيجه بر ايشان\r\n\r\n\r\n","description":"","footnote":"\r\n( 1 ) - مأموريت گاردان ص 113 .\r\n( 2 ) - مأموريت گاردان ص 113 .\r\n( 3 ) - مأموريت گاردان ص 113 .\r\n( 4 ) - مأموريت گاردان ص 113 .\r\n( 5 ) - مأموريت گاردان ص 113 .\r\n( 6 ) در اين مورد نظر گاردان كاملا صحيح است . چراكه در بيشتر مكاتيبى كه از فرماندهان روس خطاب به عباس ميرزا دردست است همه‌جا سعى مىكنند كه عباس ميرزا را اغفال كرده كه با عثمانيها درگير شود تا خود آنها در اين ميان به خواسته‌ها و نظرهاى خود برسند . به اين موضوع در مقدمهء مكاتيب عباس ميرزا پرداخته‌ام .\r\n","page_name":" پيش درآمد 39 ","page_number":45},
  {"content":"\r\n\r\nحمله برده‌اند » « 1 » اين بود شرح مختصرى از دخالت و رابطه دولت فرانسه در جنگ اول ايران و روس و شرح ميانجىگرى او ميان ايران و روسيه كه به نتيجه‌اى نرسيد و به‌دنبال وعده‌هاى بىحاصل آنان ضررهاى جبران‌ناپذيرى به پيكر كشور و قواى ما وارد آمد . عباس ميرزا در سىام نوامبر نامه‌اى به جنرال گاردان مىنويسد و علت خروج صاحب‌منصبان فرانسوى را از قواى خود جويا مىشود . جنرال گاردان علت خروج آن‌ها را بلاتكليفى و بىدستورى از امپراطور ناپلئون مىداند . در هر حال بازهم به دنبال عهد - شكنىهاى فرانسويان دولت ايران نسبت به آنها حسن ظن داشت ، اما ناچار شد رابطه خود را با انگليسها برقرار نمايد گرچه برقرارى رابطهء خود را با دولت انگليس موقتى و ناچارى به‌شمار مىآورد ، ولى مردم ايران ، آنان كه با اوضاع روز و زمينهء جنگ و رابطه فرانسويها با ارتش ايران در آن موقع حساس اطلاع داشتند ، هركجا كه فرانسويان را مىديدند ناسزا پى ناسزا نثار آنها مىكردند . تااينكه كار به‌جائى مىرسد كه صدراعظم ايران ميرزا شفيع به گاردان مىگويد : « آقاى سرتيپ غير از من و اعليحضرت در طهران ديگر كسى كه به فرانسه علاقمند باشد نيست . » « 2 » براى تأئيد نظر ميرزا شفيع نظر آقاى ژوانسن مترجم سفارت فرانسه را در تهران در زير مىخوانيم :\r\n« عاقبت پيش صدراعظم رفتم و در خصوص دشنام‌هائى كه هر روز مىدهند سخت اعتراض كردم . و به او گفتم كه اگر جلوى اين ترتيب گرفته نشود ، از آن مخاطراتى توليد خواهد شد كه پيش‌بينى آنها نه ممكن است و نه جلوگيرى از آنها . . .\r\nصدراعظم از اين حادثه متأثر شد و حكم كرد كه چهار تفنگدار با صاحب‌منصبان در كوچه همراه باشند تا اگر كسى مانع عبور ايشان شود آنها را دفع كنند . بعد گفت كه اين قبيل حوادث كه هر روز تجديد مىشود علامت وقايع ناگوارى است كه بايد جلوى آنها را گرفت . و آن يك راه بيش ندارد و در آخر نطق خود به من گفت كه شاه مصمم شده است كه بيش از اين سرتيپ گاردان را معطل نكند . بنابراين خوبست كه سرتيپ تهيهء مقدمات سفر خود را ببيند و براى ملاقات شاه فردا بيايد » « 3 » بىاطلاعى از نظر ناپلئون در مورد وساطت بين ايران و روسيه و نزديك شدن سفير بريتانيا به ايران و بروز دوبارهء جنگ ، اينها همه باعث شد كه جنرال گاردان دست از فعاليت خود در مدرن‌سازى ارتش ايران بردارد . در جلسه‌اى كه ميان فتحعليشاه و گاردان برگزار مىشود ، فتحعليشاه از جنرال گاردان مىخواهد كه نسبت به نفرستادن 20 هزار قبضهء تفنگ و نرسيدن هيچ‌گونه خبرى را از فرانسه روشن سازد . گاردان پس از گفتگوى بسيار دو ماه مهلت مىخواهد و به دولت ايران اطمينان مىدهد كه در عرض اين مدت دوستى دولت فرانسه با ايران ثابت خواهد شد . ولى مهلت مذكور پايان مىيابد و خبرى از فرانسه نميرسد .\r\nبدنبال نااميدى از دربار فرانسه فتحعليشاه تصميم قطعى مىگيرد كه روابط خود را با انگليسها دائر و برقرار كند . در اين هنگام كه دولت ايران به كلى از دولت فرانسه قطع اميد مىكند ، سفير انگليس كه آرزوى چنين كارى را داشت و انتظار چنين ساعتى را مىكشيد روز بروز به طهران نزديك‌تر مىشود ژنرال گاردان در 12 فوريه 1809 به‌اتفاق\r\n\r\n\r\n","description":"","footnote":"\r\n( 1 ) - همان كتاب ص 116 .\r\n( 2 ) - همان كتاب 125 .\r\n( 3 ) - همان كتاب ص 187 .\r\n","page_name":" پيش درآمد 40 ","page_number":46},
  {"content":"\r\n\r\nچند تن از همراهان خود به ملاقات شاه ميرود و پس از گفتگوهاى بسيار اجازه مرخصى ميگيرند . فتحعليشاه در كمال تأثر به آنان اجازهء بازگشت مىدهد . ژنرال گاردان پس از ملاقات با شاه به ميرزا شفيع مىنويسد : « بنابر آنچه از شرفيابى به‌حضور اعليحضرت استنباط كرد لازم مىدانم كه براى رعايت احترام پادشاه معظم و ملت عظيم الشان خود به استحضار عالى برسانم كه اگر از طرف دولت ايران به انگليسها اجازهء ورود به اين مملكت داده شود خود را به ترك طهران مجبور خواهم ديد . گاردان » . « 1 »\r\nبنابراين در روز 13 فوريه 1809 ( 28 ذى الحجه 1223 ه ق ) فرداى همان روزى كه گاردان با شاه ملاقات مىكند گاردان در ساعت 11 و ربع صبح با همراهانش از تهران عازم تبريز مىشوند و نيز پس از دو ماه توقف در تبريز ، در تاريخ 17 آوريل 1809 مطابق با دوم ربيع الاول 1224 ه . ق تبريز را ترك مىگويند و از طريق كشور عثمانى خاك ايران را ترك مىكنند .\r\nاز مطالعه اين فصل روشن مىشود كه جنرال گاردان بنابه صلاح ديد خود ايران را ترك مىكند نه بااطلاع و نظر امپراطور كشور خود . مطالب ديگرى در اين مورد ميتوان از نامه‌هاى دو تن از بازماندگان هيئت گاردان كه يكى از آنان در تهران و يكى در تفليس به انجام وظيفه مشغول بوده‌اند بدين قسمت افزود اما چون نتيجه كار معلوم است .\r\nمىپردازيم به قسمت بعدى و يادآور مىشويم كه توجه به نوشته پيش نشان ميدهد كه در هر مواردى اتكا به ديگران داشتن ، خلاف عقل است . چرا كه فتحعليشاه و عباس ميرزا با اتكا به كمك ناپلئون ، دست از فعاليتهاى خود كشيدند و نمىبايد بشود آنچه شد .\r\nاينك برويم برسر نقش كارگذاران دولت بريتانيا در جنگ اول ايران و روس .\r\n\r\nروابط انگليس با ايران در جنگ اول ايران و روس .\r\nدر پيش خوانديم كه بنابه حسنه شدن روابط امپراطوران فرانسه و روس ، دولت فرانسه از موارد عهدنامهء فين‌كن‌اشتاين سرپيچيد ، و به‌علت گرفتارى در اروپا تاحدى خيال حمله به هندوستان را بدست فراموشى سپرد . فرستادهء او جنرال گاردان با تلاش بسيار نتوانست معاهدهء صلحى ميان ايران و روسيه برقرار سازد . عدم موفقيت گاردان در اين مورد چند چيز است . اول نداشتن اختيار تام از طرف ناپلئون . دوم كندى وسيله سفر كه هر گاه نامه‌اى به فرانسه مىنوشت قريب 7 - 8 ماه طول مىكشيد تا جواب آن ميرسيد .\r\nنكتهء ديگر موقعيت خود فرانسه در اروپا و فرصت‌طلبى روسيان در آن موقعيت ، ازاين‌رو در هنگامى كه فرماندهء سپاه روس در نزديكى ايروان حمله به قواى ايران را شروع كرد ، گاردان باكهال بىشرمى و وقاحت و بر خلاف معاهده‌اى كه با كشور ما داشت ، افسران تحت فرماندهى خود را كه در قواى عباس ميرزا به خدمت مشغول بودند به تهران فراخواند و پس از چندى عازم تبريز و از تبريز عازم فرانسه شد . بدنبال خروج گاردان از تهران ، بار ديگر دامنهء فعاليت دولت بريتانيا در تهران آغاز گرديد كه دورنمائى از\r\n\r\n\r\n","description":"","footnote":"\r\n( 1 ) - همان كتاب ص 132 .\r\n","page_name":" پيش درآمد 41 ","page_number":47},
  {"content":"\r\n\r\nآن بشرح زير است :\r\nانگلستان در نظر داشت نفوذ سياسى خود را در ايران كه تاحدى از موقعيت آن اطلاع داشت برقرار سازد . روابط سياسى ايران و فرانسه خطر بزرگى را براى بريتانيا در آسيا ايجاب مىكرد . هنگامىكه دولت ايران و روسيه برسر مسئله گرجستان وارد جنگ شدند با انعقاد عهدنامهء فين‌كن‌اشتاين تقريبا مأمورين سياسى انگليس از ايران طرد و با اجازه نيافتن ملكم براى ورود به ايران روابط دو كشور قطع گرديد . در اين هنگام ، يك هيأت فرانسوى زير نظر ژنرال گاردان در ارتش ايران به خدمت مشغول شدند . و با نوسازى ارتش ايران راه حمله به هندوستان را كه زير نفوذ امپرياليسم انگليس بود هموار مىكردند .\r\nاين نزديكى ايران و فرانسه سبب نگرانى بسيار دولت بريتانيا بود . به همين علت انگلستان تصميم گرفت دوباره روابط دوستى و سياسى خود را با ايران برقرار كند . به همين منظور فرماندار هند در نظر گرفت يكى از مأمورين كاردان خود را به ايران ارسال سازد . قرعه فال بنام ملكم زده شد كه در آن روزگار در هندوستان به كار اشتغال داشت و قبلا هم سفرى به ايران آمده بود و تا حدودى از اوضاع ايران آگاهى داشت . ملكم عازم ايران شد و با هدايا و اعتبارات زياد در تاريخ دهم ماه مه 1808 ميلادى وارد بوشهر شد . در اين هنگام فتحعليشاه در چمن سلطانيه در محل تابستانى خود بود و بنابه نظر ژنرال گاردان مذاكره صلح بين او و گودوويچ فرمانده سپاه روس در ميان . خبر ورود سفير دولت بريتانيا به خليج فارس ، به دربار ايران رسيد . نمايندهء دولت فرانسه از اين خبر بسيار نگران شد و به صدراعظم ايران ميرزا شفيع نوشت كه اگر نماينده دولت انگليس وارد ايران شود او از ايران خارج خواهد شد . فتحعليشاه كه ديگر اميد چندانى به خدمات هيأت فرانسوى نداشت از ورود ملكم هم به ايران خوددارى كرد . بدنبال ورود ملكم به ايران كه از طرف فرماندار كل هندوستان مأمور ايران شده بود ، هارفورد جونز ، برىجس كه بنابه نوشتهء آقاى ابو القاسم طاهرى « از كارمندان شركت هند شرقى انگليس و از شيفتگان زبانهاى شرقى به‌ويژه زبان و ادبيات فارسى بود و دوران خدمات وى در مقام نمايندهء سياسى و بازرگانى شركت يادشده در بصره و بغداد برروى هم شانزده سال به درازا كشيده بود نزديكى محل كار هارفورد جونز به ايران و علاقهء ديرين شركت هند شرقى انگليس به رخنه كردن در بازار دادوستد ايران و عشق شگفت‌آورى كه وى به فراگرفتن زبان فارسى داشت همه سبب گرديد كه جونز جوان را تشويق به سفر در ايران كند » « 1 » و نيز همين مورخ بدنبال مطلب بالا اضافه مىكند كه « به حكم تصادف [ نخستين 
  ] سفر هارفورد جونز به شيراز در 1786 ميلادى برابر 1201 ه . ق همزمان با بازپسين روزهاى پادشاهى لطفعلى خان زند آخرين شهريار نگون‌بخت دودمان زنديه بود . وى در پيش‌گفتار بسيار درازى كه بر ترجمه مآثر سلطانيه « 2 » نوشته است شرح\r\n\r\n\r\n","description":"","footnote":"\r\n( 1 ) - طاهرى ، ابو القاسم « تاريخ روابط بازرگانى و سياسى انگليس و ايران » انجمن آثار ملى ، ش 117 ، جلد 1 ص 350 - 0356\r\n( 2 ) - اين كتاب نخست بدستور عباس ميرزا وليعهد در سال 1241 هجرى به سعى و استادى جناب محمد باقر تبريزى در دار السلطنهء تبريز به چاپ رسيد و نيز سه چهار سال پيش در تهران به همت آقاى صدرى افشار تجديد چاپ شد .\r\n","page_name":" پيش درآمد 42 ","page_number":48},
  {"content":"\r\n\r\nكلى نخستين سفر خود را به ايران ياد كرده است و نيز مىافزايد جونز « نسبت به اوضاع و مسائل سياسى ايران علاقمند بود و با پاره‌اى از رجال دربارى مانند ميرزا عيسى فراهانى مشهور به ميرزا بزرگ قائم‌مقام دوستى ديرينه داشت . » « 1 » پس از نخستين فرستادهء ناپلئون و آمدن ژوبر به دربار ايران ، جونز به توسط نامه‌اى از قائم‌مقام بزرگ مىخواهد كه رابطهء دوستانه بين ايران و انگليس برقرار شود .\r\nآقاى طاهرى مىافزايد « دو سال پس از ورود آمده ژوبر به تهران دولت بريتانيا درصدد برآمد . . . سياستمدار كارآمد با تجربه و زباندانى را براى عقد پيمان اتحادى به دربار فتحعليشاه روانه سازد . قرعه بنام جونز اصابت كرد . » « 2 » جونز مدتى بر اثر گرفتاريهاى ديپلوماتيك سفرش به ايران به تأخير افتاد . هنگامىكه به ايران آمد قطعه الماس بزرگى به‌عنوان هديه براى فتحعليشاه آورد كه گفتند آن الماس را در هر ج‌ومرجى كه بدنبال مرگ كريم خان زند در ايران درگرفت پنهانى آن را از ايران به هندوستان بردند » « 3 » بالاخره جونز بدنبال مأموريت خود از لندن عازم هندوستان شد تا با دستورات از هندوستان عازم ايران شود . آقاى طاهرى مىافزايد . . . « مسافرت جونز از بندر پرتسموث تا بمبئى شش ماه طول كشيد . سرانجام در بيست و ششم ماه آوريل 1808 ميلادى ناو سفاير در كرانه بمبئى لنگر انداخت و نخستين پيامى كه به سرهارفور جونز دادند آن بود كه جان ملكم به سفارت از جانب فرماندار كل جديد هندوستان لردمينتو عازم ايران شده است » به هر تقدير هارفورد جونز كه از اين بىاعتنائى و مداخلهء بىمورد لردمين‌تو فوق العاده رنجيده بود صلاح كار در آن ديد كه رفتن ملكم و اهانت فرماندار جديد را ناديده انگارد و به لردمين‌تو پيام فرستاد كه تا نتيجهء مذاكرات جان ملكم در ايران آشكار نشود وى در هندوستان خواهد ماند . درنگ سفير جديد در حدود چهار ماه و نيم به درازا كشيده و سرانجام همين‌كه خبر آمد ملكم با دست خالى بازمىگردد . . . به جونز رخصت حركت به‌سوى تهران داده شد . در چهاردهم ماه اكتبر 1808 ميلادى يك ماه و دو روز پس از حركت از بمبئى ، جونز و همراهانش به بوشهر رسيدند . . . و از بندر بوشهر عازم شيراز شدند . اما در نظر بود كه جونز در شيراز بماند تا خبرى از اقدام‌هاى ملكم از هندوستان برسد . اما به‌سبب نامه‌هاى محرمانه‌ايكه جونز به ميرزا بزرگ نوشت عازم تهران شد .\r\n« ژنرال گاردان نمايندهء ناپلئون بناپارت همه‌گونه توطئه مىكرد تا مانع از آن شود كه جونز به دربار فتحعليشاه راه يابد » « 4 » جونز در اين سفر با مشكلات بسيار روبرو بود . اول فرماندار كل هندوستان با او روى موافقت نداشت . دوم گاردان پيوسته در كار كارشكنى او بود . اما بزرگترين مشكل جونز اين بود كه بدون اخذ نتيجه‌اى فرماندار او را به بازگشتن دعوت نموده بود . ولى « جونز موكدا گفت من به دلائل چندى هر گز قدم از خاك ايران بيرون نمىگذارم . » « 5 » و از شيراز عازم اصفهان و تهران شد . ميرزا\r\n\r\n\r\n","description":"","footnote":"\r\n( 1 ) - طاهرى ابو القاسم تاريخ روابط بازرگانى و سياسى انگليس و ايران ، انجمن آثار ملى ، ش 117 ، جلد 1 ص 350 - 356 .\r\n( 2 - 3 ) - همان كتاب ص 358 - 365 .\r\n( 4 - 5 ) - همان كتاب ص 358\r\n","page_name":" پيش درآمد 43 ","page_number":49},
  {"content":"\r\n\r\nابو الحسن شيرازى مأمور پيامى براى سفير انگليس بود و پيش از آنكه او به اصفهان برسد او عازم اصفهان شد . بالاخره جونز وارد تهران شد و پس از ملاقات و گفتگو با فتحعليشاه موفق به عقد « پيمان دوستى و اتحاد » با ايران شد و ميرزا ابو الحسن خان براى امضاء اين پيمان به همراه موريه عازم لندن گرديد . آقاى طاهرى مىافزايد « جونز دو ماهى از دوران اقامتش را در اواخر سال 1224 ه . ق در اردوى فتحعليشاه گذرانيد بنابه دعوت شاه قاجار وى با كارمندان سفارتش ابتدا به چمن سلطانيه و از آن‌جا به چمن اوجان رفت و در آن‌جا بود كه وى براى نخستين‌بار دو تن از فرزندان ارشد شاه ، محمد على ميرزا و عباس ميرزا را ديد . » « 1 » و هنگامىكه از چمن سلطانيه عازم چمن اوجان شد ، خسرو ميرزا فرزند لطفعلى خان زند را ملاقات كرد .\r\nآقاى طاهرى اضافه مىكند « در زمستان آن سال نامهء ديگرى از لردمين‌تو در تبريز به‌دست جونز رسيد كه وى را مجددا امر به ترك خاك ايران مىكرد . ضمنا در همان نامه براى مزيد آگهى وى گفته شده بود كه طبق دستور فرماندار كل هندوستان تا ورود ژنرال ملكم به ايران جراح شركت هند شرقى ، مستر جوكس مراقب منافع حكومت هند در ايران خواهد بود . » « 1 »\r\nبدنبال اهانتهاى لردمين‌تو جونز تقاضاى استعفا از جورج سوم كرد . در همين اوان خبر رسيد كه ملكم وارد ايران شده است . اما جونز حاضر به ملاقات با وى نشد . و ضمنا از لندن خبرى رسيد كه پادشاه انگلستان با استعفاى جونز موافقت كرده و بجاى او سرگور اوزلى را سفير فوق العاده خويش و وزير مختار بريتانيا در تهران كرده است .\r\nجونز بدنبال ورود ملكم كه ( براى سومين بار ) وارد ايران شده بود ايران را ترك كرد و تنها معاهده‌اى كه در مدت سفارت او در ايران انجام گرفت معاهده « پيمان دوستى و اتحاد » بين ايران و انگلستان بود . از مأخذ يادشده ، دربارهء جونز پيداست كه وى نسبت به ديگر كارگذاران بريتانيا مورد بىمهرى مردم ايران نبوده و در او به چشم محبت مىنگريسته‌اند . اين نكته را نيز ميتوان از سوادنامه عباس ميرزا ، در جواب مكتوب « 2 » جونز به خوبى بازشناخت . اين نامه به خط و انشاء سيد الوزرا ميرزا ابو القاسم قائم‌مقام فراهانى است كه متن آن به‌قرار زير است .\r\n« در ذريعهء آداب ترجمانى كه مشعر از حسن صداقت و خلوص نيت و اظهار شوق خود ، بحضور ما قلمى و انفاد داشته بود ، به ابلاغ عاليجاه ، جلالت و نبالت دستگاه ، فخامت و مناعت همراه ، سفير فرزانهء آگاه ، داناى دقايق سفارات ، سرگوراوزلى ، بارونت ايلچى بزرگ آن دولت رسيد و موجب مزيد اعتقاد ما به حسن صداقت و صفاى اخلاص و صدق نيت و كمال غيرت آن عاليجاه ، گرديد . عاليجاه ايلچى مشاراليه نيز شرحى مفصل از خوبى و خشنوديهاى آن عاليجاه ، از ما كه نزد او و جاهاى ديگر محض نيكى ذات و خوبى صفاى خود اظهار كرده بود مذكور نمود و مهيج مواد محبت و التفات ما نسبت\r\n\r\n\r\n","description":"","footnote":"\r\n( 1 ) - همان كتاب ص 366 .\r\n( 2 ) - مكتوب جونز به‌عنوان عباس ميرزا به توسط سرگوراوزلى جهت عباس ميرزا ارسال شده است .\r\n","page_name":" پيش درآمد 44 ","page_number":50},
  {"content":"\r\n\r\nبه آن عاليجاه شد . نواب و الا هنوز غبن اين را داريم كه مقارن ورود آن عاليجاه به اوجان و تبريز موكب ما حركت نموده نه براى ما توقفى روداد كه آن عاليجاه را چنان كه دل مىخواست و در نظر داشتيم ملاقات نمائيم ، نه توقف آن عاليجاه طولى داشت كه لا اقل چند روزى اگر در سفر هم مىبود ، آن عاليجاه را ملتزم حضور نمائيم ، نه در دوبار ملاقات نيز مجالى شد كه هزار يك محبت باطن و التفات ضمير را نسبت به آن عاليجاه ظاهر نمائيم ، نه در غيبت و حضور نيز التفاتى به ظهور رسيد كه موجب هزار يك اين گونه رضامندى و خشنودى آن عاليجاه از حضرت ما باشد ، هرچه آن عاليجاه گفته همه از اين است كه به مقتضاى كياست ذاتى و خلوص نيت ، خود التفات باطنى ما را استنباط نموده و بواسطه حق‌شناسى جبلى در هر جا اظهار نموده است و چون التفات ما التفات باطنى و ارادت آن عاليجاه نيز ارادت قلبى است همان سه چهار ساعت ملاقاتى كه اتفاق افتاده با قرنها برابر است و هر گز آن عاليجاه از نظر ما و التفات ما از نظر آن عاليجاه دور نخواهد شد . هزار قبضه شمشير موعودى را هم كه از قرار ذريعه مرسله روانه كرده ، موجب مزيد اعتقادات ما به آن عاليجاه شد ، خانه آن عاليجاه آبادان ، نميدانيم بجاى اين گونه حسن ارادتى كه از آن عاليجاه جلوهء ظهور نموده و مينمايد بچه نوع عاطفتى آن عاليجاه را مخصوص داريم كه تلافى به عمل آمده باشد . بالجمله همينقدر مرقوم ميداريم كه اگر آن عاليجاه يك‌ساله راه از حضور ما دور است ، اما روزى نيست كه از نظر ما مهجور باشد . همواره التفات ما درباره آن عاليجاه كامل است و محبت ما شامل .\r\nو السلام . » « 1 »\r\n\r\nسفارت سرگوراوزلى به ايران\r\nهمانطوريكه قبلا ديديم به‌علت مخالفتهاى لردمينتو فرمانفرماى كل هندوستان با جونز ، و سفارت يافتن ملكم به ايران ، دولت ايران ميرزا ابو الحسن شيرازى را با جونز و موريه يكى از همراهان جونز به لندن ميفرستد تا وضعيت دو سفير دولت بريتانيا در ايران روشن شود . اما پس از مدتى توقف آنان در بريتانيا سرگوراوزلى و ميرزا ابو الحسن خان ( بطورىكه قبلا در شرح زندگى ميرزا ابو الحسن خان خوانديد ) ، به‌اتفاق در تاريخ 18 جولاى 1810 از لندن حركت مىكنند و عازم ايران مىشوند .\r\nاين هيأت قبل از اينكه وارد ايران شوند مدتى در شيراز توقف كرده و هر يك در قسمتى از خاك فارس به سياحت پرداختند تا اينكه از طريق اصفهان به طرف تهران روانه شدند . مدتى پس از ورود اوزلى « عهدنامهء مجمل » بين ايران و انگليس انعقاد يافت » « 2 » .\r\nمحمود محمود مىنويسد « تا اين عهدنامه به لندن رفت و به ايران بازگشت قريب سه سال طول كشيد و در اين مدت سياست نيز تغيير نموده بود . در نتيجهء اين تغيير سياست ، معاهدهء مارس 1812 موسوم به « عهدنامهء مفصل » بين دولتين ايران و انگليس به نمايندگى سفير فوق العاده جديد سرگوراوزلى منعقد گرديد . » « 3 »\r\n\r\n\r\n","description":"","footnote":"\r\n( 1 ) - متن نامه عباس ميرزا به جونز : نسخهء خطى متعلق به نگارنده .\r\n( 2 ) - براى اطلاع از چگونگى اين عهدنامه رجوع كنيد به عهدنامه‌هاى ايران تأليف مؤتمن الملك پيرنيا و به كتاب محمود محمود جلد اول ص 96 به بعد .\r\n( 3 ) - همان كتاب ص 110 .\r\n","page_name":" پيش درآمد 45 ","page_number":51},
  {"content":"\r\n\r\nمحمود محمود در اينجا به نكته‌هاى جالبى از نظر سياست ايران و انگليس و فرانسه و روسيه اشاره كرده مىنويسد « در اين سه سال ، در اوضاع سياسى اروپا نيز تغييرات كلى حاصل شده بود كه آن تغييرات در سياست دولت انگليس نسبت به ايران خيلى تأثير داشت مثلا نزديكى روس با انگليس بالطبع نقشهء سياست انگليس‌ها را تغيير خواهد داد . درست همان بازى پيش آمد كه در نتيجهء صلح تيلسيت پيش آمده بود در آن موقع بواسطهء نزديكى ناپلئون با الكساندر ، ايران وجه المصالحه شد . البته در چنين موقعى نيز دشمنى روس با فرانسه بالطبع دوستى و نزديكى روس با انگليس به‌شمار ميرفت . پس دولت انگليس نيز براى جلب روسها ، ايران را وجه المصالحه قرارداد . البته انگليس‌ها در سياست مانند فرانسويها نيستند . آنها مآل كار را بهتر پيش‌بينى مىكنند با اينكه ايران در اين هنگام بروسها واگذار شد باز انگليس‌ها مانند امپراطور فرانسه ايران را به‌عجله و شتاب كاملا تحويل روسها ننمودند . چونكه هنوز نتيجهء جنگهاى سال 1812 ناپلئون با روسها معلوم نبود ، بنابراين ايران را كاملا رها نكردند ، بلكه مىكوشيدند كه بين ايران و روس نيز صلح برقرار گردد . چه ، هنوز در اين تاريخ از قدرت و نفوذ ناپلئون ذره‌اى كاسته نشده بود و ممكن بود بار ديگر روسها مغلوب ناپلئون گردند و دومرتبه الكساندر امپراطور روس تحت نفوذ ناپلئون قرار گيرد . » « 1 »\r\nمحمود محمود مىافزايد : « سرگوراوزلى خيلى اصرار داشت كه دولت ايران با دولت روس صلح كند . در دربار ايران چندان مقاومت براى انجام اين صلح ديده نمىشود ، فقط عباس ميرزا نايب السلطنه بود كه براى استرداد ايالات قفقاز ايستادگى ميكرد و لازم بود سرگوراوزلى به تبريز برود و با نايب السلطنه قرار اين كار را بدهد . » « 2 »\r\nو نيز محمود محمود در اين مورد مىافزايد « در روز ورود سرگوراوزلى به تبريز يك صاحب منصب روسى از طرف فرماندهء كل قشون گرجستان حامل كاغذى براى وزير مختار انگليس بود ، بقول مورير در اين كاغذ دولت روسيه مايل بود سرگور اوزلى واسطهء صلح گردد . قبلا هم تقاضا شده بود انگلستان واسطهء صلح بين ايران و روسيه بشود ولى نظر به واقعهء اخير گرجستان كه عده‌اى عليه روسها قيام نموده و يك هيجانى در آن مملكت برضد روسها پيدا شده بود از اين جهت ايرانىها به استرداد گرجستان تا حدى اميدوار بودند و دراين هنگام ديگر حاضر نبودند تقاضاهاى روسها را قبول نمايند . ولى با اصرار وزير مختار انگليس شاهزاده عباس ميرزا حاضر شد با شرايط معين بين دولتين روس و ايران صلح برقرار گردد . بنابراين وزير مختار انگليس يكى از همراهان خود را كه شخص محترمى بود ، موسوم به جناب روبرت گوردون با جواب مكتوب فرماندهء كل قشون گرجستان به‌اتفاق صاحب‌منصبان روسها از ژنرال رونيف استفسار و سئوالى كند كه آيا ژنرال مذكور داراى اختيارات از طرف دولت امپراطور روس براى صلح مىباشد يا نه ؟ » « 2 » .\r\nدر اينجا نكته ديگرى است در مورد اوضاع گرجستان و شورش مردم آن سامان كه ظاهرا آنان از فشارى كه مردم روسيه بر آنها وارد مىآورده پيوسته سر بشورش\r\n\r\n\r\n","description":"","footnote":"\r\n( 1 ) - محمود محمود ، كتاب يادشده ص 110 .\r\n( 2 ) - همان كتاب ص 112 .\r\n","page_name":" پيش درآمد 46 ","page_number":52},
  {"content":"\r\n\r\nبرمىداشته‌اند . و اين نكته در همين سفرنامه و در كتابها ديگر مضبوط است . كه اين شورشها پيمان صلح بين ايران و روسيه را به تأخير مىانداخته است . محمود محمود هم در اين مورد مىنويسد : « در اين موقع انقلاب سختى در گرجستان عليه روسها برپا شد و تقريبا روسها را از تفليس بيرون نمودند . ولى به زودى اين انقلاب در اثر اقدامات جدى روسها خاموش شد . » « 1 » بنابراين بايد قبول كنيم به همين سبب انقلاب و اغتشاش مردم گرجستان است كه عباس ميرزا زمينهء بازگيرى گرجستان را از نظر دور نمىدارد و به صلح تن درنمىدهد . اما سرگوراوزلى سفير فوق العاده دولت بريتانيا براى محكم كردن جاى پاى سياست انگليس در ايران و به علت روابط حسنه‌اى كه با روس برقرار كرده بود سعى بسيار داشت عباس ميرزا به صلح تن دردهد . . . محمود محمود مىنويسد :\r\n« موريه گفت : با ميرزا بزرگ وزير شاهزاده عباس ميرزا درباب گرجستان مذاكره نمودم از اينكه گرجستان براى ايران چه اهميتى دارد ؟ . . . او در جواب ريش خود را گرفت و جوابى داد كه واقعا منطق و اخلاق شرقى آسيائى را نشان ميداد . گفت اين ريش زيادى است ولى در صورت انسان يك نوع حسن به‌شمار مىرود . » « 2 »\r\nدر همين هنگام كه دوباره مذاكره صلح را سرگوراوزلى در ميان مىآورد بار ديگر روابط فرانسه و روسيه تيره مىشود و كارگذاران دولت روسيه بفكر صلح مىافتند .\r\n« طولى نمىكشد كه مراسلهء گوردون از تفليس به وزير مختار انگليس مىرسد در آن مراسله اظهار مىگردد ، كه فرماندهء كل قشون گرجستان از طرف دولت متبوع خود داراى اختيارات تامه است و خود ژنرال نيز حاضر است عباس ميرزا را در حدود سرحدات ملاقات نمايد . و خواهش نموده بود فورى متاركه جنگ برقرار گردد . به قشونهاى خود نيز دستور داده است كه به خاك ايران تجاوز ننمايند و حاضر هستند براى شرايط صلح داخل مذاكره شوند » « 3 » دراين هنگام عباس ميرزا در چمن‌يام در نزديكى مرند و نخجوان ( در حوالى تبريز ) بود كه نامهء گوردون به تبريز رسيد . سرگور اوزلى موريه را با نامه‌اى به‌اتفاق دو نفر راهنما عازم اردوى عباس ميرزا مىكند ، محمود محمود به نقل از موريه مىنويسد : « صبح زود از تبريز حركت نموده ، در ساعت 10 وارد صوفيان شدم . در آنجا پياده شدم كه قدرى استراحت نمايم . . . قدرى استراحت نمودم سپس حركت نموده نيم‌ساعت بعد وارد اردوى نايب السلطنه شدم . . . عباس ميرزا مرا احضار نمود پس از احوال‌پرسى اجازه داد در مقابل شاهزاده روى نمد قرار بگيرم و از كاغذى كه حامل بودم سئوال نمود . فورى كاغذ را ارائه دادم . يكى از آنها سواد عهدنامه‌اى بود كه بين روس و عثمانى اخيرا در بخارست منعقد شده بود » « 3 » .\r\nبالاخره عباس ميرزا جواب نامهء سرگوراوزلى را به توسط موريه ارسال ميدارد .\r\nمحمود محمود مىآورد كه « در اين موقع روابط ايران و عثمانى خيلى تيره بود و ما تمام نفوذ خود را چه در استانبول و چه در ايران به كار ميبرديم كه دشمنى اين دو دولت به دوستى مبدل گردد . در تبريز نيز با وزير مختار عثمانى داخل مذاكره شديم\r\n\r\n\r\n","description":"","footnote":"\r\n( 1 ) - محمود محمود ، كتاب يادشده ص 113 .\r\n( 2 ) - همان كتاب ص 113 .\r\n( 3 ) - محمود محمود ، كتاب يادشده ص 113 .\r\n","page_name":" پيش درآمد 47 ","page_number":53},
  {"content":"\r\n\r\nشايد بين دولتين صلح برقرار گردد بالاخره از فرمانفرماى گرجستان جواب مراسلات ما رسيد كه اطلاع ميداد عازم سرحدات ايران مىباشد تا در قرارداد صلح مذاكره كند .\r\nبنابراين وزير مختار انگليس در هفتم سپتامبر 1812 به سمت اردوى عباس ميرزا حركت نمود . تا با عباس ميرزا ملاقات كند . در اثر اين ملاقات شاهزاده حاضر شد فرمانفرماى كل گرجستان را در آق‌تپه ملاقات نمايد » « 1 » محمود محمود مىنويسد : « دو روز بعد وزير مختار با همراهان خود بديدن نايب السلطنه رفت ، نايب السلطنه با يك احترام خاصى وزير مختار را پذيرفت . » « 1 » موريه دربارهء ملاقات عباس ميرزا و نمايندهء دولت روس آورده است كه « چند روزى در خدمت عباس ميرزا مانديم . . . تا اينكه در 22 سپتامبر 1812 يك ژنرال از طرف فرمانفرماى كل گرجستان وارد شد كه قرار ملاقات را بين فرمانده كل روس و عباس ميرزا براى تعيين شرايط صلح بدهد . موضوع در سرزمين تعيين محل ملاقات بود عباس ميرزا اظهار مىنمود به‌موجب فرمان شاه مجاز نيست از محلى كه فعلا متوقف است حركت كند . و قرار ملاقات بايد در اينجا باشد . نمايندهء روس اظهار مىكرد نظر به اهميت مقام نايب السلطنه فرماندهى كل روس حاضر است از رود ارس عبور نموده يك ميدان [ يك ورست 
  ] را هم اين طرف رود بيايد و در آنجا با نايب السلطنه ملاقات كند و غير از اين دستور ندارد عمل كند .\r\nنمايندهء روس پس از چند روز توقف بدون اخذ نتيجه به روسيه مراجعت نمود ولى قبل از حركت بطور رسمى از شاهزاده عباس ميرزا ملاقات نمود .\r\nاين ملاقات براى شاهزاده عباس ميرزا خيلى گران آمد . چونكه نمايندهء روس آداب و رسوم دربار ايران را رعايت ننمود با اينكه وزير مختار انگليس قبلا اين ترتيبات را به او تذكر داده ، ولى ژنرال روس اظهار كرد او همانطور كه به حضور امپراطور خود ميرود ، با همان وضع و لباس نيز به حضور عباس ميرزا خواهد رفت .\r\nايرانيها با كفش روى فرش رفتن را خيلى بد مىدانند ، اين ژنرال علاوه‌بر اينكه اين آداب را رعايت نكرد در حضور شاهزاده هم بدون اجازه نشست . همين كه ژنرال از اطاق بيرون رفت ، شاهزاده حكم كرد ريئس تشريفات را حاضر نموده ، به چوب بستند . زيراكه شاهزاده از رفتار ژنرال روس خيلى غضبناك شده بود . . . وقتى كه ژنرال روس مراجعت نمود و به اين وسيله نتوانست ترتيب ملاقات بين شاهزاده عباس ميرزا و فرماندهء كل قشون روس را بدهد آن وقت قرار شد نمايندگان طرفين در محل اصلاندوز ملاقات نمايند . ميرزا ابو القاسم قائم‌مقام از طرف ايران نماينده معين گرديد و قرار شد موريه با فرمانده كل قشون روس ملاقات نموده به‌اتفاق نمايندهء روس براى مذاكرهء صلح به ميعادگاه مراجعت كنند .\r\nدر چهارم اكتبر 1812 موريه با همراهان خود از آق‌تپه حركت نمود در اصلاندوز عده‌اى از همراهان ايرانى را گذاشته با صندوقدار ارمنى و يك نوكر انگليسى و عدهء سواران توپخانه و دو سه نفر ايرانى به طرف اردوى روسها حركت نمودند .\r\nچون به كنار رود ارس رسيدند يك قايق در آنجا انتظار داشت كه حضرات را به\r\n\r\n\r\n","description":"","footnote":"\r\n( 1 ) - همان كتاب ص 115 .\r\n","page_name":" پيش درآمد 48 ","page_number":54},
  {"content":"\r\n\r\nآن طرف رودخانه برساند . بهرزحمتى بود خودشان را به آن طرف رودخانه رسانيدند . » « 1 »\r\n\r\n[ انعقاد مصالحه با حضور سر گوراوزلى ، نمايندهء دولت روسيه و قائم مقام فراهانى 
  ]\r\nموريه گويد : « پس‌از آنكه از رودخانه عبور نموديم ديگر ، ما در خاك روس بوديم » « 2 » تا اينجا معلوم شد كه سر گوراوزلى و نمايندهء دولت روسيه نتوانستند موافقت عباس ميرزا را براى حضور در مجلس مذاكرهء صلح بدست بياورند ، از آن‌روى سيد الوزرا ميرزا ابو القاسم قائم‌مقام فراهانى بجاى عباس ميرزا نمايندگى ايران را در اين مجلس مذاكره صلح قبول كرد . همهء تواريخ آن روزگار و تحقيقاتى كه در اين مورد كرده‌اند تنها نوشته‌اند كه قائم‌مقام در مجلس مذاكرهء صلح شركت كرد و نتيجه‌اى گرفته نشد . اما آنچه در اين نوشته مهم است اين است كه خوشبختانه خلاصه‌اى از متن سخنرانى قائم‌مقام كه در اين مجلس مذاكره ايراد كرده و نيز صورت پيشنهاديكه از طرف دولت ايران در مورد برقرارى صلح به روسيه پيشنهاد شده ، به خط قائم‌مقام در دست است كه براى روشن شدن گوشه‌اى از تاريخ روابط ايران و روسيه ، ارزشمند و درخور ضبط است . قائم‌مقام مىگويد : « چون برحسب فرمان همايون ، خديوزمان ، خداوند جهان ، شاهنشاه ملك‌بخش ملك‌ستان خلد الله ملكه نواب مالك رقاب شاهزاده اعظم افخم وليعهد دولت جاويد قرار ايران را اذن و اختيارى كلى بود كه بنحويكه نفس مقدس شاهنشاهى حاضر و ناظر باشند با جناب مجدت نصاب سردار باوقار عساكر روسيه ينارال ( ژنرال ) ليندنايه نيكولاى روليخوف درقرار امور مسالمت و التيام دولتين ايران و روس گفتگو فرمايند و جناب مجدت نصاب سردار معزى اليه خواهش نمود كه از طرفين وكلاء معتمد مختار معين و مكالمهء مسالمه در سرحد ملك محروس واقع شود ، عليهذا بندهء درگاه جهان‌پناه خسروى اقل اخلاف دودمان مقدس نبوى ابو القاسم حسينى از قرار اختيارنامهء مبارك ، كه به مهرمهر آثار حضرت مالك رقابى مزين است ، از طرف ذيشرف دولت ايران به وكالت كلى معين گرديد كه ، به‌اتفاق عاليجاه عزت‌پناه صديق مصلحت كيش نيكولا مستر موريه سكلدار انگليس در محل موسوم به اصلاندوز ، با عاليجاه بلند جايگاه شهامت و فخامت پناه ينارال حق وردوف كه از جانب دولت بزرگ روس به وكالت و اختيار كلى مخصوص بود ، به‌استحضار عالىشان ، عزت‌نشان ، دبير آگاه نكته‌دان ، كولنجسكى بولوانيچ ناظم دفترخانه اروسيه در امور صلح و صلاح دولتين عليتين گفتگو نمايد . » « 3 » .\r\n\r\n\r\n","description":"","footnote":"\r\n( 1 ) - محمود محمود كتاب يادشده ص 117 .\r\n( 2 ) - پيش از ضبط خطابهء بالا سوادنامهء ديگرى از ميرزا ابو القاسم قائم‌مقام ثبت است كه در مورد استرآباد نوشته شده و براى آنكه اين نامه از نابودى نجات يابد متن آن را در زير مىآوريم :\r\n« مراسلهء شريف به ساعتى مسعود ، رسيد . و مايهء نشاط دل و انبساط خاطر شد و مژدهء انتظام امر استرآباد ، شريف و وضيع را شكرگزار كرد . اگرچه از قراريكه مرقوم داشته بودند فتنهء عظيمى برپا شده ، كه نزديك به آن بوده كه رخنه در خانهء اصلى دولت قاهره شود ، اما قوت طالع همايون شاهنشاهى بعون الله تعالى زايد بر آن است كه بواسطه اين گونه امور خلل و فتورى در كاخ دولت قويم بهمرسد . جناب اقدس الهى را نظر لطفى خفى هست كه هميشه سد اين رخنه‌ها و دفع اين فتنه‌ها موقوف به او است و خواهد بود . حدوث اين وقايع در معنى تنبهى است كه مردم را ديدهء اعتبار گشوده گردد و پايهء الطاف سبحانى را دربارهء شاهنشاه اسلام بالمشاهده معلوم نمايند .\r\nو السلام . »\r\n( 3 ) - نسخهء خطى متعلق به نگارنده .\r\n","page_name":" پيش درآمد 49 ","page_number":55},
  {"content":"\r\n\r\nقائم‌مقام بدنبال ضبط خطابهء بالا مىافزايد كه : « بتاريخ روز جمعه دوم شوال المكرم مجمع گفتگو منعقد و وكلاء جانبين مجتمع گرديده ، عاليجاه ينارال ( ژنرال ) فتح باب سخن نموده ، شروط مصالحهء دولتين و منافع آن را از جانب دولت بزرگ روس به نحويكه در ذيل نموده و مفصل است تقرير كرد .\r\n\r\nشروط مصالحه\r\nاول : آنكه هر يك از ولايات كه بالفعل در تصرف عساكر هر يك از دو دولت است كماكان در تصرف خودشان باشد .\r\nدويم : آنكه حدود مملكتين از هر جا كه امروز در تصرف دارند معين و نوشتهء ممهوره از جانبين يادداشت شود .\r\nسيم : آنكه املاك و رعايائى كه حال در تحت اختيار دولتين است در تصرف خودشان باشد ، و بعد از اين ، گريختهء در يكديگر را نگاه ندارند .\r\nچهارم : آنكه بعد از انجام امور صلح و التيام ، ايلچى دولتين به پاى تخت برود .\r\nمنافع دولت ايران از دوستى دولت روس اول : آنكه سلطنت همايون اعليحضرت قبلهء عالم و عالميان روحى فداه را تصديق نمايند .\r\nدويم : آنكه ولايت‌عهد حضرت مالك رقابى را قبول كنند .\r\nسيم : آنكه هر وقت نواب شاهزادهء اعظم را ضرورتى باشد در امر او و امداد مضايقه ننموده ، امر ولايت‌عهد ايران را در ممالك ايران دايم و قايم سازند .\r\nچهارم : آنكه قوافل و تجار ايران و روس از طرفين ، در ولايات روسيه و ملك محروس آمد و شد كنند .\r\nقائم‌مقام در مورد اين شروط مىنويسد : « بندهء درگاه نيز شروط دوستى و نفع دوستى دولت عليهء ايران را با دولت روس بدين وجه اظهار نمود :\r\nشرط دوستى آن است كه بايد دشمنى از ميانه برخيزد ، و مايهء دشمنى در ميانه دو دولت همين بود كه عساكر روس بعد از زوال ملك جناب خاقان مغفور از حدود ملك خود تجاوز نمود قدرى از ولايت ايران را متصرف شدند حال كه كار مصالحه در ميان است . بايد سرحد مملكتين به هر جا كه از قديم الايام بوده قرار يابد . و هر يك از دولتين به قاعدهء انصاف ملك خود را مالك شده ، تجاوز از حدود جايز ندارند . تا بواعث نفاق از ميانه برخيزد و لوازم وفاق به‌ميان آيد .\r\nاول : نفع دولت روس از دوستى دولت عليه ايران هم اين است كه حاصل ملك‌گيرى و ملك‌دارى از سه چيز بيرون نيست . بلندى نام ، تحصيل مال ، و وفور عساكر . و حال كه اينحد ولايت كه لاينفع به دولت ايران واگذار شود منافع ثلاثه در ضمن آن مستحق است .\r\nدوم : اعتبار تجار دولت روس از همين گرفتن و دادن در تمام عالم يك بر هزار خواهد افزود .\r\n[ سوم 
  ] : هرچه از ايران به تصرف اين ولايت تا حال از آنجا به مشقت ضبط نموده‌اند بىتحمل زحمتى به‌خوبى عايد آنها مىتواند شد . و هر وقت هم ضرورتى حاصل شود\r\n\r\n","description":"","footnote":"","page_name":" پيش درآمد 50 ","page_number":56},
  {"content":"\r\n\r\nدر دوستى مضايقه از هيچ خدمت نيست .\r\nهروقت كه از حضرت امپراطور اعظم اظهارى شود سپاه قزلباش به امداد خواهد رفت و با دشمن دولت روس مجادله خواهد كرد .\r\nپيداست كه اين سه پيشنهاد مورد قبول دولت ايران و روسيه هيچكدام واقع نمىشود . » « 1 » .\r\nقائم‌مقام به‌دنبال مطلب بالا مىافزايد كه : « چون ميانهء اين دو سخن اختلافى شديد بود عاليجاه موريه صاحب كه از جانب جناب جلالت نصاب مستغنى الاوصاف والالقاب سرگوراوزلى برونت ايلچى بزرگ دولت قوى اركان انگليس مأمور گفتگوى و پيگيرى مصالحهء اين دو دولت بود ، خواهش نمود كه وكلاء طرفين بمتاركهء چهارماهه راضى شوند و جناب مجدت نصاب سردار باوقار روس يكى از ولايات متصرفى را خالى نموده به‌عنوان رهن تسليم امناى دولت قزلباشيه كند تا احدى از جانب سعادت جوانب دولت عليه صايران يا معتمدى از جانب سردار به پاى تخت حضرت امپراطور اعظم رود و قطع و فصل امر مصالحه موقوف به صدور امر مجدد از دولت روس شود . اگر در آنجا شروط دولت عليه ايران ممضى شد فبها المراد و الا همان ولايت مرهونه را با جميع توابع و لواحقى كه سپرده‌اند بىزياده و انفصال بازپس ستانند و هر يك از دو دولت به امورى كه صلاح خود دانند مشغول شوند . بندهء درگاه نمونهء به حرمت دولت ذيشوكت انگليس از صوابديد عاليجاه موريه سكلدار نگدتت استدعا كه نمونهء تسليم بود نمود . اما عاليجاه ينارال از قرارى كه مذكور ساخت جناب سردار باوقار روس فرستادن آدم را قبل از اتمام امر مصالحه صلاح نديده راضى نبوده است و به‌همين علت اتمام امر التيام رهن مجلس غير مقدور و گفتگوى طرفين به همين نهج مقطوع شد . و السلام خير ختام . » « 1 »\r\nاز متن مذاكرهء قائم‌مقام و چند فصول پيشنهادى طرفين كه قائم‌مقام پس از برگزارى اين مجلس در دفترى براى ثبت در تاريخ ضبط كرده است ، پيداست كه همانطوريكه قائم‌مقام پيش‌بينى كرده گفتگوى صلح در اينجا هم به نتيجه‌اى نرسيده و طرفين از هم جدا شده‌اند ، بطوريكه قبلا خوانديم موريه و همراهان او در چهارم ماه اكتبر 1812 م . از آق‌تپه حركت و روز 11 اكتبر همان ماه مجلس مذاكره نمايندگان دو دولت بدون اخذ نتيجه پايان مىگيرد . و بنا به نوشتهء محمود محمود « در روز 11 اكتبر مىكند سرگوراوزلى از شاهزاده خداحافظى نموده ، به‌طرف تهران » « 2 » حركت مىكند . واتسون هم در مورد اين مذاكره مىنويسد : « در اين ملاقات روسها حاضر نشدند ايالات قفقاز را پس بدهند ايرانيها هم حاضر نشدند از ايالات قفقاز خود دست بردارند . بنابراين نمايندگان طرفين بدون اخذ نتيجه از هم جدا شدند . » « 2 »\r\nچون در اين موقع خبر صلح روس و انگليس به سفير انگليس رسيد و كاغذ فرماندهى كل قشون قفقاز هم خطاب به وزير مختار انگليس اين خبر را تأييد كرد ، سفير انگليس به كليهء صاحب‌منصبان انگليسى كه در اردوى عباس ميرزا بودند اطلاع داد كه از قشون عباس ميرزا كناره كنند و در جنگ با روسها شركت ننمايند . . . صاحب\r\n\r\n\r\n","description":"","footnote":"\r\n( 1 ) - نسخهء خطى متعلق به نگارنده\r\n( 2 ) - محمود محمود كتاب يادشده ص 120 .\r\n","page_name":" پيش درآمد 51 ","page_number":57},
  {"content":"\r\n\r\nمنصبان انگليس همگى حركت نموده ، از اردوى عباس ميرزا خارج شدند . و از اين اقدام فرماندهء كل قشون روس را هم مطلع نمودند . » « 1 »\r\nپس از خروج افسران انگليسى از قواى عباس ميرزا ، قواى روس در 31 اكتبر همان سال 1812 م شبانه در اصلاندوز حمله به سپاهيان ايران را آغاز كردند و در اين حملهء بىخبر شكست فاحشى به سپاه ايران وارد شد . از مطلب بالا روشن شد كه سپاهيان فرانسوى و انگليسى ارزش خدماتشان به سپاه ايران هر دو يك زمينه داشت و هر دو طرف در وقت ضرورت دشمنى خود را با دولت ايران آشكار كردند اما چندى نگذشت كه بار ديگر سروكلهء كارگذران خيانت‌پيشه انگليسى پيدا شد و دوباره ساز صلح را ساز كردند .\r\nمحمود محمود مىنويسد : « با اينكه دولت ايران داشت خود را براى جنگ با روسها آماده مىنمود ، و يك قواى متنابهى تهيه ميديد انگليسها ميان افتاده باب مذاكرات صلح را ساز نمودند . بالاخره قرار شد نمايندگان مختار هر دولت در محل معينى ملاقات نموده شرايط صلح را پيشنهاد نمايند . »\r\nاز طرف روسها ژنرال روتيشف نماينده مختار معين گرديد . از طرف دولت ايران نيز ميرزا ابو الحسن خان شيرازى تعيين و قرار شد در محلى موسوم به گلستان از محل قراباغ نمايندگان طرفين ملاقات نموده عهدنامه بين دولتين را منعقد نمايند . در اين موقع آجودان مخصوص ژنرال روتيشف با يك اسكورت قزاق روس وارد تبريز شد كه نمايندهء ايران را به محل گلستان هدايت كند .\r\nدو روز بعد نمايندگان ايران و روس به طرف گلستان از محل قراباغ براى عقد معاهده حركت كردند وزير مختار انگليس تا 21 اكتبر 1813 م در تبريز توقف نمود و بعد از راه مراغه عازم تهران شد . موريه مىگويد :\r\n« نمايندهء ايران كه مأمور معاهدهء گلستان بود كمى بعد از ما وارد طهران شد ، و معاهده‌اى كه بين روس و ايران بسته شده بود ، همراه آورد . نسخهء فارسى آن با عبارات ايرانى نوشته شده بود . » « 1 * » بهرحال عهدنامهء گلستان در 29 شوال سال 1228 ه . ق - ( 21 اكتبر 1813 م ) با وزير مختار دولت انگليس سر گوراوزلى و به توسط ميرزا ابو الحسن خان ايلچى دست پرورده او ، ميان ايران و روسيه انعقاد يافت « 2 » و قرار شد كه خود ميرزا ابو الحسن خان زير نظر وزير مختار مذكور به روسيه برود و عهدنامهء مذكور را به امضاء برساند . اين سفرنامه ماجرا و چگونگى مسافرت ميرزا ابو الحسن خان شيرازى ايلچى به روسيه است كه رويدادهاى سفر او را با استفادهء از متن كتاب در زير خواهيد خواند .\r\n\r\nمعاهده گلستان و سفر ايلچى به روسيه\r\nمعاهدهء گلستان هنگامى بدست سرگوراوزلى و ميرزا ابو الحسن خان شيرازى در\r\n\r\n\r\n","description":"","footnote":"\r\n( 1 ) - همان كتاب 120 .\r\n( 1 * ) - همان كتاب ص 124 - 125 .\r\n( 2 ) - براى اطلاع رجوع شود به معاهده‌هاى ايران تأليف حسين پيرنيا مؤتمن الملك و كتابهاى تاريخى عهد فتحعليشاه .\r\n","page_name":" پيش درآمد 52 ","page_number":58},
  {"content":"\r\n\r\nزيوه از محال گلستان انعقاد يافت . كه بار ديگر ميان دولت روسيه و دولت فرانسه سخت جنگ درگير شده بود . و اصولا قسمت اعظم اروپا متفقا برعليه ناپلئون وارد جنگ شده بودند .\r\nعباس ميرزا كه از خيانتهاى هم‌پيمانهاى خود و حملهء غافلگيرانه روسها در اصلاندوز يك سال پيش از انعقاد اين معاهده ( گلستان ) شكستهاى فاحشى خورده بود .\r\nشايد درس عبرتى گرفته بود كه ديگر به ديگران تكيه نكند و خود بتواند زيانهاى حاصله از جنگ‌هاى گذشته را جبران كند . از اين روى موقعيت جبههء جنگ در قفقاز را بررسى كرد و متوجه شد كه بيشتر سپاه روسيه در جبههء اروپا با ناپلئون درگير است .\r\nدر اين حالت به فكر جمع‌آورى سپاه و سيورسات بسيار افتاد چراكه دريافته بود كه بهترين موقع حمله به روسيه همين موقع است كه با ناپلئون در جبهه اروپا درگير است و اگر در اين ايام كه شهرهاى قفقاز قدرت دفاعى مهمى ندارند حمله را به گرجستان آغاز كند شايد با همدستى افرادى كه در گرجستان برعليه روسيه انقلاب كرده‌اند و با سپاه خود بتواند گرجستان از دست رفته را باز به خاك ايران برگرداند . درست در همان روزها كه در نظر داشت حمله سريع خود را آغاز كند جاسوسانى كه در اطراف وليعهد پرسه ميزدند فرماندهء كل قواى قفقاز را از نقشه وليعهد مطلع گردانيدند و فرمانده سپاه روسيه از كارگزاران هم‌پيمان خود يعنى از سرگوراوزلى خواست كه بهر طريقى شده معاهدهء صلحى ميان روسيه و ايران امضاء كند ، به‌همين سبب اوزلى به دست‌وپا افتاد و به هر طريقى بود كارگزاران ناراضى ايران را به عقد عهدنامه‌اى راضى كرد و عهدنامه ننگين گلستان انعقاد يافت .\r\nدر قسمت پيش خوانديم كه قرار شد سفيرى بدولت روسيه برود و معاهده را به امضاء الكساندر اول امپراطور روسيه برساند . اين قرعه هم با سياست سرگوراوزلى بنام ميرزا ابو الحسن خان ايلچى اصابت كرد . و ميرزا ابو الحسن خان ( همان‌طورى كه در شرح احوال او قبلا خوانديد ) « روز سه‌شنبه بيست و پنجم شهر جمادى الثانى 1229 ه . ق بعد از مرخصى از حضور شاهنشاه عالم‌پناه همايون از دار الخلافهء تهران حركت » « 1 » مىكند و عازم اين سفر مىشود .\r\nمحمد هادى علوى ( كه شرح احوال او را نيز قبلا مطالعه فرموديد ) كيفيت اين سفر را روز بروز شرح مىدهد . پس از آنكه از تهران حركت مىكنند شب را در امامزاده حسن يك فرسنگى تهران مىگذرانند و از آنجا عازم صفر خواجه و سپس وارد قزوين مىشوند . در قزوين با شاهزاده على نقى ميرزا صاحب اختيار قزوين ملاقات مىكنند و از آنجا عازم زنجان و سلطانيه مىشوند ، فتحعلى شاه دستور ميدهد كه ميرزا ابو الحسن خان هزينه سفر و سواران همراه خود را از تهران تا سرحد ايران از صاحب اختيار هر شهر بگيرد . ميرزا هادى مىنويسد : « هنگامى كه از زنجان حركت كرديم و عازم تبريز شديم يك نفر غلام سركار شوكت مدار نواب اشرف نايب السلطنه و وليعهد دولت ايران عباس ميرزا وارد و رقم مرحمت شيم مبارك و مراسله‌اى را از جانب جناب ميرزا ابو القاسم وزير\r\n\r\n\r\n","description":"","footnote":"\r\n( 1 ) - همين كتاب ص 7 .\r\n","page_name":" پيش درآمد 53 ","page_number":59},
  {"content":"\r\n\r\nآورد . مضمون اينكه چون ، اهالى آذربايجان از مطلق حواله‌جات ديوانى ، خاصه صادرات معاف و مسلم مىشوند يكصد تومان وجه نقد به جهة ابتياع سيورسات منازل عرض راه از آقكند الى تبريز عنايت شده آن وجه را بازيافت و به مصرف سيورسات خود رسانيده منزل به منزل روانهء تبريز شده باشند » « 1 » . ميرزا هادى اضافه مىكند هنگامى كه نزديك تبريز رسيديم : « نواب اشرف در خارج شهر تبريز به‌عزم رفتن خوى چادر زده ، در آنجا نزول اجلال فرموده‌اند بعد از استماع اين خبر صاحبى ايلچى قرارداد نمودند كه بنه و ايتام را روانه شهر كرده ، خود به سلام نواب اشرف و الا رفته باشند . . . » « 2 » .\r\nدر چادر جناب صاحب اعظام قائم‌مقام فرود آمدند » « 1 » بارى به اندك توقف در آنجا صاحبى ايلچى را نواب اشرف احضار بحضور فرمودند . بعد از زمانى شيرينى و ميوهء بسيار از سركار قائم‌مقام آوردند و ميرزا محمد على منشى [ نائينى 
  ] كه از جملهء مقربان ابن سركار و اوصاف حميدهء ايشان پيش تكرار شد . . به ديدن آمدند . » « 3 »\r\nاين روز در تبريز از صاحب اعظام قائم‌مقام و ديگران مسموع صاحبى ايلچى گرديد كه از راه اسلامبول و غيره به تواتر خبر رسيد كه اهالى فرنگ و روس و انگريز و سايرين ، جمعيت كرده برسر ناپليان رفته چهار ماه است كه شيرازهء سلطنت و اساس او را از هم پاشيده و او را در جزيرهء آلب فرستاده . . . از استماع اين خبر حال صاحبى متغير شده فرمودند كه كار بر ما دشوار شد و روس هوا به هم خواهد رسانيد » « 3 » روز 16 رجب عباس ميرزا به جانب خوى حركت مىكند و هيأت ايلچى روز 21 رجب از تبريز روانه خوى مىشوند . و بار ديگر در خوى با عباس ميرزا و قائم‌مقام ملاقات مىكند . اول شعبان از خوى حركت مىكنند و عازم ايروان مىشوند و پس از سه روز به همراه موريه ايروان را ترك مىكنند و روز 5 شنبه دهم شهر شعبان 1229 وارد خاك تفليس و وارد حمام‌لو مىشوند . در حمام‌لو از ايلچى و همراهانش استقبال رسمى به عمل مىآيد و جنرال بساناويچ و برادرش و سردار كل سپاه روسيه ليندنايه نيز از او استقبال مىكنند پس از حركت از قراكليسا و لورى روز 15 شهر شعبان وارد شهر تفليس مىشوند . اما در دو فرسنگى جنرالان روسى و جمع كثيرى از جنرالها و سرهنگها واعزه و اعيان روس از آنها استقبال ميكنند ميرزا هادى مىنويسد : « آقابيك دربندى كه روز پيش از همراهى ايلچى انگريز معاودت به تفليس كرده و به استقبال صاحبى ايلچى آمده بود در آن مجلس به امر ديلماجى قيام مىنمود » « 4 » يكى از چهره‌هائى كه در اين سفر همه‌جا خود را به‌عنوان مهماندار ايلچى معرفى مىكند ، اين آقا بيك دربندى است كه ايلچى پيوسته از خوى و خصلت او در عذاب است « 5 » ژنرال رديشچوف در تفليس مهمانى بسيار بزرگى به افتخار ورود ايلچى و همراهانش ميدهد و بسيارى از بزرگان و اعزه شهر را دعوت مىكند كه اين قسمت يكى از بخش‌هاى دلكش و جالب اين كتاب است\r\n\r\n\r\n","description":"","footnote":"\r\n( 1 - 2 ) - همين كتاب 10\r\n( 3 ) - همين كتاب ص 13 .\r\n( 4 ) - همين كتاب ص 25 .\r\n( 5 ) - براى اطلاع بيشتر از چگونگى خصوصيات روحى و اخلاقى آقا بيك دربندى نگاه كنيد به صفحهء 30 و غيره .\r\n","page_name":" پيش درآمد 54 ","page_number":60},
  {"content":"\r\n\r\nسردار روس فرمانهاى شاه را مىبيند و درضمن به برخى از هدايائى كه ايلچى براى امپراطور ميبرد طمع مىكند درضمن سعى مىكند ميان ايلچى و ميرزا ابو القاسم قائم مقام را شكرآب كند تا بتواند بيشتر خود را به ايلچى نزديك كند و از او بهره‌مند شود .\r\nميرزا هادى مىنويسد : « ژنرال ، مذكور نمود كه من شنيدم كه در سال قبل كه شما از مصالحهء دولتين عليتين فارغ و از چمن گلستان معاودت به تبريز نموديد جناب صاحبى عظام قائم‌مقام با شما بىلطفى بسيار فرموده‌اند . جهت چه بود ؟ صاحبى ايلچى در جواب به او فرمود : اين مطلب محض كذب و كذب محض است . » « 1 » سردار سئوالهاى بسيار از ايلچى مىكند و ايلچى جوابها را به‌نحوى كه شايسته بوده جواب مىدهد . « سردار مجددا دست صاحبى ايلچى را گرفته به خلوت رفته باز آغاز صحبت نموده بعضى فقرات بيان كرده بود كه مفاد اين بود كه : هرگاه درباب آمدن شما از من اشعارى شده بود آنوقت آمده بودند بهتر بود . زيرا كه امپراطور روس از دعواى فرانسه فتح باب شده و داخل شهر پاريس گرديده بنابراين وصول امضاى عهدنامهء مصالحه دولتين عليتين در اين زودى مشكل است و رفتن شما طول خواهد كشيد . صاحبى ايلچى بعد از استماع اين سخنان و تحويل مراتب جلادت و مناعت ايشان در جواب فرموده بودند كه آوردن اصل اين عهدنامه از دولت ايران مشكل‌تر از وصول امضاى آن بود . چنانچه هر گاه كه امضا به زودى نرسد و تعويق و تاخير در آن باشد ما نيز حاضريم و چندان اصرارى نداريم » « 1 » بعد سردار به ايلچى مىگويد و اصرار مىكند هدايائى كه ايلچى به‌جهت امپراطور ميبرد تماشا كند ايلچى دستور ميدهد مياورند تا سردار ملاحظه كند . چادرى را كه صاحبى به‌جهت امپراطور ميبرده در او طمع مىكند . و ايلچى « همان‌وقت دستور مىدهد چادر را پائين آورده با اسباب‌واساس تمام به رسم تعارف به‌جهت او مىفرستد » « 2 » براى شناخت آنها ايلچى مىگويد شخصى كه از جانب زن سردار نه دانه فنجان آورد آقا بيك گفت ده دانه اشرفى باجاغلى به‌جهت انعام او كافيست زيادتر ندهيد ؟ ! ما لابد ده باجاغلى را هم داديم ايشان چنين قومى هستند » « 3 » هيأت ايران پس از مدتى توقف در تفليس و قفقاز و شهرهاى ديگر سر راه كه شرح آنها را در كتاب خواهيد خواند روز جمعه عاشوراى 1230 ه . ق . وارد شهر مسكو مىشوند . اين هيأت در مسكو از مكان‌هاى ديدنى و موزه‌ها و اشيائى كه از طرف سلاطين ايران در آن موزه‌ها نگه‌دارى مىشود و نيز از تماشاخانه‌ها و خانه‌اى كه فرزندان بىسرپرست را در آنجا نگه‌دارى مىكنند ديدن مىكنند .\r\nميرزا هادى به‌طور دقيق شرح همهء ديده‌ها و حوادث اين سفر را در كتاب خود آورده است و اشاره به تمام آنها در اينجا از حوصلهء اين نوشته بيرون است .\r\nدومين روزى كه ايلچى وارد مسكو مىشود ، بساناويچ و آقا بيك دربندى مهمانداران ، خدمت صاحبى ايلچى مذكور كردند كه چون طور موصوف در اين مملكت ثانى پادشاه روس و مرد كاملى است هر گاه مبادرت از جانب شما به ملاقات او بشود راضى و خشنود خواهد شد . صاحبى ايلچى از سخن آنها تغيير كلى به هم رسانيده مذكور نمودند كه اگر طور موصوف در اين مملكت ثانى پادشاه روس است من هم ايلچى بزرگ دولت عليهء قويه\r\n\r\n\r\n","description":"","footnote":"\r\n( 1 ) - همين كتاب صفحات 31 - 32 .\r\n( 2 ) - همين كتاب ص 34 .\r\n( 3 ) - همين كتاب ص 35 .\r\n","page_name":" پيش درآمد 55 ","page_number":61},
  {"content":"\r\n\r\nايرانم و مادام كه او به منزل من نيامده ديدن نكند از جانب من سبقت نخواهد شد « 1 » .\r\nدر آن هنگام كه ميرزا ابو الحسن خان در مسكو بود و به سياحت آن شهر گردش داشت ، « 2 » سرگور اوزلى ايلچى دولت انگليس كه بايد تمام كارهاى ايلچى زير نظر او انجام شود در پترزبورگ بود و پيوسته چگونگى اوضاع را به‌توسط نامه و پيك به ميرزا ابو الحسن خان اطلاع مىداد .\r\nروز شنبه 15 ربيع الاول 1230 نوشتجات سرگور اوزلى و حكيم از پتربورغ مىرسد بدين مضمون كه يك ماه ديگر امپراطور روس از سفر معاودت پتربورغ خواهد كرد . ميرزا ابو الحسن خان مدتى ديگر در پترزبورگ توقف مىكند تااينكه روز سه‌شنبه 16 ربيع الثانى 1230 نوشتهء ديگرى از سرگور اوزلى مجدد مىرسد كه ايلچى و همراهان از مسقو حركت كنند و عازم پتربورگ شوند . ايلچى به همراهان دستور مىدهد كه خود را از هر جهت آماده كنند تا يكى دو روز پس از آن روز حركت كنند ، و عازم شوند . بهرحال ميرزا ابو الحسن خان روز 5 شنبه 18 ربيع الثانى 1230 از شهر مسكو حركت مىكند و پس از توقف در برخى از شهرهاى سر راه ، روز سه‌شنبه 27 شهر ربيع الثانى 1230 وارد باغ ساروسكوسلو مىشوند . ميرزا محمد هادى در صفحات 116 - 117 اين كتاب دقيق به چگونگى وضع اين باغ پرداخته است . او مىافزايد كه « يوم دوشنبه بيست و نهم : قدرى از روز گذشته سرگور اوزلى و لاردوالپول ايلچيان انگريز هردو در آنجا به ديدن آمده انواع تعارف رسمى به‌جاى آورده ، به‌اتفاق به ملاحظهء هدايا رفتند . » « 3 » و نيز مىافزايد : « در همين روز مشخص شد و خبر رسيد كه ناپليان داخل شهر پاريس كه پايتخت او بود گرديده و استعداد و اساس و آتش‌خانه و قشون بسيار نزد خود جمع و فراهم آورده است و چند قرال كوچك را تصرف كرده ، و پادشاه روس با ساير قرالها متفق گرديده به دعواى او رفته‌اند » « 3 » .\r\nميرزا هادى مىافزايد « بعد از زمانى لاردوالپول و سرگور اوزلى روانهء پتربورغ گرديدند » « 3 » .\r\nميرزا ابو الحسن خان مدت چهل و يك روز در ساروسكوسلو توقف مىكند و منتظر مىماند كه خبر ورود امپراطور از سفر فرانسه برسد . شبى از اين شب‌ها ميرزا ابو الحسن خان به اصرار سرگور اوزلى با لباس مبدل به‌جهت ديدن شهر پتربورغ مىرود و پس از ملاقات با اوزلى معاودت مىكند . پس از بازگشت ايلچى به باغ ميرزا هادى مىنويسد :\r\n« در اين روزها اكثر نوشتجات رقعه‌گونه از جانب سرگور اوزلى به صاحبى ايلچى مىرسيد و اصرار در رفتن ايشان به شهر پتربورغ بسيار داشت . صاحبى جوابى كه شايسته مىدانستند به او قلمى مىداشتند » « 4 » زيرا ميرزا ابو الحسن خان اطلاع يافته بود كه امپراطور به اين زودى به پتربورغ نخواهد آمد و رفتن او بدون ورود او صورت خوبى ندارد .\r\n\r\n\r\n","description":"","footnote":"\r\n( 1 ) - همين كتاب ص 84 .\r\n( 2 ) - براى آشنائى بيشتر از چگونگى شهر مسكو در آن روزگار ، رجوع كنيد به صفحه 84 همين كتاب .\r\n( 3 ) - همين كتاب ص 125 - 126 .\r\n( 4 ) - همين كتاب ص 128 .\r\n","page_name":" پيش درآمد 56 ","page_number":62},
  {"content":"\r\n\r\nميرزا هادى مىافزايد چون طغيان و استعداد ناپلئان باعث وحشت و تشويش اهالى انگريز شده بود و گوش‌زد سرگور اوزلى و لاردوالپول گرديده بود كه مستر آلس كه از دولت آنها به ايران آمده وجه مستمرى قراردادى دولت انگريز را كه به دولت عليه ايران مىدادند موقوف داشته از راه واهمه روزى هر دوى آنها نزد صاحبى ايلچى آمده ، مذكور نمودند كه ما حكيم صاحب انگريز را روانهء دولت عليهء ايران مىنمائيم و نوشتجات به مستر موريه ايلچى دولت انگريز قلمى خواهيم نمود كه وجه مستمرى را برقرار دارند .\r\nاز آنجا كه صاحبى ايلچى هميشهء اوقات ايشان را ابن الوقت مىدانستند در جزء فرمودند كه دوستى و اعانت دولت انگريز به دولت عليه ايران به‌علت ناپليان است . . كه هروقت اغتشاش واقع مىشود آنها در دادن وجه اغماض به هم مىرسانند . از اينجا ابن الوقتى ايشان ظاهر مىشود » « 1 » به هر صورت با اصرار بسيار سرگور اوزلى و لاردوالپول ، ميرزا ابو الحسن خان تصميم مىگيرد كه عازم پتربورغ شود . او روز 15 جمادى الثانى 1230 به علت نبودن امپراطور در پتربورغ بدون تشريفات خالص وارد شهر پتربورغ مىشود . ناگفته نگذارم كه ميرزا هادى در هنگامى كه در مسكو و در پتربورغ توقف مىكنند فرصتى مىيابد تا يك بررسى كلى دربارهء آداب و رسوم و جغرافيا و جزاير و شناخت تاريخ پادشاهان و اقوام روسيه بكند كه اين قسمت از كتاب ميرزا محمد هادى جزو تحقيقات جالبى است كه در آن روزگار ، بادقت و ظرافت دربارهء روسيه نوشته شده است . ميرزا هادى در اين مورد مىنويسد : « قاعده‌ها و قانون‌ها در ميان ايشان بسيار است كه مادام كه آدمى بيست سال در ميان آنها توقف ننمايد و با آنها معاشرت ننمايد بلديت كلى از احوال‌واطوار آنها به هم نمىرساند . « 2 »\r\nميرزا ابو الحسن خان در روز سوم ورود به پتربورغ با سرگور اوزلى ملاقات مىكند و در همان هنگام آقا بيك دربندى به منزل ايلچى وارد مىشود و اظهار مىدارد : « كه بر شما لازم است كه دوىمايور را كه نايب وزير است ديدار كرده باشيد . اين معنى بر طبع ايلچى گران آمده بسيار متغير شدند . او را قدرى آزار كردند و از اين جهت اوقات بر صاحبى ايلچى بسيار تلخ بود . » « 3 » در روزهاى اول و دوم رجب 1230 سرگور اوزلى بار ديگر با ايلچى ملاقات مىكند ، و مىگويد كه چون مستر آلس عهدنامهء جديدى را امضاء كرده است مأموريت من پايان يافته من دو سه روز ديگر زياده توقف در پتربورغ نمىكنم و روانه لندن خواهم شد . صاحبى ايلچى دريافتند كه اينكه اوزلى بارها مذكور مىكرد مادام كه امر محوله به شما صورت نوعى به هم نرساند من از پتربورغ روانهء لندن نمىشوم و البته شما داخل شهر پتربورغ شويد كه من چنين‌وچنان خواهم كرد ، همه فريب بوده ، و مىخواسته كه صاحبى ايلچى به شهر آمده باشد و او روانه لندن شده باشد . » « 4 » بهرحال سرگور اوزلى روز سوم رجب عازم پتربورغ مىشوند و ميرزا ابو الحسن خان به انتظار ورود امپراطور روزشمارى مىكند .\r\n\r\n\r\n","description":"","footnote":"\r\n( 1 ) - همين كتاب ص 128 .\r\n( 2 ) - همين كتاب ص 181 .\r\n( 3 ) - همين كتاب ص 182 .\r\n( 4 ) - همين كتاب ص 185\r\n","page_name":" پيش درآمد 57 ","page_number":63},
  {"content":"\r\n\r\nدر اين هنگام نامه‌اى از امپراطور به دوى مايور نايب وزير مىرسد كه در آن نامه ، دربارهء ميرزا ابو الحسن خان مىنويسد : « ايلچى بزرگ دولت عليه ايران را كمال نوازش و عزت و حرمت كرده باشيد و به او بگوئيد كه چون منازعه فيما بين ما و ناپليان واقع است زمان ملاقات چندى تأخير دارد . در اين باب نقارى به خاطر خود راه ندهيد كه بعد از انتظام امور روانه پتربورغ خواهيم شد و مطلب او را به‌طريق خاطرخواه انجام خواهيم داد . » « 1 » چند روز قبل از ورود نامهء امپراطور ، در روز جمعه 15 رجب 1230 جنرال بساناويچ عازم حضور امپراطور مىشود . ميرزا ابو الحسن خان نامه‌اى در جواب نامه امپراطور مىنويسد و به توسط بساناويچ ارسال مىدارد كه نامه چنين آغاز مىشود : « شاهنشاها امپراطور اعظما دام ظله . حال التحرير عريضه كه عاليجاه جنرال بساناويچ عازم بزم حضور امپراطور مىبود اين دولت‌خواه بر خود لازم دانست كه مراتب مهماندارى و خدمات و تصديعات كه جنرال مذكور كشيده و نسبت به اين دولت‌خواه به‌عمل آورده ، معروض رأى امپراطورى نمايد . الحق در هر باب دولت‌خواه را از خود راضى و خشنود گردانيده و كمال رضامندى از رفتار او دارم . ديگر امر امر امپراطور اعظم است و چون حال مشاراليه روانهء درگاه فلك بارگاه امپراطور اعظم بود لازم ديد كه شرح حال و كيفيت احوال خود را به خدمت فلك رفعت امپراطور اعظم عرض نمايد كه الحال زياده از مدت يك سال است كه اين دولت‌خواه از دار السلطنه طهران روانه گرديده ، نظر به اينكه آن شاهنشاه اعظم در دار السلطنه پتربورغ تشريف نداشتيد ايام زمستان را در مسقو به سر برده و حال سه ماه است كه به پتربورغ رسيده ، چون از شفقت و مرحمت امپراطور اعظم در همهء منازل راه به اين دولت‌خواه بسيار محبت و مهماندارى نموده‌اند ، و علاوه‌بر آن هم از راه دولتخواهى تمنا دارم كه دوستى و اتحاد دولتين عليتين ، كمال استحكام پذيرفته ، امورات دو دولت عليه به خوبى و خوشنودى طرفين گذشته باشد . آن محبت و مهمان‌نوازى عرض راه را به شاهنشاه جمجاه خود عرض كردم . حال جواب آن به اين دولت‌خواه رسيده و شاهنشاه من ، از اين دولت‌خواه بسيار آزرده‌خاطر گرديده ، و مرقوم فرمودند كه معلوم مىشود كه بر تو در هر خانه و هر مكان خوش گذشته كه مدت يك سال و چيزى است كه رفته‌اى و هنوز خدمات محوله به تو ، صورت انجام به‌هم نرسانيده ، اين دولت‌خواه اخلاص‌پناه بسيار از غضب دستخط شاهنشاه خود تشويش به‌هم رسانيده ، و مىدانم كه عذرهاى اين دولت‌خواه به‌علت اين توقف بسيار در اينجا در آن سركار پذيرفته نمىشود ، زيرا كه اگر اين اخلاص كيش عرض نمايم كه اعليحضرت امپراطور اعظم در پاىتخت خود تشريف نداشتند قبول نخواهد كرد . به‌جهت آنكه قانون چنين نبوده ، در ميان پادشاهان آسيه كه پادشاه به سفر بعيده برود و مملكت او اين قسم در مهد امن‌وامان و اهالى آنجا در آسايش بوده باشند . بهرحال اين دولت‌خواه دست از جان خود برداشته‌ام ، اما به اميدوارى شفقت و مرحمت و سخاوت امپراطور اعظم اميد حيات برخود باقى گذاشته‌ام كه اگر امپراطور اعظم حكم بفرمايد اين دولت‌خواه با دو سه نفر آدم خود با پست روانهء حضور امپراطور اعظم به هر كجا كه بوده باشد باشيم و اگر اين امر ممكن نباشد و حكم احضار نفرمايند التماس دارم كه از وفور شفقت\r\n\r\n\r\n","description":"","footnote":"\r\n( 1 ) - همين كتاب ص 188 .\r\n","page_name":" پيش درآمد 58 ","page_number":64},
  {"content":"\r\n\r\nو مرحمت مشهور آن شاهنشاه اعظم درخصوص بخشش نمودن بعضى ولايات ايران كه از براى سركار آن شاهنشاه اعظم هيچ فايده و مصرفى به غير از نقصان ندارد و بخشش كردن آن باعث اين مىشود كه شاهنشاه ايران از آن پادشاه رضامند و خوشنود خواهد شد و آن وقت در حقيقت دوستى و اتحاد دولتين عليتين استحكام كلى پذيرفته خواهد بود . اين دولتخواه را اطمينانى شفقت فرمائيد كه به شاهنشاه خود خاطرجمعى عرض نمايم و از شفقت و مرحمت امپراطور اعظم عذرخواه عفو تقصير خود از آن سركار شده باشم .\r\nتا عاليجاه سرگور اوزلى ايلچى بزرگ دولت انگريز كه قبل از اين در ايران مقيم بوده در اينجا حضور داشت خوب بود . دايم اوقات از مراتب مرحمت و شفقت امپراطور اعظم ، اين دولتخواه را خاطرجمعى و اميدوارى مىداد و بسيار اظهار و بيان مىنمود كه از مرحمت و سخاوت امپراطور اعظم بعضى ولايات بخشش خواهد شد . اما بالفعل كه عاليجاه مشاراليه به لندن رفته اين اخلاص كيش در اينجا بىكس و حيران و پريشان مانده نه كسى را مىشناسم و نه كسى مرا مىشناسد . نه احدى نزد من آمد و شد مىنمايد و يقين دارم كه اگر امپراطور اعظم زود به حال اخلاص كيش ترحم نفرمايد ، در اينجا خواهم بر طرف شد ، از خوف پادشاه خودم . باقى از اسم و نام نيك كه امپراطور اعظم در روى دنيا دارد ، متوقع هستم كه چارهء امر مرا او به نيك‌نامى خود فرموده باشد . حال اميدى كه دارم از خداست و از امپراطور اعظم . زياده عرضى نكردم ديگر امر امر امپراطور است . » « 1 »\r\nنامه مذكور را جنرال اوروف يكى از دوستان ايلچى به روسى ترجمه مىكند و تسليم بساناويچ مىنمايد . پس از ارسال اين نامه ، ميرزا ابو الحسن خان روزها را به تماشاى كتابخانه ، موزه و عمارات قديمى شهر مىگذراند . و از كارخانه‌ها ديدن مىكند . ميرزا هادى بادقت ديده‌هاى خود را شرح مىدهد . مادر پادشاه چندين مرتبه به احترام ايلچى و همراهان ميهمانىهاى بزرگى برقرار مىكند .\r\nروز سه‌شنبه بيست و سوم رمضان المبارك 1230 ه . ق . دانشجويان ايرانى ، ميرزا صالح شيرازى و دو ميرزا جعفر و ديگران كه از طرف عباس ميرزا عازم لندن بودند در پتربورغ با ايلچى ملاقات مىكنند و ايلچى به جهت آنها جاومكان مهيا و مهماندار تعيين مىكند . آنها پس از ده روز توقف در پتربورغ عازم لندن مىشوند و ميرزا ابو الحسن نامه‌اى به وسيله ايشان به جهت سرگور اوزلى ارسال مىدارد .\r\nدر روز دهم شهر شوال 1230 نامه‌اى از امپراطور در جواب نامه ايلچى به قرار زير مىرسد :\r\n« عالىجاه . حشمت دستگاه ، ايلچى بزرگ و وكيل و مختار كل از جانب دولت عليه ايران ، ميرزا ابو الحسن خان ، در زمان بهجت نشانى كه داخل شهر پاريس گرديده بوديم ، جنرال مايور بساناويچ وارد و مراسلهء مرسولهء آن عاليجاه را آورده ، تبليغ كرده ، مطالعه نموديم . از مضامين آن چنين مفهوم گشته كه آن عاليجاه به‌خصوص تأخير و تعويق اجراى رسالت و وكالت خود و اتمام امور محوله اضطراب به‌هم رسانيده ، تشويش دارد . تعويق و تأخير اين مقدمه از جانب آن عاليجاه نبوده ، ما نيز كم از او قلبا\r\n\r\n\r\n","description":"","footnote":"\r\n( 1 ) - همين كتاب ص 189 - 190 .\r\n","page_name":" پيش درآمد 59 ","page_number":65},
  {"content":"\r\n\r\nافسوس و تأسف نمىكشيم ليكن موجب ظهور اين واقعهء عظيمه و وقوع قضيهء منحوسه ناپليان كه زياده از اين مدت تصور نمىنموديم باعث مباعدت اين نيازمند درگاه الله از دولت روسيه گرديده است كه به‌جهت خيريت و امنيت و استراحت عموم اهالى عالم اهتمام مىنمايد . درباب مباعدت اين نيازمند درگاه الله ، به‌جهت رفع اشتباه و اطمينان خاطر ضياء مظاهر پادشاه اعظم خود ، اگر آن عاليجاه خواهد عرض نمايد بهتر از اين مراسله كه از پاريس مرقوم و مرسول گرديده است براى آن عالىجاه حجتى صريح و دست‌آويزى صحيح نخواهد بود . البته مضمون مراسله و سبب مساعدت را كه الى حال فرصت ملاقات نشده است كه به مراتب انجام امور محوله به آن عاليجاه چنان‌كه شايد و بايد و صلاح و خيريت دولتين عليتين بوده باشد پردازد به حضور پادشاه اعظم خود معروض و ارسال دارد رجاء واثق است كه انشاء الله تعالى به دستيارى جناب بارى ، عنقريب از فيصل مهمات اين ولا فارغ البال گشته و به حدود دولت عليه روسيه مراجعت مىنمايد و امور محوله به آن عاليجاه را به نوعى كه شايسته داند فيصل مىدهد . لهذا آن عاليجاه را تكليف آمدن به اين ولا ننموده ، و از راه وفور التفات و كمال شفقت به آن عاليجاه محول و مرجوع نمائيم كه پادشاه اعظم ايران را به‌خصوص انجام مهام محوله و خاطرخواهى و خيرانديشى در يكتادلى از جانب اين جانب خاطرجمع و مطمئن كرده‌اند كه اساس اين دوستى و اتحاد كه در اين اوقات فيما بين دولتين عليتين بنياد شده ، در عالم هم‌جوارى بيش از پيش برقرار و مستحكم خواهد بود باقى رأى منير و التفات خاطر اقدس پيوسته راعى جانب آن عاليجاه بوده و مىباشد . از بلدهء پاريس تحرير يافت . به تاريخ 9 ماه اوت سنهء 1815 عيسوى مطابق 17 شهر رمضان المبارك سنه 1230 هجرى . دست خط الكسندر . » « 1 »\r\nهنگامى كه نامه امپراطور مىرسد ، ايلچى سوادنامهء بالا را با چند نامه ديگر به مصحوب زين العابدين بيك غلام نواب وليعهد روانهء ايران مىكند .\r\nبه دنبال نامه‌اى كه از امپراطور مىرسد و سواد آن را به ايران ارسال مىدارد در روز دوشنبه بيست و يكم شهر شوال 1230 ه . ق . ميرزا ابو الحسن خان ميرزا ابوتراب مترجم را احضار مىكند و نامه زير را به امپراطور مىنويسد :\r\n« شاهنشاها : امپراطورا ، اعظما دام ظله الاعلى در حالت و زمانى كه ديدهء انتظار اين اخلاص شعار در شاهراه وصول شفقت نامجات باز بود مرحمت نامچهء بلندپايه‌اى كه به سرفرازى و افتخار اين دولت‌خواه مرقوم و مرسول فرموده بودند شرف وصول پذيرفته زيارت نمودم . از مضامين مرحمت آئينش جانى تازه و حياتى بىاندازه حاصل گرديد ، و از مراتب شفقت و مرحمت امپراطور اعظم اكرم اميدوارى بسيار به‌هم رسانيدم و بعد از زيارت ، حسب الامر امپراطور اعظم اكرم آن را عاليجاه ميرزا ابوتراب ، ترجمان ديوان‌خانهء غربا ترجمه كرده و سواد آن را قلمى داشته ارسال حضور باهر انور شاهنشاه اعظم خود نمودم و از قرارى كه امر و مقرر داشته بودند دائم اوقات چشم به راه نزول موكب مسعود پادشاهى مىباشم و در ايام و ليالى به دعاى دوام عمر و دولت امپراطورى\r\n\r\n\r\n","description":"","footnote":"\r\n( 1 ) - همين كتاب ص 214 - 215 .\r\n","page_name":" پيش درآمد 60 ","page_number":66},
  {"content":"\r\n\r\nاشتغال مىنمايم و خود را قرين امتنان و مرحمت امپراطور اعظم مىدانم ، انشاء الله مراتب شفقت و مرحمت امپراطورى دربارهء اين دولت‌خواه هميشه در تزايد باد » « 1 » به‌دنبال ارسال اين نامه ، مدتى ديگر روزگار ايلچى بيهوده تلف مىشود تا اينكه روزى « مادر پادشاه آدمى نزد صاحبى ايلچى فرستاده خبر ورود زن پادشاه و مژده آمدن پادشاه را آورده صاحبى ايلچى اظهار رضامندى و خشنودى بسيار نمودند » « 2 » تا اينكه روز دوازدهم محرم الحرام 1231 « پادشاه روس بدون اطلاع همه‌كس ، در عين بىساختگى به تنهائى وارد شهر پتربورغ مىشود » « 2 » در روز سيزدهم محرم پرنس ليوجين از طرف پادشاه به‌جهت احوال‌پرسى به ديدن ايلچى مىرود و اظهار محبت امپراطور را به او ابلاغ مىكند . و روز بيست يكم همين ماه ايلچى و همراهان در مهمانى رسمى امپراطور شركت مىكنند و روز بيست دوم بار ديگر امپراطور و ايلچى باهم ملاقات مىكنند و امپراطور دربارهء امپراطور فرانسه سخنانى به ايلچى مىگويد . امپراطور دربارهء حوادثى كه بر ناپلئون گذشته به ميرزا ابو الحسن خان مىگويد . امپراطور دربارهء حوادثى كه بر ناپلئون گذشته به ميرزا ابو الحسن خان مىگويد « ناپليان مصدر خرابى بسيارى [ از 
  ] ولايات و بر طرف شدن خلق گرديد و عاقبت خود تمام و دولت او منقرض شد . . .\r\nصاحبى ايلچى جواب عرض كرد كه هر كس از حد خود تجاوز كند و دست تعدى به خانه و مال ديگرى دراز كند دور نيست كه زمان دولتش منقرض و شيرازه سلطنتش منقطع گردد . پادشاه قدرى تأمل فرموده تصديق نموده و بعد صاحبى ايلچى را نوازشات گوناگون و تلطفات از حد فزون كرده نويد و وعده‌هاى زياد داده صاحبى ايلچى را مرخص و حكم نمود كه بايد به ديدن زن و مادر پادشاه رفته باشند » « 3 » چند روز پس از اين ملاقات امپراطور دستور مىدهد كه ميرزا ابو الحسن خان با همراهان و تمام لوازم و كليهء هدايا به باغى كه در هشت ورثى شهر پتربورغ واقع است برود تا آنها را با عزت و احترام هرچه تمامتر وارد شهر كنند . .\r\n« صاحبى ايلچى هم تمامى عمله‌جات و همراهان خود را طلبيده و هر يك را به نوعى كه شايستهء احوال او بود شال‌ها و لباس‌هاى زرى و غيره آن دادند و قدغن نمودند كه همگى خود را در نهايت خوبى آراسته گردانيده باشند . و آن روز اوقات صرف اين فقرات بود . » « 4 »\r\nروز اول صفر 1231 ه . ق . ايلچى و همراهان به مكان موعود مىروند و با تشريفات تمام وارد شهر مىشوند پس از آن تشريفات روز سوم صفر ايلچى كليهء هدايائى را كه از طرف فتحعلى شاه و عباس ميرزا به‌جهت امپراطور مىبرند به او هديه مىكنند و به‌دنبال آن از روز جمعه پنجم لغايت هفتم صفر 1231 ه . ق . بنا به نوشته ميرزا محمد هادى « بزرگان از مقوله پرنس ليوجين و لارد كلرك ايلچى انگريز و اوروف و بسيارى از امناى دولت روس نزد صاحبى ايلچى مىآمدند و . . . صاحبى ايلچى آنها را ملاقات مىكردند و تطميع و ترغيب مىنمودند و وعده و نويد تعارف و بخشش به آنها مىدادند و ايشان تمامى نويدهاى كلى و وعده‌هاى زبانى مىدادند كه چنين‌وچنان خواهيم كرد .\r\n\r\n\r\n","description":"","footnote":"\r\n( 1 ) - همين كتاب ص 216 .\r\n( 2 ) - همين كتاب ص 232 .\r\n( 3 ) - همين كتاب ص 235 .\r\n( 4 ) - همين كتاب ص 241 .\r\n","page_name":" پيش درآمد 61 ","page_number":67},
  {"content":"\r\n\r\nو صاحبى ايلچى را خاطرجمع مىكردند كه انشاء الله شما با نيل مقصود معاودت خواهيد كرد . » « 1 »\r\nاما در همين هنگام مجلس جشن عروسى خواهران امپراطور در ميان مىآيد و امپراطور و كارگزاران دولت روس به همه چيز مىانديشند جز به خواسته‌هاى ميرزا ابو الحسن خان . تا اينكه در شب نهم ماه صفر در مجلس دعوت امپراطور « لارد كلرك ، ايلچى انگريز پس از صرف غذا » با صاحبى ايلچى به مكان خلوتى رفته مشغول صحبت گرديدند و درباب انجام مطالب نقل در ميان آوردند . لاردكلرك نقشهء ولايات ايران ، تصرفى روسيه را آورده و ملاحظه نموده ، نزد صاحبى ايلچى مذكور نمود كه : « از اينكه حال ناپليان كه دشمن قوى روسيه بود از ميان رفته و ديگر به هيچ‌وجه دشمنى در مقابل ندارند و غرور و كبر بسيار به هم رسانيده‌اند من مشكل مىبينم كه ولايتى را به دولت ايران پس بدهند و منتقل سازند . خاصه ولايت قراباغ كه تعريف زياد از حد از آنجا نزد امپراطور كرده‌اند و چنين مىداند كه بهتر از آن جائى نيست » « 2 » « لاردكلرك سعى مىكند كه به ميرزا ابو الحسن خان به‌قبولاند كه به همان شروطى كه در عهدنامهء گلستان قيد شده بسنده كند و از تقاضاهاى ديگر درگذرد . اما ميرزا ابو الحسن خان از شنيدن گفتار لاردكلرك متغير مىشود و مىگويد : « دولت عليه ايران قبول اين مصالحه را به توسط و تعهدات ايلچى بزرگ دولت شما نموده و سرگور اوزلى نوشتجات در اين خصوص سپرده است . چگونه حال تو كه ايلچى بزرگ مىباشى اين‌طريق مأيوسى به من مىدهى ؟ . .\r\nاگر چنين باشد كه ايشان ولايت پس ندهند من بايد لامحاله روانه لندن شوم . » « 2 »\r\nلاردكلرك مىگويد : « من آنچه در قوه دارم به‌عمل خواهم آورد . از قرارى كه با شما رفتار كرده‌اند ظن قوى هست كه به كلى شما را مأيوس ننمايند و طريقى در امر شما قرار بدهند كه خوشنود از دولت آنها معاودت كرده باشيد . تا به‌بينيم چه مىشود » « 3 » از مذاكرهء دو سفير ايران و انگليس چندى مىگذرد و هر چه ميرزا ابو الحسن زمينه سازى مىكند كه مجلس مذاكره‌اى به‌ميان آيد امپراطور و كارگزاران روس خود را به مهم ديگرى مشغول مىكنند و به درخواست‌ها و پيغام‌هاى ايلچى وقعى نمىگذارند .\r\nتااينكه ايلچى به گراف نسلرود ، وزير امور خارجهء روسيه پيغام مىفرستد كه « ايام توقف ما در پتربورغ طول زيادى به‌هم رسانيده و لازم است كه شما درانجام مهام ما قرارى داده باشيد » « 4 » و خود بايد كريل روانه تفليس كرده و شرح احوالات و گزارش اين ولايات را به‌عرض شاهنشاه خود رسانيده باشد و عرايض و نوشتجات ارسال داشته باشم چراكه زياده از اين مدت قوه توقف در اينجا جهت ما ممكن نيست . » « 5 »\r\nبه دنبال مذاكرهء نسلرود و ميرزا ابو الحسن خان ، امپراطور كه مصمم شده بود و گفته بود « درباب مهام منظورهء ايلچى خود با يكديگر شفاها گفتگو خواهيم كرد و بعد كه صاحبى ايلچى هر روز در اين خصوص پيغامات مىكردند و تعجيل مىنمودند ، روزى پرنس ليوجين از جانب پادشاه نزد صاحبى ايلچى آمده مذكور نموده بود كه نظربه تعجيل\r\n\r\n\r\n","description":"","footnote":"\r\n( 1 ) - همين كتاب ص 250\r\n( 2 ) - همين كتاب ص 252 .\r\n( 3 ) - همين كتاب ص 253 .\r\n( 4 ) - همين كتاب 259 .\r\n( 5 ) - همين كتاب ص 261 .\r\n","page_name":" پيش درآمد 62 ","page_number":68},
  {"content":"\r\n\r\nو اصرار زياد شما ، ما به عهدهء گراف نسلرود وزير محول نموده‌ايم كه آمده مكنون خاطر شما را معين و به ما عرض كند كه برآنچه شايد و بايد ما جواب گفته باشيم » « 1 » ميرزا ابو الحسن خان اصرار مىكند كه خود با امپراطور شفاها مذاكره كند و او مىگويد اين كارها مربوط به وزير است .\r\nميرزا ابو الحسن خان ناچار مذاكره با نسلرود را قبول مىكند اما از بخت بد نسلرود هم بيمار مىشود يا خود را به بيمارى مىزند تا آنكه روز آخر صفر « گراف نسلرود وزير ، و جنرال نگرى ترجمان ، خدمت صاحبى ايلچى آمده ، خلوتى اختيار نمودند و به صحبت و گفتگو مشغول شدند . اگرچه كماهى گفتگوئى كه فى ما بين آنها مذكور شد صاحبى ايلچى خود مىداند و ديگرى را اطلاعى نيست - اما اين‌قدر مفهوم شد كه درباب استرداد ولايات و مهام منظوره آنچه لازم بود به او گفته بودند و او را به اقسام كلى تطميع نمودند و از هر قسمى كه به‌خاطر مىرسد سخنان فى ما بين ايشان ردوبدل شده بود .\r\nآخر الامر گراف نسلرود مذكور كرده بود كه پادشاه را منظور اين است كه مطالب خود را مختصر قلمى كرده و به من داده باشيد كه ترجمه نموده به‌نظر او به رسانم و آنچه او جواب گويد به شما اظهار كنم .\r\nصاحبى ايلچى قبول نمودند و اين طريق بنا شد كه يوم بعد صاحبى ايلچى مطالب خود را به‌طريق اختصار قلمى داشته به گراف نسلرود داده كه ترجمه كرده نزد پادشاه برده ، آنچه حكم نمايد جواب به ما بگويد . » « 2 »\r\nدر اين ميان ، امپراطور از ايلچى مىخواهد كه ايلچى دولت انگليس از ماوقع گفتگوى آنها اطلاع به هم نرساند . اما ايلچى مىگويد كه ايلچى بزرگ دولت انگليس بايد در كليهء كارهاى او نظارت كنند . . .\r\nميرزا ابو الحسن خان در روز اول ربيع الاول 1231 رقعه‌اى به اين مضمون به - گراف نسلرود وزير دولت روس قلمى نمود .\r\n« عاليجاه ايلچى بزرگ دولت عليه ايران به عاليجاه گراف نسلرود وزير دولت روس دعا مىرساند كه مطالبى كه از پادشاه خود مأمور است كه از امپراطور اعظم خواهش نمايد اين است :\r\nمطلب اول : اينكه چون عهدنامهء مجملى قبل از اين بسته شده موقع است كه عهدنامهء مفصل حال در پايتخت امپراطور بسته شود كه سرحد طرفين معين گردد و از قرارى كه در فصل هفتم عهدنامه مجمل قيد شده است ، بعضى موارد ديگر فيصل يابد .\r\nمطلب دويم : اينكه نظر به اينكه فيما بين دولتين عليتين روس و ايران به‌علت قرب جوار در قديم الايام دوستى بوده ، و اما بعضى مفسدين منازعه در ميان انداخته‌اند و پاره‌اى از ولايات ايران به تصرف روس درآمد و خسارتها بر جانبين روى داده ، حال از سخاوت امپراطورى متوقع است كه ولايات مذكور را رد نمايد و اگر به‌علت خسران منازعه اوليا دولت روس را در استرداد كل ولايات سخنى باشد به طريقى كه فيما بين\r\n\r\n\r\n","description":"","footnote":"\r\n( 1 ) - همين كتاب 263 .\r\n( 2 ) - همين كتاب ص 263 - 264 .\r\n","page_name":" پيش درآمد 63 ","page_number":69},
  {"content":"\r\n\r\nانفصال يابد ، از طرف دولت خود حاضر است .\r\nمطلب سيم : اينكه كلا اگر ولايت متصرفى را رد نمىنمايند ، گرجستان و داغستان متعلق به دولت عليه روس بوده ، مابقى ولايات تصرفى را رد نمايند . و در خسران آنها هم به‌طريقى كه فيما بين قرار يابد باز حاضر است .\r\nمطلب چهارم : اينكه پادشاه ايران از همت و جوانمردى مشهور امپراطورى نهايت اطمينان و خاطرجمعى دارد و يقين حاصل است كه خواهش‌هاى او كه در جنب جوانمردى امپراطورى جزئى مىباشد قبول خواهد فرمود و قسمى قرار خواهد داد كه باعث خوشوقتى او و استحكام دوستى دولتين عليتين و نيك‌نامى امپراطور اعظم در همه عالم شده باشد ديگر امر امر امپراطور است . الباقى ايام مستدام باد .\r\nبه تاريخ غرهء شهر ربيع الاول 1231 مطابق 20 ماه جانورى 1816 عيسوى تحرير يافت . » « 1 »\r\nصاحبى ايلچى ترجمهء نامه مذكور را بنا به وعده‌اى كه با گراف نسلرود كرده بود ، خود برداشته به منزل او مىرود ، پس از مدتى مذاكره به منزل خود بازمىگردد . اما طولى نمىكشد كه جنرال نگرى نامهء مذكور را برمىدارد و به منزل ايلچى مىرود و مىگويد نامه را به زبان فرانسه ترجمه كنيد كه در حضور پادشاه برده ترجمه شود .\r\nشرح مذاكرهء ميرزا ابو الحسن خان و امپراطور و گراف نسلرود وزير و كارگزاران دولت انگليس تا روز 5 شنبه نهم شهر ربيع الاول 1231 ه . ق . ادامه داشته است كه از متن سفرنامه معلوم است . اما به‌طورى كه در معرفى نسخه‌هاى اين سفرنامه قبلا خوانديد متأسفانه متن مذاكرهء ايلچى را از روز جمعه دهم ربيع الاول 1231 ه . ق . حذف كرده‌اند و آنچه را قراين نشان مىدهد و در تواريخ آن روزگار ثبت‌وضبط است ، ميرزا ابو الحسن خان پس از سه سال سرگردانى و رنج سفر بدون اخذ هيچ‌گونه نتيجه‌اى با دست خالى به ايران برمىگردد . براى اينكه تاحدى دنباله كار ايلچى را روشن كرده باشيم توجه خواننده را به مطالب زير معطوف مىداريم . به‌دنبال پافشارى ميرزا ابو الحسن خان درجهت بازگرفتن شهرهاى ازدست‌رفته ايران و انكار امپراطور و كارگزاران دولت روسيه و ادعاهاى ميرزا ابو الحسن خان مبنى بر اينكه بسيارى از مردم گرجستان خود طالبند كه زير پرچم « پادشاه اسلام‌پناه ايران » زندگى كنند و نيز انكار كارگزاران دولت روس مدعا بر اينكه آنان خود طالب بوده‌اند كه گرجستان به خاك روسيه ملحق شود ، امپراطور در نظر مىگيرد كه براى روشن شدن اين موضوع سفير فوق العاده‌اى به همراه ميرزا ابو الحسن خان ايلچى دولت ايران به دربار ايران گسيل دارد . قرعهء اين سفارت بنام جنرال يرملوف زده مىشود . گرانت واتسون در اين مورد مىنويسد : « در موقع انعقاد عهدنامهء گلستان دولت ايران را وادار به اين گمان كرده بودند كه با تشريك مساعى انگلستان امكان داشت تزار روس قسمتى از خاك ايران را كه بموجب عهدنامهء مزبور تصرف كرده بود مسترد كند . . . مساعى سفير ايران به كلى بيهوده ماند و تمام نتيجهء آن سفارت وعده باطلى از جانب ژنرال الكساندر يرملوف فرمانرواى جديد گرجستان و سفير در دربار ايران بود\r\n\r\n\r\n","description":"","footnote":"\r\n( 1 ) - همين كتاب ص 265 .\r\n","page_name":" پيش درآمد 64 ","page_number":70},
  {"content":"\r\n\r\nكه پس از ورود به تهران موضوع را مورد مذاكره قرار دهد .\r\nژنرال يرملوف در راس هيأتى باشكوه تمام به ايران آمد و حامل هدايائى گرانبها بود تا فكر شاه را متوجه عظمت روسيه سازد . . . » « 1 »\r\nنمايندهء تزار مىخواست كه شاه با وى در حمله به سلطان عثمانى همدست شود .\r\nچنان كه عقل حكم مىكرد شاه از تحريك خصومت با باب عالى اجتناب ورزيد .\r\nژنرال يرملوف « سپس تقاضا كرد كه به نيروى روس از راه استرآباد و خراسان اجازه عبور به‌منظور حمله به خانهاى خيوه داده شود ، اما فتحعليشاه و عباس ميرزا از تمام خواسته‌هاى او سرباز زدند و قبول نكردند . بناچار ژنرال يرملوف متقابلا رويه سختى در پيش گرفت و حاضر به استرداد يك وجب از زمينى كه قواى روس از ايران گرفته بودند نشد » « 2 » .\r\nبا بازگشت ژنرال يرملوف ، كم‌كم به دامنهء اختلافهاى مرزى ايران و روسيه كه در عهدنامهء گلستان به آنها خاتمه داده نشده بود ، دامن زده شد و هنگامى كه هنوز الكساندر يرملوف فرمانده سپاه روس در قفقاز بود ، جنگ دوم ايران و روس آغاز گرديد كه آن نيز مبحث جداگانه‌اى است .\r\nنگارنده اذعان دارم كه مقدمه كتاب تاحدى به‌طول انجاميد ، اما از حقيقت نگذريم كه هنوز مطالب بسيارى براى روشن شدن علت و چگونگى عهدنامهء گلستان در پردهء استتار مانده است . از اين‌روست كه نگارنده وظيفه خود ميدانست ، تا جائى كه امكان دارد در روشن شدن گوشه‌هاى روشن نشدهء چگونگى جنگ و صلح بين ايران و روسيه پرده بردارد ، و نيز سعى كند كسانى را كه در اين عهدنامهء ننگين دست داشته‌اند باز شناخته شوند .\r\nدر پايان ، از دوستان بزرگوارم آقايان عبد الحسين آذرنگ ، چنگيز پهلوان و محمد حسين دانشى كه اين كتاب را جزو كارهاى اسنادى « مركز اسناد فرهنگى آسيا » پذيرفتند ، و نيز از دوست ديرينه‌ام آقاى قصيرى كه پس از تصحيح كتاب ، زحمت بازخوانى آن را به‌عهدهء قبول گرفت و نكات بسيارى را به نگارنده يادآورى فرمود ، صميمانه تشكر دارم . همچنين از دوستان و عزيزان ديگر ، آقاى فرامرز طالبى ، سركار خانم سودابه لاهوتى ، ميرسيد يوسف شريفى ، حسن سلمانى ، و منيژهء فرجى ، كه هر يك به‌طريقى در تصحيح و چاپ و فراهم آوردن برخى از مواد اين مقدمه مرا يارى كردند صميمانه سپاسگزارم .\r\nتهران دوم - آبان 1357\r\nمحمد گلبن\r\n\r\n\r\n","description":"","footnote":"\r\n( 1 ) - واتسن ، گرانت « تاريخ ايران » ترجمهء وحيد مازندرانى ، چاپ دوم اميركبير ، تهران ( 1348 ) ص 177 - 178 .\r\n( 2 ) - همان كتاب ص 178 .\r\n","page_name":" پيش درآمد 65 ","page_number":71},
  {"content":"\r\n\r\nدومين وزير امور خارجه ايران از 1239 تا 1250 و از 1254 تا 1262 قمرى هجرى\r\n\r\n","description":"","footnote":"","page_name":" پيش درآمد 66 ","page_number":72},
  {"content":"\r\n\r\nسفرنامهء ميرزا ابو الحسن خان شيرازى ( ايلچى ) به روسيه\r\n\r\n","description":"","footnote":"","page_name":" 1 ","page_number":73},
  {"content":"\r\n\r\nنمائى از شهر مسكو\r\n\r\n","description":"","footnote":"","page_name":" 2 ","page_number":74},
  {"content":"\r\n\r\n\r\nمقدمهء مؤلف\r\nبسم الله الرحمن الرحيم\r\nآغاز كارى كه به فرخى پذيراى انجام است ، ستايش پروردگارى است بىآغاز و انجام . لله الحمد و له الملك ذو الجلال و الاكرام ، پادشاهى كه از بدايع قدرت او افراختن نيلگون سپهر و برافراختن ماه و مهر است و اقطاع زمين از دربار ابداع او محقر درگاهى است ، و اصقاع آسمان از مخيم اختراع او مختصر خرگاهى . بيداى ناپيداى لامكان از مملكت بيكرانش گوشه و خرد « 1 » خورده‌دان سالكان طريق معرفتش را توشه زبان از بيان ثنايش لال ، و خاطر از توصيف صفاتش در كمال كلال .\r\n رموز آموز عقل نكته پيوند * شناسائى ده جان خردمند \r\n جواهربخش حكمت‌هاى باريك * بروز آرنده شب‌هاى تاريك \r\nو بعد درود نامعدود و تحيات بابركات نامحدود نثار كرياس عرش مماس والاحضرتيست كه آغاز ظهورش فطرت انبياى سلف را انجام است .\r\nخازن جواهر حكم . افصح عرب و عجم . يعنى محمد مصطفى صلى الله عليه وآله و سلم افضل التحية و الثناء و اهل بيت اطهار او ، سيما غالب كل غالب « 2 » و مطلوب كل طالب على ابن ابى طالب عليه الصلاة و السلام باد .\r\nاما بعد بر دانشوران روزگار و جهانديدگان تجربه كار مخفى و مستور نماناد كه جناب سعادت‌مآب محامدانتساب ، سلالهء دودمان وزارت ، سفير بىنظير با تدبير ، صاحب اعظم ، ايلچى بزرگ دولت عليهء ايران ، مقرب الخاقان ميرزا ابو الحسن خان شيرازى كه از جانب والد ما جدش از سلسلهء ارباب قلم ، خلف صدق مرحمت‌پناه ، ميرزا محمد على شيرازى و از طرف والده از سلسلهء هاشميهء شيراز و همشيره‌زاده و داماد مرحمت و غفران‌پناه حاجى محمد ابراهيم خان اعتماد الدوله مىباشد . و در ايام وزارت خالوى مرحوم خود ، چندى حكومت شوشتر و دزفول و عربستان نموده ، و به‌علت سوءظنى كه شاهنشاه جمجاه فتحعلى شاه قاجار به مرحوم حاجى ابراهيم خان برده ، به قهر « 3 » سياست پادشاهى گرفتار ، و عاليجاه معزى اليه نيز دستگير و ابتدا حكم به كشتن مشاراليه شده ، بعد مرخصى حاصل و به عراق عرب و بصره و بغداد و حجاز و مكه رفته ، بعد از طواف بيت الله الحرام روانهء هندوستان و اكثر از آن بلاد فاخره را در مدت پنج شش سال سياحت نموده و بعد معاودت به ايران كرده و نظر به استعداد و قابليت ذاتى درسلك چاكران آستان اعليحضرت\r\n\r\n\r\n","description":"","footnote":"\r\n( 1 ) - مج : خود\r\n( 2 ) - مج : ظالب\r\n( 3 ) - متن : قهرمان\r\n","page_name":" 3 ","page_number":75},
  {"content":"\r\n\r\nقدرقدرت سليمان حشمت سكندر شوكت ، كيوان رفعت ، خورشيد منزلت ، مشترى سعادت ، « ناهيد عشرت » مريخ صولت ، آب و رنگ گلستان سرورى ، گلگونهء بهارستان ملك‌افزائى و ملت‌پرورى . يگانه گوهر بحر دين و دولت ، فروزندهء اختر مشرقين ملك و ملت ، سايهء رحمت الهى ، خورشيد سپهر پادشاهى ، رافع اعلام دين و دولت ، ناصب رايات فتح و نصرت .\r\nزبدهء نتايج اركان . جامع مكارم خواقين معدلت آئين جهان . و هو السلطان الاعظم و الخاقان الاكرم مالك رقاب الامم ملوك العرب و العجم . باسط بساط عدل و احسان ، السلطان ابن السلطان و الخاقان ابن الخاقان لا زال كوكب دولت القاهره شاهنشاه عالم‌پناه فتحعلى شاه قاجار خلد اللّه ملكه ، منسلك و حسب الامر آن شاهنشاه ظل اللّه مأمور به سفارت دار السلطنهء لندن كه پاىتخت دولت انگليس است گرديده ، از راه انادولى و اسلامبول روانهء آنجا شده چندى در ميان جماعت انگليس توقف و خدمت سفارت را به انجام رسانيده ، با ايلچى بزرگ آن دولت از راه ينگى دنيا و سرانديب و بندر بمبئى وارد بندر ابوشهر و از راه عراق به شرف خاكبوسى آستان آن شاهنشاه همايون سرافراز گرديده ، [ و كتابى از وقايع آن سفر در سلك تحرير درآمده كه جلد اول موسوم به حيرت‌نامه باشد 
  ] « 1 » بنابراين مجملى از كيفيت مبانى تحرير شده . خلاصه چون قريب به چهارده سال بود كه طايفهء روسيه بدستيارى اهالى گرجستان فى الجمله دستى در بلاد آذربايجان يافته بودند و بناى منازعه با دولت عليهء ايران در ميان داشتند . و در سال 1228 هجرى بناى مصالحه فيما بين دو دولت عليه استقرار يافت . جناب صاحب معزى اليه برحسب امر شاهنشاه عالم‌پناه مأمور به انجام اين خدمت و به‌جهت قرار مصالحه روانهء چمن گلستان كه من محال قراباغ است گرديده .\r\nاز چمن اوجان كه در آن هنگام مضرب خيام فلك احتشام بود ، حسب الحكم قضا بيضا با استعدادى شايستهء وكالت دولت ، و اهميتى درخور مصلحت دولتين ابدآيت ، با فرمان و نشان و وكالت مطلق مأمور ، در محال قره‌باغ و در مسير رودخانهء زيوه من محال گلستان ارم با جنرال انشف رديشجوف سردار عساكر روسيه كه او نيز درباب مصلحت از آن دولت حكم وكالت داشت ملاقات و قريب به پنجاه روز در چمن مذكور توقف و امر مصالحه را بروفق مصلحت دولت و ملت به موافق فصولى كه در عهدنامهء مباركه مضبوط و مندرج است به انجام رسانيده ، نائرهء مخاصمت را كه چهارده پانزده سال فيما بين عساكر جانبين افروخته بود ، بزلال كاردانى و كفالت منطقى شناخته معاودت به دار الخلافه نموده ، چون خدمات جناب معزى اليه شايسته و مقبول راى اقدس همايون شهريارى افتاد مورد تفقدات بىپايان گرديد . از مراحم اعليحضرت ظل اللهى به عطاياى فاخره ، از قبيل خنجر و شمشيربند مرصع و كارد مكلل و شرابه‌شده مرواريد و يراق اسب مرصع و نشان شير و خورشيد الماس و مرخصى و استعمال هر گونه و هر قسم اسباب و لباس ترمه كه مخصوص امراء خاص ، و مقربان بالاختصاص مىبود ، بين الاماثل ممتاز آمده و چون در عهدنامه مقرر شده بود ، براى استحكام امر مصالحه سفيرى سترك بدولت بزرگ مأمور شود ، جناب معزى اليه شايستهء اين خدمت آمده . حسب الامر قدر قدرت « 2 » شاهنشاهى براى تداركات سفر مزبور رزوانهء\r\n\r\n\r\n","description":"","footnote":"\r\n( 1 ) - متن مخدوش است و قياسا به صورت بالا اصلاح شد .\r\n( 2 ) - متن : قدرقدر نسخهء مج قدرقدرت\r\n","page_name":" 4 ","page_number":76},
  {"content":"\r\n\r\nاصفهان و شيراز و قريب دو ماه در آن خطهء جنت طراز توقف و درحين مراجعت اقل سادات الحسينى ميرزا هادى شيرازى مشهور به « علوى » « 1 » كه چندى در خدمت خالوى بزرگ جناب ايلچى مرحمت و غفران‌پناه عبد الرحيم خان به خدمت وزارت و انجام حكومت اصفهان و كرمان مشغول بود ، در خدمت جناب صاحبى ايلچى به‌امر آن مشغول ، و از شيراز به دار الخلافه آمده با هدايائى چند از قبيل دو زنجير فيل و چند سر اسب و شال و جواهرآلات و فرش و اسباب طلا كه لايق حضور بىمثال پادشاهى بزرگ بود و معادل سىهزار تومان نقد و جنس همراه جناب ايلچى فرموده او را روانهء پطرزبورغ فرمودند و اين بندهء درگاه خلايق ، بندگان كه از جانب جناب ايلچى مأمور به ضبط وقايع ايام سفارت گرديده به تسويد اين كتاب پرداخت .\r\nامروز كه روز دوشنبه هيجدهم است عاليجاه مقرب الحضرة آقا محمد حسن پيشخدمت حسب الامر قدرقدرت « 2 » اعليحضرت شاهنشاهى روحنافداه ، نزد جناب ايلچى آمده كه جناب معز اليه به تداركات مقرر اتمام نموده در هفتهء آينده حكما روانه شوند . و از وفور مرحمت و عنايت ، بيدق مبارك شير و خورشيد را مرحمت فرمودند كه براى افتخار در عرض راه همراه داشته باشند . و مقرر شد كه يكصد سوار از قشون ركابى همه‌جا تا سرحد دولت بهيهء روسيه بدرقه نمايند . جناب ايلچى در تهيه و تدارك اسباب سفر بودند كه در اين اثنا خبر قضيهء فوت والدهء جناب ايلچى را از شيراز آوردند .\r\nجناب معزى اليه در مراسم تعزيه‌دارى مشغول و امرا و اعيان و خوانين حضرت سلطنت براى فاتحه‌خوانى آمده ، جناب جلالت‌مآب صدراعظم ، حسب الامر خاقان معدلت بنيان به خانهء جناب ايلچى آمده كه مراسم سوگوارى را موقوف و جناب معزى اليه را بخلاع فاخره مفتخر فرموده ، به‌اتفاق جناب صدراعظم به‌حضور مهر ظهور اقدس شاهنشاهى روحنا فداه رفته ، نوازشات و تفقدات بلفظ گهربار مشعر بر تسلى خاطر جناب ايلچى فرمودند . جناب ايلچى از قرار امر قدر نفاذ در تهيه و تدارك اسباب سفر پرداخته به هر يك از عمله‌جات فراخور احوال شال ترمه و بالاپوش ترمه و ماهوت عنايت ، و همراهان به‌طرزى شايان رتب و زينت داده صندوقخانه و اسباب هدايا و اصطبل را به ريش‌سفيدان سپرده ، امورات را منظم ساخته ، با ابهتى شايان و جلالتى بىپايان ، عازم سفر خير اثر سفارت شدند .\r\n\r\n\r\n","description":"","footnote":"\r\n( 1 ) - اين اسم درست خوانده نميشود ظاهرا بايد علوى باشد .\r\n( 2 ) - متن : قدرقدر ، نسخهء مج قدرقدرت .\r\n","page_name":" 5 ","page_number":77},
  {"content":"\r\n\r\nنمائى از تهران در دورهء فتحعلى شاه\r\nنمائى از شهر سلطانيه در دوره فتحعلى شاه\r\n\r\n","description":"","footnote":"","page_name":" 6 ","page_number":78},
  {"content":"\r\n\r\n\r\n[ فصل اول 
  ] وقايع سفر از تهران تا تفليس\r\nيوم سه‌شنبه بيست و پنجم شهر جمادى الثانى 1229 : [ ه . ق 
  ] سه ساعت و سى و پنج دقيقه از روز گذشته صاحبى ايلچى با اثاث و اسباب تمام بعد از مرخصى از حضور شاهنشاه عالم‌پناه همايون از دار الخلافهء طهران حركت و امامزاده حسن را كه در يك فرسخى شهر واقع است محل توقف ساخته ، در آنجا حكم نمودند كه فيلان و اسبان هدايا را پيش روانه ساخته و خود پاسى از شب گذشته از آنجا حركت و روانهء كمال‌آباد كه نه فرسخى آنجاست گرديدند .\r\nقدرى از شب را در آنجا توقف و به نسبت شب قبل قدرى از شب گذشته از آنجا روانهء صفر خواجه گرديدند . مسافت هشت فرسخ بود . و به طريق پيش ، شب از آنجا حركت و بعد از طى هشت فرسخ راه وارد خارج شهر قزوين گرديديم .\r\nقبل از ورود به قدر سى چهل نفر سوار از اعزه و اعيان آنجا به استقبال آمده .\r\nلوازم تعارف با صاحبى ايلچى بجاى آوردند . در آنجا چادر برپا نموده توقف نموديم .\r\nقريب به ظهر ميرزا محمد حسين وزير سركار نواب شاهزادهء اعظم على نقى ميرزاى صاحب اختيار قزوين به ديدن صاحبى ايلچى آمدند . بعد از تعارفات رسمى به صحبت مشغول شدند ، و ساعتى توقف كرده ، معاودت به شهر نمودند .\r\nچون يوم بعد از ورود به آنجا توقف واقع شده بود ، عباس نام شاطر صاحبى ايلچى در شهر رفته شرب خمر نموده بود اين معنى بعرض صاحبى ايلچى رسيد . فورا او را احضار و به‌قدر دو سه هزار چوب شلاق به او نواخته زلف و كاكل و ريش او را به كلى قطع و او را از ملازمت خود اخراج نمودند . ديگر اينكه چون شاهزادهء اعظم در همين روز از دار الخلافهء طهران معاودت به قزوين فرموده بودند صاحبى ايلچى شوق شرفيابى حضور ايشان را بسيار به همرسانيده ، رقعه‌اى به ميرزا محمد حسين وزير قلمى نمودند ، كه در صورت امكان شرفياب شده باشد ، در جواب شرحى نوشته بودند كه به‌علت زحمت و كسالت عرض راه ، شاهزاده اعظم استراحت فرموده‌اند و از اين جهت [ از 
  ] بار يافتن حضور متعذر است . و ميرزا خود مجددا به منزل صاحبى آمده نظر به نيكى ذات حميده صفات و وفور دانشمندى كه با ايشان است دقيقه [ اى 
  ] از مراتب مهماندارى و تعارفات فروگذاشت نكرده ، لازمهء مهمان‌نوازى بجاى آورده ، الحق اولاد مرحمت‌پناه ميرزا محمد كاظم مستوفى سركار شاه جنت مكان هر يك در مرتبهء خود عديل و نظير ندارند و به جميع اوصاف حميده و اخلاق پسنديده و كمالات و محاسن صورى و معنوى آراسته و پيراسته مىباشند . چنانچه ميرزا بابا كه اكبر اولاد اوست و مستوفى ديوان اعلاست\r\n\r\n","description":"","footnote":"","page_name":" 7 ","page_number":79},
  {"content":"\r\n\r\nدر سر رشته‌دارى و علم سياق‌ثانى به جهة او متصور نيست و بعد ميرزا محمد على كه در سركار والاتبار نواب اشرف نايب السلطنه و ولى عهد دولت ايران منشى بالاستقلال و نادر عصر است . و بعد همين ميرزا محمد حسن وزير شاهزادهء صاحب اختيار قزوين كه به جميع صفات حسنه آراسته است . و از مراتب دانشمندى و نيك‌رفتارى او آثار رضامندى و خوشنودى از ناصيهء احوال اهالى قزوين ظاهر است ، و شاهزادهء اعظم را كمال اعتماد و اعتقاد و التفات با ايشان مىباشد و بعد ميرزا محمد حسن مستوفى سركار نواب اشرف ولىعهد ايران كه وزارت سپاه نظام و سرباز نيز با ايشان است ، و در امر خود منتهاى استقلال را ميدارند .\r\nخلاصه چون حسب الفرمان شاهنشاه عالم‌پناه مقرر شده بود كه در منازل عرض راه در هر منزل بيست نفر سوار كارآمد به همراهى صاحبى ايلچى تا منزل ديگر رفته باشد چنانچه از دار الخلافه الى قزوين بيست نفر از غلامان سركار نواب حسينعلى ميرزاى صاحب اختيار طهران همراه بودند و در اينجا صاحبى ايلچى انعامى به ايشان كرده آنها را مرخص و معاودت نمودند . از قزوين الى زنجان بايست از غلامان سركار شاهزادهء اعظم نيز بيست نفر آمده باشند . صاحبى ايلچى به ميرزاى وزير اظهار و ايشان محول به داروغه و كدخداى محل نمودند كه سوار مذكور را همراه نمايند . از مأمورين غفلتى واقع شد و در هنگام حركت صاحبى ايلچى نيامدند . و روز بعد بعرض شاهزادهء اعظم رسيد . از آنها مواخذه و بازخواست عظيمه فرموده بودند و بيست نفر سوار معقول از غلامان سركارى مأمور كرده روانه ساختند كه يوم بعد در عرض راه به صاحبى ايلچى رسيدند .\r\nصاحبى ايلچى آن روز را كه يكشنبه سلخ شهر مزبور بود در سياه‌دهن « 1 » بسربرده ، پنج ساعت از شب گذشته از آنجا حركت و روانهء قروق كه من محال خمسه مىباشد و مسافت آن‌چهار فرسنك است كرديدند .\r\nصبح كه دوشنبه غرهء شهر رجب 1229 [ ه . ق 
  ] بوده باشد وارد آنجا شده درآنجا مشخص شد كه جلوداران اسبان پادشاهى ، قدرى از مواجب مهتران اسبان هدايا را گرفته خود تصرف نموده‌اند ، و اين معنى به‌عرض صاحبى ايلچى رسيده بعد از تشخيص حقيقت آن ، حكم فرمودند آنچه گرفته بودند رد نمودند و آنها را سرگرم خدمت خود ساختند .\r\nآن روز در آنجا كه مكان خوش‌آب و هوايى بود توقف و قدرى از شب گذشته از آنجا حركت و روانهء خرم‌دره كه مسافت آن چهار فرسنگ است گرديده ، آن روز نيز در آنجا توقف [ شد 
  ] . الحق مكانى است دلنشين . گل سرخ بسيار داشت و اسم بامسمائى دارد . درميان دره واقع شده ، اينجا بسيار گل و گياه بيحد بيشمار ، آب‌هاى جارى از هر گوشه و كنار دارد .\r\nدر باغى توقف و مشغول صحبت بوديم . سوارى وارد و جواب رقعه [ اى 
  ] كه به ميرزاى وزير قزوين درباب سوار قلمى شده بود آورد . مشخص شد كه كيفيت به‌نحوى كه سابق تحرير شده ، بعرض شاهزادهء والاتبار رسيده ، مأمورين را ترجمان و مواخذه از آنها فرموده ، چند نفر سوار از غلامان خود مامور فرمودند كه قليلى از آنها در اين\r\n\r\n\r\n","description":"","footnote":"\r\n( 1 ) - تاكستان فعلى\r\n","page_name":" 8 ","page_number":80},
  {"content":"\r\n\r\nمنزل رسيده و تتمه در منزل صاين قلعه وارد شدند .\r\nميرزاى وزير نيز عذرخواهى بسيار كرده بودند .\r\nآن شب نيز در آنجا استراحت و روز ديگر طلوع فجر از آنجا حركت و روانهء صاين‌قلعه كه سه فرسنگ است گرديده ، سه ساعت از روز گذشته وارد صاين‌قلعه شديم .\r\nبقيه غلامان شاهزادهء والاتبار از قزوين وارد و نوشته ميرزاى وزير را آورده بودند .\r\nآنها را نوازش بسيار نموده ، چادرى به‌جهة نشيمن آنها معين شد . بعد الماس بيك - تفنگچى « 1 » سركار شاهنشاهى كه محصل سيورسات بود با دو سه نفر آدم به قلعه رفته كه حسب الفرمان مبارك سيورسات گرفته باشند . اهل قلعه با يك نفر جلوداران پادشاهى منازعه و به همين دست‌آويز همگى آنها را مضروب ساخته ، آنها خود را از دست اهل قلعه رهانيده به چادر صاحبى ايلچى آمدند . و كيفيت را بيان كردند . چند نفر مأمور فرمودند رفته دو سه نفر از آنها را گرفته آوردند ، حكم به تنبيه آنها فرمودند . ريش‌سفيدان قلعه بعد از ملاحظهء اين عمل از در عجز برآمده و وارد خدمت صاحبى ايلچى گرديده ، عذر غلط رفتارى خود را خواسته ، سيورسات آوردند و آدمهاى خود را برداشته به مكان خود رفتند . چهار ساعت از شب گذشته از آنجا حركت و روانهء سلطانيه شديم ، كه مسافت آن چهار فرسنگ است .\r\nنيم‌ساعت از روز گذشته وارد سلطانيه و در چمن زير عمارات پادشاهى چادر برپا نموده ، توقف نموديم . چون مسموع شد كه ميرزا محمد تقى وزير سركار والاتبار شاهزادهء اعظم عبد الله ميرزاى صاحب‌اختيار خمسه كه شخص دانشمند كارآگاهى و به جميع صفات حسنه و كمالات صورى و معنوى آراسته و پيراسته مىباشد . عمارات شاهى آنجا را تعمير نموده بعد از ساعتى صاحبى ايلچى روانهء ميان عمارات گرديده ، به‌نظر دقت ملاحظهء آنجا را فرمودند . تازگى كلى بهمرسانيده بود . از آنجا معاودت به منزل [ كرده 
  ] و رقعه‌اى به ميرزاى وزير قلمى نمودند ، و به مصحوب الماس بك تفنگچى ارسال زنجان داشتند .\r\nبعد از نيم ساعت جواب از ميرزا رسيد . مضمون اينكه شاهزادهء اعظم به عزم شكار از زنجان حركت و در دو فرسخى سلطانيه تشريف دارند و فردا كه روز پنجم شهر رجب است نزول اجلال به سلطانيه مىنمايند . شما بايد روز مذكور در آنجا توقف و فيض‌ياب حضور شاهزادهء والاتبار گرديده ، يوم بعد از آنجا روانه شويد . صاحبى ايلچيى نظر به شوق دريافت فيض حضور شاهزادهء اعظم آن روز را در آنجا توقف و طلوع صبح با سواران كه همراه بود سوار گرديده و به رسم استقبال به ركاب‌بوسى شاهزادهء اعظم رفتند .\r\nچون شاهزادهء والاتبار به شكار رفته بودند شرفياب نگرديده ، با ميرزاى وزير ملاقات و به‌اتفاق به منزل آمده ، در چادر ناهار صرف نمودند .\r\nميرزاى وزير وعدهء ضيافت شب را خواسته به منزل خود رفتند . عصر اين روز شاهزادهء والاتبار معاودت از شكار فرموده صاحبى ايلچى را احضار و به حضور خود طلبيده ، به قدر دو سه ساعت اظهار لطف و شفقت فرمودند ، و اصرار فرمودند كه بسر من\r\n\r\n\r\n","description":"","footnote":"\r\n( 1 ) - اين عنوان خوانده نشد و قياسا تصحيح شد .\r\n","page_name":" 9 ","page_number":81},
  {"content":"\r\n\r\nآنچه از هر جهة خواهش دارى عرض كن ، ايلچى در جواب عرض كردند كه همين مرحمت مرا كافى است . و از دولت شاهزادهء اعظم و از تصدق فرق مبارك قبلهء عالم از هرچيز و هر جهة مستغنيم . و بعد رخصت حاصل نمود به منزل آمده ، بنه و همراهان را روانهء زنجان كرده ، خود برسم ضيافت در چادر ميرزاى وزير رفتند . در آنجا به‌قدر چهار ساعت توقف و به صحبت مشغول بودند . بعد غذا صرف نموده معاودت به منزل و همان وقت روانهء زنجان گرديدند . دو ساعت از روز ششم شهر مزبور گذشته وارد خارج زنجان كه مسافت آن پنج فرسنگ بود گرديده در چادر توقف شد .\r\nچون شاهزادهء والاتبار بعهدهء نصرالله خان افشار مقرر داشته بود كه بيست نفر سوار مأموره از زنجان الى تبريز را همراه نموده باشد مشاراليه به همراهى صاحبى ايلچى از زنجان روانهء ارمغان‌خانه گرديده كه در آنجا سوارهء مذكور را تسليم و معاودت نمايد .\r\nهمان‌شب از زنجان حركت ، و صبح يوم هفتم وارد ارمغان‌خانه گرديدند . مسافت اين راه هفت فرسنگ است ، اما راه بسيار بدى است كه تمام تل و ماهور و جوب و جدول آب و سنگلاخ بسيار دارد .\r\nبعد از روز ورود ابراهيم خان بيات با بيست نفر سوار مأمور وارد و چادرى به جهة آنها معين گرديده توقف نمودند . همان‌شب نيز از آنجا حركت و يوم هشتم وارد آقكند كه ابتداى محال آذربايجان است گرديده ، مسافت اين راه پنج فرسنگ است . بعد از ورود درسرچشمه‌اى چادر برپا نموده توقف شد . آقكند از محال خلخال ، و حال جزو محال آذربايجان است .\r\nصاحبى ايلچى در چادر توقف ، [ كرد 
  ] در همين بين يك نفر غلام سركار شوكت‌مدار نواب اشرف نايب السلطنه و ولىعهد دولت ايران عباس ميرزا وارد و رقم مرحمت شيم مبارك و مراسله‌اى ازجانب جناب ميرزا ابو القاسم وزير « 1 » آورده مضمون اينكه : چون اهالى آذربايجان از مطلق حواله‌جات ديوانى خاصه صادريات معاف و مسلم مىباشند يكصد تومان وجه نقد به‌جهة ابتياع سيورسات منازل عرض راه از آقكند الى تبريز عنايت شده آن وجه را بازيافت و به مصرف سيورسات خود رسانيده ، منزل به منزل روانهء تبريز شده باشند . صاحبى ايلچى بعد از زيارت رقم مبارك و اطلاع از حكم مقرره ، عريضه‌اى به خاكپاى نواب اشرف ولىعهد ، و مراسله‌اى به جناب وزير الثانى به اين مضمون قلمى و به مصحوب غلامى كه آمده بود انفاذ داشت كه چون حسب الامر قراداد اين است كه سيورسات از رعاياى محال آذربايجان گرفته نشود و در هر منزل خريدارى شود ، استدعا آن است كه بعهدهء احدى از كارگزاران مقرر دارند كه آمده وجه مذكور را تحويل گرفته ، در هر منزل سيورسات خريدارى و تسليم نمايد . بعد از انفاذ عريضه و مراسله الماس بك تفنگچى « 2 » ديوان اعلى كه از دار السطينهء طهران تااين منزل سيورسات چى بود ، بفرمودهء صاحبى ايلچى تكليفى كه شايستهء او بود به او داده ، او را روانهء دار السلطنهء طهران نمودند و آن روز در آن منزل سيورسات را به قيمت اعلا خريدارى و به مصرف\r\n\r\n\r\n","description":"","footnote":"\r\n( 1 ) - مقصود ميرزا ابو القاسم قائم‌مقام فراهانى است .\r\n( 2 ) - اين عنوان نيز درست خوانده نشد و معلوم نيست كه تفچى يا تفنگچى كدام است ، قياسا تصحيح شد\r\n","page_name":" 10 ","page_number":82},
  {"content":"\r\n\r\nرسانيده . دو ساعت از شب گذشته از آنجا حركت و روانهء منزل ميانج گرديديم ، كه مسافت آن راه شش فرسنگ است لاكن به علت عبور از رودخانهء قزل‌اوزن و قاپلان‌كوه راه بسيار صعبى است و چون پل رودخانهء مذكور خراب و منهدم گرديده بود . حسب الامر نواب اشرف در سر پل اسباب تعمير آماده كرده به ساختن آن مىكوشيدند و قريب به اتمام رسيده بود . قدرى ملاحظهء آنجا را نموده و روانهء منزل شديم .\r\nدر حوالى قريهء ميانج چادر برپا نموده توقف شد . خواستيم كه بطريق روز قبل سيورسات از اهل قريه خريدارى و به مصرف برسانيم اتفاقا اقل السادات ايستاده ملاحظه مىكردم كه چكن صحرا را كه به‌جهة فيل‌ها دركار بود و علف چمن را كه به‌جهة اسبان آورده بودند يك من دويست دينار قيمت گرفته مىدادند . ساير اجناس را از همين قرار مىتوان قياس نمود . چون من اهالى فارس را ديده بودم و ملاحظهء خرابى و حواله‌جات صادرات را در آن ولايت كرده بودم تعجب بسيارى برمن دست داده و حيرت بر حيرت افزوده ، با خود مىگفتم كه البته همين علف و اجناس را اين رعايا به ديگران به قيمت بسيار قليل خواهند فروخت . چگونه است كه به صاحب اختيار مملكت به اين قيمت اعلا فروخته وجه نقد قيمت مىگيرند .\r\nاز بسيارى حيرت خدمت صاحبى ايلچى آمده كيفيت خريد و فروخت اجناس را بيان كردم . در جواب فرمودند كه تو هنوز نظام مملكت‌دارى و آبادى اين ولايت و آسايش رعاياى آذربايجان را نديده‌اى بىحسابى و اغتشاش امر فارس درنظر تو هست .\r\nنظام و آبادى اين مملكت را كه ملاحظه مىكنى متعجب مىشوى و هر قدر بيشتر به روى حيرت و تعجب تو بيشتر خواهد شد . چراكه در اين مملكت حكمران و صاحب اختيار منحصر به نواب اشرف است و جميع امور از قرار دستور العمل و قرارداد جناب صاحب عظام قائم‌مقام است . و بجز مطالبهء ديوانى دينارى وجه از احدى گرفته نمىشود ، و بىحسابى بركسى روى نمىدهد . حتى در اوقاتيكه نواب اشرف خود به دولت از اين راه عبور مىفرمايند يك تخم‌مرغ را هم بدون قيمت از كسى نمىگيرند . نظام و قرار اين مملكت از اين قرار است و صاحب معظم له بسيار افسوس به حال اهالى فارس خوردند . فرمودند كه لله الحمد اهالى اين مملكت به اين طريق در مهد امن و آسايش مىباشند . كاش اهالى فارس هم طريقى مىشد كه هر به چندى بدست تعدى وزيرى مبتلا نمىشدند . بلكه به اين نسبت آن ولايت خراب و ويران و خلق او متفرق نمىشدند .\r\nبارى بنحو فرمودهء ايشان من هر قدر بيشتر آمدم و ملاحظهء نظام و آبادى بيشتر كردم حيرت زياده شد ، زيراكه عالم عالم ديگر و خلق خلق ديگر و سامان و نظام ديگر به نظر من آمد . هرجا كه مىرسيدم معمورى و آبادى تازه ميديدم . همچنانكه روزى در عرض راه صاحبى ايلچى ملاحظهء همين دواب را مىكردند . به من فرمودند كه به‌بين و به نظر دقت ملاحظه كن كه نظام مملكت‌دارى و آسايش خلق و طريقهء رعيت‌پرورى به چه مرتبه است . كه دينارى خلاف حساب از كسى گرفته نميشود . بخلاف مملكت فارس كه هرمدت قليلى شصت هفتاد هزار تومان صادر حواله و اطلاق مىشود كه همهء خلق و رعاياى هر بلد از سوء سلوك وزرا كه هر سال تبديل ميشوند متفرق و در آستانه و بقاع‌ها\r\n\r\n","description":"","footnote":"","page_name":" 11 ","page_number":83},
  {"content":"\r\n\r\nبست نشسته باشند . و آن مملكت خراب و ويران باشد . بهرحال انشاء اللَّه جناب بارى .\r\nخرابى آن ولايت را به آبادى مبدل سازد .\r\nروز ديگر از منزل ميانج حركت و بعد از طى هفت فرسنگ راه وارد تكمه‌داش گرديديم . بعد از ورود به منزل ، صاحبى ايلچى مجدد به زيارت رقم مبارك نواب اشرف سرافراز گرديد . موازى سى نفر سرباز به‌جهة محافظت عرض راه مأمور گرديده ، وارد آنجا شدند . و آقا حسين سيورسات‌چى را نيز مأمور و مقرر فرموده بودند كه آمده وجه عنايتى را تحويل گرفته و در منازل عرض راه سيورسات خريدارى و تسليم نمايد ، و آدم به‌جهة كشيدن اسبان هدايا از هر منزل گرفته و اجرت داده كه به منزل ديگر برساند .\r\nمشاراليه وارد و بنحو حكم محكم در هر منزل معمول مىداشت و كمال دقت مىنمود .\r\nشب دوازدهم شهر مزبور از تكمه‌داش حركت و بعد از طى دو فرسنگ و نيم راه وارد چمن اوجان هشت فرسخى تبريز شديم . بعد از ورود به آنجا صاحبى ايلچى قدرى به ملاحظهء عمارات پادشاهى كه در آنجا ساخته شده مشغول گرديد ، به‌دقت تمام عمارات عالى و مكان‌هاى دلنشين آنجا را ملاحظه نموده از آنجا معاودت و بسر توپخانه و سرباز كه از سركار ولىعهد در آنجا بودند رفته ، سركردگان و توپچيان همگى نزد صاحبى ايلچى آمده از ملاحظهء وضع و سامان و نظام آنها كه مشابهت تمام به نظام فرنگى بهمرسانيده بود بىنهايت مشعوف گرديد . تا غروب آفتاب در آنجا توقف و تماشاى توپخانه و اسبان توپ‌كش و اسباب حرب و توپچيان و سربازان را نموده كه تمامى به نظام فرنگ آراسته و پيراسته بودند .\r\nبعد از غروب به منزل آمده بنه و همراهان را روانه و خود هم بعد از آنجا حركت و روانهء تبريز گرديدند .\r\nيوم سيزدهم : شهر مزبور سه ساعت از روز گذشته بعد از طى هشت فرسنگ راه وارد صحراى تبريز [ شديم 
  ] در آنجا ميرزا عبد الحسين را كه يوم قبل به شهر تبريز فرستاده بودند وارد و مذكور نمود كه خانه بجهة نشيمن شما تخليه و آماده شده در آن بين ميرزا فضل الله مستوفى و جمعى كثير از اعاظم و اعيان تبريز و چند نفر از باشيان سركار والاتبار ولىعهد برسم استقبال وارد ، و انواع تعارف رسمى بجاى آورده ، مذكور نمودند كه نواب اشرف در خارج شهر تبريز به عزم رفتن خوى چادر زده ، در آنجا نزول اجلال فرموده‌اند .\r\nبعد از استماع اين امر صاحبى ايلچى قرارداد نمودند كه بنه و ايتام را روانهء شهر كرده ، خود به سلام نواب اشرف و الا رفته باشند بدين جهة فيلان را با اسباب همراه خود برداشته و با حضرات استقبالى روانهء اردوى باشكوه نواب و الا گرديدند .\r\nدر چادر جناب صاحب عظام قايم‌مقام فرود آمدند . اگرچه قلم از تحرير ، و زبان از تقرير اوصاف حميده و اخلاق پسنديدهء جناب صاحب معظم اليه عاجز و مرا حد آن نيست كه توانم ابراز بيان اين مطلب را نمايم و همين قدر كافيست كه ايشان بعد از جد بزرگوار نسلا بعد نسل امام و امام‌زاده و مجتهد و وزير وزيرزاده بوده‌اند ، و اين معنى بر جمهور خلق ظاهر مىباشد . بلى چنان صاحب مملكت عدالت‌گسترى را چنين جنابى سزاوار كار است كه از بناها و قراردادهائى كه در امر مملكت‌دارى گذاشته [ از 
  ] محال\r\n\r\n","description":"","footnote":"","page_name":" 12 ","page_number":84},
  {"content":"\r\n\r\nآذربايجان بلكه بسيارى از مملكت ايران رشك گلستان ارم و نظام امور سلطنت به‌حدى مستحكم است كه توان اندكى از بسياران را در اين رساله مختصر بيان نمود .\r\n وصفش يك از هزار نگويم اگر خدا * از بهر مدح او دوهزارم زبان دهد \r\nبارى به اندك توقف در آنجا صاحبى ايلچى را نواب اشرف احضار بحضور مبارك فرموده بعد از تحقيقات ايشان را مورد انواع و اقسام اشفاق و مرحمت ساختند كه حد آن از تحرير بيرون است و ناهار « 1 » سركار خود را مرحمت فرموده ايشان صرف نمودند و بعد از حضور نواب اشرف مرخص گرديده ، روانهء شهر و به مكان معين رفته فرودآمدند ، بعد از زمانى شيرينى و ميوهء بسيار از سركار قائم‌مقام آوردند . و ميرزا محمد على منشى كه از جمله مقربان اين سركار و اوصاف حميدهء ايشان پيش تكرار شد ، به‌اتفاق فتحعلى خان رشتى و حيدرعلى خان و جمعى ديگر به ديدن آمده تعارفات رسمى بسيار از ايشان ظاهر مىشد . آن روز به اين نهج به شب رسيد .\r\nاين روز در تبريز از صاحب عظام قائم‌مقام و ديگران مسموع صاحبى ايلچى گرديد كه از راه اسلامبول و غيره به تواتر خبر رسيد كه اهالى فرنگ از روس و انگريز و سايرين جمعيت كرده بر سر ناپليان رفته چهار ماه است كه شيرازهء سلطنت و اساس او را از هم پاشيده و او را در جزيره آلپ فرستاده ، دور او را گرفته‌اند و پادشاه روس داخل شهر پاريس شده است . از استماع اين خبر حال صاحبى ايلچى متغير شده فرمودند كه كار بر ما دشوار شد . و روس هوا به هم خواهد رسانيد .\r\nيوم بعد كه در تبريز توقف بود ، جناب آصفجاهى وزير الثانى ميرزا ابو القاسم وزير ولد اكبر صاحب عظام قائم‌مقام كه فى الحقيقه به جمع صفات حسنه و اخلاق نيكو آراسته مىباشد و توصيف و تعريف آن جناب و آگاهى از رموز ملك‌دارى ايشان از حد بيان بيرون است و ذات شريفش شايستهء تمكن مسند وزارت است ، باجناب ميرزا موسى خان برادر ايشان و ابراهيم خان بيات و جمعى از ميرزايان و اعاظم به ديدن صاحبى ايلچى آمده به صحبت و تعارف رسمى مشغول شدند . حاصل قدرى از آن روز گذشته يك نفر از چاكران خاص نواب اشرف و الا به حال‌پرسى و احضار صاحبى ايلچى آمد . از ظهور اين گونه مرحمت اميدوارى بسيار بجهة صاحبى معظم له حاصل آمده ، نامه‌هاى شاهنشاه عالم‌پناه را برداشته روانهء حضور نواب اشرف گرديدند . در آنجا با جناب وزير الثانى در خلوت رفته به نظر اشرف رسانيده ، از آنجا در خدمت فلكرفعت نواب اشرف به ملاحظهء سرباز و قشون جنگ و آتش‌خانه و نظام و استعداد آنها رفته ، بعد از ديدن آنها كمال سرور حاصل نموده ، از آراستگى و انتظام آنها هر چه بيان نمايند زياد است .\r\nاز آنجا در چادر جناب صاحب عظام قائم‌مقام رفته شب در آنجا موعود بودند و آخر شب عود به منزل نمودند .\r\nيوم پانزدهم شهر مزبور به نسبت روز قبل شرفياب حضور نواب اشرف گرديد ، و خدمت صاحب عظام قائم‌مقام نيز رسيده ، معاودت به منزل ، و جمعى به ديدن آمده بودند ، اين شب « 2 » نيز در چادر جناب عظام قائم‌مقام موعود بود . رفته غذا صرف كرده ،\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - مج : امشب\r\n","page_name":" 13 ","page_number":85},
  {"content":"\r\n\r\nمعاودت به منزل نمودند ، و استراحت شد .\r\nيوم شانزدهم كه يوم حركت نواب اشرف به سمت خوى بود ، صبح شرفياب حضور گرديده به عهده و اهتمام جناب وزير الثانى و ميرزا محمد على منشى مقرر فرمودند كه نامه‌جاتى كه بايد نوشته شود تمامى را قلمى نموده و بصاحبى ايلچى سپرده ناتمامى كه در اين خصوصيات در امور ايشان واقع باشد به اتمام رسانيده كه از تبريز روانهء خوى شوند ، و نواب اشرف خود حركت فرموده روانهء خوى گرديدند . ميرزايان عظام معاودت به شهر و مشغول تحرير نامه‌جات بودند صاحبى ايلچى نيز معاودت و مشغول انجام امور خود بودند .\r\nيوم هفدهم نيز در منزل بسر برده و شب به‌علت اندك تكسر احوال ، طبيب آمده و ملاحظه نموده دوائى داده صرف نمودند . لله الحمد افاقه حاصل شد .\r\nيوم هجدهم در منزل توقف داشتند كه تعليقه‌اى از جناب صاحب معظم صدراعظم رسيد مضمون اينكه محمد زمان خان مجهول كه در استرآباد بود لواى فتنه و فساد برافراشته بود امر شاهنشاه هميون چنين مقرر شد كه اهالى استرآباد بر سر او جمع شده او را گرفته مقيد و محبوس به دربار همايون آورده باشند . مأمورين به نحو امر قدر قدرت « 1 » بر سر او ريخته او را گرفته مقيد و محبوس بدربار خسروى آوردند . از وصول اين خبر سرورى تازه در خاطر همه راه يافته و ظهر صاحبى ايلچى در خانهء جناب وزير الثانى موعود بوده به دار الضيافه رفتند و از آنجا معاودت به منزل كرده چون شب در خانهء جناب ميرزا موسى خان موعود بودند در آنجا رفته آخر شب معاودت فرمودند و تعريف و توصيف بىنهايت از وضع ضيافت مذكور از ايشان استماع شد .\r\nيوم نوزدهم ، بطريق چند يوم قبل قدرى مشغول ديدوبازديد بودند و ظهر درخانهء ميرزا محمدعلى منشى وعدهء ضيافت داشته رفتند و از آنجا معاودت و شب را در منزل بسر بردند .\r\nيوم بيستم نيز بطريق قبل در منزل بسر برده مشغول انجام امورات خود مىبودند .\r\nاين روزها آقا حسين سيورسات‌چى سيورسات و اخراجات خريدارى و تسليم مىنمود ، و كمال مهمان‌نوازى و خدمت به عمل مىآورد .\r\nيوم بيست و يكم صاحبى ايلچى تمامى امورات خود را منسق ساخته نامه‌جاتى كه بايست از وزير الثانى گرفته شود گرفتند و غروب آفتاب قدغن نموده بنه و ايتام را از تبريز حركت داده روانه نمودند . و خود نيز شب از آنجا حركت و روانهء منزل على شاه كه شش فرسنگ راه مىبود گرديدند . تمامى ايام توقف در تبريز نه روز بود ، و همه روزها در كمال خوشى و خوبى مىگذشت و اكثر اوقات در خدمت صاحبى ايلچى ، در سر توپخانه و قورخانه و كارخانه‌جات توپ‌ريزى و جباخانه سركار اشرف مىرفتيم و ملاحظهء ساختن توپ و آلات حرب و آتش‌خانه آنجا را مىنموديم اگرچه من كارخانه‌جات فرنگان را نديده بودم . اما از قراريكه صاحبى ايلچى مىفرمودند ، اين دستگاه و اين كارخانه‌جات چندان مغايرتى با كارخانه‌جات فرنگ ندارد . زيرا كه ابتدا استادان انگريز دراينجا « 2 » بوده و مشغول انجام آن اسباب بودند و حال اهل تبريز خود به همان\r\n\r\n\r\n","description":"","footnote":"\r\n( 1 ) - متن : قدرقدر\r\n( 2 ) - متن : آنجا\r\n","page_name":" 14 ","page_number":86},
  {"content":"\r\n\r\nنسبت بلكه بهتر مشغول ميباشند . آنچه از اين مقوله اسباب به نظر آمد كم از اسباب فرنگى نبود . ديگر بعضى از اوقات خود گردش در شهر تبريز مىكردم ، چون در زمان شاه مرحوم آنجا را ديده بودم ، و ولايت خراب ويرانى به نظر من جلوه كرده بود ، و حال آبادى و معمورى و كثرت خلق را بمرتبه مىديدم كه ما فوق آن متصور نيست و تمامى سكنه و اهالى آنجا را در مهد امن و امان و آسايش يافتم . حيرت بسيار مىكردم و از مراتب رعيت‌پرورى و عدالت‌گسترى نواب اشرف « والاروحنافداه » و قواعد قراردادى جناب صاحب عظام قائم‌مقام لذت كامل مىبردم ، و اهالى فارس را بخاطر آورده افسوس به حال آنها مىخوردم .\r\nبارى روز مذكور در منزل على شاه توقف و پاسى از شب گذشته از آنجا حركت و روز بيست و دوم بعد از پنج فرسنگ راه وارد منزل على نيكلو گرديده ، روز در آنجا توقف و شب نيز حركت و بعد از طى چهار فرسنگ راه در روز بيست و سيم وارد تسوج [ شديم 
  ] و آن روز در آنجا توقف و شب حركت و بعد از طى ده فرسنگ راه ، روز بيست و چهارم وارد ديلمقانه كه من محال سلماس است گرديديم . محل مزبور بسيار خوش‌آب و هوا و اهالى آنجا اكثر خوش‌صورت و خوبرو به نظر آمدند . مكان خوبى است چنانچه در حين ورود به منزل ، جمعى از اهالى آنجا ايستاده تماشا مىكردند . در ميان آنها چند نفر اطفال خوش‌سيما به نظر آمده يكى از آنها را كه برترى داشت من آواز كرده بلفظ تركى و فارسى قدرى تكلم نموديم و تحقيق كردم كه سواد دارى ؟ گفت آرى .\r\nگفتم اگر شعرى بنويسم مىخوانى ؟ گفت بلى . من در پارچه كاغذى نوشتم ! :\r\n آمد از ناز ، واى بر من و دل * ميرود باز ، واى بر من و دل \r\nو بدست او دادم او را از اين شعر بسيار خوش آمد و تبسم نمود و آن روز از حوالى منزل ما دور نمىشد . شب نيز از آنجا حركت و بعد از طى شش فرسنگ راه در خدمت صاحبى ايلچى وارد باغ حسين خان خوئى گرديديم . الحق باغى است كه از حيث عمارت و اشجار و چنارهاى بسيار ممتاز كمتر در محال ايران بهم ميرسد . قدرى در عمارات كه مرتبه بمرتبه ساخته شده گردش نموده و قدرى در خيابان‌ها ، به ملاحظهء اشجار و چنارهاى ممتاز مشغول شده ، چون قليل خرابى در عمارات و بعضى مكان او بهمرسيده بود . صاحبى ايلچى ميفرمودند كه كاش نواب اشرف حكيم به تعمير اين باغ مىفرمودند .\r\nقدرى توقف فرموده از آنجا روانهء اردوى نواب اشرف گرديده ، در چادر صاحب عظام قائم‌مقام فرودآمدند . بعد از لمحه‌اى شرفياب حضور نواب اشرف و الا گرديده ، بعد از مرخصى به ملاحظهء قلعهء خوى كه آنوقت حسب الامر نواب اشرف آنجا را بطريق دستور فرنگ مىساختند ، مشغول شدند . از قراريكه ظاهر بود ، اين طريق كه معماران و مهندسان طرح آن را ريخته و مىساختند . انشا إله تعالى بعد از اتمام در همه عالم چنين قلعه مستحكمى نخواهد بود . چهار يوم توقف درخوى شد . هر روز صاحبى ايلچى شرفياب حضور نواب اشرف مىشده و ، الطاف و اشفاق بىنهايت دربارهء ايشان مبذول مىفرمود « 1 » ، و صاحب عظام قائم‌مقام را نيز كمال لطف و محبت با ايشان بود . از جمله روزى از آن\r\n\r\n\r\n","description":"","footnote":"\r\n( 1 ) - مج : مىفرمودند .\r\n","page_name":" 15 ","page_number":87},
  {"content":"\r\n\r\nروزها نواب اشرف موازى پنج طاقه شال ترمه برسم خلعت عنايت به ايشان فرمودند .\r\nروز ديگر قدرى شيرينى و يكدست پيراهن و زيرجامه از سركار قائم‌مقام به جهت ايشان آوردند .\r\nخلاصه آخر روز دوشنبه بيست و نهم شهر رجب صاحبى ايلچى نوشته‌جات و نامه‌ها را مضبوط و ممهور ساخته گرفتند و رخصت مرخصى حاصل كرده ، بنه و ايتام را روانه و خود برسم ضيافت به چادر صاحب عظام قائم‌مقام رفته قدرى از شب گذشته غذا صرف نموده از آنجا حركت و روانهء منزل قره‌ضيا الدين « 1 » من محال خوى كه هفت فرسنگ راه بود گرديدند . و حسب الامر نواب اشرف احمد سلطان ايروانى با سى نفر سوار مأمور و به‌اتفاق ما آمدند . امورات وقوعى اينكه در همين روز حركت ، يك رأس اسب عربى از اسب‌هاى هدايا را مار زده جمعى مذكور نمودند كه اين اسب بر طرف مىشود و بايد در اينجا گذاشت . صاحبى ايلچى در جواب گفتند كه به اقبال بىزوال قبلهء عالم عيب نخواهد كرد چنانچه به معالجهء ماليدن خنجر يكى از ايتام كه شيخ غفور مارگير فارسى آن را افسون كرده بود ، رفع شده و زهر از جسم آن بيرون آمد و به حال اول بازگشت و همراه برده شد . ديگر اينكه در اين محال آذربايجان و خوى شهرت تمام يافته بود كه زنانى كه حامله نمىشوند ، هرگاه از زير شكم فيل بيرون بروند البته حامله خواهند شد . بدين جهة در هر منزل زنان بسيار بر سر فيلان جمع شده از زير شكم فيل آمد و شد مىكردند .\r\nيوم حركت از خوى فيل‌بانان و فيل‌ها را نواب اشرف لباس زرى مرحمت فرموده ، مخلع ساخته و از آنجا روانه شدند .\r\nيوم سه‌شنبه غرهء شهر شعبان 1229 : كه بعد از حركت از خوى به منزل قره صيا الدين « 1 » من محال خوى وارد و در آنجا توقف شد . شب از آنجا حركت و بعد از طى شش فرسنگ راه وارد قره زمين من محال خوى شديم ، اما آن شب به علت عدم بلديت بلد ، راه گم شده تا طلوع صبح در بيشه و باتلاق « 2 » و جوب و جدول و كوه و كتل گردش نموده ، طلوع صبح راه نمايان گرديده در سر راه آمده ، رفتيم . تا وارد منزل شديم . در آنجا توقف و شب ديگر از آنجا حركت و بعد از طى هفت فرسنگ راه وارد صحراى شرور من محال ايروان گرديده ، چون محال مذكور جمعى امير الامراء العظام برادر كثير الاقتدار با احتشام حسين خان قاجار قزوينى كه عمدهء امراء خاص دولت ايران و مراتب عقل و دانشمندى و كياست و نجابت و همت و سخاوت و شجاعت و تدابير در امور سلطنت و سردارى و سرحد نگاه‌دارى ايشان گوشزد اهالى عالم است ، كه البته در زمان نادر طهماسب قليخان جلاير با آنهمه شهرت در جنب ايشان هيچكس نبوده ، مىباشد . قدرى ملاحظهء آبادى و معمورى و وفور محصول و كثرت خلق آنجا را نموده تعجب كرده كه با وجود چنين دشمن قوى كه روسيه باشد چگونه است ، كه محال شرور به اين طريق آباد و معمور است . مشخص شد كه از بسيارى نيك‌رفتارى و سرپرستى برادر بااقتدار والاتبار است كه اين ولايت كه سرحد چنين دشمن قوى مىباشد ، به اين طريق آباد و كثرت خلق دارد .\r\nقدرى از راه پيش رفته ديديم جعفر خان ايشيك آقاسى برادر والاتبار و جمعى از اعزه\r\n\r\n\r\n","description":"","footnote":"\r\n( 1 ) - متن : قرا زياد الدين\r\n( 2 ) - متن : باتلاغ\r\n","page_name":" 16 ","page_number":88},
  {"content":"\r\n\r\nو اعيان آن ديار با يكصد نفر سوار به استقبال آمده رسم تعارف بجاى آوردند ، و مراسله از جانب برادر عظيم الوقار آورده ، تسليم نمودند . چون اهالى آنجا فيل نديده بودند ، كثرت و جمعيت خلق از زن و مرد در آنجا به جائى رسيده بود كه ما فوق نداشت . از آنجا آمده تا بكنار رودخانهء ارس رسيديم . بنه و اسباب را از آب به كلك گذرانيده و فيل‌ها را از رودخانه روانه ساخته قدرى آب‌بازى كرده گذشتند ، و خود نيز از آب گذشته به حوالى علىشهر كه محال شرور است و چمن خوبى دارد ، چادر برپا كرده ، توقف نموديم . خلق بسيار از زن و مرد دور فيلان هجوم كرده ، جمع شدند . در اينجا نيز مراسلهء دوستانه از سردار والاتبار رسيد . جواب قلمى و ارسال شد . آن روز توقف و شب از آنجا حركت و بعد از طى شش فرسنگ راه وارد دولو « 1 » شديم . قبل از ورود ضابط آنجا با جمع كثيرى برسر راه به استقبال آمده تعارف رسمى بجاى آوردند . آن روز در آنجا توقف و شب حركت نموده بعد از طى شش فرسنگ راه دوساعت از روز گذشته يوم پنجم شهر مزبور وارد صحراى ايروان گرديده ، در آنجا سبحانقلى خان خويش سردار والاتبار و ميرزا محمد اسمعيل وزير با جمعى خوانين و ريش‌سفيدان و تفنگچى و سوار به استقبال آمده ، لوازم مهمان‌نوازى به عمل آوردند و قريب به ورود شهر چندين توپ از قلعه انداخته احترام كلى نمودند . اگرچه بنه و اسباب را در خارج قلعه فرود آورده چادر برپا كرده بودند . اما به اصرار حضرات استقبالى ، صاحبى ايلچى به قلعه رفته در خانهء محمد خان ايروانى كه محل نشيمن سردار والاتبار بود فرود آمدند .\r\nآن خانه عمارات عالى بسيار دارد . از جمله تالار نشيمن ديوان‌خانهء آن مكانيست دل‌نشين و دور و ساخته شده ، يك طرف به فضاى ديوان‌خانه متصل است و سمت ديگر تمام صحرا و باغات آنجا در نظر است . و رودخانهء رنگى ! در زير آن ميگذرد . داخل تالار ، منقش و آينه‌كاريست . بعد از لمحه‌اى توقف [ در 
  ] آنجا ، چند خوانچه ناهار « 2 » آوردند و صرف شد و حضرات استقبالى بر كمال مهمان‌نوازى به عمل مىآوردند .\r\nچون سردار والاتبار خود به اوران رفته بودند ، عصر آن روز از آنجا معاودت و به ايروان آمدند ، و در حين ورود كمال محبت و مهمان‌نوازى به عمل آوردند .\r\nسه يوم در ايروان توقف بود . هر روز و هر ساعت از جانب سردار والاتبار تلطفات زياده از حد به‌ظهور ميرسيد . روز سيم توقف مستر موريه ايلچى انگريز و ميرزا آقامير كه از تفليس بعد از رفتن سرگوراوزلى ايلچى انگريز معاودت كرده بودند بديدن صاحبى ايلچى آمدند . در آن بين سردار والاتبار نيز آمده در تالار توقف نموده هنگام برخاستن آنها گويا سردار والاتبار تعارف رسمى نسبت به مستر موريه به عمل نياورده بودند . او به منزل رفته رقعه‌اى به صاحبى ايلچى نوشت مضمون اينكه :\r\nتواضع ز گردن فرزان نكوست ،\r\nاز اين گذشته اكرم الضيف و لو كان كافرا . جهة چه بود كه سردار والاتبار احترامى كه درخور ما بود ، به عمل نياورده ؟ رقعهء مذكور را صاحبى ايلچى مطالعه و به ملاحظه سردار بااقتدار رسانيدند ، سردار نظر به حسن سلوك و كوچك‌دلى در مقام تلافى و\r\n\r\n\r\n","description":"","footnote":"\r\n( 1 ) - مج : دونو\r\n( 2 ) - متن : نهار\r\n","page_name":" 17 ","page_number":89},
  {"content":"\r\n\r\nدلجوئى برآمد . نقار از دل او بيرون كردند . اين روز آقا حسين سيورسات‌چى را كه حسب الامر نواب اشرف در عرض راه همراه و متوجه مهمان‌دارى بود مرخص و يك طاقه شال ابرهء ممتاز برسم تكلف به او داد او را روانهء تبريز نمودند .\r\nشب سه‌شنبه هشتم بنه را از ايروان روانه و صاحبى ايلچى خود در خدمت سردار والاتبار توقف و قريب به صبح از آنجا حركت ، و بعد از عبور از پل خيرات و رودخانهء رنگى و طى سه فرسنگ راه وارد منزل باغ‌دار جعفر خان ايشيك آقاسى سردار و احمد سلطان غلام با بيست نفر سوار همراه بودند . در عرض راه كه مىرفتيم ، چادر مستر موريه به نظر آمد . صاحبى ايلچى دقيقه‌اى در آنجا به عزم بازديد رفته او را ملاقات و روانه شدند . بعد از ورود به منزل ، در آنجا توقف و روز بعد از آنجا حركت و بعد از طى سه فرسنگ راه وارد صحراى ادر آن گرديديم . ابتدا محمد رحيم خان برادرزادهء سردار والاتبار با قريب يك هزار سوار از ايلات كرد رومى كه حال جزو ايروان شده و در خدمت سردار والاتبار به خدمات مشغول هستند و كلا دو سه هزار سوار مىباشند و وضع سوارى و لباس آنها ، و يراق اسب و اسلحه به طريق عثمانلو دارند ، و تمام ريش تراشيده و سبيل‌ها از بناگوش گذشته به استقبال آمده ، لوازم مهمان‌دارى بجاى آوردند .\r\nبعد از زمانى به قدر يكدو هزار نفر سرباز مكمل مسلح از جوانان نيكروى طويل القامه به يك لباس و يك رنگ و يك شبيه بطريق نظام در سر راه به استقبال آمدند . بعد اردوى سردار والاتبار نمايان و چادر محمد رحيم خان ظاهر شد . اصرار زيادى نموده ، صاحبى ايلچى را برسم ضيافت به چادر خود برده ، ناهار « 1 » معقولى آورده صرف نمودند ، و از آنجا روانهء منزل شدند ، و در چادر فرودآمدند . به فاصلهء دو ساعت محمد رحيم خان آمده ديدن كرده وعدهء ضيافت شب را خواسته به منزل خود رفت .\r\nآن روز در آنجا توقف و شب در چادر محمد رحيم خان به ضيافت رفته ، بعد از صرف غذا معاودت به منزل و قدرى استراحت نموده ، روز بعد از آنجا حركت و روانهء حمام‌لو كه اول خاك تفليس است گرديديم .\r\nمحال ايروان از حيث آب و علف و بساتين و ميوه و وفور اشجار و جنگل و آب‌هاى گوارا و بسيارى زراعت ، و كثرت خلق ، و آبادى نسبتى به بعضى بلاد ايران ندارد . اما اصل شهر باوجود كثرت خلق و آبادى و معمورى در فصل تابستان بسيار بدآب و هواست و پشهء بسيار دارد ، كه اذيت كلى مىرساند و خربزه دارد كه هر كس مىخورد خواهد مرد ، و در زمستان بىحد سرد است . لاكن باغات و بساتين و اشجار و آب بسيار دارد ، و قلعهء آن قدرى از شهر دور است و انتظام و انضباط كلى دارد ، و از بناهاى سلاطين صفويه است . توپ و آتش‌خانه و قورخانه و اسباب و آلات حرب در آنجا بسيار است و سردار والاتبار به استحكام اساس آنجا بىحد كوشيده و ميكوشند ، و بروج و دروازه‌ها كشكچيان و مستحفظ بسيار دارند . در آنجا سردار والاتبار مسجدى بنا كرده‌اند و به اتمام رسيده كه بالفعل رونق تمام دارد . و همگى اهالى آنجا از سلوك و رفتار و رأفت سردار والاتبار راضى و خوشنود ، در مهد امن و امان و آسايش ميباشند . طايفهء روسيه كه در تفليس و آن سامان مىباشد ، از سطوت و انضباط امور سردار والاتبار كمال احتياط ميدارند .\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 18 ","page_number":90},
  {"content":"\r\n\r\n\r\n[ فصل دوم 
  ] ابتداى ورود به خاك تفليس و وقوع امورات اتفاقيه\r\nاليوم كه پنجشنبه دهم شهر شعبان 1229 است بعد از طى هشت فرسنگ راه از ادر آن وارد سه‌فرسنگى حمام‌لو كه اول خاك تفليس و به تصرف طايفهء روسيه است گرديديم .\r\nهرچند از اول حركت از ايروان الى حمام‌لو كه اول خاك تفليس است همه‌جا متصل بهم آب و علف و چمن و در كوهستان جنگل و اشجار و رياحين بسيار است ، اما از اول اين منزل الى آخر كه كنار رودخانهء بنبك است همه‌جا آب و علف و رياحين بسيار و اشجار و جنگل بيشمار دارد . صحرا و كوه تمامى سبز و خرم ، گل و رياحين با يكديگر توام گرديده ، آبهاى گوارا ، هواى خوش چمن‌هاى دل‌نشين بسيار است . دو سه فرسنگ به منزل مانده ، كنياز ذيخن برادر جنرال بساناويچ و كنياز مايور با جمعى كثير از سرهنگان و يكصد نفر سوار قراء به استقبال آمده ، به آئين خود تعارفات بجاى آوردند . چند قدم ديگر به قدر پانصد نفر سالدات و چند نفر سرهنگ و چند عراده توپ با توپچيان بر سر راه آمده استقبال نمودند . چند قدم ديگر شف لبديل صاحب اختيارقرا كليسا كه نايب بساناويچ است ، با داروغه و ريش‌سفيدان و بزرگان قراء كليسا به استقبال آمده تعاريف به عمل آوردند .\r\nچند قدم ديگر قاپلان اوغلى ليدنايه كه سركردهء سپاه روس است و در سال قبل مأمور در قلعه آقااولان شده بود ، با اسف اندويج و جمعى كثير از بزرگان روس به استقبال آمده ، انواع تعارف به آيين خود بجاى آورده ، احترام بسيار نمودند ، و در خدمت صاحبى ايلچى همگى آنها به چادر آمده فرودآمدند ، و شيرينى و چاى به جهت آنها آورده صرف نمودند ، و به منازل خود رفتند و حسب الفرمودهء صاحبى ايلچى سيورسات و اخراجات به قيمت اعلا از اهل حمام‌لو خريدارى و به مصرف رسانيده شد .\r\nبعد يكصد نفر سالدات روس به جهت كشيك و محافظت ، در « 1 » چادر آمده تا صبح به اطراف چادرها گردش مىنمودند ، و كشيك مىكشيدند . همين شب جمعه اسمعيل بيك غلام سركار نواب ولىعهد را كه همراه بود روانهء تبريز نموده ، و رقعه و مراسلات خدمت صاحب عظام قائم‌مقام و بعضى اشخاص ديگر قلمى و به مصحوب مشار اليه ارسال شد .\r\nصبح از آنجا كوچ كرده ، بهمراهى سه نفر مهماندار و جمعى سوار قزاق « 2 » و سالدات روانهء منزل درباز شديم .\r\nجمعه يازدهم « شهر شعبان 1329 » : بعد از طى دو فرسنگ راه وارد درباز گرديده ،\r\n\r\n\r\n","description":"","footnote":"\r\n( 1 ) - متن : درب\r\n( 2 ) - متن : قزاغ .\r\n","page_name":" 19 ","page_number":91},
  {"content":"\r\n\r\nدر چمن خوش‌آب و هوائى چادر برپا كرده ، توقف نموديم . كشيكچيان و سالدات بطويق روز پيش مشغول كشيك بودند . سيورسات و اخراجات از قرار جو يكمن چهارصد دينار و گوسفند رأسى هفتهزار و روغن يكمن چهار هزار ، و مرغ دانه‌اى « 1 » يكهزار دينار ، از اهل قلعه خريدارى و به مصرف رسيده . در اين منزل جعفر خان ايشيك آقاسى سردار والاتبار حسين خان را با چند نفر چوپان‌كاره « 2 » كه از جانب سردار همراه بودند مرخص و روانهء ايروان نمودند . يك راس اسب كهر عربى و ده تومان وجه نقد به صيغهء تكلف حسب الفرمودهء صاحبى به جعفر خان داده شد . على بيك جلودار سركار ولىعهد كه از تبريز همراه اسبان كرده بودند از همين منزل نيز روانهء تبريز شد . يك رأس قاطر تخت روان كه امتياز كلى داشت ، بىجهت كمر آن عيب كرده سقط شد . عصر همين روز شف لبديل صاحب اختيار قراكليسا با جمعى از بزرگان ، مجدد به ديدن آمدند . مدتى در چادر توقف ، شيرينى و چاى صرف نمودند . بعد برخاسته « 3 » بيرون آمده سالدات كشيكچى را عوض كرده و جمعى را به جهت محافظت مأمور نموده و خود در حوالى منزل ما چادر برپا كرده ، توقف نمود . بعد جمعى سازنده و نوازندهء روس آمده ، به آئين خود ساز و نوا نواختند . قدرى وجه حسب الفرمودهء صاحبى ايلچى به آنها داده شد ، و به منزل خود رفتند .\r\nشنبه دوازدهم : صبح از آن منزل حركت و شف نيز به‌عزم مشايعت تا بسيارى راه همراه بود . از هر مقوله صحبت مىداشت . از جمله مذكور نمود كه خلق روس هر اوقات كه به سفر ميروند و اولاد ندارند درحين معاودت سه نفر ، چهار نفر ، پنجنفر ، اولاد ؟ ! از براى آنها بهمرسيده ، از زن خود تحقيق مىكنند كه اين اطفال از كجا بهمرسيده ، زنان آنها جواب مىگويند كه در فلان شب خواب ديديم كه شما با ما مقاربت كرديد حامله شديم و اين فرزند بهمرسيده و همچنين فلان شب در عالم واقعه همان طريق ديديم آن فرزند بهمرسيد و قس على هذا . شوهر ايشان به همين نهج متقاعد شده آن اطفال راطفل خود ميداند و نزد آنها هم به هيچ‌وجه قبحى ندارد . من از اين سخنان شف بسيار حيرت و تعجب كردم . صاحبى ايلچى فرمودند كه در فرنگستان و روس از اين مقوله امورات بسيار است و حيرت ندارد . خلاصه از اين مقوله صحبت بسيار داشته و عذر شرمسارى خواسته از عرض راه معاودت نمود ، و جمعى كثير سوار قزاق « 4 » و سرباز و توپخانه و كنياز و مهمانداران همراه نموده ، كه از راه بوزابدال و رودخانهء لورى روانهء منزل لورى شده باشيم .\r\nراه مذكور كه از درباز الى لورى بوده باشد پنج فرسنگ است . ابتدا به قدر يك فرسنگ سنگلاخ و آب و پست و بلند بسيار است ، و بعد به قدر دو سه فرسنگ سربالا و\r\n\r\n\r\n","description":"","footnote":"\r\n( 1 ) - متن درست خوانده نشد و قياسا تصحيح شد .\r\n( 2 ) - چوپان‌كاره : در نزديكى سنندج قريه‌اى بوده زير عنوان « چوپان‌كاره » كه سواره‌هاى آن معروف بوده‌اند . براى راهدارى و نگهبانى راه‌ها از اين سوارها استفاده مىكردند شرحى در اين مورد در فرهنگ جغرافياى ايران تأليف مرحوم رزم‌آرا آمده كه علامهء دهخدا هم همان را نقل كرده‌اند .\r\n( 3 ) - متن : برخواسته\r\n( 4 ) - متن : قزاغ\r\n","page_name":" 20 ","page_number":92},
  {"content":"\r\n\r\nسرازيرى است ، كه پستى و بلندى آن بىنهايت است . بعد به قدر يك فرسنگ صحراست .\r\nاما از اول منزل الى لورى همه‌جا سبز و خرم ، اقسام گلهاى رنگارنگ و گياه غريب كه در ايران ملاحظه نشده ديده مىشد . در ماهورها و پست و بلند راه اشجار بىحد كه اغلب آن به قدر پنجاه شصت ذرع بلندى و دو سه ذرع قطر دارد مىباشد ، و ثمرى ندارد .\r\nرودخانهء لورى در وسط راه واقع است . و رودخانهء مذكور بطريق خندق بسيار عميقى كه ديوار و اطراف آن از سنگ يك پارچه بوده باشد به نظر مىآمد . عرض رودخانه تقريبا دويست ذرع و عمق آن « 1 » كه عبارت از سطح زمين الى روى آب بوده باشد به قدر هزار زرع مىنمايد و پل از چوب بسته‌اند و عبور مينمايند . آب رودخانه به قدر آب رودخانه رنگى كه در ايروان است به نظر مىآيد ، و آب خوش‌طعم گوارائيست . در وسط راه در كنار همين رودخانه ، در جائى كه عرض و عمق آن زياد از همه‌جا هست ، قلعهء لورى واقع است . كه به سه سمت بدنهء قلعه ، همين رودخانه حايل است ، و يك سمت كه صحراست ديوار و بروج ساخته شده كه از آثار عثمانلو مىباشد ، جمعى ارامنه و اروس و قليلى از اهل اسلام درآنجا ساكن مىباشند . در بين راه پارسيدن نام اروس با جمعى بزرگان و كدخدايان لورى به استقبال آمدند ، و قريب به منزل ارسين‌بك ارمنى كه از جانب روس بزرگ طوايف بزچلو و درمورچى « 2 » حسن‌لو مىباشد ، و اختيار آن سرزمين به كلى با اوست . باملايان و ميرزا و نايب و كلانتر طوايف بزچلو و درمورچى حسن‌لو با جمعى ديگر به استقبال آمدند و مذكور نمودند كه سردار روس ما را به استقبال مأمور كرده است . و فقراتى از فتح و نصرت روس در دعواى ناپليان و شكست او بيان مىنمودند . بعد وارد منزل گرديده هر كس به هر مكانى كه داشت رفته قرار گرفتند .\r\nصاحبى ايلچى بر در چادر توقف ، با جمعى از بزرگان آنها ناهار « 3 » صرف نموده استراحت نمودند .\r\nچون فيل‌هاى هدايا همراه بود و اهالى آنجا نديده بودند ، جمع كثيرى از زنان اروس و ارمنى و گرجى كه بسيار از آنها سربرهنه و گيس‌ها را بالاى سر بسته بودند ، لباس فرنگى پوشيده ، سينه و پستان آنها نمايان بود . بعضى بسيار خوش‌صورت بودند .\r\nبر سر فيلان جمع شده از زير شكم فيل آمد و شد مىكردند ، كه از اينجهت حمل بردارند و آبستن بشوند . و غريب‌تر اينكه مردان آنها نيز همين طريق مىنمودند و دست بر اعضاى فيل ماليده به سر و صورت خود مىكشيدند و مىگفتند كه البته حال از ما اولاد بهم خواهد رسيد . احتمال دارد كه آن شب در آن مكان چندين هزار مرد با زن به جهت بهمرسيدن اولاد مقاربت كرده باشند . در اين چند منزل كه حضرات روسيه و بزرگان آنها همراه بودند ، سيورسات و اخراجات به قيمت اعلى خريدارى و به مصرف مىرسيد .\r\nروزى شف لبديل صاحب اختيار قراكليسا و جمع كثيرى از بزرگان آنها در خدمت صاحبى ايلچى نشسته صحبت ميداشتند . نقل قاعده‌دانى و تعارف رسمى از هر طايفه در ميان بود . صاحبى ايلچى مذكور نمودند كه از اهالى يوروپ جماعت انگريز تعارفات را بهتر مترتب دارند و با ايلچيان و اشخاصيكه نزد ايشان آمد و شد مىنمايند بهتر از ساير\r\n\r\n\r\n","description":"","footnote":"\r\n( 1 ) - متن : او\r\n( 2 ) - ظ : بايد دميرچى باشد\r\n( 3 ) - متن : بهار\r\n","page_name":" 21 ","page_number":93},
  {"content":"\r\n\r\nخلق يوروپ رفتار مىنمايند . حضرات روسيه به علت بىتعارفى و ندادن سيورسات و اخراجات منفعل شده قدرى اظهار خجالت نمودند . صاحبى ايلچى به آنها فرمودند كه همين‌قدر كه شما اجناس بما ميفروشيد ما از شما راضى و خوشنود مىباشيم . هرگاه نمىفروختيد ما چه ميتوانستيم كرد ؟ آنها بسيار خجل شدند .\r\nيكشنبه سيزدهم « شهر شعبان » : بعد از طى پنج فرسنگ راه از منزل لورى وارد منزل چناغچى گرديده در عرض راه از آب اروادلر كرپسى و از كوهستان و جنگل عريان « 1 » و حوالى آغربيوك « 2 » عبور نموديم . از اول حركت از منزل الى چناغچى تمام راه‌ها اشجار و درخت بسيار و پستى و بلندى و تل و ماهور و كوه و كتل بسيار دارد .\r\nدر عرض راه به قدر چهار پنج هزار خانوار ايلات بزچلو و درمورچى حسن‌لو و غيره بودند . بعضى ساكن و برخى در سر راه عبور مىكردند ، و گوسفند و جاميش و گاو بسيار داشتند . معلوم بود كه دولت و مال و حشم بسيار دارند . اما در ميان آنهمه ايلات و وفور گوسفند و گاو ، يك مثقال شير و ماست و پنير يافت نمىشد و نبود و از تعجبات است . زيرا كه يك خانوار از ايلات مملكت ايران در هر جا باشد لامحاله دوغ و ماست و شير و پنير در خانهء آنها هست و در ميان اينها باوجود كثرت و جمعيت مال و حشم هرقدر تفحص شد از اينمقوله اجناس چيزى بهم نميرسيد ، و در اين منزل علف بهم نميرسيد . جمعى رفته از صحرا و مكان ديگر علف به‌جهت دوآب ما آوردند و درحين « 3 » ورود به منزل كنياز آبخوف كه در سال قبل به ايران آمده و كپتان پلى ماوچ با جمعى سرهنگان و سوارقزاق « 4 » و پياده سالدات برسم استقبال و مهمان‌دارى وارد خدمت صاحبى ايلچى گرديده ، ارسين بيك ريش‌سفيد طايفهء بزچلو و داروغهء قراكليسا و ساير اشخاصيكه تا اين منزل همراه بودند ، با سالدات و كشكچيان و معاودت به محل و مكان خود نمودند . كنياز آبخوف و همراهان در آنجا توقف و مشغول مهماندارى و محافظت بوده ، صاحبى ايلچى شب آنها را در چادر خود احضار و غذا صرف نمودند .\r\nو آنها نيز مشغول خدمت و تعارف رسمى بودند . قدرى از شب گذشته از آنجا حركت و روانهء منزل الكد گرديديم .\r\nدوشنبه چهاردهم : بعد از طى هفت فرسنگ راه به‌اتفاق آبخوف و سايرين روانهء الكد شديم . در عرض راه جنگل بسيارى دارد ، و راه باريكى است كه عرصه بر مترددين تنگ است . به علت وفور اشجار و بعد از گذشتن از جنگل ، چوب و جدول و رودخانه بسيار دارد كه آب آن تا زير تكلتوى « 5 » اسب مىآيد . بعد از گذشتن از جنگل و آب‌هاى مذكور وارد الكد شديم . ارسين بيك مورى طايفهء بزچلو و درمورچى حسن‌لو نيز وارد و در مقام خدمت‌گذارى برآمده بود .\r\nحسب الفرمودهء صاحبى ايلچى يك طاقه شال كوشنج و يك ثوب قلمكار و يك ثوب . . . « 6 » برسم تعارف به او داده شد ، و از قرار گفتهء آبخوف مأمور ، تا آمدن به تفليس\r\n\r\n\r\n","description":"","footnote":"\r\n( 1 ) - ظاهرا بايد نظر نويسنده از « جنگل عريان » جنگلى باشد بىبرگ و بار\r\n( 2 ) - آغزبيوك - دهن بزرگ - بزرگ‌دهن\r\n( 3 ) - متن : بين\r\n( 4 ) - متن - قزاغ\r\n( 5 ) - متن : تكلتيوى\r\n( 6 ) - كلمه خوانده نشد .\r\n","page_name":" 22 ","page_number":94},
  {"content":"\r\n\r\nگرديد .\r\nچون يوم بعد وارد تفليس مىشديم اين روز عصر قدغن نموده ، فيلان را زينت كرده و تخت و اسباب روى آنها گذاشتند و اسبان هدايا را جل و اسباب زده زينت كلى نموده ، قدرى از شب گذشته آنها را با جمعى مستحفظ روانه ، و خود نيز طلوع فجر از آنجا حركت و روانهء تفليس شدند . از الكد الى تفليس چهار فرسنگ است و راه هموار است . قليلى جوب آب و نهرها در سر راه مىباشد كه چندان عمقى ندارد .\r\n\r\n","description":"","footnote":"","page_name":" 23 ","page_number":95},
  {"content":"\r\n . \r\n","description":"","footnote":"","page_name":" 24 ","page_number":96},
  {"content":"\r\n\r\n\r\n[ فصل سوم : ورود به شهر تفليس 
  ]\r\nسه‌شنبه پانزدهم : بعد از طى چهار فرسنگ راه وارد تفليس مىشديم دو فرسنگ به شهر مانده ، ايشيك آقاسى باشى سردار و جمع كثيرى از جنرال‌ها و بزرگان و سرهنگان و اعزه و اعيان روس كه تحرير جزو اسامى آنها باعث تطويل بود با دو سه هزار نفر سوار و پياده كه سوار آنها تمامى اسب يكرنگ و لباس و اسلحه شبيه يكديگر داشتند و پياده سالدات نيز به همين نسبت به يك وضع و يك لباس بنظام تمام به استقبال آمده ، در خدمت صاحبى ايلچى كمال تعارف رسمى و عزت و احترام كلى بجاى آوردند . و بعد سردار تفليس گاريت مخصوص خود را كه شش اسب خاصه به او بسته بودند با گاريت‌چيان خود سر راه فرستاده كه صاحبى ايلچى ، سوار شوند . چون نزول رحمت قليلى مىشد ، قدرى راه سوار گاريت شدند ، و قدرى ديگر سوار اسب گرديده ، با همراهانى كه بودند روانهء شهر گرديدند . قريب به شهر جميع اهل تفليس از خرد « 1 » و درشت نيز در سر راه به استقبال آمده ، هريك تعارف رسمى بجاى مىآوردند ، تا اينكه داخل شهر شديم . هجوم عام از زن و مرد شده بود . چون منزل سردار روس خارج قلعه و در سر راه عبور صاحبى ايلچى واقع بود سردار چندين نفر از خواص خود را سر راه فرستاد و خود درب منزل ايستاد در كمال ادب و محبت ، خواهشمند شد كه چون منزل ما در سر راه واقع است صاحبى ايلچى در آنجا فرود آمده ، چاى صرف نموده به‌اتفاق به منزل خود رفته باشند .\r\nصاحبى ايلچى نظر به سر راه بودن و ايستادن سردار درب منزل خود ، قبول اين مطلب را نموده در آنجا فرود آمدند . چون قاعده اين است كه به جهت ورود ايلچى بزرگ در هر جا بيست و يك توپ انداخته باشند بمحض ورود بيست و يك توپ به علت احترام و عزت صاحبى ايلچى انداختند ، و سردار [ جلو 
  ] در منزل آمده باكمال شعف و مهربانى تعارفات رسمى بجاى آورده ، دست صاحبى ايلچى را گرفته داخل منزل شده و ايشان را مقدم برخود نشانيد .\r\nچون ميل بسيار به تماشاى فيل‌ها داشت صاحبى ايلچى فرمود ، فيلان را در منزل او برده به‌اتفاق آمدند ، و ملاحظه نمودند و بعد به مكان خلوت رفته با يكديگر به صحبت مشغول شدند . جميع بزرگان روس در آن خانه جمع بودند . آقا بيك دربندى كه روز پيش ، از همراهى ايلچى انگريز معاودت به تفليس كرده ، و به استقبال صاحبى ايلچى آمده بود ، در آن مجلس به امر ديلماجى قيام مىنمود . تا اينكه چاى صرف شد و سردار\r\n\r\n\r\n","description":"","footnote":"\r\n( 1 ) - متن : خورد .\r\n","page_name":" 25 ","page_number":97},
  {"content":"\r\n\r\nشكرگذارى بسيار از مراحم شاهنشاه ايران بجاى آورده بعد از ساعتى گاريت طلبيده صاحبى ايلچى را به دست راست و خود به دست چپ نشسته روانهء منزلى كه جهت ما معين كرده بودند شدند .\r\nاگرچه چادر صاحبى ايلچى را برپا كرده بودند و كمال تنقيه داشت . اما به تكليف سردار به منزل معين آمده در مكانى خواص توقف و به صحبت مشغول شدند .\r\nسردار نويد بسيار از محبت پادشاه خود مىداد كه در حين ورود شما بسامان آن با شما چنين و چنان خواهد كرد ، و بعد ده نفر از خواص خود را مأمور به مهماندارى صاحبى ايلچى كرد و خود هم اظهار نمود كه منهم يكى از مهمانداران شما خواهم بود . تعارف رسمى بسيار به عمل آورده به منزل خود رفته ، سالدات كشيكچى بسيارى تعيين كرده آمده در اطراف منزل مشغول كشيك بودند .\r\nصاحبى ايلچى ساعتى استراحت و بعد ذريعه و نوشتجات بسيار به امناى دولت عليهء ايران قلمى و كيفيت ورود و امورات وقوعى را در آنها اظهار نمود .\r\nروز ديگر به مصحوب فولاد بيك غلام سركار ولى عهد دولت ايران روانه نمودند .\r\nچون در تفليس به‌علت دست تصرف روس عفت و عصمت ايام سابق از زنان ايشان برخاسته « 1 » شده و شرب خمر هم شيوع كلى بهمرسانيده بود . بعضى حضرات ايرانى كه قبل از ورود صاحبى ايلچى به تفليس آمده بودند ، بدستيارى آقا بيك دربندى مرتكب بعضى حركات ناهنجار كه نقص دولت است شده بودند . بتصور اينكه مبادا آن مطلب گوش‌زد غلامان و همراهانى كه از ايروان آمده‌اند بشود و به وسوسهء شيطان مرتكب بعضى حركات بشوند ، صاحبى ايلچى قدغن نمودند كه احدى از همراهان را نگذارند كه داخل قلعه شوند . روز بعد باوجود امتناع آنها از معاودت ، همگى را روانهء ايروان نمودند .\r\nعصر اين روز دو نفر از خواص سردار و آقا بيك دربندى از جانب سردار آمده وعدهء ضيافت فردا را از صاحبى ايلچى خواستند . چون به آئين ايشان نقصى ندارد ، صاحبى ايلچى قدغن فرمودند كه از منزل خود هم ناهار « 2 » معقولى ترتيب داده فردا به خانهء سردار آورده باشند ، كه در حين ضيافت صرف شود . وعدهء ضيافت به آنها داده به منزل خود رفتند .\r\nاين روز به شب رسيد .\r\nولايت تفليس از بعد از زمان شاه مرحوم كه سوخته شده بود تا حال آبادى كلى بهمرسانيده و خانه‌هاى عالى و عمارات دو طبقه و كوچه بازار از چوب دو طبقه ساخته‌اند .\r\nاما چون بازار و بعضى از كوچه‌ها عرض چندانى ندارد و كثرت خلق بسيار است اغلب اوقات كثافت « 3 » بسيار در كوچه و بازار دارد ، به حدى كه از استشمام رايحهء كثيفه « 4 » عبور تعذر كلى دارد . از اين جهت از زمان تصرف روسيه تا حال مرض و با و طاعون در آنجا بهمرسانيده غالب اوقات خلق بسيار از آنها بر طرف ميشوند .\r\nديگر وضع عمارات و دكاكين آنجا مرغوب نيست . دو سه حمام دارد كه در هر يك آنها چشمهء آب بسيار گرم خداآفرين جارى مىباشد . [ آبى كه 
  ] داخل حمام مىشود از\r\n\r\n\r\n","description":"","footnote":"\r\n( 1 ) - متن : برخواسته .\r\n( 2 ) - متن : نهار\r\n( 3 ) - متن : كسافت\r\n( 4 ) - متن : كسيفه .\r\n","page_name":" 26 ","page_number":98},
  {"content":"\r\n\r\nشدت گرمى [ از 
  ] آب اصلى حمام نيز گرمتر است و بهيچ‌وجه احتياج به آتش و گلخن ندارد . حوض‌ها ساخته‌اند كه در آن حوض رفته آب گرم از لوله داخل حوض مىشود .\r\nبمحض اندك شست‌شوئى بدن ملايمت و نرمى بسيار بهم مىرساند . اما آب مذكور اندك تلخ و شور است . خانه و كاروانسرا و ميدان و دكاكين و بازار از هر صنف از اصناف و چندين كليسا و مسجد و سيرگاه بسيار دارد كه تمام را دو طبقه و سه طبقه از چوبهاى بسيار بلند قطردار ساخته‌اند . در آنجا ارمنى و گرجى و اروس ساكن ميباشند ، و قليل مسلمانى نيز در آنجا هستند . كثرت خلق بسيار است . اصل قلعهء تفليس در ميان درهء واقع است . دو سه طرف آن كوه و يكطرف قليل جاى كوى دارد . سمت شمال و قبله باغات و بساتين و اشجار بسيار دارد كه تمامى مثمر و هر ميوه به عمل مىآيد . خاصه انگور كه اقسام مختلف در آنجا ملاحظه شد . در آن سمت آبى از بالاى كوههاى متصل بهم جارى است كه در آن مكان حوض بزرگى ساخته‌اند و تماشاگاهست . همان آب كفايت جميع بساتين ، بلكه بعضى از زراعت آنها را مىكند . ديگر رودخانهء كريز در آنجا واقع است كه از يك سمت شهر مىگذرد و نهرى از آنجا بريده كه داخل شهر كرده‌اند ، و از وسط شهر مىگذرد و پل چوبى روى آن بسته عبور مىنمايند ، آب مذكور غالب اوقات گل‌آلود ، اما گوارا و خوش‌طعم است . تند ميرود . بعضى جاها به قدر پنج قد آب دارد و بعضى كمتر دارد ، و غالب كارسازى اهل آنجا از آب رودخانه است .\r\nاصل حصار قلعه و بروج آن چندان استحكامى ندارد . و بعضى از آن خراب و منهدم است . قدرى از حصار قلعه در روى كوه ساخته شده ، كه كم‌كم به زير آمده متصل به زمين شده است . در ميان قلعه كوهى واقع است برسر آن كوه خانهء ايرلكى خان والى بطريق قلعه چه [ كذا 
  ] ساخته شده و چشمه آبى در آنجا دارد . حال قدرى خرابى بهمرسانيده . از اوقاتى كه تفليس به تصرف روس درآمده و والىزاده‌هاى آنجا را با كوچ و بنه كوچانيده به پتربورغ برده‌اند . اين قلعه چه ، محبوس خانهء روسيه است . هركس كه مرتكب غلطى مىشود به امر صاحب اختيار آنجا ، او را در آن قلعه چه برده حبس مينمايند . و سالدات مستحفظ در آنجا گذاشته متوجه ميشوند و قليل آذوقه به او ميدهند تا اينكه در همانجا بر طرف مىشود . و نعش او را بيرون آورده بجاى ديگر برده دفن مىكنند . از بناهاى روس در آنجا خانهء سردار روس و دار الشفا و توپخانه و قورخانه و قليل مكان‌هاى ديگر است كه در خارج قلعه هر يك به قدر دو هزار قدم ، سه هزار قدم فاصله ساخته‌اند .\r\nخانهء نشيمن سردار بطريق آئين فرنگ دو سه طبقه ساخته شده ، پنجره‌هاى آينه در اطراف دارد ، و در طبقه اول سردار و من تبعه او ساكن ميباشند . در زير طويله و انبارها و مكان عمله‌جات او مىباشد . چون در تفليس چوبهاى بسيار بلند قطردار بسيار بهم ميرسد پارهء مكان‌هاى ديگر به‌جهت كشيك‌خانه و نشيمن قشون ساخته‌اند . دار الشفا و خانه به جهت توپخانه و قورخانه و انبار اسلحه نيز در همان حول‌حوش بنا كرده‌اند . بسيار مكان‌ها به جهت تغيير هوا و سير و صفاى تفليس نيز در خارج قلعه ساخته‌اند . در كمر كوه مقابل قلعه بقعه‌اى ساخته‌اند ، ميگويند مدفن شيخ صنعان است . اما غالب بزرگان و اعيان « ديگر در آنجا مدفون مىباشند . و اعيان روس كه در تفليس مىباشند بلكه تمامى آنها و سالداتى كه هميشه در اصل قلعه خانه و مكان دارند بعضى مختصه و برخى در خانه‌هاى\r\n\r\n","description":"","footnote":"","page_name":" 27 ","page_number":99},
  {"content":"\r\n\r\nارامنه و گرجى سكنا نموده‌اند و از اين جهت عصمت و عفت به كلى از زنان برخاسته و احدى اختيار زن خود [ را 
  ] ندارد و طايفهء روس آشكارا با زن‌هاى آنها رفته دخل ميكنند و با يكديگر زن و مرد بزرگ و كوچك بدون ستر عورت به حمام رفته نشست برخاست مىنمايند ، و قبح به كلى از ميان ايشان برداشته شده . اما اين طريق بىعصمتى از اهالى روس به ارمنى و گرجى سرايت كرده همچنانكه از آنها هم بقليل مسلمانى كه در آنجا هستند رسيده چراكه من خود از ملا نار كردى نامى كه شيخ الاسلام مسلمانان است شنيدم كه مىگفت در تفليس . . . نكرده باشم و كم . . . كه من با او نباشم . والعهدة على الراوى . اما از ناحيهء احوال و افعال و كردار و گردش زنان در كوچه و بازار و گوشه و كنار چنين فهميده مىشد كه زن و بچهء باعفت و عصمت در ميان ايشان كم بهم ميرسد زيرا كه بكرات ملاحظه مىنموديم كه زنهاى گرجى و ارامنه كه بسيارى از آنها خود را به زينت تمام آراسته كرده بودند و صورتهاى خود را به سرخاب و سفيداب و سرمه « 1 » داده با مردها در باغ‌ها و گوشه و كنارها مشغول شرب خمر و افعال ذميه « 2 » بودند تمام بقانون روس رفتار مىنمودند چراكه روسيه را تسلطى كلى برايشان است . همچنانكه هر يك از طايفه روس كه بهرخانه بروند عملى كرده باشند احدى حد آن را ندارد كه تواند سخنى بگويد .\r\nجميع گرجيه آنجا شب و روز به دعاى « 3 » دوام دولت شاهنشاه ايران مشغول مىباشند ، و تمناى استخلاص خود را از روسيه مىنمايند . و مىگويند بزرگان و والىزادگان ما كه خدمت كلى به دولت روس كردند و آنها را در اين مملكت راه دادند حال با كوچ و بنه در پتربورغ محبوس و تكدى مىكنند ، آيا بما چه رسد ؟ بهرحال افعال ذميه و اعمال قبيحه از هر مقوله در اينجا بسيار است و شرب خمر به حدى شيوع دارد كه در كوچه و بازار گزارده مىفروشند . مردم زن و مرد گرفته مىآشامند و به‌علت اينكه چندى قبل از اين طايفه روسيه و قزلباشيه برايشان دست يافته بودند . . . ميان ايشان شيوع كامل بهمرسانيده كه بسيارى از آنها به همين عمل مشغول مىباشند و همگى زنان ايشان از قانون روس كسب بىغفتى كرده بحركات شنيعه مشغول مىباشند ، « 4 » چنانچه سردار تفليس خود زن بدصورتى دارد . مندركين نامى كه پس‌ترين متعلقان اوست ، و در سال مصالحهء دولت عليه ايران با ايشان ، محمد على بيك گماشتهء صاحب و خداوند كار معظم صدر اعظم او را بهمراهى خود از تفليس به‌جهت آوردن صاحبى ايلچى به چمن گلستان به ايران آورده بود . او را در ماژور و جنرال مىنامند و آخر كه مشخص شد در حضور سردار در وقت صرف غذا كه هر كوچك و بزرگى در سر ميز با يكديگر نشسته غذا صرف مىنمايند او عرضهء نشستن نداشت . با زن سردار سروكار دارد و دائم اوقات با او صحبت\r\n\r\n\r\n","description":"","footnote":"\r\n( 1 ) - يك كلمه خوانده نشد .\r\n( 2 ) - متن : ضميمه\r\n( 3 ) - در نسخه ملى كه متن اصلى ما در چاپ اين سفرنامه مىباشد ، ده سطر را سياه كرده‌اند . هيچ بعيد به نظر نمىرسد كه اين كار بدست مؤلف انجام شده باشد و يا خواننده‌اى متن را از روى تعصب سياه كرده باشد . چون اين ده سطر را نسخه مجلس بطور كامل داشت ، براى تكميل اين سفرنامه و حفظ امانت ناگزير از درج آن شديم . و كلماتى كه چاپ آنها را اصلاح ندانستيم نقطه‌چين كرديم . اين ده سطر را در اين « » قرار داديم كه مشخص باشد .\r\n( 4 ) - در اينجا سه سطر از متن سياه شده و از نسخه مج استفاده شده است .\r\n","page_name":" 28 ","page_number":100},
  {"content":"\r\n\r\nمىدارد . و به اين طريق هر وقت از اوقات كه مندركين در اوطاق زن سردار مشغول صحبت و رفتار ناهنجار است سردار خود حد رفتن به اوطاق را ندارد و بايد تأمى كند تا مندركين بيرون آمده او داخل شود .\r\nبه‌جهت اينكه در قانون روس تسلط زن بسيار است و هر عملى و هر رفتارى كه كرده باشد ، و هر جا برود و با هر كس صحبت بدارد مرد را نمىرسد كه از او بازخواست و مؤاخذه كرده باشد . زيراكه اختيار زن با خود اوست . هركس را خواسته است .\r\nحال اهالى تفليس همين قانون را پيشنهاد خود كرده به‌علت تسلط روسيه احدى اختيار زن خود ندارد . بهرجا خواهد ميرود و آنچه خواهد مىكند . فرياد از بىخبرى اهالى ايران ؛ از رفتار و كردار و قانون روسيه چنانچه زن باليوانچ وزير سردار روس كه به جهت آوردن امضاى عهدنامهء مصالحهء دولتين به ايران آمده بود . زن شخص گرجى كفش‌دوزى بود و صباحت بسيار داشته ، باليوانچ شنيده او را اغوا نموده او دست از شوهر قديم خود برداشته بخانهء باليوانچ رفته و بالفعل زن باليوانچ است . شوهر او نتوانسته كه سخنى بگويد .\r\nديگر چون آقا بيك دربندى ولد ميرزا صادق دربندى ، مدتى است كه در نزد سردار تفليس به خدمت ديلماجى مشغول و بالفعل نزد همين سردار روس به همان خدمت مأمور و ملازم است . لازم شمرد كه مجملى از احوال و رفتار او را در اين روز قلمى نموده ، كه ظاهر شود كه آمدن روس و تصرف بعضى ولايات ايران را از اينمقوله اشخاص باعث بوده‌اند .\r\nمشاراليه باوجود اينكه خود را مسلمان و از نجبا و ميرزازادهء دربند ميداند و بعضى از اوقات خود را در زمرهء ارباب فهم و كمال مىشمارد ، طريق رفتار و كردار او اين است ، كه به كلى دين و آئين مسلمانى را از خود سلب و به آئين روس عمل مينمايد . شب و روز با آنها محشور و به شرب خمر و كردن جميع افعال و اعمال ذميمه « 1 » مشغول است . نه آثار مسلمانى از او ظاهر و نه با يك نفر مسلمان معاشر مىشود . به حدى در كسب دين و آئين و مذهب اروس ميكوشد كه حد و حصر ندارد ، و حتى ترك طهارت و تقواى ظاهرى را كرده ، مكرر ملاحظه شد كه بطريق سگ و اروس سرپا ايستاده بند شلوار خود را باز كرده ادرار مىكرد . و بعد از فراغ به راه مىافتاد . و در بيت الخلا كه ميرفت آب به جهت تطهير همراه نداشت . بطريق روس پارچهء كاغذى در گوشهء كلاه خود ميداشت و به همان تطهير مىكرد و مكرر اوقات در بين صحبت به حدى جانب‌دار و تعريفات از دولت اروس و دم « 2 » اهل اسلام را مىنمود كه ما فوق آن متصور نيست .\r\nاز جمله روزى از روى مفاخرت و دولتخواهى اروس از در بىشرمى برآمده در خدمت صاحبى ايلچى مذكور مىنمود كه من و پدرم از جانب فتحعلى خان دربندى به پتربورغ رفته ، ابتدا اظهار دوستى و اخلاص بدولت روس كرده ، و بعد آنها را تحريك و ترغيب و راهنمائى به آمدن ايران نموديم . قزل‌اياغ را ما آورديم و پيش از آمدن او\r\n\r\n\r\n","description":"","footnote":"\r\n( 1 ) - متن : ضميمه .\r\n( 2 ) - متن : ضم .\r\n","page_name":" 29 ","page_number":101},
  {"content":"\r\n\r\nفلان سردار روس را به ايران ما آورديم . چراكه بعد از فتحعلى خان دربندى ، شيخعلى خان با پدرم بدرفتارى كرد . از اين جهت اول كسى كه باعث آمدن روس به ايران شد من و پدرم بوديم .\r\nديگر در بين صحبت مذكور نمود كه در شب شبيخون كه اونچ سركردهء روس را به ايروان من همراه بودم ، فلان و فلان كرده ، توپچى روس ، توپ را دير انداخت و صبح روشن شد ، و الا ما ايروان را تسخير و بطريق گنجه تصرف مىكرديم . دفعهء ديگر در بين صحبت از او مسموع شد كه در حضور صاحبى ايلچى مىگفت به زبان تركى كه « اوچ پختر الله رحمتنده » « 1 » اگر تا حال بود تمام مملكت ايران را بحيطهء تصرف دولت روسيه درآورده بود . همچنين بكرات از اين مقوله سخنان از آن نامرد بىايمان استماع مىشد .\r\nباوجود ادعاى مسلمانى ، در شب جمعه بيست و يكم ماه مبارك رمضان ، شرب خمر نموده ، تعريفى از خوردن گوشت خوك مىكرد . طرفه اينكه مذكور مىنمود كه جعفرقلى خان دنبلى گفت كه خوردن گوشت خوك نقص و ضررى ندارد . و خودش هم مىخورد و العهدة على الراوى . خلاصه اگر بخواهم كه تفصيل اعمال و افعال و بىدينى و دوستى و محبت او را با روسيه و دشمنى و عداوت او را با مطلق اهل اسلام بيان نمايم عمر كفايت نخواهد كرد .\r\nباوجود اين حال ، و ارتكاب اينقسم افعال الحمد الله تعالى كه مشاراليه نزد سردار روس و ساير طايفهء روسيه به قدر سر موئى قرب و منزلت ندارد . بلكه در عين ذلت در بىاعتبارى و عسرت و پريشانى بسر ميبرد .\r\nفرياد از دست بعضى از اين مقوله خلق آذربايجان كه غيرت و تعصب را بكنار گذاشته ، باعث آمدن طايفهء روس به ايران شدند .\r\nمخفى نماناد كه ولايت آذربايجان را هيچيك اهالى روس به غلبه و زور به حيطهء تصرف بيرون نياوردند . قدرى بدستيارى والىهاى گرجيه كه حال خود همگى اسير و در حبس آنها ميباشند ، و قدرى بدستيارى اشخاصيكه متصف به صفات آقابيك دربندى ميباشند ، به تصرف آنها درآمد . مگر ولايت گنجه كه آن هم به علت اين‌كه جواد خان كه از ايل جليل قاجاريه بود و نظر به مردى و مردانگى و غيرت ذاتى ، خود را بكشتن داد ، و ارامنهء سكنهء آنجا هم به او خيانت كرده ، حمايت [ از 
  ] روسيه كردند . دست تصرف آنها به آن ولايت قوى گرديد . و الا ساير ولايات تصرفى آنها بدستيارى خود ايشان است ، كه حال هيچكدام از اهالى آنجا اختيار زن و بچه و مال و عيال خود را ندارند .\r\nاگر فرضا حركت مذبوحى از يكى از آنها صادر شود بلاتأمل او را روانهء سيبر كه محبس روسيه است [ مينمايند 
  ] و هر كس به آنجا رفت مادام حيات امكان معاودت ندارد .\r\nهمچنانكه جمعى كثير از اهالى شكى و شيروان را به جزئى تقصيرى گرفته روانهء آنجا كردند . كه برخى از آنها بر طرف و بقيه نيز تلف خواهند شد .\r\nاگرچه هنوز معرفت كلى از اين طايفهء ضاله حاصل نشده اما از قرار تقرير بعضى از اهالى تفليس ، واى بر احوال كسانى كه مطيع و منقاد و محشور با اين طايفه شده‌اند .\r\n\r\n\r\n","description":"","footnote":"\r\n( 1 ) - ترجمه تركى اين جمله بدين قرار است « خدا رحمت كند اوچ‌نچتر را » .\r\n","page_name":" 30 ","page_number":102},
  {"content":"\r\n\r\nيوم چهارشنبه شانزدهم : صبح آقا بيك از جانب سردار به منزل صاحبى ايلچى آمد مذكور نمود كه چون امروز هنگام صرف ناهار « 1 » در منزل سردار موعود مىباشد ، خواهش و تمنا دارد كه وقت آمدن به آنجا به زيارت فرمان شاهنشاه عالم‌پناه مفتخر شده باشد .\r\nشما در حين آمدن به منزل او فرمان مبارك و مراسلات مختص او را همراه آورده و داده باشد . صاحبى ايلچى قبول فرمودند . چهار ساعت از روز گذشته كه گاريت مخصوص خود را نشان شير و خورشيد كه از سركار شاهنشاهى به‌جهت باليوانچ وزير سردار و آقا بيك ديلماج به‌جهت سوارى صاحبى ايلچى فرستاده بود . فرامين و مراسلات مختص او را با فرامين و مرحمت و عنايت شده بود همراه برداشته با همراهان خود به منزل سردار رفتند . در حين ورود سردار خود و جمعى از بزرگان آنها درب منزل آمده عزت و احترام كلى بجاى آورده ، صاحبى ايلچى را برده مقدم برخود نشانيد . بعد از زمانى كه تعارفات رسمى بجاى آورده ، ابتدا مذكور نمود كه من شنيدم كه در سال قبل كه شما از مصالحهء دولتين عليتين فارغ و از چمن گلستان معاودت به تبريز نموديد . جناب صاحبى عظام قائم‌مقام با شما بىلطفى بسيار فرموده‌اند . جهت چه بود ؟ صاحبى ايلچى در جواب به او فرمود كه اين مطلب محض كذب و كذب محض است . زيرا كه جناب صاحب عظام قائم مقام را هميشهء اوقات با من كمال لطف و محبت مبذول بوده و مىباشد . هركس اين اخبار را به اينجا آورده خلاف است ، و به من فرمودند كه سال قبل چندان معرفتى از سردار حاصل نبود . اكنون يافتم و او را شناختم كه مرد مزورى است و منظور او از اين مقوله صحبت مغايرت فيما بين امناى دولت ابدمدت و كارگزاران نواب ولى عهد است . لاكن من جوابها به او گفتم و سخنان بيان نمودم كه او به كلى از اين فكر و خيال باز ماند . بعد از اين فقرات سردار در مقام تعارف و استفسار صحت ذات خجسته صفت صاحب معظم صدراعظم برآمده ، پاره‌اى تحقيقات كرد .\r\nصاحبى ايلچى هر يك سئوال او را بنحويكه شايسته بود جوابهاى متين داد . بعد سردار تمناى زيارت فرامين مبارك را نمود . فرمان پانصد من ابريشم انعامى شاهنشاه عالم‌پناه را كه حواله گيلان شده بود ، با فرمان مرحمت‌آميز ديگر كه درباب وقوع مصالحه و روانه ساختن ايلچى به دولت روس بسرافرازى او صادر شده بود ، صاحبى ايلچى به او داد . برخاسته به هر دو دست گرفته مهر مبارك را بوسيده بعد از اطلاع از مضمون آن‌ها شكرگزارى بسيار از مراحم شاهنشاه عالم‌پناه بجاى آورده ، بعد صاحبى ايلچى فرامين و نشانهاى شير و خورشيد كه به‌جهت باليوانچ و آقا بيك ديلماج مرحمت شده بود بدست سردار داد . او برخاسته گرفته آنها را به‌دست خود زيب سر و زينت گردن آنها كرد . دست صاحبى ايلچى را گرفته در سر ميز كه مكان صرف غذا مىباشد برده ، در آنجا نشسته به صرف غذا مشغول شديم . در آنجا آنها بقاعده و آيين خود اقسام تكلفات آماده كرده\r\n\r\n\r\n","description":"","footnote":"\r\n( 1 ) - متن : نهار .\r\n","page_name":" 31 ","page_number":103},
  {"content":"\r\n\r\nگذاشته بودند . ناهار « 1 » صاحبى ايلچى را دو روز قبل به كارخانهء خود امر كرده بودند برآورده اقسام طبخ و كباب‌ها و حلويات مىبود ، و در آن سر ميز به قدر يكصد نفر بزرگان و اعزه و اعيان و دو نفر از كشيشان حضور داشته ، و آنها به آيين خود غذا و شراب صرف مىكردند . ما نيز از غذاهاى خود صرف مىنموديم . آخر الامر سردار و بزرگان و كشيشان آنها پياله‌هاى شراب پر كرده بر سر دست گرفته از جاى خود برخاستند ، و به سلامتى شاهنشاه عالم‌پناه ايران خوردند .\r\nآن ساعت سى و سه عدد توپ به جهت تهنيت و مباركباد مصالحه انداختند ، و همگى برخاسته متفرق شدند .\r\nسردار مجددا دست صاحبى ايلچى را گرفته بخلوت رفته ، باز آغاز صحبت نمود .\r\nبعضى فقرات بيان كرده بود كه مفاد اين بود كه : هرگاه درباب آمدن شما از من اشعارى شده بود ، آنوقت آمده بودند بهتر بود ، زيرا كه امپراطور روس از دعواى فرانسه فتح باب شده و داخل شهر پاريس گرديده . بنابراين وصول امضاى عهدنامهء مصالحهء دولتين عليتين در اين زودى مشكل است ، و رفتن شما طول خواهد كشيد . صاحبى ايلچى بعد از استماع اين سخنان و تحويل مراتب جلادت و مناعت ايشان در جواب فرموده بودند كه آوردن اصل اين عهدنامه از دولت عليهء ايران مشكل‌تر از وصول امضاى آن بود .\r\nچنانچه هر گاه كه امضا به زودى نرسد و تعويق و تأخير در آن باشد ما نيز حاضريم و چندان اصرارى نداريم .\r\nسردار بعد از شنيدن اين جوابها قدرى عذرخواهى نمود و وعدهء ضيافت شب را خواسته ، صاحبى ايلچى از آنجا حركت و سردار تا درب منزل مشايعت كرده سوار گاريت شده به منزل آمدند . چون روز مذكور ايام عيد و هنگام عيش و طرب روسيه بود تمامى خلق آنجا به عشرت و شادى و خوش‌گذرانى مشغول بودند . چون شام شد تمام شهر و مكانهاى مرتفع را چراغان كرده ، و [ روى 
  ] بام‌ها ، چراغ روشن كرده گذاشتند ، و اسباب آتش‌بازى بسيارى درب منزل سردار كه ميدان وسيعى « 2 » است برپا كردند . مجموع خلق در آنجا جمع شدند . قدرى از شب گذشته وزير سردار با آقابيك آمده ، گاريت مخصوص آوردند . صاحبى ايلچى سوار گرديده با همراهان روانهء منزل سردار شدند .\r\nبمحض ورود بطريق روز قبل سردار و جمعى بزرگان درب منزل آمده تعارفات رسمى نمودند . بعد سردار دست صاحبى ايلچى را گرفته كه بايد به اندرون رفته زن مرا ديدن كرده باشيد .\r\nصاحبى ايلچى اگرچه از كراهت منظر او بسيار متنفر بودند ، اما لابدا ساعتى رفته او را ملاقات و بعد همگى به‌اتفاق يكديگر بيرون آمده در ايوان خانهء سردار نشسته اساس آتش‌بازى برپا نمودند ، اقسام آتش‌بازى كردند ، و سازونوا به آئين خود مىنواختند . بعد كه به اتمام رسيد معاودت به منزل سردار نموده ، چاى « 3 » صرف كرده از آنجا حركت و روانهء منزل گرديده استراحت نمودند .\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : وسيطى\r\n( 3 ) - متن : چاهى\r\n","page_name":" 32 ","page_number":104},
  {"content":"\r\n\r\nيوم پنجشنبه هفدهم : آقا بيك به منزل ما آمده خدمت صاحبى ايلچى اظهار نمود كه سردار را همانا منظور آن است كه به منزل شما آمده ، در مكان خلوت يكديگر را ملاقات كرده باشيد . صاحبى قبول نمود . قدرى از روز گذشته سردار وارد و در مكانى نشستند ، بعد از صرف قهوه و چاى و شيرينى سردار اظهار نمود كه من بايد جميع اسباب هدايا را ديده و ملاحظه كرده باشم . آنها را آورده و سياهه كرده ، تمامى را حالى او نمودند .\r\nبعد از ملاحظه مذكور نمود كه اول اينكه اصل اين هدايا بسيار كم است ، و آن‌كه بايست بود نيست ، و ثانى در صورتى كه به جهت قسطنطين برادر پادشاه هدايا باشد چگونه از براى مادر و زن و خواهر پادشاه نيست ؟ و حال اينكه خاطر اينها نزد پادشاه زياده از برادرها تعلق دارد . بايد بهر نسبت باشد ، تسبيح مرواريد و شال و اقمشه به جهت آنها آورده ، و برده شود ، كه اينها را نزد پادشاه عزت بسيار است . منظور من آن است كه ايشان با دولت عليهء ايران دوست و مهربان ، و با من در انجام كار شما همداستان باشند ، كه در وقت رفتن شما بدربار پادشاه بدستيارى اينها شما را با نيل مقصود روانه نمايند . حال صلاح در آن است كه شما به قدر سه چهار هفته در تفليس توقف و چاپار به جهت آوردن هديا به جهت ايشان روانهء دولت عليهء ايران كرده باشيد ، تا من هم چاپار بدربار پادشاه خود فرستاده امضاى عهدنامه را گرفته آورده ، در اين صورت آنها را تبديل نموده روانهء پتربورغ شده باشد . چون سردار در اينخصوص اصرار بسيار نمود ، صاحبى ايلچى قبول اين مطلب را نموده جواب گفتند كه من كيفيت را به دولت عرض مىكنم بدانچه حكم شود معمول ميدارم .\r\nبعد سردار مذكور نمود كه چون شما ايلچى بزرگ دولت ايران مىباشيد ، بايد در حين ورود به پاىتخت پادشاه روس تعارفات از خود به امناى دولت كرده باشيد . به جهت اين مصرف چه همراه داريد ؟\r\nصاحبى ايلچى جواب گفتند كه يكصد و سى طاقه شال ترمه همراه است . در جواب گفت كه دويست سيصد طاقه شال هم كفاف اين مطلب را نميدهد .\r\nصاحبى ايلچى حيران شدند ، كه اين چه معنى دارد كه هدايا و تعارف را سردار اينقدر اصرار دارد ! چراكه تا حال اين معنى به گوش احدى نرسيده كه مدعى خود در زيادتى هدايا و تكلف به دولت خود بكوشد .\r\nبعد سردار برخاسته به منزل خود رفت صاحبى ايلچى مراتب مزبور را من البدايه و الى النهايه به امناى دولت عليهء ايران قلمى و نوشتجات لازمه به مصحوب ابراهيم بيك كه از تبريز مأمور بود ، ارسال ايران شد و در همان شب او را روانهء تبريز نمودند .\r\nيوم جمعه هيجدهم : سه ساعت از روز گذشته سردار به منزل ما آمده ، و صاحبى ايلچى را ملاقات نموده ، برسم تعارف مذكور نمود كه هر گاه شما مرخص نمائيد من هر روزه بسبيل استمرار به منزل شما آمده مهماندارى خواهم كرد ، و از اين مقوله اظهار دوستى و محبت بسيار كرد . بعد مذكور نمود كه اسباب هدايا را ميخواهم به‌دقت ملاحظه نمايم .\r\nصاحبى ايلچى فرموده تمامى هدايا را در حضور او آورده ملاحظه مىكرد و\r\n\r\n","description":"","footnote":"","page_name":" 33 ","page_number":105},
  {"content":"\r\n\r\nمىگفت كه چون مذكور است كه قالىهاى « 1 » خوب در ايران بهم ميرسد اگرچند كرد قالى « 1 » مزيد هداياى پادشاهى بود بد نبود . صاحبى ايلچى فرمودند كه صورت امكان دارد . بعد از ملاحظهء آنها ، قدر معقولى در آنجا توقف نموده ، گفت كه مرا منظور آن است كه با شما بتماشاى چادر رفته باشم . چون چادرهاى صاحبى ايلچى را در مكان ديگر برپا كرده بودند ، صاحبى قبول نموده به اتفاق سردار و همراهان روانهء چادر شدند . آن چادر ، چادرى بود كه صاحبى ايلچى درنظر داشتند كه برسم پيشكش به پادشاه روس داده باشد زيرا كه اصل چادر ، دارايى ممتاز و اسباب آن از مقوله كرباس و طناب و نوار و چرم‌دوزى و ديرك‌هاى نقاشى ، و تجير دوره ، و طبل و سايرين ملحقات آن به حدى امتياز كلى داشت كه [ گمان نمىرفت 
  ] ما فوق داشته باشد . وسعت و فرش‌انداز آن نيز بقدرى بود كه بكرات در عرض راه‌ها سى چهل نفر در آن نشسته صحبت ميداشتند . سردار بعد از ملاحظه و تعريفات بسيار ، تحقيق نمود كه از بردن اين چادر منظور چيست ؟ ! صاحبى ايلچى جواب گفتند كه منظور پيشكش كردن به پادشاه روس است . آن ساعت سخنى مذكور نكرده به منزل خود رفت .\r\nصاحبى ايلچى نيز به منزل آمده ذريعه و مراسلات به امناى دولت عليهء ايران قلمى و بخصوص ارسال قالى « 1 » نيز اشعارى شد كه روانه كرده باشند .\r\nبعد از زمانى آقابيك دربندى ديلماج آمده ، از هر گوشه و كنار سخنان اظهار كرده ، مذكور كرده كه سردار را از اين چادر شما بسيار خوش آمده ، خواهشمند است كه آن را به او تعارف كرده باشيد .\r\nصاحبى ايلچى بملاحظهء اينكه چون آغاز دوستى و اتحاد است و مبادا نقارى بخاطر سردار راه يابد قبول فرموده ، همان ساعت حكم كرد فراشان چادر را انداخته و پيچيده با اسباب و اساس تمام برسم تعارف به جهت او فرستادند .\r\nبعد از بردن چادر و ديدن سردار و اظهار سرور و رضامندى بسيار ، پنج دانه اشرفى باجاغلى « 2 » برسم انعام ، به حاملان چادر داده بود . حاملان خواسته نگيرند از واهمه كه مبادا منافى طبع صاحبى بوده باشد گرفته آمدند . من از استماع اين فقره تعجب كلى كرده ، كه چادر به اين امتياز را چگونه پنج باجاغلى انعام كرده است .\r\nصاحبى ايلچى فرمودند كه مراتب لئامت و لچارت و طمع اين طايفه بىنهايت است .\r\nهمچنانكه چندى قبل از اين‌كه من به جهت مصالحهء دولتين عليتين بچمن گلستان نزد سردار روس رفتم ، در روز آخر حركت از آنجا بعد از تعارفات كلى كه نسبت به سردار و ساير طايفهء روسيه به عمل آمده بود ، نه طاقه شال ترمه و يكعدد انگشتر زمرد ممتاز و بعضى اشياء ديگر برسم تكلف به جهت زن سردار فرستاده شد . او موازى نه دانه فنجان چاى « 3 » خورى چينى بسيار بد در جعبه گذاشته به جهت ما فرستاد . طرفه‌تر اينكه در وقتى كه فنجان‌هاى مذكور را آوردند آقا بيك دربندى حضور داشت . بىجهت مذكور نمود كه اين شخص كه از جانب زن سردار ، نه دانه فنجان را آورده ده دانه اشرفى باجاغلى به جهت انعام او كافيست زيادتر ندهيد ؟ ! ما لابدا ده باجاغلى را هم داديم ايشان چنين قومى\r\n\r\n\r\n","description":"","footnote":"\r\n( 1 ) - متن : غالىهاى\r\n( 2 ) - اين عنوان در فرهنگ معين به صورت زير آمده است « باچاغلو - باجغلو - باج‌اوقلى - باجقلى - باچاغلوتو ( امر ) قسمى مسكوك طلاى عثمانى » ص 432 . و ظاهرا اين مسكوك در دوره فتحعلى شاه نيز رايج بوده است .\r\n( 3 ) - متن : چاهى\r\n","page_name":" 34 ","page_number":106},
  {"content":"\r\n\r\nهستند ، تعجب تو در اين مقام بيجاست . آن روز هم بدين منوال گذشت .\r\nيوم شنبه نوزدهم ، الى دوشنبه بيست و يكم : امر كلى كه قابل تحرير باشد واقع نبود .\r\nيك روز صاحبى ايلچى به بازديد قپلان اوغلى ، ساعتى رفته معاودت به منزل فرمودند . روز بعد چون درحين حركت از طهران ، دواب باركش بسيارى از جماعت همدانى ، از قرار رأسى شش تومان پنجهزار دينار از طهران تا تفليس كرايه نموده بودند ، برآورد وجه كرايه آنها را نموده كه مبلغ معتدى بود با يك ثوب قبا به‌جهت خلعت جلودار آنها تسليم مكاريان كرده ، آنها را از تفليس روانهء محل خود نمودند .\r\nدر همان روزها چند رأس قاطرى از مال صاحبى ايلچى را نيز بار كرده به تفليس آورده بودند . با جمعى از فراشان و عمله زيادتى كه همراه بودند باوجود اينكه مبالغ كلى درحين حركت به صيغه مواجب و ساير اخراجات به آنها داده شده بود ، قدر معتدى اخراجات و انعام به آنها داده و آنها را روانهء ايران نمود . اين روزها هر روزه سردار برسم ديدن ، ساعتى به منزل صاحبى ايلچى آمده تعارف رسمى بجاى مىآورد .\r\nروزى خبر رسيد كه مصطفى خان طالش كه جمعى مسلمانان را به‌دست روسيه داده و آنها را مقتول كرده بودند ، متوفى و خون ناحق آن بيچاره‌ها گريبان او را گرفت .\r\nيوم سه‌شنبه بيست و دويم : صبح سردار به منزل صاحبى ايلچى آمده تعارفات بجاى آورده ، مذكور نمود كه هر گاه من يكروز شما را ملاقات نكنم اوقات بر من تلخ خواهد بود . ساعتى توقف ، شيرينى و چاى صرف كرده به منزل خود رفت . بعد از زمانى دو نفر سوار چوپان‌كاره از دار السلطنهء تبريز وارد و نوشتجات از امناى دولت عليهء ايران آوردند . درباب امور والى گرجستان و مرخصى چند نفر سالدات و سرباز كه از جانبين درحين منازعه بدست آمده بودند شروحات قلمى داشته بودند . چون چندى بود كه صاحبى ايلچى سردار را بازديد نكرده بودند ، اين روز به جهت قرار مدار امور والى و مرخصى سالدات و سرباز مذكور ، ساعتى گاريت طلبيده به منزل سردار رفتند .\r\nسردار برسم هميشه انواع احترام بجاى آورده ، بعد صاحبى ، مضامين نوشتجات را به او اظهار و او نيز جوابى گفتند و قرارومدارى در آنها داده و ساعتى در آنجا توقف و مشغول صحبت گرديده بعد روانهء منزل شدند ، و آنچه قرارداد در امور والى و ساير جهات شده بود شروحات به امناى دولت عليه قلمى ، و روز بعد به مصحوب همان دو سوار چوپان‌كاره روانهء تبريز نمودند .\r\nيوم چهارشنبه بيست و سيم الى سه‌شنبه سلخ شهر شعبان المعظم سنهء 1229 : اموريكه قابل تحرير باشد واقع نبود ، و اوقات صاحبى ايلچى گاهى به ملاحظهء فيلان و گاهى به سرپرستى اسبان و بعضى وقت بگردش باغچه كه در جنب منزل واقع بود مصروف مىشد .\r\nاز اين روزها روزى خبر رسيد كه جمعى ارباب طرب به جهت تحصيل معاش از ايران به تفليس آمده‌اند . كمانداد كه عبارت از كوتوال و صاحب اختيار شهر تفليس بوده باشد ، آنها را در قلعهء محبوس خانه فرستاده ، حبس كرده‌اند . صاحبى ايلچى فرستاد قلعه‌بيكى مذكور را آورده ، فرمودند كه بچه جهت ارباب طربى كه از ايران به اينجا آمده‌اند محبوس كرده‌اى ؟ در جواب مذكور نمود كه بتصور اينكه مبادايشان قطاع الطريق\r\n\r\n","description":"","footnote":"","page_name":" 35 ","page_number":107},
  {"content":"\r\n\r\nباشند ، يا در ايران مرتكب غلط كلى گرديده ، خود را ملبس به اين لباس كرده به اينصوب آمده باشند و از اينجا نيز بجاى ديگر بروند و چندى بعد از دولت عليهء ايران حكم شود كه چنين اشخاص به آن سامان آمده بايد روانهء نمائيد . من اينها را چندى محبوس كرده‌ام ، كه هر گاه از اين مقوله امورات ظاهر نشود ، آنها را مرخص كنم ، كه به امر خود مشغول شوند و اگر امرى از آنها ظاهر شود در دست باشند .\r\nصاحبى ايلچى از سخنان حسابى او بسيار خوشش آمده [ و او 
  ] مرد عاقلى به نظر آمد . فرمودند كه حال مجددا ، آنها را به سمت ايران روانه كن ، قبول نموده آنها را آورده و آدم همراه كرد روانهء ايران نمود .\r\nروزى ديگر جلوداران و مهتران اسبان هدايا مرتكب بعضى حركات بى جا شده « 1 » با يكديگر منازعه كرده بودند . بعد از اينكه بعرض صاحبى ايلچى رسيد آنها را خواسته هريك را به قدر عمل خود تنبيه و سياست نمودند . روزى ديگر همگى در منزل توقف داشتيم آواز عظيمى به گوش رسيد . تفحص نموديم ، چون منزل صاحبى ايلچى در بالاخانهء مرتفعى واقع شده بود و چندين نفر سالدات در آنجا مشغول كشيك بودند يكى از آنها پشت بر محجر « 2 » داده ايستاده بود . غافل محجر « 2 » شكسته از آن بالا بر زمين افتاد . به قدر ارتفاع داشت . آن آواز از آن بود . اما آن سالدات ساعتى مدهوش بود . به حال آمده زهى قضاى بىبركت .\r\nيوم چهارشنبه غرهء شهر رمضان المبارك : موافق تقويم غره بود . اما به علت ابر بسيار رويت هلال واقع نشد . و صاحبى ايلچى شب را در منزل سردار موعود بودند . رفته غذا صرف نفرموده مراجعت كردند ، و آخر شب غذا صرف نموده نيت روزه كردند و استراحت شد . درهمين روز دو رأس اسب يكى عربى و ديگرى تركمانى ممتاز كه سردار هر دو را ديده و خواهش داشت برسم تعارف به جهت او فرستادند . بعد از ملاحظه و رضامندى كلى ده دانه اشرفى باجاغلى ، به حاملان انعام كرده بود . در اين روز امر ديگر واقع نبود .\r\nيوم پنجشنبه دويم و جمعه سيم : كه ايام رمضان و بجز تلاوت قرآن امرى مطلوب نبود ، در سر آن آب كه از بالاى كوهها به زير مىريزد و حوض بزرگى در آنجا ساخته‌اند و در آنجا كه مىنشينند تمامى باغات و اشجار درنظر است . صاحبى ايلچى گاهى در آنجا رفته مشغول تلاوت قرآن مىبودند و بعضى اوقات در منزل بملاحظهء كتاب و نوشتن خط انگريزى قيام مىنمودند .\r\nيوم شنبه چهارم : صبح آقابيك دربندى آمده ، مذكور نمود كه بايد فيلان و اسبان را روانهء پتربورغ كرده باشم . صاحبى ايلچى ، فيل‌بانان و جلوداران و مهتران اسبان را طلبيده ، قدغن فرمودند كه اسباب و اثاث خود را موجود و آماده كرده و آنچه شايست و بايست به آنها داده عصر اين روز آنها را با جمعى سوار قزاق « 3 » و اسب‌كش و مهماندار روانهء كراچتن نمودند . كراچتن مكانيست كه هر كس از تفليس به سمت پتربورغ ميرود ، در آنجا برده دو سه روز او را نگاه ميدارند ، و مجموع اسباب او را دود\r\n\r\n\r\n","description":"","footnote":"\r\n( 1 ) - متن : كرده\r\n( 2 ) - متن : معجر\r\n( 3 ) - متن : قزاغ\r\n","page_name":" 36 ","page_number":108},
  {"content":"\r\n\r\nميدهند بعضى چيزها دارند در اطاقى به آتش ريخته دود مىكنند آدم و اسباب او را در آن اطاق برده دود داده و بعد او را روانه مينمايند . جهت اين عمل اين است كه مىگويند هرگاه كسى ناخوشى و مرضى داشته باشد يا از ولايتى كه و با و طاعون در آن باشد آمده باشد اين دود را كه به او ميدهند رفع آن ناخوشى به كلى از او مىشود ، و بوى آن مرض به ولايات ديگر كه ميرود نميرسد . غرض از بردن به كراچتن و دادن دود اين است . خلاصه آنها را به آنجا برده چند روز نگاه داشتند و بعد از آنجا روانه نمودند . اين روز بطريق ساير روزها گذشت .\r\nيوم يكشنبه پنجم : كه عيد روسيه است و سردار روانهء كليسا شده بود درحين معاودت با جمعى از بزرگان و اعزه و اعيان روسيه به منزل ما آمده اظهار دوستى و محبت بسيار با صاحبى ايلچى نموده ، قدرى عذرخواهى تعويق حركت از تفليس را از صاحبى خواستند ، بصحبت مشغول بودند . مقارن آن حال يكنفر چاپار از دربار ايران وارد و فرمان همايون شاهنشاهى را كه درباب تنبيه و تأديب طايفهء تركمان و فتح و ظفر غازيان نصرت نشان و انتظام امور مملكت خراسان اطاعت اهالى هر ات و آنسامان به سرافرازى و افتخار صاحبى شرف صدور يافته بود ، با ارقام قضا نظام نواب ولى عهد و رقيمه‌جات امناى دولت ابدمدت قاهره آورده تسليم نمود .\r\nبعد از زيارت و استحضار از مضامين آنها ، سرورى و نشاطى در خاطر همگى ما راه يافته ، صاحبى ايلچى را به حدى خرمى و خوشوقتى دست داده كه بىاختيار بوجد درآمدند .\r\nسردار و اعزه و اعيانى كه حضور داشتند همگى از مضمون فرمان همايون و فتح و نصرت غازيان جلادت نشان مطلع گرديده ، تهنيت و مباركباد مىگفتند و فرمان مبارك را با ارقام سردار گرفته و روانهء منزل خود گرديده ، كه به خط اروسى سواد و سواد آن را روانهء پتربورغ نمايد ، و بعد آنها را ارسال خدمت ايلچى سازد .\r\nاين روز به جهت وصول اين خبر بهجت اثر ، بخوشى و خوشحالى گذشت .\r\nيوم دوشنبه ششم ، الى يكشنبه دوازدهم : امرى كه قابل تحرير باشد وقوع نيافت .\r\nروزها صاحبى ايلچى گاهى بتلاوت قرآن و گاهى بتماشاى باغ و بوستان و گاهى بصحبت دوستان كه بديدن مىآمدند مشغول بودند . يك روز عرايض و نوشتجات قلمى و به مصحوب همان چاپار كه فرمان فتح آورده بود ارسال ايران نمودند و تكليفى كه نيز شايستهء او بود به او دادند . بسيارى از روز و شب مذكور سردار به منزل صاحبى مىآمد و دلجوئى از رهگذر غمگين توقف در تفليس مىنمود .\r\nروزى ديگر عابدين بيك مازندرانى كه غلامى يوسف نام داشت و از ايران فرار و قدرى مال او را برداشته به تفليس آمده بود . صاحبى ايلچى حكما مال او را گرفته به او رد نمود ، و غلام مذكور كه سالها بود مسلمان شده بود مجددا بدين ارمنى عود نموده زوجهء ارمنى هم گرفته در تفليس توقف كرد ، عازم ايران بود ذريعه و نوشتجات به امناى دولت عليهء ايران قلمى و به مصحوب عابدين بيك مذكور ارسال نمود .\r\nدوشنبه سيزدهم : سردار تفليس را ناخوشى عارض شده بود . صاحبى ايلچى آقابيك را مامور به حال‌پرسى او نمودند .\r\n\r\n","description":"","footnote":"","page_name":" 37 ","page_number":109},
  {"content":"\r\n\r\nميرزا ابراهيم وزير و نويسندهء سردار كه به علت اينكه در چمن گلستان درحين بستن عهدنامهء مصالحهء دولتين بعضى دقت‌هايى بى جا ، و سخنان بىپا مذكور مىنمود و القاب شاهنشاه عالم‌پناه را بطريقيكه بايست در عهدنامه قلمى نكرده بود و از اين جهت صاحبى ايلچى از او رنجيده‌خاطر بود اين روز به خدمت ايلچى آمده عذر بدرفتارى ايام گذشته را خواسته فقرات بسيار از مراتب صداقت و اخلاص خود به دولت عليهء ايران بيان نمود . چون از ناصيهء احوال او صداقتى ظاهر بود و الحق آدم معقول آراسته به نظر نمود ، صاحبى ايلچى تعهد فرمودند كه استدعا بدولت عليهء ايران نموده كه نشان شير و خورشيد به او مرحمت شود .\r\nاين معنى بيشتر باعث اخلاص او بدولت عليه گرديده ، اظهار اميدوارى نمود .\r\nچون فيما بين او و آقابيك صفائى نبود در آن بين آمده او را به منزل ملاقات نمود . حالش برهم خورد برخاسته به منزل خود رفت . صاحبى ايلچى اظهار محبت بسيار به ميرزا ابراهيم نمود . او نيز روانهء منزل خود شد . اين روز خبر رسيد كه سرخاى خان لگزى كه چندى در دار السلطنه طهران و چندى در تبريز توقف داشت با كوچ و بنه مرخص گرديده كه روانهء ولايت خود شود . درحين عبور از رودخانهء كر جماعت قزاق « 1 » و سالدات كه از جانب سردار روس در آنجا مستحفظ بودند برسر او ريخته پسر و زن و يك دو نفر ديگر از همراهان او را به قتل رسانيده سرخاى خان خود فرار و روانهء ديار خود شده است .\r\nصاحبى ايلچى را از اين خبر غم بسيار و اندوه بيشمار عارض گرديد . و آن روز به تلخى گذشت .\r\nسه‌شنبه چهاردهم و چهارشنبه پانزدهم : امريكه تازگى داشته باشد واقع نبود . در اين روزها آدمى از جانب سردار والاتبار ايروان آمده ، قدرى وجه برسم تكلف به جهت صاحبى ايلچى آورد . اراده داشتند كه قبول ننمايند . همراهان بيان كردند كه پس فرستادن آن بيصورت است . قبول كردند . در همين روز مذكور شد كه سردار اسكندر بيك گماشته صاحب معظم صدراعظم را كه چندى قبل از اين به تفليس فرستاده بودند ، مرخص نموده كه روانهء ايران شود . اين روزها بطريق قبل گذشت .\r\nپنجشنبه شانزدهم و جمعه هفدهم : در اين روزها به علت روانه شدن اسكندر بيك ، صاحبى ايلچى قدرى اوقات صرف تحرير عرايض و نوشتجات به ايران نمود ، و آنها را به اتمام رسانيده كه به مصحوب اسكندر بيك ارسال دارند . در اين روزها به‌علت بىعصمتى زنهاى گرجى و ارمنى ابوالقاسم نام جلودار اسبان هدايا ، و محمد تقى فراش و يك دو نفر اجامره و اوباش ديگر فريفتهء زنان آنجا گرديده مذكور نموده بودند كه ما در اينجا توقف و بدين ارامنه بيرون مىآئيم . در كليسا رفته بارها حركات بدستور گرجى و ارمنى كه به كليسا ميروند كرده بودند . اين خبر بعرض صاحبى ايلچى رسيد و باعث تغير كلى ايشان گرديد . اراده داشتند كه آنها را نسق كرده باشند . همراهان مانع گرديدند .\r\nدو روز بعد آنها را قدرى خرجى داده ، مقيد با جمعى قزاق روانهء ايروان نموده كه از آنجا روانهء ايران شوند . ديگر از اعمال غريبه هر كس اينكه در هنگاميكه اسكندر بيك\r\n\r\n\r\n","description":"","footnote":"\r\n( 1 ) - متن : قزاغ\r\n","page_name":" 38 ","page_number":110},
  {"content":"\r\n\r\nمرخص گرديده كه روانه شود و نوشتجات صاحبى ايلچى هم به او تسليم شده بود ، ملا تاريوردى شيخ الاسلام مسلمانان تفليس كه قدرى از احوال آن پيش بيان شده و در حقيقت مسائل واجبى ضرورى را نميداند ، نزد اسكندر بيك رفته و لولهءكاغذ قطورى كه سران را به لاك محكم كرده به او داده و گفته اين روزنامچهء يك ساله افعال و اعمال طايفهء روسيه است . آنچه در هر باب از پاىتخت روس الى تفليس در اين يكسال وقوع يافته من در اينجا ضبط كرده‌ام . گويا در ايام توقف اسكندربيك هم همه‌روزه نزد او ميرفته و اخذى از او مىكرده و وعدهء همين روزنامه را به او ميداده ، تا اين روز كه اسكندر بيك عازم بود اين لوله را آورده و مذكور ساخته كه آنچه ميخواهى در اين ضبط است . لكن در اينجا صلاح نيست كه سر آن را بازكنى . يك منزل كه از اينجا دور شدى سر آن را بازكرده ملاحظه كن ، والحال يك طاقه شال ترمهء ممتاز در ازاء اين خدمت به من بده تا بروم . اسكندر بيك را از اين جهت خوشوقتى كلى دست ميدهد و به جناب آخوند مذكور مىگويد كه شال در بقچه حاضر است ساعتى ديگر تشريف آورده بگيريد . آخوند قبول نموده ميرود . چون اسكندر بيك را شوق زيادى به ملاحظهء روزنامهء مذكور بوده طاقت نياورده لوله را باز مىكند ملاحظه مينمايد كه تمام كاغذ سفيد است . بسيار متغير شده درهم مىپيچد و مىگذارد . همان ساعت آخوند معاودت كرده مطالبهء شال مىكند .\r\nاسكندر بيك مىگويد آخوند ! اين لوله تمام كاغذ سفيد است . آخوند ميگويد سبحان الله اين دو لوله در طاقچهء اطاق بوده سهوا اين يكى را آورده‌ام بده تا بروم و لولهء اصل را بياورم . لوله را گرفته ميرود و سه روز پنهان مىشود . تا اينكه اسكندر بيك كه دو سه منزل رفته مرئى « 1 » ميگردد . ديگر چون آوازهء همت و سخاوت جناب نظام الدوله العلية العاليه گوش‌زد سردار روس گرديده بود . بنابر اينكه ابواب دوستى و تعارف فيما بين آنها مفتوح شود ، موازى يك سروك ثمور كه فى الجمله امتيازى داشت به مصحوب اسكندر بيك به جهت ايشان فرستاد .\r\nيوم شنبه هجدهم الى بيست و پنجم : امرى كه قابل تحرير باشد روى نداد . صاحبى ايلچى اكثر روز بتلاوت قرآن و گاهى بتفرج باغ جنب منزل و در سر آب كه از كوه به زير مىآيد ، مشغول بودند . بعضى از اوقات ، اوقات خود را نيز صرف نوشتن خط انگريزى و مطالعهء كتاب مىنمودند .\r\nبسيار روزها سردار و بزرگان به ديدن آمده ، ابواب صحبت از هر جا و هر مقوله فيما بين ايشان مفتوح بود . و يك دو دفعه نيز صاحبى ايلچى به منزل سردار رفته . او بسيار عزت و احترام مىنمود و نويد حركت از تفليس و روانه شدن به پتربورغ و آوردن امضاى عهدنامه را از دربار پادشاه خود ميداد .\r\nروزى از اين روزها آقا بيك دربندى ، خدمت صاحبى ايلچى آمده مذكور نمود كه در عالم واقعه ديدم سگ زرد بسيار بزرگى روبمن مىآيد و من ايستاده منتظر آمدن اويم ، و محافظت خود را مىكنم كه مبادا مرا اذيت برساند . ناگاه از نظر من غايب شد و هر قدر تفحص كردم ندانستم به كجا رفت . مقارن بيان آقا بيك خبر رسيد كه مصطفى خان طالش « 2 »\r\n\r\n\r\n","description":"","footnote":"\r\n( 1 ) - متن : مرعى\r\n( 2 ) - مج : جعفرقلى خان دنبلى\r\n","page_name":" 39 ","page_number":111},
  {"content":"\r\n\r\nكه منشاء فساد كلى و استقلال طايفهء روسيه گرديده بود لبيك حق را اجابت گفته وفات يافت . چون آقا بيك از دوستان و يكرنگان او بود ، دست تأسف برسر زده آغاز زارى نمود .\r\nصاحبى ايلچى به او فرمودند كه هيچ خوابى به اين زودى اثر نكرد ، كه خواب تو اثر كرد . سگ زرد اين مرد بود كه وفات يافت و از نظرها غايب شد . آقا بيك را از اين تعبير خوش نيامده برخاست و به منزل خود رفت . لكن در حقيقت هيچ معبرى تا حال به اين خوبى تعبير نكرده بود .\r\nيوم يكشنبه بيست و ششم : طلوع صبح ايشيك آقاسى سردار وارد و خدمت صاحبى ايلچى اظهار نمود كه امضاى عهدنامهء مباركه از دربار پادشاه روس رسيده و احكام بليغه از جانب او درباب رفتن شما به پتربورغ شده است .\r\nصاحبى ايلچى يك طاقه شال رضائى به او انعام فرمودند ، و از وصول اين خبر سرورى در خاطر همگى راه يافته ، درهمان بين سردار با جمعى اعزه و اعيان وارد منزل صاحبى ايلچى گرديده نشان شير و خورشيد كه از شاهنشاه عالم‌پناه به او مرحمت شده بوده ارسال پتربورغ كرده بود كه از پادشاه خود مأذون شده باشد ، در همين روز با نشان ديگر از پادشاه روس به‌جهت او آورده هر دو را حمايت و زينت گردن خود ساخته و بشكرگزارى جناب بارى مشغول گرديده ، مذكور نمود كه از قرار شروح نوشتجات بر من ظاهر شده كه اين امضائى كه حال آورده‌اند ، امضاى سيم است كه از دربار پادشاه من رسيده ابتدا يك امضائى به مصحوب آدمى فرستاده بودند . آدم و امضاء هر دو در راهها مفقود الخبر گرديده ، معلوم نشده كه بچه طريق اتفاق افتاد .\r\nدفعه ديگر امضائى به محصوب آدمى فرستاده‌اند ، در عرض راه نجات فرانسه گرفته ، برده‌اند .\r\nاين دفعه سيم است كه امضا به اينجا رسيده و من كه سردارم الحمد الله تعالى در دولت عليهء ايران و نزد شما خجل نشده‌ام ، و نيز مذكور نمود كه از جانب پادشاه من بساناويچ كه در ايران مشهور بدلى مايور است با جمعى ديگر مأمور بمهمان‌دارى شما گرديده كه در عرض راه پتربورغ به خدمتگذارى شما مشغول باشند . و نيز مذكور نمود كه از دولت ما چنين حكم شده كه به قدر يكصد نفر سوار مكمل مسلح سواى عمله‌جات و همراهان بايد همراه شما باشند كه به اعزاز و احترام تمام رفته باشيد ، زيرا كه پادشاه من از وقوع مصالحهء ميمونه مشعوف و از رفتن شما نيز مسرور است . عنقريب مطالب و مهمات منظورهء شما را بر وفق دلخواه صورت ميدهد ، و شما را با نيل مقصود از آنجا روانه خواهد كرد .\r\nاز اين مقوله سخنان بسيار گفته و ما را خاطرجمع كرده و خواهشمند شد كه اليوم صاحبى ايلچى بشاديانهء وصول امضاى عهدنامه در سر ميز سردار رفته ، حاضر شده باشند .\r\nصاحبى ايلچى اگرچه صايم بودند ، قبول نمودند . سردار بعد از خوشوقتى و تعارف بسيار برخاسته به منزل خود رفت . صاحبى ايلچى همان لحظه قدغن فرمود عرايض و نوشتجات در همين بابت به دولت عليهء ايران قلمى و به مصحوب آقا بابا بيك غلام سركار نواب ولى عهد ارسال تبريز نمودند و انعامى كه شايستهء حال او بود نيز به او داده شد . بعد از فراغ از روانه ساختن چاپار مذكور ، گاريت مخصوص آورده ، صاحبى ايلچى سوار و با\r\n\r\n","description":"","footnote":"","page_name":" 40 ","page_number":112},
  {"content":"\r\n\r\nهمراهان روانهء منزل سردار شدند .\r\nبه ورود منزل ، سردار انواع عزت و احترام بجاى آورده ، و به شاديانهء وصول امضاء اساس عشرت برپا داشته ، و ميزى در كمال آراستگى آراسته ، بزرگان و اعزه و اعيان خود را در آنجا حاضر كرده ، به عشرت و صحبت و صرف غذا مشغول شدند . سازونوا « 1 » مىنواختند و بعد از صرف غذا ، شراب بسلامتى شاهنشاه عالم‌پناه خورده ، سى و سه عدد توپ شادى انداختند .\r\nبعد صاحبى ايلچى روانهء منزل خود گرديده ، آن روز و آن شب را بخلاف ساير روز و شب‌ها كه از طول توقف تفليس و نرسيدن امضاى عهدنامه دلگير و پريشان‌خاطر بودند بشادى و خوشوقتى گذرانيدند . سردار قدغن نمود آن شب تمام تفليس و مكان‌هاى مرتفع را چراغان كرده بودند ، و تمام خلق از زن و مرد به عيش و عشرت و شادمانى مشغول بودند .\r\nچند يوم پيش محمد بيك گنجه [ اى 
  ] حسب الامر نواب ولى عهد به جهت ديلماجى لسان اروسى كه فى الجمله ميدانست وارد تفليس گرديد و درحين ورود خدمت صاحبى ، بسيار بىادبانه مكاتيب را داده و سخنان درشت مذكور نموده بود . اين روز باوجود ايام رمضان شرب خمر كرده و در بازار شهر رفته حركات مستانه مىنموده ، صاحبى ايلچى كه مطلع گرديدند بابا بيك غلام سركار ولى عهد را كه در آنجا بود پيغام فرموده كه به او بگويد كه اين گونه حركات و رفتار ناهنجار در اين بلاد خلاف ضابطه است ، البته ترك كرده باش . مشاراليه نزد او رفته بيان پيغام را نمود . محمد بيك مذكور با ، بابا بيك غلام آغاز منازعه كرده سخنان لاطايل به او گفته بود .\r\nيوم دوشنبه بيست و هفتم ، الى چهارشنبه بيست و نهم : به هيچ وجه تازه [ اى 
  ] واقع نبود كه قابل تحرير باشد . روزها بتلاوت قرآن و گردش در اطراف منزل و صحبت كتاب مىگذشت . روزى از جانب سردار والاتبار ايروان قاصد ارمنى آمده ، مراسله [ اى 
  ] مبنى بر حال‌پرسى از ايشان به جهت سركار صاحبى ايلچى آورده بود . جواب ، قلمى و به او داده شد . يك اشرفى نيز انعام به او داده شد . ديگر روزها و شب‌هاى مذكوره در منزل بسر برده بطريق ايام پيش گذشت .\r\nيوم پنجشنبه سلخ شهر رمضان المبارك : قدرى به تلاوت قرآن و صحبت با همراهان به جهت صاحبى ايلچى گذران شد . بعد آقا بابا بيك غلام سركار نواب ولى عهد وارد ، و ارقام از سركار اشرف و نوشتجات از امناى دولت ابدمدت قاهره به‌جهت صاحبى ايلچى آورده ، دو عدد تسبيح مرواريد به‌جهت مزيد هداياى پادشاهى و يكهزار تومان وجه نقد به جهت اخراجات صاحبى ايلچى آورده ، تسليم نمود . چون دو نفر غلام ديگر همراه او بود ، آنها را به استراحت مأمور و باقى روز و شب بدستور گذشت .\r\nيوم جمعه غرهء شهر شوال المكرم 1229 : كه عيد فطر مىبود صاحبى ايلچى به نماز عيد مشغول و با همراهان ناهار صرف نمود . سردار با جمعى كثير از بزرگان روس به ديدن\r\n\r\n\r\n","description":"","footnote":"\r\n( 1 ) - مؤلف مهرجا « سازونوا » را « سازونواز » ضبط كرده است .\r\n","page_name":" 41 ","page_number":113},
  {"content":"\r\n\r\nآمده مباركباد عيد مىگفتند . چاى « 1 » و شيرينى آورده صرف نمودند ، و صاحبى ايلچى مضامين ارقام نواب اشرف را با كيفيت آوردن تسبيح مرواريد ، و آمدن آقا بابا بيك به سردار اظهار نمودند ، بعد ساعتى نشسته به صحبت مشغول بودند و به منزل خود رفتند .\r\nباقى روز بطريق روزهاى ديگر گذشت .\r\nيوم شنبه دويم : به‌اصطلاح روس يوم تولد مادر پادشاه آنها بوده ، و اين روز را اين طايفه عيد ناميده به عيش و طرب مشغول مىشوند .\r\nسردار با جمع كثيرى به منزل صاحبى ايلچى آمده اصرار زياد نمودند كه ايشان را به تماشاى كليساى خود برده وضع و آئين روسيه را ديده باشند .\r\nصاحبى نظر به اصرار ايشان با همراهان به اتفاق سردار به كليسا رفته در آنجا جميع خلق و بسيارى زنان و كشيشان و پادرىها كه او را مجتهد ميدانند جمع بودند .\r\nبه ورود آنجا ملاحظه شد كه كشيشها و پادرى و خدمهء كليسا لباس‌هاى زرى به تركيبات مختلف پوشيده و كتاب‌ها در دست گرفته ، قدرى پيش و پس « 2 » مىروند و چيزها مىخوانند و حركات غريبه از آنها ظاهر مىشود ، و پادرى خاج را در دست گرفته رو بهركس كه اشاره مىكند او به سجده مىرود و همچنين از اين مقوله حركات كه تفصيل باعث طول مىشود كارها كردند . بعد از ساعتى يكى از آنها بشقابى در دست گرفته در ميان خلق راه رفته ، هريك چيزى مىدادند . صاحبى ايلچى در آنجا چند دانهء اشرفى در بشقاب انداختند و بعد از آنجا به همراهى سردار بخانهء پادرى بزرگ كه عملهء پيشوايان آنها مىبود رفتند .\r\nدر آنجا ميزى گسترده ، و اقسام شراب‌ها چيده و گذاشته بود ، بعد از نشستن آنها پادرى خود ، پياله [ اى 
  ] پر كرده و خورد ، و خلق خود را تكليف به خوردن نمود ، آنها مشغول اكل‌وشرب ، و صاحبى ايلچى با همراهان مشغول صحبت بودند . تا اينكه سردار و ساير آنها غذا صرف نموده ، مجلس برهم خورد و همگى از آنجا حركت و هر يك روانهء منزل خود شدند . و باقى آن روز نيز به‌طريق ساير روزها گذشت .\r\nيوم يكشنبه سيم الى دوشنبه يازدهم : صاحبى ايلچى گاهى به مطالعهء كتاب و گاهى به نوشتن خط انگريزى ، و بعضى اوقات به گردش باغ جنب منزل مشغول بودند ، و اغلب به‌علت طول توقف در تفليس و تعويق تبديل عهدنامه به دلگيرى و پريشانى خاطر مىگذرانيدند . روزى از اين روزها ، جنرال بساناويچ مهماندار را كه تا آن روز به ديدن صاحبى ايلچى نيامده بود ، سردار [ او را 
  ] بهمراهى پاليوانج وزير خود نزد صاحبى ايلچى فرستاد كه حسب الامر پادشاه ما [ ايشان 
  ] مهماندار عرض راه شما مىباشد ، و بايد با او برسر محبت و مهربانى باشيد . صاحبى ايلچى او را بسيار نوازش نموده و اظهار محبت زياد با او كردند . او نيز تعهدات بسيار در مراتب مهماندارى عرض راه نموده و به منزل خود رفت .\r\nروز ديگر پادرى بزرگ كه عملهء مجتهدين آنها مىباشد برسم بازديد نزد صاحبى\r\n\r\n\r\n","description":"","footnote":"\r\n( 1 ) - متن - چاهى .\r\n( 2 ) - متن - پيش‌وپست .\r\n","page_name":" 42 ","page_number":114},
  {"content":"\r\n\r\nايلچى آمده ، تعارف بسيار به عمل آورد . چاى « 1 » و شيرينى صرف كرده به منزل خود رفت . اما از اين پادرى بزرگ حكايتى مسموع شده ، در اينجا تحرير مىشود : قاعده و قانون روسيه اين است كه سالى يك دفعه در روزى معين ، مجموع زن و مرد در كليساها نزد پادرى و كشيشان رفته معاصى كه از هر مقوله كرده‌اند ، در خفيه به كشيش يا پادرى مىگويند . او بعضى را خود مىبخشد و بعضى را نويد بخشيدن بعد مىدهد و او را توبه تلقين مىكند ، آن شخص خوشحال از آنجا بيرون آمده تا سال ديگر باز به اعمال خود مشغول است و قاعده هم اين است كه بعد از اينكه هر كس كه كشيش و پادرى مىشود بايد به هيچ وجه تزويج اختيار نكند و زوجه نداشته باشد و مقاربت از او صادر نشود . اگر فرضا صادر شود واحدى مطلع شود ، او را انواع سياست كرده ، ديگر او را به كليسا راه نمىدهند . اتفاقا در اين سال در همان روز موعود ، جمعى نزد همين پادرى رفته و معاصى خود را يك‌يك بيان كرده و بخشيده شده ، مىرفتند . نوبت به جوانى رسيده ، او رفته هر امرى كه از او صادر شده بود بيان نمود . چون بايد خلاف واقع و دروغ نگويند در يك امرى بسيار شرم مىكرد و سر به زير مىانداخته . پادرى اصرار بسيار مىكند كه بگو ، شرم مكن مىگويد من با صبيهء شما مقاربت كرده‌ام . پادرى مىگويد عيب ندارد ، من هم با مادر شما همين عمل را كرده‌ام هر دو بخشيده خواهد شد .\r\nخلاصه اوصاف حميدهء ايشان بسيار است .\r\nروزى ديگر از اين روزها سردار به منزل صاحبى ايلچى آمده ، بعد از تعارفات ، مذكور نمود كه چون ميرزا ابراهيم ارمنى در كمال خوبى امضاى عهدنامه را به خط ايرانى ترجمه نموده است شما از دولت خود خواهشمند شويد كه نشان شير و خورشيد به جهت او مرحمت شود .\r\nصاحبى ايلچى چون پيش همه به او وعده كرده بودند قبول فرمودند . ديگر در آن روزها امرى واقع نبود .\r\nيوم سه‌شنبه دوازدهم : صبح سردار چند نفر خاصان خود را فرستاد كه امروز عهدنامه و امضاى آن را با يكديگر تبديل خواهم نمود . قدغن كرده تمام بزرگان و اعزه و اعيان و مطلق خلق روسيه و سالدات سوار و پياده از درب منزل ما الى درب منزل سردار ايستاده ، به آئين خود سازونوا مىنواختند و اسباب عشرت و شادى برپا داشتند .\r\nسردار جمع كثيرى از بزرگان خود را با گاريت شش اسبهء مخصوص نزد صاحبى ايلچى فرستاده ، مذكور نمود كه سردار را منظور اين است كه اصل عهدنامهء ميمونهء مباركه ، مهموره بهمر شاهنشاه عالم‌پناه را كه نزد شماست به اعزاز تمام برداشته به منزل باشند ، كه در عرض راه ما نيز امضاى عهدنامهء ميمونه كه به دست خط و مهر پادشاه خود در دست داريم قدرى به استقبال آورده ، هر دو را با يكديگر در منزل برده ، تبديل نمائيم .\r\nصاحبى ايلچى بنحو خواهش او ، اصل عهدنامهء مباركه را با قاب طلاى مينا در كمال اعزاز در گاريت گذشته و با همراهان سوار گرديده ، از منزل خود روانهء منزل سردار شديم . در عرض راه همه‌جا تمامى خلق اعزاز و اكرام مىنمودند . در وسط راه آنها نيز\r\n\r\n\r\n","description":"","footnote":"\r\n( 1 ) - متن : چاهى .\r\n","page_name":" 43 ","page_number":115},
  {"content":"\r\n\r\nآمده ، همه با يكديگر رفته داخل منزل سردار شديم . منتهاى عزت و احترام بجاى آورده ، تبديل نمودند .\r\nصاحبى ايلچى را بعد از تبديل بخاطر رسيد كه ولايات آذربايجان بىجهت به تصرف آن ظالمان برآمده و بعدها تغيير نخواهد يافت . از اين جهت به حدى دلگير و پريشان احوال گرديد كه همگى حضار مجلس از تغيير احوال صاحبى حيران بودند ، و سردار قدرى متحير شد ، در مقام تحقيق برآمد . صاحبى ايلچى جواب نگفته همان ساعت امضاء را برداشته با همراهان روانهء منزل گرديد ، و سردار عهدنامه را با احترام ، و خلق روس را تمام همراه خود برداشته روانهء كليسا گرديدند ، و در آنجا به آئين خود به دعا و شكرگزارى مشغول شد ، و معاودت به منزل خود نمود .\r\nچون همين روز ناهار ، « 1 » صاحبى ايلچى در منزل سردار موعود بودند بعد از سه چهار ساعت گاريت مخصوص آورده ، صاحبى ايلچى سوار و با همراهان روانهء منزل سردار شدند . به ورود آنجا اكرام بسيار نموده ، جميع كشيش‌ها و پادرى و بزرگان آنها در آنجا جمع بودند . بعد از زمانى با جمعيت بسيار در سر ميز رفته و ناهار « 1 » مرغوبى نيز از كارخانهء صاحبى ايلچى آورده در سر ميز گذاشته ، همگى به‌صرف غذا مشغول شدند .\r\nبعد از غذا برخاسته سردار و همگى اهل مجلس ، شراب به سلامتى شاهنشاه عالم‌پناه ايران خورده ، سى و سه عدد توپ شاديانه انداخته و سازونوا مىنواختند . بعد از آن فقرات ، ساعتى نشسته با سردار صحبت مىداشتند و بعد از آنجا برخاسته روانهء منزل شدند . در منزل ساعتى به استراحت مشغول ، چون سردار قدغن نموده بود كه اين شب همهء شهر و خارج شهر را چراغان و اساس آتش‌بازى و عشرت برپا كرده باشند ، اين روز همهء خلق آن بلد ، از زن و مرد به عيش و طرب و لهو و لعب گذران مىنمودند . نظر به اينكه هنگام حركت صاحبى ايلچى از منزل ، سردار وعدهء شب را نيز خواسته بود شام گاريت مخصوص آورده ، سوار و با همراهان روانهء منزل سردار شدند .\r\nبعد از ورود ساعتى به تعارف رسمى گذشته ، در ايوان‌خانهء سردار كه مقابل آن ميدان است و اسباب آتش‌بازى در آنجا برپا بود توقف نمودند . بناى آتش‌بازى و سازونوا گذاشتند . چيزى از اسباب آتش‌بازى به تركيب شير و خورشيد كه نشان شاهنشاه ايران است و نام مبارك شاهنشاه در بالاى او ظاهر بود ، ساخته بودند و نشان پادشاه روس و اسم او را نيز ساخته در بين آتش‌بازى آتش زدند و قسم غريبى بود كه تمام از دور ظاهر و مرئى مىشد و بسيار طول كشيد تا به اتمام رسيد . بعد بعضى آتش‌بازى ديگر به اقسام مختلف كرده ، تمام شد . از آنجا برخاسته به منزل سردار رفته ، در آنجا زنان و مردان بسيار ، از روس و غيره بودند . ساعتى نشسته صحبت مىداشتند . بعد هر يك برخاسته به منزل خود رفتند . صاحبى ايلچى نيز سوار گرديده ، روانهء منزل شدند و استراحت نمودند .\r\nيوم چهارشنبه سيزدهم و پنجشنبه چهاردهم : امرى واقع نبود ، روزى سردار جنرال بساناويچ را به منزل صاحبى ايلچى آورده مذكور نمود : كه چون حسب الامر پادشاه من [ ايشان 
  ] مهماندار عرض راه شماست ، من مىخواهم كه شما در مقام دوستى و محبت با او باشيد .\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 44 ","page_number":116},
  {"content":"\r\n\r\nصاحبى ايلچى مذكور نمودند كه در صورتى كه او با ما در مقام يكرنگى باشد و در عرض راه بطريق خوشى رفتار نمايد ، من هم كمال محبت به او داشته خواهم بود . جنرال مذكور خود وعدهء ضيافت از صاحبى ايلچى خواسته و تعهدات كلى نموده ، همگى به منزل خود رفتند . شب بعد گاريت مخصوص سردار را آورده صاحبى سوار و با همراهان بخانهء بساناويچ كه خانهء پدرزن او بود و شخص بزرگ صاحب دولتى ، و گمرك‌چى حاجى ترخان مىباشد رفتند . سردار و تمامى اعزه و اعيان و بزرگان و زنان ايشان در آنجا بودند . هريك به قدر حال عزت و احترام به صاحبى ايلچى و همراهان مىنمودند ، تا قدرى از شب گذشته همگى در سر ميز نشسته و به آئين خود اقسام تكلفات آماده كرده ، آوردند و به مصرف رسيد . بعد از صرف غذا ، ساعت ديگر توقف و به اتفاق سردار روانهء منزل خود شدند . اين روز و شب سردار بيان نمود كه زمان حركت از تفليس قريب است . اگر امرى داشته باشيد صورت بدهيد .\r\nيوم جمعه پانزدهم : صبح عراده و كالسكه آورده ، تمامى اسباب و اثاث و عمله « 1 » و ايتام صاحبى ايلچى را برداشته به كراچتن كه كيفيت آن [ در 
  ] پيش ذكر شده ، بردند كه در آنجا دود داده باشند . در آنجا چادر صاحبى ايلچى را برپا نموده ، عمله و اسباب در آنجا مشغول دود دادن به خود شدند . عصر گاريت مخصوص آورده ، صاحبى ايلچى از منزل حركت و روانهء عمارت توپخانه كه در سراب‌كر واقع است و قريب به چادر بود شدند . و در آنجا فرود آمدند .\r\nبعد از ساعتى سردار و جمعى بزرگان آمده ، مباركباد منزل جديد را مىگفتند و ساعتى نشسته به صحبت مشغول بودند ، بعد عذرخواهى بسيار كرده روانهء منزل خود شدند .\r\nآن شب در منزل جديد بسر برده شد .\r\nيوم شنبه شانزدهم : صاحبى ايلچى در حوالى منزل گردش مىنمودند . آقا بابا بيك چاپار و يك نفر ديگر از تبريز وارد و قدرى شال ترمه و زرى مقبول و سه فرد قالى « 2 » به جهت مزيد هداياى پادشاهى آوردند ، و ارقام و نوشتجات از دولت عليه آورده ، تسليم نمودند . از مضامين آنها سرور بسيار در خاطرها راه يافته چون مضمون ، تأكيد حركت از تفليس بود ، ميرزا ابراهيم و آقا بيك را صاحبى ايلچى خواسته و مضمون آنها را به ايشان حالى كرد ، كه رفته به سردار بگويند ، شايد اثرى كرده ، در روانه ساختن ما تعجيل نمايد . بعد از اين فقرات محمد بيك گنجه [ اى 
  ] شرب بسيارى كرده از شهر به منزل ايلچى آمده مذكور نمود كه در اخراجات من به نحوى كه منظور من است قصورى هست ؟\r\nصاحبى ايلچى فرمودند كه قدغن مىشود كه آنچه در كار باشد به تو داده باشند . چون از خود بى خبر و از حال طبيعى بدر بود ، پاره [ اى 
  ] سخنان ناهنجار گفته و از آنجا روانهء منزل سردار گرديد و درپاى عمارت سردار ايستاد و به فرياد و آواز بلند به زبان تركى گفت كه « سن پخ‌يدن بارشدن بيز بارش ممشخ » « 3 » . سردار آواز او را شنيده ، در مقام تفحص برآمد كه چه مىگويد . جمعى كه بودند مذكور كردند كه گويا شكوه از رفقاى\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - متن : غالى\r\n( 3 ) - ترجمه تركى متن بدين قرار است « تو . . . خود وى آشتى كردى ما آشتى نكرديم » .\r\n","page_name":" 45 ","page_number":117},
  {"content":"\r\n\r\nخود دارد . سردار آدمى تعيين كرده او را خدمت صاحبى ايلچى آوردند . بعد از اطلاع از كيفيت مذكور حكم نموده ، او را مقيد و روانهء ايروان نمودند كه از آنجا روانهء تبريز شود . اين روز هم به اين نسبت گذشت .\r\nيوم شنبه شانزدهم الى شنبه بيست و سيم : قدرى اوقات صرف انجام اسباب راه و تداركات ضروريه بود . صاحبى ايلچى بعضى از اوقات مشغول مطالعهء كتاب و گاهى به گردش اطراف منزل و ملاحظهء رودخانه مشغول بودند . روزى اوقات صرف نموده ، چون خواهش و تمناى سردار اين بود كه باليوانچ ، وزير او امضاى عهدنامهء مباركه را به دولت عليهء ايران برده باشد ، مكرر سفارش و تأكيد مىنمود كه دربارهء او به امناى دولت عليه سفارشات لازمه قلمى شود .\r\nعرايض و نوشتجات بسيار درباب امضا بردن باليوانچ و امورات ديگر به دولت عليه قلمى به مصحوب آقا بابا بيك حامل بقيهء هدايا و همراهان او ارسال ايران نموده ، و تكلفى كه شايستهء آنهابود نيز به آنها داده شد .\r\nروزى ديگر صاحبى سردار به ديدن آمد . قالىها « 1 » و شال‌هاى تازه آورده را ملاحظه كرده و بسيار تعريف نمود . يك طاقه شال رضائى گلى را بسيار تعريف و خواهش نمود ، صاحبى ايلچى نيز دادند ، و او اظهار رضامندى بسيار كرد .\r\nروزى ديگر صاحبى ايلچى به گاريت مخصوص سوار و به بازديد سردار رفتند و قدرى در آنجا توقف و سردار بيان مىنمود كه نوشتجات و مراسلات ، در كمال تأكيد به امناى دولت روسيه قلمى نموده‌ام . كه همگى در انجام مهام شما سعى تمام و كوشش ما لا كلام به‌عمل آورده باشند و خاطر شما در هر باب جمع باشد كه با نيل مقصود معاودت خواهيد نمود . همان روز صاحبى ايلچى را در خلوت خود برد ، سياهه كرده و بدست صاحبى داد كه درحين ورود به پتربورغ به اين اشخاص تعارفات كلى بايد كرده باشيد ، و بعد مراجعت به منزل نمودند . روزى ديگر سردار گاريت مخصوص كه به جهت سوارى عرض راه صاحبى ايلچى خريدارى و سرانجام نموده بود آورده و صاحبى ايلچى بعد از ملاحظه ، قدرى انعام به حاملان گاريت مذكور دادند . ديگر اين روزها امرى كه قابل تحرير باشد صورت وقوع نيافت .\r\nيوم يكشنبه بيست و چهارم و دوشنبه بيست و پنجم : كه زمان حركت از تفليس بود ، چندين طاقهء شال رضائى و كوشيج و چند رأس اسب عربى و مبلغى معتد وجه نقد و چادر و غيره ، به چند نفر مهمانداران و قلعه‌بيگى و داروغهء شهر كه او هم مهماندار بوده و طبيب كراچتن و افيسر و سالدات كشيكچى و گاريت‌چيان و عملهء سردار و ديگران كه در عرض مدت توقف به خدمات مشغول بودند به‌موجب تفصيل علاحده ، بنحو فرمودهء صاحبى ايلچى تعارف و بخشش واقع شده و بهريك على قدر حال آنچه بايست برسد رسيده و بعد عرايض و نوشتجات در باب رفتن باليوانچ وزير و بردن امضاى عهدنامه و حركت خود از تفليس به دولت عليهء ايران قلمى و تسليم بابا بيك غلام نواب اشرف نمود . يك رأس اسب عربى و قدرى وجه نيز به او و يك دو نفر غلامان كه همراه او بودند داده شد ، و\r\n\r\n\r\n","description":"","footnote":"\r\n( 1 ) - متن : غالىها\r\n","page_name":" 46 ","page_number":118},
  {"content":"\r\n\r\nسفارشات لازمه درباب مهماندارى باليوانچ به او نموده ، صندوق امضاى عهدنامه را ممهور ساخته ، بفرمودهء صاحبى ايلچى بباليوانچ و بابا بيك سپرده امور آنها را مضبوط نموده ، كه يوم بعد كه صاحبى ايلچى حركت مينمايند به هيچ وجه حالت معطلى در امور ايشان واقع نباشد .\r\nبعد سردار و كورنادر و جمع كثيرى از بزرگان و اعزه و اعيان به ديدن آمده ، سردار مذكور نمود كه سفارشات لازمه در باب انجام امور شما به اعيان دولت خود نوشته‌ام و شما را خاطر جمع باشد كه امور منظور شما صورت خواهد گرفت . و بعد سياهه داد كه در پتربورغ به اين اشخاص دوستى و تعارف كرده باشند . بعد برخاسته به منزل خود رفت ، روز ديگر موازى دوازده عدد عراده به‌جهت حمل‌ونقل اسباب و سوارى ايتام آوردند ، و چندين سالدات و افسر به جهت محافظت و ممارست عرض راه معين نموده به آنجا آمدند . و صاحبى ايلچى قدغن فرمودند كه اين روز همهء اسباب و اثاث « 1 » را بارگيرى و مكان سوارى هر كس را معين و مشخص كردند ، و ناتمامى امورات خود را به اتمام رسانيدند كه فردا صبح كه هنگام حركت است تعويق و تأخيرى در امور واقع نباشد .\r\nاين روز قاپلان اوغلى و جمعى ديگر از بزرگان به ديدن صاحبى ايلچى آمده ، تعارفات رسمى بسيارى « بجا » « 2 » آورده و روانهء منزل خود شدند . ديگر امرى واقع نبود .\r\nيوم سه‌شنبه بيست و ششم : كه يوم حركت از تفليس بود قدرى از روز گذشته جنرال رديشچوف النشف سردار تفليس و صاحب اختيار جميع سرحدات ايروان و حاجى ترخان به‌اتفاق سمناويچ حاكم تفليس و جمعى كثير از اعزه و اعيان به منزل صاحبى ايلچى آمدند . بعد از تعارفات رسمى دو شيشهء شراب آورده گذاشته و به‌جهت سلامتى راه صاحبى خورده احترامات به عمل آوردند ، و گاريت مخصوص كه به جهت سوارى راه صاحبى ايلچى ، سردار به مبلغى معين خريدارى نموده بود آورده صاحبى سوار شدند ، و گاريت - هاى كوچك ديگر آورده ، همراهان نيز همگى در آنها نشستند و روانه شدند . سردار خود با جمعى نيز سوار شده به مشايعت آمدند . قدر معتدى كه طى مسافت شد چون سردار فى الجمله ناخوشى مزاجى بهمرسانيده ، [ بود 
  ] به اصرار صاحبى ايلچى معاودت كرده ، باليوانچ با جمعى ديگر به قدر دو فرسخ بلكه بيشتر همراه آمدند .\r\nدر دو فرسخى دركنار رودخانهء كر به قدر دو هزار سالدات در قريه [ اى 
  ] چادر زده ، توقف داشتند كه مشغول محافظت راه بودند . در آنجا قدرى پياده شده چاى « 3 » صرف نموده ، چندين نفر سازنده در آنجا آمده سازونوا نواختند . چند دانه اشرفى به آنها تكليف شد .\r\nدر آنجا جنرال بساناويچ مهماندار وارد و در گاريت صاحبى ايلچى با يكديگر سوار و روانه شدند . راه مذكور همه‌جا كنار رودخانهء كر واقع بود ، تا سه فرسخى تفليس به قلعهء كوچكى كه او را مسك مىگويند و در قديم الايام پايتخت گرجستان آنجا بوده است رسيديم .\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - از نسخه مج استفاده شده است .\r\n( 3 ) - متن : چاهى\r\n","page_name":" 47 ","page_number":119},
  {"content":"\r\n\r\nدر آنجا رودخانهء قراقلخان با رودخانهء كر يكى مىشود رودخانهء مذكور به قدر نصف آب كر آب دارد . قلعهء مذكور كليساى بزرگى دارد . به قدر چهل خانوار ارمنى در آنجا ساكن ميباشند و رودخانه ، نزديك به قلعه پلى دارد كه از آنجا عبور مينمايند . مذكور مىگرديد كه اين كليسا را در وقت آمدن امير تيمور به گرجستان خراب كرده‌اند ، و در ايام سلطنت شاه عباس جنت‌مكان ، باز گرجىها وجهى به خزانهء عامره داده ، حكم به تعمير آن « 1 » شده است .\r\nاز آنجا يك دو فرسخ ديگر آمده ، به جلگهء باصفائى رسيديم كه دو فرسخ در دو فرسخ مىبود . در آن كوه و بيشه مكان مذكور را به زبان گرجى غارتيس‌كر مىنامند .\r\nقريب دويست نفر سالدات مستحفظ در آنجا بودند .\r\nچون هنوز چادر و بنه نرسيده بوده و زن و خواهرزن و كسان بساناويچ كه تا مزدك « 2 » همراه خواهند بود و از آنجا روانهء حاجى ترخان خواهند شد . در سر راه فرود آمده ، منزلى مهيا كرده بودند . به‌اصرار ايشان صاحبى ايلچى فرود آمده ، چاى « 3 » صرف نمودند و چادر برپا كردند و روانهء منزل شده توقف نموديم . منزل مذكور از ابتدا الى انتها چهار فرسنگ و نيم راه بود اين منزل از خاك كارتيل و با الفعل به‌تصرف شخص گرجى مىباشد .\r\nبعد از ورود به منزل مشخص شد كه دوازده عراده كفايت اسباب و ايتام را نكرده باعث معطلى مىشد . دو عرادهء ديگر ، جنرال بساناويچ مهماندار زياد كرد كه باعث استراحت شود . آن روز و شب در آنجا بسر برده شد .\r\nيوم چهارشنبه بيست و هفتم : صبح از آنجا حركت و روانهء منزل دوشت « 4 » شديم .\r\nمسافت آن چهار فرسنگ است . اما در آنجا توقف نشد . آب رود « 5 » خداآفرين نزديك به قلعهء دوشت است . عمارات خوب دارد . در وقت بودن والى گرجستان يك نفر پسرهاى والى در آنجا توقف داشته ، آنجا پاىتخت قراقلخان بوده ، بالفعل هفت هشت قريهء خوب دور و حوالى قلعهء مذكور مىباشد . و در قريه [ اى 
  ] كه نزديك به قلعه است ، قريب به يكصد خانوار رعيت ارامنه دارد . مساوى يكصد و پنجاه دكان در آنجا ملاحظه شد .\r\nاما از اول اين منزل تا ورود به اين مكان تمام راه بلندى و پستى بسيار دارد .\r\nبعد از ملاحظهء آنجا روانه شديم ، و بعد از طى دو فرسنگ راه كه مجموع مسافت منزل اين روز شش فرسنگ بوده باشد وارد منزل انلور شديم . درحين ورود به منزل .\r\nكمانداد كه قلعه‌بيگى بوده باشد به استقبال آمده در آنجا دويست نفر سالدات ملاحظه شد . انلور قلعه و كليساى كوچكى دارد و ميان چهاركوهى واقع شده ، و رودخانهء كوچكى [ كه 
  ] آب خوشگوارى دارد . به قدر يكصد خانوار ارمنى و غيره در آنجا ساكن ميباشند ، قلعه‌بيگى خانه [ اى 
  ] كه در خارج قلعه از خود داشت ، به‌جهت نشيمن ايلچى تخليه نموده در آنجا ساعتى توقف و چون بدهوا بود بساناويچ آمده ، صاحبى ايلچى را از آنجا حركت داده ، در چمن برده چادر برپا نموده ، توقف نمودند .\r\n\r\n\r\n","description":"","footnote":"\r\n( 1 ) - متن : او\r\n( 2 ) - مج : حودك\r\n( 3 ) - متن : چاهى\r\n( 4 ) - در سفرنامه خسرو ميرزا اين محله دوشد ثبت شده است ( ص 163 )\r\n( 5 ) - متن : آب آستانه .\r\n","page_name":" 48 ","page_number":120},
  {"content":"\r\n\r\nدر اين بين آقا بيك آمده ، ابتدا مذكور نمود كه شال‌هاى ترمه به‌جهت صندوقداران سردار و خدمه‌هاى او از نظر رفته . من آدمى همراه آورده‌ام كه شال تعارف آنها را گرفته و داده كه به‌جهت آنها برده باشند . صاحبى ايلچى فرمودند كه ما صندوقدار و خدمه‌هاى زن سردار را معرفت نداريم ، و راهى ندارد كه شال به آنها داده شود و نخواهيم داد .\r\nآقا بيك مأيوس گرديده به منزل رفته رحل توقف انداخت و ما نيز در آن مكان استراحت نموديم .\r\nيوم پنجشنبه بيست و هشتم : طلوع صبح از منزل مذكوره حركت و روانه قىشادور شديم . و مسافت آن هشت فرسنگ است . در چهارفرسنگى قريهء پسنادور واقع است . در اينجا جماعت روسيه سنگرى ساخته و خانهء كپرى هم بسيار ساخته‌اند . در آنجا جمعى سالدات هميشه توقف دارند ، و اين محال قراقلخان است .\r\nدر آنجا فرود آمده ناهار « 1 » صرف نموده روانهء منزل شديم . وضع اين راه اين است كه از اول منزل الى آخر از سمت چپ و راست كوههاى بسيار مرتفعى مىباشد ، و جنگل و اشجار بسيار دارد ، كه هر يك چهل پنجاه ذرع بلندى دارند .\r\nدر سمت راست رودخانهء قراقلخان كه عركو هم آن را ميگويند واقع است . آب گوارائى دارد ، و پستى و بلندى بسيار دارد كه بلندى آن منتهاى ارتفاع و پستى آن بطريق قعر چاهى ميماند . [ در 
  ] چندين مكان پل‌هايى از چوب بر روى رودخانه بسته عبور مينمايند .\r\nدر سر پل‌ها خانه‌هاى چوبى ساخته مستحفظ روس توقف دارد . [ در 
  ] سمت دست راست اين راه محال كاخت واقع است ، و دست چپ محال كارتل است و عرض اين كوه و آن كوه كه فيما بين معبر است ، و تقريبا يكصد و سىچهل ذرع به نظر مىآيد . در آنجا در دو مكان ، كه فاصلهء آن دو مكان با يكديگر يكصد قدم بيشتر نخواهد بود ، اصل كوه را بريده ، بطريق دالان راهى ساخته‌اند . عرض تخمينا دوازده قدم ، و طول تقريبا يكصد قدم مىشود ، و ارتفاع از زمين تا سقف كه كوه است نيز چهار پنج ذرع مىباشد و از اين راه‌ها عبور مينمايند . در اين مكان اكثر بيست نفر تفنگچى توقف ميداشت ، دويست هزار قشون و سالدات ممكن عبور نداشت .\r\nبه لعنت خدا و نفرين رسول گرفتار شوند ، آن اشخاصى كه باعث آوردن طايفهء روس و راه دادن آنها به اين مكان‌ها شده‌اند . در زير همين دو مكان هم رودخانهء عظيم ميگذرد . سواى اين مكان‌هائى كه ساخته‌اند محل عبور از هيچ طرف ممكن نيست . بارى در كمال صعوبت از اين راهها گذشته وارد منزل شديم ، و آن روز و شب در آنجا توقف و يوم بعد حركت و روانهء منزل ديگر گرديديم .\r\nيوم جمعه بيست و نهم : صبح بساناويچ و آقا بيك مذكور نمودند كه چون اين روز راه بسيار صعبى در پيش است ، بايد خود ساعتى توقف و بنه و اسباب را پيش فرستاد كه شايد زود به منزل برسند .\r\nصاحبى ايلچى قدرى توقف و چاى « 2 » صرف نموده بنه و اسباب را روانه نمودند .\r\nو بعد خود هم از آنجا حركت و روانهء منزل قپى شدند . مسافت اين منزل سه فرسنگ است . اما وضع راه [ به 
  ] اين طريق است : از سمت راست ، كوه را بريده راه ساخته ، به قدر\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : چاهى\r\n","page_name":" 49 ","page_number":121},
  {"content":"\r\n\r\nدو فرسخ سربالا ميروند كه ارتفاع آن حدى ندارد ، و بعد به قدر يك فرسخ هم سرازير ميشوند كه از آنجا وارد محل قپى مىگردند ، و از هر دو سمت كوه البرز است و آن كوه بىنهايت مرتفع است . و ابتداى كوه البرز از قره‌دنكيز و انتها به كابل و آنحدود متصل مىباشد . در وسط اين دو كوه رودخانهء اترك واقع است كه بمزدك ميرود . در اين راه نيز چشمهء آب بسيار واقع است كه از بالا به زير ريخته داخل رودخانه مىشود ، و در دو سه مكان نزديك به رودخانه از روى زمين چشمهء آبى جوشيده بطريق فواره جستن مىكند .\r\nو آب آنها ترش و جوش است . باوجود شيرينى آب رودخانه ، اين آب بسيار غريب [ كذا 
  ] است . از آنجاها عبور كرده به مكانى رسيديم كه قدر بسيارى سربالا رفته ، بعد چمنى و فضائى ظاهر مىشود . در سمت چپ آنجا گودى عظيمى دارد ، كه كف آن رودخانه آب است . اين راه ملحق به كوه ميشوه . در انتهاى آن پلى مضبوط از چوب بسته ، سالدات و مستحفظ و توپخانه در اينجا گذاشته‌اند ، در بلندى كوه قلعه [ اى 
  ] نمايان است و آثار آن برخاست مىگويند دارا « 1 » بناى آن قلعه را كرده و از بناهاى اوست . اينجا هم مكان بسيار بسيار صعب است كه اگر ده نفر مستحفظ داشته باشد ، عبور چندين هزاره سپاه و مترددين متعذر است ، زيراكه راهى نيست . پيش‌رو ، كوه عظيمى است و رودخانه [ اى 
  ] نيز واقع است ، و اطراف كوه البرز است . از آنجا قدرى ديگر گذشته به دهات قىشادور رسيديم . گوسفندى كه گنجايش يك ريال داشت ، يك تومان خريدارى و در آن حوالى بگوشهء چمنى فرود آمده ناهار « 2 » صرف نموديم و از آنجا روانهء منزل شديم . در سمت راست دهات بسيار و جماعت روس كه بت‌پرست ميباشند در آن دهات مكان دارند . تقريبا ده بيست هزار خانوار به‌نظر آمد [ كه 
  ] در آن حوالى توقف داشتند . در چند مكان نيز سالدات روس توقف دارند . دو مكان توپخانه و آتش‌خانه نزد آنها ملاحظه شد . [ در 
  ] ساير مكان‌ها ، سالدات بدون توپخانه مىبود . در اين منزل بخلاف منزل قىشادور باوجود كوه و كتل و تل و ماهور بسيار « 3 » جنگل بهم نميرسد و سوخت بسيار كم است . به حدى كه به‌جهت احتياج بايد از منزل پيش سوخت برداشت .\r\nطايفهء روس كه در اين حدود توقف دارند ، و ده بيست هزار خانوار ميباشند ، جوقه جوقه و طايفه بطايفه هستند . اما همه به يك زبان تكلم مينمايند ، و تمام در حول حوش همين كوه البرز ساكن هستند . در اين كوه چشمه‌هاى بسيار جارى است و داخل رودخانه مىشود .\r\nدر قپى از سالدات روس و توپخانه قليل معدودى مىباشد . بارى آن روز و شب در آنجا توقف و روز ديگر از آنجا حركت و روانهء منزل لارس شديم .\r\nيوم شنبه غرهء شهر ذيقعدة الحرام 1229 : صبح از منزل قپى حركت و روانهء لارس كه مسافت شش فرسنگ است ، و در سر كوهى واقع شده گرديديم . راه به نسبت روز پيش از دو طرف كوه البرز سرازير و سربالاى بسيار دارد . در چندين جا كمر كوه را باروت ريخته آتش زده و شكسته‌اند ، و راه ساخته‌اند كه عرضش ده ذرع مىشود .\r\n\r\n\r\n","description":"","footnote":"\r\n( 1 ) - مج : داود\r\n( 2 ) - متن : نهار\r\n( 3 ) - متن : داشتن جنگل\r\n","page_name":" 50 ","page_number":122},
  {"content":"\r\n\r\nدر وسط راه قريه‌ايست آن را قاضى بيك مىگويند . جنرالى در آنجا با جمعى سالدات توقف دارد ، و بر سر راه به استقبال آمده در آنجا فرود آمديم . ناهار « 1 » معقولى آماده كرده بودند ، به مصرف رسيد و از آنجا روانه شديم . جنرال مذكور قدرى مشايعت كرده ، معاودت به منزل خود نمود .\r\nدر عرض راه چندين مكان ديگر به‌نظر رسيد كه كوه را بريده ، راه ساخته‌اند .\r\nالحق خالى از اشكال كلى و اخراجات كردن بسيار نيست . از آنجاها عبور و به سر پل چوبى رسيديم كه به قدر هفت ذرع عرض و پانزده ذرع طول ميداشت [ كه 
  ] بر روى رودخانه بسته بودند . در سر پل سالدات بسيارى توقف داشتند . در آن حوالى چند خانهء چوبى ساخته بودند كه سالدات در آنجا توقف دارد . سمت چپ دهات بسيار است ، كه روس و گرجى در آنجا توقف دارند .\r\nدر سر كوه كليسائى واقع است ، مذكور شد كه دو هزار سال است كه ساخته شده ، و از پل چوبى مذكور كه عبور نموديم چندين مكان ديگر ملاحظه شد كه كمر كوه را بريده راه كرده‌اند ، دو مكان را نيز به قدر سى چهل ذرع ميان كوه خالى كرده راه عبور ساخته‌اند . كه سوار و پياده و گاريت عبور مينمايند ، و منتهاى كار نهائى [ را 
  ] در آنجا كرده‌اند .\r\nسابق بر اين به جهت عبور ، اين راهها پل چوبى بسيار داشته [ است 
  ] . روسيه به‌جهت آمد و شد عراده ، پل‌ها را موقوف ، و كوه را بريده ، راه ساخته‌اند ، و [ حال 
  ] پل چوبى [ اين راه 
  ] منحصر به همين يك پل است ، كه بسيار مستحكم مىباشد .\r\nدر وسط اين راه قريه‌ايست او را كلت مىگويند كه سرحد گرجستان تا آنمكان تمام است . و تا اينجا كه دربند است خاك گرجستان تمام است . اين منزل بخلاف منزل روز قبل در كوهستان تمام جنگل و اشجار بسيار است . از تعصبات اينكه به‌علت توقف طوايف اوس‌اسطى و چركس و چچن كه مسلمان ميباشند ، و در اين راه و حول‌وحوش كوه البرز و آن حدود و سرحدات ساكن هستند ، هميشهء اوقات برسم دزدى و شبيخون بر سر راه طايفهء روس مىآيند و مال آنها را سرقت مىنمايند . اغلب اتفاق افتاد كه بسيارى از روس را مقتول ساخته‌اند و [ يا 
  ] زنده دستگير كرده برده‌اند .\r\nحال كه مدت چهارده پانزده سال است كه طايفهء روسيه به اين سامان آمده و در اين مكان‌ها توقف دارند ، نتوانسته‌اند كه اين راهها را امنيت و آرامى داده باشند ، كه [ به 
  ] توانند عبور كرده باشند .\r\nقرار روسيه حال اين است كه در هفته دو روز ، قوافل و مترددين هر كس باشد در رفتن به قفقاز لينه و در آمدن در مزدك جمع ميشوند و توقف مينمايند . جمعى سالدات با توپخانه و آتش‌خانه و استعداد ، آنها را برداشته آورده از اين راهها مىگذرانند . و بعد رفته در جا و مكان خود قرار مىگيرند . باوجود اين عمل مكرر اتفاق افتاده كه از طوايف مذكور بر سر مترددين ريخته مال آنها را برده و هر كس بوده دستگير كرده برده‌اند . حتى چاپارى كه بايد آمد و شد نمايد تا جمعيت همراه نداشته باشد نمىتواند\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 51 ","page_number":123},
  {"content":"\r\n\r\nعبور كرده باشد . همچنانكه در اين اوقات كه صاحبى ايلچى از اين راه ميروند ، به قدر سيصد چهارصد نفر سالدات و چهار عراده توپ به‌جهت محافظت در اين منازل همراه ميباشند كه منزل به منزل به‌اتفاق بنه و اسباب و عمله‌جات همراه مىباشد ، و دقيقه‌اى غافل از كشيك و محافظت نمىشوند .\r\nفيلان و اسبان هدايا را كه پيش بردند به همين نسبت سالدات و توپخانه همراه كرده بودند . بهرحال باوجود كثرت ، و جمعيت ، و استعداد ، اروس از رفتار آن طوايف مذكور ، عاجز و مضطر ميباشند ، و چارهء آنها را نمىتوانند كرد .\r\nهرگاه دولتى آن طوايف را تحريك و ترغيب كند و چيزى به‌جهت آنها انعام كند ، به حدى طايفه روس را مىتوانند عاجز نمايند كه به كلى قطع آرام و استراحت از آنها شده راضى به فرار شوند .\r\nخلاصه آن روز در لارس توقف و روز بعد از آنجا حركت و روانهء قفقازلينه كه از بناهاى الكسندر پاول پادشاه روس كه الحال امپراطور است مىباشد و ده دوازده سال مىشود كه آنجا را ولايتى برپا كرده ، خانه‌ها و عمارات عالى و مكان‌هاى بسيار از چوب « 1 » ساخته‌اند شديم .\r\nيوم يكشنبه دويم : بعد از طى سه فرسنگ و نيم راه از لارس وارد قفقازلينه شديم .\r\nراه به طريق روز پيش در بغل كوه بود ، و رودخانه در سمت راست واقع بود . سرازيرى و سرابالائى از منزل روز پيش بيشتر دارد ، و راهى در كمر كوه بريده به طريق خيابان ساخته‌اند ، كه طولش دو هزار قدم مىشود و پستى و بلندى ندارد .\r\nدر وسط راه چند خانهء چوبى ساخته‌اند كه قراول خانه است . معدودى سالدات در آنجا توقف دارد . در آنجا فرود آمده صاحبى ايلچى و مهمانداران و همراهان ناهار « 2 » صرف نموده روانهء منزل شدند . حوالى قفقازلينه جنرال نيكولاى الكسندرج كه صاحب اختيار قفقاز و آن حدود است با جمعى كثير به استقبال آمده انواع تعارف رسمى بجاى آوردند ، و با آنها داخل شهر گرديده ، در خانه فرود آمده توقف نموديم .\r\nقفقازلينه از بناهاى همين پادشاه روس است ، و ده دوازده سال مىشود كه بناى آن را گذاشته‌اند ، و حال خانه‌ها و عمارات بسيار از چوب به‌دستور روس در آنجا ساخته‌اند .\r\nششصد هفتصد خانه در آنجا برپا شده ، و جمعيتى از اروس و قليلى ارامنه و غيره در آنجا ساكن شده‌اند ، و روز بروز در آبادى آنجا مىكوشند . حال به قدر يك دو هزار اهالى روس و سالدات و توپخانه در آنجا دارند . لكن چون سابق بر اين بيشه و جنگل و چمن بوده و بمرور جنگل را قطع ، و بيشه و چمن را زمين كرده ، خانه و شهر ساخته‌اند ، زراعت به هيچ‌وجه در اينجا ممكن نيست و نمىشود .\r\nاز محلات و جاهاى ديگر آذوقه به اينجا آورده به‌مصرف ميرسانند . نهايت صحرا و جلگه وسيعى دارد . مىگويند چهل فرسنگ در چهل فرسنگ جلگه و صحرا در اطراف دارد ، كه آب و چمن و رود و جنگل است . و از سامان قفقاز الى مزدك متعلق به همين جنرال است .\r\nدر عرض راه پل‌هاى كوچك از چوب ساخته ، كه عبور مينمايند . اما پل طولانى\r\n\r\n\r\n","description":"","footnote":"\r\n( 1 ) - مج : بسيار خوب .\r\n( 2 ) - متن : نهار\r\n","page_name":" 52 ","page_number":124},
  {"content":"\r\n\r\nعظيمى دارد كه از چوب ساخته‌اند و خالى از اشكال نيست . از آنجا عبور نموده به قفقاز آمديم .\r\n\r\n","description":"","footnote":"","page_name":" 53 ","page_number":125},
  {"content":"\r\n . \r\n","description":"","footnote":"","page_name":" 54 ","page_number":126},
  {"content":"\r\n\r\n\r\n[ فصل چهارم : ورود به قفقاز 
  ]\r\nصاحبى ايلچى به‌علت بدى راه از تفليس به اينجا ، بيشتر راه سوار اسب بودند ، و كمتر در گاريت سوار شدند . بعد از ورود به منزل خانه [ اى 
  ] در آنجا بىجهت آتش گرفته ، حضرات روسيه طبلى نواختند ، خلق جمعيت كرده آب بسيار بالاى خانه ريخته خاموش كردند . آن روز و روز ديگر در قفقازلينه توقف شد .\r\nيوم دوشنبه سيم : در قفقازلينه توقف نموديم جنرال مهماندار و جنرال صاحب اختيار قفقاز با جمع كثيرى از اعزه و اعيان روس كه در آنجا بودند ، بديدن صاحبى ايلچى آمده ، مدت زيادى در آنجا توقف ، و از هر مقوله و هر جا صحبت ميداشتند . بعد هريك به منزل خود رفته .\r\nقفقازلينه از خاك قبار تو مىباشد و سابق به تصرف خان‌قرم بوده ، بمرور ايام اروس تصرف كرده بناى شهر در آنجا نهادند .\r\nآن روز و آن شب هم در آنجا توقف بود و روز ديگر از آنجا حركت و روانهء قبار تو شديم .\r\nيوم سه‌شنبه چهارم : صبح از قفقاز حركت و بعد از طى نه فرسنگ ره ، وارد منزل قبار تو گرديديم .\r\nنيكولاى الكسندرج ، صاحب اختيار قفقاز از منزل سوار و به‌اتفاق آمده تا محل كبنيلى كه چهار فرسنگ مىباشد و چهارصد پانصد خانوار در آنجا توقف دارند .\r\nخانه‌هاى چوبى و كپرى ساخته‌اند . به قدر پانصد ششصد نفر اروس و توپخانهء مضبوطى در آنجا مىباشد . به‌جهت صرف ناهار « 1 » در آنجا فرود آمده ، ناهار صرف شد . سابق در اين مكان‌ها كه زمين قبار تو مىباشد ، جمعى سنى ساكن بودند و يكترينه پادشاه روس به مرور آنجا را تصرف نموده ، چندى پيش از اين جماعت لگزى خواسته‌اند كه آنجا را تصرف كرده باشند . اروس مخبر شده سنگر و خانه‌ها ساخته‌اند ، و توپخانه به آنجا آورده‌اند . اما طايفهء چچن در آن حوالى در كوه‌ها و جاهاى صعب توقف دارند ، و ده دوازده هزار خانوار هستند كه بطريق قطاع الطريق در آن حوالى و حواشى و راهها به سرقت آدم و اموال مشغول ميباشند ، و اطاعت اروس نكرده‌اند .\r\nبعضى از اين طايفه را نيز چان‌چان هم مىگويند و مكرر اتفاق افتاده كه اين طايفه از مال و اموال و مردان روس بسيار سرقت كرده برده‌اند ، و بزرگان آنها را نزد خود نگاهداشته‌اند مبالغى وجه گرفته مرخص كرده‌اند . و اروس از چارهء اينها عاجز هستند . و بهيچ‌وجه دست تسلط به اين طايفه ندارند . چون در همين محل كبنيلى اصل\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 55 ","page_number":127},
  {"content":"\r\n\r\nجايگاه و محل دزدى آنها مىباشد ، جمعى سالدات و توپخانه علاوه‌بر آنچه همراه ما بود به اتفاق ما روانه كردند كه مبادا چشم‌زخمى واقع شود . مأمورين بنه و اسباب را در ميان گرفته و اطراف را محافظت نموده به احتياط تمام قدرى از آن راه گذشته به جنگلى رسيديم كه بسيار اوقات در ميان همان جنگل طايفهء چچن اروس را گرفته و برده است و حال مستحفظ اروس در آنجا نشسته است . به احتياط بسيار از آنجا گذشته به رودخانه رسيديم كه آن را خون بالا مىگويند . از آنجا عبور شد و روانهء منزل شديم . در زمان سابق در قبار توچركس بسيارى توقف داشته ، حال نيز مىگويند در دو سه منزلى آنجا سى چهل هزار خانوار چركس در مكان‌هاى صعب سكنا دارند ، و سمت دست چپ است .\r\nدر سمت راست كوهى عظيم واقع است . آن را كوه عرق ميگويند ، و جنگل بسيارى در آن حوالى نيز مىباشد كه آن را جنگل عرق مىگويند .\r\nاز اينجاها گذشته و قدرى از شب كه گذشت وارد قبارتو شديم . اطراف محل قبارتو را به علت دست‌انداز چچن و چركس و سايرين كه در آن حوالى هستند طايفهء اروس خندق عظيمى ساخته و قدرى دور آن را حصارى از چوب برپا كرده‌اند . جلگهء وسيعى دارد . ميگويند كه از وحوش و طيور شكارى در آن صحرا بسيار است . قرقاول بيشتر از همه هست ، و مكرر صيد ميكنند .\r\nآن شب را در آنجا بسر برده صبح از آنجا حركت و روانهء مزدك شديم .\r\nيوم چهارشنبه پنجم : صبح از منزل قبارتو حركت و بعد از طى پنج فرسنگ راه وارد مزدك شديم . در وسط راه تل بسيار مرتفعى نمايان شد . صاحبى ايلچى با همراهان در سر تل رفته ملاحظهء صحرا و بيابان مىنمودند . مشخص شد كه آن جلگهء وسيع منتهى به دشت قبچاق مىشود . سمت چپ راه قره‌دنكيز است . سمت راست مكان چچن و چان‌چان و چركس ولگزى مىباشد كه اغلب اوقات در همين جاها با اروس منازعه كرده ، مال و آدم بسيار از آنها برده‌اند . همچنانكه همين روز هم مهمانداران و تمامى همراهان ، منتهاى احتياط از راه دارند . بعد از ملاحظه از آنجا روانهء منزل شديم . در عرض راه ، آبى و رودخانه‌اى ملاحظه نشد .\r\nقريب به مزدك رودخانهء ترك كه پيش كيفيت آن تحرير شده واقع است . از كوهها و چشمه‌ها در عرض راه آب‌ها جارى و به آن ملحق مىشود . در مزدك كه ميرسد به قدر آب كر بلكه قليلى بيشتر به نظر مىآمد ، در آنجا فرود آمديم . جمعى از بزرگان و اهالى آنجا برسم استقبال نزد صاحبى ايلچى آمده ، تعارفات رسمى بجاى آوردند . گمىهاى بسيار دارند كه در روى رودخانه بحمل و نقل مال و دواب و مترددين مشغول ميباشند و بند علفى بسيار كلفتى از آن طرف رودخانه به اين طرف بسته شده ، مردم كه در گمىها مىنشستند ، اهل گمى دست به آن بند كلفت گرفته و حركت داده ، گمى به راه ميرود و از اين طرف رودخانه به آنطرف و از آنطرف با اين طرف به همين نسبت مىآيند .\r\nهمچنانكه فيل‌ها و اسبان هدايا را به همين طريق در گمىها سوار كرده از آب گذرانيده به آنطرف بردند . به اين دستور تمام بنه و اسباب و ايتام را به آن طرف آب برده در چمنى كه قدرى مسافت تا شهر مزدك داشت فرود آمدند . در آنجا چادر برپا كرده توقف شد .\r\n\r\n","description":"","footnote":"","page_name":" 56 ","page_number":128},
  {"content":"\r\n\r\nدر وقتى كه صاحبى ايلچى در گمى سوار شدند ، به قدر بيست عدد توپ به جهت حرمت از مزدك انداختند و تمام خلق و اعزه و اعيان آنجا لب آب آمده منتظر رسيدن به آن طرف بودند . تا اينكه صاحبى ايلچى كه وارد شدند آنها انواع عزت و احترام بجاى آورند . همگى به اتفاق به درب چادر صاحبى ايلچى آمده ايستادند .\r\nدر آنجا جمعى به نظر آمدند كه لباس و سيماى آنها به طايفهء تركمان شبيه داشت .\r\nصاحبى تحقيق فرمودند كه ايشان چه طايفه‌اى هستند ؟ مشخص شد كه از تركمانان دشت قبچاق بودند ، و چندين خانوار ميباشند و در آن حوالى مكان گرفته خدمت اروس ميكنند .\r\nشهر مزدك از بناهاى يكترينه پادشاه روس بوده و او را خورشيد كلاه مىنامند بيست سى سال مىشود كه برپا شده ، يكدو هزار خانوار به‌نظر مىآمد . كليساى چند ، اروس و ارامنه در آنجا ساخته‌اند . كوچه‌هاى وسيع طولانى به طريق خيابان روبروى يكديگر دارد . در بعضى كوچه‌ها اشجار بسيار غير مثمر دارد . نهايت شهريت ندارد و به وضع دهات بيشتر مشابهت دارد . حصارى از چوب دور آن كشيده‌اند . دو سمت آن همين رودخانهء ترك واقع است . دو سمت ديگر صحراى وسيعى است . چمنها و باغات و اشجار بسيار دارد . مرغان شكارى بسيار بهم ميرسد . جنگل و اشجار بلند قطردار در حوالى آن بسيار است . در كوچه‌هاى شهر بعضى آب جارى دارد . در وسط شهر ميدان وسيعى ساخته‌اند . اطراف آن دكان و خانه و كليساى بسيار است . دكاكين و ميدان بنظام تمام ساخته شده ، هرچند شهريت ندارد . اما بحسب ، وسعت در وضع ظاهرى ، بهتر از تفليس به‌نظر مىآمد ، چراكه اصل شهر تفليس بسيار گرفته است . ديگر اينكه مزدك هم از محال قبارتو مىباشد . اين روز و دو سه روز ديگر در مزدك توقف بود .\r\nيوم پنجشنبه ششم الى شنبه هشتم : كه در مزدك توقف شده بود . هر روزه ، جنرال مهماندار و اهالى آنجا همگى بديدن صاحبى ايلچى مىآمدند ، و تعارفات رسمى بجاى مىآوردند . روزى صاحبى ايلچى به حمام رفته ، حمام بسيار بدوضع پوچى بود . آب از خارج گرم كرده مىآوردند و در حمام كوره ساخته سنگ بسيارى در ميان كوره ريخته زير آن را آتش مىكردند . هر وقت مىخواستند گرم شود ، آب دستى روى سنگها ريخته ، بخارى برميخاست كه باعث صداع بود . خلاصه بهر قسم بود صاحبى و همراهان حمام رفته بيرون آمده به منزل رفتند .\r\nروزى اوقات صرف فرموده پاره‌اى نوشتجات به امناى دولت عليهء ايران و سردار تفليس و ديگران قلمى نمودند كه ارسال نمايند . چون در اين منازل جنرال بساناويچ ، الحق منتهاى خدمت و مهماندارى كرده بود و از هيچ رهگذر كوتاهى از او به ظهور نرسيده و صاحبى ايلچى ، از حسن رفتار او رضامند بودند و كوچ و كسان او تا مزدك همراه ، و از مزدك روانهء حاجى ترخان مىشدند .\r\nروزى صاحبى ايلچى به منزل او رفته بازديد كرده ، و يكطاقه شال رضائى كه امتياز داشت به زن او تعارف كردند . از اين معنى همگى آنها اظهار رضامندى بسيار كرده ، تعارفات رسمى بجاى آوردند .\r\nدر اين روزها ، يكروز صاحبى ايلچى و همراهان و مهمانداران سوار گاريت گرديده به ملاحظهء شهر مزدك و اطراف آن رفتيم . در معاودت ، شخصى آمده مذكور نمود\r\n\r\n","description":"","footnote":"","page_name":" 57 ","page_number":129},
  {"content":"\r\n\r\nكه يك نفر ايرانى اسير را كسى از جماعت ارامنه خريده و حال در خانهء او [ مىباشد 
  ] .\r\nچون بسيار ظلم و تعدى به او داده مريض شده [ است 
  ] . آقا بيك حضور داشت . با آن شخص آغاز منازعه كرد كه چرا آمده‌اى خدمت ايلچى و اين سخن را بيان كردى كه باعث مرخص او بشوند . چون قساوت قلبى با عموم اهل اسلام و محبت جبلى با اهالى روسيه تمام داشت نمىخواست كه آن فقير از دست آن ظالمان مستخلص شده باشد . آن بيچاره از اهل خوى و رعيت نواب اشرف ولى عهد بود . صاحبى ايلچى به‌محض اطلاع به بساناويچ مهماندار ، فرمود آدم فرستاد و او را آوردند . شب در آنجا او را نگاهداشته رخوت و بالاپوش و خرجى راه به قدر كفاف به او دادند . روز بعد او را به افيسرى كه روانهء تفليس بود « 1 » سپرده كه او را به تفليس برده « 2 » از آنجا روانهء خوى كرده باشند .\r\nنوشتجات ايران نيز مصحوب همان افيسر ارسال تفليس شد كه از آنجا روانهء تبريز نمايند .\r\nدر مزدك روزى طبيب كراچتن كه تفصيل آن ذكر شده ، آمده و همگى را ملاحظه نموده و بعضى اسباب‌ها را برده دود دادند . روز آخر گاريت و عراده از اينجا آورده ، گاريت و عراده‌هاى سابق را كه از تفليس آورده بودند برگردانيده ، همين‌ها را بارگيرى و روز قبل از حركت ، صاحبى ايلچى بنه و اسباب و بعضى از ايتام را از اين منزل روانهء منزل ديگر نمودند . و خود يوم بعد حركت كرده روانهء منزل ديگر شدند .\r\nيوم يكشنبه نهم : از مزدك حركت و بعد از طى نه فرسنگ راه ، وارد منزل پراخ‌لدنى شديم . در عرض راه دو فرسنگ از منزل گذشته وارد محلى شديم ، آن را يورشيتى مىگفتند .\r\nوجه تسميهء يورشيتى اين است كه در ايام قديم كه اهل قبارتو در اين بلاد ساكن بودند ، اهالى قرم با آنها منازعه و يك دفعه يورش كرده به قدر بيست هزار نفر از اهل قبارتو را مقتول ساخته‌اند . از اين جهت حال آنجا را يورشتى مىگويند . تقريبا هزار خانوار مىشود . قزاق « 3 » و اروس درهم ميباشند . تمام مرد و زن و اطفال آنها موى سفيد در سر دارند و سرخ‌رو و سبزچشم ميباشند . معدودى سالدات هم در آنجا هست و سنگر مضبوطى دارند .\r\nاز آنجا روانه شديم به محلى رسيديم ، آن را يكترينه مىنامند و يكترينه اسم پادشاه خورشيدكلاه روس است . گويا سابق بر اين همين محل پايتخت آنها بوده و بعد يكورسكه را پايتخت كرده‌اند . اينجا رودخانه‌اى دارد آن را مالك مىگويند . سنگرى ساخته‌اند ، محل بزرگ وسيعى است . كوچه‌هاى با وسعت به طريق خيابان دارد ، و سكنهء آنجا هزار و پانصد خانوار تقريبا به نظر آمد . سالدات و توپخانه در اينجا دارند .\r\nسركردهء قشون آنجا با جمعى كثير در سر راه به استقبال آمدند ، و كمال تعارف رسمى بجاى آوردند . قريب به شهر ، جنرال‌ها و بزرگان نيز آمده استقبال نمودند .\r\nبهمراهى آنها بخانهء كمانداد كه قلعه‌بيكى بوده باشد رفته فرود آمديم ، جاى باصفايى بود . در آنجا ناهار « 4 » صرف نموده ، و روانهء منزل شديم . عراده و اسبها نيز در اينجا عوض شد . از مزدك الى اينجا در سمت چپ راه تمام جنگل و اشجار بسيار است ، و سمت ديگر صحرا و جلگهء وسيعى است كه يك سنگ‌ريزه بهم نميرسد . همه‌جا چمن و آب چشمه مىباشد : وارد منزل كه شديم بزرگان و اعيان آمده استقبال نمودند و احترام به‌عمل آوردند .\r\nدرحين ورود ايشيك آقاسى سردار تفليس كه مهماندار سرگوراوزلى بود معاودت\r\n\r\n\r\n","description":"","footnote":"\r\n( 1 ) - متن : بودند\r\n( 2 ) - متن : آورده\r\n( 3 ) - متن : قزاغ\r\n( 4 ) - متن : نهار\r\n","page_name":" 58 ","page_number":130},
  {"content":"\r\n\r\nكرده ، و به اينجا آمده ، صاحبى ايلچى تحقيقات از او فرمودند از جمله مذكور نمود كه بعوض نفعى كه از سرگوراوزلى به من برسد شصت تومان وجه نقد به جهتى از جهات به من ضرر رسانيد . و چيزى از او عايد من نشد . چون از رفتار و كردار سرگوراوزلى فى الجمله استحضارى حاصل است يحتمل كه آن شخص خلاف نگفته و بيان واقع باشد . خلاصه آن روز و شب در آنجا توقف ، و روز ديگر روانهء يكورسكه شديم .\r\nيوم دوشنبه دهم : از پراخ لدنى حركت و روانهء يكورسكه شديم . مسافت هشت فرسنگ است . در عرض راه به محل سالدات اسكه رسيديم . چهارصد پانصد خانوار قزاق « 1 » و اروس در آنجا ساكن ميباشند . خانه‌هاى كپرى داشت از چوب ساخته‌اند . از آنجا كه عبور شد ، به قراول‌خانه رسيديم چند خانه كپرى داشت و جمعى از اروس در اينجا بودند . فرود آمده ، ناهار « 2 » صرف نموديم . زنى در اين منزل بود سالى چهار تومان پول اروس كه نصف پول ايران است مواجب مىگرفت و متوجهء طبخ اهل چاپارخانه بود ، و دايم مشغول طبخ كردن چيزى بود .\r\nاز آنجا حركت و روانه شديم چندين تل و ماهور در راه بود ، جنگل در يك سمت راه واقع بود . و بعضى [ از قسمت 
  ] راه را چوب‌بست كرده بودند . رودخانهء كوچكى در ماهور مىگذشت .\r\nاز آنجاها عبور نموده به حوالى يكورسكه [ رسيديم 
  ] . به قدر يكصد نفر سوار قزاق « 1 » و سركردهء آنها و كورنادر صاحب‌اختيار يكورسكه و جمعى از بزرگان آنجا به استقبال آمده انواع احترام نمودند . چون كورنادر آنجا مرد با تشخصى بود و احترام كلى نموده بود ، صاحبى او را در گاريت خود نشانيده به صحبت مشغول بودند ، تا وارد منزل شديم . از خانه‌هاى شاهى جائى را معين نموده بودند . صاحبى ايلچى در آنجا فرود آمد . سالدات‌هائى كه سر راه آمده بودند به‌جهت احترام طبل مىنواختند . بزرگان و اهالى آنجا فوج‌فوج آمده ، ديدن و احترام به عمل آورده تا شام شد . به استراحت مشغول شديم .\r\nيكورسكه سرحد چركس است . يك دفعه در پنجاه شصت سال قبل از اين با روس منازعه كرده ، سى چهل هزار نفر از جانبين مقتول شده‌اند ، و آخر اروس غالب شده ولايت آنها را تصرف كرده‌اند . چندى پايتخت اروس بوده ، حال ولايت آباد معمورى است . شش هفتهزار خانوار از اروس و قزاق « 1 » و متفرقه در آنجا هستند . خانه‌هاى عالى ، يك دو طبقه و كوچه‌هاى وسيع و بازار و دكان متفرقه دارد . قدرى از خانه‌ها در بلندى واقع است و قدرى در ماهور . گندم اين ولايت بسيار سفيد و خوب مىشود . نان خوب دارند . سيب ترش و ليموى درشت و هنديانه « 3 » خوب در اينجا ديده شد كه از همين محل به عمل مىآمد . جنرال مال‌ينكه كورنادر و صاحب اختيار اينجا مىباشد ، مرد دانشمند و آگاهى به‌نظر مىآمد .\r\nاز طايفهء روس بزرگان و جمعيت معقول در يكورسكه توقف دارند . آن روز و\r\n\r\n\r\n","description":"","footnote":"\r\n( 1 ) - متن : قزاغ\r\n( 2 ) - متن : نهار\r\n( 3 ) - متن : هندبانه - هندوانه . فرهنگ معين\r\n","page_name":" 59 ","page_number":131},
  {"content":"\r\n\r\nچندين روز ديگر در يكورسكه توقف نموديم .\r\nيوم سه‌شنبه يازدهم الى دوشنبه هفدهم : توقف در يكورسكه و دو روز هم به آب گرم رفته و معاودت به يكورسكه نموديم . روزى كورنادر و جمع كثيرى بديدن آمده ، بعد از تعارف رسمى كورنادر وعدهء ضيافت روز ، از صاحبى ايلچى خواسته و به منزل خود رفت ، صاحبى قدغن فرمودند كه در كارخانهء ايشان نيز ناهار « 1 » معقولى آماده كرده بخانهء كورنادر آورده باشند . هنگام رفتن ضيافت گاريت مخصوص آورده صاحبى ايلچى سوار و با همراهان روانه شدند . درحين ورود ، كورنادر و بزرگان در سر راه آمده ، تعارفات كلى كردند . بعد از زمانى در سر ميز رفته نشستند . ساز و نوا « 2 » به آئين خود مينواختند . ناهاريكه از كارخانهء صاحبى ايلچى آورده بودند در سر ميز آورده گذاشتند و مشغول صرف غذا شدند . در آخر همگى بزرگان برخاسته شراب به سلامتى شاهنشاه اعظم ايران خوردند . بعد از آنجا معاودت به منزل شد .\r\nروز بعد چون مذكور شده بود كه در شش فرسخى كوهى است كه دو سه چشمهء آب بسيار گرم از آنجا جارى مىشود و هر كس هر مرضى داشته باشد همين‌كه چند دفعه در آن آب برود رفع مىشود ، صاحبى ايلچى خواستند كه ملاحظه كرده باشند .\r\nجنرال مهماندار و سايرين اصرار نمودند كه بايد اين روز رفته باشيم . همگى سوار گاريت گرديده ، روانه شديم جمعى سوار قزاق « 3 » و اروس نيز همراه بودند . در عرض راه تل و ماهور و جنگل قدرى دارد . نهر آبى در وسط راه مىگذرد . قراول‌خانه در آنجا بود . اسب‌هاى گاريت‌ها را عوض كردند و روانه شديم . نرسيده در آنجا ارستف كه صاحب اختيار آنجا مىباشد با جمع كثيرى به استقبال آمده ، قريب به منزل چندين عدد توپ انداختند .\r\nوارد منزل شديم و در مكان مرغوبى فرود آمديم . مشخص شد كه در اينجا هم شهرى برپا بوده كه نام آن را قسطنطين گذارده‌اند ، و در آن شهر به قدر چهارصد پانصد خانه ساخته ، جمعى اروس و قزاق و متفرقه در آنجا ساكن شده‌اند . قلعه‌اى نيز قريب به شهر ساخته ، قلعهء قسطنطين مىگويند . اطراف آنجا صحرا و چمن است . آب و هواى خوبى دارد .\r\nدهات بسيار در آن حوالى مىباشد . كه چركس نشسته است . در اين شهر سالدات - هاى طويل القامهء معدودى ديده شد . بزرگان روس هم چند نفرى در اينجا ساكن شده‌اند .\r\nصاحب اختيار اينجا برادر پادرى بزرگ است ، كه در تفليس مىباشد ، و او را مجتهد مىگويند .\r\nدختر گرگين خان والى گرجستان زن او مىباشد ، و خانهء او در خارج شهر واقع است .\r\nدر آنجا توپخانه و سالدات ، قدرى گذاشته‌اند .\r\nيك ساعت بروز مانده از منزل روانهء آب گرم شديم . نيم فرسنگ راه بود ، قليل تل و ماهورى دارد . دو جوب آب هم در راه جارى است ، درپاى كوه كه بالاى آن چشمهء آب گرم است ، رسيديم . خانهء بسيارى ، تازه و كهنه ساخته بودند . بنا و نجار باز در كار بودند و خانه مىساختند ، از جمله خانهء بزرگى ساخته بودند كه هر زخم‌دارى كه در\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : ساز و نواز\r\n( 3 ) - متن : قزاغ\r\n","page_name":" 60 ","page_number":132},
  {"content":"\r\n\r\nهر دعوايى و جائى از اروس بهم مىرسد در آن خانه برده روزى يك دفعه او را به آن آب شست‌وشو مىكنند و غذا [ داده 
  ] و معالجه مىنمايند . چند روزى به حال مىآيد و از پى كار خود مىرود .\r\nدر دامنهء كوه كه مىرسند به قدر سيصد پله از سنگ بريده و اطراف آن را محجر « 1 » مستحكم از چوب ساخته ، و سقف آن را چوب‌پوش كرده . بالا مىروند . در آنجا به چشمه‌هاى آب گرم ميرسند ، در آنجا چند اطاق ساخته چشمه‌ها در اطاق‌ها « 2 » جارى و در هر جا حوض كوچكى ساخته‌اند كه مملو مىشود . آن آب به مرتبه‌اى گرم است كه دست را اندك مىسوزاند ، و معلوم نيست كه سرچشمه از كجاست ، اطراف اين كوه صحرا و جلگه رودخانهء آب سرد شيرين بسيار است . كوه در ميانه واقع است ، در سر كوه سنگرى اروس ساخته هنوز به اتمام نرسيده بود و يك سمت آن كوه را از قديم شكافته قلعه ساخته بودند . اما حال خراب و آبادى ندارد . و اصل چشمه‌هاى آب گرم در سر كوه واقع است و مشهور به ميانهء ايشان اين است كه اين آب فالج و جرب و زخم‌هاى كلى و مرض‌هاى مهلك را چاره مىكند و صحت مىدهد .\r\nچنانچه در فصل بهار از هر جا و هر قرا فرنگان و ولايات بعيده جمعى به اين مكان آمده ، چند روز در اينجا توقف مىنمايند و عشرت مىكنند و هر روزه در اين آب مىروند . بعد از مدتى به محال خود مىروند .\r\nبارى ما نيز همگى قدرى در آب رفته و شست‌وشوئى كرده از همان راه معاودت به همين منزل كه بوديم نموديم .\r\nصبح مجدد به اتفاق همراهان و مهمانداران در آنجا رفته به طريق رفتن حمام ، همگى خود را صفايى داديم . « 3 » حسب الفرمودهء صاحبى ايلچى ، چند دانهء اشرفى به - سرايداران آنجا داده ، از آنجا معاودت [ نموديم 
  ] ، چون اين روز در منزل جنرال ارستف موعود بودند ، صاحبى ايلچى در آنجا رفتند و ناهار « 4 » نيز از منزل ايشان آماده و مهيا كرده به آنجا آوردند .\r\nبه ورود آنجا زن جنرال مذكور كه گرجى و دختر گرگين خان والى بود به لباس گرجى با صبيه و كسان خود بر سر راه صاحبى ايلچى آمده ، و همگى آنها انواع عزت و احترام به‌عمل آوردند .\r\nساعتى نشسته در سر ميز رفته غذا صرف نمودند . و بعد از آنجا حركت و روانهء منزل شدند ، و در آخر صرف غذا نيز شراب به سلامتى شاهنشاه عالم‌پناه خورده ، چندين عدد توپ انداختند .\r\nروز بعد با وجود وفور بارش از آنجا سوار گاريت گرديده ، از همين راه كه رفته بوديم معاودت به يكورسكه نموديم .\r\nيوم بعد چون آدمى روانهء تفليس بود ، نوشتجات به امناى دولت عليهء ايران و سردار تفليس قلمى و تسليم بساناويچ نموده كه به مصحوب حامل روانه نمايد . روز بعد گاريت مخصوص در همين‌جا به‌جهت همراهان آوردند و عراده‌ها نيز آورده اسباب و بنه و\r\n\r\n\r\n","description":"","footnote":"\r\n( 1 ) - متن [ : 
  ] معجر .\r\n( 2 ) - اوطاق اطاق .\r\n( 3 ) - متن [ : 
  ] داد .\r\n( 4 ) - متن [ : 
  ] نهار .\r\n","page_name":" 61 ","page_number":133},
  {"content":"\r\n\r\nايتام را سوار كرده از يكورسكه روانهء منزل ديگر نمودند . خود يوم بعد از اينجا نيز حركت و روانه شديم . اين مدت ايام توقف يكورسكه به‌علت وفور برف و بارش به حدى در خانه‌ها و كوچه‌ها گل شده بود كه هر كس كه عبور مىنمود تا به حد زانو در زير گل بود ، چراكه خاك سستى دارد و سنگ‌بندى هم در جائى ندارد .\r\nيوم سه‌شنبه هجدهم : صبح ارستف صاحب اختيار محل قسطنطين به يكورسكه آمده عذرخواهى روز پيش را كرده ، و جنرال صاحب اختيار يكورسكه و مهمانداران خدمت صاحبى ايلچى آمده انواع تعارف نمودند . صاحبى ايلچى از آنجا حركت و با همراهان روانهء منزل راسبلى شديم . مسافت راه به قدر نه فرسخ بود . رودخانهء راسبلى در وسط راه واقع است . از آنجا عبور و روانهء منزل شديم .\r\nمحل راسبلى به قدر دويست خانوار دارد . بعضى خانه‌هاى چوبى و كپرى ساخته‌اند .\r\nو خلق كمى از اروس و قزاق « 1 » در آنجا هستند . دو ساعت از شب گذشته وارد اين منزل شديم و استراحت شد .\r\nيوم چهارشنبه نوزدهم : صبح از منزل راسبلى حركت و روانهء محل سور شديم .\r\nمسافت هفت فرسنگ است . در عرض راه قريهء بزرگى مىباشد آن را الكسندرج مىگويند .\r\nمرداب وسيعى در يك سمت آن واقع است . در آنجا فرود آمده ، اسباب گاريت‌ها [ را 
  ] تغيير داده ناهار « 2 » صرف كرده روانهء منزل شديم .\r\nدر آنجا مشخص گرديد كه اهالى قريهء سور و بعضى قرا حول حوش آن كه مساوى دو سه هزار خانوار حال مىباشند تمامى از اهل ايران و از بلاد خراسان هستند ، كه در زمان قتل نادر شاه و اغتشاش ايران ، تركمانان آنها را اسير كرده و دست به دست فروخته تا به اين مكان رسيده‌اند . بالفعل اغلب آنها مسلمان و به آئين مسلمانى گذران مىنمايند . اما زن و بچه و اطفال از اروس گرفته‌اند . چندين نفر آدم معمر در ميان آنها ملاحظه شد كه به اقرار خود يكصد و بيست و پنج و يكصد و سى سال بيشتر و كمتر از عمر آنها گذشته بود . و تمامى گزارش ايام نادر شاه و بعد از آن را بيان مىنمودند و كيفيت اسيرى و به آنجا آمدن خود را نقل مىكردند ، و بسيار ميل به آمدن ايران داشتند .\r\nبعضى بسيار گريستند . بعضى صاحب مال و دولت بسيار هستند ، و بعضى در فقر و فاقه مبتلا مىباشند . صاحبى ايلچى فقراى آنها را هر يك به قدر حال خرجى دادند . همهء آنها زبان فارسى و تركى و اروس را خوب مىگفتند . از جمله پيرمردى بود كه او را حسن خان ميش‌مست مىگفتند . يكصد و بيست سال بقول خود از عمرش گذشته بود . چندين پسر پنجاه شصت ساله داشت . از جمله يكى محمد على نام و بزرگ همين قريه بود . و اروس بود ، اما حسن خان خودش مىگفت مسلمانم . يكى ديگر جارچى نادر شاه بود .\r\nصاحبى ايلچى در خانهء همين حسن خان فرود آمده بودند و بعد از اينكه از احوال آنها اطلاع بهمرسانيدند افسوس بسيار بر احوال آنها خوردند . چون سردى هوا و كثافت راه بسيار بود و آمدن فيلان و اسبان دشوار شده بود ، و همه به‌علت توقف تفليس و روانه نكردن سردار كه وقت گذشته بود واقع شده بود . اوقات صاحبى ايلچى آن شب\r\n\r\n\r\n","description":"","footnote":"\r\n( 1 ) - متن : قزاغ\r\n( 2 ) - متن : نهار\r\n","page_name":" 62 ","page_number":134},
  {"content":"\r\n\r\nبه تلخى گذشت .\r\nيوم پنجشنبه بيستم : صبح از سور حركت و روانهء استراپل شديم . هشتاد ورث اروسى كه سيزده فرسنگ و كسرى « 1 » ايرانى بوده باشد مسافت آن راه بود . چون در اين روزها كيفيت گاريت‌سوارى و تفصيل ورث قلمى نشده ، علت اين بوده كه راه ناهموار و تل و ماهور بوده مشخص نمىشد ، و از اين منزل كه راه صاف و بيابان است و رفتن گاريت و ورث خوب مشخص مىشود ، تفصيل قلمى مىشود .\r\nطايفهء روسيه همچنانكه در ايران فرسنگ مىگويند ، آنها ورث مىگويند و از قراريكه بر ما مشخص شد شش ورث يك فرسنگ ايران است و خلاف ندارد . تفصيل گاريت نيز بر اين طريق [ است 
  ] . كه از چوب چيزى مىسازند كه مىتوان در آن چهار نفر يا كمتر نشسته باشند ، و توى آن را اغلب مخمل يا ماهوت يا تيماج خوش‌رنگ آنچه خواسته باشند مىكنند . بيرون آن را رنگ و نقاشى ، هر قسم خواسته باشند مىنمايند و آن را به تسمه و قلاب و اسباب آهن چند مستحكم بر روى عراده قرار مىدهند . از دو اسب الى ده اسب به بندها و تسمه‌ها به آن مىبندند . و يكى پيش ، سوار يكى از اسبها مىشود ، و ديگرى مكانى دارد بيرون گاريت در پيش رو مىنشيند . اغلب در عقب گاريت هم مكانيست كه يكنفر و دو نفر ايستاده‌اند . به اين طريق اسب‌ها را به سرعت دوانيده مىروند . بسيار اتفاق افتاده كه در ساعتى راه بسيار طولانى را طى كرده‌اند و نشستن در گاريت استراحت بسيار دارد . بطريق ننى كه به جهت اطفال انجام مىدهند ، و روى عراده به تسمه و قلاب بسته شده كه مطلقا حركت و تكان ندارد . خصوص به‌جهت سوارى آن كه هنگام برف و بارش شدت سردى هوا همين‌قدر كه درب آن را بسته باشند ديگر هيچ نقصى ندارد ، و برف و بارش و سرما چندان اثرى در آن نمىكند . اگرچه مادام كه راه عبور آن صاف و وسيع نباشد حسن سوارى آن ظاهر نمىشود .\r\nدر ايران و راههاى آنجا و كوچه‌هاى اصل شهرهاى ايران پستى و بلندى بسيار است و از اين جهت ممكن نمىشود ، اما اگر گاريت مصطلح مىشد بد چيزى نبود . لكن ممكن نيست و سرعت رفتن گاريت و عراده به مرتبه است كه از پتربورغ الى تفليس كه قريب به سه هزار ورث يعنى پانصد فرسنگ ايران مىباشد مكرر چاپار كه آن را اروس كريل مىگويند چهارده روز پانزده روز رفته است . و نوشتجات رسانيده است . بعضى اوقات زودتر هم اتفاق افتاده ، اما مكرر شده كه چهارده و پانزده روز رفته و رسيده است .\r\nكرايهء دو اسب و اخراجات دو نفر آدم از تفليس الى پتربورغ سيصد تومان وجه اروس كه سى و پنج شش تومان پول ايران بوده باشد مىشود . سرعت آنها هم به اين مرتبه است و جهت اين است كه در بين راه پنج فرسنگ به پنج فرسنگ كمتر بيشتر قراول خانه‌ها و منزل‌خانه‌ها ساخته‌اند و در آنجا جمعيت و اسب گذاشته‌اند . بمحض رسيدن چاپار يا مترددين اسب عراده و گاريت را باز كرده در آنجا مىگراند و از آنجا اسب تازه هر قدر در كار باشد آورده مىبندند . و سوار شده روانه مىشوند . در همهء منزل - خانه‌ها ، اسب موجود و آماده است . به محض رسيدن مترددين حاضر كرده عوض مىكنند\r\n\r\n\r\n","description":"","footnote":"\r\n( 1 ) - متن : كثرى\r\n","page_name":" 63 ","page_number":135},
  {"content":"\r\n\r\nو روانه مىشوند . خصوص كريل و اشخاصى كه به حكم پادشاه آمد و شد كرده باشند .\r\nاز تفليس تا پتربورغ و از پتربورغ تا تفليس به همين دستور و همين طريق مىروند و مىآيند ، و چاپارخانه و منزل خانه‌ها ساخته‌اند و اسب و آدم در آنجا مهيا و آماده دارند . بهرحال بعد از حركت از منزل سور و طى هشتاد ورث كه سيزده فرسنگ و چيزى راه بوده باشد وارد استراپل شديم .\r\nاستراپل از شهرهاى نو است كه اروس برپا كرده ، هزار خانوار مىشود . خانه‌هاى خوب ساخته‌اند . شهر شيرين مرغوبى است ، در عرض راه ، دو مكان منزل‌خانه بوده ، كه اسب‌هاى گاريت‌ها را عوض كردند ، و در يك جا هم ناهار « 1 » صرف شد و هوا هم بسيار سرد بود . برف ، موجود در صحرا و راه به نظر آمد . دو قريهء بزرگ هم در عرض راه واقع بود كه هر يك به قدر هزار خانوار اروس و چركس در آنجا ، جا داشتند ، و اسير ايرانى « 2 » نيز در آنجاها بسيار بود كه برخى مسلمان و جمعى اروس شده بودند ، بعضى بسيار پير و منحنى شده بودند . قدرى از شب گذشته وارد منزل و هر يك درجائى و مكانى رفته قرار گرفتيم .\r\nيوم جمعه بيست و يكم و شنبه بيست و دويم : در استراپل توقف بود . به جهت صاحبى ايلچى صحبت منحصر به ديدن اسيرهاى ايرانى و تحقيق احوال آنها و افسوس خوردن برايشان بود . از جمله شخصى قزوينى در آنجا بود مذكور نمود كه از آن ايام سابق مرا و پدرم و مادرم هر سه را اسير كرده دست به دست به اين مكانها آوردند . من بسيار طفل بودم پدرم بر طرف شد و خودم اروس شدم و حال در سلك سوار نظام ، ملازم هستم و خدمت اروس مىكنم . همچنين از اين مقوله بسيار بودند .\r\nروزى شخص پيرى خدمت صاحبى ايلچى آمده با كثرت سردى هوا قدرى گلهاى غريبه خوش‌بوى به رسم تكلف آورده ، تحقيق شد كه از كجاست . مشخص كردند كه در خانهء خود باغى دارد و زير باغ را به طريق گلخن حمام ، خالى كرده رخنه‌ها و سوراخها گذاشته آتش مىكند و بخارىها نيز در اطراف باغ دارد كه آتش در آنجا مىكند . اين مكان باغ به طريق اطاق طولانى مىباشد . درها « 3 » تمام بسته ، پنجره‌هاى آينه دراد .\r\nسقف پوشيده راه و رخنهء سرما در آن نيست . به اين نسبت هر گلى و گياهى كه مىخواهد حتى مركبات از مقولهء ليمو و نارنگى و اشجار ديگر ، مثل سيب ترش و غيره در « 4 » آنجا به عمل مىآورد .\r\nغريب‌تر اينكه مجموع گل و گياه و اشجار را صندوق‌ها از چوب ساخته ، خاك در آن‌ها پركرده درخت را ميان آنها گذاشته‌اند كه يك بند گل يا درخت در زمين نيست .\r\nو آنها را هر وقت خواسته باشند به همان نسبت از آنجا برده ، جاى ديگر مىگذارند .\r\nاز قرارى كه مشخص شد ، اين عمل در همهء شهرها و ولايات روس متداول است ، كه در خانه‌ها به اين نسبت هميشهء اوقات گلها و رياحين و ميوه‌ها به‌عمل مىآورند .\r\nديگر روزى جمع بزرگان و اهالى آنجا به همراهى مهماندار به ديدن صاحبى ايلچى آمده ، انواع تعارف رسمى بجاى آوردند . ديگر امر تازه واقع نبود . اين دو روزه به اين\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : مسلمان\r\n( 3 ) - متن : درب\r\n( 4 ) - متن : از\r\n","page_name":" 64 ","page_number":136},
  {"content":"\r\n\r\nنسبت‌ها گذشته و يوم بعد حركت و روانهء منزل ديگر شديم .\r\nيوم يكشنبه بيست سيم : قدرى به صبح مانده از استراپل حركت و بعد از طى يكصد و سى ورث راه كه بيست و يك فرسنگ و چيزى مىشود وارد منزل پركرادانى شديم . در عرض راه چهار مكان ، منزل‌خانه و چاپارخانه بود كه اسب‌هاى گاريت و عراده‌ها را عوض كردند . از اول منزل الى آخر ، همه‌جا قريب به يكديگر قرا و دهات و باغات و اشجار بسيار داشت . در عرض راه رودخانه‌اى واقع بود . پل چوبى طولانى روى آن بسته بودند .\r\nاز آنجا كه عبور شد مشخص گرديد كه چندين هزار خانوار قلماق در اين حدود تا حدود حاجى ترخان نشيمن دارند ، و مكان‌هاى مضبوط به‌جهت نشيمن خود ترتيب داده‌اند . باج به كسى نمىدهند و خدمت اروس هم نمىكنند ، و اروس هم از آنها چيزى نمىگيرد .\r\nهرگاه كه دشمن قوى به‌جهت اروس بهم مىرسد آنها جمعيتى كرده به حمايت ميآيند و بعد كه منازعه طى مىشود به خانه‌هاى خود مىروند . خدمت آنها به اروس همين است . دولت و مال و حشم بسيار دارند . از جمله يك نفر بزرگان آنها ششهزار رأس ماديان در رمه داشته ، بلاخلاف ساير اموال آنها از اين قرار مشخص مىشود : شترهاى دوكوهانه « 1 » تندرو بسيار بزرگ خوب دارند . از جمله يكى را در راه ديديم كه قلماقى سوار بود و مىرفت آن شتر بدون اغراق از اسب بسيار بسيار يورغه تندتر مىرفت . همچنين گوسفند بسيار دارند . اما دنبه ندارد ، و هر يك به طريق گوساله دم بلندى دارند . اما بسيار چاق و فربه و خوش‌پشم مىباشند .\r\nچون گاريت در راه صاف و در زمين هموار كه گل نباشد ساعتى سه چهار فرسنگ راه مىرود بسرعت تمام آمده ، دو ساعت از شب گذشته وارد منزل شديم .\r\nاين منزل مكان بسيار بدى بود و به صاحبى ايلچى بسيار تلخ گذشت . يك ساعت به صبح مانده از اينجا حركت و روانهء منزل كراچتن شدند .\r\nيوم دوشنبه بيست و چهارم : قدرى به صبح مانده ، از منزل حركت و بعد از طى يكصد و چهل ورث راه كه بيست و سه فرسنگ و چيزى مسافت داشت وارد كراچتن شديم .\r\nدر سه مكان كه منزل‌خانه بود ، اسبان گاريت و عراده‌ها را عوض كردند .\r\nدر عرض راه تمام دهات و خانه‌هاى بسيار از طايفهء قلماق مىبود . بنه و ايتام را كه چيزى پيش روانه كرده بوديم ، در اين مكان بودند . در اينجا مشخص شد كه فيلان و اسبان را چهار روز در اين منزلگاه داشته و روانهء چركس كرمان كرده‌اند ، و حال مدتى است كه در چركس توقف و نرفته‌اند . از وصول اين خبر و نرفتن آنها صاحبى ايلچى به حدى متغير گرديده كه آن شب نه غذا صرف كرده ، و نه استراحت نمودند .\r\nاين منزل كراچتن چهارصد پانصد خانوار آدم دارد . و رودخانهء يحارليك در همين كراچتن واقع است و تا اين مكان محال چركس بوده و از تفليس تا اينجا تمام متعلق به جنرال رديشچوف سردار تفليس است و از اينجا به بعد كه قديم اول خاك روس بوده است هر جا و هر محل حاكم جداگانه دارد . در اين مكان نيز به طريق كراچتن ، سابق ايتام را ملاحظه مىنمودند كه ناخوشى نداشته باشند .\r\n\r\n\r\n","description":"","footnote":"\r\n( 1 ) - متن : دوكوهونه\r\n","page_name":" 65 ","page_number":137},
  {"content":"\r\n\r\nاين شب در اين منزل به پريشانى و تلخى اوقات به‌سر رفت .\r\nيوم سه‌شنبه بيست و پنجم : از كراچتن روانهء منزل مجدك گرديده ، بعد از طى پنجاه ورث راه كه نه فرسنگ و كسرى بوده باشد به آنجا رسيديم . در راه دو مكان منزل‌خانه بود اسب عوض كردند . عرض راه قليل تل و ماهور دارد ، لكن مذكور مىنمودند كه اطراف اين منزل صحراى وسيعى است كه عرض و طول آن از حد بيان بيرون است . در اينجا هوا بشدت تمام سرد بود .\r\nقريب به منزل رودخانه‌اى است پل چوبى در آنجا بسته‌اند كه عبور مىنمايند ، اما رودخانه چندان آبى ندارد .\r\nدر اين منزل به قدر دويست خانوار آدم توقف دارند . بهرطريق بود آن شب در آنجا توقف و صبح حركت كرده روانهء منزل ديگر شديم .\r\nيوم چهارشنبه بيست و ششم : از آن منزل حركت ، بعد از طى پنجاه و چهار ورث راه روانهء محل آق‌سائى شديم . در اين مملكت روس هر جائى كه بهركس متعلق است كوبرنه مىگويند و حال اين منزل‌ها و اين مكان‌ها كوبرنه نشينند . و كوبرنه مىگويند .\r\nحكم از پادشاه شده است كه به خاك هر كوبرنه كه ميرسيم حاكم آنجا از خود ، آدمها براى آماده - كردن اسب و منزل سر راه ميفرستند و اسب و منزل مهيا مىنمايند ، تا از خاك آنها بگذريم .\r\nاز اين محل كه ميگذرد قزاق دون مىنشينند ، و همين قزاق‌ها « 1 » ، سپاه ناپلئون را درحين رفتن از مسكو بر طرف كردند . مىگويند بيست هزار سوار از قزاق « 2 » دون به مسكو رفته بود . اينها باج و خراجى به روس نميدهند . هر وقت امرى حادث شود ، آمده حمايت روس مىكنند . جمعيت و سوار اينها را مىگويند بسيار مىباشد . پوست فراعى « 3 » كه سابق به ايران مىآوردند از اينها بود . اما حال خود به مصرف لباس مىرسانند ، و از ميان خود بيرون نميدهند .\r\nاز منزل كه حركت واقع شد ، بعد از طى ده فرسنگ و كسرى وارد آق‌سائى شديم .\r\nدر راه دو جا اسب عوض كردند . يكى محل وسيعى بود و جمعيت معقولى داشت . جاى ديگر منزل خانه بود كه اسب عوض شد .\r\nقليلى بروز مانده در سر رودخانهء دون كه رود عظيمى مىباشد رسيديم . دو يوم قبل از ورود ما يخ بسيار آمده جسر رودخانه شكسته و قدرى را برده بود ، و حال به بطيل و گمى بر روى آب آمد و شد مىشد . گاريت و عراده و اسباب و ايتام را برروى گمى گذاشته از آب گذرانيدند .\r\nاين رودخانهء دون از محال روس مىآيد و همه‌جا زياد مىشود ، و از زير محل آق‌سائى گذشته به درياى قرادنگيز ميرود و آب گوارائى دارد . محل آق‌سائى در سينهء\r\n\r\n\r\n","description":"","footnote":"\r\n( 1 - 2 ) - قزاغ\r\n( 3 ) - فراع : مجراى آب . لغت‌نامهء دهخدا . فرابى ، قريه‌اى است در هشت فرسخى سمرقند .\r\nلغت‌نامهء دهخدا . فراع نام يكى از دهكده‌هاى دهستان پريجان سوادكوه در مازندران كه اكنون بدين نام شناخته نمىشود ، لغت‌نامهء . فراع - انتساب پوستين دوز پوستين‌فروش . لغت‌نامه . فراهى يكى از دهات اطراف مشهد است .\r\n","page_name":" 66 ","page_number":138},
  {"content":"\r\n\r\nتل بسيار مرتفعى واقع است . طولش بسيار و عرضش كم است . به قدر دو سه هزار خانوار كثرت دارد . خانه‌هاى خوب از چوب ، دو سه طبقه ساخته‌اند . كليساهاى متعدد دارد . لكن كوچه‌ها و محلات عبور راه به‌علت وفور گل سياه و باتلاق « 1 » نمونهء جهنم است . اما مكان زراعت بسيار دارد و مكرر از آنجا آذوقه و اجناس به اسلامبول برده مىشود .\r\nهوايش بشدت تمام سرد است . شش هفت ماه در اينجا زمستان است در سر آب رودخانهء بزرگ طايفهء قزاق « 2 » با جمعى به استقبال آمده ، تعارف رسمى بجاى آوردند ، و از آنجا روانهء منزل شده ، چون تا آخر شب بنه و اسباب نرسيد و از آب نگذشته بود ، آن شب نيز اوقات [ ما 
  ] تلخ بود . بهرطريق بود گذشت . و صبح از آنجا حركت و روانهء چركس كرمان شديم .\r\nيوم پنجشنبه بيست هفتم : قدرى از روز گذشته از منزل حركت و بعد از طى سه فرسنگ و نيم راه وارد چركس كرمان شديم . دو چركس بوده ، يكى از بناهاى قديم و آن حال خراب است ، و يكى چركس جديد است كه تازه بنا كرده و شهرى ساخته‌اند .\r\nدر عرض راه يك منزل خانه بود . اسب عوض كردند . و آمديم در حوالى شهر چركس . جنرال ليندنايه آندريان كارپيچ كه بيگلربيگى و صاحب اختيار آنها بود با جمعى سر راه به استقبال آمده تعارفات رسمى بسيار بجاى آوردند .\r\nوارد منزل كه شديم مشخص شد كه فيل‌ها و اسبان سى چهل يوم است كه در اينجا توقف كرده‌اند و يكى از فيلان به‌علت سردى هوا ناخوش شده . گويا اهتمام كلى هم از همراهان و مهماندارانى كه رديشچوف معين كرده بود دربارهء آنها به عمل نيامده بود .\r\nبنابراين صاحبى ايلچى قرارداد نمودند كه فيلان و فيل‌بانان در چركس توقف كرده و اخراجات و گذران آنها را معين نموده داده باشند . تا هنگامى كه سردى هوا موقوف شود ، از آنجا حركت و روانهء پتربورغ شده باشند . اسبان را حال خود همراه برده باشند .\r\nشهر چركس كرمان شهريست بسيار وسيع و بزرگ كوچه‌ها و ميدان‌هاى بسيار وسيع دارد . دكان و بازار از هر صنف بسيار دارد . خانه‌هاى عالى و مكان‌هاى مرغوب در آن بنا كرده‌اند . كثرت آنها دو سه هزار خانوار مىشود . ملازمى كه به اروس ميدهند تمام سوار قزاق « 2 » است و سالدات از اينجا نميدهند . اما قليل سالداتى دارند كه در همانجا متوقف هستند . توپخانه نيز در اين شهر دارند . و در اين محال چندين هزار خانوار قزاق « 2 » توقف دارند و در هر دعوا سوار بسيار به پادشاه روس مىدهند . همچنانكه پيش ذكر شده ، شكست ناپليان را در دعواى مسكو بيشتر اين طايفهء قزاق « 2 » و سركردهء آنها كه مرد متشخصى مىباشد و نشان بسيار از شاه روس دارد ، باعث بوده است . اين روز بعد از ورود به اين منزل و استحضار از توقف فيلان و اسبان ديگر امرى واقع نبود .\r\nيوم جمعه بيست و هشتم الى سه‌شنبه دويم شهر ذيحجه 1229 .\r\nاين پنج يوم در چركس كرمان توقف بود و امورات وقوعى اينكه هر روزه جنرال بيگربيگى و صاحب اختيار\r\n\r\n\r\n","description":"","footnote":"\r\n( 1 ) - متن : باتلاغ\r\n( 2 ) - متن : قزاغ\r\n","page_name":" 67 ","page_number":139},
  {"content":"\r\n\r\nآنجا و مهمانداران و بزرگان و اعيان چركس به ديدن صاحبى ايلچى مىآمدند و اقسام تعارف رسمى بجاى مىآوردند و به منزل خود ميرفتند .\r\nروزى در اينجا سواى رخوت و بالاپوش و اسباب سفر از هر مقوله كه به عمله‌جات و ايتام در تفليس داده شده بود ، بعضى از همراهان از قبيل حقير و ميرزا عبد الحسين همشيره‌زاده و محمد على بيك و سايرين را بالاپوش و رخوت به قدر حال ، صاحبى ايلچى دادند ، و روزى اوقات صرف كرده امورات عمله و ايتام و همراهان را از هر جهت منسق كرده كه در حين حركت ، ناتمامى در امور آنها نباشد . روزى آقا بيك از راه بىانصافى كه هميشه پيشنهاد او بود برآمده بعضى گله‌ها از روى ناز كرده بود شايد بعرض صاحبى ايلچى رسيده او را تملق گفته باشند . چون صاحبى ايلچى در هر اوقات محبت بسيار به او كرد بودند و او در هيچ‌وقت منظور نداشته ، مكرر جانب‌دارى اروس را از دست نميداد . اينمعنى كه به‌عرض ايشان رسيد ، او را احضار و غلط رفتارهائى كه از او صادر شده بود بر او متوجه و اظهار كردند و فرمودند كه مرا ديلماج در كار نيست ، شما بهرجا خواهيد برويد . چون اين قسم را مشاهده نمود از در تعارف برآمده حركات خلاف قاعده را فى الجمله موقوف داشت .\r\nروز آخر توقف اسبان و بنه و ايتام و اسباب را از آن منزل روانهء منزل ديگر نمودند ، كه خود نيز يوم بعد حركت كرده روانه شوند . همان يوم سه‌شنبه دويم جنرال صاحب اختيار چركس و همهء بزرگان خدمت صاحبى ايلچى آمده قدرى صحبت داشته ناهار « 1 » صرف نموده ، ظهر از آنجا حركت و بعد از طى شش فرسنگ راه وارد چاپارخانه كه منزل بود شديم . در عرض راه يك‌جا اسب عوض كردند ، تا وارد منزل شديم .\r\nاين منزل‌خانه در اينجا به قدر دويست خانوار كثرت دارد . رودخانه‌اى در عرض راه بود . پل چوبى آن خراب شده بود . جسرى ساخته بودند از روى جسر عبور نموديم ، و اين شب را در اين مكان بسر برده صبح حركت و روانهء منزل ديگر شديم .\r\nيوم چهارشنبه سيم : صبح از منزل‌خانهء مذكوره حركت و بعد از طى پنجاه ورث راه كه نه‌فرسنگ و كسرى بوده باشد وارد منزل ده‌فمين شديم ، در دو مكان اسب عوض كرديم ، تا وارد منزل شديم . قريهء بزرگى است در سينه تل بلندى واقع است ، سيصد چهارصد خانوار دارد . باغات و اشجار بسيار در يك سمت آن واقع است و در زير اين تل رودخانه‌اى جارى است ، پل چوبى بر روى آن بسته‌اند كه از آنجا عبور مىشود اين شب بنه و اسباب حتى مفرش رخت‌خواب و طباخ به منزل نرسيدند و از هر رهگذر بسيار بر صاحبى ايلچى تلخ و پريشان گذشت . بهرقسم بود صبح شده و صبح از آنجا حركت و روانهء منزل ديگر شدند .\r\nيوم پنجشنبه چهارم : صبح از منزل مذكور حركت و بعد از طى دوازده فرسنگ راه ، وارد منزل وانس‌چه شديم . در عرض راه ، دو مكان اسب عوض كردند . از ابتداى منزل الى آخر همه‌جا در سمت چپ راه ، دهات و قراء بسيار و خانه‌ها و عمارات و اشجار\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 68 ","page_number":140},
  {"content":"\r\n\r\nظاهر است . نزديك به منزل رودخانهء و انس مىباشد . نوها در روى رودخانه بسته . از روى آن مال و عراده و گاريت‌ها را به آن طرف رودخانه مىبرند . همگى كه از آنجا گذشتيم ، در راه منزل خانهء ديگر ظاهر شد . چند خانوارى بودند ، و در اينجا تمام قزاق و اروس سكنا دارند . داخل منزل كه شديم رودخانهء بزرگ بىآبى به‌نظر آمد . پل طولانى روى آن بسته بودند .\r\nاز آنجا گذشته ، داخل منزل شديم . و آن شب را در آنجا به‌سر كرده ، صبح از آنجا حركت و روانهء منزل ديگر شديم .\r\nيوم جمعه پنجم : صبح از منزل وانس‌چه حركت و روانهء منزل‌خانهء ديگر شديم .\r\nبعد از طى هفتاد و پنج ورث كه دوازده فرسنگ و كسرى بوده باشد به منزل رسيديم . در عرض راه ، در دو مكان اسب عوض كردند . دهات و باغات و اشجار در سمت چپ و راست بسيار بود . وسط راه رودخانه‌اى بود ، جسرى بسته بودند ، از روى آن « 1 » عبور شده به منزل‌خانه رسيديم . در اينجا شصت هفتاد خانوار توقف داشتند . شب را در اينجا به سر برده و صبح حركت و روانهء منزل ديگر شديم .\r\nيوم شنبه ششم : از منزل‌خانهء مذكوره حركت و روانهء قريه قران شديم . هفتاد و دو ورث راه بود كه دوازده فرسنگ بوده باشد . در عرض راه دو مكان اسب عوض كردند .\r\nدر يك منزل‌خانه كه اسب عوض مىشد ناهار نيز صرف شد و بسرعت روانه شديم . قليلى ماهور در راه واقع بود . دهات و قراء در اطراف راه بسيار است . آخر روز به رودخانهء بزرگى رسيديم كه در زير قريه قران واقع است . مشخص شد كه اين هم شعبه [ اى 
  ] از رودخانهء دون مىباشد و بمرتبه از شدت سردى هوا يخ مىكند كه گاريت و عراده با چندين اسب از روى آن مكرر عبور مينمايند . اما اين روز يخ را شكسته بودند . گمى آورده ، عراده و گاريت و اسباب ما را بار كرده به قريهء قران بردند .\r\nقريهء مذكور در سينهء تلى واقع است ، چهارصد پانصد خانوار مىشود . خالى از وسعت نيست . كليساى چند دارد . از جمله يكى قريب به منزل [ ما 
  ] بود . ملاحظه شد . وضع آن و ستونهاى « 2 » سنگ طلاكارى و زينت و آرايش به نحويكه ديده شد در تفليس و اين منازل عرض راه به‌نظر نرسيده ، جمعيت و اهل آنجا قزاق « 3 » و اروس درهم مىباشد .\r\nخانه‌هاى مرغوب به نظام تمام كوچه‌هاى وسيع دارد ، و تا اين مكان سرحد نشيمن طايفهء قزاق است . آن شب در آنجا توقف كرده ، صبح حركت و روانهء منزل ديگر شديم .\r\nيوم يكشنبه هفتم : از منزل مذكور حركت و بعد از طى هفتاد و چهار ورث راه كه دوازده فرسنگ بوده باشد ، روانهء قريهء پيچك شديم . در عرض راه يك منزل‌خانه بود .\r\nاسب عوض كردند . دو رودخانه در عرض راه واقع است . پل‌هاى چوبى طولانى روى آنها بسته‌اند . از آنجاها عبور شده ، به قريهء پيچك رسيديم .\r\nمحل وسيعى است . باغات و اشجار بسيار در اطراف دارد . خانه‌هاى مرغوب يك دو طبقه و كليساى چند دارد . پانصد خانوار اهل آنجا به‌نظر آمد . كوچه و خانه را\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : ستانهاى\r\n( 3 ) - متن : قزاغ\r\n","page_name":" 69 ","page_number":141},
  {"content":"\r\n\r\nبنظام روبروى يكديگر ساخته‌اند . در خانهء مرغوبى فرود آمديم . صاحب‌خانه مرد متعارفى بود . خدمت صاحبى ايلچى آمده ، چندين زنان و دختران خوب‌رو در خانه داشت . آنها را آورده به آئين خود تعارف رسمى بسيار [ بجاى 
  ] آوردند . ساعتى در آنجا توقف و ناهار صرف شد . چون وقت در دست بود روانهء منزل‌خانهء ديگر شديم . چون شب شد و چند عراده شكسته بود . شب را در اين منزل‌خانه كه مكان بدى بود بسر برديم ، و صبح روانهء منزل ديگر شديم . اين قريه پيچك منتهاى سرحد قزاق و ابتداى محال بارونج كه اصل خاك اروس است مىباشد . مىگويند كه از اين مكان به بعد آبادى و منزل‌خانه‌ها و اسب‌هاى خوب زياد از منازل گذشته بهم ميرسد .\r\nيوم دوشنبه هشتم : صبح از آن منزل‌خانه حركت و روانهء منزل‌خانهء ديگر شديم .\r\nهشتاد و چهار ورث كه چهارده فرسنگ بوده باشد طى مسافت نموده . تا به منزل خانه رسيديم . در عرض راه در يك منزل‌خانه ، اسب عوض كرديم . راه بسيار گل و باتلاق « 1 » بود . چوب‌بست طولانى به‌طريق پل رودخانه كرده بودند . از آنجا عبور و بعد از طى پنجاه ورث به محل پاولفسك رسيديم ، رودخانه در سر راه واقع بود و يخ كرده بود ، در فصل بهار گمى و بطيل روى آن كار مىكند و در زمستان از روى يخ عبور مينمايند .\r\nمحل مزبور جاى وسيع بسيار منقحى به نظر آمد . كوچه‌ها و خيابان‌هاى وسيع روبروى يكديگر ، خانه‌هاى دو سه طبقه مرتفع به نظام ساخته بودند . چندين كليسا داشت و مكان مرغوبى مىبود . مذكور مىنمودند كه پتر « 2 » پادشاه ، در زمان خود چندى در همين محل توقف داشته و اينجا رامكان نشيمن خود قرار داده بوده ، حال هم آبادى كلى دارد . پانصد ششصد خانوار خلق در آنجا ساكن هستند . قريب به ورود صاحبى ايلچى جنرال صاحب اختيار و بزرگان و جنرال‌هاى ديگر آنجا با جمعى سالدات در سر راه به استقبال آمده انواع و تعارف رسمى بجاى آوردند . و به آئين خود طبل مينواختند . در خانهء يكى از بزرگان آنها فرود آمديم . احترام كلى نمودند در آنجا ناهار « 3 » صرف شد قاعدهء آنها اين است كه اگر پادشاه يا شخص بزرگى بخانهء آنها وارد شود نان بزرگى در طبقى گذاشته برسم تعارف نزد او مىآورند . به اين جهت بزرگان ايشان نانى در طبق گذاشته نزد صاحبى ايلچى آوردند . هنديانه « 4 » و سيب ترش خوب در اينجا بسيار بود .\r\nمردمان اينجا اغلب طويل القامه و قوىهيكل بودند و اطفال نيكوروى در اينجا بخلاف محال گذشته بسيار بود . معلوم شد كه آب و هواى اين محل تربيت مىكند . بارى بعد از ناهار از آنجا حركت و روانه شديم . در راه نهرها و رودخانه‌هاى جارى ، و آب ايستاده بسيار ملاحظه شد . پل‌هاى متعدد بسته بودند و عبور شد . به منزل‌خانه رسيديم . باز اسب عوض كردند . روانه شديم . قليل تل و ماهورى در راه بود .\r\nقدرى از شب گذشته به منزل‌خانهء ديگر رسيديم . چند خانوار بودند . در آنجا توقف شد و شب را در آنجا به‌سر برده ، صبح از آنجا روانهء منزل ديگر گرديديم .\r\nسه‌شنبه نهم : صبح از آن منزل حركت و روانهء منزل‌خانهء ديگر شديم . هفتاد و هفت\r\n\r\n\r\n","description":"","footnote":"\r\n( 1 ) - متن : باتلاغ\r\n( 2 ) - متن : بتر .\r\n( 3 ) - متن : نهار\r\n( 4 ) - هندبانه - هندوانه . فرهنگ معين\r\n","page_name":" 70 ","page_number":142},
  {"content":"\r\n\r\nورث راه بود كه سيزده فرسخ مىشود . در عرض راه يك‌جا اسب عوض كرديم . و به محل يكوروس رسيديم . رودخانهء بزرگى دارد . آن را نيز رود يكوروس مىگويند . پل چوبى روى رودخانهء مذكور بسته‌اند كه يك ورث بلكه زياد طول آن مىشود . هر دو سمت ، چپ و راست پل مذكور اشجار بسيار به خط مستقيم مىباشد كه قطر و قد آنها بسيار است .\r\nقدرى از اينجا فاصله ، نيز جنگل بسيار نمايان است .\r\nيكوروس چندان محل مرغوبى نيست . خانه‌هاى خوبى ندارد . قليل معدودى در آنجا هستند . آنجا فرود آمده ، ناهار صرف كرده ، روانهء منزل‌خانهء ديگر شديم . شب در آنجا توقف شد ، و صبح حركت نموده روانهء بارونج شديم .\r\nچهارشنبه دهم : كه عيداضحى بود صبح از منزل‌خانه ، حركت و بعد از طى شش فرسنگ راه وارد بارونج شديم . در عرض راه يك جا اسب عوض كردند . سمت دست راست قراء و خانه‌ها و باغات و اشجار بسيار به نظر مىآمد . مشخص بود كه آبادى اينجا از محال گذشته بيشتر است . رمه و گلهء گوسفند و عوامل بسيار در اطراف راه ملاحظه شد .\r\nبه قريه‌اى رسيديم چند خانوار بودند . اما محل مرغوبى نبود . خانه‌هاى قديم بسيار داشت .\r\nدر خانه [ اى 
  ] فرود آمديم . صاحب خانه احترام بسيار كرد . در آنجا ناهار صرف شد . قدرى ميوه و نان صاحب خانه آورده ، تعارف كرد . از آنجا روانه شديم . به رودخانهء دارون « 1 » رسيديم . بشدت يخ كرده بود . كشتى و گمى بسيار روى رودخانه بود . پل مضبوط منقحى از چوب روى رودخانه ساخته بودند . غرفه‌ها و جاهاى مرغوب در گوشه و كنار پل مذكور ساخته بودند ، و طول آن پل دو ورث راه مىشد . لكن بسيار مضبوط بود .\r\nاز آنجا عبور شده ، قريب به شهر بارونج ، كورنادر آنجا كه مرد معقول و متعارفى بود با جمع كثيرى از اعزه و اعيان و بزرگان آنجا به استقبال صاحبى ايلچى آمده ، اقسام تعارف بجاى آوردند .\r\nداخل شهر شديم . در خانهء شخص بزرگى كه خود فوت شده بود ، و زن و اطفال او در آنجا بودند فرود آمديم ، خانهء بزرگ وسيعى بود . سه طبقه از چوب ساخته بودند .\r\nاطلاق‌ها و مكان‌هاى بسيار داشت . عمله و همراهان هر يك در مكانى فرود آمده توقف نمودند .\r\nبارونج شره بزرگى است . خانه‌ها و مكان‌هاى بسيار مرتفع دوسه‌طبقهء مرغوب دارد .\r\nتمام كوچه‌ها را خيابان ساخته ، به طريق خوشى چوب‌بست كرده‌اند . خانه و كوچه‌ها مقابل يكديگر است ، و شهر مرغوب مطلوبى است . بازار و دكان بسيار دارد . كليساهاى متعدد دارد . آبادى و معمورى و كثرت خلق معقولى به‌نظر آمد . اگرچه اصل شهر قدرى پست و بلندى دارد . و مرتبه بمرتبه خانه ساخته‌اند . نهايت ، خانه‌ها و كوچه‌ها به خط مستقيم روبروى يكديگر واقع شده . در راه كه عبور مىشود هر به چند قدم ستانى « 2 » بتركيب خاص به زمين فرو كرده ، در سر آن فانوس از آينه ساخته ، گذاشته‌اند كه شبها در آنجا چراغ روشن مىكنند و به خط مستقيم در هر كوچه چندين چراغ به همين نسبت هر شب روشن مىشود .\r\nخانه‌ها عالى ، سقف بسيار مرتفع ، به‌طريق تالارهاى وسيع كه در ايران مىباشد\r\n\r\n\r\n","description":"","footnote":"\r\n( 1 ) - مج : داران\r\n( 2 ) - ستانى - ستونى\r\n","page_name":" 71 ","page_number":143},
  {"content":"\r\n\r\n[ دارد 
  ] و بخلاف ولايت لندن است كه ممنوع كرده‌اند كه اتاق را پست و سقف را كوتاه مىسازند .\r\nدر اينجا كارخانهء ماهوت‌سازى بسيار است . محل زراعت و صحراى سبز و ، چمن خرم بسيار دارد .\r\nاقسام گلهاى رنگارنگ [ و ميوه‌هاى بسيار ، 
  ] « 1 » و قدرى مركبات از مقولهء ليمو و نارنگى در اينجا بهم ميرسد ، و در خانه‌ها دارند و در اطاق‌ها پيچى « 2 » يعنى مكان آتش از كاشى رنگين بسيار خوب ميسازند به اينطريق كه در يك گوشهء يك اوطاق آن را بنا كرده ، و كاشىكارى كرده و تنقيهء گلى داده ساخته‌اند ، و ميان آن آتش كرده ، مىسوزانند و هيمهء بسيار در آن ميگذارند ، و سه اطاق ديگر را لوله گذاشته و رخنه‌ها در آنها كرده‌اند ، كه از اين يك پيچ سه چهار اوطاق به حدى گرم مىشود كه باوجود شدت سردى هوا اكثر اوقات آدم تاب توقف نمىآورد .\r\nكاش اين طريق پيچ و بخارى در ايران مصطلح مىشد . بهرحال شهر بارونج ، خوب شهريست و كورنادر اينجا كه اسمش ميخائيل ايوانج پيرادين مىباشد مرد بسيار خوب با تعارفيست . همان لحظهء ورود صاحبى ايلچى به منزل ، با جمع « 3 » كثيرى در آنجا آمده اقسام تعارف بجاى آورده ، و وعدهء ضيافت از صاحبى ايلچى خواسته ، به منزل خود رفت . و اما اصل شهر بارونج بسيار بدآب‌وهواست . چند روزى در آنجا توقف شد . بجز كثرت برف و بارش چيزى ملاحظه نشد ، و آب آن هم گوارا نيست . آفتاب در آنجا در ايام زمستان بسيار كم ، بلكه هيچ مرئى « 4 » نمىشود . چند روزى در اينجا توقف شد .\r\nيوم پنجشنبه يازدهم : صاحبى ايلچى با همراهان به حمام رفته ، بعد گاريت مخصوص آورده سوار گرديده به دار الضيافه كه خانهء كورنادر باشد رفتند .\r\nبه ورود آنجا بزرگان و اعيانى كه جمع بودند به اتفاق صاحبخانه بر سر راه آمده ، راه و رسم مهمان‌نوازى بجاى آوردند . زن كورنادر كه بحسب صورت ، كريه‌منظر و در معنى دانشمند و سخنور و از بزرگ‌زادگان بود ، انواع و اقسام مهربانى و مهماندارى بجاى آورد . بعد از تعارفات ، همگى برخاسته در سر ميز رفته مشغول صرف غذا شدند .\r\nبه آئين روس سازونوا « 5 » مىنواختند . بعد از صرف غذا صاحبى ايلچى لحظهء ديگر توقف و از آنجا سوار گرديده معاودت به منزل نمودند . اين روز امر ديگر واقع نبود .\r\nيوم جمعه دوازدهم : امر تازه واقع نبود . چند نفر از بزرگان به ديدن صاحبى ايلچى آمده بعد از زمانى كه صحبت ميداشتند به منزل خود مىرفتند . جنرال ميترواسليج چركوف كه نايب كورنادر و عملهء بزرگان اينجا بود ، خدمت صاحبى آمده بعد از تعارفات وعدهء ضيافت شب ديگر را خواسته به منزل خود رفت ، و اين روز هر يك در جا و مكان و منزل خود توقف داشتيم و به صحبت رسمى با يكديگر مشغول بوديم .\r\nيوم شنبه سيزدهم : قدرى از روز گذشته غذا صرف شده ، جمعى كثير از بزرگان و كورنادر به ديدن آمده ، بعد از زمانى صحبت ، هريك به منزل خود رفتند . قليلى از شب گذشته گاريت مخصوص آورده ، صاحبى ايلچى با همراهان و جنرال بساناويچ و ساير\r\n\r\n\r\n","description":"","footnote":"\r\n( 1 ) - متن : و بسيار ميوه‌ها\r\n( 2 ) - ظاهرا نجارى خودمان مىباشد\r\n( 3 ) - متن : جمعى\r\n( 4 ) - متن : مرعى\r\n( 5 ) - متن : نواز\r\n","page_name":" 72 ","page_number":144},
  {"content":"\r\n\r\nمهمانداران بخانهء ميزبان رفتند . به ورود آنجا همگى بزرگانى كه جمع بودند از زن و مرد راه و رسم تعارف و احترامى كه شايسته بود بجاى آوردند .\r\nدر اطاق وسيعى رفته نشستيم در آنجا ملاحظه شد كه به قدر يكصد و پنجاه نفر زنان و دختران در يك سمت بر روى صندلىها نشسته از فرق سر تا حد پستان نمايان و ساير بدن پوشيدهء لباس پرنيان ، موى گيس‌ها را پيچيده و زينت فرق سركرده ، گوش و گردن و پيشانى را به مرواريد و الماس بسيار آرايش داده ، ساعد خود را تا حد بازو دست‌كش سفيد كشيده بازوى آنها باز ، و دست ايشان در عاشق‌كشى دراز . گلهاى رنگارنگ بتركيبات خاص ، در اطراف سينه و پشت خود آويخته و همگى خود را به عطر مشك و عنبر آميخته ، آغاز جلوه‌گرى نموده‌اند . بعد از ملاحظهء آنها پيشخدمت بمجلس آمده هر يك دو بشقاب مربا در دست داشته نزد اهل مجلس مىبردند . هركس خواهش داشت\r\nصرف مىكرد . بعد چاى « 1 » آوردند و صرف نمودند . بعد از زمانى از اين مكان برخاسته به اطاق بال كه مكان رقص كردن است رفتند . آن اوطاق شمعدان و چراغ و چلچراغ بسيار دارد ، و وسعت و زينت آن مكان از ساير اوطاق‌ها بيشتر است ، وارد آنجا كه شدند سى چهل نفر زنان كامل دريك سمت نشسته رقص نمىكردند و با يكديگر صحبت ميداشتند . ساير زنان و دختران آغاز رقص كردن نمودند ، و كيفيت رقص ايشان به اين طريق است كه جمعى سازنده و نوازنده در كنارى نشسته شمع‌ها در پيش روى خود گذاشته‌اند .\r\nو تار و طنبور و دف و نفير و نى و كرنا و كمانچه و غيره كه هر يك بتركيب غريبى مىباشد ، در دست گرفته‌اند و كتابى نزد خود گذاشته و در روى كتاب نظر مىكنند و ساز مىنوازند ، و اين زنانى كه هستند هر يك دست هر مردى را كه خواسته باشد مىگيرد .\r\nيك مرد و يك زن همگى به اين نسبت و ابتدا باهم در اوطاق راه ميروند و چندين دفعه به اطراف به همان طريق گردش مىكنند ، بعد از آن باز يك زن و يك مرد هر كس باشد دست يكديگر را گرفته به طريق پهلوانان كه در زورخانه‌ها چهارخانه بازى مىكنند چرخ مىخورند و به اطراف اوطاق مىگردند . اگرچه خالى از اشكال نيست . اما در جمعيت هم رقص آنها و هم سازونوا « 2 » آنها بزعم « 3 » اهل ايران بسيار خنك و بيمزه است .\r\nچراكه لذتى حاصل نمىشود . لكن لطافت و نزاكت زنان ايشان به حدى است كه توان تحرير و تقرير نمود ، و باوجود لطافت بسيار و آب و رنگ بيحد و بيشمار ، گيرندگى كه بايست در ايشان نيست و تعريف بسيار ندارند .\r\nاز اطوار و افعال ذميمه « 4 » اينها اينكه در هر مجلس كه زنان ايشان و دختران حضور دارند هر مردى كه از آنها وارد مىشود اگرچه جوان و پير ، هر قسم باشد قاعده اين است كه رفته دست زنان و دختران را گرفته به‌بوسد و آنها روى آن مرد را به‌بوسند . ديگر اينكه اين رقص و بال را كه مىكنند غرض آنها اين است كه هر مردى كه زنى را خواسته باشد و هر زنى كه بهر مردى ميل داشته باشد ، در بين گردش و رقص با يكديگر گفتگو كرده ، وعده و وعيد باهم كرده باشند و همچنين دخترها هر كس را خواسته باشند در\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : سازونواز\r\n( 3 ) - متن : بزغم\r\n( 4 ) - متن : ضميمه\r\n","page_name":" 73 ","page_number":145},
  {"content":"\r\n\r\nچنين مجالس باهم گفتگو مىكنند و آنچه خاطرخواه جانبين باشد به عمل مىآيد .\r\nچرا كه اختيار زنان و دختران با خودشان هست ، و مرد تسلط به ايشان ندارد .\r\nاز مراتب بىعصمتى و ضايع روزگارى زنان و دختران اين طايفه آنچه بيان شود يك از هزار و اندك از بسيار بيان نشده . مرتبهء بىعصمتى زنان روس از جميع قرال‌هاى فرنگ بيشتر است ، و اعمال قبيحه در ميان ايشان بيشتر از همه‌جا شيوع دارد .\r\nبارى چهار پنج ساعت كه در آنجا بودند به همين نسبت رقص مىكردند و مرد و زن هركس و هر جا بود دست يكديگر را در دست گرفته گردش مىكردند و شراب در پياله‌ها كرده در ميان اهل مجلس مىگشتند . هريك كه ميل داشتند گرفته مىخوردند .\r\nدر آنجا ملاحظه شد كه چهل‌چراغى در وسط اوطاق آويخته ، پيشخدمت رفته ته آن را گرفته مىكشد به زير مىآيد شمع‌هاى آن را « 1 » روشن كرده سر ميدهد . آن چهل چراغ خود بالا رفته به مكان اصلى قرار مىگيرد . معلوم نشد كه درجوف سقف چگونه چرخى و اسبابى دارد كه اين قسم مىشود . بعد از ملاحظهء آنها صاحبى ايلچى و همراهان معاودت به منزل كرده ، هريك بجاى خود رفته استراحت نمودند .\r\nيوم يكشنبه چهاردهم ، الى شنبه بيستم : كه در آنجا توقف بود امرى كه قابل تحرير باشد روى ننمود . روزى يكى از بزرگان آنها آمده وعدهء ضيافت از صاحبى ايلچى خواسته قبول نمىفرمودند . بساناويچ مهماندار اصرار زياد كرده قبول كردند ، و شب به خانهء ميزبان زفته همان زنان و مردان و اساس و اوضاع شب قبل در آنجا برپا بود ، و مغايرت نداشت . از آنجا معاودت و استراحت كردند .\r\nروزهاى ديگر گاهى به نوشتن خط انگريزى و دانستن لسان اروس مشغول بودند ، و گاهى بزرگان و اعيان به ديدن ايشان آمده با آنها صحبت مىداشتند .\r\nروزى آقابيك دربندى به اسم بساناويچ مهماندار خواهش يك طاقه شال رضائى از صاحبى ايلچى كرده بود . بعد از اينكه صاحبى ايلچى شال را فرستادند مشخص شد كه آقابيك خود خواسته و بساناويچ مخبر نبوده ، اين عمل او را هم به طريق ساير اعمال و افعال او ، صاحبى ايلچى چشم پوشيدند .\r\nروز آخر چون زن صاحب‌خانه كامل‌زنى بود و در عالم خود در مراتب مهمان‌نوازى به قدر مقدور كوشيده بود ، صاحبى ايلچى يك طاقه شال رضائى به او انعام كردند . قدرى وجه كه شايسته حال آنها بود در همين روز به سالدات و افيسر و ساير خدمه و اشخاصى كه مأمور كشيك و خدمت بودند از قرار فرمودهء صاحبى ايلچى به آنها داده شده كه رضامندى و خوشنود شدند .\r\nديگر امرى حادث نشد . روز قبل از حركت خود اسبان هدايا و بنه و اسباب و ايتام را از آنجا روانهء منزل ديگر كردند كه خود يوم بعد حركت كرده نيز روانه شوند .\r\nيوم يكشنبه بيست و يكم : صبح بعد از صرف غذا از بارونج حركت و به اتفاق همراهان و مهمانداران روانهء منزل ديگر شديم ، و بعد از طى چهار فرسنگ و نيم راه وارد منزل‌خانه شديم . در عرض راه سمت راست و چپ جنگل بسيار و اشجار بيشمار بود .\r\n\r\n\r\n","description":"","footnote":"\r\n( 1 ) - متن : او\r\n","page_name":" 74 ","page_number":146},
  {"content":"\r\n\r\nاز آنجا وارد منزل كه شديم محلى به نظر آمد كه چهل پنجاه خانوار بودند ، و مجموع اهل آنجا زرخريد و رعيت شخص بزرگى بودند ، كه خود بر طرف شده بود و اين خانه‌ها و رعيت به زن او منتقل گرديده بود . در خانهء او فرود آمديم . ملاحظه [ شد 
  ] كه زن و دختر بسيارى از همين اهل محل ، زرخريد شوهر خود [ را 
  ] آن زن در خانهء خود جمع كرده و چندين كارگاه به جهت آنها برپا كرده ، يكى حاشيه شال از كورك بطريق حاشيه شال كشميرى به كارگاه بسته به سوزن مىدوخت . كه فرق با حاشيهء شال جنابى نداشت و ديگرى پارچه‌هاى نازك به كارگاه بسته به طريق آقابانوئى و سمندرانه گل و بوته و اسليمى و اقسام طرح‌ها در كمال خوبى به سوزن مىدوخت ، و هم‌چنين يكى گلابتون در روى پارچهء اطلس و ماهوت مىدوخت . هريك متوجه امرى بودند .\r\nمشخص شد كه اين زن همهء زنان و دختران اينجا را كه زرخريد شوهر او هستند به تحصيل اين كمالات مأمور كرده ، و همه مكمل شده‌اند . و از اينجهت ، دولتى و زندگانى معقولى بهمرسانيده ، بعد از ملاحظهء آنها در آن خانه و آن منزل توقف شد ، و آن شب را در آنجا بسر برده صبح از آنجا حركت و روانهء منزل ديگر شديم .\r\nيوم دوشنبه بيست و دويم : صبح از آن منزل حركت و بعد از طى شصت و پنج ورث كه يازده فرسنگ بوده باشد وارد منزل زادونسكى شديم . در عرض راه يك جا اسب عوض كرده و دهات و جنگل و اشجار بسيار ، سمت چپ و راست راه بود . رودخانهء كوچك وجوى « 1 » آب نيز بسيار بود .\r\nدر دو مكان پل چوبى بسته بودند ، عبور شد . تل ماهور و گل بسيار در راه بود .\r\nدر وسط راه محلى بود فرود آمده ، در خانهء شخصى كه زبان انگريزى را خوب تكلم مىكرد ، ناهار و چاى « 2 » صرف نموده از آنجا روانهء منزل شديم . به ورود آنجا در مكان مرغوبى فرود آمده ، توقف نموديم .\r\nزادونسكى محل مرغوبى است . دويست سيصد خانوار جمعيت دارد . كليساى متعدد در آنجا ملاحظه شد . خانه‌ها و عمارات خوب دارد . اما به نظام نيست و محل قديم است .\r\nبعضى خانه‌ها اوطاق‌هاى وسيع دارد ، از جمله در اين خانه كه ما فرود آمديم ، مكان‌ها و اوطاقهاى بزرگ بسيار دارد . آن شب در آنجا به سر برده روز ديگر از آنجا حركت و روانهء منزل ديگر شديم .\r\nسه‌شنبه بيست و سيم : صبح از آن منزل حركت و بعد از طى پنجاه و هفت ورث راه كه ده فرسنگ بوده باشد وارد يلدسكى شديم . در عرض راه دوجا اسب عوض كردند . دو دفعه از رودخانهء دون [ در 
  ] اين روز عبور شد ، كه پل چوبى طولانى روى آن بسته بودند . و سواى آن در اين راه جوىهاى « 3 » آب و جنگل و اشجار و باغات و خانه‌ها و قراء در هر سمت بسيار است ، كه ملاحظه شد .\r\nبعد از گذشتن از آنها قدرى بروز مانده وارد منزل شديم . شهرى بزرگ و وسيع به‌نظر آمد ، دو سه هزار خانوار جمعيت در آنجا مىباشد . كليساهاى متعدد دارد . دكان و بازار از هر صنف در آنجا هست . و اصل شهر در سنهء تلى واقع شده و رودخانهء سسنه\r\n\r\n\r\n","description":"","footnote":"\r\n( 1 ) - متن : چوب آب\r\n( 2 ) - متن : چاهى\r\n( 3 ) - متن : جوبها\r\n","page_name":" 75 ","page_number":147},
  {"content":"\r\n\r\nكه رود بزرگى است از پاى آن تل مىگذرد . نرسيده به رودخانه خانوار « 1 » بسيارى در خارج شهر ، حوالى رودخانه دارد كه در آن‌ها كثرت جمعيت ملاحظه مىشد . جسرى از چوب روى رودخانه ترتيب داده بودند كه از روى آن عبور مىشد و از آنجا گذشته به شهر رفته در خانه‌اى عالى كه مشرف به بسيارى خانه و عمارات بود فرود آمديم . خانه‌هاى شهر سه طبقهء بسيار مرتفع و كوچه و خيابان‌ها روبروى يكديگر واقع است ، و اين محل ابتداى مملكت شهر تول است .\r\nدرحين ورود جمعى بزرگان و اعزه و اعيان در سر راه آمده همراه وارد منزل شدند . عزت و احترام بسيار بجاى آوردند . اين شب هر يك در مكانى قرار گرفتيم و صبح از آنجا حركت و روانهء منزل ديگر شديم .\r\nچهارشنبه بيست و چهارم : صبح از آنجا حركت و بعد از طى هفتاد و دو ورث راه كه رود بزرگى است از پاى آن تل مىگذرد . نرسيده به رودخانه خانوار « 1 » بسيارى عوض كرده ، از ابتداى حركت از منزل الى آخر متصل بهم از هر دو جانب قراء و دهات و باغات و جنگل بسيار بود ، آب و رودخانه و نهرهاى جارى واقع بود پل‌هاى چوبى روى آنها بسته بودند . محل مزبور دويست سيصد خانوار بودند ، كليسا در آنجا ساخته بودند . به‌ورود منزل مشخص شد كه اسبان هدايا را كه پيش روانه كرده بوديم روز قبل وارد اين منزل شده و ماديان كهر كه منجملهء هدايا بود كرهء نر خوبى آورده ، و با وجود كثرت برف و شدت سردى هوا كه به مرتبهء اعلاست عيب و نقصى بهم نرسانيده ، صاحبى ايلچى بعد از ديدن كره قرارداد نمودند كه به اين جهت اسبان دو سه روزى در آنجا توقف كرده ، بعد روانهء شهر تول شوند و خود آن شب در آنجا توقف ، و صبح از آنجا حركت و روانهء منزل ديگر شديم .\r\nيوم پنجشنبه بيست و پنجم : از آن منزل حركت و بعد از طى هشت فرسنگ راه ، روانهء محل داسكه شديم . در عرض راه يك جا اسب عوض كرديم و اين راه به طريق روز قبل دهات و جنگل و باغات و رودخانه و پل چوبى بسيار داشت .\r\nقليلى از شب گذشته وارد شديم . اين منزل محل بزرگى است . خانه و عمارت كهنه بسيار دارد ، و كليسا نيز دارد . آن شب در خانه [ اى 
  ] فرود آمده بسر برديم صبح از آنجا حركت و روانهء منزل ديگر شديم .\r\nيوم جمعه بيست و ششم : صبح قدرى به‌علت تعمير عراده‌ها توقف شد ، و بعد از آنجا حركت و روانهء منزل‌خانهء ديگر شديم . هشت فرسنگ مسافت داشت . يك جا اسب عوض كرده راه بطريق روزهاى قبل ، قدرى پستى و بلندى و جنگل و دهات و باغات و رودخانه و پل چوبى دارد .\r\nدر مكانى فرود آمده ، غذا صرف شده از آنجا روانهء منزل‌خانه شديم . مكانى كه توان وصفى از آن نوشت نبود ، هر قسم بود آن شب را در آنجا بسر برده صبح روانهء شهر تول شديم .\r\n\r\n\r\n","description":"","footnote":"\r\n( 1 ) - متن : خانوارى\r\n","page_name":" 76 ","page_number":148},
  {"content":"\r\n\r\n\r\n[ فصل پنجم : ورود به شهر تول 
  ]\r\nيوم شنبه بيست هفتم : صبح از آن منزل‌خانه حركت و بعد از طى سى و شش ورث راه كه هفت فرسنگ مىباشد وارد شهر تول شديم . در عرض راه يك جا اسب عوض كردند و به نسبت ايام پيش دهات و جنگل و باغات و رودخانه بسيار داشت . دو مكان پل چوبى بسته بودند . عبور شد . قريب به شهر كورنادر كه حاكم و صاحب‌اختيار آنجا بوده باشد ، با جمع « 1 » كثيرى از بزرگان و اعيان آنجا به گاريت‌ها سوار شده و سوار بسيارى همراه برداشته در سر راه به استقبال صاحبى ايلچى آمدند و انواع و اقسام تعارفات رسمى بجاى آوردند .\r\nدرحين ورود به شهر همگى به اتفاق به منزل صاحبى ايلچى آمده ، لوازم مهمان‌نوازى معمول داشتند و هر يك به مكان خود رفتند . منزل صاحبى ايلچى در خانه‌هاى پادشاهى بود . اما به‌علت آمد و شد مترددين بسيار درهم ريخته و كهنه شده بود . وضع و اسبابى كه بايست نداشت . از اين جهت صاحبى ايلچى قدرى مهمانداران را طلبيده ، لذا ديرزمانى [ صحبت 
  ] « 2 » كردند ، بهر نسبت بود در آنجا توقف شد .\r\nشهر تول از شهرهاى قديم روس است لكن بسيار شيرين و خوش آينده ساخته شده ، وسعت بسيارى دارد . از شهرهائى كه در اين عرض راه ديده شده ، بزرگ‌تر است .\r\nخانه‌هاى عالى دو سه طبقه دارد . بعضى از آجر ساخته شده و بسيارى از چوب است . كوچه‌ها و خيابان‌هاى وسيع روبروى يكديگر بسيار دارد ، كليساهاى بسيار مرتفع متعدد در آنجا ساخته‌اند . دكان و بازار از هر صنف و هر حرفه در آنجا بهم ميرسد .\r\nكارخانجات بسيار دارد . همچنانكه توپ و تفنگ و شمشير و طپانچه ، آنچه در دولت روس از اين مقوله ساخته مىشود ، بيشتر از شهر تول است . در خانوت [ كذا 
  ] هاى آنها هر نوع چيزى از اقمشه و امتعه و اسلحه و اسباب خرازى خواسته باشيد در كمال تنقيه چيده و آماده دارند .\r\nرودخانه‌هاى بسيار در اطراف شهر و ميان شهر جارى است ، و پل‌هاى چوبى در كمال مضبوطى در روى آنها بسته‌اند ، كه عبور مىنمايند . قلعهء مضبوطى كه بروج بسيار دارد در يك سمت شهر واقع است . اما آبادى در آن ملاحظه نشد . اگرچه مستحكم است و جمعيت و كثرت آنها تقريبا هفت هشت هزار نفر مىشوند ، بلكه متجاوز ، چراكه مذكور مىنمودند كه شش هفتهزار خانوار دارد و آدم مثمن و طويل القامه در اينجا\r\n\r\n\r\n","description":"","footnote":"\r\n( 1 ) - متن : جمعى\r\n( 2 ) - اين جمله افتادگى داشت و از روى قياس تصحيح شد .\r\n","page_name":" 77 ","page_number":149},
  {"content":"\r\n\r\nبسيار است . يحتمل آب‌وهواى آنجا هم از شهرهاى عرض راه بهتر باشد . به‌جهت اينكه آدم خوش‌سيما بسيار دارد . سالدات نيز در آنجا بسيارند . جمعى به كشيك منزل صاحبى ايلچى مأمور و آمدند و به آئين خود مشغول كشيك و محافظت بودند .\r\nآن روز بعد از ورود منزل آمد و شد بزرگان آنها صاحبى ايلچى قدرى استراحت نمودند و همگى در همان مكان منزل گزين شديم ، و آن روز و شب گذشت .\r\nيوم يكشنبه بيست و هشتم : صبح كورنادر نيكولاى ايوانچ كه حاكم و صاحب اختيار آنجاست به اتفاق پنجاه شصت نفر جنرال و بزرگان و اعزه و اعيان آنها به ديدن صاحبى ايلچى آمده ، به آئين خود اقسام تعارف و محبت و مهمان‌نوازى بجاى آوردند ، و يك دو ساعت توقف و از هر جا و هر مقوله صحبت در ميان بود . چاى « 1 » و شيرينى آورده صرف نمودند و بعد كورنادر وعدهء ضيافت مجلس رقص و بال خواسته به منزل خود رفت .\r\nاگرچه صاحبى ايلچى را در رفتن آنجا اراده نبود ، اما به اصرار جنرال بساناويچ مهماندار قبول نمودند . بعد غذا صرف شده به صحبت كتاب مشغول شدند . قدرى از شب گذشته گاريت مخصوص آورده و بساناويچ آمده ، صاحبى ايلچى و همراهان روانهء دار الضيافه شدند . در حين ورود به آنجا كورنادر با همهء بزرگان كه بودند ، سر راه به استقبال آمده احترام لازمه به عمل آوردند و بعد داخل اطاق بزرگى شديم كه مجلس رقص بود ، در آنجا به قدر يكصد نفر زن و دختران بزرگان ، به روى صندلىها نشسته بودند و به وضعى كه پيش تحرير يافت سر و بر و دوش و آغوش خود را به گل‌هاى غريب و مرواريد و الماس زينت كرده بودند ، و به همان نسبت سازونوا مىنواختند . و مردان آنها نزد زنان آمده ، هريك دست يكى را مىگرفتند و به‌طريقى كه سابق ذكر شد گردش كرده رقص مىكردند .\r\nدر بين « 2 » رقص هر كس را با كسى ميل صحبت بود وعده و نويد بهم مىدادند ، چراكه غرض كلى و مطالب اصلى آنها ، از وفور بىعصمتى و بىعفتى كه دارند از اين رقص و بال همين است كه هر مردى به زنى و هر زنى به مردى كه ميل داشته باشد در چنين مجالس با يكديگر صحبت داشته و آنچه در دل دارند با يكديگر بگويند ، و از جانبين مطلب حاصل شود .\r\nبهرحال به قدر چهار پنج ساعت در آن مجلس بناى رقص بود . چاى « 1 » و مربيات و شراب به دست خدمتكاران بود و به هر كس تكليف مىكردند . زنان « 3 » و مردان هركدام را ميل بود گرفته صرف مىكردند . بعد صاحبى ايلچى از آنجا برخاسته با همراهان روانهء منزل شدند و هر يك بجاى خود استراحت نمودند .\r\nيوم دوشنبه بيست و نهم شهر ذيحجة الحرام الى دوشنبه ششم شهر محرم الحرام سنهء 1230 : كه در شهر تول توقف بود اموراتى كه روى نمود اين است كه روزى بهمراهى مهمانداران به ملاحظهء كارخانجاتى كه اسباب و آلات حرب مىساختند ، و انبارهائى كه آنها را در آنجا مىگذاشتند رفتيم .\r\nبه ورود آنجا جمعى كه صاحب جمع و بزرگان كارخانه‌ها « 4 » بودند سر راه صاحبى ايلچى آمده بسيار احترام نمودند . داخل كه شديم كارخانهء بسيار بسيار وسيعى ،\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : و در بين\r\n( 3 ) - متن : و زنان\r\n( 4 ) - متن : كارخانجات\r\n","page_name":" 78 ","page_number":150},
  {"content":"\r\n\r\nمشرف به ده طرف ، به‌نظر در آمد كه در هر طرفى دستگاهى و اساسى و عملهء معينى داشت ، كه مشغول كارى بودند « 1 » . در طرف اول كه از ساير آنها وسيع‌تر مىباشد و چوب‌هاى « 2 » بسيار قطردار سى ذرعى و چهل ذرعى در اطراف سقف و جوانب او ، به اقسام مختلف كار گذاشته‌اند . آب « 3 » در جدول‌ها از زير دستگاهها و بالاى آنها جارى است . طرفى است در اينجا [ كه 
  ] كورهء بزرگى ساخته‌اند و از دو طرف خود به خود دم حركت مىكند و بكوره مىتابد . شخصى ايستاده زغال ميريزند و آهن در آنجا مىگدازد . آن آهن در آنجا از جرم و كثافت ، به حدى پاك مىشود كه وقت بيرون آوردن هر حكمى كه ميخواهند بر او بكنند و چيزى بسازند مىكنند و مىسازند .\r\nدر آنجا چرخ بزرگى ساخته‌اند و پيش روى چرخ چيزى بتركيب دنك برنج‌كوبى كار گذاشته‌اند . شخصى ايستاده آهن از كوره بيرون آورده را نزديك آن دنك ميبرد ، چرخ را آب حركت داده به دنگ مىخورد و دنك در كمال سرعت بالا رفته فرود آيد ، و به آهنى كه دست آن شخص است مىخورد . قطع‌قطع مىكند به‌جهت هر اسلحه كه از مقولهء تفنگ و طپانچه و شمشير و قرابينه و سرنيزه خواسته باشد به قدر همان قطع مىكند .\r\nديگرى ايستاده ميگيرد و به كارخانهء ديگر كه اساس و اسباب ديگر برپاست مىرساند .\r\nعملهء آنجا گرفته به تركيب مىآورند . آنجا به كارخانهء ديگر برده ، اگر لولهء تفنگ و طپانچه و قرابينه است سوراخ مىكنند . اگر شمشير و قداره و سرنيزه است . آب ميدهند و صيقل مىكنند . غرض اين است كه آنچه غريب به نظر آمده اين است كه در اين كارخانه‌ها « 4 » همهء اهل صنعت‌ها جمع ميباشند . و پارچهء آهنى كه ابتدا از كوره بيرون مىآورند ، خواه تفنگ ، خواه طپانچه ، خواه شمشير ، يا اسلحهء ديگر آنچه از اول منظور بوده‌اند به همان اندازه قطع مىكنند . و دست به دست به دستگاه آخرى ميرسانند . به دستگاه آخر كه رسيد ، تمام است و بايد تحويل انبار شود . مثلا يك جا تفنگ را قطاعى مىكنند ، يك جا لوله مىسازند ، يك جا سوراخ مىكنند ، يك جا صيقلى « 5 » مىكند ، يك جا چخماق مىسازند و مىبندند ، يك جا قنداق مىكنند و تمام كرده تسليم صاحبجمع مىشود ، و همچنين شمشير و ساير اسلحه ، آنچه باشد . در « 6 » اين كارخانه‌ها چرخ‌ها و اسباب‌ها هست كه خود به خود گردش مىكند ، و پاى هر دستگاهى استادى نشسته ، چيزى مىسازد . و اصل اينها از يك كورهء آتش و خمرهء آهنى آب است كه از بخار آن هزار بلكه دو هزار چرخ و دستگاه گردش مىكند و احتياج به آدم ندارد و اين مقوله چيزها از تحرير و تقرير چندان دستگير نمىشود و موقوف به ديدن است .\r\nاما اينقدر ملاحظه شد كه در اين كارخانه‌ها « 4 » هر روزه روزى سه هزار و هشتصد « 7 » نفر عمله مستمرى به كار مشغول مىباشند ، و سالى يكصد و پنجاه هزار قبضهء تفنگ و اسباب ديگر از اين كارخانه ، ساخته و آماده شده داخل انبار مىشود .\r\nاما اگر اين كورهء آتش و خمرهء آب گرم و جوب‌هاى آب جارى نبود ، روزى پنجاه\r\n\r\n\r\n","description":"","footnote":"\r\n( 1 ) - متن : و در\r\n( 2 ) - متن : چوبها\r\n( 3 ) - متن : و آبها\r\n( 4 ) - متن : كارخانجات\r\n( 5 ) - متن : سيقلى\r\n( 6 ) - متن : و در\r\n( 7 ) - مج : شش هزار\r\n","page_name":" 79 ","page_number":151},
  {"content":"\r\n\r\nهزار عمله هم اين كارخانه‌ها « 1 » را كفاف نمىداد . اين است كه به علت آب و كوره آتش و بخار چنين دستگاهى به آن عجله گردش مىكند و دايم در كارند ، و اين عمل را در ميان ايشان ، شخص انگريزى برپا داشته و حال ملازم پادشاه اروس شده ، و اين كارخانه‌ها تمام به دست آن است ، و الا اروس خود صاحب اين گونه افكار و اعمال نيستند .\r\nآنچه از اين مقوله امورات در ميان ايشان برپا شده ، از جماعت انگريز است ، كه بولايات آنها آمده هر يك هر حرفه كه داشته‌اند به آنها آموخته‌اند و بالفعل هم دركارند .\r\nبعد از ملاحظهء آنها به كارخانهء ديگر رفته لوله و اساس از آهن و برنج تعبيه كرده ، مىساختند ، كه آب را از زمين هر قدر خواسته باشند ، برداشته بالا مىبرند و اين عمل بيشتر در وقتى به كار ايشان مىآيد كه خانه و مكان مرتفعى ، از اينها آتش گرفته باشد .\r\nفورا آن اسباب را حاضر كرده ، آب از زمين بر پشت‌بام آنجا برده و ريخته آتش را خاموش مىكنند . بعد از آن به‌ملاحظهء انبار اسلحه رفتند ، صاحبجمعان و بزرگانى كه بودند آمده در انبار « 2 » را گشاده ، در كرباس آن از هر اسلحه و هر يراق و هر اسبابى كه از اين مقوله به‌خاطر ميرسد ، آويخته و گذاشته بودند . از جمله تفنگى [ از 
  ] يكترينه كه خورشيد كلاه باشد و پادشاه بوده ، به دست خود ساخته ، آن تفنگ و چكش و اسبابى كه تفنگ را ساخته است در آنجا گذاشته بودند . باوجود زن بودن تفنگ را بسيار خوب ساخته بود . از آنجا داخل انبار شديم . مكانى دو طبقه از چوب ساخته و سفيد كرده بودند ، كه هر طبقه بيست و پنج قدم عرض و شصت هفتاد قدم طول داشت . « 3 » در هر طبقه چهار راسته قرارگاه ، از بيست و پنج قدم عرض و شصت هفتاد قدم طول داشت . در « 3 » هرطبقه چهار راسته قرارگاه ، از آنچه بخاطر برسد به خط مستقيم چيده بودند . جاى مضبوطى به نظر آمد كه هر گاه چندين هزار سال آن آلات را در آنجا به آن نظم بگذارند ، از زنگ و عيوب ديگر محفوظ است .\r\nتمامى را جور كرده بودند . كه هر گاه خوب و بد و وسط آنها را مىخواستند فورا برميداشتند و احتياج به جستن نبود . در آنجا سواى توپ كه ديده نشد آلات حرب از هر چيز و هر مقوله بىنهايت موجود بود .\r\nبعد از آنجا به مكان ديگر رفتيم . صورت پادشاه را كشيده ، در آنجا گذاشته بودند .\r\nو تخت بزرگى در وسط گذاشته اسباب بسيارى روى آن چيده بود . مشخص شد كه اين مكانيست كه هر گاه امرى برايشان روى ميدهد و چارهء آن مشكل است دانشمندان و بزرگان در آنجا جمع شده از روى فكر و كتاب‌ها و اسباب‌ها آن امر را صورت ميدهند :\r\nاسلحهء غريبه در اين مكان نيز بسيار است .\r\nبعد از ملاحظه ، صاحبى ايلچى روانهء منزل شدند و آن روز و شب بسر رسيد . روزى ديگر اسبان و كره‌ماديان را كه در راه گذاشته بودند ، صحيح و سالم وارد شهر تول شدند .\r\nروزى ديگر يكى از بزرگان آنها خدمت صاحبى ايلچى آمده وعدهء ضيافت رقص و بال خواست . صاحبى ايلچى چون بسيار تكدر توقف عرض راه را داشتند ، و از اين جهت بىنهايت دلگير بودند ، وعده نمىدادند .\r\nآن شخص مأيوس شده بساناويچ را واسطه نمود ، آخر الامر نظر بخاطر بساناويچ\r\n\r\n\r\n","description":"","footnote":"\r\n( 1 ) - متن : كارخانجات\r\n( 2 ) - متن : درب\r\n( 3 ) - متن : و در\r\n","page_name":" 80 ","page_number":152},
  {"content":"\r\n\r\nوعده داده ، شب با مهماندار و همراهان در آنجا رفته مجلس بطريق ضيافت پيش كه وضع آن ذكر شده منعقد بود . زنان و دختران به همان آئين قدرى رقص كرده ، چاى « 1 » و شيرينى صرف شده ، صاحبى ايلچى قليل وقتى توقف ، و از آنجا روانهء منزل شدند ، و شب استراحت شد .\r\nاين روزها همه روزه جنرال صاحب‌اختيار آنجا و بزرگان به ديدن صاحبى ايلچى مىآمدند و تعارفات به عمل مىآوردند . در اين بين‌ها بساناويچ مهماندار ، روانهء مسكو گرديده و معاودت نمود .\r\nروز آخر توقف ، اسبان و بنه و اسباب را از آنجا حركت دادند . و قدرى وجه به انعام سالدات و افيسر و خدمهء منزل نيز انعام كردند ، كه صبح از آنجا حركت و روانهء محل ديگر شوند .\r\nيوم سه‌شنبه هفتم : از شهر تول حركت و بعد از طى پنجاه و پنج ورث راه كه نه فرسنگ و كسرى « 2 » مىشود به منزل خانه رسيديم . در عرض راه يك جا اسب عوض شده ، ناهار « 3 » صرف نموديم . در حين حركت از منزل ، از پل چوبى طولانى كه در وسط شهر در روى رودخانه واقع است عبور شد و در راه نيز جنگل و رودخانه و اشجار بسيار ملاحظه شد . و باتلاق « 4 » بسيار بود ، تا وارد منزل شده ، توقف شد .\r\nيوم چهارشنبه هشتم : از منزل‌خانه حركت و بعد از طى سى و سه ورث راه ، راه ، روانهء منزل‌خانهء ديگر شديم . در عرض راه ، يك جا اسب عوض كردند ، و راه به طريق روز قبل بود . وارد منزل كه شديم مذكور شد كه اسبها كه روز قبل رفته بودند ، در حين عبور از رودخانه هوكه ، گمى را يخ شكسته و نزديك بوده غرق شوند ، و فضل الهى شامل شده ، گذشته‌اند ، و قدرى از آنها هنوز در اين سمت رودخانه مانده‌اند . صاحبى ايلچى از اين جهت روز بعد را تا قدرى از شب گذشته ، در همين منزل‌خانه توقف كردند ، كه اسباب گمى رودخانهء هوكه درست شود .\r\nيوم پنجشنبه نهم : روز در منزل‌خانهء پيش توقف بوده پاسى از شب گذشته از آنجا حركت و وارد سر رودخانهء هوكه شدند . در آنجا به قدر چهارصد پانصد نفر آدم و عمله جمع شده ، تمامى بنه و اسباب و عراده و آدم‌ها را از آب گذرانيده ، و از آنجا روانهء منزل شديم .\r\nدر عرض راه شهرى بود آن را سرپوك « 5 » مىگفتند . محل خوش‌وصفى به نظر آمد . خانه‌ها و خيابانها به نظام ، كوچه‌ها با وسعت تمام ، كليساهاى متعدد داشت . به قدر دو سه هزار خانوار بودند . در آنجا فرود آمده ، جمعى از بزرگان آنها سر راه آمدند . در مكانى رفته ناهار « 3 » صرف شد و از آنجا حركت و روانهء منزل‌خانه‌اى كه پنج فرسنگ تا مسكو مىباشد شديم .\r\nهشت ساعت از شب گذشته رسيديم . مسافت راه امروز ، شصت ورث كه ده فرسنگ بوده باشد شده ، چون شب عاشورا بود باقى شب به غم و هجوم اندوه و الم در آنجا گذشت .\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : كثرى\r\n( 3 ) - متن : نهار\r\n( 4 ) - متن : باتلاغ\r\n( 5 ) - مج : سربوك\r\n","page_name":" 81 ","page_number":153},
  {"content":"\r\n\r\nنمائى از شهر مسكو\r\n\r\n","description":"","footnote":"","page_name":" 82 ","page_number":154},
  {"content":"\r\n\r\n\r\n[ فصل ششم : ورود به مسكو 
  ]\r\nيوم جمعه دهم : كه روز عاشورا بود ، صبح غذا صرف نموده ، از منزل‌خانه ، حركت و بعد از طى سى ورث راه كه پنج فرسنگ بوده باشد وارد شهر مسكو شديم . در عرض راه ، يك جا اسب عوض كردند . از منزل « خانه » الى مسكو متصل بهم ، همه‌جا قراء و خانه‌ها و جنگل و اشجار بسيار بود . به قدر يك فرسنگ به شهر مانده ، كثرت خلقى كه به جهت استقبال بخارج شهر آمده بودند ملاحظه شد . بعد به قرب يكصد و پنجاه نفر از جنرال‌ها و بزرگان و اعيان آنها در گاريت و اسبها سوار گرديده ، با سوارهء بسيار به استقبال آمده ، در سر راه صاحبى ايلچى ايستاده ، به آئين خود اقسام تعارف و عزت و احترام بجاى آوردند ، و به‌اتفاق مىآمدند . درب دروازه كه رسيديم ملاحظه شد كه مجموع خلق از خرد « 1 » و درشت ، و مرد و زن از دو جانب پشت‌برپشت ، همه در سر راه ايستاده و بزرگان بسيار ، سوار بر اسبان گرديده ، و از پيش و عقب خلق را نظام مىدادند .\r\nكورنادر حاكم و صاحب اختيار دويم شهر ، با جمعى آمده گاريت مخصوص پادشاهى به جهت صاحبى ايلچى و گاريت‌هاى ديگر به جهت همراهان آورده ، در آنجا به علت هجوم خلق پياده شدند . خانه‌اى بود بهمراهى كورنادر ، دقيقه‌اى در آنجا توقف كرده خلق را دور كرده راه را وسعتى دادند ، بيرون آمده به گاريت پادشاهى سوار شدند ، و روبراه آوردند . تقريبا از آنجا تا در « 2 » منزل صاحبى ايلچى ، يك فرسنگ و نيم راه بود . همه‌جا از دو جانب ، خلق از زن و مرد ايستاده بودند . و به نظام تمام صف كشيده ، احترامات مىكردند ، و جمعى پياده به جهت حركت به همراهى گاريت صاحبى ايلچى راه ميرفتند .\r\nبه‌علاوهء آنها به قدر پانصد ششصد گاريت در سر راه و اطراف مىبودند ، كه در هر يك آنها زنان بسيار از بزرگان نشسته و به استقبال و تماشا آمده بودند ، و در عرض راه قدرى كه مىآمدند ، جمعى بزرگان در « 2 » [ جلو 
  ] گاريت صاحبى ايلچى آمده ، به آئين خود احترامات مىكردند .\r\nبا اين جمعيت و كثرت و عزت رفته ، تا داخل منزل شديم . خانهء عالى بسيار وسيع مرتفعى كه پنج طبقه ساخته شده بود ، به‌جهت صاحبى ايلچى معين كرده بودند ، و به طريقى كه شايستهء پادشاه مىبود خلوت و خوابگاه و مكان‌هاى ديگر به‌جهت صاحبى ايلچى ترتيب داده بودند .\r\nدر آنجا فرود آمده ، هركس به مكانى و جائى كه شايستهء او بود قرار گرفتند .\r\n\r\n\r\n","description":"","footnote":"\r\n( 1 ) - متن : خورد\r\n( 2 ) - متن : درب\r\n","page_name":" 83 ","page_number":155},
  {"content":"\r\n\r\nچون طور مصوف كه صاحب اختيار كل اين صفحات و از مشاهير است ، خود به استقبال نيامده بود ، همان لحظه جمعى خاصان خود را بمباركباد منزل ، خدمت صاحبى ايلچى فرستاد ، عذرخواهى بسيار كردند .\r\nبعد بساناويچ و آقا بيك مهمانداران ، خدمت صاحبى ايلچى مذكور كردند كه چون طور مصوف ، در اين مملكت ثانى پادشاه روس و مرد كاملى است ، هرگاه مبادرت از جانب شما در ملاقات او بشود ، راضى و خوشنود خواهد شد . صاحبى ايلچى از سخن آنها تغيير كلى بهمرسانيده ، مذكور نمودند كه اگر طور مصوف در اين مملكت ثانى پادشاه روس است ، من هم ايلچى بزرگ دولت عليه قويهء ايرانم ، و مادام كه او به منزل من نيامده ، ديدن نكند از جانب من سبقت نخواهد شد . از اين رهگذر ، ايشان را يأس كلى حاصل شده ، به منزل خود رفتند .\r\nصاحبى ايلچى قدرى به ملاحظهء منزل و وسعت آن و وفور اطاق و جا و مكان‌هاى آن كه فى الحقيقه ، در همان يك خانه هزار نفر آدم ميتوانستند توقف نمايند ، مشغول بودند . بعد از زمانى بساناويچ مهماندار آمده ، مذكور نمود كه طور مصوف به ديدن شما مىآيد .\r\nصاحبى ايلچى مطلع گرديده ، در مكانى مطلوب قرار گرفتند . مشار اليه وارد و به آئين خود احترام بسيار بجاى آورده ، مباركباد منزل را مذكور ساخته ، چاى « 1 » و شيرينى صرف كرده ، به منزل خود رفت . در حين حركت مذكور نمود كه چون شب بعد ، عيد پادشاه ماست توقع آن است كه شما در خانهء پادشاهى در مجلس رقص و صحبت حضور بهمرسانيده باشيد .\r\nصاحبى ايلچى قبول نمودند ، مشار اليه برخاسته به مكان خود رفت ، و صاحبى به استراحت مشغول شدند . جمعى سالدات و سوارهء در كان در آنجا آمده ، به نظام تمام مشغول محافظت و كشيك شدند ، و هر يك در جاها و مكانهائى كه لازم بود ، ايستاده شدند .\r\nشهر مسكو كه مربوط آن مسقو است ، و از مشاهير شهرهاست ، در ايام سابق هنگاميكه امير تيمور به آن ولايت دست يافته ، آن را خراب و منهدم ساخته بود . ديگر سانحه به آنجا روى نداده بود ، و آبادى و معمورى آن از قرار تقرير بعضى به حدى رسيده بود كه با وجود وسعت بىنهايت كه در شهر و كوچه و بازارهاى آن هست ، آمد و شد خلق متعذر بود . تا در سه سال قبلا از اين‌كه ناپليان پادشاه فرانسه به آن ولايت مسلط شده ، خلق بسيارى از آنها مقتول و خانه‌ها و كليساها و عمارات عاليه و مكان‌هاى نامى آنجا را به آتش غضب خود سوخته كه تقريبا دو ثلث از كثرت مخلوق و اماكن آنها به كلى بر طرف ، و يك ثلث از آنها با خانه‌ها و مكان‌ها برقرار ماند .\r\nباوجود اين حال در حين ورود و ملاحظهء كثرت و جمعيت خلق از زن و مرد و ديدن عمارات و خانه‌هائى كه بجا مانده بود چنين مىنمود كه مطلقا سانحه بر آن روى نداده ، و مخلوقى بر طرف نشده ، و عمارات چندانى منهدم نگرديده . بدون اغراق كثرت استقبال آن روز ، يكصد هزار نفر متجاوز به نظر درآمد .\r\n\r\n\r\n","description":"","footnote":"\r\n( 1 ) - متن : چاهى\r\n","page_name":" 84 ","page_number":156},
  {"content":"\r\n\r\nبيست سى هزار خانهء آباد و معمور ، و دويست سيصد كليساى مشهور بالفعل دارد ، و خلق آنجا دايم اوقات به آبادى و معمورى مكان‌هاى سوخته ، مشغول و در كار بنائى و نجارى چنان ساعى ميباشند كه در يكسال ديگر آنجا را از زمان پيش آبادتر و معمورتر خواهند كرد . بالفعل خانه‌هاى عالى پنج‌طبقه ، چهارطبقه ، كوچه‌هاى بسيار وسيع ، خيابانها روبروى يكديگر ، كليساهاى متعدد ، و رودخانه‌هاى بزرگ كه در وسط شهر جارى و پل‌ها در روى آنها بسته عبور مينمايند . سه چهار قلعهء مضبوط در اصل شهر در هرسمت ، يكى واقع است ، كه بروج و بدنهء آنها را از گچ و آجر در كمال استحكام ساخته‌اند ، و آباد است . خلاصه شهر غريب و وسعتى عجيب دارد .\r\nآنچه از وضع و بزرگى و كثرت خلق آنجا تحرير شود ، زياده از آن است . دورهء آن شهر سى شش ورث كه هفت فرسنگ بوده باشد مىباشد ، و عرض شهر چهارده ورث ، و طول شهر شانزده ورث مىباشد . اگرچه از اين زياده مىگفتند . اما آنچه به صحبت پيوست از اينقرار است كه قلمى شد .\r\nدكان و بازار از هر صنف و هر حرفه در آن بسيار است . كارخانجات بسيار دارد .\r\nاز هر مقوله زرى و اقمشهء ابريشمى ، و شال بدل ترمهء كشميرى ، و ماهوت و مخمل ، و اسلحه و آلات حرب ، و چيت و سفيد پارچهء ممتاز در آن كارخانجات بافته و به هر جا برده به مصرف ميرسانند . باغات و ميوه‌هاى بسيار دارد . اگرچه سردى هوا در آنجا به حدى ملاحظه شد كه مكرر مرغان خشك شده از هوا به زير مىافتادند ، و اگر مترددين و غيره ده قدم راه در كوچه و بازار ميرفتند زبان مىبستند و بىشبهه هلاك مىشدند . لكن صحت مزاج در آنجا از ساير بلاد روس بيشتر است .\r\nپاىتخت « 1 » سلطنت روس قبل از احداث پتربورغ ، در آنجا بوده ، همچنانكه حال هم هروقت از اوقات كه تغيير پادشاه مىشود ، بايد ابتدا به مسقو رفته ، در آنجا تاج سلطنت برسر گذاشته و به كليساى بزرگ كه در آنجا واقع است رفته ، آنوقت بهرجا خواهد برود .\r\nديگر چون قاعدهء يوروپ اين است كه كثرت و جمعيت مملكت خود را ميدانند و مباشرين در هر جا و هر مكان دارند كه هر كس [ بر 
  ] طرف مىشود مىنويسند و هر چه متولد مىشود نيز ثبت مىكنند . مىگويند كه حال كثرت و جمعيت مسقو چهارصد و پنجاه هزار نفر مىباشد و قبل از ورود ناپليان بيشتر بوده است . العلم عند الله . همچنانكه در هنگام توقف در مسقو چنين به نظر مىآيد كه دو ثلث خانه‌هاى عالى و عمارات و مكان‌هاى نامى و كليساهاى بسيار آنجا را ناپليان آتش زده و تمام سوخته بود كه بعضى از آنها قليل ديوارى باقى داشت ، و همه به كلى سوخته بود . از اينجا ميرسد كه كثرت خلق هم البته قبل از آمدن او زياد بوده و او بر طرف كرده است . اما همين‌قدر كه حال باقى مانده‌اند ، دايم اوقات به آبادى و تعمير مكان‌هاى سوختهء منهدم شده مىكوشند و عنقريب اثرى از مكان‌هاى سوخته باقى نخواهد بود .\r\nآن روز عاشورا كه يوم ورود بود ، صاحبى ايلچى در مكان‌هاى معين ، و هر يك از عمله درجا و مكانى كه شايستهء او بود قرار گرفت و به استراحت مشغول شدند .\r\n\r\n\r\n","description":"","footnote":"\r\n( 1 ) - متن : و پاىتخت\r\n","page_name":" 85 ","page_number":157},
  {"content":"\r\n\r\nيوم شنبه يازدهم : چون عيد بزرگ و يوم تولد پادشاه بود جنرال بساناويچ آمده ، مذكور نمود كه اليوم عيد بزرگ روسيه است و طور مصوف كه صاحب‌اختيار و حاكم بزرگ مسقو است در خانهء پادشاهى اساس عشرت برپا كرده ، و خود الحال به منزل صاحبى ايلچى مىآيد كه صاحبى ايلچى را وعده خواسته به‌جهت مباركباد در خانهء پادشاهى حاضر شوند .\r\nمقارن اين حال جمعى آمده كه طور مصوف با جمعى كثير به ديدن آمدند . صاحبى ايلچى به طريقى كه شايسته بود ، در مكان خواص توقف كرده ، طور مصوف با جمعى بزرگان وارد شدند . بعد از احترامات و تعارفات رسمى ابتدا در مقام و تحقيق حال ، و دستگاه و اساس سالدات ، و آتش‌خانهء سپاه نظام ، نواب اشرف ولى عهد برآمد . صاحبى ايلچى ، فقرات مبسوطى در نظم آنها و انتظام امور نواب اشرف بيان نمودند .\r\nاو مذكور كرد كه من بسيار خوشوقت اين مطلب ميباشم كه نواب اشرف سالدات و سپاه نظام و توپخانه به‌طريق يوروپ را از دست نداده‌اند ، بلكه پيروى كرده ، روز بروز زياد كرده‌اند .\r\nازين فقرات صحبت بسيار داشته بعد در مقام استعلام از صحت حال جناب صاحب معظم ، صدر اعظم و صاحب عظام قائم‌مقام برآمده ، بعد از تحقيقات لازمه و جواب‌هاى شايسته كه از جانب صاحبى ايلچى استماع نمود ، مذكور كرد كه چون اليوم عيد كبير ما است و امشب در خانهء پادشاهى اساس عشرت برپاست لازم است كه شما آمده مباركباد و تهنيت گفته « 1 » باشيد .\r\nصاحبى ايلچى قبول نمودند . او برخاسته به منزل خود رفت . صاحبى ايلچى قدرى اوقات صرف انضباط مكان و امورات هر يك از همراهان فرموده قدغن نمودند كه از هر قسم اقمشه و ماهوت در اينجا سرانجام كرده لباس از هر مقوله و بالاپوش به جهت هر يك از عمله و ايتام علىقدر مرتبه آماده و مهيا كرده ، به آنها داده باشند . با وجود اينكه در تفليس آنچه هر يك را در كار بود ، از هر چيز داده شده بود . اما چون به علت مسافت راه و سردى هوا اسباب آنها بر طرف شده بود ، مجدد حكم نمودند كه هر چيز هر كس را در كار و ضرور باشد فراخور احوال آماده كرده ، داده باشند .\r\nاين روز قدرى اوقات صرف اين فقرات كرده ، قدرى از شب گذشته گاريت مخصوص پادشاهى [ را 
  ] به جهت سوارى صاحبى ايلچى آوردند . به اتفاق مهمانداران و همراهان سوار شده به خانهء پادشاهى كه مجلس رقص و بال و عشرت مىبود رفتند .\r\nوارد آنجا كه گرديدند تمامى اعزه و اعيان و بزرگان ايشان در آنجا حاضر بودند ، و همگى سر راه به استقبال آمده هر يك به آئين خود تعارفات بجا مىآوردند ، و احترامات مىنمودند . در آنجا ملاحظه شد مكانى ساخته‌اند ، سى ذرع عرض ، و پنجاه ذرع طول ، سقف پوشيده ، اطراف تمام ستون‌هاى « 2 » بسيار بلند به كار برده ، سه مرتبه مىباشد كه در هرمرتبهء آن خلق بسيار از زن و مرد توقف كرده بودند . و چهل چراغ‌ها و شمعدانهاى بسيار در سقف و اطراف آن روشن كرده بودند .\r\n\r\n\r\n","description":"","footnote":"\r\n( 1 ) - مج : كرده\r\n( 2 ) - متن : ستانهاى\r\n","page_name":" 86 ","page_number":158},
  {"content":"\r\n\r\nاين غريب بود كه اين خانه و اين مكان به اين وسعت را كه بدون اغراق هفت هشتهزار نفر خلق در آن ميتوانستند توقف نمايند ناپليان در تلو ساير عمارات ايشان سوخته بود و به كلى خراب و منهدم شده بود .\r\nبه اندك وقتى به تعمير و آبادى آنجا پرداخته بودند و همين شب سفيدكارى آن « 1 » به اتمام رسيده بود . نقش و نگار و تصاوير و اسباب و اساس آن مكان را بعد مىكردند .\r\nاين شب در اينجا از زن و مرد به قدر دو سه هزار جمعيت بود . اما معلوم نبود كه در آنجا كثرتى هست . مذكور مىكردند كه فرانسه قتل بسيار كرده و اسير بسيار برده است .\r\nزنها و دختران بزرگان كه در آن مكان جمع بودند . به وضعى كه پيش سمت تحرير يافته ، خود را آراسته كرده بودند ، و به همان نسبت رقص مىكردند و با يكديگر به راه ميرفتند .\r\nدر بين تماشاى آنها طور مصوف آمده ، انواع و اقسام تعارف بجاى آورد .\r\nصاحبى ايلچى « 2 » قدرى در آن مكان گردش كرده و ملاحظهء وسعت و عرض و طول آن عمارت را مىنمودند و با هر يك از بزرگان آنها تكلم مىكردند . بعد از چند ساعت از آنجا معاودت به منزل و استراحت نمودند .\r\nيوم يكشنبه دوازدهم : صبح مهمانداران آمده ، از هر جا صحبت در ميان بود . بعد از صرف ناهار « 3 » صاحبى ايلچى گاريت مخصوصى طلبيده سوار شدند و به رسم بازديد به منزل طور مصوف رفتند . او بعد از اطلاع در سر راه آمده ، انواع و اقسام تعارف بجاى آورده ، به احترام تمام وارد منزل او شدند . در آنجا به قدر ساعتى توقف و از هر مقوله صحبت داشتند . در حين برخاستن « 4 » طور مصوف وعدهء رفتن شب را به آپرهء پادشاهى خواستند ، صاحبى ايلچى قبول فرموده ، معاودت به منزل نمودند . آپره كه آن را تياتر « 5 » نيز مىگويند ، مكانيست كه مختص رقص و بازيها و تقليدهاى شب است كه آن هم خانه‌ايست نه چندان وسيع ، و نه كوچك . سه طبقه ساخته شده ، كه شبها زن و مرد با يكديگر در اين طبقات رفته مىنشينند و تماشا مىكنند و هر مكانى و هر مرتبه ، يك نوع كرايهء معينى دارد ، كه مىگيرند و خلق را در آنجا راه ميدهند . اطراف آنجا تمام منقش است . چهل‌چراغ‌ها و شمعدانهاى بسيار از سقف آويخته و در هر طرف گذاشته شده ، و جمعى سازنده‌ونوازند و اهل فيوج « 6 » بسيار از زن و مرد و دختر و طفل در اينجا جمع ميباشند ، و هر شب تقليدى و بازى در اينجا برپا مىكنند .\r\nخلق تمام از زن و مرد نيز آمده ، تماشا مىكنند و بعد به خانه‌هاى خود ميروند .\r\nاين آپره از پادشاه است . كه هر اوقات كه به مسقو آمده باشد شبها در آنجا رفته تماشا مىكند .\r\nصاحبى ايلچى قدرى از شب گذشته با مهمانداران و همراهان ، سوار گرديده ، به آنجا رفتند . طور مصوف در آنجا بود ، صاحبى ايلچى را با احترام تمام در طبقهء وسط كه مرغوب‌ترين ، ساير مكان‌هاى آنجا مىباشد در مكان خواص « 7 » برده ، با يكديگر نشستند .\r\nدر آنجا ملاحظه شد كه در مقابل ، تالارى نمايان است و پرده پيش روى آن كشيده‌اند\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : و صاحبى\r\n( 3 ) - متن : نهار\r\n( 4 ) - متن : برخواستن\r\n( 5 ) - متن : تيتر\r\n( 6 ) - متن : فيوح\r\n( 7 ) - متن : خواص\r\n","page_name":" 87 ","page_number":159},
  {"content":"\r\n\r\nو جمع كثيرى سازنده و نوازنده پاى تالار نشسته ، هريك به قسم مختلف اسباب‌سازى در دست دارند و شمعى و كتابى پيش روى خود گذاشته از روى كتاب ساز مىنوازند . بعد از زمانى پردهء تالار را بالا كشيدند ، چهل پنجاه نفر زن و دختر و طفل لباس‌هاى زرى بسيار بلند پوشيده ، كلاهها بتركيب غريب برسر گذاشته ، جميع موى سر را يك گيس بافته از عقب آويخته پارچه‌ها سر آن گذاشته‌اند ، و زيور بسيار از هر چيز به خود كرده بودند . به علت « 1 » تغيير لباس مشخص بود كه اهل فيوج ميباشند ، چراكه لباس زنان آنها با لباس اين بازىگرها مغايرت تمام دارد .\r\nبارى قدرى خواندند و قدرى به قسمهاى غريب رقص كردند و تقليدها مىكردند و حركات نمودند . بعد از زمانى باز پرده به زير افتاد و آنها غايب شدند . قليلى كه گذشت پرده را كشيدند ، كوه و جنگل و رودخانه‌ها نمايان شد و سپاه و سالدات بسيارى از هر قرال فرنك جوقه‌به‌جوقه علم‌هاى خود را در دست گرفته مىآمدند . مشخص شد كه تقليد قرال‌هاى فرنك است كه با ناپليان دعوا كرده و او را شكست داده و فرار كرده بود مىباشد . و علم و طبل اروس را پيش روى همه مىكشيدند ، تا اينكه صف‌آرائى كرده دو سه نفر بزرگان آنها پيش آمده ، قدرى خواندند و قدرى گفتگو كردند . بعد سپاه درهم ريخته ، دعوا و رقص باهم مىكردند ، و بسيار طول كشيد و بطريق ساير رقص و تقليد آنها بىمزه نبود .\r\nبعد از آن درختى در ميان همان تالار آورده آتش زده ، به طريق اسباب آتش‌بازى به اقسام مختلف آوازها مىكرد و از هر طرف تيرى و چيزى مىجست . تا اينكه تمام شد . هريك برخاسته « 2 » به منزل خود رفتند .\r\nصاحبى ايلچى بعد از ملاحظهء آنها از آنجا برخاسته « 2 » با مهمانداران و همراهان معاودت به منزل كرده ، استراحت نمودند .\r\nيوم دوشنبه سيزدهم الى چهارشنبه پانزدهم : امرى كه قابل تحرير باشد واقع نبود .\r\nگاهى بعضى از بزرگان آمده ديدن مىكردند . روزى همگى تجار ايرانى ، كه در مسقو بودند به ديدن صاحبى ايلچى آمده ، فقرات بسيار از سوء سلوك و بدرفتارى اهالى گمرك حاجى ترخان با ايشان بيان مىكردند .\r\nصاحبى ايلچى در جواب گفتند كه حال منازعه فيما بين دولتين متروك ، و بناى مصالحه و اتحاد در ميان است . بعدها قسمى مىشود كه ايشان به‌طريق عهدنامه كه فيما بين ، قرار يافته رفتار كرده باشند . آنها را از قرارداد عهدنامه مطلع ساختند . خوشوقت گرديدند ، به محل خود رفتند .\r\nباقى روزها به مطالعهء كتاب و گردش منزل و تأكيد در اتمام رخوت و بالاپوش و اسباب عمله‌جات مشغول بودند .\r\nيوم پنجشنبه شانزدهم : چون وزير چهارم دولت روس در مسقو آمده « بود » در طبقهء زيرين همين خانه منزل داشت ، بديدن صاحبى ايلچى آمده ، و راه و رسم دوستى و\r\n\r\n\r\n","description":"","footnote":"\r\n( 1 ) - متن [ : 
  ] و به علت\r\n( 2 ) - متن [ : 
  ] برخواسته .\r\n","page_name":" 88 ","page_number":160},
  {"content":"\r\n\r\nتعارف بجاى آورده ، مذكور مىنمود كه در اوقات آمدن شما به پتربورغ من در انجام امورات شما بسيار خواهم كوشيد . از اين مقوله قدرى صحبت داشته به منزل خود رفت .\r\nصاحبى ايلچى اراده داشتند كه به وصيت سردار تفليس عمل كرده خواهر او را ديدن كرده باشند . بساناويچ مهماندار ، مذكور نمود كه در عرض راه پاره‌اى مكان‌ها و چيزهاى غريبه هست كه اگر ميل باشد ديده باشيد « 1 » .\r\nصاحبى ايلچى قبول نموده ، گاريت مخصوص خواسته ، با مهمانداران و همراهان سوار گرديده ، روانه شدند . در عرض راه خانه‌هاى عالى و مكان‌هاى مرتفع بسيار به نظر آمد كه سوخته شده بود . به قلعه‌اى رسيديم قدرى آن را خراب كرده بودند . وسعت تمام داشت و اگر آباد بود مكان مستحكمى مىباشد .\r\nاز آنجا گذشته به محلى و مكانى رفتيم كه اسلحه و اسباب قديم آنچه داشتند در آنجا گذاشته بودند . به ورود آنجا ملاحظه شد كه از هر مقوله اسلحه و هر اسبابى كه به رسم هديه و تحفه ، پادشاهان سابق ، به پادشاهان روسيه داده‌اند ، آورده در اين مكان گذاشته‌اند . از جمله چندين تاج پادشاهى به تركيب كلاه كيانى و قسم ديگر بود ، كه از طلا ساخته مكلل به جواهر كرده بودند . دو تاج آن هر يك ياقوت درشتى بالاى آن بود ، كه خوب مىنمود . و اسلحه و يراق از مقولهء شمشير ، و كارد ، و توپز ، و قداره ، و كلاه‌خود ، و قلچاق ، و چهار آينه و غيره به اقسام مختلف و تركيبات غريبهء قديم در آنجا ملاحظه شد . بعضى طلا ؛ بعضى مطلا ، بعضى مكلل ، برخى غير مكلل . مذكور مىنمودند .\r\nكه چند چيز از مقولهء توپز و شمشير ، و قدرى اسباب ديگر از جانب شاه عباس به رسم هديه به اينجا آمده ، و باقى از ساير پادشاهان صفويه و روم و بعضى فرنگان مىباشد ، كه به مرور ايام در اينجا آورده‌اند . بسيارى اسباب زرين و يراق طلا مرصع به‌طريق عثمانلو نيز در آنجا ملاحظه شد . چندين صندلى به تركيب صندلىهاى شاهانهء ايران در اينجا ملاحظه شد . از جمله دو عدد آن طلا و مكلل بود ، به اقسام سنگ‌ها . مذكور مىكردند كه از دولت شاه عباس است و چند عدد عصا بود مىگفتند يكى از مال نادر شاه است . در سرهاى آنها زمردهاى بسيار درشت آويخته بودند ، و مكلل بود . ظروف « 2 » بسيار از اسباب كارخانه و مجلس پادشاهان به طريق آيين رومى و فرنگى ، از مقولهء مجموعه و قاب و صحن « 3 » و بشقاب‌هاى بزرگ از طلا و نقره و مطلا در آنجا بسيار بود كه مىگفتند از مال مجالس و كارخانجات پادشاهان قديم است كه به اينجا آورده‌اند .\r\nاسباب چينى و بلور و بارفطن از چيزهاى قديم بسيار بود ، و همچنين رخوت و بيدق‌هاى عجيب و غريب و پارهء اسباب ديگر كه مصرف آن معلوم نبود ، در آنجا بسيار بود كه به مرور ايام جمع آورده در آنجا گذارده‌اند .\r\nغرض « 4 » از گذاشتن اين اسباب و اين اساس در مسقو اين است كه چون مسقو پايتخت قديم روس است و حال هم هر وقت پادشاه تغيير بهم مىرساند ، در مسقو ميروند و در آنجا رفته تاج شاهى بسر گذاشته از آنجا بجاى ديگر ميروند . در حين آمدن ناپليان به مسقو مجموع اين اسباب را برده در جائى ضبط كرده بودند ، و بعد باز مجدد ، آورده به همين\r\n\r\n\r\n","description":"","footnote":"\r\n( 1 ) - متن : ديده باشد\r\n( 2 ) - متن : و ظروف\r\n( 3 ) - صحن قدح ، فرهنگ عميد\r\n( 4 ) - متن : و غرض\r\n","page_name":" 89 ","page_number":161},
  {"content":"\r\n\r\nمكان گذاشته‌اند . بعد از ملاحظهء آنها و ديدن آن خانه و اسباب ، روانهء مكان ديگر شديم .\r\nدر آنجا به قدر هزار عدد توپ يكذرع و دو ذرع و چند عدد پنج شش ذرعى ملاحظه شد ، كه در جائى گذاشته بودند و تمام آنها از مال فرانسه بود كه در دعوا بجا مانده و گرفته به مسقو آورده بودند ؛ و خود فرانسه گذاشته رفته بودند . در آنجا خمپاره « 1 » ملاحظه شد دهنهء آن يك ذرع در يك ذرع ، و قد آن پنج ذرع تمام و گلولهء آن به قدر خمرهء اتوكشان مىبود . مذكور مىنمودند كه دو سه دفعه خالى كرده‌ايم قدرى از مسقو خراب شده است . بدانجهت حال ديگر آن را دست انداخته‌ايم . اما چيز غريبى است .\r\nاز آنجا به جباخانه ، و خانهء توپخانه رفتيم كه فرانسوىها « 2 » باروط ريخته آن خانه را آتش زده‌اند .\r\nوضع و تركيب و وسعت و ارتفاع و اساس آن خانه‌ها از حد تحرير بيرون است .\r\nاما حال خراب است و در آبادى آنها مشغول ميباشند . از آنجا كه عبور شد زنگى به تركيب ناقوس در ميان راه ملاحظه شد . مذكور كردند كه نصف نقره ، و نصف مس است ، و پانصد پود مىباشد كه هر پودى پنج من ايران است . مصرف اين ، آن است كه در دعوائى كه سپاه بيحد باشد اين را به عراده [ اى كه 
  ] همراه دارند و زنگى دارد ميكوبند . سپاه آواز آن را شنيده جمع ميشوند . و آواز آن چهار فرسخ تمام ميرود . از آنجا عبور شده ، خانه‌ها ، كليساها ، مكان‌هاى بسيار سوخته و خراب و منهدم شده ملاحظه شد .\r\nبر رود آبى عبور شده ، بخانهء گرافينه همشيرهء سردار تفليس رفتند . در آنجا چند نفر زنان بزرگان و كسان او جمع بودند . عزت و احترام بسيار كردند . و تعارفات رسمى به عمل آوردند . چاى « 3 » در آنجا صرف شد . زنى از اقوام او در آنجا ديده شد كه او را گرافينه الف مىگويند مرواريدهاى بسيار درشت زينت سر و گردن خود كرده بود و اثاث « 4 » تمام داشت . مشخص شد كه آن زن را پدر و مادرى نيست ، و دختر است ، و شوهر قبول نمىكند ، و دولت و ثروت و رمه و اسباب و اثاث « 4 » بسيار دارد . از جمله سالى بيست سى هزار تومان كره از رمهء خود مىفروشد و شصت هفتاد هزار خانوار رعيت از خود دارد ، و كارخانه‌ها « 5 » از هر حرفه در شهر مسقو از خود دارد و دولت آن بسيار است و باوجود حسن صورى و كمالات معنوى كه از آن ظاهر بود شوهر قبول نكرده و نمىنمود .\r\nقدرى در آنجا توقف و بعد از آنجا حركت و روانهء منزل شدند . اين روز و شب به‌طريق ساير روزها گذشت .\r\nيوم جمعه هفدهم و شنبه هجدهم : امرى واقع نبود و در منزل اوقات شب و روز مىگذشت .\r\nروزى صاحبى ايلچى بازديد بالاشف وزير چهارم روس كه در همين خانه منزل داشت و بديدن صاحبى آمده بود رفتند . مذكور ميفرمودند كه مرد دانشمند زيركى به‌نظر آمد .\r\n\r\n\r\n","description":"","footnote":"\r\n( 1 ) - متن : خماره\r\n( 2 ) - متن : فرانسه\r\n( 3 ) - متن : چاهى\r\n( 4 ) - متن : اساس\r\n( 5 ) - متن : كارخانجات\r\n","page_name":" 90 ","page_number":162},
  {"content":"\r\n\r\nيوم يكشنبه نوزدهم : صبح جمعى از بزرگان بهمراهى مهماندار به ديدن صاحبى ايلچى آمده ، بعد قدرى خود را مشغول صحبت كتاب و گردش منزل نمودند . اين شب در خانهء گرافينه الف كه فى الجمله ذكر احوالش در روز رفتن خانهء خواهر رديشچوف سردار تفليس بيان شده ، صاحبى ايلچى موعود بودند .\r\nچون در مسقو شهرت تام تمامى دارد كه احدى نيست كه دولت و ثروت و وضع و سامان آن را داشته باشد و هميشهء اوقات پادشاه و بزرگان را در خانهء خود ضيافت كرده ، تعارفات مىكند و خويش نزديك رديشچوف است .\r\nصاحبى ايلچى نظر به خاطر « 1 » همشيرهء رديشچوف پاسى از شب گذشته ، با مهمانداران و همراهان روانهء خانهء او شدند . به ورود آنجا ميدانى مدور به نظر درآمد كه دورهء آن يك ورث راه بود . تمام دور آن را به فاصله نيم ذرع به قسم خوش آينده چراغان كرده بود كه يكى از يكى پس و پيش واقع نشده بود ، و شمعها در آنجا گذاشته ميسوخت .\r\nبا وجوديكه آن شب به حدى هوا سرد بود كه اهل مسقو مذكور مىكردند كه فوق آن ديگر نخواهد شد . غير اهل آنجا اگر كسى پنج دقيقه در بيرون خانه و اطاق مىايستاد ، يقين خشك و بر طرف ميشد . جمعى كثير از ملازمهاى همان گرافينه در آن ميدان ايستاده متوجهء شمعها بودند كه اگر يكى خاموش شود دفعى عوض روشن كرده ، بجاى آن بگذارند . از آنجا گذشته داخل خانهء او شديم . طور مصوف و بزرگان كه آنجا بودند با ميزبان برسر راه آمده ، تعارف بسيارى كردند و به عزت و احترام كلى از چندين اطاق‌ها و مكان‌هاى عالى گذشته داخل اطاقى شديم . در آنجا ملاحظه شد كه به قدر يكصد زن و دختر نيكومنظر كه همه از بزرگان آنجا بودند ، روى كرسىها نشسته با همگى به آئين خود تعارف به عمل آوردند .\r\nاغلب تعارف زنان و دختران ايشان اين است كه نزديك كه ميرسند ، قدرى پاى خود را خم كرده ، قد را كوتاه مىكنند و در نهايت آهستگى كفل را حركت ميدهند .\r\nمنتهاى تعارف ايشان به اين طريق است بارى بعد از تعارفات ، ملاحظه شد كه گرافينه الف كه صاحب‌خانه باشد مرواريد و الماس درشت بسيار زينت سر و گردن و سينه و گوش و آغوش خود كرده ، خود را در كمال زيبندگى ، آراسته گردانيده ، زنان و دختران ديگر ، هريك به قدر حال ، خود را در رهگذر لباس و جواهرآلات زينت كلى كرده ، بر روى كرسىها قرار گرفته‌اند ، چون اين خانهء او مشرف به سى چهل اطاق مىباشد كه هريك از هر يك زينت و اسباب و آرايش و تصاوير و آينه‌ها بيشتر دارد ساعتى در آن اطاق اول نشسته چاى « 2 » صرف شد و در همهء اين اطاق‌ها ، مركبات بسيار از مقولهء نارنگى و ليمو و نارنج و اقسام گلهاى رنگارنگ و رياحين در خمره‌هاى چينى و كاشى خوش‌رنگ در ميان گل گذاشته چيده‌اند . و تمامى مركبات مثمر ، و درعين طراوت مىبود .\r\nبعد از لحظه‌اى از اين مكان برخاسته « 3 » به اطاق رقص كه بال مىگويند رفتند . ابتدا طور مصوف كه حاكم و صاحب اختيار آنجا بود ، برخاسته « 3 » دست گرافينه الف را كه\r\n\r\n\r\n","description":"","footnote":"\r\n( 1 ) - متن : خواطر\r\n( 2 ) - متن : چاهى\r\n( 3 ) - برخواسته\r\n","page_name":" 91 ","page_number":163},
  {"content":"\r\n\r\nصاحب‌خانه بود گرفته و هر مرد ديگر دست زنى و دخترى را گرفته به رقص درآمدند ، و سازنده‌ها در غرفه‌هاى اطاق نشسته ، سازونوا مىنواختند ، و پيشخدمتان از اطراف شربت‌ها و ميوه‌ها و مربيات و حلويات « 1 » در دست گرفته به هر كسى مىدادند .\r\nضيافت اين شب و رقص كردن زنان و دختران نسبتى به زنان پيش نداشت به‌جهت اينكه زنان و دختران نيكوروى در اينجا بسيار بودند ، و به خوش‌آينده‌گى تمام رقص مىكردند . قدرى كه از اين فقرات گذشت از آنجا برخاسته به اطاق ميز كه مكان صرف غذاست رفتيم . در آنجا ميزى گسترده بود كه انواع و اقسام مأكولات و ميوه‌ها و شيرينىآلات و مربيات ، آنچه بخاطر بگذرد به آئين آنها در آنجا آماده و موجود بود ، و همه را در ظروف طلا و نقره و بلور و بارفطن گذاشته بودند . كارد و قاشق و چنگال كه آئين آنها هست تمام از طلاى فرنگى گذاشته بودند . درخت نارنجى مثمر در ميان ميز بود كه همهء مردم كه دور ميز بودند در زير درخت نارنج واقع شده بودند ، از بس بزرگ و شاخ برگ و ثمر بسيار داشت .\r\nشمعدان‌هاى بسيار ممتاز ، اسباب و بلور و طلا و نقره از هر چه در كار بود ، بسيار بود . آن شب مذكور ميشد كه همين دختر الف در هنگامهء ، فرانسه و دعواى ناپليان ، دومليان وجه نقد [ كذا 
  ] كه دويست هزار تومان بوده باشد ، به پادشاه روس اعانت كرده و داده است . دولت و اسباب و اثاث آن را از اين قرار ميتوان قياس كرد . به قدر دويست سيصد كنيز سفيدروى سرخ‌موى كه هر يك به ديگرى ترجيح دارد در همين خانه از خود دارد كه دايم متوجهء خدمات و امورات او ميباشند .\r\nدولت و اثاث « 2 » آن بيحد است . بهرحال بعد از صرف غذا ، قدرى ديگر به صحبت مشغول بودند و هر ساعت احترام بسيار به صاحب ايلچى مىنمودند ، تا اينكه قليلى به صبح مانده ، از آنجا حركت و روانهء منزل شدند .\r\nاين شب مسموع شد كه ناپليان دوازده صد هزار نفر از خلق اروس قتل كرده ، و در دعواى آنها جماعت پروس فتح كرده و باعث شكست او شدند . ديگر مذكور مىكردند كه باعث آتش زدن خانه‌هاى مسقو بيشتر پادشاه اروس بوده كه در جزو آدم تعيين مىنموده كه مىآمدند و شب خانه‌ها را آتش مىزدند كه هم فرانسه از توقف مسقو مأيوس شود و هم روسيه ميل به دولت فرانسه ننمايد .\r\nدوشنبه بيستم الى چهارشنبه بيست و نهم : هيچ امرى كه قابل تحرير باشد واقع نبوده و در همين روز اول نوشتجات بسيار ارسال تفليس نمودند كه سردار آنجا ارسال ايران كرده باشد و ساير اوقات به مطالعهء كتاب و گردش منزل و صحبت با همراهان مىگذشت .\r\nشبى از شبها بساناويچ از جانب طور مصوف آمده وعدهء رفتن به آپره را از صاحبى ايلچى خواست . صاحبى قبول نمىنمودند ، مشاراليه اصرار و التماس بيحد كرده ، قبول كردند و قدرى از شب گذشته بهمراهى مهمانداران و همراهان در آن مكان رفتند به طريق همان شب اول اساس برپا كرده بودند ، كه به تفصيل قلمى شد . بعد از ديدن تقليد و رقص و بازيها ، مراجعت به منزل و استراحت نمودند .\r\n\r\n\r\n","description":"","footnote":"\r\n( 1 ) - متن : حلوايات\r\n( 2 ) - متن : اساس\r\n","page_name":" 92 ","page_number":164},
  {"content":"\r\n\r\nيوم پنجشنبه غره شهر صفر المظفر سنهء 1230 : به تكليف بساناويچ و اصرار صاحب خانه ، صاحبى ايلچى [ به 
  ] تماشاى كارخانهء او رفتند كه بعضى چيزهاى « 1 » غريب دارد ، ملاحظه شده باشد ، اسباب بسيار از مقولهء ظروف چينى و بارفطن و بلور كه بعضى غرابت كلى داشت از حيث بزرگى و تركيب و طراحى ، در آنجا شد . ملاحظه شد . تفنگى و طپانچه [ اى 
  ] كه قنداق يك پارچهء شيرماهى خواب داشت ، نيز ملاحظه شد . قدرى سنگ آورده ملاحظه نمودند . چندان امتيازى نداشت . چيزى كه در آنجا امتياز بسيار داشت ساعتى بود دو قد آدم . [ كه يك 
  ] استاد انگريز [ ى 
  ] پانزده سال در آنجا توقف كرده ، ساخته بود . اسباب و اثاث « 2 » و طلاكارى بسيار داشت . اقسام ساز را مينواخت درى داشت باز مىكردند آبى نمايان ميشد كه از كوه بسرعت به زير مىريزد و برف مىبارد و سوار و پياده و شكارگاه و چمن در پاى آن كوه بسيار ظاهر ميشد و زنگ هم مىزد ، و قرص خورشيدى در بالاى آن ساخته بودند كه بطريق وقت زوال « 3 » ظهر درعين آفتاب نميتوان به خورشيد نگاه كرد . آن هم همان طريق چشم را آزار مىكرد . شب‌پره و جانوران بسيار در اطراف او ساخته ، كار گذاشته بودند . هريك به عادت خود حركت مىكردند ، و همچنين چيزهاى غريبه در آن ملاحظه شد . بعد از آنجا رفته ، كارخانه [ اى 
  ] داشت كه به طريق يزد و كاشان اقسام شال‌ها [ ى 
  ] ساده و بوته [ داربه 
  ] ، هر رنگ و هر طرح مىبافتند به جهت مصرف اهل خودشان بد نبود ، اما دوامى ندارد و زود بر طرف مىشود . بعد از ملاحظهء آنها ، روانهء منزل گرديده به‌طريق ساير روزها گذشت .\r\nيوم جمعه دويم ، و شنبه سيم ، و يك‌شنبه چهارم : امرى كه تازه وقوع يافته باشد واقع نبود . روزى بساناويچ ايشيك آقاسى طور مصوف ، از جانب او آمده به اصرار هر چه تمامتر وعدهء ضيافت در خانه طور مصوف [ را 
  ] از صاحبى ايلچى خواستند .\r\nصاحبى قدرى از شب گذشته به گاريت پادشاهى سوار گرديده ، به آنجا رفتند ، و او انواع عزت و احترام بجاى آورده ، بعد از تعارفات ميزى در كمال تنقيه و آراستگى چيده ، چون ناظر و طباخ و شربتدار صاحبى ايلچى را برده بودند ، به طريق دستور ايران ، اقسام مأكولات موجود بود . ساز و نوا « 4 » مىنواختند . ساعتى توقف و غذا صرف كرده ، بعد از صرف غذا قدرى به صحبت و تعارف مشغول گرديد . چون اين شب در همان خانهء بزرگ پادشاهى كه در شب دويم ورود رفتيم و تفصيل آن قلمى شده ، وعده رقص و بال داشتند . طور مصوف اصرار بيحد زيادى كرده ، صاحبى ايلچى قبول نموده از خانهء طور مصوف به منزل آمدند و قدرى [ بعد 
  ] از آن به همان مكان رفتند . به طريق همان شب جمعيتى بود رقص مىكردند قدرى توقف و ملاحظه كرده ، از آنجا معاودت و استراحت شد . روز و شبهاى ديگر در منزل بسر برده شد و امر تازه [ اى 
  ] نبود .\r\nدوشنبه پنجم : صبح يكنفر از بزرگان روس آمده ، مذكور نمود كه پاره [ اى 
  ] اسباب قطعه ، در خانه دارم و مىخواهم شما ملاحظه نمائيد ، و وعدهء ضيافت از صاحبى ايلچى خواسته به منزل خود رفت . اين روزها صاحبى ايلچى قدرى سوار گاريت گرديده بهمراهى مهمانداران به ديدن كارخانه‌هاى « 5 » ايشان رفتند . از جمله كارخانهء سفيدبافى\r\n\r\n\r\n","description":"","footnote":"\r\n( 1 ) - متن : چيزها\r\n( 2 ) - متن : اساس\r\n( 3 ) - متن : ذوال\r\n( 4 ) - متن : ساز و نواز\r\n( 5 ) - متن كارخانجات\r\n","page_name":" 93 ","page_number":165},
  {"content":"\r\n\r\nكه دستگاه و اثاث « 1 » و اسباب از چوب در نهايت صفا و خوبى برپا كرده ، پنبهء ممتاز كه از هند مىآورند ، اهل انگريز گرفته به ايشان مىفروشند ، و آنها ريسمان كرده سفيد مىبافند . الحق سفيد ايشان منتهاى امتياز و لطافت [ را 
  ] دارد ، و از همان سفيد در كارخانهء چيت‌سازى برده اقسام رنگ‌ها و قسم‌ها چيت‌زده به مصرف مىرسانند . اما رنگ چيت اروس دوام ندارد ، به محض اندك استعمال بر طرف مىشود ، به‌خلاف چيت انگريز كه پاره [ هم 
  ] كه مىشود رنگ آن عيب نمىكند و دوام بسيار هم دارد .\r\nچندين كارخانهء سفيدبافى و چيت‌سازى را گردش كرده ، ملاحظهء دستگاههاى آنها را نمودند . اين كارخانجات آنها با كارخانجات جولائى ايران چندان مغايرتى ندارد ، مگر اينكه اينها وسيع‌تر و عمله بيشتر دارند ، و زودتر پارچه را به اتمام مىرسانند ، و اسباب و اثاث « 1 » اينها بيشتر است . احتمال دارد در هر كارخانه ، روزى چندين توپ ، چندين قسم سفيد از دستگاه به زير مىآورند و هر يك كمال صفا و امتياز دارد . و همچنين كارخانجات چيت‌سازى كه در كمال پاكيزگى و سرعت ، روزى چندين توپ از همان سفيدها را در هر كارخانه چيت زده ، از دستگاه به زير مىآورند .\r\nبعد از ملاحظهء آنها چون صاحب كارخانجات كدخداباشى آن محلات و از جمله معتبرترين آنجا بود و خانهء نشيمن او در همان حوالى بود ، اصرار زيادى كرده ، صاحبى ايلچى را به مكان مرغوبى در خانهء خود برده ، چاى « 2 » شيرينى به آئين خود آورده صرف كردند . بعد « 3 » از آنجا به عزم ملاحظهء كارخانهء ماهوت‌سازى روانه شدند .\r\nبه ورود آنجا جمعى از اعيان كه سركار و صاحبجمع كارخانه‌جات ماهوت هستند ، در سر راه آمده ، عزت و احترام بسيار نمودند ؛ و صاحبى ايلچى را در سر همه دستگاه و اساس ماهوت‌سازى برده نشان دادند .\r\nوضع كارخانه و ساختن ماهوت آنچه ملاحظه شد از اين قرار است كه ابتدا پشم سفيد را به طريق همه‌جا يا بچرخ يا به دست مىريسند و كوروك كرده آماده مىنمايند و دستگاهى به طريق دستگاه جولائى به جهت بافتن ماهوت برپا مىكنند . غرض آن دستگاه سه ذرع ايران مىشود . چوب بسيار كلفتى بنحو چرخ در پيش روى دستگاه كار گذاشته‌اند كه آنچه بافته مىشود دور آن چوب پيچيده مىشود . و عرض كار را ابتدا به قدر دو ذرع و دو ذرع و نيم قرار مىدهند و از هر طرف به قدر چهار انگشت حاشيه از پشم سياه يا رنگ ديگر به دستگاه مىگذارند و آنوقت به طريق كرباس آن را مىبافتند . بيست ذرع ، سى چهل ذرع ، هرقدر مىخواهند كه مساوى يك توپ شود . بعد كه به قدر منظور بافته شد ، آن را از دستگاه به زير آورده ، به جائى مىبرند كه در آن مكان آب گرمى دارد . آن را در آب انداخته چرخى دارد كه به آن چرخ و لگد پا و چوب كتك‌دستى اينقدر آن را مىزنند كه از خود كورك بيرون آورده ، به طريق نمد مىشود ، و از عرضى كه دارد نيم ذرع كمتر يا بيشتر كسر مىكنند . به همين جهت ابتدا عرض [ را 
  ] زياد مىگيرند . آنوقت از آب گرم درآورده ، خشك مىكنند ، و به كارخانه مىآورند ، و آن را در روى تختهء بلندى كه اندك سرازير كار گذاشته‌اند ، مىاندازند ، و قشوى از آهن ساخته به دست\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - متن : چاهى\r\n( 3 ) - متن : و بعد\r\n","page_name":" 94 ","page_number":166},
  {"content":"\r\n\r\nگرفته بر روى آن مىكشند كه آنچه كورك دارد بلند شود .\r\nبعد چيز بزرگى از آهن به تركيب مقراض ساخته‌اند و دم آن بسيار تيز است ، در زير بغل گرفته آن را روى آن ماهوت مىكشند . كورك‌هائى كه بلند شده مىچيند . و پاك مىكند . باز قشو مىزنند و به همان مقراض مىچينند تا چندين دفعه كه بدانند خوب به عمل آمده است .\r\nآنوقت از آنجا برداشته ، به كارخانهء رنگ مىبرند . آنجا كارخانهء وسيعى مىباشد به قدر بيست سى حوض ساخته‌اند . هر حوضى سه چهار ذرع دوره دارد و در زير هر حوض ديگى بزرگ كار گذاشته كوره بسته‌اند و آتش در زير آن ميسوزد و هر حوض يك قسم رنگ دارد و در جوش است .\r\nدو چوب كلفت اين طرف و آن طرف حوض كار گذاشته‌اند و چوب مشبكى در وسط آن گذاشته ، ميل آهنى در ميان آن كرده‌اند . ماهوت را آورده روى چوب ، مشبكه مىاندازند و دو نفر در دو سمت حوض ايستاده پاروئى در دست دارند ، و يكنفر عقب ايستاده ميل آهن را گردش ميدهد . ماهوت از يكطرف داخل حوض مىشود ؛ يكنفر پارو به آن مىزند كه تمام ماهوت داخل رنگ مىشود ، و رنگ برميدارد ، و بعد ميل آهن را از طرف ديگر مىگرداند ، ماهوت از حوض بيرون آمده به اين طرف فرو مىرود ، و باز پارو مىزنند ، تا تمام رنگ بردارد .\r\nهفت هشت دفعه به همين نسبت ماهوت را از هر دو طرف در آن حوض رنگ انداخته و بيرون مىآورند ، تا هنگامى كه خاطرجمع شدند كه رنگ برداشته آن را به جائى برده روى بندها انداخته خشك مىكنند و بعد به كارخانه آورده باز همان قشو و مقراض را چندين دفعهء ديگر روى آن مىكشند تا اينكه آنچه بايد بشود مىشود . آنوقت برداشته به كارخانهء پرداخت و قيد مىبرند .\r\nكيفيت آنجا [ به 
  ] اين طريق است كه بعد از اينكه ماهوت از ساختن و رنگ كردن به عمل آمد و به اينجا آوردند . ماهوت را پهن كرده ، تاه مىكنند و چندين قطعهء مقواى كلفت ، بقد تاه ماهوت ساخته لابلاى ماهوت مىگذارند و مىپيچند بعد چندين عدد پارچه از مس ساخته‌اند ، در زير و بالاى آن ماهوت مىگذارند . بعد چندين عدد پارچهء آهن به همان قد و اندازهء تاه ماهوت ساخته‌اند و در كوره‌ها گذاشته گرم كرده‌اند . آنها را مىآورند و بالاى آن پارچه مس‌ها مىگذارند و همچنين دو سه فقره به همين طريق ، آن ماهوت را در لابلاى مس و آهن گرم جا ميدهند . آنوقت قيدى ساخته‌اند ، چرخ آهنى در بالاى آن كار گذاشته‌اند . دو چوب بسيار كلفت در اطراف آن است ، تختهء بسيار كلفتى در وسط آن مىباشد ، آدمى ، ايستاده چرخ را حركت مىدهد تخته بالا مىرود ده توپ بيست توپ هر قدر ماهوت به نسبتى كه تحرير يافت آماده شده لاى آن قيد مىگذارند و چرخ را پيچ داده آن تختهء بزرگ به زير آمده روى آن ماهوت را مىگيرد و در آنجا محكم مىشود .\r\nچند روزى در آنجا هست ، به همان بخار گرمى آهن كه به مس ميرسد و از مس به مقوا و ماهوت ميرسد ، آن ماهوت صاف و هموار و تاه گرفته مىشود ، و پرداخت بهم مىرساند . آنوقت از قيد بيرون آورده به انبارها و مكان‌ها برده‌م گذاشته به مصرف مىرسانند .\r\n\r\n","description":"","footnote":"","page_name":" 95 ","page_number":167},
  {"content":"\r\n\r\nوضع ساختن ماهوت اين است . اما آلت و اسباب و اثاث و دستگاه بسيار دارد ، كه اگر كسى خواهد حقيقت و تركيب آن را بداند موقوف به ملاحظه است و از تحرير ، دستگير نمىشود . بارى بعد از ملاحظهء آنها صاحبى ايلچى روانهء منزل گرديده ، باقى روز و شب بنحو ساير ايام گذشت .\r\nسه‌شنبه ششم و چهارشنبه هفتم : امرى كه تازگى داشته باشد واقع نبود ، روزى شخصى انگريزى كه گاهى صاحبى ايلچى نزد او مشق انگريزى مىكنند ، آمده كتابى به خط انگريزى مبنى بر وقايع ايام سفارت ايشان به لندن و گزارشاتى كه واقع شده بود ، آورده به ملاحظهء ايشان رسانيد . روز ديگر آقا محمد على مازندرانى كه زبان اروس را كسب كرده است ، از ايران وارد و رقم نواب اشرف ولى عهد و نوشتجات از هر يك امناى دولت عليه آورده ، مبنى براينكه مطالباتى از بعضى تجار ايرانى دارد ، گرفته تسليم شود ، و حال اينكه ، مدعى ادعاهاى كلى از او داشت . همين روز در خانهء همشيره رديشچوف سردار تفليس موعود بوديم . قدرى به روز مانده بهمراهى بساناويچ مهماندار و همراهان به منزل او رفته عزت و احترام بسيار بجاى آورده ، « 1 » چند نفرى [ از 
  ] زنان و مردان بزرگان در آنجا بودند . همگى راه و رسم تعارف مرعى داشته ، بعد از زمانى به اتفاق در سر ميز رفته به آئين خود هر قسم مأكولات آماده كرده بودند . همگى نشسته صرف نمودند و به صحبت مشغول بودند .\r\nبعد از صرف [ غذا 
  ] از آنجا برخاسته « 2 » به مكان اول رفته نشستيم « 3 » ، قدرى صحبت از هر جا در ميان بود . بعد صاحبى ايلچى روانهء منزل گرديده ، استراحت نمودند .\r\nيوم پنجشنبه هشتم : قدرى به مطالعهء كتاب و مشق انگريزى مشغول بودند و در منزل گردش مىنمودند تا شام شده جنرال بساناويچ مهماندار ، و ساير مهمانداران آمده گاريت مخصوص آورده ، كه به رسم ضيافت به خانهء جنرالى كه چند يوم قبل از اين وعده خواسته بود بروند .\r\nصاحبى ايلچى با همراهان روانهء منزل او شدند . طورمصوف و همهء بزرگان در آنجا حضور داشتند . انواع و اقسام احترام و مهمان‌نوازى بجاى آوردند . ساعتى در مكانى نشستند بعد به مجلس رقص رفتند . در آنجا زنان و دختران خوش‌روى بسيار بودند ، و همگى به نحوى كه سابق تحرير يافته ، خود را آراسته كرده بودند و به رقص در آمدند .\r\nصاحب‌خانه دخترى داشت كه يك هفته بعد به خانهء شوهر ميرفت . شوهر او هم در آن مجمع « 4 » حضور داشت آن دختر با وجود حسن صورى در آن شب اقسام رقص‌ها و بازيها كرده ، هفت هشت دفعه تغيير لباس داده ، هردفعه لباس غريبى پوشيده ، و رقص تازه‌اى كرده و به طريقى تقليد رقص اهل هند ، و حركات زنان آنجا را كرده ، كه اهل مجلس همه حيران او بودند ، و خالى از مزه نبود .\r\nاين شب اغلب زنان و مردان بزرگان چيزهاى غريب به‌صورت عجيب بر روى خود بسته بودند ، و لباس‌هاى غريب پوشيده در ميان مردم مىگشتند ، و رقص مىكردند ، و\r\n\r\n\r\n","description":"","footnote":"\r\n( 1 ) - مج : به عمل آوردند\r\n( 2 ) - متن : برخواسته\r\n( 3 ) - متن : نشسته\r\n( 4 ) - مج : مجلس\r\n","page_name":" 96 ","page_number":168},
  {"content":"\r\n\r\nصحبت ميداشتند ، و كسى ايشان را نمىشناخت كه كيستند و اين عمل را نزد خود مسخرات « 1 » مىگويند و غالب شبها زنان و دختران و مردان بزرگان همين چيزها را به صورت بسته به مجالس رقص مىبرند ، و اقسام صحبت‌ها مىدارند و كس نمىشناسد كه ، كيست و قاعده هم نيست كه احدى در مقام تفحص و تحقيق برآيد كه اين شخص كه بود . اين عمل در ميان ايشان متداول است .\r\nخلاصه اين شب از رقص زنان و حركات و بازيهاى دختر صاحب‌خانه و مصغرات بعضى از ايشان چندان بىمزه‌گى واقع نبود ، بلكه بسيار بهتر از ضيافت‌هاى پيش گذشت .\r\nبعد از اين فقرات صاحبى ايلچى ، ساعتى به مكان ديگر توقف كرده ، چاى « 2 » صرف نمود و از آنجا روانهء منزل گرديده استراحت نمودند .\r\nيوم جمعه نهم : صبح قدرى مشغول درس مشق انگريزى و بعد صرف غذا و گردش منزل بودند ، تا شام شد . چون اين شب برسم ديدن اسبان گرافينه الف خويش رديشچوف سردار تفليس كه وصف دولت و اثاث « 3 » آن پيش تحرير يافته ، در خانهء او موعود بودند .\r\nقدرى از شب گذشته بساناويچ مهماندار آمده ، گاريت مخصوص آورده ، صاحبى ايلچى سوار و با همراهان روانهء خانهء او شدند . طور مصوف و همه بزرگان و زنان ايشان در آنجا حضور داشتند . انواع و اقسام حرمت و تعارف و مهمان‌نوازى بجاى آوردند .\r\nگرافينه خود در سر راه آمده ، راه و رسم مهماندارى بسيار بجا آورده ، ساعتى در مكان مطلوبى توقف ، چاى « 2 » و شيرينى صرف نموده ، بعد از آنجا برخاسته « 4 » ، باطور مصوف و جمعى بزرگان و بسيارى از زنان روانهء طويلهء گرافينه شدند .\r\nوارد آنجا كه شديم مكانى به نظر درآمد به قدر پنجاه شصت ذرع طول و بيست سى ذرع عرض ، و سقف آن پوشيده ، بسيار مرتفع ، دو سه طبقه عمارات در بالا و وسط ، و زير ، داشت ، اطراف تمام چهل چراغ و شمع‌هاى بسيار روشن بود . و در « 5 » و پنجرهء آينه در اطراف بالا ، و زير ، آن بسيار بود . سمت بالا و سمت پائين روبروى يكديگر عمارت و اطاق‌هاى نشيمن مرغوب ساخته بودند . و پيش روى عمارت يك ذرع خرند گذاشته و محجر « 6 » كشيده و ساخته بودند ، و باقى اين فضا را به طريق زمين زورخانه‌هاى ايران گود و يك هوا كرده ، خاك بسيار نرم كه اندك رطوبتى هم داشت ريخته بودند ، و خلق از زن و مرد در طبقات زير و بالا بسيار نشسته به تماشا مشغول بودند .\r\nدر آخر همين فضا ، درى بود گشاده شد ، چند رأس اسب بسيار بزرگ مغرور بيرون آوردند . و در پيش محجر « 6 » نگاهداشتند . چهار راس آن را گرافينه و سه دختر ديگر سوار شدند . و دو رأس ديگر [ را 
  ] دو نفر از مردان سوار شدند ، كه يكى از آنها را توپ پاى آن را برده بود ، و پا نداشت و زن‌ها در يكطرف هر دو پا را آويخته در خانهء زين نشستند و مردان به طريق دستور سوار بودند . جمعى سازنده در مرتبهء وسط نشسته مشغول نواختن ساز شدند . اسبها حركت كرده به همان طريق آواز ساز به راه و دو ، و جستن ، كج و راست رفته و ميدويدند و گردش مىكردند . تا دو ساعت تمام به اين نسبت گذشت . بعد زنان و مردان مذكوره ، از اسب‌ها پياده شده ، اسب‌ها را نگاهداشتند . بعد از\r\n\r\n\r\n","description":"","footnote":"\r\n( 1 ) - متن : مصغرات\r\n( 2 ) - متن : چاهى\r\n( 3 ) - متن : اساس\r\n( 4 ) - متن : برخواسته\r\n( 5 ) - متن : درب\r\n( 6 ) - متن : معجر\r\n","page_name":" 97 ","page_number":169},
  {"content":"\r\n\r\nآن چندين رأس اسب و كره ، و ماديان آورده تماشا نمودند .\r\nبعضى از آنها خوب و پاره‌اى وسط و بسيارى بد بود . بعد از ملاحظهء طويله و اسبان او ، بهمراهى طورمصوف و سايرين مجددا به خانهء گرافينه رفتند . در اطاق وسيعى كه بحسب زينت و آرايش از هر چيز كمال تنقيه داشت ساكن شدند در آنجا شمعدان‌ها و چهلچراغهاى بسيار روشن كرده بودند ، و به قدر دويست سيصد نفر زن و دختر كوچك كه همه كنيزان و خدمهء گرافينه بودند ، در آنجا ايستاده و همهء خلق در روى كرسىها نشسته و جمعى سازنده در يكطرف ايستاده به طريق خود ساز مىنواختند . دو نفر دختر كوچك و دو نفر زن ، نوبه‌به‌نوبه ، در ميان مجلس آمده به قسم خوش‌آيند ، رقص مىكردند .\r\nچون اين طريق رقص آنها خلاف مجمع بال واقعى و رقص بزرگان آنها بود ، خالى از مزه و حركتى نبود ، و بدآينده نمىنمود . به قدر دو ساعت در آن مكان به همين طريق رقص كردند . بعد از آنجا برخاسته برسر ميز رفتند .\r\nميزى در كمال آراستگى و خوش‌آيندگى ، برپا كرده بودند . اقسام مأكولات و شيرينىآلات و ميوه‌ها در آنجا حاضر بود . چندين درخت ليمو و نارنگى مثمر در وسط ميز گذاشته بودند . و اسباب و ظروف طلا و نقره و چينى و بارفطن و بلور بسيار و شمعدان‌ها و چهل‌چراغ در آنجا بسيار چيده بودند . و آنها به آئين خود غذا و شراب صرف مىكردند . و صاحبى ايلچى و همراهان نيز غذا صرف نموده از آنجا برخاستند « 1 » و به مكان ديگر رفته ، ساعتى توقف و مراجعت به منزل كردند .\r\nاين شب از قرار تقرير جمعى را مشخص شد كه اين دختر كه صاحب خانه مىباشد هرساله ، سالى دويست سيصد هزار تومان مداخل از نفع وجه ، و املاك و كارخانجات ، و رمه ، و ساير جهات دارد . و هر ساله به قدر سى چهل هزار تومان به فقراى روسيه بخشش مينمايد ، و دولت و اسباب و مال و حشم آن بىنهايت است ، و جهت دولت آن ، اين است كه الف پدر اين دختر مردى از اواسط خلق آنها بود . يكترينه كه پادشاه روس بوده ، با او علاقهء بسيارى بهم مىرساند . و او را نزد خود برده ، از خاصان خود مىسازد و چندان عزت و دولت به او ميدهد كه پايان نداشته و او هم دايم در كار مشغول بوده ، تا اينكه هر دوى آنها بر طرف مىشوند . اين دختر از او مىماند ، و مادر او هم طرف مىشود . مال و اموال تمام منتقل به دختر مىشود و هر ساله هم نفع كلى حاصل مىكرد . رفته‌رفته به اينجا مىرسد ، و الا از بزرگان و اعيان روسيه نيست . لكن حال شهرت و عزت بسيار در ميان ايشان دارد . و نزد پادشاه نيز بسيار راه ، و تقرب دارد .\r\nيوم شنبه دهم : يكنفر از بزرگان روسيه به همراهى بساناويچ ، نزد صاحبى ايلچى آمده ، تعارفات رسمى به عمل آورده ، وعدهء ضيافت خواست و به منزل خود رفت . بعد [ ايلچى 
  ] قدرى مشغول درس مشق انگريزى و صرف غذا و گردش در منزل بودند . اين شب نيز بتوسط بساناويچ ، در خانهء زنى از بزرگان و اعيان آنها كه شوهر آن زن بر طرف شده بود ، موعود بودند . پاسى از شب گذشته گاريت مخصوصى آورده ، صاحبى ايلچى سوار و به اتفاق مهمانداران و همراهان روانهء آنجا شدند .\r\n\r\n\r\n","description":"","footnote":"\r\n( 1 ) - متن : برخواستند\r\n","page_name":" 98 ","page_number":170},
  {"content":"\r\n\r\nجمعى از بزرگان و زنان و دختران كه در آنجا بودند ، با زن صاحب‌خانه سر راه آمده ، تعارف بسيار به‌عمل آورده ، داخل مكانى شدند . به طريق پيش جمعى سازنده در گوشه‌اى نشسته ساز و نوا مىنواختند زنان و مردان آنها به نحوى كه سمت تحرير يافته ، مشغول رقص بودند . بعد از اين فقرات پنج شش نفر طفل ذكور و اناث بسن چهار پنج سال ، آمده مشغول رقص شدند ، از زنان و مردان بزرگ بسيار بهتر و خوش‌آيندتر رقص كردند .\r\nخالى از تماشائى نبود . بعد برخاسته « 1 » بر سر ميز رفتند .\r\nچون طباخ را از كارخانهء ايلچى صاحب برده بودند به طريق اهل ايران ، طبخ‌هاى خوب كرده و اكل اروس نيز آماده نموده بودند . همگى نشسته غذا صرف كرديم . بعد از آن برخاسته « 1 » ساعتى به مكان ديگر نشسته و باز قدرى مشغول رقص و صحبت شدند .\r\nصاحبى ايلچى از آنجا آخر شب حركت و روانهء منزل گرديده ، به استراحت مشغول گرديدند .\r\nيوم يكشنبه يازدهم : صبح ، چون كاغذى از ايلچى بزرگ دولت انگريز سر گوراوزلى كه در پتربورغ مىبود رسيده بود ، جواب آن را قلمى نموده ، ارسال پتربورغ داشتند و قدرى به درس و مشق انگريزى و گردش منزل و صحبت كتاب ، خود را مشغول نمودند .\r\nاين روز در خانهء يكى از بزرگان كه گفته بود بعضى چيزهاى غريب در خانه دارم و مىخواهم به ايلچى بنمايم ، موعود بودند . قدرى از روز گذشته به همراهى مهمانداران و همراهان به خانهء شخص مذكور رفتند . طورمصوف صاحب‌اختيار مسقو و همهء بزرگان و اعيان آنها با زنان ايشان در آنجا جمع بودند . سر راه آمده راه و رسم تعارف و مهماندارى بجاى آوردند . و بعد در اطاقى رفته ساعتى توقف [ كرده 
  ] چاى « 2 » و شيرينى صرف شد . ملاحظه نموديم كه اين خانه اطاق‌ها و مكان‌هاى بسيار دارد . و در هر جا و هر مكان تصويرات و آينه و ساعت و اسباب‌هاى اروس ، و چيزهاى غريبهء بسيار گذاشته‌اند .\r\nمشخص شد كه اين صاحب‌خانه مرديست طالب اسباب و چيزهاى نديدهء غريبه ، و هميشهء اوقات استادان صاحب صنعت [ را 
  ] در هر جا باشند ، به خانهء خود آورده ، آنچه از صنعت آنها ظاهر ميشده ، مىساخته و در خانهء خود مىگذارده ، بعد از نشستن و ملاحظه كردن آنجا ، صاحب خانه نزد صاحبى ايلچى آمده ، مذكور نمود كه بايد به مكانى رفته ، بعضى چيزهاى غريبه ديده باشيد .\r\nصاحبى ايلچى و طورمصوف و مهمانداران و همراهان و جمعى ديگر به اتفاق او رفتيم . از چندين پله « 3 » به زير رفتيم . اطاق‌هاى توبرتوى يكديگر بسيار بود . گذشتيم و در هر جا و هر مكان اسباب‌ها ، چيزها از طلاى فرنگى ، و نقره و برنج ، و مس و آهن ، ساخته و گذاشته بودند . كه مصرف آنها بخاطر اهل ايران نميرسد . از آنجاها گذشته به اطاقى « 4 » رسيديم اسباب بنائى و طراحى و ساعت‌سازى و چيزهاى ديگر گذاشته بودند .\r\nدر وسط حقيقى سقف اطاق زنجير [ ى 
  ] بادانهء ريزه آويخته بودند . در سر زنجير چيز مدورى از بلور بتركيب هنديانه بسته بودند . و الماس‌تراش بود . و چهارچوبى زير آن گذاشته بودند . در يك طرف آن چيزى از برنج بتركيب كرناى كوچك ، ساخته كار\r\n\r\n\r\n","description":"","footnote":"\r\n( 1 ) - متن : برخواسته\r\n( 2 ) - متن : چاهى\r\n( 3 ) - متن : پله‌ها\r\n( 4 ) - متن : اطاق\r\n","page_name":" 99 ","page_number":171},
  {"content":"\r\n\r\nگذاشته بودند و ريسمان « 1 » نازكى به لولهء همان كرنا بسته به آن چهارچوب كه زير آن بود بسته بودند كه حركت نكند .\r\nصاحب خانه گفت هر كس هر چه مىخواهد به زبان ايرانى فصيح ، دهن خود را بلب اين كرناى مقابل گرفته به‌گويد و جواب مطابق بشنود . شخص ايرانى پيش رفته ، مقابل دهن كرنا ايستاد ، سلام كرد . جواب در كمال خوبى آمد كه همه شنيديم . تعارفات رسمى كرد . در آنجا هم مطابق سئوال جواب ميرسيد . گفت شما سلامت هستيد ؟ از آنجا جواب گفت كه الحمد لله . اين شخص شعرى خواند . او هم جواب فصيح گفت . اين شخص پرسيد شما چند سال داريد ؟ او گفت چهل سال . و همچنين هر چه گفت جواب شنيد ، و ما همه نيز شنيديم . اگرچه مادام كه كسى كه فارسى و ايرانى را خوب بگويد در آنجا ، در مكانى نباشد و تكلم نكند ممكن نيست كه اين قسم جواب در عين فصاحت گفته شود .\r\nلكن چون هيچ راهى ، و رخنه و گوشه و كنارى ، ظاهر نبود كه توان يافت كه اين آواز كيست و از كجاست بسيار به‌نظر غريب آمد . و غرابت هم داشت . و سرى از مقوا ساخته بودند و باز كرنائى در دهن او جا داده بودند و به روى صندوقى گذاشته بودند .\r\nيكنفر نزد او رفته به زبان اروس مقابل كرنا سخنان مىگفت و جواب مىشنيد . گفتند شايد در صندوق تعبيه باشد . در « 2 » صندوق را باز كرديم ، پارهء اسباب و آلات ساعت‌سازى و چيز ديگر بود و همچنين تصوير آدم سياهى كشيده روى صندوقى گذاشته بودند . كرنايى در دهان او بود . شخصى در مقابل كرنا رفته با او تكلم كرد ، و از كرنا جواب مطابق سئوال مىشنيد . دست به لب كرنا گذاشتند فى الجمله بخار نفير استنباط مىشد . ظاهرا خالى از غرابت و صنعتى نبود . چراكه هيچ راهى و رخنه‌اى در آنجا ظاهر نبود ، كه توان چيزى از او فهميد . ساعتى در آن مكان گردش نموده پارهء اسباب و اثاث او را تماشا كرده ، از آنمكان به اطاق رقص آمدند . در آنجا جمعى زنان و دختران و مردان ايشان بودند . به طريقى كه سابق ذكر شده ، ساز مىنواختند ، و زن با مرد رقص مىكردند ، و صحبت ميداشتند ، مدتى كه از اين فقره گذشت ، صاحب‌خانه آمده تكليف رفتن در سر ميز كرده ، همگى در آنجا حاضر شدند .\r\nميزى در كمال خوبى و آراستگى برپا كرده بود ، و از هر مأكولات و اسباب و ظروف در آنجا چيده و آماده كرده بود . تمامى نشستند و غذا صرف نمودند . بعد از صرف غذا قدرى ديگر توقف و رقص و صحبت در ميان بود . بعد از آنها صاحبى ايلچى ، از آنجا حركت و روانهء منزل گرديده استراحت نمودند .\r\nيوم دوشنبه دوازدهم شهر صفر المظفر الى يوم شنبه هشتم شهر ربيع الاول سنهء 1230 :\r\nاگرچه امرى كه تازه‌گى داشته باشد به هيچ وجه واقع نشده ، اما گزارشى كه در اين روزها و شبها روى داده ، اين است كه غالب روز به درس مشق انگريزى و صحبت كتاب و گردش در منزل مىگذشت و گاهى نيز به رسم ضيافت به خانهء بعضى بزرگان روس مىرفتند . از جمله ، همين روز صبح ، آدمى روانهء تفليس بود . نوشته [ اى 
  ] به سردار تفليس قلمى نمودند ، بعد بساناويچ ، آمده كه امروز شما در خانهء يكى از بزرگان موعود\r\n\r\n\r\n","description":"","footnote":"\r\n( 1 ) - متن : ريسمانى\r\n( 2 ) - متن : درب\r\n","page_name":" 100 ","page_number":172},
  {"content":"\r\n\r\nمىباشيد . و گاريت پادشاهى حاضر است .\r\nصاحبى ايلچى و مهمانداران روانهء دار الضيافه شدند . به‌ورود آنجا صاحب خانه و اشخاصى كه حضور داشتند ، در سر راه آمده ، رسم مهمان‌نوازى و تعارف كلى بجاى آوردند . و در مكان خواص توقف كرده ، به دستور ايام پيش ، جمعى زنان و مردان با يكديگر رقص و گردش كرده ، و بعد در سر ميز رفته اقسام مأكولات موجود بود . صرف كردند « 1 » و بعد از آن هر يك بجاى خود رفته ، صاحبى ايلچى سوار و روانهء منزل گرديده ، استراحت كردند « 1 » ، و همچنين شبى از اين شبها در خانهء طور مصوف وعدهء ضيافت داشتند ، با همراهان و مهمانداران روانه شدند . در آنجا مقابل خانهء طور مصوف به فاصلهء يكصد قدم از شمع و چراغ به تركيب حصار قلعه و برج و بارو و كنگره و از يكظرف به تركيب طاق‌نما ، جائى ساخته بودند و چراغان كرده بودند . به قدر پانزده ذرع متجاوز طول ، و دوذرع و نيم بلكه سه ذرع ارتفاع از زمين داشت ، كه به همين تركيبات خاص ، نزديك به‌هم به‌فاصله يك وجب شمع و چراغ روشن كرده بودند . از دور قلعهء خوبى كه بيرون آن طاق‌نما باشد مىنمود . بعد از ملاحظهء آن در خانه رسيدند طورمصوف با جمعى بزرگان سر راه آمده ، استقبال كرده ، داخل خانه و عمارات شدند . عمارات عالى و اطاق‌هاى رنگين طولانى ، در آنجا ملاحظه شد . اسباب و اثاث « 2 » بسيار از هر چيز به آئين خود در اطاق‌ها گذاشته ، جمعيت ، زن و مرد از هر جا و هر ضيافت بيشتر بود . اما رقص كردن و بال و نشستن سر ميز ، و اسباب ميز و صرف كردن غذا و ساير تعارفات به همان دستور و معمول بود و خلافى نداشت ، بعد از صرف [ غذا 
  ] « 3 » ، صاحبى ايلچى معاودت به منزل ، و استراحت كردند .\r\nروزى ديگر يك دو طغرا نوشته ، درباب ضبط مال شخص تاجر مراغه [ اى 
  ] به وزراء دولت روس قلمى و ارسال پتربورغ شد .\r\nشبى از اين شبها زنان و دختران و مردهاى انگريزى كه در مسقو بودند به توسط معلم انگريزى كه در خدمت صاحبى ايلچى ميبود به ديدن صاحبى آمده ، سه چهار ساعت نشسته قهوه و چاى « 4 » و شيرينى صرف كرده ، به زبان انگريزى از هر مقوله صحبت مىداشتند . بعد هر يك به منزل خود رفتند و آن شب نيز به صبح رسيد .\r\nروزى كريل آنها كه چاپار بوده باشد ، روانهء تفليس [ شد 
  ] نوشتجات بسيار به امناى دولت عليهء ايران و سردار تفليس قلمى و ارسال نمودند . در همان روز نوشته [ اى 
  ] از جانب ايلچى انگريز ، سرگوراوزلى به جهت صاحبى ايلچى رسيد . هماندم جواب قلمى و ارسال نمودند .\r\nروز بعد به‌جهت دلگيرى بسيار ، صاحبى ايلچى قدرى سوار گاريت گرديده به ملاحظهء كارخانجات زرىبافى و مخمل‌بافى رفتند ، به ورود آنجا ملاحظه شد كه مخمل بسيار خوب و مخمل‌زرى و اقسام زرىها در دستگاه چند برپا كرده مىبافتند . يك دو قسم از آنها خوب به نظر آمد و باقى معلوم بود كه دوامى و حسنى ندارد . اما يك نوع كارخانه\r\n\r\n\r\n","description":"","footnote":"\r\n( 1 ) - متن : كرده‌اند\r\n( 2 ) - متن : اساس\r\n( 3 ) - متن : آنها\r\n( 4 ) - متن : چاهى\r\n","page_name":" 101 ","page_number":173},
  {"content":"\r\n\r\nو دستگاهى برپا كرده بودند كه در كمال آسانى و سرعت تمام ، در هر دستگاهى ، دو طفل پارچهء در نهايت طراحى و خوبى را مىبافتند . و چندان عمله و اثاث « 1 » در كار نداشتند .\r\nيك نفر عقب دستگاه نشسته ، و يك نفر پيش رو ايستاده زرى استيفا كه به‌جهت ابرهء گردى ، و پرده بسيار خوش‌آينده است در نهايت سرعت و آسانى مىبافد . قدرى آنها را ملاحظه و مراجعت به منزل نمودند .\r\nروزى كوتوسف و پسر او و كنيازبكراتيان و پرنس منستر كه از جملهء بزرگان روسيه مىباشند ، و نشان‌هاى بسيار زينت گردن و آغوش خود كرده بودند به ديدن صاحبى ايلچى آمده تعارفات رسمى بسيار به عمل آورده چاى و شيرينى صرف كرده ، به منزل خود رفتند .\r\nدر اين روز ششم ربيع الاول ، اسبان هدايا و اسب‌هاى خود را صاحبى ايلچى از مسقو با مهماندار و جلوداران و مهتران روانهء پتربورغ نمودند . ديگر در اين روزها و شبها امريكه تازگى داشته باشد واقع نبود . گاهى كه صاحبى ايلچى حالى و دماغى داشتند مشغول ديدوبازديد بعضى بودند و ساير اوقات در منزل به صحبت كتاب و درس مشق انگريزى و گردش در آنجا مىگذشت .\r\nيوم يكشنبه نهم : بعد از صرف غذا جنرال بساناويچ مهماندار آمده ، مذكور در نمود كه امشب در خانه كه مادر پادشاه به‌جهت تربيت و رقص كردن دختران امرا و بزرگان ، ترتيب داده است بايد رفته تماشا كرده باشيد . صاحبى ايلچى از بسيارى توقف در مسقو قدرى پريشان حال بوده ، قبول نكردند . بساناويچ اصرار زيادى كرده ، كه ديدن اين خانه لازم است ، قبول نمودند . چون شام شد گاريت مخصوص آورده ، سوار شدند و با مهمانداران و همراهان روانهء آن خانه شدند .\r\nكيفيت اين است كه از زمان يكترينه كه پادشاه بوده ، و او را خورشيد كلاه مىگفتند ، اين بنا در ميان روسيه متداول شده كه خانه‌اى به‌جهت رقص و تربيت كردن دختران بزرگان و امرازادگان كه بىچيز و بىپدر مىباشند برپا مىكنند و معلمها و عمله‌جات و از هر گونه اخراجات و ما يحتاج از سركار پادشاه در آنجا آماده و مهيا مىنمايند . از اين مقوله دختران ، آنچه باشد در آنجا برده ، مدت پنج شش سال شب و روز نگاه ميدارند و خرج از هر چيز و معلم و سرپرست و عملهء خدمتگزار از سركار [ پادشاه 
  ] به آنها مىدهند و آنها را تربيت كرده ، رقص و ساز ياد مىدهند . بعد كه مكمل مىشوند به هر كس كه خواسته باشند آن را شوهر مىدهند و همچنين به جهت دختران و اطفال بيچاره و مساكين چنين جائى ترتيب داده‌اند .\r\nالحال اين خانه را در مسقو ، مادر همين پادشاه ، ترتيب داده ، و به نحوى كه تحرير شد اخراجات از هر چيز و هر مقوله و معلم و خدمتكار و عمله در آنجا معين كرده ، و اين خانه را وقف اين عمل نموده است ، خانه [ اى 
  ] است بسياربسيار وسيع و مرتفع ، سه‌طبقه ساخته شده در هر طبقه اطاقها و مكان‌هاى بسيار دارد . در وسط آن اطاقى است سى ذرع در سى ذرع مربع ساخته شده ، اطراف آن ستان‌هاى بسيار بلند قوى كه هر يك دو بغل قطر\r\n\r\n\r\n","description":"","footnote":"\r\n( 1 ) - متن : اساس\r\n","page_name":" 102 ","page_number":174},
  {"content":"\r\n\r\nدارد كار گذاشته‌اند . غرفه‌ها و غلام گردشها و گوشه‌ها بسيار دارد . طاق‌نمائى در اطراف آن ساخته‌اند و سقف آن پوشيده است . كمال صفا و پاكيزگى [ را 
  ] دارد . و اين مكان مختص تعليم رقص است . كليسا و باغها و حمام در عقب همان اطاق ساخته‌اند كه در اين مدت پنج شش سال كه دختران در اين مكان هستند به هيچ‌وجه ، احتياج به رفتن بيرون از خانه نداشته باشند ، و آنچه ما يحتاج دارند در همانجا موجود باشد و متوجه تحصيل امر خود باشند .\r\nبعد از ملاحظهء آن خانه ، هريك در هر جا كه بايست توقف كرد ، رفته توقف نمودند .\r\nملاحظه شد كه در آن خانه و اطراف طاق‌نماهاى آن به قدر دوهزار نفر مردان و زنان و همهء بزرگان پشت‌برپشت زده ، داخل يكديگر ايستاده‌اند . بعد ملاحظه شد كه به قدر دويست سيصد دختر ماه‌پيكر نيك‌منظر ، كه بحسب سن از هفت سال كمتر و از چهارده سال زيادتر نداشتند وارد آنجا شدند . و همگى به نحوى كه پيش تحرير يافت صف كشيده ، اندك زانوى خود را خم كرده و كفل خود را حركت جزئى داده ، يعنى كه تعارف و تعظيم و تكريم كردند ، و ايستادند . تمامى به يك لباس و به يك تركيب ، سرها تمام برهنه ، گيس‌ها پريشان كرده ، بودند .\r\nبعد از طبقهء بالا آواز ساز و نوا برخاست . اين دخترها ، دو نفر ، چهار نفر ، هشت نفر ، با يكديگر جور شده در وسط حقيقى آن مكان آمده رقص مىكردند . به اقسام مختلف به دستور اروس و انگريز و فرانسه و نمسه و ساير فرنگان . اين شب رقصى كه از اينها ملاحظه شد ، داخلى به رقص مستمرى اروسيه نداشت ، و خالى از شيرينى و ملاحت نبود .\r\nبه همين نسبت مجموع آن دخترها ، جوقه‌جوقه آمده رقص‌ها به قسمتهاى شيرين كرده ، بعد تمامى صف كشيده به همان آئين تعظيم و تكريم بجاى آورده ، به مكان‌هاى خود رفتند .\r\nاز قرارى كه مذكور مىكردند روزى مبالغ كلى ، مادر پادشاه خرج اين مكان و عمله‌جات آنجا مىنمايد و در همهء اوقات سيصد چهارصد بلكه بيشتر يا كمتر دختران در آنجا مشغول مىباشند و چندين زبان فرنگان و خط و سواد و رقص و ساز و همهء كمالات را مىآموزند ، و از آنجا به بيرون مىروند . بعد از ملاحظهء آنها صاحبى ايلچى از آنجا برخاسته « 1 » روانهء منزل گرديده ، به استراحت مشغول شدند .\r\nيوم دوشنبه دهم ، الى يوم جمعه چهاردهم : امرى كه توان تحرير نمود واقع نبود .\r\nو روزها اوقات صاحبى ايلچى صرف درس مشق انگريزى و صحبت كتاب مىشد .\r\nروزى يكنفر سياح از اهل نمسه « 2 » به ديدن [ ايلچى 
  ] آمده ، مذكور نمود كه بعد از چندى به ايروان ميروم و از آنجا به خاك‌پاى نواب ولى عهد ايران خواهم رفت . خواهش كرد كه صاحبى ايلچى عريضه [ اى 
  ] در اين باب به خاكپاى اشرف قلمى دارند . بنحو تمناى او عريضه [ اى 
  ] قلمى و تسليم او شد . باقى روزها و شبها در منزل مشغول صحبت كتاب و استراحت بودند .\r\nيوم شنبه پانزدهم : صبح نوشتجات از سرگوراوزلى و حكيم از پتربورغ رسيد .\r\n\r\n\r\n","description":"","footnote":"\r\n( 1 ) - متن : برخواسته\r\n( 2 ) - نمسه - اطريش و آلمان .\r\n","page_name":" 103 ","page_number":175},
  {"content":"\r\n\r\nمضمون اينكه : يك ماه ديگر امپراطور روس از سفر معاودت به پتربورغ خواهد كرد ، بعد لاردوالپول ، نايب ايلچى بزرگ دولت انگريز كه در دولت روس مقيم است ، از پتربورغ به مسقو آمده ، به ديدن صاحبى ايلچى آمد و اقسام تعارف و مهربانى بجاى آورد . مرد زيرك دانشمندى جلوه نمود . دو سه ساعت در آنجا نشسته از هر مقوله صحبت داشته به منزل خود عود نمود . باقى روز به گردش منزل و مطالعهء كتاب گذشت . اين شب در خانهء يكى از بزرگان موعود بودند ، قدرى از شب [ گذشته 
  ] بساناويچ مهماندار آمده گاريت مخصوصى آورده ، صاحبى ايلچى سوار و با مهمانداران به منزل ميزبان رفتند .\r\nطور مصوف در آنجا حضور داشت ، با همهء بزرگانى كه بودند انواع و اقسام عزت و مهربانى نمودند ، زنان بسيار در آنجا آمده بودند . ساز و نوا « 1 » به آئين خود مىنواختند . مردان و زنان به نسبتى كه تحرير يافته رقص مىكردند . چاى « 2 » و شيرينى صرف مىنمودند . قدرى از شب كه به همين طريق گذشت صاحبى ايلچى از آنجا معاودت به منزل و استراحت نمودند .\r\nيوم يكشنبه شانزدهم : قدرى مشغول درس مشق انگريزى شدند . چون دوى مايور نايب وزير دولت روس كه در پتربورغ بود ، چند يوم پيش مكتوبى به صاحبى ايلچى قلمى نموده بود ، جواب آن را با جواب نوشتجات سرگوراوزلى و حكيم انگريز ، قلمى نموده و ممهور ساخته ، تسليم بساناويچ شد كه ارسال پتربورغ نمايد .\r\nبعد قدرى به گردش مشغول شدند . مشخص شد كه ايلچى پروس و ايلچى ورتنبر به ديدن صاحبى ايلچى آمده ملاقات نشده ، رقعه داده بودند . چون در يوروب قاعده اين است كه هر كس به ديدن كسى ميرود و ملاقات نمىشود ، يا مدعى خودرأى ملاقات ندارد رقعه فرستاده ، در « 3 » منزل هر كس به قاپوچى « 4 » مىسپارند . مضمون اينكه ما آمديم شما نبوديد . آن شخص هم به همين نسبت رقعه به در « 3 » منزل آنها مىفرستد .\r\nاين روز بساناويچ دو رقعه از جانب ايلچيان مذكور آورد كه آنها آمده‌اند و ملاقات نشده ، اين شب چند نفر دوستان انگريز [ ى 
  ] ، با زنان خود خدمت ايلچى آمده ، قدرى نشسته به صحبت مشغول بودند ، و آخر شب هر يك به منزل خود رفتند و بعد استراحت شد .\r\nيوم دوشنبه هفدهم : قدرى مشغول درس و مشق انگريزى بودند ، اين روز دو دفعه لارد دوالپول به ديدن آمده ، اقسام تعارف رسمى به جاى آورده ، مرد درست آشناى فهميده به‌نظر آمد . دفعهء ثانى رخصت مرخصى و معاودت به پتربورغ را خواسته و اظهار جواب نوشتجات سرگوراوزلى و حكيم را نموده تسليم او كردند ، و رخصت رفتن گرفته روانهء پتربورغ شد .\r\nصاحبى ايلچى قدرى سوار گاريت شده ، در شهر گردش مىكردند . ملاحظه شد كه خانهء رقص كه آن را آپره مىگويند و بعضى شبها در آنجا رفته تماشا مىكرديم آتش گرفته و شعلهء آتش از سقف آن زبانه مىكشد ، و خلق بسيارى جمع شده ، و اسباب پيچ\r\n\r\n\r\n","description":"","footnote":"\r\n( 1 ) - متن : ساز و نواز\r\n( 2 ) - متن : چاهى\r\n( 3 ) - متن : درب\r\n( 4 ) - قاپوچى : دربان ، فرهنگ معين\r\n","page_name":" 104 ","page_number":176},
  {"content":"\r\n\r\nكه سابق ذكر شد آورده آب از زمين بالا برده ، به سقف خانهء مذكور مىريزند ، و در خاموش كردن آن مىكوشند .\r\nساعتى طول كشيد از وفور آب آن را خاموش كردند . از آنجا گذشته به منزل آمده و به طريق ساير روزها گذشت .\r\nيوم سه‌شنبه هيجدهم و چهارشنبه نوزدهم : بعد از درس مشق و صرف غذا ، صاحبى ايلچى به خيابانى كه به‌جهت راه رفتن در جنب منزل ساخته بودند ، رفته قدرى در آنجا گردش و مراجعت به منزل كرده استراحت مىنمودند . ديگر امرى كه تحرير توان كرد واقع نبود .\r\nيوم پنجشنبه بيستم : چون آدم روانهء تفليس بود ، نوشتجات به امناى دولت عليه و سردار بااقتدار ايروان و سردار تفليس قلمى و تسليم بساناويچ شده ، كه به پست « 1 » روانه نمايد . و همين روز قرارداد شده بود كه به رسم ضيافت در خانهء آن زن كه از بزرگان ايشان بوده و شوهر او « 2 » وفات كرده است رفته باشيم .\r\nصاحبى ايلچى اراده داشتند كه نروند ، بساناويچ آمده اصرار زيادى كرده ، مذكور [ براين 
  ] كه طورمصوف و جمعى بزرگان در آنجا منتظر شما خواهند بود . لابدا صاحبى قبول نموده ، رفتند .\r\nبه ورود آنجا طورمصوف و تمامى آنها راه و رسم تعارف و مهمان‌نوازى بجا آوردند . صاحب‌خانه دختر كوچكى داشت ساز تازه تحصيل كرده و به او آموخته بودند . آن دختران ساز را آورده ، قدرى نواخته بدآينده نبود ، بعد چاى « 3 » و قهوه صرف شد . صاحبى ايلچى معاودت به منزل نمودند و استراحت كردند .\r\nبعد مشخص شد كه آقا بيك دربندى كه در حقيقت ديلماج و مهماندار دويم است در همين شب كه شب جمعه مىبود در خانهء يكى از اهل فيوج « 4 » رفته شرب بسيارى كرده ، بعضى حركات ناهنجار از او ظاهر شده ، مست و لايعقل او را بجناغ « 5 » سوار كرده روانه منزل خود كرده‌اند . در عرض راه چون بسيار پريشان‌حال بوده قى بسيار كرده و در ميان كوچه و راه ، روى برف افتاده بوده ، چند نفر سالدات او را ديده آمده به بساناويچ خبر دادند . دو سه نفر فرستاده ، او را آوردند و به گوشه‌اى انداختند . شام روز بعد به حال آمده همهء مردم او را لعن مىكردند .\r\nصاحبى ايلچى از استحضار اين فقره بسيار تغير بهمرسانيده ، فرمودند كه من ديگر چنين آدمى را به منزل خود راه نمىدهم . آن روز نيز به طريق ساير روزها گذشت .\r\nيوم جمعه بيست و يكم : صبح بعد از درس و مشق و صرف ناهار يك نفر افيسرى كه به همراهى بنهء ما از تفليس هميشه پيش مىآمد و بساناويچ او را از مسقو به پتربورغ فرستاده بود ، معاودت كرده ، مشخص شد كه او پنجاه و چهار ساعت از مسقو به پتربورغ\r\n\r\n\r\n","description":"","footnote":"\r\n( 1 ) - متن : پوست\r\n( 2 ) - متن : آن\r\n( 3 ) - متن : چاهى\r\n( 4 ) - فيوج : در متن قيوح ضبط است ولى از شرح مطالب پيداست كه ضبط فيوح در اينجا درست نيست و اين كلمه بنا به ضبط فرهنگ بهدينان ( ص 118 ) « فيوج »  Fiyuj  : - كولى ، غربال‌بند - لولى است . و در هنگام كتابت نقطهء جيم افتاده است\r\n( 5 ) - جناغ - طاق پيش زين اسب ، فرهنگ معين\r\n","page_name":" 105 ","page_number":177},
  {"content":"\r\n\r\nرفته ، و پنجاه و شش ساعت معاودت كرده و حال اينكه از مسقو تا پتربورغ هفتصد و سى ورث راه كه يكصد و بيست و پنج فرسنگ ايران است مسافت است . اگرچه به جناغ و عراده سوار بوده ، و اسب مىتاخته ، اما باز خالى از اشكالى نيست . بعد بساناويچ آمده كه امروز به ملاحظهء خانه‌اى كه دار الشفا مىباشد بايد رفته باشيد ، و ملاحظهء آنجا را نمائيد .\r\nصاحبى ايلچى گاريت مخصوص خواسته ، به همراهى مهمانداران و همراهان روانهء آنجا شدند . به قدر سه ورث راه بود و در انتهاى شهر مسقو واقع است . اگرچه همهء اين قسم افعال و اعمال را طايفهء روسيه از ساير يوروپ كسب كرده‌اند ، اما اين يك عمل ايشان بهترين افعال آنها مىباشد . وارد آنجا كه شديم مشخص شد كه پول پادشاه ، پدر اين پادشاه خانهء سه چهار طبقهء وسيعى در اينجا ساخته ، كه به قدر چهارصد اطاق و مكان در همهء آن واقع است و به قدر سه چهار هزار نفر آدم در آنجا ، جا مىگيرد كه توانند بسر برده و آن را مختص دار الشفا قرارداد كرده است .\r\nحال بنحو استمرار در همهء اوقات چند نفر سركار و صاحب اختيار متشخص و چندين نفر طبيب و جمع كثيرى عمله و خدمتكار و اخراجات از هر مقوله و هر چيز حتى دوا و ساير ما يحتاج از سركار پادشاه در آنجا مهيا و آماده كرده‌اند ، و هر يك از آنها مواجب معينى دارند .\r\nبيمارى و مريض و دردمندى كه در آنجا بهم ميرسد ، اعم از فقير يا غنى يا زن يا مرد ، هركس كه خود خواسته باشد به آنجا مىرود . به محض ورود او را در آن خانه برده ، در مكانى جا مىدهند . كت « 1 » شب‌خواب و پوشن و نازبالش پر و ظروف و اسباب مختص ، حتى لگن برنجى به‌جهت قضاى حاجت به جهت او معين كرده ، مىدهند و او را در آنجا معالجه مىنمايند . تا هر وقت كه به كلى رفع ناخوشى او شد ، بيرون آمده از پى كار خود مىروند . اين روز آنچه ملاحظه شد ، چهارصد پانصد بيمار بودند ، از خرد « 2 » و درشت كه در اطاق‌ها روى كت‌ها خوابيده بودند و هر يك علاحده ، پوشن و اسباب و ظروف دوا و ظرف غذا خوردن در بالاى سر آنها فردافردا گذشته بودند .\r\nو هر يك را لگن برنجى زير كت گذاشته بوند و مستحفظ و خدمت كن بسيار در اطراف آنها مىگشت و موكل بود كه هر كارى داشته باشند كرده باشند .\r\nهر اطاقى را كه ملاحظه نموديم به همين نسبت بود . بعد از ملاحظهء آنجا به طرفى رفته آشپزخانهء آنها بود و شربتخانه نيز بود ، كه دوا و معاجين و شربت‌ها و غذاها را در آنجا مهيا كرده ، به هر يك هر چه بايست داد ، داده باشند و باغى در عقب آن خانه ساخته‌اند كه گاهى بيمار را در آنجا برده گردش كرده باشد و گل‌كارى در آنجا كرده بودند .\r\nاين خرج و اخراجات و دوا و غذاى بيمار و مواجب عمله‌جات و ساير جهات تمام از سركار پادشاه است كه هر روز داده مىشود . چند خانه‌هاى كوچك ديگر هم به جهت همين مصرف در آنجاها ساخته بودند . و بعضى اشخاص به همين نسبت متوجه خرج و اخراجات آن خانه‌ها بودند . و پرستارى بيمار مىكردند .\r\n\r\n\r\n","description":"","footnote":"\r\n( 1 ) - كت تخت فرهنگ معين\r\n( 2 ) - متن : خورد\r\n","page_name":" 106 ","page_number":178},
  {"content":"\r\n\r\nبعد از ملاحظهء آنها معاودت به منزل كردند ، قريب به شام زن ميزبان شبهاى قبل كه از بزرگان است به منزل صاحبى ايلچى [ به 
  ] بازديد آمده عذرخواهى بسيار و تعارفات كرده ، بعد از صرف چاى و شيرينى به منزل خود رفت . بعد معلم انگريز [ ى 
  ] كه گاهى متوجهء درس و مشق بود ، خدمت صاحبى ايلچى آمده ، مذكور نمود كه دختر صاحب‌خانهء من ، بىسبب فوت شد . و حال اينكه چند دفعه ملاقات آن دختر اتفاق افتاده بود . دخترى بود كه بحسب حسن و جمال و فهم و كمال و قد و قامت و نزاكت و لطافت در مسقو بلكه در همهء بلاد روس ثانى نداشت و به جميع دختران ايشان برترى داشت . يك روز تكسر احوالى به همرسانيده ، وفات يافت قاعدهء ايشان اين است كه هر كس از اينها بر طرف مىشود ، تا سه روز آن را به همان نسبتى كه هست در خانه و اطاقى كه بوده است مىگذارند .\r\nبه تصور اينكه گاه باشد كه سكته كرده باشد و بعد به حال خود بازگردد . بعد از سه روز مرده را بدون شستن در پارچهء صوف « 1 » و حرير پيچيده در صندوقى گذاشته محكم مىنمايند . و با صندوق در زير خاك دفن مىكنند و كسان و منسوبان او همگى نشسته به شرب خمر و صحبت مشغول مىشوند . و به‌جهت آمرزش و فاتحهء او شراب مىخورند .\r\nديگر به هيچوجه تعزيه‌دارى و گريه و زارى در ميان ايشان مصطلح نمىباشد . لكن در وقتى كه ميت را به‌جهت دفن كردن مىبرند كسان او سياه‌پوش مىشوند و شمعها روشن كرده ، در دست گرفته همراه نعش مىروند و چندى بعد از آن هم سياه در بر دارند . خلاصه آن دختر را به همين دستور سه روز گذارده بعد دفن كردند آن شب هم به طريق ساير شبها به صبح رسيد .\r\nيوم شنبه بيست و دويم ، الى دوشنبه بيست و چهارم : به هيچ‌وجه امرى كه توان قلمى داشت واقع نبود ، و روزها به طريق پيش مىگذشت . روزى شخصى آمده ، مذكور نموده بود كه يك دانه مرواريد دارم ، هفتاد هزار تومان مىفروشم . به‌نظر غريب آمد . خواستند كه آورده ، ديده باشند ، ميسر نشد .\r\nيوم سه‌شنبه بيست و پنجم : بعد از درس و مشق ، و صرف ناهار ، « 2 » مذكور شد كه در ايام خورشيد كلاه ، كه زن بوده ، و پادشاه روسيه بوده است شخص تاجرى خانهء بزرگ وسيعى ساخته و خانه را به پادشاه پيشكش كرده ، پادشاه آن خانه را جهت وضع حمل اطفال حرامزاده ، قرار داده ، عمله و دايه و خدمت كن و اسباب از هر جهت و هر چيز به‌جهت آن خانه معين و مشخص كرده ، كه زنان بىشوهر و دختران بزرگان و غير آنها هر يك كه مرتكب دادن زنا بشوند و نطفه بهمرسد در جزو به آن خانه رفته وضع حمل كرده ، بچه را در آنجا گذاشته به مكان خود برود ، و آن عمله [ ها 
  ] كه در آنجا هستند آن طفل را گرفته سرپرستى كرده ، تا به حدى كه قرارداد كرده‌اند برسانند .\r\nصاحبى ايلچى ، بعد از شنيدن اين نقل ، ميل به ديدن آنجا بهمرسانيد . بهمراهى مهمانداران و همراهان روانهء آنجا شدند . بعد از طى دو ورث راه ، از منزل گذشته [ آن 
  ] خانه به نظر درآمد كه وصف بزرگى و ارتفاع آن در عرض و طول اين رساله نمىگنجد .\r\nخانه [ اى 
  ] بود ، مربع ، چهار سمت عمارات متصل به يكديگر ، پنج طبقه عمارت روى هم\r\n\r\n\r\n","description":"","footnote":"\r\n( 1 ) - صوف : نوعى پارچه پشمى ، فرهنگ معين\r\n( 2 ) - متن : نهار\r\n","page_name":" 107 ","page_number":179},
  {"content":"\r\n\r\nساخته بودند . تخمينا پانصد ششصد اطاق بزرگ و وسط و كوچك در طبقات او بود .\r\nدالان‌ها و راه‌روهاى طولانى متعدد داشت . در مرتبه‌به‌مرتبهء آن پله‌ها از سنگ يك پارچهء منبت كه دو ذرع طول و نيم ذرع عرض داشت ساخته بودند . جميع اطاق‌ها در كمال صفا و آراستگى بود .\r\nباغات و باغچه‌هاى گل‌كارى و چند كليسا در جنب همان خانه ساخته بودند كه تمام جزو آن خانه بود و جميع آنها در « 1 » و پنجرهء آينه در اطراف داشت . ابتدا كه وارد طبقه زيرين شديم دفترخانه‌اى ظاهر شد . جمعى در آنجا نشسته كاغذها و دفترها و ثبت و سررشته پيش رو گذاشته بودند ، معلوم شد كه ايشان در اينجا نشسته هر زن حامله كه وارد مىشود نقاب بر صورت انداخته زنگى به دم در « 1 » آويخته‌اند . آن را مىزند ، در را باز مىكنند داخل مىشود . و به گوشهء معينى رفته ، اول رقعه نوشته به دست مادر مىدهند ، كه اين طفل چندم است كه اين سال آورده‌اند . آن رقعه را مادر ضبط مىكند كه هر وقت خواسته باشد ، آمده طفل خود را مىبيند و همان قسم رقعه هم بعد از وضع حمل روى تخته نوشته بالاى گاهوارهء طفل مىگذارند كه مادر وقت آمدن با رقعهء خود مقابله مىكند و مىداند اين طفل اوست . و وضع حمل مىكند ، تاريخ وضع حمل ، و پسر يا دختر بودن ، و جا و مكان طفل ، و به كدام دايه سپردن ، و كيفيت آن را همان ساعت ثبت برداشته نگاه مىدارند ، و مادر او ، به مكان خود مىرود .\r\nاز آنجا گذشته به طبقه ديگر رفتيم ، ملاحظه شد كه به قدر بيست طفل قنداقى به روى مكانهائى كه به جهت آنها ساخته‌اند گذاشته و اسبابى كه به جهت آنها در كار بود ، پهلوى آنها گذاشته ، و هر يك دايه [ اى 
  ] داشتند كه نزد آنها ايستاده ، گاهى آنها را شير مىدهد و گاهى به استراحت مشغول مىسازد . در آنجا مشخص شد كه بالفعل هفتهزار و چهارصد نفر آدم بزرگ و كوچك و دختر و پسر و زن و مرد از نطفهء حرام در آن خانه موجود بودند . و از آن جمله چهارصد نفر آن [ ها 
  ] را در همان سال 1230 « 2 » آورده ، وضع حمل كرده بودند .\r\nغريب‌تر اينكه در همين شب پيش كه ما به تماشا آمده بوديم ، دوازده زن آمده ، دوازده طفل زائيده و رفته بودند .\r\nدر اين خانه چهارصد نفر دايهء شيرده مستمرى دارد ، كه هر يك يك سال ، نه ماه ، كمتر بيشتر شير به اطفال مىدهند و همين‌كه شير آنها تمام مىشود آنها را عوض و بدل مىنمايند . و دايهء شيرده مىآورند ، كه هميشهء اوقات چهارصد دايهء مستمرى حاضر مىباشند ، و هر يك سالى سه تومان پول اروس مواجب از سركار مادر پادشاه دارند .\r\nو مىگيرند . يكصد نفر دايهء ديگر از دهات در آنجا مىآورند ، كه هر گاه اين چهارصد نفر دايه كفايت نكند هر چه طفل بىدايه باشد به آنها بدهند كه آنها طفل را گرفته با اخراجات يك ساله به محل خود مىروند ، و شير مىدهند و بعد از يكسال طفل را صحيح و سالم آورده به عاملان آن خانه مىسپارند .\r\nبعد از استماع اين فقرات به طبقهء ديگر رفتيم . ملاحظه شد كه كت‌ها و جاها به جهت\r\n\r\n\r\n","description":"","footnote":"\r\n( 1 ) - متن : درب\r\n( 2 ) - مج : 1231\r\n","page_name":" 108 ","page_number":180},
  {"content":"\r\n\r\nزنان زاييده گذاشته و مكان‌ها به جهت اطفال آنها نيز مهيا كرده‌اند .\r\nدر اينجا مشخص شد كه اين مكان مختص زنان شوهردار بيچاره و فقير است كه هرگاه وقت وضع حمل آنها مىشود و چيز ندارند كه توانند صرف خود نمايند ، در آنجا رفته وضع حمل مىكنند و خدمتكاران متوجه احوال آنها مىشوند . و اخراجات به آنها از هر چيز مىدهند . تا در آنجا آن زنها اطفال خود را يك ساله مىكنند ، بعد برداشته به خانه‌هاى خود مىبرند . بعد به اطاق ديگر رفتيم . چندين دايه در آنجا بودند كه قنداق‌هاى اطفال را در بغل گرفته شير مىدادند ، و اسباب خواب و ما يحتاج اطفال تمام جابجا در كمال تنقيه گذاشته بود .\r\nاز آنجا گذشته به مكان ديگر رفتيم ، اطفال درشت از دو سه ساله الى پنج شش ساله بسيار بودند . استادان از اهل حرفه از مقولهء چكمه‌دوزى و خياطى و پشم ريس و كفش دوزى و غيره ، جوقه‌جوقه ، در آنجا بودند و آن اطفال را كسب مىآموختند . و هر چند نفر از آن اطفال به شغلى مشغول بودند .\r\nاز آنجا به مكان ديگر رفتيم . چندين نفر زن و دختر را از همين اطفال حرامزاده ، جمعى زنان قابله معلم بودند و آنها را قابله‌گى مىآموختند به اطاق ديگر رفتيم ، اسباب طفل از هر چيز كه بخاطر برسد در آنجا انبار و موجود بود ، كه به محض ضرورت برداشته به كار برده باشند ، از رخوت و غيره . [ در 
  ] اطاق ديگر چندين اطفال به بافتن جوراب مشغول بودند ، دو مكان ديگر بود كه دوا و طبيب و اسباب معالجهء ناخوشىها در آنجا موجود و آماده بود ، كه اگر طفلى ناخوش شود بلاتأمل مشغول معالجهء آن شده باشند .\r\n[ در 
  ] اطاق ديگر جمعى دختران خوش‌سيما را ، مأمور به مفتول‌دوزى و گلابتون‌دوزى كرده بودند ، كارگاههاى متعدد ، و استادها در آنجا بودند و دختران نشسته هر يك در سر كارگاهى مشغول دوختن بودند .\r\n[ در 
  ] اطاق ديگر چندين دختر را مأمور به اقسام نقاشى و رقص و ساز كرده بودند .\r\nاسباب كار ، و استادان نيز در آنجا حاضر و مشغول تربيت آنها بودند ، و استادان اين دختران بسيارى از اهل نمسه و يوروپ ديگر ميباشند كه مجموع كمالات را دارند و در آنجا آمده مواجب معين از مادر پادشاه مىگيرند . و روز و شب اين دخترها را تعليم خواندن و نوشتن و آواز و ساز زدن و رقص و زرىدوزى و خياطى و اقسام كمالات ميدهند و آنها را از هر كمال از اين مقوله مكمل ميسازند ، و اطفال ذكور [ را 
  ] نيز به همين نسبت استادان هستند كه آنها را به كسب‌هاى مختلف از هر مقوله ، حتى بافتن لباس خود ، از پشم نيز تحريك و ترغيب مينمايند و مىآموزند و در آنجا توقف دارند .\r\nتا مدت هجده سال كه به جميع كمالات آراسته ميشوند و سواى آن خانه و باغ و كليساى جنب خانه به جائى نرفته و مرخص نيستند كه رفته باشند . بعد از آن مدت ، ذكور آنها را هريك كه قابل باشند سالدات و سرجمع و افيسر مىكنند كه رفته‌رفته جنرال و سركردهء سپاه مىشود و هر چه قابل نوكرى نباشد آزاد هستند ، بهرجا خواهند ميروند و متوجه همان كسبى كه آموخته‌اند ميشوند . اما قرار آنها اين است كه اين اطفال از سن شش سال هفت سال كه گذشتند ، هرشغلى و هر كارى و هر كسبى كه در آن خانه متوجه ميشوند و مىكنند اجرت معينى دارند . روز بروز يا ماه به ماه به آنها ميدهند . چون خرج و\r\n\r\n","description":"","footnote":"","page_name":" 109 ","page_number":181},
  {"content":"\r\n\r\nاخراجات و رخوت و اسباب آنها تمام از سركار مادر پادشاه داده مىشود آن وجه اجرت كار خود را در آن مدت هجده سال يا بيست سال جمع مينمايند . روزى كه از آنجا به بيرون ميروند ، هريك مبلغى وجه از خود دارند . همان را سرمايهء خود كرده به كسب و كار مشغول ميشوند و همچنين دختران آنچه به كمالات نيكو آراسته‌اند ، بعد از مدت مذكور بيرون رفته بهركس خواهند شوهر مىكنند ، و بسيارى به كسب و كار و خدمت كردن در خانه‌هاى مردم ، و ساير امورات مشغول ميشوند . اما مجموع اينها را اولاد پادشاه مىگويند ، و احدى اطلاق حرامزادگى نمىتواند كه به آنها كرده باشد . همه كس آنها را اولاد پادشاه مىنامد ، اين معنى بسيار غريب است كه در اين مدت بيست سال كه اينهمه اطفال ذكور و اناث در اين خانه هستند و بزرگ ميشوند و آنها را تربيت مىكنند ، اين خانه اينقدر مكان دارد كه جاى خوردن و خوابيدن و كسب و كار كردن و گردش نمودن و تربيت شدن دختران و پسران از يكديگر جداست . و در اين عرض مدت مطلقا يكديگر را در آن خانه ملاقات نمىنمايند ، و نزد هم آمد و شد نمىكنند .\r\nمكان‌هاى ذكورها ، تا مكان‌هاى اناث قدرى از هم فاصله دارد . دايه و عمله و معلم و خدمت كردن هر يك جداگانه مىباشد . بعد از بيست سال كه از آن خانه بيرون ميروند ، اگر يكديگر را ملاقات كنند ، و زن و شوهر شوند نميدانند كه به كجا بوده‌اند و چه‌كسند اين هم از براى همين مطلب است كه از احوال يكديگر مطلع نباشند ، مبادا از هم اجتناب نمايند . و غرض اصلى اينها از اين عمل كثرت و زيادتى خلق است . چون بىعصمتى در ميان ايشان شيوع كلى دارد ، و دختر باكره نزد اين جماعت بهم نميرسد . مىگويند بكر ، چه معنى دارد . اگر طفل است هنگام مقاربت قطرهء خون دارد ، اگر بزرگ است ندارد . اعتقادى به بكر بودن ندارند و غرض اين است كه چون دختران مادام كه مبالغ خطير مال و وجه و دولت نداشته باشند ، شوهر او را قبول نمىكند . لابد است كه مرتكب امور لغو بشود . همين‌كه مرتكب شد اولاد بهم ميرسد . آن نطفه چرا بر طرف شود ؟ بايد چنين اساسى برپا باشد ، كه هر كس از آن‌ها حامله شود ، در آنجا رفته طفل را گذاشته ، به هر جا خواهد برود و باز به كار خود مشغول باشد ، همچنانكه هر گاه دخترى از اينها به خانهء شوهر نرفته باشد ، و ده شكم از اطرافى حمل برداشته زائيده باشد ، باز آن را دختر و شوهر نكرده مىگويند . و به همين جهت كه دختر تا مال بسيار نداشته باشد نمىتواند شوهر كرد . و بكارت هم در ميان ايشان اصلى ندارد .\r\nدخترى و زنى نيست كه ضايع نشود ، و به افعال و اعمال ناشايسته مشغول نگرديده باشد . گاه هست كه دخترى چندين طفل از هر جا بهمرسانيده ، و بعد صاحب دولت شده شوهرى به جهت او بهم ميرسد . او هنوز دختر است و به آئين دخترى به خانهء شوهر ميرود .\r\nحال اين خانه و اين اثاث متعلق به مادر پادشاه است ، و ناپليان هم در وقت تسخير مسقو آن مكان را به همين جهت نسوخت و باقى گذاشت .\r\nاخراجات به همه جهت از مادر پادشاه در آن خانه صرف مىشود . و متوجه اطفال به نسبتى كه تحرير شد مىشوند . و در ممالك روسيه همه‌جا هم‌چنين مكان و اين طريق و آئين و قرارداد مىباشد ، و عمدهء مطلب اينها ، كثرت و زياد شدن خلق است . و عمله [ اى 
  ] كه بهر اسم و رسم و هر جهت مأمور به اين خانه ميباشند ، به آئينى كه دارند قسم ياد\r\n\r\n","description":"","footnote":"","page_name":" 110 ","page_number":182},
  {"content":"\r\n\r\nنموده‌اند ، كه هر زنى و هر دخترى از هر جا و هر كس باشد كه در آن خانه برود وضع حمل كند به هيچ‌وجه كسى اظهار مطلب نكند ، و بروز ندهد ، و جويا نشود ، كه آن زن كيست و از كجاست .\r\nبه همين خاطر جمعى زنان و دختران كه از افعال قبيحه ، حمل برميدارند ، بدون احتياط در آن خانه رفته زنگى كه دارد گرفته آواز ميدهد . جمعى مىآيند و او را به مكانى كه بايد برد ، مىبرند . و حسب الواقع متوجه احوال او ميشوند . بعد از آنكه وضع حمل كرد طفل را از او گرفته او را روانهء مكان خود مىكنند . و آن طفل اولاد پادشاه است . ديگر به آن رجوع ندارد و به نحوى كه تحرير يافت تا مدت بيست سال در آن خانه هست و تربيت مىشود و بعد آزاد است . بهرجا خواهد ميرود .\r\nبعد از استحضار از اين فقرات و ملاحظه آنها ، صاحبى ايلچى معاودت به منزل نموده ، اين روز و شب هم به‌طريق گذشته گذشت .\r\nيوم چهارشنبه بيست ششم : بعد از اينكه قدرى اوقات صرف درس و مشق انگريزى نمودند ، گاريت پادشاهى [ را 
  ] طلبيده سوار شدند و قدرى گردش در شهر و خارج شهر و قلعه [ اى 
  ] كه در يك سمت شهر واقع است نمودند . و از آنجا معاودت به منزل كردند .\r\nاين شب در خانه وزير روسيه موعود بودند . پاسى از شب گذشته به اصرار بساناويچ روانهء آنجا شدند . صاحبخانه و بزرگانى كه حضور داشتند ، اقسام تعارف بجاى آوردند .\r\nو بعد زنان و دختران بسيار كه در آنجا بودند ، به طريقى كه پيش تحرير يافته ، قدرى رقص كردند . بعد دختر و پسر وزير كه بسيار طفل و بسن شش هفت سال بودند ، در مجلس آمده با يكديگر به‌طريق خوش‌آينده [ اى 
  ] قدرى رقص كردند . خالى از مزه نبود . بعد چاى « 1 » و قهوه صرف شد . صاحبى ايلچى از آنجا معاودت و استراحت نمودند .\r\nيوم پنجشنبه بيست و هفتم : به هيچ‌وجه امريكه توان تحرير نموده واقع نبود . و به طريق ساير روزها گذشت .\r\nيوم جمعه بيست و هشتم : بعد از ناهار « 2 » و قدرى مشغول بودن درس و مشق ، مشخص شد كه اين روز عيد روغنى جماعت روس است ، وجه تسميهء روغنى اين است كه آنها چند يوم پيش از اين روز پرهيزى از اكل و بعضى چيزها مىكنند و اين روز كه مىشود به خانهء يكديگر رفته نانى طبخ مىكنند و روغن بسيار در آن مىكنند و گرم گرم از تنور بيرون آورده ، به يكديگر ميدهند ، و مىخورند . و آخر روز تمام خلق از زن و مرد آنها سوار گاريت و اسب شده ، در سر رودخانه [ اى 
  ] كه از وسط شهر مىگذرد ، و در اين فصل به حدى يخ كرده ، كه اسب‌دوانى و گاريت‌دوانى در روى آن مىنمايند ، جمع ميشوند .\r\nزنان ، مردان و اطفال تمام ، در آنجا هستند . اثاث و اسباب‌بازى از مقولهء سرسرك كه از يخ مقابل هم مىسازند و سوار جناغ « 3 » شده روى آن ميروند و از بلندى به زير مىآيند و چرخك و غيره در آنجا برپاست . و همگى مشغول صحبت و عشرت هستند .\r\nآن روز صاحبى ايلچى ، در خانهء همان زن كه از بزرگان ، و چند دفعه ميزبان\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : نهار\r\n( 3 ) - متن : چناغ\r\n","page_name":" 111 ","page_number":183},
  {"content":"\r\n\r\nايشان شده بود ، موعود بودند . با مهمانداران به آنجا رفتند . بعد از اتمام ضيافت كه به نسبت پيش بود ، از آنجا به عزم تماشاى آن جماعت در سر رودخانه آمدند . قدرى ملاحظهء اوضاع و رفتار و كردار و بازيها [ كردند 
  ] . زن و مرد با يكديگر بىاحتياط در صحبت مشغول بودند . آنها را [ رها 
  ] كرده از آنجا به حال‌پرسى خواهر رديشچوف سردار تفليس رفتند . به‌محض ورود آنجا ، آن زن لازمه عزت و احترام بجاى آورده ، بسيار اظهار رضامندى و خوشوقتى كرده ، بعد از صرف چاى « 1 » از آن‌جا حركت و روانهء منزل گرديده استراحت نمودند .\r\nيوم شنبه بيست و نهم الى دوشنبه هشتم شهر ربيع الثانى 1230 : امورات وقوعى اين است كه يك روز يكى از اهل انگريز به ديدن صاحبى ايلچى آمده ، نوشته [ اى 
  ] از سرگوراوزلى آورده ، مضمون اينكه : صلاح شما در آن است كه از مسكو روانهء پتربورغ شده باشيد . بدانچه صلاح بود جواب قلمى و تسليم او شد كه ارسال نزد او نمايد . روزى به همين خصوص حركت از مسقو ، نوشتجات بسيار به امناى دولت عليهء ايران قلمى نموده ، و به سردار تفليس نيز شرحى نوشته شده و تسليم بساناويچ نموده كه ارسال تفليس كرده باشد .\r\nديگر امرى واقع نبود و بطريق ساير ايام ، در منزل‌گاهى به صحبت كتاب ، و گردش در آنجا ، و گاهى به درس و مشق انگريزى مشغول بودند و روز به شب ميرسيد .\r\nيوم سه‌شنبه نهم : كه تحويل حمل و عيد نوروز فيروز سلطانى بود ، صاحبى ايلچى قدغن نموده اطاقى را زينت و آراستگى تمام دادند و به آئين اهل ايران سفره [ اى 
  ] انداخته ، آنچه از مأكول كه تصور بود ، با شمع‌هاى كافورى ، و گلهاى رنگارنگ ، و از هر مقوله چيزهائى كه قاعده مىبود ، آماده و مهيا كرده ، در سفره گذاشتند .\r\nهمراهان و همگى عمله را نزد خود خواسته به قدر شايستهء هر يك وجهى به رسم عيدى علاوه‌بر رخوت و اسباب و بالاپوش‌ها ، به آنها دادند . و آنها همگى در كمال خوشوقتى ، در سر سفره به دعاى دوام دولت ابدمدت شاهنشاه عالم‌پناه مشغول بودند . بعد از تحويل حمل ، چند طاقهء شال ممتاز به بساناويچ و آقا بيك و مهمانداران ديگر بخشيدند .\r\nو مبلغ معتدى وجه به رسم عيدى به مهمانداران و افيسرها و خدمتكاران روسيه انعام كردند . و آن روز به عشرت و شادى گذشت . عصر آن روز ايشيك آقاسى طور مصوف و بساناويچ از جانب او به مبارك‌باد آمدند و تعارفات لازمه بجا آوردند .\r\nيوم چهارشنبه دهم الى يوم سه‌شنبه شانزدهم : امر تازه‌اى ، روى نداد . مگر اينكه از اين روزها ، روزى عيد روسيه بود كه پادشاه آنها ، به تخت سلطنت نشسته بود ، طور مصوف در خانهء خود ميزى گسترده ، اعيان و بزرگان خود را ضيافت كرده ، مشغول عشرت بودند و باوجود نزديكى خانهء او به منزل صاحبى ايلچى و عيد پادشاه بودن و ميز پادشاهى ، از راه لئامت تكليفى به صاحبى ايلچى نكرده كه در آنجا رفته باشند .\r\nصاحبى ايلچى نيز قدرى متغير و آدمى به جهت مبارك‌باد نزد او نفرستاد . متحمل او نشدند . روزى ديگر يك طاقه شال رضائى و قدرى باجاغلى به معلم انگريزى انعام\r\n\r\n\r\n","description":"","footnote":"\r\n( 1 ) - متن : چاهى\r\n","page_name":" 112 ","page_number":184},
  {"content":"\r\n\r\nكردند . روزى نوشته [ اى 
  ] از سرگوراوزلى مجدد رسيد . اظهارى درباب حركت از مسقو كرده بود ، بدين جهت ، صاحبى ايلچى اين روزها قدغن نمودند كه عمله‌جات و همراهان هركس امرى داشته باشد امور خود را مضبوط كرده ، كه يك دو يوم ديگر از مسقو حركت و روانهء پتربورغ شده باشند . ديگر چيزى كه قابل تحرير باشد واقع نشد .\r\nيوم چهارشنبه هفدهم : صبح عمله و ايتام و اسباب را از مسقو حركت و روانهء پتربورغ نمودند . بعد طور مصوف به ديدن آمده بسيار عذرخواهى ايام گذشته را كرده ، لوازم تعارف ظاهرى به جاى آورد ، و به منزل خود رفت .\r\nصاحبى ايلچى قدغن فرمودند كه چهار پنج طاقهء شال ترمه و مبلغ معتدى وجه از قرار سياههء علاحده به مهمانداران مسقو و خدمت‌كارها و افيسر و سالدات كشيكچى و سواره دركان و قزاق « 1 » آنجا دادند و آنها راضى و خوشنود شدند ، و آن روز و شب در مسقو بسر برده شد . صبح از مسقو حركت و روانهء شهر كلين شدند .\r\nيوم پنجشنبه هجدهم : صبح اسباب و اثاث را از مسقو حركت داده ، صاحبى ايلچى و همراهان و مهمانداران ، بعد از صرف ناهار « 2 » از آنجا حركت و بعد از طى هشتاد و پنج ورث راه وارد شهر كلين شدند . در عرض راه دوجا اسب عوض كردند . در سمت چپ و راست راه ، همه‌جا جنگل و اشجار و دهات بسيار بود ، و متصل بهم عراده كه چوبهاى بسيار بلند قد قوى بار آن بود در راه ملاحظه مىشد ، كه مىبردند .\r\nاين روز به‌علت اينكه بساناويچ در گاريت صاحبى ايلچى سوار مىشود و متصل بهم جيغ متعفن مىكشد ، از شدت دود و جيغ صداع « 3 » عارض صاحبى ايلچى شده و بسيار به ايشان بد گذشت ، تا وارد منزل شدند .\r\nشهر كلين قصبچه‌اى است . خانه‌ها و عمارات عالى خوب دارد . كليساى چند نيز در آن واقع است . اما چندان وسعت كلى در كوچه‌ها و خيابانهاى آن نيست نزديك به شهر رودخانهء كوچكى واقع است از آنجا گذشته وارد شهر شدند و در منزل مرغوبى فرود آمده ، هريك به مكانى قرار گرفتند . و آن شب را در آنجا بسر برده صبح از آنجا حركت و روانهء منزل ديگر شدند .\r\nيوم جمعه نوزدهم : صبح از شهر كلين حركت و بعد از طى هشتاد و پنج ورث راه كه چهارده فرسنگ بوده باشد وارد شهر تور شديم . در عرض راه دوجا منزل‌خانه و چاپارخانه بود ، كه اسب عوض كرده و در يك جا فرود آمده ناهار صرف شد .\r\nبه نسبت روز قبل جنگل و اشجار و دهات بسيار بود . چوب‌هاى بيحد بلند بسيار قوى ، الى غير النهايه در سر راه بود كه در كار حمل و نقل بودند .\r\nرودخانهء اول قدرى به شهر تور مانده واقع است . رودخانه [ اى 
  ] است بسيار عظيم و بزرگ كه به پتربورغ ميرود ، و شعبه‌اى از آن نيز به حاجى ترخان روان است كه به دريا ملحق مىشود و مكرر كشتىها و گمى و بطيل در روى آن رودخانه كار مىكند .\r\nپل بسيار عظيم مضبوط طولانى روى آن بسته‌اند . از آنجا عبور شد در صحرا سنگ يك‌پارچه بسيار بزرگ ملاحظه شد . با وجود اينكه در آن صفحه مطلق كوهى و\r\n\r\n\r\n","description":"","footnote":"\r\n( 1 ) - متن : قزاغ\r\n( 2 ) - متن : نهار\r\n( 3 ) - صداع : دردسر ، مزاحمت . فرهنگ معين\r\n","page_name":" 113 ","page_number":185},
  {"content":"\r\n\r\nكتلى نيست . آنطريق ، سنگ بسيار غريب است . اما از مكان‌هاى ديگر از روى آب بسيار مىآورند . از آنجا گذشته ، قريب به شهر جمعى كثير از بزرگان و اعزه و اعيان و سواره دركان در سر راه به استقبال آمده ، عزت و احترام بسيار به عمل آوردند . داخل شهر كه شديم تمامى بزرگان و جنرال‌ها در منزل صاحبى ايلچى آمده ، راه و رسم مهمان‌نوازى به عمل آوردند . و جمعى از تجار آن بلد ، قدرى شيرينى و ميوه و نان در منزل صاحبى ايلچى آورده به آئين خود بسيار احترامات كردند ، و بعد هر يك به منزل خود رفتند .\r\nو صاحبى ايلچى نيز در منزل كه مكان مرغوبى بود ، استراحت نمودند .\r\nشهر تور شهريست شيرين و منقح ، خانه‌هاى عالى و عمارات مرغوب بسيار دارد ، و كثرت خلق هم در آنجا بسيار است . كوچه‌هاى وسيع و كليساهاى متعدد دارد . دكاكين و اهل حرفه در آن بسيار است . اين شب در اين مكان توقف و صبح از آنجا حركت و روانهء منزل ديگر شدند .\r\nاز شهر مسقو الى دار الخلافهء پتربورغ جاده‌اى « 1 » ساخته‌اند كه عرض آن تقريبا سه چهار ذرع مىشود ، و چوب‌بست كرده‌اند كه گاريت و عراده ، از روى چوب‌بست عبور مىكند و با وجود اينكه يكصد و بيست و پنج فرسنگ راه است ، هرگاه يك چوب از آن چوب‌بست عيبى بهم مىرساند موكل چند دارد كه در همانوقت چوب را عوض مىكنند ، و در عرض اين راه ، از همان سرچوب « 2 » هميشه بسيار آماده و موجود كرده‌اند .\r\nيوم شنبه بيستم : صبح از آنجا حركت و روانهء محل ، وسنىوله‌چك شديم . يكصد و سى و هفت ورث كه بيست و سه فرسنگ بوده باشد مسافت راه بود ، عرض راه به نسبت روزهاى قبل از دو طرف تمام جنگل و اشجار و دهات بزرگ و كوچك بسيار بود . دو جا ، در منزل‌خانه اسب عوض كردند . يك جا ناهار صرف شده روانه شدند .\r\nبه شهرى كه آن را ترژوك مىگفتند رسيديم . شهر شيرين خوش‌وصفى تازه به نظر آمد . خانه‌ها و عمارات مرغوب در آن بود . رودخانهء تورسه از خارج شهر داخل مىشود ، و از وسط شهر مىگذرد ، گمىها روى آن كار ميكنند خانه‌هاى بسيار كنار رودخانه واقع است . مكان خوبى به نظر آمد . در خانهء بزرگى ساعتى فرود آمديم . جمعى كشيشان كليساها و اهل شهر ، هفت هشت بيرق رنگارنگ به‌جهت احترام در سر راه آوردند ، و به استقبال آمدند . قدرى نان و شيرينى نيز به آئين خود آوردند . در آن خانه كه فرود آمديم ، صاحب خانه انواع و اقسام تعارف به عمل آورده ، قهوه و چاى « 3 » و مربيات آورده صرف شد . اطاق‌هاى منقح داشت . تصويرات و آينه‌ها و اسباب بلور و بارفطن و چيزهاى پاكيزه در مكان او بسيار بود . ساعتى نشسته از آنجا روانه شديم . راه پست و بلند بسيار داشت . قدرى از شب گذشته وارد منزل گرديده و استراحت شد .\r\nيوم يكشنبه بيست و يكم : صبح از آنجا حركت و روانهء شهر والدايى شديم . نود و شش ورث كه شانزده فرسنگ بوده باشد مسافت داشت . عرض راه به نسبت روزهاى سابق ، جنگل و اشجار و جوب و رودخانه و دهات بسيار بود . قريهء وسيعى در سر راه بود .\r\nفرود آمديم . ناهار « 4 » صرف شد . از آنجا حركت ، به رودخانهء پسته رسيديم كه از آنجا\r\n\r\n\r\n","description":"","footnote":"\r\n( 1 ) - متن : جعده‌اى\r\n( 2 ) - « از همان سرچوب » يعنى : از همان نوع چوب - مانند همان چوب\r\n( 3 ) - متن : چاهى\r\n( 4 ) - متن : نهار\r\n","page_name":" 114 ","page_number":186},
  {"content":"\r\n\r\nمىگذرد . رودخانهء بسيار بزرگى است . گمى و بطيل ، روى آن كار مىكند . از آنجا گذشته در دو منزل‌خانه اسب عوض كردند . قدرى از روز مانده وارد منزل شديم .\r\nنوشتجات بسيار از ايران آورده ، به پتربورغ برده ، از آنجا به اين منزل آورده بودند .\r\nبه صاحبى ايلچى رسانيدند ، رقم نواب اشرف ولى عهد ، و رقيمهء جناب صدراعظم و قائم‌مقام و ساير امناى دولت و بعضى دوستان در آنها بود . از مطالعهء آنها صاحبى ايلچى را سرورى به خاطر راه يافته ، آن شب را در آن منزل توقف ، و صبح از آنجا روانهء محل ديگر شدند .\r\nيوم دوشنبه بيست و دويم : از آن منزل حركت و روانهء زىسف شديم . نود ورث راه كه پانزده فرسنگ بوده باشد مسافت داشت . دو جا اسب عوض كردند . در وسط راه فرود آمده ، ناهار صرف شد . اين راه تل و ماهور بسيار داشت ، و گاريت بد حركت مىكرد . قدرى از « 1 » روز مانده وارد منزل شديم .\r\nمحلى بود خانهء كهنه بسيار داشت . و جائى نبود كه وصف آن تحرير شود . شب در آنجا توقف شد . صاحبى ايلچى شب پيش خواب ديدند كه ناپليان از جزيرهء آلب فرار كرده و اين خبر در يوروپ منتشر شده ، و فتنه و آشوبى در ميان آنها برپا شده است .\r\nصبح از خواب برخاسته نقل نمودند ، بگفتم انشاء الله روياى صادقه باشد .\r\nمقارن آن حال به ورود منزل خبر رسيد كه در همهء كاذت‌ها ، نوشته‌اند كه ناپليان در اول شهر ربيع الاول ، با هزار و يكصد نفر آدم و چهار توپ و چند غراب « 2 » از جزيره آلب فرار نموده ، به حوالى فيرنكس رفته است . و سپاه بسيار از هر گروه او را تعاقب كرده‌اند . و بنا دارند كه هر گاه او را به‌دست بياورند مقتول سازند . از استماع اين خبر و خواب صاحبى ايلچى تعجب كلى برهمگى دست داده ، پاره [ اى 
  ] صحبت داشتند و آن شب را در آنجا بسر بردند . صبح از آنجا حركت و روانهء منزل ديگر شديم .\r\nيوم سه‌شنبه بيست و سيم : صبح از آن منزل حركت و روانهء شهر نوكروت شديم .\r\nشصت ورث كه ده فرسنگ بوده باشد مسافت داشت . در دو جا اسب عوض كردند . در عرض راه ، رودخانهء مسته كه رود عظيمى مىباشد و به كلى يخ كرده بود و گمىها و بطيل در وقت نبودن يخ روى آن كار مىكند و چندين پل‌هاى طولانى بهرجا روى آن بسته‌اند ، و عبور مىنمايند ، واقع بود .\r\nاز آنجاها گذشتيم ، بعد راه قدرى پست و بلندى بهمرسانيد . بارش هم بشدت گرفت .\r\nبهر قسم بود قليلى از روز مانده وارد منزل شديم . چون گاريت و عراده‌ها تمام معيوب و شكسته شده بود . به اصرار بساناويچ آن روز و دو يوم بعد در آنجا توقف نموديم ، كه آنها را تعمير كرده ، روانه شويم .\r\nيوم چهارشنبه بيست و چهارم و پنجشنبه بيست و پنجم : در شهر نوكوروت توقف بود .\r\nصبح حاكم شهر كه به زبان انگريزى تكلم مىنمود ، و مرد خوش‌آشنائى به‌نظر آمد ، با جمعى زنان و دختران خود و چند نفرى از بزرگان به ديدن آمده ، راه و رسم تعارف و مهمان‌نوازى بجاى آورده ، به منزل خود رفتند . و صاحبى ايلچى نيز روانهء حمام شدند .\r\nو بعد از بيرون آمدن ، غذا صرف شده ، استراحت نمودند . سابق تا شهر نوكوروت\r\n\r\n\r\n","description":"","footnote":"\r\n( 1 ) - متن : قدرى به روز مانده\r\n( 2 ) - غراب : نوعى كشتى كوچك ، فرهنگ معين\r\n","page_name":" 115 ","page_number":187},
  {"content":"\r\n\r\nسرحد روس بوده ، و از آنجا كه بيرون مىآيند ، متعلق به سويت بوده و در زمان قديم نوكوروت هم هميشه با روس دعواى بسيار كرده ، آخر الامر قتل شدند و شهر آنها را آتش زدند كه هنوز آبادى كلى بهم نرسانيده ، پتر پادشاه ، آنجا را تصرف مىكند و رفته‌رفته از آنجا تجاوز كرده ، به پتربورغ و بالاتر آمده همه را بحيطهء تصرف بيرون مىآورد . حال شهر نوكوروت شهر جمعى است و چندان وسعتى ندارد . لكن خانه‌هاى عالى خوب و عمارات شيرين دارد ، و رودخانهء بزرگى در خارج شهر و وسط شهر مىگذرد ، و پل‌هاى چوبى مستحكم در هر جا كه ضرور بوده ، فقره به فقره بسته‌اند و عبور مىكنند .\r\nقدرى دكان و بازار و اهل حرفه و چند كليسا نيز دارد . كوچه‌هاى طولانى روبروى يكديگر نيز در آنجا واقع است . اين دو روزه در آنجا توقف و گاريت و عراده‌ها را تعمير نمودند و يوم بعد از آنجا حركت و روانهء منزل ديگر شدند .\r\nيوم جمعه بيست و ششم : صبح از نوركروت حركت و روانهء منزل ديگر شديم . در عرض راه دو جا اسب عوض كردند . نود و پنج ورث راه كه شانزده فرسنگ بوده باشد مسافت داشت . راه بسيار گل و باتلاق « 1 » داشت . و پست و بلند بود كه بسيار گاريت و عراده‌ها شكست و اوقات تلخ بود . درعرض راه منزل‌خانه [ اى 
  ] بود ناهار « 2 » در آنجا صرف شد و روانهء منزل شديم قليلى از شب گذشته وارد شديم . قريه‌اى بود ، چندين خانوار بودند . اما آبادى كلى و عمارات عالى نداشت . محل وسطى است . چند جوب بزرگ دارد ، كه پل بسته عبور مىشود . بعضى جاها درخت و جنگل كم دارد . شب در آنجا توقف و صبح از آنجا حركت و روانهء باغ ساروسكوسلو كه متعلق به پادشاه است شديم .\r\nيوم شنبه بيست و هفتم : صبح از آنجا حركت و روانهء باغ مذكور شديم . شصت ورث راه كه ده فرسنگ بوده باشد مسافت داشت . خيابانى به خط مستقيم ساخته بودند . دهات و اشجار بسيار در اطراف راه بود ، و قليل پست بلندى در راه واقع بود . عراده و گاريت‌ها بسيار شكست ، قدرى از روز « 3 » مانده به حوالى منزل رسيديم . گراف اژروسكى كه حاكم و صاحب اختيار عمارات پادشاهى و بزرگ همين مكان كه متعلق به پادشاه است مىبود ، و از بزرگان مىباشد ، گاريت مخصوص پادشاهى [ را 
  ] برداشته با جمع كثيرى درسر راه ، به استقبال صاحب ايلچى آمده ، صاحبى سوار گرديده ، رفتند . تا وارد منزل شدند ، جمعى بزرگان و اعيان كه آنجا بودند ، همگى آمده ، انواع و اقسام تعارف و احترام بجاى آوردند .\r\nجمع كثيرى سالدات و افيسر و يكدسته سازنده و نوازنده به‌جهت كشيك در آنجا گذاشته و علم و طبل به‌جهت حرمت در آن منزل آورده و همه را مأمور به خدمات و احترامات ، صاحبى ايلچى كرده ، بعد هر يك به‌جاى خود رفتند .\r\nصاحبى ايلچى و عمله و همراهان در خانهء پادشاهى ، كه گراف آنجا مكان داشت ، و خانهء مرغوبى بود ، و چندين بيوتات دو سه طبقه بزرگ و كوچك داشت ، و اطاق‌هاى\r\n\r\n\r\n","description":"","footnote":"\r\n( 1 ) - متن : باتلاغ\r\n( 2 ) - متن : نهار\r\n( 3 ) - متن : قدرى بروز مانده\r\n","page_name":" 116 ","page_number":188},
  {"content":"\r\n\r\nمنقح در آن بود توقف نمودند . اين روز پيشخدمتان قرمزپوش پادشاهى و اسباب ميز و خدمتكاران بسيار از سركار پادشاه در آنجا آمده متوجه مهماندارى بودند . عصر در آنجا ميزى گسترده و اسباب و اثاث « 1 » طلا و نقره و بلور و بارفطن و چينى بسيار در آنجا گذاشته ، به آئين روس مأكولات ساخته آورده بودند .\r\nصاحبى ايلچى و مهمانداران و همراهان در آنجا در سر ميز رفته غذا صرف كردند ، و هر يك به‌جاى خود رفته استراحت نمودند . اين خانهء پادشاهى كه منزل صاحبى ايلچى است . اطاق‌هاى رنگين منقح دارد ، و اقسام گلها در بعضى اطاق‌ها بسيار است ، و نارنجستانى در مرتبهء زير دارد ، وسيع ، كه به‌طريق اروس پيش روى آن ، درها ، « 2 » آينه و سقف پوشيده دارد . و بسيار طولانى مىباشد . درخت مركبات از هر چيز در صندوق‌ها گذاشته و گل در آن ريخته‌اند . اما درخت‌ها بسيار قوى و بلند مىبود ، و هر قسم گل و رياحين كه به‌خاطر ميرسيد در آنجا در ظرف‌ها سبز كرده ، دستى گذاشته بودند .\r\nمكان بسيار باصفاى خوش‌وصفى بود . و در اينجا عمارات عالى و مكان‌ها و باغات بسيار از سركار پادشاه مىباشد ، كه تفصيل آن از اين قرار است : باغيست موسوم به ساروسكوسلو ، بيست و دو ورث كه چهار فرسنگ ، چيزى كم بوده باشد ، تا شهر پتربورغ مسافت دارد . وسعت و عمارت و مكان‌ها و آب‌ها و جزيره ، در ميان آب و سيرگاه و جاهاى بسيار دارد كه حال شهريت بهمرسانيده .\r\nابتدا نيز پادشاه اول كه او را پتر كبير مىگفتند بناى آبادى آنجا را گذاشته ، قليل مكانى كه برپا شده ، آن مكان و آن باغ را به يكترينهء اول كه زن او بوده ، بخشيده .\r\nيكترينه در آنجا عمارات و مكان‌هاى عالى ، تماشاگاه بسيار ساخته . بعد از او اپلىزوت دختر يكترينه بعرصه آمده به كلى آنجا را خراب كرده ، خود طرح عمارات حاليه و مكان‌ها [ ى 
  ] غريب در آنجا انداخته ، و در آبادى آنجا كوشيده ، به‌اتمام نرسانيده و از ميان رفته . بعد از آن يكترينه دويم كه پادشاه بوده و او را خورشيدكلاه مىگويند ، به عرصه آمده ، عمارات و مكان‌هاى آنجا را به‌اتمام رسانيده و رونقى بىحد در آنجا داده ، كه هنوز باقى و برقرار است ، و خلق روس در حوالى و حواشى عمارات شاهى خانه‌ها و مكان‌هاى عالى ساخته ، در آنجا توقف دارند ، كه بالفعل شهريست و آبادى و معمورى كلى دارد .\r\nوضع عمارات و تفصيل مكان‌هائى كه در آنجا ساخته شده ، اگرچه به تحرير راست نمىآيد ، نهايت مجملى از مفصل اين است كه عمارت اصلى و عمدهء « 3 » آن‌كه در سمت بالاى باغ واقع است از چند خيابان سنگ‌بندى و محجرهاى « 4 » آهنى كه مىگذرند و بحوالى عمارت ميرسند ، عمارت بسيار مرتفع طولانى به‌نظر مىآمد كه در دامنه كوهى در بلندى واقع است كه مجموع باغات و صحرا و آبها كه در دور و اطراف آن واقع است و عماراتى كه در آنجا نمايان است در زير آن واقع شده ، و اين عمارت مشرف بر همه جاست و ديوارهاى آن را كه از بيرون نمايان است بعد از اينكه از بنائى گچ‌برى و مقرنس‌كاريها فارغ شده‌اند ، در پاى هر جرزى صورتى از گچ ساخته روى آن را طلا كارى كرده و جرز را روى فرق سر او جا داده ، قد آن صورت چهار ذرع مىشود . قامت\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - متن : درب‌ها\r\n( 3 ) - و عمله\r\n( 4 ) - متن : معجرهاى\r\n","page_name":" 117 ","page_number":189},
  {"content":"\r\n\r\nو هيأتى از آن صورت ظاهر است كه چنين مينمايد كه با كمال عظمت و بزرگى ايستاده پايه جرز عمارت را بر سر و دست خود گرفته است .\r\nاز خارج عمارت كه داخل در و كرياس آن ميشوند ، تمام سنگ‌هاى يك‌پارچه بسيار بزرگ به كار برده ، كه صفا و پاكيزگى آنها بيحد است . در آنجا تپه‌ايست كه بايد بالا رفت . پله را از سنگ يك‌پارچهء بلنت ساخته يكطرف سنگ در ديوار كار گذاشته يكطرف بيرون و مطلق حايلى ندارد و بطريق مارپيچ اين سنگ را كار گذاشته و چندين پله ساخته‌اند كه از آنجا بالا رفته داخل اطاق‌ها و مكان‌هاى طبقهء دويم و سيم و چهارم ميروند . در وسط كه اصل عمارت واقع است قريب به دويست اطاق به نظر مىآيد كه داخل هر يك كه ميشوى بطرح تازه جلوه مىكند . مثلا يكى به طرح دستور فرنگ ، يكى به طرح چينى ، يكى به طرح رومى ، يكى به طرح هندى ، يكى به طرح ، خطائى و همچنين هر اطاقى را به دستور ، عمارت ولايتى ساخته‌اند ، و اينها را هر يك از چيزى ساخته‌اند . يكى تمام از سنگ يشم‌ريزه ، يكى تمام از كهربا ، يكى تمام سندروس ، يكى فيروزه ، يكى چينى ، يكى بلور رنگين ، يكى طلاكارى تمام ، يكى مينا و تصويرات غريب يكى تمام از قالى « 1 » ابريشمى بسيار ريزه‌كار و همچنين هر يك ديوار و بدنهء اطاق را از اين چيزها به طرح‌هاى بسيار خوش‌آينده ساخته‌اند . و سقف‌هاى اطاق‌ها را هر يك بقسمى تصويرات و نقاشىهاى ممتاز ساخته و كشيده‌اند كه عقل از ملاحظهء آنها حيران است . و تمام اطاق در « 2 » هاى آينه طلاكارى در اطراف دارد ، و بالاى در « 2 » ها كه در دور سقف اطاق‌ها بوده باشد از مس و مفرغ « 3 » و بعضى از گچ ، آدمها بتركيبات غريب و عجيب و خانوارها و چيزهاى ديگر ساخته‌اند . و در آن دورهء سقف نصب كرده‌اند ، و روى آنها را چنين طلاكارى كرده‌اند كه تمام يك‌پارچه طلا به نظر مىآمد . و در هر اطاق تصويرات بسياربزرگ و كوچك كه به چهارچوبه‌هاى مشبك بسته‌اند ، و آينه‌هاى بلندقد بسيار ، و صندلىها به اقسام مختلف ، و اسبابى كه در ميان آنها مصطلح است و زينت اطاق‌ها مىباشد بسيار چيده و گذاشته‌اند . كه از حد تحرير بيرون است . و اين اطاق‌ها اغلب بسيار وسيع است كه بعضى هفتاد ذرع طول و سى ذرع عرض و بعضى چهل ذرع طول و شانزده ذرع عرض و بعضى سى ذرع طول و دوازده ذرع عرض دارد . و باقى تمام بيست ذرع ، بيست و پنج ذرع طول و هشت نه ذرع عرض مىباشد ، و تمام در يكديگر راه دارد . زمين اين اطاق‌ها كه اصل تخته است روى تخته را بطريق خاتم از صدف و چيزهاى ديگر اقسام گل و بوته طراحى كرده‌اند ، و همه اين عمارت باوجود اينكه يكصد و ده سال است كه ساخته شده ، چنين مينمايد كه الحال از دست استادان و صاحب‌صنعتان بيرون آمده . تازگى و صفاى آنها از حد قياس بيرون است و كليسائى در جنب همان اطاق بزرگ‌تر از همه واقع است ، كه درب‌ها [ ى 
  ] آينه را كه باز ميكنند كليسا ظاهر مىشود و چنين مينمايد كه تمام كليسا يك‌پارچه طلاست . اطراف آن تصويرات بيحد و حساب [ است 
  ] . نقش و نگار و طلاكارى آن قسمتى نيست كه بتحرير راست آيد . دورهء آن در « 4 » هاى آينه يك‌پارچه [ است 
  ] . اساس آن كليسا از هر چيز بسيار است و چون طول اين عمارت هفتصد و پنجاه قدم بلند و عرض آن چهارصد قدم\r\n\r\n\r\n","description":"","footnote":"\r\n( 1 ) - متن : خالى\r\n( 2 ) - متن : درب\r\n( 3 ) - متن : مغرق\r\n( 4 ) - متن : درب‌ها\r\n","page_name":" 118 ","page_number":190},
  {"content":"\r\n\r\nاست ، در همين طبقه كه اين اطاق‌ها واقع است ، از اطاق اول راهى به خط مستقيم دارد ، تا آخر اطاق آخرى .\r\nعرض آن راه تقريبا دو سه ذرع ، و طول هفتصد و پنجاه قدم ، مطابق طول عمارت كه از همين ميان راه وارد اطاق‌ها ميشوند « 1 » ، و كرباس سفيدى در اينجا انداخته‌اند كه پا را روى كرباس گذاشته تردد نمايند .\r\nاز هر طرف « 2 » اين عمارت كه درهاى « 3 » آينه را باز مىكنند ، خيابانى ملاحظه مىشود كه اشجار بسيار به خط مستقيم در هر كنار [ آن 
  ] واقع است ، و رودخانه‌ها و پل‌ها در وسط آنها ساخته‌اند ، كه تمام دوره و بدنهء آنها از سنگ ساخته شده ، تمام دورتادور اين عمارت به همين نسبت است و عمارت چند در اينجا نيز دارد كه با وجود اينكه يكصد ذرع ارتفاع دارد ، فوارهء آب از آنجا جستن مينمايد . ديگر در جنب همين عمارت مكان‌ها دارد كه هر اوقات پادشاه در آنجا باشد سواى كشيك‌خانه‌ها و مكان‌هاى معين به‌جهت هرچيز دوازده هزار نفر بزرگان و اعيان كه همراه شاهند شب و روز در آنجاها توقف داشته ، بسر برده باشند . وسعت و جا و مكان اين باغ و اين عمارت به اين مرتبه است ، و مكان خوش‌وضع وسيعى در مقابل آنجا دارد كه ايام تابستانى در آنجا رفته توقف مىكردند .\r\nزير آن ، اطاق نشيمن است . اما آن مكان تابستانى در پيش‌روى همين عمارت بزرگ واقع است . تمام گل‌كارى ، اقسام گلها و رياحين و سبزه در نهايت خوبى بطرح‌هاى مرغوب در آنجا مىباشد ؛ و عقب آن مكان طاق‌نماها و جاها به خط مستقيم ساخته‌اند ، كه در آنجا راه ميروند و در اطراف ، تصويرها از مفرغ « 4 » و مس ساخته ، به اقسام مختلف در روى سنگ‌هاى بلند يك‌پارچه گذاشته‌اند . بنحويكه به‌خاطر ميرسد كه همه در حركت ميباشند .\r\nو ديگر در همان اصل عمارت كه اطاق‌هاى با زينت بزرگ و كوچك واقع است ، هر اطاقى مختص هر چه بوده همان اسباب بالفعل در آن گذاشته است .\r\nمثلا [ در 
  ] اطاق شب‌خواب پادشاه ، كت طلا ، و بانك « 5 » و كرسى و آينه و اسباب خواب در كمال آراستگى و خوبى گذاشته‌اند . روى اسباب‌ها را لفاف كرده‌اند كه محافظت بشود . و همچنين اطاق خلوت ، اسبابى كه داشته از هر چيز دارد . اطاق ميز كه مكان غذا خوردن است ، اسباب و اثاث « 6 » طلا و نقره و بلور و بارفطن و شمعدان‌ها و ظروف‌ها و ميز و كرسى و بانك‌ها در كمال تازگى و صفا گذاشته است . كه باوجود اين زمان گذشته بخاطر چنين ميرسد كه اين اسباب‌ها را الحال آورده‌اند كه به كار انداخته باشند . و همچنين اسباب‌ها كه در اطاق‌هاى ديگر به جهت زينت چيده و گذاشته‌اند از مقولهء چينىها فغفورى قديم ، خطائى مثل حكلوك‌ها و مرتبهء آن‌ها ، و كاسه و دورىها و ظروف ديگر كه هر يك را دو نفر آدم نميتواند حمل و نقل نمايد . و از طلا و لاجورد ساخته‌اند ، و اينقدر صفا و تازگى دارد كه بيان آن ممكن نيست .\r\nبهرحال وصف اين عمارت و وضع آن ، و وسعت آن و بسيارى اطاق‌ها و زينت آن و اسبابى كه از هر چيز در اينجا ملاحظه شد تحريرى و تقريرى نيست .\r\n\r\n\r\n","description":"","footnote":"\r\n( 1 ) - متن : ميشويد\r\n( 2 ) - متن : و از هر طرف\r\n( 3 ) - متن : درب‌هاى\r\n( 4 ) - متن : مغرق\r\n( 5 ) - : متن : ميز\r\n( 6 ) - متن : اساس\r\n","page_name":" 119 ","page_number":191},
  {"content":"\r\n\r\nصاحبى ايلچى روزيكه مجموع اين‌جا را گردش نمودند ، مذكور كردند كه با وجود آنهمه سياحت كه من كرده‌ام ، در هيچ‌جا و هيچ مكان چنين جائى و چنين مكانى نديده‌ام ، و گويا در هيچ‌جاى عالم هم نباشد .\r\nدر اوقات پادشاهى يكترينه اين عمارت رونق كلى داشته ، چون در همانجا فوت شده به جهت حرمت از آنوقت تا حال ديگر پادشاهان و كس ديگر در آنجا توقف نمىكند .\r\nمستحفظ و سرايدار و حاكم و صاحب اختيار به جهت آنجا معين است كه مواجب مىگيرند و دائم اوقات متوجهء محافظت و محارست آنجا هستند ، چنان كه اگر خرده‌سنگى از جا حركت كند ، يا برگ درختى در راه افتاده باشد ، يا مكانى جزئى بىرونقى يا خرابى بهم برساند ، بلاتأمل مستحفظين و سرايداران آمده در تنقيه و پاكيزگى آن مىكوشند . و اين مكان عمله و خدمت كن بسيار دارد ، كه از سركار پادشاه مواجب و اخراجات مىگيرند و روز و شب متوجه آبادى و تازگى آن « 1 » هستند و [ به 
  ] همين جهت هم هست كه هميشه آباد است و نقص بهم نميرساند ، و ديگر در اين باغ و اطراف و وسط و هر جاى آن قدرى كه از اين عمارت بزرگ دور ميشوند ، محلى و مقامى و عمارتى و اساسى ساخته و برپا كرده‌اند . از جمله : دو سه حمام بسيار خوب به دستور روس كه حوض‌ها از سنگ يك‌پارچه و خزينه از مس و برنج يك‌پارچه ، در آنجا گذاشته و كمال صفا و پاكيزگى دارد ، در همين باغ واقع است ، و در هر گوشهء عمارتى به طرح ولايتى ساخته‌اند . حتى عمارتى دارد كه به عينه به طريق چهلستون « 2 » اصفهان ساخته‌اند . و كمال صفا دارد ، و اسباب از هر چيز به آئين فرنگى در آنجا گذاشته‌اند .\r\nديگر به طرح خطائى ، ختنى ، هندى ، رومى ، اقسام فرنگى آنچه به خاطر برسد ، جداجدا هر يك را به مكانى و گوشه و كنارى در اين باغ ساخته‌اند كه در آنجا كه ميروى و ملاحظه وضع و نقش و نگار و اسباب و اثاث « 3 » و زيور آنجا را مينمائى ، چنين تصور مىشود كه الحال از كار درآمده ، چرا كه هر كدام بنوعى ، و هر يك بطريقى زينتى و اسبابى و پاكيزگى تمام دارد ، و در هر جاى اين باغ يك قسم از اين عمارات واقع است .\r\nميز خانه‌اى كه مكان صرف غذا مىباشد دارد ، كه دو سه طبقه مىباشد . در طبقهء اول كه رفته در سر ميز مىنشينند كه غذا صرف نمايند . از چوب ، اسباب ميزى ساخته‌اند و چرخى و اسبابى كار گذاشته‌اند كه در وقت خوردن غذا آن ميز خودبخود به طبقه زير ميرود و پيشخدمت و طباخ در آنجا ايستاده ، بشقاب غذا ، روى آن مىگذارد ، و ميز خود بالا مىآيد . هربشقاب پيش‌روى هر كس قرار مىگيرد كه به هيچ‌وجه احتياج به بردن و آوردن پيشخدمت نيست . آن بشقاب [ غذا 
  ] كه صرف شد باز به همان نسبت ميز پائين رفته ، در طبقه زير عوض مىكنند و غذاى ديگر گذاشته ميز بالا مىآيد ، و صرف مىشود . تا به كلى غذاها تمام شود ، مطلقا نه پيشخدمت و نه آمدن و رفتن آدم و نه گذاشتن و برداشتن ظروف در كار ندارد . و همچنين در آنجا مكانى ساخته شده به جهت خواب پادشاه و غير او كه دو سه نفر در طبقهء زير روى كت مىنشينند چرخى دارد آهسته حركت مىكند كه چندان تكان ندارد ، و خودبخود آن كت در طبقهء بالاى\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : چهلستان\r\n( 3 ) - متن : اساس\r\n","page_name":" 120 ","page_number":192},
  {"content":"\r\n\r\nبالا رفته قرار مىگيرد و آدم روى آن استراحت مىكند ، و هر وقت مىخواهد باز چرخ را حركت داده آهسته به زير مىآيد كه به هيچ‌وجه احتياجى به برخاستن « 1 » و حركت دادن و راه رفتن نيست ، و اين صنعت ميز و اين مكان خواب را شخص فرانسوى « 2 » در آنجا آمده ايجاد كرده ، كه در وقت ضرورت امرى در آنجا رفته كانسل كرده احدى راه آمد و شد نداشته باشد . و خودبخود آن اساس بالا رفته به زير آيد . و يكترينه به آن شخص استاد انعام‌ها داده است .\r\nديگر مكان رقص و بال و جائى كه آن را آپره مىگويند و در آنجا شبها رقص و تقليد و بازيها برپا دارند ، و كيفيت آن پيش قدرى ذكر شده نيز در اين باغ ساخته‌اند كه از وسعت و وضع و اسباب و اثاث آن آدم حيران مىشود .\r\nرودخانه‌هاى بزرگ و كوچك در اين باغ از هر گوشه و كنار جارى است . پل‌ها در كمال استحكام و خوبى روى آنها بسته‌اند . اغلب روى پل‌ها آهن است ، و اطراف سنگ‌بندى و پنجرهء آهنى دارد و پلى دارد كه چند چشمه طاق دارد تمام فرش و ديوار و بدنه و اطراف آن از سنگ مرمر در كمال خوبى و استحكام و خوش‌آيندگى ساخته‌اند ، و دريا در يك سمت آن واقع است . چند جزيره دارد كه دورتادور ، تمام آب است .\r\nو قدرى در وسط آب خشكى واقع است . روى آن خشكى را عمارات عالى و تماشاگاههاى خوب ساخته ، اشجار بسيار در اطراف و اكناف آن عمارت‌ها به طريق خيابان بسيار است ، و كشتى و گمى دائم در روى آب سوار و كار مينمايند . و هر كس خواسته به تماشاى آن عمارات برود به گمى سوار شده مىروند و معاودت مىنمايند . عمارت‌ها كه در هر جاى اين باغ واقع است بسيار اوطاق‌ها و مكان‌ها دارد ، كه از سنگ سماق « 3 » و سنگ مرمر و غيره تصويرات بزرگ بسيار خوب و حوض‌ها و سنگ آب‌ها از سنگ سماق « 3 » در كمال بزرگى به طريق آينه تراشيده ، و به جهت زينت در آنجا گذاشته‌اند ، و بسيار صورت‌ها از مفرغ « 4 » و مس با هيكل‌هاى قوى ساخته ، در اطاق‌ها و اغلب سرهاى راه ، و مكان‌ها گذاشته‌اند . به جهت تماشا .\r\nوضع خيابانها و گل‌كاريها و چمن‌ها و اشجار اين باغ كه از هر طرف و گوشه و كنار مىباشد كه وسعت بىنهايت دارد به شرح بيرون نمىآيد .\r\nاز هر سمتى و هر طرفى كه عبور مىشود ، خيابانى و رودخانه و پلى و عمارتى به نظر مىآيد ، و يكى از آنها مكرر نيست . هريك به قسمى و تركيبى و طريقى ساخته شده ، برج بزرگى در گوشهء عمارت بزرگ كه اول ذكر شد ، واقع است .\r\nروزى صاحبى ايلچى با جمعى به تماشاى آنجا رفتند . جمعى در آنجا بودند ، بعد از احترام و تعارف بسيار در مكانى رفتند چرخى و اساسى برپا كرده بودند ، كه هرقدر آدم پهلوى يكديگر ايستاده دست هم را مىگرفتند و يكى كه قريب به چرخ بود ، چرخ را حركت مىداد ، مجموع آنها تكان غريبى خورده از هم جدا مىشدند .\r\nآن چرخ را هم در ايران اهل انگريز آورده بودند و ملاحظه شد . چرخ الماس مىگفتند .\r\n\r\n\r\n","description":"","footnote":"\r\n( 1 ) - متن : برخواستن\r\n( 2 ) - متن : فرانسه\r\n( 3 ) - متن : ثماق\r\n( 4 ) - متن : مفرق\r\n","page_name":" 121 ","page_number":193},
  {"content":"\r\n\r\nديگر در آنجا مكانى بود كه كمال وسعت داشت و جمعى كثير ، عمله و استادان و معلمان در آنجا بودند ، اطفال ذكور و اناث را جداگانه در آنجا مىبرند ، و پنج شش سال در آنجا توقف مىدهند و تربيت مىنمايند . بعضى را به خط و سواد و دانستن زبان‌هاى فرنگى ، و نقاشى ، مأمور مىنمايند . بعضى را به كسب و حرفه‌هاى ديگر مأمور مىكنند و استادان در آنجا هستند و متوجه آنها مىشوند . و همچنين دختران بسيارند نيز مكانى دارند كه در آنجا برده به آموختن خط و سواد و زبان فرنگىهاى ديگر و رقص و نواختن ساز ، و مفتول‌دوزى و نقاشى و ساير امور مأمور مىنمايند .\r\nو آنها را مكمل از هر چيز مىكنند . بعد بيرون آمده بجا و مكان‌هاى خود مىروند .\r\nديگر در اطراف اين باغ و آن سمت دريا و رودخانه كه عقب باغ واقع است ، از هر جانب خانه و عمارات بسيار ساخته و مردم روس در آنجا توقف كرده‌اند ، كه حال در حقيقت شهرى عظيم است ، و جمعيت و خلق آنجا بسيار است . و در ميان آب در يكطرف ، منار بسيار بلندى ساخته‌اند . اطراف آن سنگ‌بندى مضبوط دارد . و از هر طرف آب است .\r\nهرگاه ، كسى خواهد آنجا به تماشا برود ، به گمى سوار شده مىروند ، و مراجعت مىنمايند .\r\nبهرحال وصف اين باغ و اين عمارات و اين تماشاگاهها و آب دريا و رودخانه‌ها ، و پل‌ها ، و خيابان‌ها و اشجار بيحد [ و 
  ] بىنهايت [ است 
  ] . چمن‌ها و جزيره‌ها ، و عمارات روى جزيره ، و مكان‌هائى به جهت عيش و عشرت در آنجا ساخته‌اند . حمام‌ها و چيزهاى غريبه و تصويرات عجيبه كه از مس و مفرغ « 1 » و غيره ساخته‌اند بشرح نمىآيد .\r\nمجملى از مفصل تحرير شد .\r\nو اصل همهء اين آب‌ها ، اعم از دريا و رودخانه‌ها ، و جوب‌ها ، و مكان‌هائى كه آب ايستاده ، و نهرها ، تمامى از چشمه [ اى 
  ] است كه از كوه بالاى عمارت سرازير مىشود ، و به آنجا مىآيد . اين رودخانه‌ها ، و دريا و مكان‌هاى آب را ، دستى ساخته‌اند كه صنعتى ظاهر شده باشد ، و الا آب مذكور از دريا و رودخانه جارى نيست . همه را خود ساخته [ اند 
  ] كه چنين بنمايد كه دريا و رودخانه است . مرغ و قو و ساير مرغهاى آبى در روى اين آبها بسيار مىباشند و در هر مكان اين باغ كه آب است بسيارند . اما باوجود اين همه تعريف و توصيف كه الحق دارد و بيان شده ، در اين باغ به اين وسعت و بزرگى و وفور اشجار ، يك درختى كه ثمرى داشته باشد به هم نمىرسد . و مجموع اشجار چوبى است كه به كار عمارت و ساختن آلت و خانه‌هاى آنها مىآيد . لكن اقسام گلها و رياحين ، آنچه بخاطر برسد بسيار است . و ميوهء ايشان در خارج اين باغ به عمل مىآيد . به اين طريق كه چندين جاها و مكان‌ها [ ى 
  ] طولانى عريض ساخته‌اند و سقف را پوشيده كرده‌اند . و پيش روى آنها را كه رو به آفتاب است درها و پنجره‌ها از آينه كار گذاشته‌اند و اطراف آن جاها را بخاريهاى آتش ساخته‌اند كه در زمستان متصل به هم آتش در آنجا مىكنند و بعضى مكان‌ها را هم به طريق زيرزمين و گلخن حمام ، جائى در زير آنها ساخته در آنجا آتش مىكنند . و از هر مقوله درخت ميوه و مركبات در صندوق‌هاى بزرگ چوبى ، و كلوك‌هاى بزرگ و بعضى در زمين گذاشته و خاك بسيار نرم ملايمى در پاى آنها\r\n\r\n\r\n","description":"","footnote":"\r\n( 1 ) - متن : مفرق\r\n","page_name":" 122 ","page_number":194},
  {"content":"\r\n\r\nريخته . آنچه در زمين است ، شاخ و برگ آنها را يكىيكى بچوب‌ها بسته‌اند ، و آنچه در صندوق و كلوك است خود بر سرپا مىباشد و از گرمى آتش در آنجا هر قسم ميوه ، از مقولهء سيب و ، زردآلو و ، گلابى و ، آلوبالو و ، انگور و ساير ميوه‌ها به عمل مىآورند .\r\nو مركبات نيز به همين طريق از مقولهء نارنج ، نارنگى ، ليمو ، به عمل مىآورند كه در آنجا بسيار ملاحظه شد . و در زمين خيار بالنك ، و سبزىآلات از هر چيز ، و پياز و بعضى چيزهاى ديگر به عمل مىآورند . اما تمام اينها به زور آتش است ، و سواى در اين مكان‌هاى مختص ، در جاى ديگر نمىتوانند به عمل آورده باشند . و اين طريق چيزها را هميشه در چنين مكانها به عمل آورده ميدارند . گاهست كه در عين شدت زمستان و طغيان سردى هوا از همهء اين ميوه‌ها كه تحرير شد ، در آن مكان‌ها بسيار موجود مىباشد ، كه همه تازه به عمل آمده است . نقص كلى كه دارد اين است كه با وجود درشتى و طراوت ، آن ميوه‌ها مثل زردآلو و آلوبالو و امثال اينها آن مزه [ اى را 
  ] كه بايد داشته باشد ندارد . بلكه بسيار بىمزه است . و بىمزه [ كى 
  ] آنها به علت نديدن هواست كه از گرمى آتش بهم مىرسد . و در آن مكان‌ها پله‌پله‌هاى بسيار ساخته‌اند و چوب گذاشته ، روى چوب را يك وجب خاك ريخته اقسام سبزىآلات در هر وقت و هر موسوم به همان بروز « 1 » آتش به عمل مىآورند ، و دارند .\r\nبعضى اوقات مىشود كه در ايام زمستان خيار بالنك ، دانهء پانزده هزار دينار ، و آلوزرد دانهء دو هزار ، و زردآلو دانهء يكهزار دينار و آلوبالو [ را 
  ] دانهء يكهزار دينار به مصرف فروش مىرسانند . و خلق خريده ، صرف مىكنند . اما با اين قيمت ، كفايت خرج به عمل آوردن آن را نمىكند و شخص عامل به همان اسم كه من فلان چيز در فلان وقت به عمل آورده‌ام خوشنود است و ضرر آن را به خود برميدارد . و همچنين ساير ميوه‌ها و سبزىها بسيار اتفاق افتاده ، كه به قيمت‌هاى اعلى دادوستد مىشود . مثل كاهو كه منتهاى درشتى آن به قدر دانهء خيارى مىشود ، يك دفعه يكى دو هزار دينار به مصرف فروش مىرسانند .\r\nكيفيت شهريت و اوضاع اين باغ به اين طريق است كه مجملا تحرير يافت . و در جنب همين باغ و عمارات به قدر يك ورث مسافت ، مكان ديگر به همين وضع يكترينه ساخته و در زمان طفوليت به همين الكساندر پادشاه روس بخشيده ، كه آن را موسوم به اسكندرى كرده‌اند . آن مكان هم عمارت دوطبقهء بسيار منقح خوش‌وضع و تماشاگاهها و نهرها ، و جوب‌ها ، و پل‌ها ، و آپره‌ها كه مكان رقص و بازى هست ، و باغات ، و اشجار و ، خيابان‌ها ، و چمن‌ها ، و جاهاى باصفا بسيار دارد . اما به اين زينت و وسعت اين مكان نيست .\r\nيوم يكشنبه بيست و هشتم : چون قاعدهء روس اين بود كه پادشاه ، در هر جا وارد مىشود سالدات و افيسرها و طبل و علم « 2 » و سازنده كه از براى حرمت به منزل او مأمور مىكنند كه شب و روز متوجه كشيك باشند به طريقى كه به جهت پادشاه هر روز صبح جمعى ديگر با طبل و علم « 2 » و سازونوا به آن مكان مىآيند و بزرگ آنها پيش رفته و سركردگان آنها آمده ، كشيك‌چيان روز پيش را معاوضه مىنمايند و سياههء اخبار دارند كه هر كس بكجا و هر كس بچه امر مشغول است . و آن سياهه را بزرگ آنجا بحضور\r\n\r\n\r\n","description":"","footnote":"\r\n( 1 ) - بروز : پيدا شدن ، پديد آمدن ، برون آمدن ، آشكار شدن ، پيدايى . فرهنگ معين\r\n( 2 ) - متن : الم\r\n","page_name":" 123 ","page_number":195},
  {"content":"\r\n\r\nپادشاه آورده مىسپارد . غرض اين است كه كشيك‌چى عوض شده و هر يك به جائى و مكانى كه مأمورند مشغول خدمت خود باشند . « 1 » اصل اين عمل حرمت است كه از براى پادشاه و ايلچى بزرگى كه بسيار احترام داشته باشد قرار داده‌اند .\r\nهمين روز كه روز اول توقف در آنجا بود قدرى از روز رفته گراف اژروسكى كه بزرگ و حاكم و صاحب‌اختيار اين باغ و آن شهر بود ، به آئين روس ، جمع كثيرى سالدات و افيسر با چند نفر بزرگان ، و يكدسته سازنده و طبل و علم « 2 » برداشته به منزل صاحبى ايلچى آمده در آنجا ايستاده ، و به آئين تمام ، سالدات را عوض و بدل كرده ، همان سياهه كه قاعدة به جهت پادشاه هست ، در دست گرفته نزد صاحبى ايلچى رفته در كمال عزت و احترام ، نموده ، و اقسام تعارف رسمى بجاى آورده ، بعد يكنفر جنرال كه نايب دوىمايور كه به‌جاى وزير ، در اوقات نبودن پادشاه ، در دفترخانهء غربا مأمور رتق وفتق مهمات مىبود ، به همراهى ميرزا ابوتراب ايرانى كه مدت سى چهل سال است كه در پتربورغ توقف دارد و در دفترخانه مشغول ترجمهء نوشتجات مىباشد از جانب دوى مأيور ، به ديدن صاحبى ايلچى آمده ، بعد از تعارفات رسمى ، از گفتهء آنها مشخص شد كه ايشان از دولت خود مأمور نيستند كه عزت و احترامى كه شايستهء ايلچى بزرگ باشد به عمل آورده باشند .\r\nبه اينجهت آنچه شايد و بايد نخواهند به عمل آورد . اين معنى اندك به طبع صاحبى ايلچى گران آمد ، به همراهان خود فرمودند كه سرگور اوزلى ايلچى بزرگ دولت انگريز كه اينقدر ما را تحريك و ترغيب به آمدن پتربورغ نمود ، البته از اين فقره مطلع بود . چرا خواست كه بىحضور پادشاه ، ما به اين صوب آمده باشيم ؟ و از اين گذشته ما كه بنحو نوشتهء او از مسقو كه هفتصد ورث راه است ، به اينجا آمديم . او چرا در اين روز از پتربورغ كه بيست و دو ورث است به اينجا به ديدن ما نيامد . از اين جهات صاحبى ايلچى قدرى متغير گرديده ، جوابى كه لازم بود به فرستادگان دوىمأيور داد . آنها به مكان خود رفتند .\r\nبعد مشخص شد كه اسب‌ها را كه پيش فرستاده بودند به‌علت سردى هوا و بىاهتمامى همراهان ، چند رأس از آنها ناخوش شده ، جلوداران و همراهان اسبان را خواستند و اسبها را آورده ملاحظه نمودند . قدرى به تنبيه آنها پرداخته فرستادند طبيب اسب و اشخاصى كه سررشته داشتند آورده مأمور به سرپرستى اسبان نمودند .\r\nبعد مشخص شد كه ناپليان كه از جزيره آلب فرار كرده ، استعدادى به همرسانيده و پادشاه روس به دعواى او رفته و آمدن او به پتربورغ در عهدهء « 3 » تعويق است .\r\nاين روز از وصول اين خبر و آن جهات ديگر اوقات بسيار به صاحبى ايلچى تلخ شده ، در كمال دلگيرى و پريشان‌حالى در منزل بسر بردند .\r\nيوم دوشنبه بيست و نهم : قدرى از روز گذشته به طريق روز قبل گراف اژروسكى با همان اساس و سالدات آمده ، آنها را معاوضه كرده و سياهه آورده در كمال احترام به صاحبى ايلچى سپرده و بعد چندين نفر از بزرگان آنجا به ديدن صاحبى ايلچى آمده\r\n\r\n\r\n","description":"","footnote":"\r\n( 1 ) - متن : مىباشند\r\n( 2 ) - متن : الم\r\n( 3 ) - متن : عقدهء\r\n","page_name":" 124 ","page_number":196},
  {"content":"\r\n\r\nهريك راه و رسم تعارف به جاى آورده ، به منزل خود رفتند .\r\nبعد مهمانداران آمده اصرار زياد كرده ، كه ساعتى به رسم تفرج به ملاحظهء باغات ميوه‌دار كه جنب منزل است رفته باشند . صاحبى ايلچى قبول نموده ، به ملاحظهء آنجا رفتند .\r\nچند مكان طولانى به نحوى كه پيش سمت تحرير يافت ساخته بودند . و سقف آنها را پوشيده پنجره‌هاى آينه پيش‌روى آن مكان‌ها ، ساخته و پنج شش پيچ كه بخارى آتش مىباشد در اطراف آنها ساخته ، آتش كرده بودند . و در زير مكان چند هم كوره ساخته آتش كرده بودند ، كه با وجود شدت سردى هوا در آن مكان كه ساعتى آدم توقف مىكرد ، عرق به - چهره مىنشست ، و بيست روز از نوروز گذشته كه در آنجا بىحد ، و بشدت تمام هوا سرد بود . و برف و يخ در كمال شدت ، در هر مكان بسيار بود . در اين باغات از هر قسم گل و هر طريق رياحين ، به‌خصوص گل سرخ بسيار و موجود بود . درختهاى سيب و بادام و گلابى و غير آن همه شكوفه و اكثر ميوهء نارسيده داشت . زردآلو و شفتالو و غوره و گيلاس و توت سكل و از اين مقوله ميوه‌ها قليلى رسيده ، و بسيارى نارسيده موجود بر « 1 » درخت بود . خيار بالنك بسيار خوب معطر و كاهو و سبزىآلات از هر چيز در آن باغات آماده و موجود داشتند . درختهائى كه به زمين در گل بود ، تمامى را شاخ‌بشاخ و برگ به برگ به چوب و ريسمان بسته بودند كه به طريق درخت « 2 » نسترن كه به ديوار مىكشند ايستاده بود . باغبانان و سرايداران متعدد ، در آنجا ايستاده متصل بهم اوقات صرف آنها مىكردند ، و اين باغات پادشاهى و خانهء پادشاهى كه منزل صاحبى ايلچى مىباشد ، هميشهء اوقات اقسام گلها را دارد و در آنجا در مكانها چيده و آماده مىباشد . و در خدمت مركبات از هر چيز نيز بسيار بود كه همه بهار كرده بودند .\r\nصاحبى ايلچى قدرى گردش نموده و ملاحظه كرده معاودت به منزل نمودند .\r\nسر گوراوزلى و لاردوالپول ايلچيان انگريز هر دو در آنجا به ديدن آمده انواع تعارفات رسمى بجاى آوردند و به اتفاق به ملاحظهء اسبان هدايا رفتند و بعد مراجعت كرده ، در سر ميز به آئين هر روز ، با يكديگر نشسته غذا صرف نمودند . و بعد قدرى توقف و از هرجا و هر مقوله صحبت داشته ، مشخص شد كه چون همهء پادشاهان قرال فرنگ در آن اوقات در يك جا جمع شده ، عهد و ميثاق و تقسيم ولايات فرانسه و غيره را باهم مىكردند ، و اين عمل را كانگرس « 3 » مىنامند در همان ساعت كه ناپليان از جزيره آلب فراز و بيرون آمده بود ، پاهاى خود را به زمين زده ، گفته بود : « كه كانگرس پادشاهان برهم خواهد خورد . » همچنانكه به محض شنيدن فرار او « 4 » و آمدن به سمت پاريس همهء پادشاهان گريخته هر يك ، به ولايات خود رفتند . و بعد همه متفق شده و جمع گرديده ، بر سر او روانه شدند .\r\nدر همين روز مشخص شد و خبر رسيد كه ناپليان داخل شهر پاريس كه پاىتخت او بود گرديده ، و استعداد و اساس و آتش‌خانه و قشون بسيار نزد خود ، جمع و فراهم آورده است . و چند قرال كوچك را هم تصرف كرده ، و پادشاه روس با ساير قرال‌ها متفق\r\n\r\n\r\n","description":"","footnote":"\r\n( 1 ) - متن : در\r\n( 2 ) - متن : درختى\r\n( 3 ) - كانكرس - كنفرانس - گردهمائى\r\n( 4 ) - متن : ان\r\n","page_name":" 125 ","page_number":197},
  {"content":"\r\n\r\nگرديده به دعواى او رفته‌اند .\r\nبعد از زمانى لاردوالپول و سر گوراوزلى روانهء پتربورغ گرديده ، صاحبى ايلچى قدرى در منزل گردش نموده ، اين روز به شب رسيد .\r\nيوم سه‌شنبه سلخ شهر ربيع الثانى : صبح گراف اژروسكى به وضع هر روزه ، آمده معاوضه سالدات كرده ، و سياهه برده ، جمعى از بزرگان به ديدن آمدند . يكى به زبان انگريزى مذكور كرد كه پادشاه قديم فرانسه كه بعد از فرار ناپليان از انگريز به پاريس آمده بود ، حال به‌محض ورود ناپليان فرار كرده ، و ناپليان در كمال استقلال در شهر پاريس توقف دارد ، و پادشاه روس سپاه خود را در هر جا و هر مكان حتى پتربورغ كه بوده است طلبيده كه به دعوا رفته باشند . اين روزها سخنان اراجيف از سمت فرنگ بسيار است . هركس هر ساعت آمده ، سخنى مذكور مىسازد . اين روز هنگام صرف غذا نيز به رسم هر روزه در سر ميز پادشاهى ، كه در منزل ما برپا مىباشد رفته ، غذا صرف نموده ، استراحت شد .\r\nيوم چهارشنبه غرهء شهر جمادى الاول : بعد از اينكه گراف اژروسكى آمده و به رسم هرروز معاوضه سالدات كرده ، و سياهه نموده ، صاحبى ايلچى ميل به ملاحظهء عمارات شاهى و همان عمارت وسيع كه در روز ورود كيفيت آن به تفصيل قلمى شده ، بهمرسانيده ، با مهمانداران و همراهان روانهء آنجا گرديده ، به دقت تمام ملاحظهء تمامى عمارات و مكان‌ها و جاهائى كه در آنجا ساخته‌اند و تفصيل آن ذكر شد كردند . و مىفرمودند كه در هيچ‌جا و هيچ‌مكان چنين عمارتى و اساسى برپا نخواهد بود . و بعد از آنجا معاودت به منزل نموده و به طريق روزهاى ديگر در سر ميز رفته غذا صرف كردند ، و اين شب بنحو ساير شبها گذشت .\r\nيوم پنجشنبه دويم : قدرى از روز گذشته گراف اژروسكى به آئين هر روزه آمده ، معاوضه كشيك‌چيان و سالدات را كرده سياههء معمولى را آورده ، به صاحبى ايلچى سپرد .\r\nچون در اين اوقات كه پادشاه در پتربورغ حضور ندارد وزير دانشمندى ، يا حكمران مقتدرى كه‌منشا و مصدر جميع امورات تواند شد در پتربورغ نگذاشته و بزرگان تمامى نزد پادشاه ميباشند و در پتربورغ سواى يك دو نفر فرت ماشل و دوىمايور كه اسم نيابت وزارت غربا با اوست ، ديگر كسى نيست و اينها هم خود را در عرضه و تعداد اينكه بايد اساس و دستگاهى به جهت ايلچى بزرگ برپا نمود ، نميدانستند . به بساناويچ مهماندار پيغام كرده بودند كه خدمت ايلچى بزرگ اظهار كرده باشد كه ما را عرضه انجام احترام و اساسى كه شايستهء شما مىباشد نيست و نميتوانيم از پيش خود منشاء و مصدر اساسى به جهت شما بشويم . گاه باشد قصورى در آن واقع شود و ما ، مورد غضب پادشاه بشويم . بهتر اين است كه شما كه ايلچى بزرگ هستيد ، خود اگر صلاح دانيد بدون اساس داخل شهر شويد ، و اگر صلاح ندانيد در همان باغ توقف نمائيد و به همان طريق كه مهمانداران سابق شما ، متوجهء اخراجات شما بوده‌اند باشند . تا اينكه از جانب پادشاه ، حكمى صادر شود . چرا كه ما ميدانيم كه پادشاه هنگام ورود خود لامحاله به جهت شما ورود به شهر پتربورغ اساس و دستگاه كلى برپا خواهد كرد .\r\nبساناويچ خدمت صاحبى ايلچى آمده ، كيفيت را بيان كرد . صاحبى فرمودند حال\r\n\r\n","description":"","footnote":"","page_name":" 126 ","page_number":198},
  {"content":"\r\n\r\nكه چنين است و ايشان مأمور نيستند كه آنچه بايد بكنند و عرضه ندارند ، بهتر اين است كه ما چندى در همين باغ توقف كرده و خرج اخراجات به طريق ايام پيش به مصرف رسانيده ، تا اينكه بعد چه شود .\r\nبساناويچ را مأمور كردند كه پيشخدمتان پادشاهى ، و اسباب ميز و اساسى كه اين چند روز به رسم ضيافت آورده بودند ، از آنجا جواب گفته ، روانهء شهر نمايند ، و خود به نحويكه اخراجات ميداده در كار باشد . بساناويچ ، به نحو حكم صاحبى ايلچى پيشخدمتان سركارى و اساس ميز پادشاهى را موقوف داشته ، خود اساسى فراهم و متوجهء دادن اخراجات شده ، و جواب پيغام نايب وزير را به نحويكه مذكور شد و صاحبى ايلچى فرمودند داد ، و صاحبى ايلچى در همان باغ توقف فرمودند « 1 » .\r\nروزها گاهى به سير و تماشا و گردش در آنجا ، و گاهى به سرپرستى و ملاحظهء اسبان ، و گاهى به صحبت كتاب و اكثر اوقات به استراحت مشغول بودند .\r\nيوم جمعه سيم شهر جمادى الاول ، لغايت يوم پنجشنبه چهاردهم شهر جمادى الثانى 1230 :\r\nكه چهل و يك يوم بوده باشد ، در همين باغ ساروسكوسلو توقف بود . و روزها اوقات صاحبى ايلچى بعد از آمدن گراف اژروسكى و معاوضهء سالدات كشيك‌چى و سپردن سياهه ، گاهى صرف سوارى و گردش صحرا و خارج اين باغ ، و مكان‌هائى كه در آن حوالى مىبود ، و گاهى گردش همين باغ و ملاحظهء عمارات و تماشاگاه‌ها و رودخانه‌ها و آبهاى جارى و دريا و پل‌ها و ساير مكان‌هائى كه در اين باغ واقع است ، و تفصيل آن‌ها در روز اول ورود قلمى شده ، و گاهى در منزل به صحبت كتاب و استراحت و صرف غذا مصروف ميشد .\r\nاموراتى كه در اين بين واقع گرديد . اين است كه اكثر اوقات استعداد ناپليان ورود او به پاريس و تصرف كردن بعضى ولايات و از اين مقوله سخنان ، هرروزه بيان ميشد .\r\nدر اين شب‌ها ، شبى به اصرار سر گوراوزلى ، صاحبى ايلچى به‌جهت ديدن شهر پتربورغ و بازديد او به لباس تبديل سوار گاريت گرديده ، بهمراهى دو نفر خاطرجمعان روانهء شهر شدند و به خانهء سر گوراوزلى رفته در آنجا خلوت كرده ، ساعتى يكديگر را ملاقات ، و بعد سوار گرديده معاودت به منزل فرمودند .\r\nروزى ديگر فرامين شاهنشاهى و ارقام نواب اشرف و نوشتجات و امناى دولت عليه را كه به جهت سرگوراوزلى و ايلچى بزرگ انگريز كه در دولت روس مقيم است ، همراه داشتند ، به جهت او فرستادند .\r\nروزى ديگر فرايمن شاهنشاهى ، و ارقام نواب اشرف و نوشتجات همگى امناى دولت عليه را [ كه 
  ] به‌جهت صاحبى ايلچى از ايران آورده ، به پتربورغ برده بودند ، از آنجا ارسال خدمت صاحبى ايلچى داشتند . صاحبى ايلچى را از زيارت و ملاحظهء آنها كمال سرور و خوشوقتى حاصل شد .\r\nدر اين روزها اكثر نوشتجات رقعه‌گونه ، از جانب سر گوراوزلى به صاحبى ايلچى\r\n\r\n\r\n","description":"","footnote":"\r\n( 1 ) - متن : فرموده\r\n","page_name":" 127 ","page_number":199},
  {"content":"\r\n\r\nميرسيد و اصرار در رفتن ايشان به شهر پتربورغ بسيار داشت . صاحبى ايلچى نيز جوابى كه شايسته ميدانستند به او قلمى ميداشتند . چون بتواتر خبر رسيده بود ، كه حال [ كه 
  ] ، پادشاه روس به دعواى ناپليان رفته [ است 
  ] ، « 1 » در اين اوقات اثرى از آمدن او ظاهر نميشود . و دوى مايور نايب وزير و ساير اشخاصى كه در پتربورغ بودند هم ، مأمور به عمل آوردن لوازم احترام و اساس ورود به شهر به جهت صاحبى ايلچى نبودند . بعد از صدمات و مشقت و تصديعات ايام زمستان ، و شدت سردى هوا ، و كثرت برف و باران ، و زحمات عرض راه ، در اين فصل بهار كه در اين باغ از هر گوشه و كنار ، اقسام گلها و رياحين با يكديگر توام و چمنها تمام سبز و خرم و اشجار در كمال خضارت و هوا در عين خوبى و طراوت بود و درختهاى مركبات و گلهاى رنگارنگ و رياحين بسيار كه در ايام زمستان ، در اطاق و مكان‌هاى گرم به نحوى كه سمت تحرير يافت پرورش داده بودند ، و الحال آورده ، در اين باغ در هر جا و هر مكان به طريق نارنجستان برزمين قرار داده‌اند . و همچنانكه در ايام زمستان ، هواى آنجا در عين برودت و سردى است ، فصل بهار نيز هوا در كمال اعتدال و خوبى است ، و مردم شهر پتربورغ اغلب بلكه همگى آنها از اعزه و اعيان و غير آن از زن و مرد به اين باغ آمده ، چندى توقف مينمايند .\r\nو شبها و روزها در آنجا در هر گوشه و كنار به عيش و عشرت مشغول ميباشند ، صاحبى ايلچى را منظور اين بود كه چندى در همين باغ توقف ، و از تفرج و گردش در آنجا زنگ اندوهى كه به‌علت مشقت عرض راه در خاطر ايشان قرار گرفته بود زدوده باشند .\r\nچون طغيان و استعداد ناپليان باعث وحشت و تشويش اهالى انگريز شده بود و گوش‌زد سر گوراوزلى و لاردوالپول گرديده بود كه مستر آلس كه از دولت آنها به ايران آمده ، وجه مستمرى قراردادى دولت انگريز را كه به دولت عليه ايران ميدادند موقوف داشته ، از راه واهمه ، روزى هر دوى آنها نزد صاحبى ايلچى آمده ، مذكور نمودند كه ما حكيم صاحب انگريز را روانهء دولت عليه ايران مينمائيم و نوشتجات به مستر موريه ، ايلچى دولت انگريز قلمى خواهيم نمود . كه وجه مستمرى را برقرار دارند .\r\nاز آنجا كه صاحبى ايلچى هميشهء اوقات ايشان را ابن الوقت ميدانستند ، در جزو فرمودند كه دوستى و اعانت دولت انگريز به دولت عليه ايران به‌علت ناپليان است ، كه هروقت به جهت او اغتشاش واقع مىشود آنها در دادن وجه ، اغماض بهم ميرسانند ، و هرگاه كه طلوع و طغيان مىكند در مقام دادن برمىآيند . از اينجا ابن الوقتى ايشان ظاهر مىشود .\r\nبارى صاحبى ايلچى ، روانه كردن حكيم انگريز را قبول نمودند . . و عرايض و نوشتجات در هر باب قلمى نموده ، كه ارسال دارند و به سر گوراوزلى و لاردوالپول بحث بسيار درباب ابن و الوقتى و موقوف كردن وجه نمودند . به حدى كه راه سخن را برآنها مسدود كردند . در بين صحبت سر گوراوزلى مذكور نمود كه سردار تفليس هم بسيار سرهمبندى و تزوير كرده ، به هيچ‌وجه ، در باب مطالب منظوره ما شروحى به امناى دولت خود ننوشته و شكايت بسيار از او كرد .\r\n\r\n\r\n","description":"","footnote":"\r\n( 1 ) - متن : بود\r\n","page_name":" 128 ","page_number":200},
  {"content":"\r\n\r\nصاحبى ايلچى همين فقرات را هم در بين رفتن حكيم صاحب به دولت عليه ايران قلمى نمودند . و در هر باب آنچه شايست و بايست به همگى و مستر موريه ايلچى دولت انگريز قلمى داشته ، در هفتم « 1 » شهر جمادى الثانى ، حكيم صاحب ، از آنجا روانهء دولت عليه ايران گرديدند .\r\nروزى ديگر از اين روزها نشان شير و خورشيد شاهنشاه عالم‌پناه كه به وزير انگريز مرحمت شده بود ، ارسال نزد صاحبى ايلچى داشته شرحى نوشته بود كه چون در انگريز قانون چنين شده كه غير سپاهى ، كسى نشانى نداشته باشد و از دولتى نگيرد من از اين مرحمت محروم گرديده ، نزد شما فرستادم .\r\nروزى ديگر وزير قشون روس كه از مقربان پادشاه است ، به اتفاق ده دوازده نفر از بزرگان و جنرال‌هاى قشون ، در همين باغ در منزل صاحبى ايلچى به ديدن آمده راه و رسم تعارف بسيار بجاى آورده ، احترام كلى نمودند .\r\nبعد از اين روزها روزى ديگر سر گوراوزلى و لاردوالپول به منزل صاحبى ايلچى آمده ، مذكور نمودند كه لامحاله بايد شما توقف در اين باغ را موقوف و به شهر آمد باشيد ، كه ما شما را با بعضى اهالى روس ملاقات داده ، آشنا كرده باشيم . هرچند صاحبى ايلچى امتناع نمودند ، مفيد نگرديده ، لابدا قبول نمودند كه دويوم ديگر روانهء شهر شوند ساير اين ايام توقف در باغ به نحويكه قلمى شده ، سواى گاهى سوارى و گردش صحرا و گاهى سير و تماشاى باغ و مكرر به سرپرستى و ملاحظهء اسبان ، ديگر شغلى به جهت صاحبى ايلچى نبود ، تا اينكه در يوم چهاردهم شهر مزبور صبح يك رأس اسب عربى بسيار خوب كه گراف اژروسكى صاحب‌اختيار اين باغ ، در جزو خواهش نموده بود ، صاحبى ايلچى به او بخشيده ، و يك طاقهء شال نيز به جهت باغبان و سرايدار آنجا فرستاده ، و يك طاقهء شال و ده پانزده تومان وجه نقد به صيغهء انعام به طبيب اسبها كه همه ناخوش و زخم بودند [ و 
  ] چاق كرده بود داده و قدرى وجه نقد نيز به انعام سالدات و افيسرهاى كشيك - چى و خدمتكاران و حمامى و غيره دادند و بعد از اين فقرات همين روز ميرزا عبد الحسين را با تمامى بنه و اسباب و ايتام و عمله روانهء شهر نمودند ؛ كه آمده ملاحظهء خانه و مكان نشيمن را كرده ، كيفيت را قلمى [ كند 
  ] كه فردا صاحبى ايلچى خود روانه شهر پتربورغ شوند . ميرزا عبد الحسين به شهر آمده ملاحظه كرده كيفيت را قلمى نموده ، اين شب ديگر را صاحبى ايلچى در آنجا بسر برده ، فردا روانهء شهر پتربورغ شدند .\r\n\r\n\r\n","description":"","footnote":"\r\n( 1 ) - مج : هفدهم\r\n","page_name":" 129 ","page_number":201},
  {"content":"\r\n\r\nورود ميرزا ابو الحسن خان به سن پترسبورگ\r\n\r\n","description":"","footnote":"","page_name":" 130 ","page_number":202},
  {"content":"\r\n\r\n\r\n[ فصل هفتم ورود به پترزبورگ 
  ]\r\nيوم جمعه پانزدهم : چون ظاهر بود كه اساس و دستگاه استقبالى و وضع و سامانى به جهت ورود صاحبى ايلچى در كار نيست ، صاحبى هم روز را در آنجا بسر برده ، شام سوار گاريت شده ، و كمترين خدمت‌گذاران را در خدمت خود نشانيده روانهء شهر شديم .\r\nو در خانه‌اى كه منزل بود ، رفته سكنا نموديم . مهمانداران قديم و جديد و چند نفر مستخدمان و خدمتكاران نيز درآنجا بودند .\r\nچون مسافت راه بيست و دو ورث بود و قدرى از شب گذشته وارد شديم بعد از ورود صاحبى ايلچى ساعتى نشسته ، چاى « 1 » صرف نموده استراحت نمودند .\r\nاين خانه و منزل صاحبى ايلچى مكان مرغوبى است . سه طبقه ساخته شده ، و در هرطبقه بيوتات و اطاق‌هاى بسيار دارد . خصوص در طبقهء اول كه چندين اطاق‌هاى بسيار وسيع و مكان‌هاى نشيمن و شب‌خواب ، و خلوت و ديوانخانه ، و ميزخانه كه مكان صرف غذا مىباشد . و بعضى مكانهاى ديگر دارد ، كه در آنجا صاحبى ايلچى و بعضى از همراهان توقف دارند و در هر اطاق به آئين روس كرسى و صندلى و بانك و مكان نشستن از اطلس مشجر سبز و قرمز و چيت فرنگى و ماهوت ساخته گذاشته‌اند ؛ و پرده‌ها در اطراف درها « 2 » به همين نسبت دارد و پنجره‌هاى آينه و درهاى بزرگ در اطراف آن مىباشد و تمام راه در يكديگر دارد و در هر مكان شمعدان‌ها و چلچراغهاى طلاكارى گذاشته‌اند كه شبها در هر اطاق چندين شمع كافورى و چراغ روشن مىنمايند . و آينه‌هاى بلندقد در هر اطاق متعدد گذاشته‌اند و ميز و اسباب و كرسىها نيز در اطاق صرف غذا مهيا كرده‌اند . و چون در ايام توقف باغ ؟ ؟ ؟ رازسكوسلو صاحبى ايلچى به عهده چند نفر آدم خود نموده بودند كه حمامى در همين خانه به دستور ايران ساخته باشند كه نظر به وفور ضرورت و جمعيت احتياجى به حمام‌هاى روس نشده باشد .\r\nحمامى نيز در اين خانه ساخته بودند و حوض و خزانهء بزرگ از مس ساخته دهن شيرها كار گذاشته بودند . و به حسب وضع بنيه و گرم‌خانه و آب و صفا ، و گرمى و پاكيزگى خالى از امتيازى نبود . بسيار به كار آمد . و ساختن آن بجا اتفاق افتاده بود . و در سمت مشرق خانه به فاصلهء بيست قدم باغ كوچكى واقع است كه متعلق به همين خانه مىباشد .\r\nاشجار و چمن سبز خرم دارد آنجا را از براى گردش فى الجمله صفائى داده بودند ، و گل كارى كرده بودند ، و در سمت مغرب كه پيش روى خانه است ، كوچهء طولانى واقع است ،\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : درب‌ها\r\n","page_name":" 131 ","page_number":203},
  {"content":"\r\n\r\nكه فرش كوچه سنگ قلنبه و دو سمت آن هر سمتى به قدر يك ذرع و نيم عرض سنگهاى يك پارچهء بسيار بزرگ فرش كرده ، و راه به خط مستقيم در كمال صافى و خوبى ساخته‌اند . و اين عمل براى اين است كه گاريت و كلاسكه و از اين مقوله و سوار هر چه عبور مىكند از وسط حقيقى از روى فرش قلنبه سنگ مىرود و پياده هر كس عبور مىنمايد از دو طرف سنگ‌بست كه يك ذرع و نيم عرض دارد عبور مىنمايند . و از وسط راه نمىروند و عرض اين كوچه ده ذرع مىشود و طول كه به خط مستقيم است .\r\nيكسمت خانه و منزل ما و ساير خانه‌هاى مردم به نظام تمام واقع شده ، و سمت ديگر كه مقابل خانه‌هاست . در كنار سنگ‌بندى ، محجر « 1 » آهنى كه يك ذرع قد دارد كار گذاشته‌اند ، و ستان‌هاى كوتاه به فاصلهء سه ذرع از سنگ كار گذاشته ، محجر « 1 » را به ستانها كار گذاشته‌اند و در عقب محجر « 1 » رودخانهء آب است كه دائم گمى و بطيل روى آن كار مىكند ، مگر ايام زمستان كه به كلى يخ مىبندد ؛ و از روى آن يخ تمام خلق با اسب و گاريت عبور مىنمايند . و عرض رودخانهء مذكور پنجاه قدم مىشود . و آن طرف هم به همين نسبت محجر « 1 » آهن و سنگ‌بست دارد . و عقب آن باغى است در كمال وسعت اشجار و درخت‌هاى بسيار و چمن سبز خرم دارد كه در اين خانه و منزل ما ، كه نشسته‌ايم و ملاحظه مىنمائيم رودخانه و باغ در مقابل است و فاصلهء چندانى ندارد و در سمت شمال و جنوب ، خانه‌ها از هر كس به نظام ساخته‌اند ، سه طبقه چهار طبقه كه تمام متصل به يكديگر مىباشد .\r\nصاحبى ايلچى در اين خانه و منزل توقف و هر يك از همراهان و عمله و ايتام را در هر يك مكانها كه شايسته او بود مأمور سكنا گرديده ، سالدات و كشيك‌چى و افيسرها با ساز و نوا نيز مأمور محافظت گرديده ، در آنجا آمده مشغول كشيك شدند .\r\nيوم شنبه شانزدهم : كه صاحبى ايلچى و همراهان و مهمانداران و همهء عمله‌جات در همان خانه و منزل متوقف ، و امرى كه شايسته تحرير باشد واقع نبود . به خاطر رسيد كه هر گاه هر روزه در روزنامه به تحرير شرح امورات اتفاقيه پردازد ، تفصيل اساس سلطنت و مملكت‌دارى و آئين و قانون روسيه و وضع اصل شهر پتربورغ ، و ساير گزارشات و بناهاى روس ، به كلى از نظر خواهد رفت . و حال اينكه مطلب اصلى و مقصد كلى در اين رساله مطلع بودن ، از همين فقرات است . بنابراين در همين روز ، قدرى به تحرير وقايع پادشاهى و آئين و قانون و عمارات و ساختن شهر پتربورغ و ساير چيزها پرداخت و چون منظور اين بود كه هر چيزى بجا و مكان خود نوشته شود ، اين فقرات را به تحرير ده مقاله قرار داد نموده كه بعد از تحرير اينها امورات وقوعى را روز بروز به طريق روزنامه قلمى دارد .\r\n\r\nمقاله اول در باب بناى سلطنت و امپراطورى پادشاهان روسيه :\r\nاول امپراطورى و پادشاه مقتدرى كه در اين طايفه به همرسيده كه تمام مملكت روسيه را به تصرف خود درآورده ، و همهء اين طايفه را مطيع خود ساخته پتر پادشاه كبير است كه بناى شهر بورغ را گذاشته ، و پتربورغ نيز از اين جهت مىگويند كه\r\n\r\n\r\n","description":"","footnote":"\r\n( 1 ) - متن معجر .\r\n","page_name":" 132 ","page_number":204},
  {"content":"\r\n\r\nبورغ را به زبان اروسى بندر كوچك مىگويند ؛ و در اينجا بندر كوچكى بوده ، و رودخانهء عظيمى در آنجا واقع بوده ، بعد از اينكه پتر پادشاه آن مكان را شهرى بنا مىكند و به آبادى و معمورى آن مىكوشد آن شهر مسما به پتربورغ مىشود . و حقيقت احوال آن پادشاه كبير و مراتب كياست و فراست و دانشمندى او ، به اين طريق است كه قبل از آن‌كه او داعيهء امپراطورى نمايد ، مملكت روس ملوك الطوايف بوده و پرنس كه آن را شاهزاده و سر مىگويند در ميان آنها بسيار بوده ، و هر يك جائى و محلى و جمعيتى بر سر خود مىداشتند . و اجداد همين پتر پادشاه ، نيز پادشاه و سر بودند و در مسقو كه شهر قديم روس است و پاىتخت بوده ، توقف داشتند . پتر پادشاه ، چون استعداد و قابليت ذاتى مىداشتند به مرور ايام ، معدودى را با خود دوست و جمعى را نيز متفق ساخته ، اكثر از محال تاتار ، و قازان را به حيطهء تصرف بيرون مىآورد ، و با طايفهء سويت چندين دفعه منازعه مىنمايد . و بعد روانهء فرنگستان مىشود . چندى به لباس تبديل در آنجا توقف كرده ، چند حرفه از مقولهء نجارى ، و كشتىسازى ، و مهندسى و معمارى ، و نظام فرنگى را حسب الواقع مىآموزد ، و به محل خود معاودت مىنمايد .\r\nو بناى سالدات و نظام در قشون ، به آئين آنها مىگذارد ، و بعد از اينكه استعدادى بهم مىرساند . در سال 1672 عيسوى ، مطابق سنهء 1087 هجرى ، جلوس كرده ، داعيه امپراطورى مىنمايد . فدلن و پتربورغ را كه بندر كوچكى بوده ، و به تصرف طايفهء سويت بوده به حيطه تصرف خود بيرون مىآورد ، و در آنجا كه آن آب و رودخانهء عظيم بوده ، و بندر بوده ، شهر پتربورغ را به وضعى بنا مىكند كه آن رود عظيم در وسط شهر واقع مىشود . و روزبروز به آبادى و معمورى و احداث خانه‌ها ، و مكان‌ها به طريق نظام فرنگ مىكوشد . تا اينكه شهرى برپا مىكند كه از هر جهت و هر حيثيت برترى به جميع شهرهاى يوروپ دارد ، كه همگى اهل يوروپ نيز قايل به اين مطلب مىباشند . و زمين همين شهر پتربورغ تمام جمجمه « 1 » جنگل بوده جنگل را تمامى قطع مىكند و زمين را چوب‌هاى بسيار مىخواباند و شالده‌كوب كرده ، بناى عمارات مىگذارد كه تفصيل شهر و عمارات ، و رودخانه‌ها ، تمام در جاى خود تحرير خواهد شد .\r\nمدت پادشاهى و امپراطورى او پنجاه و سه سال بوده قاعده و قانون بسيار و نظام مملكت‌دارى و سپاه‌آرائى و سالدات به طريق نظام نگاهداشتن و جمعى از بزرگان و دانشمندان به جهت كانسل تعيين كردن ، كه هر گاه امرى حادث شود ، ايشان رفته در جاى معينى نشسته فكرها كرده كه آن امر را از پيش بردارند ، و همچنين بسيار امور ديگر كه بعد تحرير مىشود ، همه از آن پادشاه ، باقى و برقرار است . و در سنهء 1725 عيسوى عالم فانى را وداع كرده ، به سراى جاودانى شتافت . بعد از آن يكترينهء اول كه از اسراى فرنگ و از نجبا و پادشاهزاده نبوده ، و زن پتر پادشاه بوده ، بر تخت سلطنت و مملكت‌دارى نشسته ، چون در رسم ملك‌دارى مهارتى تمام دارد . [ از 
  ] امور سلطنت آگاهى ما لا كلام داشته نظام و آيين پتر كبير را از دست نداده ، بلكه نظر بوفور دانشمندى از افكار خود قدرى به آن افزوده ، و اساس پادشاهى را محكم ساخته . او هم بناهاى عالى\r\n\r\n\r\n","description":"","footnote":"\r\n( 1 ) - اين كلمه درست خوانده نشد و ظاهرا « جمجمه » بايد جلگه باشد\r\n","page_name":" 133 ","page_number":205},
  {"content":"\r\n\r\nو عمارات بسيار و مكان‌هاى مرغوب ، در آنجا برپا نموده ، و آثار بسيار از خود باقى گذاشته . مدت سلطنتش سه سال بوده ، در سال 1728 عيسوى از اين عالم گذشت .\r\nبعد از آن پتر ، پادشاه ثانى ، كه دخترزادهء پتر كبير مىبود بر مسند خلافت نشسته دو سال اساس سلطنت و حكمرانى از وجود او گذشت ، و در سال 1730 به عالم باقى شتافت .\r\nبعد از آن آنه برادرزادهء پتر كبير كه زن بوده ، قدم بر مسند پادشاهى گذاشته . چون مدت ده سال زمان سلطنتش طول كشيد ، او نيز منشاء و مصدر ظهور بعضى امور و احداث قدرى عمارات و مكان‌هاى مرغوب گرديد . و در عهد او ، ايلچى نادر شاه به دولت روس رفته ، ، ولايات گيلان را كه بعد از ايام صفويه تصرف كرده بودند ، به حكم اين پادشاه منتقل به دولت ايران گرديد ، و در سال 1740 تخت سلطنت ، تخليه و به عالم جاودانى منزوى گرديد .\r\nبعد از آن اپلى زوت دختر پتر كبير زينت‌بخش مسند سلطنت گرديده ، مدت حكمرانى او بيست سال طول كشيد . او نيز بقدرى باعث پيشرفت آثارها ، و بناها ، و مكان‌ها در آن شهر و آن مملكت گرديده ، بنوعى كه نيكنامى تمام در ميان آن قوم به‌جهت خود حاصل كرده ، و رخت اقامت در سال 1761 در سراى جاودانى انداخت .\r\nبعد از آن پتر ثالث كه دخترزادهء پتر كبير بود و در فرنگستان توقف داشته ، و پدر او آلكسه از اهل فرنك بوده ، چون از سلسلهء پادشاهان كسى نبوده ، اهل آن طايفه رفته او را آورده ، به تخت سلطنت نشانيدند . چون خارج از اين سلسله ، و سلطان بىعرضه‌اى بوده ، يكترينهء ثانى كه زن او بوده ، و او را خورشيد كلاه مىگفتند ، به دستيارى چند نفر از خاصان خود ، بعد از يكسال سلطنت او ، شب رفته شوهر را به قتل مىرساند و لباس مردانه پوشيده ، درسر سالدات رفته مىگويد كه پادشاه را كه شوهر من بود كشتم و خود با الفعل پادشاهم . همگى آنها قبول مىنمايند ، و در اول سال 1763 قدم بر مسند خلافت گذاشته ، مدت سى و چهار سال سلطنت مىكند ، و ولايات و شهرها [ را 
  ] تسخير مىنمايند ؛ و فتوحات در ايام او به جهت دولت روسيه رخ مىدهد . باعث تسخير ولايات قرم او بوده ، بانى شهر قزلر او گرديده ، و اكثر جاها از درياى قره دنگيز را به حيطهء تصرف درآورده ، جنرال سوارف كه سردار عظيم الشانى بود ، در ايام او به علت فتوحات بسيار نام بزرگى بيرون كرده است .\r\nزبوف را كه مشهور به قزل‌اياغ است همين خورشيد كلاه به سمت ايران فرستاد .\r\nپاول پادشاه ، پسر او در وقت پادشاهى خود ، فرستاد برگشتند . بعد به تحريك گرگين خان گرجى ، همان پاول پادشاه سالدات تعيين و فرستاد . خلاصه يكترينه كه خورشيدكلاه بوده باشد پادشاهى بود مقتدر و مخترع قاعده و قانون چند در ميان طايفه روس گذاشته و به دست خط خود چيزى نوشته به آنها سپرده كه با الفعل به همان آئين و قرارداد او رفتار مىكنند . چنانچه قتل نفس را كه سابق در ميان آنها شايع بود ، او موقوف داشته ، كه مقصر هر چند تقصير داشته باشد حال او را نمىكشند . نسق و ترجمان در ميان آنها معمول نيست و نظامى بر نظام ايام سلاطين سابق افزوده ، و در هر جا و هر مكان ، اعم از شهر پتربورغ ، يا حول‌حوش آن ، عمارات عالى ، مكان‌هاى دلنشين ، تماشاگاه بسيار ، بناهاى مرغوب برپا كرده ، كه عقل از ديدن آنها حيران است . فى الحقيقت\r\n\r\n","description":"","footnote":"","page_name":" 134 ","page_number":206},
  {"content":"\r\n\r\nاگرچه زن بوده ، اما به مردى و مردانگى قدم در راه و رسم سلطنت و مملكت‌دارى پيموده ، تفصيل بناهاى او در جاى خود ثبت افتاد .\r\nبعد از مدت سلطنت ، در سال 1796 عيسوى ، به عالم باقى رخت كشيده ، بعد از آن الكسندر پاول پادشاه پسر او ، بر تخت قرار مىگيرد . اگرچه او هم منشاء و مصدر امورات بسيار در امر سلطنت گرديده ، و خانهء عالى به جهت خود ساخته كه دورهء آن تمام خندق وسيع كه آب بسيار دارد مىباشد ، و بناهاى ديگر نيز بسيار دارد . اما غرور بسيار داشته و با مادر خود يكترينه بسيار بد بوده ، قاعده و قانون و بناهاى او را از رونق مىانداخته ، و در نظم و نسق امور سلطنت تسلط كامل داشته و اعتنائى به بزرگان و كانسلان دولت خود نمىكرده ، جمعى با يكديگر متحد شده ، به مشورت باكسان و منسوبان او ، شب به طريق سالدات كشيكچى در همان خانه و مكان او رفته او را مقتول ساختند .\r\nمدت سلطنتش چهار سال بود ، و در سال 1800 - عيسوى از عالم فانى گذشت . بعد از آن اين پادشاه جمجاه امپراطور اعظم ، الكسندر پاوليچ كه ولد اكبر پاول پادشاه است ، بر تخت سلطنت قرار گرفته ، كه از سال 1800 - عيسوى الى حال كه سال 1816 عيسوى مطابق سنهء 1231 هجرى ، كه شانزده سال مىشود پادشاه و امپراطور است . و از وجود ذيجودش مملكت روس آباد و معمور ، و وسعت كلى به هم رسانيده ، و فتوحات بسيار در اين زمان به‌جهت او روى داده ، از آن جمله ناپليان كه خود را پادشاه پادشاهان و امپراطور كل مىناميد ، اين پادشاه ذيجاه ، بعد از وقايع مسقو به خرابى و اغتشاش امور او كوشيد ، و شيرازهء سلطنت او را از هم پاشيد .\r\nاز جانب اين پادشاه به او رسيد ، آنچه رسيد . و باالفعل نيز با سپاه بىقياس ، و سالدات و آتش‌خانه و اساس در مملكت فرانسه به دفع و قلع و قمع او مىكوشد و تصرف در ولايات فرنگ بهم مىرساند .\r\nچنانچه قرال پل شاراكه‌له مىگويند و عظيم‌ترين بعضى قرال فرنگ مىباشد و ناپليان نصف آن را به تصرف داشت ، كلا اين پادشاه ذيجاه تصرف و ضميمهء ممالك خود كرده ، يكصد و پنجاه هزار سالدات از آن ولايت گرفته به خدمت مأمور نموده است و برادر خود قسطنتين پاويچ را در آنجا پادشاه كرده گذاشته است و به حدى در معمورى مملكت و آبادى شهر پتربورغ ، و كثرت سالدات ، و سپاه و نظام كوشيده كه الحال در جميع قرال فرنگ ، نه مملكتى به وسعت و معمورى مملكت روس ، نه شهرى به آبادى و خوبى و تنقيه شهر پتربورغ ، و نه سالدات و سپاهى به وفور و پادارى سپاه اين پادشاه ، كه امپراطور است بهم مىرسد . بلكه بعد از اين هم بهم نخواهد رسيد . و از قرارى كه مذكور است ، اين پادشاه ذيجاه را تا اين اوان كه سى و هشت سال از عمر او گذشته ، و به حسب جوانى ، و قد و قامت ، و خوش‌روئى و حشمت ، و اساس سلطنت ، و نيكوئى و شان و شوكت ، و بىتكبرى ، گوى سبقت از همگى پادشاهان سابق روس ربوده ، و من جميع الجهات برترى دارد . تا حال اولادى بهم نرسانيده ، لكن سه برادر و سه همشيره از خود دارد . بعد از خود قسطنتين پاويچ ، و ميخائيل پاويچ ، و نيكولاى پاويچ ، برادران او مىباشند . آن پاولينه و كرنيه پاولند ، و مرىيه پاولند همشيره‌هاى او مىباشد . كه هريك را به شاهزادهء يكى از قرال‌هاى فرنگ شوهر داده ، و مادر پادشاه كه زن بلندقامت\r\n\r\n","description":"","footnote":"","page_name":" 135 ","page_number":207},
  {"content":"\r\n\r\nو بسيار فربه و قطور اندام مىباشد ، نيز حيات دارد . و اسم او مريه فئدورونه مىباشد .\r\nو از پادشاهزاده‌هاى نمسه است . و زن پادشاه زيبا ، وسط القامه ، و ضعيف‌اندام ، شيرين‌كلام ، و محجوبه است . و اسم او ايلى زوت الك سونه مىباشد . او هم از پادشاهزادگان نمسه است . و زبان انگريزى و بعضى زبان‌هاى ديگر مىداند . و تكلم مىنمايد ، و پادشاه ، خود نيز چندين زبان از فرنگان را آموخته ، از جمله زبان فرانسه و انگريز را بسيار خوب تكلم مىنمايد .\r\n\r\nمقالهء دويم . در بيان بناى آبادى شهر پتربورغ و كيفيت رودخانهء بزرگ كه در وسط آن شهر جارى است .\r\nشهر پتربورغ كه سابق بندر كوچكى بوده ، و زمين آن جنگل و جمجمه بوده است ، و پتر پادشاه كبير ، جنگل را قطع ، و بناى ساختن شهر مىگذارد . به اين طريق است كه شهريست پانزده ورث عرض ، و پانزده ورث طول و سى ورث كه پنج فرسنگ بوده باشد دوره دارد . و در وسط شهر رودخانهء عظيم ، مسما به رودخانهء نو واقع است . كه از سمت مشرق جارى ، و به سمت مغرب مىرود . و در سمت شمالى رودخانهء مذكور عمارات و مكان‌هائى كه ساخته شده ، كمتر از سمت جنوبى مىباشد وسعت مكان سمت جنوب بيشتر است . و در سمت شمال ، آنچه عمارات عالى و مكان‌ها و خانه‌ها به هر قسم ساخته شده ، در چندين جزيره واقع است ، كه از همين رودخانهء بزرگ دورتادور جزيره‌ها را آب گرفته و عدد آن جزيره‌ها يازده جزيره مىباشد ، كه در روى هر يك از آنها خانه‌هاى عالى و مكان‌هاى مرغوب و تماشگاهها به اين تفصيل ساخته‌اند ، و اسامى جزاير نيز مشخص است .\r\nجزيرهء اول : مسما به وسيليسكه ، در اينجا خانه‌هاى پادشاهى بسيار بزرگ واقع است ، كه مكتب‌خانهء درس اطفال شمشيربند و مكان واصناف از هر حرفه و هر صنف ، خصوص نقاشى بسيار و اشخاصى كه مخترع چيزى مىشوند ، و ديوان‌خانه سپاه پياده و دريائى و دار الشفا و گمرك‌خانه در آنجا مىباشد و نيز خانه‌اى در آنجا واقع است كه چند طبقه است و وسعت بسيار دارد . در آنجا از جميع وحوش و طيور و مطلق ، جانوران آبى و خاكى ، آنچه جناب بارى خلق كرده است ، و در زمين و هوا و كوهستان بهم مىرسد ، بىجان او آورده ، در مكانها و جاها به جهت تماشا گذاشته‌اند ، و عجائب المخلوقات از مقولهء آدم دوسر و جانوران و حيوانات دوسر و آدمهاى قوىهيكل بسيار غريب عجيب و چيزهاى غريبه نديده و نشنيده در شيشه كرده و در ميان « الكل » « 1 » نگاهداشته‌اند ، كه تفصيل آنها در روز ملاحظه نوشته خواهد شد . و ساير خانه‌هاى معمور از خلق و مكانهاى عالى و تماشاگاها نيز بسيار در آنجا واقع است .\r\nجزيرهء دويم : مسما به پتربورسكه ، در آنجا پتر پادشاه كبير خانهء كوچكى به جهت خود ساخته . و قلعهء مضبوطى در آنجا واقع است ، كه ضرابخانه و كارخانه كه طلا و نقره از معادن آورده در آنجا به عمل مىآورند ، مىباشد و خانه‌هاى قلعه‌بيگى و عمله‌جات پادشاهى و كاركنان كارخانه‌جات مذكور تمامى در آنجا واقع است و كليسائى در آنجا هست كه نعش پادشاهان را در آن مكان برده دفن مىنمايند . و خانه‌هاى مستحفظين قلعه\r\n\r\n\r\n","description":"","footnote":"\r\n( 1 ) - متن : عرق .\r\n","page_name":" 136 ","page_number":208},
  {"content":"\r\n\r\nو ديگران نيز در اينجا بسيار ساخته شده كه در آنها مكان دارند . باغات و تماشاگاه نيز قدرى در آنجا واقع است .\r\nجزيرهء سيم : مسما به وى برسكه است . خانهء پادشاهى كه سپاه دريائى و سالدات در آنجا مىباشد واقع است . و مكتب‌خانهء درس سپاه و خانه‌هاى تجار كه مشغول دادوستد هرچيز هستند در آنجاست و كارخانهء قندسازى تجار هم ، در آنجا واقع است ، كه در آنجا قند ساخته از آنجا به هر جا خواهند حمل‌ونقل مىكنند .\r\n* جزيرهء چهارم : كه مسما به كمينى اسراف مىباشد ، خانه‌هاى پادشاهى و باغ‌هاى مرغوب و عمارات نيكو و مكان‌هاى عالى و تماشاگاههاى خوب در آنجا بسيار است كه در فصل بهار به علت نزديكى و اعتدال هوا ، امپراطور و بسيارى از بزرگان و ساير خلق در آنجا رفته توقف مينمايند ، و بخوش‌گذرانى و عشرت مشغول ميشوند . در آنجا به استادى اهل انگريز پل‌هاى چوبى بسيار عريض مستحكم به وضع خوش ساخته‌اند و كليسا و خانه‌هاى عملهء پادشاهى و اهل شهر نيز بسيار است . و خانهء دار الشفاى بزرگى در آنجا ساخته‌اند كه هر كس از سپاه كه در دعوا كور و شل و چلاق و معيوب مىشود كه ديگر به كار سپاهى نمىآيد در آنجا برده ، معالجه مينمايند و نگاه ميدارند و از سركار پادشاه جيره و رخوت ميدهند كه تكدى نكند .\r\nجزيره پنجم . را ، يله‌كين مىگويند . خانه‌هاى جميع بزرگان و اعيان در اينجا واقع است ، كه در بهار و تابستان به علت اعتدال هوا در اينجا آمده توقف مىنمايند .\r\nجزيرهء ششم . را گراستوسكى مىنامند . در اينجا نيز خانه‌هاى عالى و مكان‌هاى دلنشين و باغات به جهت گشت و تماشا واقع است و از اهل شهر نيز خانه‌هاى بسيار دارد .\r\nجزيرهء هفتم . را پترروسكى مىگويند . در آنجا خانه‌هاى عالى و مكان‌هاى مرغوب بسيار دارد . اما محل گشت و تفريح ايام بهار و تابستان است .\r\nجزيرهء هشتم . مسما به كتوز است . وسط الناس و رعايا ، خانه‌هاى بسيار ساخته توقف دارند .\r\nجزيرهء نهم . را كننسكى مىگويند . يك خانهء پادشاهى بسيار بزرگ در اينجا واقع است ، و مابقى تمام رعايا خانه ساخته توقف دارند .\r\nجزيرهء دهم . را اتبكه مىگويند . در آنجا باغى است كه مجموع گياهى كه به‌بجهت دوا و معالجهء امراض در كنار دارند ، آنجا كشته و به عمل مىآورند . و آنچه دوائى از هر بلاد مىآورند در آنجا برده بيع‌شرا مينمايند و انبارهاى پادشاهى در اينجا بسيار است .\r\nكه انبار مينمايند ، و هر كس از جنس دوائى چيزى خواسته باشد ، از آنجا گرفته بهمهء ولايات روس مىبرند .\r\nجزيرهء يازدهم . جزيرهء كوچكى است اسمى ندارد ، قبل ازين خانهء پادشاهى بوده ، در آنجا منار بلندى داشته روى او ميرفته‌اند ، و دوربين به اطراف انداخته تماشا مىكرده‌اند . كه در هر جا چيزى به نظر آيد ديده باشند . حال رونقى ندارد و خراب است .\r\n\r\n","description":"","footnote":"","page_name":" 137 ","page_number":209},
  {"content":"\r\n\r\nتماشاگاهها در اين سمت بسيار ساخته‌اند . كه پادشاه و همهء بزرگان كه در سمت جنوب در مكانهاى عالى قرار دارند در آن سمت نيز داشته ، در فصل بهار و تابستان به‌علت اعتدال هوا ، از آن سمت به اين سمت آمده ، چندى توقف و باز معاودت به سمت جنوبى مينمايند . اما شهريت و زينت عمارات و خوبى مكانهاى سمت جنوب ، نسبتى به عمارات سمت شمال كه در جزاير واقع است ندارد . بلكه بسيار بهتر است . و وسعت آن هم بيشتر است ، و فاصلهء ميان اين دو سمت هزار قدم مىشود كه در آنجا رودخانهء عظيم و بزرگ واقع است و در دو مكان آن ، پل و جسر طولانى روى رودخانه بسته‌اند كه از آن سمت به اين سمت آمدوشد مىنمايند .\r\nيكى از آن دو پل در مقابل باغ بزرگى واقع است كه در سمت جنوب مىباشد و اشجار و خيابانها و چمن‌ها دارد . وضع اين پل مذكور [ به 
  ] اينطريق است كه چهل و پنج كشتى بزرگ كه طول هر كشتى چهل قدم و عرض هر يك ده قدم مىباشد ، و هر يك از يكديگر ده قدم فاصله دارد در روى آب به طناب‌هاى بسيار كلفت به اقسام مختلف به خط مستقيم به يكديگر بسته‌اند . روى آن كشتىها را تخته‌بندى كرده‌اند . چرخ‌ها و بندها و زنجيرهاى بسيار قوى آهنى و قلاب‌ها و حلقه‌ها و قرقره‌ها « 1 » و ستان‌هاى چوبى روى آن تخته‌ها ساخته و نصب كرده ، كه در نهايت استحكام و محكمى ايستاده و آنها را به آن كشتىها كه در زير تخته‌بندى است محكم بسته‌اند . و از دو طرف تخته‌بندى محجر چوبى ساخته كار گذاشته‌اند و خيابان كرده‌اند ، كه عرض هر خيابان دو سه ذرع مىشود و آن راه را مختص پيادگان قرارداد كرده‌اند كه هر پياده كه عبور نمايد ، از آن دو خيابان عبور كرده باشد و وسط تخته‌بندى كه بيست قدم عرض دارد ، مختص عبور گاريت‌هاى چهار اسبه و دو اسبه و عراده و سوار و بار و هر كه خواهد آمدوشد نمايد ، بوده باشد .\r\nطول اين پل نهصد و شصت قدم است . از غرايب اين است كه پل به اين طول و عرض و اينهمه اسباب و اساس در هشت ماه ايام زمستان كه اين رودخانه به كلى يخ مىكند و خلق تمام با اسب و گاريت و غير آن از روى يخ آمدوشد مىنمايند ، اين پل را با اسباب برمىدارند و كشتىهاى مذكور را در يكطرف رودخانه كشيده ، در گوشه‌اى قرار مىدهند و اسباب آن را نيز به جائى مىگذارند .\r\nو چون هواى همين سمت شمالى ملايم‌تر از سمت جنوب مىباشد باغات و بستاتين [ بسيار دارد 
  ] .\r\nاول بهار كه مىشود و يخ رودخانهء مذكور تمام شكسته و به سمت دريا مىرود ، باز همان اساس و اسباب پل را آورده ، بهم نصب مىكنند و پل را مىبندند و مدت چهار ماه كه بهار و تابستان دارند از روى آن عبور مىكنند .\r\nپل ديگر به همين نسبت و همين طريق كه تحرير شد ، روى همين رودخانه در مقابل ميدانى ساخته شده ، كه در آنجا صورت پتر پادشاه را سوار بر اسب به قسم باشكوهى ، از هفت‌جوش ريخته و بر روى سنگ بسيار بزرگى نصب كرده ، برپا داشته‌اند كه چنين\r\n\r\n\r\n","description":"","footnote":"\r\n( 1 ) - متن : غرغرها .\r\n","page_name":" 138 ","page_number":210},
  {"content":"\r\n\r\nمىنمايد كه سوارى بر روى كوهى مىباشد و اسب آن دو دست از زمين برداشته بر سر دم ايستاده شده ، و دور آن ميدان نيز خانهء بزرگى به جهت كشتىسازى ساخته‌اند كه به طريق قلعهء محكمى مىباشد . اما اين پل قدرى كوچك‌تر از آن پل مقابل باغ است . و اصل اين رودخانه بزرگ از درياچه‌اى به شهر پتربورغ جارى است ، كه مسافت آن از درياچه الى شهر پتربورغ شصت ورث كه ده فرسنگ راه بوده باشد مسافت دارد . و عرض آن درياچه هشتاد و چهار ورث كه چهارده فرسنگ باشد ، و طول يكصد و هفتاد پنج ورث ، كه بيست و نه فرسنگ باشد ، و دوره ، سيصد و هفتاد ورث كه شصت و دو فرسنگ بوده باشد ، مىباشد . و از آنجا كه اين رودخانه به پتربورغ مىآيد از پتربورغ نيز رفته بدرياى بزرگ ملحق مىشود .\r\nمسافت از پتربورغ تا دريا هم بيست و هشت ورث ، كه پنج فرسنگ و كسرى « 1 » بوده باشد مىشود . و از عجايب « 2 » اين است كه از اول جائى كه اين رودخانهء عظيم به اين عرض و طول داخل شهر پتربورغ مىشود الى انتهائى كه از شهر به كلى بيرون مىرود از هر دو سمت بدنهء رودخانه را كه شمالى و جنوبى بوده باشد ، از ته آب الى يك ذرع از زمين شهر پتربورغ بلندتر كه تخمينا ده ذرع مىشود ، تمام از سنگهاى تراشيدهء صاف بلندقد ، و وسط و كوچك‌تر ، ساخته و بالا برده‌اند ، كه درز سنگ معلوم نمىشود . دور آن يك ذرع سنگ بست كه از زمين شهر بلندتر است و بطريق سد مستحكمى به خط مستقيم از هر طرف به نظر مىآيد ، سنگهاى يك‌پارچه كه از پنج ذرع الى يك ذرع و نيم طول و يك ذرع عرض و شش گره قطر دارد ، كار كرده‌اند ، و بفاصلهء هر چند قدم بست‌ها از آهن و سرب بر او زده‌اند كه مباد عيب و نقص بهمرساند و در كمال استحكام ساخته شده است كه آدمى كه در كنار رودخانه راه ميرود آن سد تا حد كمرگاه مىباشد ، و از آنجا كه ملاحظه توى رودخانه مىنمايند ، بدنهء رودخانه تا ته آب به همين نسبت آن سنگ‌بندى ظاهر است ، و در بعضى مكان‌هاى همين سنگ‌بست ، راه بتركيب مرغوبى گردانيده ، پله‌ها از سنگ‌هاى يك‌پارچه ساخته‌اند ، كه هر كس خواسته رفته آب برمىدارد ، يا رفته در آنجاها به كشتىها سوار شده به رودخانه مىرود ، يا از آنجا حمل‌ونقل چيزى در كشتىها مىنمايند .\r\nوضع اصل رودخانهء بزرگ همين بود كه تحرير شد . از همين رودخانه در سه مكان سه شعبه رودخانهء كوچك‌تر از آن بريده و به سمت عمارات و خانه‌هاى جنوبى كه شهريت آن از آن سمت شمالى غالب‌تر است جارى كرده‌اند كه هر شعبهء آن پنجاه قدم و چهل قدم عرض دارد ، و يكى از شعبه‌هاى مذكور چهار ورث ، و دو شعبهء ديگر ، هريك سه ورث طول دارد ؛ كه در شهر جارى است ، و در انتها باز ملحق به رودخانهء بزرگ و درياى مذكور مىگردد . و در روى اين سه شعبهء رودخانهء مذكوره ، در هر جا بفاصلهء يك ورث راه پل‌هاى مستحكم از سنگ بزرگ تراشيدهء صاف ساخته‌اند ، و در روى آنها نيز زنجيرهاى آهنى با دانهء درشت و حلقه‌ها و قلاب‌هاى آهنى و قرقره‌ها « 3 » به كار برده‌اند\r\n\r\n\r\n","description":"","footnote":"\r\n( 1 ) - متن : كثرى\r\n( 2 ) - متن : عجايبات\r\n( 3 ) - متن : غرغره‌ها\r\n","page_name":" 139 ","page_number":211},
  {"content":"\r\n\r\nكه كمال استحكام بهمرسانيده ، و در زير پل طاق‌هاى بزرگ از سنگ ساخته‌اند ، كه مكرر در فصل بهار و تابستان ، كشتى بزرگ با بار از آنجا عبور كرده ، از رودخانهء بزرگ ، داخل اين رودخانه‌هاى كوچك‌تر مىشود ، و بهر مكان و هر جا و هر خانه كه مىخواهند مىروند . و در مقابل آنجا در ميان رودخانه ايستاده ، بار خود را به خشكى آورده ، خالى مىنمايند و بهرمكان خواسته مىبرند . عمق اين سه شعبهء رودخانهء مذكوره ، كه در شهر جارى گرديده‌اند تقريبا هشت ذرع مىشود . از هر طرف دو بدنهء آن شعبه‌ها را تمامى از سنگهاى صاف تراشيدهء بزرگ و كوچك و وسط ، از ته آب الى لب زمين شهر سنگ بست كرده‌اند . و در نهايت استحكام و صفا ساخته‌اند . به لب رودخانه كه زمين شهر بوده باشد كه رسيده‌اند ، ستانها از سنگ يك‌پارچه بفاصلهء دو سه ذرع كار گذاشته‌اند ، و قد آنها يك ذرع مىشود و فاصلهء ميان سنگ‌هاى مذكور را محجرهاى « 1 » كلفت ، از آهن ساخته كار گذاشته‌اند كه يك ذرع ارتفاع دارد و از آنجا تا روى آب رودخانه ، سه ذرع يا بيشتر يا كمتر خواهد بود . و اين سه شعبهء رودخانهء مذكوره به همين نسبت در اغلب كوچه‌هاى شهر جارى است و در بعضى كوچه‌ها كه اين شعبه‌ها جارى نشده ، باز از آنها شعبهء ديگر به همان نسبت و همان عرض و همان سنگ و پل‌ها بدون كم و زياد بريده و برده داخل كوچه‌هاى ديگر كرده‌اند ، و در همه‌جا و هر كوچه كه رودخانه هست ، هرچند قدم فاصله ، از دو سمت همان محجر « 2 » آهن سنگ‌بندى كرده پله‌ها از سنگ تا روى آب ساخته‌اند كه هر كس خواسته رفته آب برمىدارد و هر نوع كارسازى از مقولهء حمل‌ونقل هرچيز از كشتى روى رودخانه ، از همين راه‌ها مىكند اما افسوس كه آن رودخانهء عظيم بزرگ ، و اين سه شعبهء ديگر از آن بريده شده و داخل سمت جنوبى شهر مىشود . و آب بسيار گوارائى دارد . هشت ماه بشدت يخ مىكند كه صدهزار خلق و آدم و عراده و گاريت ، با اسبها در روى آن رفته تردد مىنمايند و عيب و علت نمىكند . شدت سردى هوا در هشت ماه به اين مرتبه است و آن هنگام آن پل‌ها و جسرهاى بزرگ را باز كرده‌اند و بعد در چهار ماه بهار و تابستان كه يخ به كلى آب مىشود و ديگر آثار ندارد جسرها را بسته و كشتىها و گمىها از كل قرال فرنگ ، ابتدا به قلعه كه براى محافظت در يك سمت دريا و رودخانه ، در ميان آب ساخته‌اند و مشهور به كرنشتات مىباشد مىآيند ، و از آنجا داخل رودخانهء بزرگ شده كه از وفور آنها از مدول « 3 » كشى روى رودخانه به طريق جنگل به نظر مىآيد و علاوه‌بر آن تمامى سوخت و آذوقه و ما يحتاج هشت ماههء آنها را در كشتى كوچك و بزرگ كرده ، و از رودخانهء بزرگ به اين سه شعبهء رودخانه ديگر در شهر آورده و روى آب مىآيند . هركس هر چيز خواسته خريدارى و كشتى را آورده ، در مقابل خانهء خود نگاه مىدارد و از همان راهها كه ساخته‌اند به خشكى آورده ، حمل‌ونقل بجا و مكان خود مىنمايند و آب‌هاى مصارف و خوراك آنها نيز از همين رودخانه است .\r\nاگر فرضا كوچهء ، رودخانه در آن جارى نباشد عراده‌ها و مشك‌هاى چوبى بزرگ ساخته روى عراده گذاشته سر رودخانه‌ها مىآيند و از همان راهها آب برداشته بار كرده\r\n\r\n\r\n","description":"","footnote":"\r\n( 1 ) - متن : معجرهاى\r\n( 2 ) - معجر\r\n( 3 ) - مج : دكل\r\n","page_name":" 140 ","page_number":212},
  {"content":"\r\n\r\nمىبرند .\r\nالحق آبادى و معمورى شهر پتربورغ از رودخانه‌هاى مذكور است . همچنانكه در وقتى كه به كلى يخ مىكند روى رودخانه آمده بطريق چاه چندين جا و مكان مىسازند ، و سوارخ مىكنند و هر روزه آمده اگر يخ كرده مىشكنند و آب برداشته بخانه‌هاى خود مىبرند . نقصى كه دارد اين است كه اگرچه آب تند مىرود ، اما كثافات « 1 » و فضلات خانه‌ها ، و مكان‌ها ، و كوچه‌ها ، از زير زمين راهها ساخته‌اند كه داخل رودخانه مىشود و آب مىبرد .\r\n\r\nمقالهء سيم : در بيان وضع عمارات و خانه‌ها و كوچه‌هاى شهر كه در سمت جنوبى رودخانهء بزرگ واقع است :\r\nابتدا كوچه‌هائى كه در اين شهر ساخته‌اند ، بعضى بسيار عريض است ، كه به قدر يكصد قدم بيشتر يا كمتر عرض آنها مىشود كه رودخانه در وسط آن كوچه‌ها جارى است و بعضى نيز عرض وسيع دارد كه بجاى رودخانه بلوار واقع است و وجه تسميه بلوار تحرير خواهد شد . و بعضى چندان عرض ندارد و هفتاد قدم ، الى پنجاه قدم عرض آنها مىشود و در وسط هيچ چيز واقع نيست كه از هر طرف و هر سمت خواسته باشند عبور مىنمايند ، و طول اين كوچه‌ها از پنج ورث راه ، هست الى نيم ورث ، كه تمام آن‌ها را راست و به خط مستقيم ساخته‌اند . اما كوچه‌هائى كه به قدر صد قدم يا بيشتر عرض دارد ، و پنج ورث و چهار ورث طول دارد ، و رودخانه در وسط آنها واقع مىباشد ، به اين وضع است كه از هر دو طرف رودخانه هر طرفى بيست و پنج قدم يا كمتر يا بيشتر ، راه قرار داده‌اند . و بعد از آن ، به خط مستقيم خانه‌ها را راست يكديگر كه بهيچ‌وجه پيش و پس ندارد ، بنا كرده‌اند ، و اين راه را به قدر يك ذرع از سمت لب رودخانه كه محجر « 2 » آهن است و يك ذرع از سمت مقابل آن كه شالدهاى خانه‌ها مىباشد يك چهارم از اصل زمين بلند كرده ، سنگ صاف تراشيدهء بزرگ فرش كرده‌اند . و چوبها در زير زمين و سرستانها در روى زمين در بغل همين سنگ‌بست ، به‌جهت استحكام كار كرده‌اند كه مردان و زنان و اشخاصى كه پياده راه ميروند از روى همين سنگ بست از دو طرف راه رفته از وسط كوچه عبور نمايند ، و وسط آن را كه به قدر بيست قدم كمتر يا بيشتر مىشود از سنگ قلمبه در كمال استحكام فرش كرده‌اند .\r\nگاريت‌هاى چهار اسبه دو تا سه تا در بغل يكديگر به راه ميرود و عراده و سوار و مطلق معبورين و حيوانات نيز از همين ميانه راه ميروند و به سمت سنگ‌بست كه مختص پياده رفتن است يكى از اينها عبور نمىنمايند . و آن كوچه‌هائى كه بلوار در ميان آنها واقع است نيز به همين نسبت از دو طرف سنگ‌بندى را وارد و بلوار اين است كه بجاى همان رودخانه‌ها كه در كوچه‌ها جارى است وسط كوچه را يك ذرع كمتر از زمين بلند كرده ، دور آن را سنگ‌بست مضبوط كرده‌اند ، و روى آن را خاك نرم ملايم ريخته‌اند و از دو طرف آن درختهاى بلندقد خوش‌تركيب ، و چمن سبز به خط مستقيم ، در كمال صفا و پاكيزگى نشانيده و ساخته‌اند و محجرهاى « 3 » چوبى كار گذاشته‌اند و وسط حقيقى همانجا را كه پنج شش ذرع عرض دارد خاك ملايم ريخته هموار كرده‌اند .\r\n\r\n\r\n","description":"","footnote":"\r\n( 1 ) - متن : كسافات\r\n( 2 ) - متن : معجر\r\n( 3 ) - متن : معجرهاى\r\n","page_name":" 141 ","page_number":213},
  {"content":"\r\n\r\nمردان و زنان و هر كس كه پياده بوده باشد ، و خواهد كه با تفنن راه برود ، از آن وسط رفته عبور مينمايند و در همهء بلوارها هر به چند قدم فاصله ، كرسىهاى طولانى ساخته گذاشته‌اند ، كه زنان و مردان در بين راه رفتن ، پنج نفر ، ده نفر با يكديگر روى آنها نشسته ، دو ساعت ، سه ساعت ، هرقدر خواسته باشند ، صحبت ميدارند . و بعد برخاسته « 1 » ، هرجا خواهند ميروند و بعضى كوچه‌هاى ديگر كه نه رودخانه و نه بلوار ، هيچيك ندارد ، و چندان هم عريض نيست اغلب بازار دو طرف سنگ‌بست دارد ، و وسط از سنگ قلمبه فرش است ، و بسيارى نيز تمام كوچه مىگويند . از سنگ قلمبه فرش دارد . و همچنانكه در ايران محله مصطلح [ است 
  ] در اينجا كوچه مىگويند . هركوچه كدخدا و پاكارو داروغه و جاروب‌كش و خاكروبه‌بردار ، با عراده ، و بناى مختص و آهنگر و ساير عمله ، و يكنفر سركار مشخص معينى دارد كه همهء اينها از سركار پادشاه مواجب دارند . و ماه‌بماه دريافت مىكنند و از طلوع صبح الى شام در اين كوچه‌ها ، چه در زمستان ، چه ساير فصول گردش مينمايند . هرجا سنگى از جاى خود حركت كرده باشد ، دفعى بجاى خود ميگذارند و اگر محجرهاى آهن كنار رودخانه ، اندك عيبى كرده باشد ، آهنگر ، دكان حدادى خود را با كورهء آتش روى عراده گذاشته گردش مىكند . هرجا كه عيب كرده ، همان ساعت اسباب حاضر كرده ، در همانجا درست كرده ، بجاى ديگر ميرود .\r\nفراش و جاروب‌كش و خاكروبه‌بردار ، صبح و عصر بنحو استمرار ، در كوچه و بازار گردش مينمايند . اگر خاكى و خاشاكى و خاكروبه و كثافاتى « 2 » در هر جا بوده باشد بلاتأمل جاروب كرده برمىدارند و به عراده بار كرده برده به دريا مىريزند . صفا و پاكيزگى همهء كوچه‌ها بحديست كه اگر پاى بىكفش در آنجا كسى راه رود اصلا پا كثيف نمىشود ، و آن بلوارها نيز مستحفظ چند دارد ، كه در زمستان و تابستان درخت‌هاى آنجا را محافظت مىكنند و تربيت مينمايند كه هميشه بىعيب و بىنقص در عين صفا و خوبى مىباشد .\r\nدر هر بلوار اطاقى ساخته‌اند كه سرايدارى دارد و اساس ميز و صرف چاى « 3 » در آنجا آماده است . زنان و مردان هر كس خواهد در آنجا رفته چيزى صرف مىكند و فراخور آن وجهى مىدهند و اگر هم خواسته باشند كه مرد و زن ، در آنجا مرتكب عمل لغوى شوند ، در كمال آسانى ، بلامانع مىشوند و قبحى ندارد ، همين كه زن راضى شد احدى را سخنى نيست .\r\nدر همهء اين كوچه‌ها بفاصلهء هر بيست سى قدم ستان بلند « 4 » چوبى ، و در حوالى خانه پادشاه از آهن به تركيب خاصى به زمين كار گذاشته‌اند ، و در سرستانها فانوس آينه نصب كرده‌اند . شبها از سركار پادشاه در آنها چراغ روشن كرده ، مىسوزد . كه هر كس عبور مىنمايد در كمال روشنى و خوبى مىباشد و احتياج به فانوس دستى نيست . مگر شبهائى كه ماه‌تاب روشن باشد ، و طول آن شبها چهار ساعت بيشتر نباشد . چراكه در آنجا روز به بيست ساعت ، و شب چهار ساعت ، و بخلاف آن ، شب بيست ساعت ، روز چهار ساعت ، مىشود در چنين شبها چراغ موقوف است . تفصيل وضع كوچه‌ها به اين طريق\r\n\r\n\r\n","description":"","footnote":"\r\n( 1 ) - متن : برخواسته\r\n( 2 ) - متن : كسافاتى\r\n( 3 ) - متن : چاهى\r\n( 4 ) - متن : بلندى\r\n","page_name":" 142 ","page_number":214},
  {"content":"\r\n\r\nبود كه تحرير شد .\r\nكيفيت خانه‌ها ، وضع ساختن خانهء ايشان از اينقرار است كه خانه‌ها ايشان بطريق دستور ايران فضا و حوض و باغچه ندارد ، و در خانه‌هاى ايشان آسمان مرئى نيست . چرا كه تمام پوشيده و اينقسم است ، كه از در كه داخل ميشوند ، پله‌ها از چوب و سنگ به اقسام مختلف ساخته‌اند ، و دو طبقه ، و سه طبقه ، و چهار طبقه ، الى پنج طبقه ، زياد از پنج طبقه نساخته‌اند . اوطاق‌ها و مكان‌هاى بزرگ و كوچك در روى يكديگر ساخته‌اند ، و تمام راه به يكديگر دارد . و فرش اطاق‌ها چوب است . بسيار مكان‌ها را كه باصفا ساخته‌اند ، فرش چوبى را به تركيبات خوش‌آينده ساخته‌اند . و تمام اوطاق‌ها سقف هموار است و روى آن را گچ‌برىها ، به اقسام مختلف كرده ، بعضى هم منقش است ، و بطريق ايران طاقچهء بالا و پائين ندارد . همهء اوطاق‌ها را در اطراف ، پنجره‌هاى بزرگ از آينه ساخته ، كار گذاشته‌اند ، كه در اطراف كوچه و راه‌ها نمايان است .\r\nدر هر خانه لامحاله ، در همهء طبقات چندين اوطاق بزرگ و وسط و كوچك دارد ، كه هر يكى مختص كارى و امرى مىباشد . مثلا شب‌خواب جداست . خلوت علاحده است .\r\nاوطاق به جهت مهمان معين است . مكان ميز و صرف غذا جداگانه است . مكان رقص و بال مختص است . مكان نشستن و صحبت جداست . انبار هر چيز علاحده مىباشد . مكان‌هاى خدمه جداجدا مىباشد . در هر اوطاق كه مختص يك امرى است ، امر ديگر ممكن نيست .\r\nكه در آنجا كرده باشند و غالب خانه‌ها ، به يك قسم و يك تركيب است . بعضى زينت و نقاشى و گچ‌برى و نقش‌نگار بسيار دارد . و بزرگ كوچك دارد . اولا اصل بنا بيك نسق مىباشد . و از بيرون خانه كه كوچه است ، تمام خانه‌ها به نظام و به خط مستقيم ساخته شده ، كه از يكديگر پس و پيش ندارد ، و بسيارى بهم متصل است ، و ديوارهاى خانه را كه از سنگ و آجر سرخ ساخته‌اند و روى آن را گچ‌برى و رنگين مىنمايند ، و بام خانه‌ها را بطريق شيروانى پوشانيده بعد از اينكه چوب‌بندى آن تمام مقشود ، آهن را نازك و پارچه پارچه كرده ، و رنگ سرخ و سبز به آن زده ، به يكديگر متصل كرده ، روى سقف تمام خانه‌ها ، كار مىگذارند و به حدى مضبوط مىكنند كه توان شرح نمود . اما همچنان قسمى است كه به محض نزول بارش آب از ناودانهاى آهنى كه در اطراف بام‌ها به طريق لوله كار گذاشته‌اند ، سرازير مىشود و قطره‌اى روى بام نمىماند و داخل كوچه مىشود . و به آب شيرها كه ساخته شده فرو مىرود . و داخل رودخانه مىشود .\r\nدر ايام زمستان كه مدت هشت ماه برف روى پشت‌بام‌ها مىماند ، به علت اينكه تمام آهن است ، مطلقا و اصلا عيب و نقصى در عمارات آنها واقع نمىشود ، و ديگر در خانه‌ها و در اوطاق‌ها ، هركس در يك سمت اوطاق پيچى كه عبارت از بخارى آتش بوده باشد ، ساخته . روى آن را اغلب از كاشى و بعضى حلبى و بسيارى سنگ مرمر بتركيب خوش‌آيند ساخته‌اند . لوله‌ها و سوراخ‌ها به اوطاق‌هاى ديگر كار گذاشته‌اند ، كه در يك مكان كه آن بخارى سوخته مىشود ، بعد از سوختن هيمه « 1 » ، سر بخارى [ را 
  ] مىگيرند و آن سوراخ‌ها و رخنه‌هاى اوطاق ديگر را باز مىكنند . تمامى به حدى گرم مىشود كه در سرماى سى درجه كه نميتوان لحظه‌اى در خارج اوطاق توقف نمود ، در آن اوطاق‌ها ، عرق از بدن جارى\r\n\r\n\r\n","description":"","footnote":"\r\n( 1 ) - متن : همه ، ولى ظاهرا بايد هيمه - هيزم باشد . « هيمه - هيزم ، فرهنگ معين »\r\n","page_name":" 143 ","page_number":215},
  {"content":"\r\n\r\nمىشود .\r\nبيشتر اصل عمارت آنها از چوب ساخته مىشود ، و روى چوب را گچ ماليده نقش ونگار مىنمايند . از اول بناى ساختن خانه ، در اين شهر ، الى حال كه عهد دولت اين پادشاه است ، قرار در آنجا اين است كه هر كس در هر جا و مكان ، و هر كوچه كه مىخواهد خانه ساخته باشد ، ابتدا معماران ، كوچه را ديده ، طرح و نقشهء خانه را مىكشند ، و صاحب خانه آن نقشه را نزد پادشاه برده ، مذكور مىنمايد كه در فلان كوچه ، به اين عرض و طول ، و به اين طريق ، مىخواهم خانه ساخته باشم . پادشاه ملاحظه مىنمايد ، اگر از نظام بيرون نيست و همه‌چيز آن موافق قاعده و ضابطه است ، اذن ساختن ميدهد . و الا هر جرح و تعديل كه خواسته باشد مىكند و آنوقت اذن ساختن مىدهد . آن شخص آمده بناى خانهء مذكوره را مىگذارد ، واحدى مأذون و مرخص نيست كه بدون حكم پادشاه در جائى خانه ساخته باشد .\r\nبناى خانه‌سازى ايشان هم به اين طريق بود كه قلمى گرديد . اما خانه‌ها و مكان‌هائى كه در همين سمت واقع است ، ابتدا خانه‌هاى عالى و عمارات پادشاهان است كه هر يك از آنها چندين خانه‌ها و مكان‌هاى وسيع و تماشاگاهها و جاهاى غريب به اقسام مختلف ساخته‌اند . و بعد كه از ميان رفته‌اند ، پادشاه ديگر ، توقف در خانه او را به خود ميمون ندانسته ، به جهت خود خانه و عمارات برپا كرده ، كه بعضى آنها هر يك بجاى خود تحرير خواهد شد .\r\nديگر كشيك‌خانه‌ها ، و مكانهاى سپاه و سالدات است ، كه هر يك از آن خانه‌ها پنج هزار ، چهار هزار ، كمتر بيشتر آدم در آن‌ها توقف دارد ، و وسعت آنجاها و آن مكانها از حد بيرون است . و ديگر خانه‌هاى دار الشفاها ، به جهت بيمارى مطلق خلق ، و بعضى از اهل سپاه و سالدات ، و هر كس مريض شود ، و به آنجا برود كه معالجه نمايند ، بسيار ساخته شده ، و خانه‌ها نيز به جهت تربيت اطفال عامهء خلق ، و اطفال و دختران بزرگان ساخته‌اند ، و خانه‌هاى وسيع به جهت گمرك‌خانه و كاروانسراها و خانهء گشتى سازى و خانه كه كاغذ در آنجا چاپ مىنمايند كه به عوض پول رواج تمام دارد ، و كارخانه‌جات از براى ساختن هر آلات حرب ، و هر نوع اقمشه و زرى ، و هر اسباب و هر چيز ، و بازارهاى متعدد ، بسيار الى غير النهايه ، كه از اهل حرفه خواسته باشى در آنجا ساكن هستند كه او را يكسى ؟ مىگويند و از اهالى همهء فرنگ خصوص انگريز [ كه 
  ] در آنجاها مشغول هر كسب مىباشند . بيحد و بىنهايت است ، و خانه‌هاى عالى و عمارات با زينت بزرگان ، كه الحق هر يك بجاى خود ، مثل و مانند ندارد ، بسيار ساخته شده ، و خانه‌هاى تجار و اهل شهر و بعضى از غربا نيز بسيار است ، و از همهء قرال فرنگان در آنجا هستند و خانه دارند . خصوص اهل انگريز كه كوچه‌ايست مشهور به كوچهء انگريزها ، و در آنجا اهل انگريز به آئين خود ، خانه‌هاى عالى و عمارات مرتفع چهار طبقه ، پنج طبقه ، در كمال زينت و آراستگى ساخته‌اند ، و در آنجا توقف دارند .\r\nچندين كليساهاى مشهور كه از جمله يكى از كليساى قزان مىگويند هشتاد و چهار عدد ستان از سنگ مرمر يك‌پارچه دارد ، كه بلندى هر يك يازده ذرع ، و قطر پنج ذرع مىباشد . و همهء آن كليسا را از سنگ مرمر ساخته‌اند و چندين باغ در هر جا و هر مكان\r\n\r\n","description":"","footnote":"","page_name":" 144 ","page_number":216},
  {"content":"\r\n\r\nدارد كه وصف هر يك طول غريبى دارد ، از جمله يكى همان باغى است كه عقب خانهء پادشاه و از سمتى مقابل به رودخانهء بزرگ و از سمتى مقابل خانهء صاحبى ايلچى ، و از سمتى مقابل خانهء پل پادشاه واقع است . و در سمت مقابل رودخانه ، قريب به چهل ستان سنگى يك‌پارچهء بسيار مرتفع قطور دارد كه در زمين كار گذاشته و فاصلهء آن را كه هر يك هفت هشت ذرع مىشود پنجرهء آهنى مستحكم خوش‌آيندهء بلندقد ساخته ، گذاشته‌اند ، و روى آن را مطلا كرده‌اند ، بوضعى كه از خارج باغ كه راه مىروند ميان باغ تمام نمايان است .\r\nدر اين باغ نيز پادشاه كبير خود عمارت كوچكى ساخته ، و در آن عمارت پاره‌اى صورت و صندوق چند از چوب به دست خود ساخته و تراشيده و منبت كرده ، كه الحق در قوهء هيچ استادى نيست .\r\nديگر عمارات كوچك بىوضع در دو سه مكان دارد ، از جمله مكانيست كه در آنجا جمعى توقف دارند ، چاى « 1 » و شراب و عرق دارند ، هركس در بين گشتن در باغ ميل دارد ، در آنجا رفته صرف مىكند و زنان كه در فصل بهار و تابستان هر روز به سبيل استمرار در روز غير باران صبح و عصر در اين باغ رفته گردش مىنمايند ، هريك كه در آنجا مشترى بهم برسانند ، با يكديگر قرارى بدهند ، در همان مكان رفته ، امر خود را از هم ميگذرانند ، و هر عملى خواسته باشند مىكنند از جمله آقا بيك دربندى را داريم اوقات در آن مكان ميديدند كه شرب كرده ، و با زنان فيوج در آن مكان به صحبت مشغول است . همين باغ منتهاى وسعت [ را 
  ] دارد ، و به سمت ديگر آن ميدانى واقع است كه در هر صبح ، در همهء اوقات جمع كثيرى از سالدات و همهء سپاه در آنجا جمع ميشوند ، و تا قريب ظهر مشق جنگ و انداختن توپ و تفنگ مىنمايند .\r\nاشجار و درختهاى بسيار دارد . خيابان‌هاى طولانى مقابل يكديگر ، درخت‌هاى گل بسيار دارد . چمن سبز خرم بسيار دارد . تصاوير بسيار به اقسام مختلف ، از سنگ مرمر تراشيده در اين باغ بنظام گذاشته‌اند . و همچنين باغات ديگر در اين [ جا 
  ] بسيار واقع است . چندين ميدان وسيع دارد ، كه در هر ميدان چندين هزار آدم مىتواند توقف كرده باشد . از جمله ميدانى در « 2 » [ جلو 
  ] خانهء پادشاه واقع است كه دو سه دفعه ملاحظه شد . كه شصت هزار سپاه سوار و سالدات كه هميشه كشيك ، خانهء پادشاه مىباشند ! ! ، در آن ميدان جمع بودند ، و اهل شهر و همهء خلق ! نيز در اطراف ميدان ايستاده بودند ، و ما در ميان خانهء پادشاه توقف و ملاحظهء آنها را مىكرديم . چنين مىنمود كه در اين ميدان قليل معدود مىباشد ، و همهء اطراف آن باز خالى بود . مگر مقابل خانهء پادشاه ، كه اين كثرت همه در آنجا جمع مىبودند . ميدان ديگر دارد كه صورت پتر پادشاه كبير را در آنجا سوار بر اسب ، روى كوهى ايستاده ، [ درست 
  ] كرده‌اند ، و همچنين چند ميدان با وسعت ديگر نيز دارد ، و خانه‌ها به جهت رقص و آپره كه مكان بازى مىباشد ، بسيار ساخته‌اند . و طويله‌هاى منهج « 3 » كه مكان اسب است از سركار پادشاهى كه هر يك چندين هزار آدم و اسب در آنجا ، جا مىشود بسيار است .\r\nخانهء پرورش اطفال بىپدر و بىمادر و خانهء تربيت آنها و ازين مقوله خانه‌ها نيز بسيار است .\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : درب\r\n( 3 ) - متن : و طويله‌ها و منهج‌ها\r\n","page_name":" 145 ","page_number":217},
  {"content":"\r\n\r\nكارخانه‌هاى توپ‌ريزى ، آينه‌سازى ، اسلحه‌سازى ، ماهوت‌سازى ، و كارخانه‌جات ريسمان‌تابى ، و سفيدبافى ، و چيت‌سازى ، و هر مقوله پارچهء زرى و ابريشمىسازى ، بسيار است . ديگر خانه‌هاى رعيت و اهل شهر و غربا بسيار ساخته شده ، مذكور مىنمودند كه نه هزار خانهء وسيع دارد و در هر محله و كوچه ، منارى ساخته‌اند ، و شخصى در آنجا موكل است كه چون خانه‌ها از چوب ساخته شده ، اگر فرضا خانه [ اى 
  ] آتش بگيرد ، بلاتأمل خلق را مطلع مىكند . همه جمع مىشوند و اسباب آهنى و برنجى كه ساخته‌اند ، كه آب را از زمين بالا مىبرند ، حاضر مىنمايند بوضعى آب ريخته ، خاموش مىسازند .\r\nديگر تماشاگاهها ، جاهاى باصفا ، مكان‌هاى عالى ، در هر جاى اين شهر بسيار ساخته‌اند ، كه هر جاى از آنها كه مشهور است و ملاحظه شده است ، در همان روز ملاحظه در روزنامه تفصيل آن نوشته خواهد شد .\r\nصاحبى ايلچى مكرر بيان مىنمايند كه در جميع قرال فرنگ و هندوستان ، و ساير بلاد ربع مسكون ، شهرى به اين خوبى و به اين خوش‌آيندگى ، و به اين كثرت آب و خوش‌وضعى ، و اينطريق عمارات عالى ، و پاكيزه بهم نمىرسد و نخواهد رسيد .\r\n\r\nمقالهء چهارم . در بيان اسباب و اوضاع خانه و لباس زنان و مردان ايشان :\r\nاسباب و اثاث البيت اين طايفه كه در خانه‌ها و اوطاق‌هاى خود گذاشته‌اند : صندلى و كرسى نشيمن ، و بانك و كت شب‌خواب ، و تخته‌هاى چهارپايه كه ميز مىگويند ، و صندوق‌هاى آينه به طريق كتاب‌دان و شمعدان‌ها ، و چهل‌چراغ بلور ، و اقسام تصويرات ، و آينه‌هاى بزرگ و كوچك ، و بسيارى ظروف چينى ، و بلور و بارفطن به جهت زينت ، و اقسام ساعت‌ها ، در اوطاق‌ها ، و مكان‌هاى ايشان گذاشته‌اند و از خارج مشخص است ، كه از همين مقوله اسباب و اوضاع خانه ، از اكابر و اعزه و اعيان ، و امناى دولت ، و ارباب دول ، و اشخاصى كه اسمى و رسمى دارند . و تجار و صاحب دولتان ، و كسبه و اواسط الناس ، و ساير اهل شهر ، حتى مضيق كه رعيت بوده باشد ، هريك درخور مرتبه و وسعت زندگانى و خانهء خود ، چنين اسبابى دارند .\r\nغرض اين است كه اثاث البيت « 1 » ايشان از اين مقوله چيزها مىباشد ، و لباس ايشان ابتدا از مردان بزرگان بطريقى كه اهل ايران بسيارى ملاحظه كرده‌اند ، قباى ماهوت كوتاهى به وضع فرنگ ، و زير - آن دو سه چيز ديگر ، به طريق زير ارخالق پوشيده‌اند ، و پيراهن سفيد ، روى بدن دربر دارند و دستمال سفيدى در گردن بسته‌اند ، و زيرجامهء بسيار تنگى به همان قد و اندازهء اندام خود پوشيده ، يك زوج چكمهء سياه در پا دارند ، و كلاهى به قسم فرنگى كه جنس آن به طريق نمد بسيار محكمى بوده باشد و سياه است درسر مىگذارند و سر را گل سفيدى بطريق نشاسته مىمالند كه موى سر تمام سفيد شده باشد و اين عمل از براى اين است كه در هنگام پيرى هم كه موى آنها سفيد مىشود چنين دانند كه گل سفيد ماليده‌اند نه از پيرى سفيد شده ، لكن به جهت حرمت بزرگان و پادشاه نيز در وقت رفتن نزد آنها اين گل سفيد را هم در سر مىمالند و حرمت مىدارند و اين عمل در جمع بلاد فرنگان متداول است و عمل بسيار پوچى است ، چراكه وقت ماليدن گل\r\n\r\n\r\n","description":"","footnote":"\r\n( 1 ) - متن : اساس البيت\r\n","page_name":" 146 ","page_number":218},
  {"content":"\r\n\r\nاز سر به اطراف دوش و گردن آنها مىريزد و بسيار بدآينده مىباشد و اواسط نيز به همين نسبت است . اما قباى آنها قدرى بلندتر است . كسبه و رعيت نيز همان تركيب است . اما قباى آنها يك نوع شالكى مىباشد كه خود آنها مىبافند ، و بسيار بلند دوخته ، دربر مىكنند . اين لباس هم معلوم است كه مرتبه و مرتبه مىباشد . و هر كس درخور منصب و دولت و شغل و عمل خود به همين تركيب ترتيب داده مىپوشد . چنانچه بزرگان و جنرال‌ها و اشخاصى كه شايسته هستند ، يخهء همان قباى ماهوت كوتاه را ، مفتول و كلابتون و پولك ، به اقسام طرح‌ها دوخته و پوشيده‌اند . و سرهاى دوش را چيزى از كلابتون طلا ، و نقره ، ساخته نصب كرده‌اند ، و به آئين خود زينت به قبا بسيار مىكنند ، و كله‌هاى كلاهها را دستهء پر سفيد يا سياه يا اقسام رنگها مىگذارند . و اواسط ، ديگر اين زينت‌ها را ندارند . سايرين كه معلوم است . زنان ايشان ، آنچه از بزرگان و اعيان ، و صاحب‌دولتان مىباشند ، كلاهى از اطلس رنگارنگ سفيد و قرمز و زرد و بنفش و گلى ، هركس هر رنگى خواهد بتركيب غريبى دوخته و گل و بوتهء بسيارى از پارچه ساخته در اطراف كلاهها نصب كرده ، درسر مىگذارند . و بندى از همان پارچه به كلاهها دوخته آن را در زير گلو مىبندند . ابتدا پيراهنى سفيد از پارچهء وسطى بسيار بلند كه روى زمين مىكشد ، دوخته مىپوشند ، و در روى آن قبائى يا از پارچهء سفيد بسيار نازك خوب كه لطافت كلى دارد و يا حرير از اقسام رنگارنگ به قسم غريبى دوخته بسته‌اند ، و دست‌كش سفيدى در دست كشيده‌اند . جوراب نازكى تا حد زانو برپا كرده‌اند . پاپوش بسيار سبكى بطريق دوبندى ، يا از چرم سياه ، يا قرمز ، يا پارچهء ديگر دوخته ، پا كرده‌اند ، و چترى در دست گرفته ، و به اين طريق ، در كوچه و بازار و تماشاگاهها ، و هر جا كه خواسته باشند به راه مىروند .\r\nديگر نه زيرجامه ، و نه شلوار ، و نه چيز ديگر ندارند . بعضى از بزرگان شال رضائى ترمه در بين گردش روى دوش مىاندازند ، و بعضى شال ابره و چهارقدى نيز استعمال مىكنند ، اما بسيار كم . شال رضائى را كه دور بوته بوده باشد ، بسيار مرغوب مىدانند ، و در ميان ايشان شال رضائى از هزار تومان ، طاقه‌اى الى صد تومان ، دادوستد مىشود ، كه در ايران هرگز نمىآورند ، و ساير خلق اغلب بعوض شال ترمه ، شال عمل مسقو و پتربورغ كه به شبيه شال رضائى ترمه مىبافند بدوش مىاندازند . ظاهرا صفائى دارد . اما دوام ندارد .\r\nو اكثر كه آن شال را ممكن ندارند پارچهء چيتى بدوش مىاندازند ، و اين لباس ، لباس فرنگ است ، كه ايشان نيز كسب از آنها كرده مىپوشند . لباس قديم زنان ايشان وضع ديگر است ، كه حال ، آن را زنان رعايا و اهل دهقان و فقرا كه آنها را مضيق مىگويند مىپوشند . كه اين قسم است ، بارى خالقى تا كمر و از كمر به زير را هم علاحده ، چيزى دوخته مىبندند ، و كلاه آنها ، كله ندارد . وضع بسيار بدى است .\r\nبارى اين لباس مذكوره را زنان ايشان در هنگامى مىپوشند كه در خانهء خود نباشند . يا در كوچه و بازار و تماشاگاهها در گردش باشند . يا به جائى به ضيافت و ديد و بازديد بروند . در خانهء خود كه هستند سر تا حد سينه برهنه ، و همان پيراهن سفيد را در بر دارند و گردش مىنمايند . در مكانهاى رقص و بال هم سر و گردن تا حد پستان آنها هم نمايان است . آنوقت هم چيزى در سر و گردن ندارند . اما بسيار از بزرگان ، و اعيان و ارباب دولت ، مرواريدهاى بسيار درشت و وسط و ريزه ، و الماس‌هاى خوب ، كه بيانت\r\n\r\n","description":"","footnote":"","page_name":" 147 ","page_number":219},
  {"content":"\r\n\r\nميگويند ، و زمرد در سر و اطراف زلف و گوش و گردن و سينه مىبندند ، و خود را زينت مىكنند ، و بعضى هم مرواريد را بدل مىسازند . ساير جواهرات را از سنگهاى معدنى ، خصوص سيبر كه اغلب سنگ معدن را از آنجا مىآورند و زينت بر و دوش و سر و گردن مىنمايند . همين لباس را كه ايشان مىپوشند ظاهرا منتهاى صفا و لطافت و پاكيزگى دارد . باوجود اينكه سواى شال و جواهرآلات ايشان اصل لباس چندان قابليتى و قيمتى ندارد . اما بسيار نزاكت و صفا دارد . و به طريق زنان اهل ايران نيستند كه اصراف بسيار در لباس كرده ، شلوارهاى قيمتى ، چكين‌هاى ترمه و زرى ، ارخالق و پيراهن و دستمال و شال‌هاى آبره و چهار حاشيه و چهارقدى قبه‌دار و غيره را به قيمت اعلا خريده و هر يك را سه چهار ماه استعمال كرده ، مجدد سرانجام مىنمايند و به اندك وقتى قروض و آلودگى بسيار به جهت شوهران خود بهم مىرسانند . يك طاقه شال كه زنان اين طايفه بهم ميرسانند ، و به قيمت اعلا ميخرند ، ده بيست سال آن را نو و تازه نگاه ميدارند .\r\nهرگاه كه از خانه بيرون مىروند ، ساعتى بدوش مىاندازند و باقى اوقات بمحافظت آن مشغول مىشوند . خلاصه اگرچه از هر رهگذر عقل معاش ايشان بسيار است ، اما در امر لباس زياد از ساير امور امساك دارند ؛ و همين لباس‌هاى جزئى را ظاهرا هميشه پاك و پاكيزه نگاه مىدارند ، و زنان و متعلفان پادشاه ، و زنان بعضى بزرگان كه با خانهء پادشاه آمدوشد دارند نيز اصل لباس آنها به همين نسبت و همين طريق است . اما در شب‌هاى رقص و بال ، و عيش و عشرت و عروسى ، كه در خانهء پادشاه واقع مىشود ، و زنان در آنجا هستند به عوض آن قبا كه روى پيراهن‌هاى زيرى مىپوشند ، لباسى از پارچه‌هاى ابريشمى يك‌رنگ بسيار لطيف ، يا ترمهء ساده مىدوزند ، و بقدرى آن را بلند مىكنند كه در وقت راه رفتن يك ذرع بلكه بيشتر آن روى زمين اوطاق از عقب سر آنها كشيده مىشود ، و دورهء آن لباس را زردوزى مىكنند و اين مختص زنان خانهء پادشاه و زنان مقرب در آن درگاه مىباشد ، و همه‌كس نمىپوشد ، و الحق چيز پوچى است .\r\nطريق پوشيدن لباس و وضع اثاث البيت « 1 » ايشان هم به همين نسبت بود كه تحرير يافت .\r\n\r\nمقالهء پنجم : در بيان وضع خوراك و خواب ، و ضيافت كردن و تقوى ، و طهارت حمام رفتن و مقاربت كردن\r\n، و هنگام حيض زنان ، و بعضى رفتار ديگر ايشان . اما خوراك و وضع ايشان از اينقرار است : در « 2 » هرروز و شب دو دفعه غذا صرف مىنمايند . يك دفعه قدرى از روز گذشته ، و يك دفعه پاسى از شب گذشته ، و طريقهء آنها اين است كه در هر جا و هر خانه ، هركس ميز خانه علاحده دارد . يعنى مكان صرف غذا ميز كرسى مىباشد كه از چوب ساخته‌اند ، و پارچه پارچه است . آن را به يكديگر متصل كرده در وسط اوطاق مىگذارند ، و پارچهء سفيدى كه لطافت كلى دارد ، مثل سفره روى آن ميز مىاندازند ، و تمام دور آن را به‌قدر جاى آدمى يك بشقاب و يك طاقه دستمال سفيد ، و قدرى نان مىگذارند و پهلوى هر بشقاب كاردى و قاشقى و چنگالى ، يا نقره ، يا طلا ، يا برنج ، يا آهن ، هركس به قدر وسعت خود مىگذارد و بفاصلهء بشقاب‌ها ، فنجان و پيالهء\r\n\r\n\r\n","description":"","footnote":"\r\n( 1 ) - متن : اساس البيت .\r\n( 2 ) - متن : كه در .\r\n","page_name":" 148 ","page_number":220},
  {"content":"\r\n\r\nبلور و اقسام شراب‌ها را مىگذارند .\r\nدر وسط سفره گلدان‌ها ، و شمعدان‌ها ، و ظروف غريبه ، و ميوه و شيرينىآلات ، و مرباها ، هركس هر چه دارد مىچيند . بعد از آن كه آماده شد زن و مرد ، سربرهنه داخل يكديگر ، در اطراف ميز روى صندلىها مىنشينند ، و دستمال‌ها را از ميان بشقاب برداشته ، در دامن پهن مىكنند و نان را با كارد مىبرند و خرده‌خرده « 1 » قدرى مىخورند . پيشخدمتان دور ميز ، در عقب سر هر كس ايستاده‌اند . ابتدا شوربائى دارند ، در بشقاب كرده ، آورده ، در پيش روى هر كس مىگذارند . قدرى با قاشق صرف مىكنند .\r\nبعد آن را برداشته ، اقسام گوشت‌ها ، از مقولهء گوشت گاو و گوساله ، و مرغ آبى و غاز « 2 » و بوقلمون ، و گوسفند ، و مرغ و بعضى حيوانات ديگر بقسمتهاى مختلف پخته ، در بشقاب‌ها گذاشته‌اند . يك‌يك آنها را پيشخدمت آورده ، پهلوى دست آنها كه نشسته‌اند نگاه ميدارد و هر كس ميل دارد ، قاشقى برداشته در ميان آن بشقاب كه در پيش رو دارد مىريزد ، و با كارد مىبرد ، و با چنگال مىخورد ، تا هر قدر ميل دارد ، و بعد آن بشقاب را پيشخدمت برداشته مىبرد ، و بشقاب پاك دو دفعه آورده ، جاى آن مىگذارد ، و باز به همان نسبت ، ماكولات در دست پيشخدمتان است و دوره مىگردند و هر كس هر چه مىخواهد قاشقى برمىدارد و صرف مىكند ، تا آنها تمام شود ، بعد پيشخدمت‌ها مىآيند ، و آنچه در روى ميز از مقولهء ميوه و شيرينىآلات و مرباها كه در آنجا گذاشته‌اند برداشته به همان طريق دور مىگردانند « 3 » ، هركس هر چه خواهد برداشته صرف مىكند ، و علاوه به شرابى كه در ميان ميز پيش روى هر كس گذاشته شده ، شراب‌هاى ديگر در دست پيشخدمتان است و در پياله كرده به هر كس خواهد مىدهند و صرف مىكنند و در آن سر ميز صحبت مىدارند ، و با يكديگر آنچه در ميان دارند ، بيان مىنمايند ، تا غذا به اتمام برسد و همه فارغ شوند . آنوقت دستمال‌ها [ را 
  ] از دامن برداشته روى همان بشقاب‌ها مىگذارند ، و از صندلىها برخاسته قدرى با يكديگر تعارف زبانى مىكنند و رفته در اوطاق ديگر توقف مىنمايند .\r\nپيشخدمتان ميز و اسباب را جمع كرده ، قهوه با قند و شير در مجموعه گذاشته مىآورند « 4 » . هركس مىخواهد آنها را داخل يكديگر كرده فنجانى برمىدارد و صرف مىنمايد ، و بعد هر يك به مكان خود مىروند .\r\nروغن بسيار كم ، بلكه هيچ نمىخورند . طعام صرف نمىكنند غذاى اصلى ايشان اقسام گوشتهاست ، خاصه گوشت گاو كه بطريق مختلف مىپزند ، و سرد و گرم ، به چندين قسم صرف مىنمايند و خوردن و اسباب ميز و مأكولات و ساير آنچه ، در اين باب تحرير شده نيز مرتبه به مرتبه است .\r\nبزرگان و اعيان بسيار هستند كه اسباب و اثاث « 5 » ميز آنها از طلا و نقره ، و چينى و بلور و بارفطن و شمعدانها و گلدانها ، منتهاى آراستگى دارد ، و از آنها پست‌تر ، قدرى پست‌تر است ، و همچنين تا فقراى آنها كه با قاشق و اسباب چوبى غذا صرف\r\n\r\n\r\n","description":"","footnote":"\r\n( 1 ) - متن : خورده - خورده\r\n( 2 ) - متن : فاز\r\n( 3 ) - متن : مىگرداند\r\n( 4 ) - متن : مىآورد\r\n( 5 ) - متن : اساس\r\n","page_name":" 149 ","page_number":221},
  {"content":"\r\n\r\nمىكنند . غرض اصل صرف غذاى ايشان از قراريست كه تحرير يافت .\r\nطريق خواب ايشان ، اين است كه : زنان و مردان آنها ، در خانه‌ها ، هريك مكان خواب علاحده دارند ، و جداگانه سر و پا برهنه ، يك پيراهن بلند پوشيده مىخوابند . و اگر خواسته باشند كه مقاربت كنند ، آن هم مكان جداگانه دارد . در آنجا رفته به اين طريق مقاربت مىكنند ، كه چون مردان آن‌ها عادت به سرپا نشستن نكرده‌اند ، زنان كه مىخوابند مرد هم به همان نسبت روى آن مىخوابد و مقاربت كرده ، برمىخيزد . و به همان پيراهن كه دربر دارد ، هم زن و هم مرد خود را پاك مىكند . ديگر دستمال و شستن اعضا به‌هيچ وجه قاعده نيست . چراكه اينها هيچ‌چيز را نجس نمىدانند ، و آب استعمال نمىكنند .\r\nهمچنانكه زن و مرد ، خواه در خانه ، و خواه در هر جا كه باشند ، اگر كثرت خلق هم باشد در وقت ادرار بكنار ديوارى ايستاده ، ادرار مىكنند و به راه مىروند . در وقت قضاى حاجت چون نمىتوانند سرپا به نشينند كرسى در مكانى دارند ، ميان كرسى كلوكى گذاشته‌اند ، روى آن نشسته و پا را بر زمين دراز كرده گذاشته ، قضاى حاجت مىكنند ، و پارچه كاغذى همراه دارند ، خود را به همان كاغذ پاك كرده به راه مىروند . طهارت كردن به آب ، و آفتابه به بيت الخلا بردن را نيافته‌اند ، كه چه قسم است . چنانچه در هنگام حيض ، زنان باوجود نداشتن شلوار و زيرجامه ، هيچ‌چيز برخود نمىبندند . و خونى كه از آنها مىآيد ، به همان پيراهن كه روى بدن مىپوشند آلوده مىشود ، و خشك مىشود تا هنگاميكه زمان حيض منقضى بشود ، آن پيراهن را از بدن بيرون آورده ، يكى ديگر مىپوشند .\r\nديگر شست‌وشوئى و غسلى در ميان ايشان قاعده نيست ، مگر وقت رفتن حمام .\r\nحمام‌هاى ايشان هم ، نه خزانه ، و نه حوض ، و نه گلخن ، هيچيك را ندارد . در گرم‌خانهء حمام كوره ساخته‌اند . و در ميان كوره قلمبه سنگ بسيارى ريخته ، آتش كرده ، آن سنگ‌ها بسيار گرم مىشود . آب برداشته روى سنگ‌ها مىريزند . بخار برمىخيزد « 1 » و حمام گرم مىشود . دهن شير در دو سه مكان ساخته‌اند ، آب سرد و گرم از آنها برداشته ، كارسازى مىكنند و بعوض كيسه ماليدن ، دسته جارويى بهم بسته در حمام‌ها گذاشته‌اند .\r\nهركس خود برداشته به بدن مىزند و مىمالد و شست‌وشو مىنمايد . كيسه به بدن ماليدن آنها همين طريق است . طرفه اينكه زن و مرد باتفاق يكديگر به حمام مىروند و غالب آنها مكشوف العورهء مىباشند . و از آنجا كه عصمت و عفت به هيچوجه در ميان ايشان نيست ، و قبح اعمال و افعال قبيحه به كلى ازميان ايشان برخاسته است در حمام كه زن و مرد مكشوف العورة هستند ملاحظهء آلت را به‌طريق ملاحظهء ساير اعضا مىدانند نه اين است كه مختص ، آلت يكديگر [ را 
  ] ملاحظه كنند . آن عضو را هم مثل سينه و پشت و دست و پا مىدانند و ملاحظه مىكنند .\r\nتراشيدن سر ، و بافتن گيس ، و تنوير در ميان ايشان به هيچوجه جارى نيست .\r\nچنانچه هر زنى كه وى زهار بيشتر و بلندتر دارد ، طالب بيشتر بهم مىرساند و آن مردى كه با او مقاربت مىكند او را خوش‌تر مىآيد . جائى را كه مستمر هر روزه به تراشيدن آن قيام مىنمايند ، ريش است . كه هر روز به سبيل استمرار ريش و سبيل را\r\n\r\n\r\n","description":"","footnote":"\r\n( 1 ) - متن : برخيزد .\r\n","page_name":" 150 ","page_number":222},
  {"content":"\r\n\r\nميتراشند . و از كنار صورت قليلى موى ريش را مىگذارند . و كشيشان و پادريها « 1 » كه پيشواى اين طايفه هستند ريش را نمىتراشند ، و گيس‌ها از اطراف سر بدوش آنها افتاده است . مضيق هم كه عبارت از رعيت بوده باشد ، ريش دارد ، و نمىتراشد . و سايرين تمامى مىتراشند . و پيش از ايام پتر پادشاه همگى ريش داشتند . بعد از اينكه پتر نظام فرنگى را در ميان آنها قرار داد نمود ، چون تراشيدن ريش هم جزو نظام فرنگ بود ، در ميان روس متداول گرديد . از اين جهت استعمال رنگ و حنا در ميان ايشان باب نيست . زنان و مردان آنها هر گز استعمال حنا نكرده ، و نمىكنند . اگر دست و ناخن اهل ايران را برنگ حنا ملاحظه نمايند متنفر مىشوند ، و بد مىدانند .\r\nاجرت حمام را به ساعت مىگيرند . يعنى هر كس كه به حمام مىخواهد رفته باشد ، خواه زن ، خواه مرد ، حمامى مىگويد كه چند ساعت مىخواهى توقف كنى ؟ هرچه مىخواهد مىگويند و ساعت بساعت نرخى دارد از اين قرار مىگيرد .\r\nوضع تقوى و طهارت و حمام و مقاربت و حيض زنان و رفتار ايشان نيز به اين طريق است كه قلمى شد .\r\nطريقهء ضيافت كردن آنها اين نوع است كه بر چند قسم ضيافت مصطلح است .\r\nقسم اول : اين است كه ميزبان جمعى مردان و زنان را وعده خواسته ، در خانهء خود اساس عشرت و صحبت برپا مىكند . و وعده چنين مىخواهد كه در فلان ساعت بايد شما به خانهء من آمده باشيد . همان ساعتى را كه گفته است ، خلق مىروند و جمعيت مىشود . زنان از سر تا حد پستان نمايان . مردان تمام سربرهنه در اوطاق‌ها و مكان‌ها داخل يكديگر قدرى راه مىروند ، قدرى روى كرسىها و صندلىها مىنشينند ، چاى « 2 » صرف مىكنند قدرى با يكديگر به قسمى كه پيش تحرير شده ، رقص مىكنند . پاره‌اى صحبت مىدارند .\r\nتا قدريكه از شب گذشت ، ميزى در كمال آراستگى برپا كرده ، از همگى ، زنان و مردان ، رفته در سر ميز نشسته غذا و شراب صرف مىنمايند ، و بعد برخاسته قدر توقف مىنمايند و صحبت مىدارند . آنوقت هر يك بجا و مكان خود روانه مىشوند . اين عمدهء ضيافت ايشان است . قسم دويم اين است كه ميز و اثاث « 3 » صرف غذا در ميان نيست ضيافت بال و رقص است . زنان و مردان در خانه ميزبان جمع مىشوند و به آئينى كه تحرير شده ساز و نوا ميزنند و با يكديگر رقص مىكنند و گردش مىنمايند . چاى « 2 » و شراب و بعضى شربتها و شيرينى آلات ، پيشخدمتان در دست دارند و در ميان خلق گردش مىكنند .\r\nهركس خواهد قليلى برداشته صرف مىنمايند . و شيرينىآلات ايشان كه در هر مجمع و هرجا به‌جهت صرف مىآورند اين قسم است ، كه به آئين خود پنج قسم ، ده قسم ، هرچه مصطلح از هر نوع شيرينى مىسازند و آن را در كاغذهاى رنگين به تركيبات مختلف پيچيده ، شعرى به زبان خود نوشته ، روى كاغذ مىپيچند . و آنها را در ظرفى كرده ، در جاى ضيافت يا صرف غذا هر جا كه باشد دور مىگردانند . زنان و مردان دو دانه ، سه دانه بيشتر كمتر برميدارند و آن شعر را كه روى كاغذ نوشته‌اند ، و در ميان آن شيرينى\r\n\r\n\r\n","description":"","footnote":"\r\n( 1 ) - متن : پادرى\r\n( 2 ) - متن : چاهى\r\n( 3 ) - متن : اساس\r\n","page_name":" 151 ","page_number":223},
  {"content":"\r\n\r\nاست مىخوانند . اگر شعرى مناسب حال است ، او را به فال ميمون مىدانند و آن شعر را به يكديگر نشان مىدهند و شيرينى را مىخورند ، و اگر به فال بد آمده و مناسب احوال نيست غمگين مىشوند ، و آن را گذاشته دانهء ديگر برمىدارند و اين شيرينىآلات را كم‌قد مىگويند . خلاصه ضيافت رقص و بال دادن ايشان اينقسم است كه تحرير شد .\r\nقسم سيم ، آن است كه نه رقص و نه بال و نه ميز هيچيك نيست . اما ضيافت است . و اين قسم است كه : در ساعتى معين جمعى زن و مرد ، در خانهء ميزبان جمع مىشوند ، و با يكديگر راه بسيار مىروند ، و صحبت مىدارند ، و گفتگوهائى كه در جزو باهم دارند ، اظهار مىنمايند . چاى « 1 » و شيرينى به همان آئين مىآورند و صرف مىكنند ، و بعد از چند ساعت هر يك برخاسته به مكان خود مىروند ، و اين نوع ضيافت غرض از شب‌نشينى و صحبت است . و در بين همين ضيافت‌ها ، بسيار زنان و مردان بزرگان هستند كه به خانهء ميزبان كه مىآيند ، در اوطاق‌ها دو نفر ، سه نفر ، جوقه‌جوقه ، دور يكديگر روى صندلى و كرسىها نشسته كاغذها و اسباب‌ها ، بطريق بازى گنجفه و در هر جا حاضر و آماده گذاشته ، آنها بازى مىكنند ، و برد و باخت بسيار در ميان آنها مىشود . يعنى بسيار اتفاق افتاده كه در يكشب ، يك آدم ، پنجهزار تومان ، ده هزار تومان ، بيشتر كمتر برد و باخت كرده است . چنانچه استماع شد ، كه شخصى شبى با كسى همين نوع بازى كرده بود ، و به قدر سى چهل هزار تومان وجه باخته بود ، آخر الامر بر سر خانهء ملكى خود بازى كرده ، آن را نيز باخته ، بعد سر زن خود بازى كرده ، آن را هم باخته بود . شخص برنده « 2 » ، تمام مال و خانه و زن او را تصرف كرده بود ، و آن شخص شب ديگر از بسيارى اندوه و غصه هلاك شده بود . اين معنى به‌عرض پادشاه رسيده ، قدغن مىكند كه بعدها بازى موقوف باشد . چندى موقوف مىشود و هر كه مىخواسته بازى كند ، در جزو مىكرده ، اما الحال باز شيوع يافته ، و در ميان ايشان جريان كلى دارد . زن هر كه باشد و مرد هر كسى باشد ، با يكديگر نشسته اين بازى را مىكنند .\r\nمقالهء ششم : در بيان طريق خلقت ، و عقد و نكاح ، و مذهب و ملت ، و بعضى از آئين و رفتار ايشان : طريق خلقت آنها اين است كه به‌علت پرورش آب و هوا ، و اينكه مدت هشت ماه از سال برف و يخ و شدت سردى هوا بىنهايت است . و چهار ماه اعتدالى بهم مىرساند ، غالب خلق آنجا ، قطور و طويل القامه ، و سرخ‌مو و زاغ‌چشم مىباشند ، و مردان آنها ، اكثر از زنان ، حسن صورى و صباحت و ملاحت بيشتر دارند . اما سفيدى و لطافت و نزاكت زنان بيشتر است . هرچند در زنان ايشان هم جسته‌جسته ، زن بهم مىرسد كه حسن صورى و صباحت و نكوئى او به سرحد كمال است . اما اگر زن تمام عيارى در ميان ايشان بهمرسيد ، كه جميع اندام او موزون و موافق قاعده واقع شده باشد ، و نقص ظاهرى نداشته باشد ، از اهالى فرنگ خواهد بود ، از مقوله انگريز . . . « 3 » و فرانسه و نمسه و بعضى قرال ديگر ، چراكه از هر طايفهء فرنگان زنان در ولايت ايشان بسيار آمده ، سكنا نموده‌اند . و مردان و بزرگان روس نيز بسيارند كه زن ايشان از قرال فرنگان است ، و اروس نمىباشد ، و زن اين طايفه اگرچه بحسب قد و قامت و لطافت و نزاكت و صفاى\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : پرده\r\n( 3 ) - اسم كشورى است كه خوانده نشد\r\n","page_name":" 152 ","page_number":224},
  {"content":"\r\n\r\nظاهرى ، حسنى تمام دارند ، اما حلاوت و گيرنده‌گى به هيچ‌وجه ندارند . و مردان ايشان هم مقيد به حسن صورى آن نيستند . همين قدر كه زن خوشدل و نيك‌رفتار ، و صاحب مال باشد او را تزويج كرده نگاه مىدارند . و كمال حرمت و عزت مىنمايند . در ميان اين طايفه احترام زنان بسيار شيوع دارد ، بحديكه در هر مكان كه با يكديگر راه مىروند ، زن پيش و شوهر از عقب است . و در هر مجلس و هر محفل كه جمعيت زن و مرد مىشود ، مردان زنان را دست مىبوسند ، هرقدر مرد كامل و زن جوان باشد . قاعده اين است كه مردان دست زنان را بوسيده ، زن روى مرد را ببوسد و زن را برخود اولى بنشاند ، و مردان را چندان اختيارى به زنان نيست . هرگاه زن بهرجا خواهد برود و هر كه را خواهد بخانهء خود آورده و هر عمل خواسته باشد بكند ، مرد نمىتواند او را ممانعت كند ، بلكه خود قاعده نيست كه منع نمايد زيرا كه اختيار زن با خود اوست . بلكه در بعضى موارد شوهر مطيع اوست ، چنانچه نزد حقير بصحبت پيوست ، كه شخص بزرگى از اهل دفترخانه ، كه او را گراف مىگفتند ، و گراف در معنى به آئين اين طايفه امرا و بزرگان را مىگويند . زنى داشت و آن زن را تزويج نكرده ، سالها نگاهداشته بود ، و اولاد ذكورى هم از او داشت و علاقه و محبت بسيار به آن « 1 » زن بهمرسانيده بود . در اوقاتى آن زن را ميل خاطر بجانب شخص غريبى غير طايفه روس كشيده ، علاقهء كاملى به آن شخص غريب به‌همرسانيد . و با شوهر خود كه گراف مذكور باشد صريح بيان كرد كه مرا محبت بسيار با فلان شخص به‌همرسيده ، و ميل صحبت با او بسيار دارم . قسمتى بكن كه ملاقات او به‌جهت من ممكن شود . گراف انگشت قبول برديده گذاشته ، نزد آن شخص غريب آمده ، در كمال عجز و انكسار بيان مطلب كرده ، هرقدر شخص غريب اجتناب كرده ، مفيد نشد . آخر الامر خود زن را همراه در محل سكناى شخص غريب مىبرد ، و به اصرار هرچه تمامتر آنها را با يكديگر مشغول صحبت مىكرد و اظهار رضامندى و خوشنودى از شخص غريب مىنمود . چندى به اين منوال بود . آن زن را به آيين خود تزويج كرده ، بعد عالم فانى را وداع نمود . چندين هزار تومان مال و اموال و چندين هزار خانوار رعيت و خانهء عالى و اثاث البيت « 2 » از او مخلف شد و مبالغ خطير وجه نقد و مال و اموال و چندين هزار خانوار رعيت و غيره ، حسب الوصيت او ، به آن زن رسيد . ديگر بكارت هم در ميان اين طايفه معتبر نيست . مىگويند هر گاه زن بسيار كوچك باشد ، اندك خونى در بين مقاربت اول ، از او جارى مىشود و هر گاه بزرگ باشد نمىشود . همچنانكه زنان و دختران از بزرگان و غير بزرگان از همهء خلق بسيارند كه قبل از شوهر كردن دوبار ، سه بار بيشتر كمتر از اعمال و افعال ذميمه « 3 » در گوشه و كنار حمل بهم مىرسانند :\r\nو براى وضع حمل از خانهء خود به مكان‌هاى ديگر مىروند ، و وضع حمل مىنمايند . و مراجعت مىكنند و هر گاه كسى تحقيق كند كه در كجا بوده ، جواب مىگويند كه به‌جهت تغييرات آب و هوا دو روزى ، در فلان مكان رفته بوديم ، و باز آنها را به علت شوهر نكردن دختر مىگويند و ممزل « 4 » مىنامند . بعد اگر شوهر به‌جهت آنها به همرسد ، زن خواهند\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : اساس البيت\r\n( 3 ) - ضميمه\r\n( 4 ) - ظاهرا مادمازل ( دوشيزه ) است .\r\n","page_name":" 153 ","page_number":225},
  {"content":"\r\n\r\nبود . و به‌همين‌جهت بكارت را معتبر نميدانند كه زنان و دخترانى كه مرتكب اين اعمال مىشوند خوفى از نداشتن بكارت نداشته باشند . و قبح نبودن بكريت بر طرف باشد .\r\nبهرحال عنان اختيار زن بدست شوهر و پدر نيست . هر قسم رفتار و هر نوع كردار كه خواهد كرده باشد مىكند . و مردان آنها را نيز طريقه آن است كه يك زن بيشتر نمىتوانند كرد . اما در گوشه و كنار با زن و دختران يكديگر هر نوع عملى و رفتارى خواسته باشند مىكنند چنانچه بسيار بزرگان ايشان هستند كه با زنان ديگران دوستى و علاقه به هم رسانيده‌اند . ظاهرا و آشكارا به خانه آنها مىروند ، و شوهر زن كه در خانه مىباشد ، به مكان ديگر مىرود ، و آنها با زن او نشسته هر در خواسته صحبت مىدارند ، و به مكان خود مىروند و اغلب اين مطلب را فخر مىنمايند كه فلان بزرگ زن مرا دوست مىدارد و مىخواهد و آن زن را شوهر بيشتر عزت و محبت مىكند .\r\nطريقهء عقد و نكاح ايشان اين است كه هر مردى كه مىخواهد هر دخترى را بگيرد ، همين‌قدر كه كسان يكديگر مطلع شدند مدت مديدى بايد آنها را با يكديگر رسم دوستى و محبت مبذول داشته و در پنهانى و آشكارا طريق عشق‌بازى و زن و شوهرى را پيشنهاد كرده ، و در ضيافت‌ها ، و مكان‌ها ، با يكديگر رفته ، رقص كرده ، و معاشرت بىنهايت كرده ، تا اينكه با يكديگر محبت كامل بهم برسانند و همديگر [ را 
  ] بخواهند . اگر هم فرضا در اين بين هر نوع امرى اتفاق افتاد ، افتاده است . بعد از آن مدت يك روز با كسان يكديگر آن زن و شوهر به كليسا رفته در آنجا پارهء چيزها مىگويند و كشيش تحقيق مىكند از زن و مرد كه شما هر دو يكديگر [ را 
  ] مىخواهيد ؟ و دوست مىداريد ؟ مىگويند بلى . دست زن را گرفته به دست شوهر مىدهد . آنها معاودت به منزل خود كرده ، زن و شوهر ميشوند . و اگر زن اينها فوت شود ، بعد از فوت زن اول ، دو زن ديگر مىتوانند « 1 » يكىيكى بگيرند « 2 » و هر گاه آن دو زن هم فوت شوند ، كه سه زن بوده باشد ديگر بعد نمىتوانند زن بگيرند و قاعده اينست كه زياده از سه زن نمىگيرند .\r\nدر باب آيين و مذهب طريقهء ديندارى ايشان ، اين نوع است : كه در هر خانه و هر مكان و هر جا به اقسام مختلف تصوير عيسى ( ع ) و مريم را كشيده ، در گوشه‌هاى اوطاق‌ها آويزان كرده‌اند ، و آن را ميپرستند و بغ مىگويند يعنى خدا اين است و گاهى در مقابل او ايستاده دست خود را جمع كرده ، به اطراف شانه و سر مىگذارند و تعظيم مىكنند و آن را نماز و عبادت ميدانند ، چنانچه روزى در جائى وارد شديم . در بين اينكه صاحب‌خانه ، تخليهء مكان مىكرد و منزل براى ما معين مىنمود ، پارچهء تختهء نقاشى كه به جهت پرستيدن در گوشهء اوطاق داشتند از ميان رفته ، گوشه‌اى افتاده بود . بعد از لمحه‌اى صاحب‌خانه مضطرب حال و پريشان احوال ، در آنجا آمده عجز و التماس مىكرد كه بغ مفقود شده ، يعنى خداى ما گم شده است . ساعتى ايستاده حيران بود . من نگاه كردم ، در گوشهء اوطاق ديدم تخته‌اى افتاده ، برداشتم به او نمودم كه اين است خداى شما ؟ گفت بلى و بىنهايت خوشوقت گرديده ، به آئين خود مرا دعا كرد . آن تخته را گرفته و بوسيده بر سر و چشم ماليده به مكان ديگر برد .\r\nطريق ايشان بت‌پرستى صرف است . گاهى به كليساها ميروند ، و چيزها ميخوانند .\r\n\r\n\r\n","description":"","footnote":"\r\n( 1 ) - متن : ميتواند\r\n( 2 ) - متن : بگيرد\r\n","page_name":" 154 ","page_number":226},
  {"content":"\r\n\r\nو حركات مينمايند و آن را عبادت و نماز مىنامند ، و بسيار از فرنگان ، طريقه و مذهب ايشان را پوچ و باطل ميدانند و اعتقاد به پرستيدن تصوير و شبيه و رفتن به كليسا ندارند . چنانچه ناپليان ، تمام كليساهاى مسقو را در هنگام تسخير آنجا آتش زده بسوخت .\r\nبهرحال بطلان مذهب و نيت « 1 » ايشان زياده از فرنكان ديگر به‌نظر مىآيد . همچنانكه روزهء پرهيزى دارند ، كه شش هفته بايد از بعضى مأكولات و مشروبات و پارهء اعمال پرهيز كلى كرده باشند .\r\nبزرگان و جهال و بسيارى از زنان ايشان ديده ، و شنيدم كه در همان ايام پرهيز به هيچوجه ، پاس آئين و قرار مذهب خود را نداشته ، همه‌چيز صرف مىكردند . و همهء اعمالى مرتكب مىشدند « 2 » مگر جمعى وسط الناس كه كامل و معمر ميباشند . آن ايام پرهيز را به‌طريق آئين خود روزه ميدارند .\r\nكثرت و جمعيت اين طايفه هر چند از قراريكه خود مىگويند و در كتب و سررشته دارند ، در هر جا و هر محل چهل و شش مليان كه هر مليان ده صد هزار نفر بوده باشد مىباشد . اما در اصل شهر پتربورغ سيصد و پنجاه هزار خلقيت و جمعيت دارد . از آن جمله شصت هزار سوار و پياده ، كواردى كه هميشه كشيك در خانهء پادشاه ميباشند ، هستند . كه آنها را خود ديده‌ايم و به قدر پانزده شانزده هزار خلق ، از غربا و همهء قرال‌ها و فرنكان ديگر در آنجا هستند ، كه مشغول حرفه‌ها ، و تجارت و امورات ميباشند . مابقى اهل روس ميباشند . و در آنجا مكان دارند . و به اين دين و اين آئين رفتار مينمايند . و سواى بزرگان ، و اعزه و اعيان ، و قدرى از وسط الناس ، ديگر تمامى اين خلق به طريق بندهء زرخريد . و همه را خريد و فروش مينمايند . چنانچه بسيارى از اهل تجار و كسبه و حرفه‌ها و ساير خلق كه متوجهء امرى و شغلى و ملازمتى و خدمت كردنى مىشوند هرقسم نفعى و اجرتى كه عايد آنها مىشود ، متعلق به صاحب اوست و هفته‌هفته يا ماه به ماه برده تسليم آقا و صاحب خود مىكنند ، و هر گاه كسى خواسته باشد ، بيع و شرا نمايد ، فيما بين خود ايشان ، ده‌هزار ، بيست هزار ، صدهزار خانوار ، كمتر بيشتر ، بيع و شرا كرده ، به يكديگر خريد و فروخت مينمايند . چون آداب و تعارف مردان آنها اين است كه در هنگامى كه يكديگر را ملاقات مىنمايند يا بخانهء كسى ميروند ، كلاه از سر برميدارند و سربرهنه نزد يكديگر ميروند ، چنانچه آدمى در ميان آنها موى سر نداشته باشد و كچل باشد ، بسيار بد است ، و قبح دارد . هركس كه اين قسم اتفاق افتد و سر او مو نداشته باشد كاسهء سر مرده‌اى از اهل خود را پوست مىكند و به تركيب سر خود كرده ، موى آن را هر روزه پاكيزه مىسازد و بر سر مىگذارد ، چنان كه معلوم نميشود كه موى مرده است ، و ظاهرا اين معنى در همهء يوروپ متداول باشد ، زيرا كه از شخص ثقه « 3 » [ اى 
  ] استماع شد كه آدم كچلى از اهل انگريز ، همين عمل را كرده ، موى مرده‌اى در سر داشت و به سفر روم رفته بود . در آنجا او را اتفاق مقاربت با زنى افتاده بود كه اسافل اعضاى او مو نداشت ، چون همهء اهل يوروپ را از زنى كه اسافل اعضايش مو ندارد يا كم دارد بد مىآيد ، آن شخص بلاتامل آن موى كاسهء سر خود را برداشته\r\n\r\n\r\n","description":"","footnote":"\r\n( 1 ) - متن : ملت\r\n( 2 ) - متن : مىنمودند\r\n( 3 ) - متن : سقه\r\n","page_name":" 155 ","page_number":227},
  {"content":"\r\n\r\nسوراخ مىكند و به موضع منظور خود مىگذارد و مقاربت مىكند . بعد از فراغ برداشته معيوب شود ، اهالى فرنگ چشم و دندان و دست و پا بعينه به طريق همانكه بوده ، مىسازند و به آن شخص معيوب مىفروشند . او گرفته و به همان مكان عضو معيوب خود قرار مىدهد .\r\nاگرچه حكم جماد دارد و حركتى در آن نيست . اما به طريقى است كه از ملاحظه بر آدم مشتبه مىشود .\r\nچند نفر از اين مقوله در خلق روس ديده شد . مثلا يكى را يك چشم معيوب بود .\r\nچشمى به طريق چشم ديگر او كه درست بوده ، ساخته و در كاسهء چشم [ او 
  ] قرار داده بودند « 1 » ، هيچ كس فرق نمىنمود كه كدام يك معيوب بوده ، ديگر چون آئين اهالى فرنك اين است كه : هرامرى كه در هر جا واقع مىشود كاذت كرده بهمه‌جا مىفرستند ، و كاذت ورق كاغذ نازكى است كه هر امرى در هر جا وقوع يافته ، به قسم چاپ در آن كاغذ مىنويسند ، و به اطراف مىفرستند كه خلق مطلع شوند . اين كاغذ قيمت جزئى دارد ، هركه مىخواهد بخواند ، و از امور مطلع شود ، يكى خريدارى و مىخواند . حال اروس هم از فرنك كسب كرده ، هر امرى كه واقع مىشود كاذت مىكنند ، و اول سال هركس مىخواهد عملهء آن خانه را كاذت مىسازند ، ملاقات كرده ، سفارش مىكند كه من فلان قدر ساليانه مىدهم ، و هر روز كاذت مىخواهم . ايشان قبول كرده ، هرروز صبح كاذت درب خانهء او برده مىدهند ، و مىخواند و مطلع مىشود . اما همهء يوروپ بيان واقع مىنويسند ، و اروس بسيار دروغ مىنويسند . چيزى كه نقص خود باشد ، و وقوع يافته باشد نمىنويسند و آخر الامر همان كاغذ را در بغل خود گذاشته ، در وقت قضاى حاجت در بيت الخلاء برده ، تطهير مينمايند . ديگر اينكه حال در ميان اروس بسيار متداول شده ، كه زبان فرانسه و انگريز و ساير يوروپ را تحصيل مىنمايند كه دانسته باشند ، و بسيار با يكديگر كه تكلم مىنمايند ، به زبان فرانسه تكلم مىنمايند .\r\nزنان و دختران ايشان ، بسيارى هستند كه پنج شش هفت زبان آموخته و تكلم مىنمايند . و از زمان طفوليت همگى اين طايفه ، از بزرگ و كوچك و اعلا و ادنى « 2 » خط و سواد ، و رقص و خوانندگى ، و دانستن چندين زبان فرنگان و نقاشى و تصويركشى .\r\nو شبيه‌سازى و دانستن هر كتاب و تواريخ ، كه از زمان سابق دارند ، و از عالم باخبر مىباشند . و ساير كمالات ديگر از هر مقوله به تمامى اطفال ذكور و اناث خود مىآموزند .\r\nكم زنى بهم مىرسد كه خط و سواد نداشته باشد و رقص و خوانندگى نياموخته باشد ، مگر اطفال مضيق و رعايا كه بسيار فقر و فاقه داشته باشند . اگرچه در ميان آنها نيز اطفال بىخط و سواد كم به هم مىرسد . چراكه هر رعيت صاحبى و مالكى دارد ، و لامحاله صاحب و مالك آنها ، به تربيت اطفال اناث و ذكور آنها مىكوشد و در ميان تمام يوروپ ، خصوص اروس اولاد اناث را بسيار بهتر از ذكور دوست مىدارند و به تربيت او مىكوشند . چراكه عزت و احترام زنان در ميان تمام ايشان بسيار است . و اگر دخترى خط و سواد نداشته باشد . بسيار مشكل است كه شوهرى به جهت او به‌همرسد ، و او را\r\n\r\n\r\n","description":"","footnote":"\r\n( 1 ) - متن بود .\r\n( 2 ) - متن : ادنا .\r\n","page_name":" 156 ","page_number":228},
  {"content":"\r\n\r\nبگيرد . و قاعدهء ايشان اين است كه اگر دخترى از خانواده‌اى بگيرند ، برادر و كسان داماد ، نمىتوانند كه خواهر و كسان آن دختر را به جهت خود بگيرند . مگر اينكه از قبيلهء ديگر و خانواده‌اى ديگر دختر گرفته باشند .\r\nاما در بعضى يوروپ ديگر مثل اهل انگريز ، چنين قاعده نيست و برادر داماد مىتواند خواهرزن برادر خود را بگيرد .\r\nديگر در ميان ايشان ، سخنان به آواز بلند گفتن ، و به جمعيت حرف زدن ، و آواز قال از آنها برخاستن قاعده نيست . چنانچه هزار نفر ، زن و مرد و دختر ، در يك خانه به جهت عيش و ضيافت و صحبت و غير اينها جمع شوند ، احدى آواز بلندى از اينها استماع نمىكند . زن و مرد به آهستگى تمام ، با يكديگر بسيار تكلم مىكنند ، و صحبت مىدارند ، شوخى و خنده و تبسم بسيار مىكنند . اما آواز بلند به هيچ‌وجه من الوجوه از مجمع بلند نمىشود .\r\nدعوا و ناخوشى و فحش و هر زه « 1 » گفتن به يكديگر و منازعه كردن و يكديگر را چوب و كتك زدن ، مطلقا از اين طايفه ملاحظه نميشود ، مدتى كه حقير در ميان ايشان بودم ، اتفاق نيفتاد كه ملاحظه نمايم كه در كوچه و بازار و خانه‌ها ، و مكانها و جاهاى عشرت ، و خانه‌هاى صحبت و ضيافت ، دو نفر با يكديگر فى الجمله نزاع نمايند ، يا باهم كج‌خلقى و فحش‌گوئى كرده باشند ، و اين قاعده الحق قاعدهء خوبى است . و ديگر اطفال ذكور و اناث و يكنفر در كوچه و بازار شهر بهم نمىرسند كه بىشغل و بىعمل « باشند » و بىجهت سر و پاى برهنه گردش كند . و به هر زه « 1 » گردى و ياوه‌گوئى و تكدى عادت نمايد . چراكه از بزرگ و كوچك ، و غنى و فقير ، هركس در مرتبهء خود ، هرطفلى كه دارد ، همين‌كه بسن چهار پنج سال ميرسد ، هرگاه ذكور است ، يا به اهل حرفه ، يا كارخانجات ، يا بتربيت‌خانه‌ها ، يا امر سپاهى و سالداتى ، هرچيز كه شايسته احوال آن كس باشد آن طفل [ را 
  ] برده مىسپارد . و چند سال در آنجا آن طفل [ را 
  ] نگاه ميدارند ، و تربيت مىنمايند . و آنچه بايد بياموزند مىآموزند و همچنين طفل اناث ، آن هم به همين ضابطه ، هركس فراخور احوال خود ، طفل خود را بدانستن خط و سواد و دانستن زبان‌هاى فرنگان ، و خياطى و نقاشى ، و زردوزى ، و كمالات و صنايع ديگر كه در ميان آنها هست مأمور مينمايند . و به تربيت خانه‌ها ، و مكتب‌خانه‌ها مىسپارند و همهء كمالات را مىآموزند ، اين است كه كم دخترى در ميان ايشان بهم مىرسد كه چند زبان نداند ، خط و سواد و رقص و خواندن را نتواند . و ساير كمالات را نداشته باشد . و بيشتر جهت صاحب كمالى ، و دانستن همهء چيزها و تاريخ‌دانى ، و آگاهى دختران و زنان ، از اين جهت است كه مجموع كتابها و تواريخ را چاپ مىكنند ، يعنى قالب مىزنند و به قيمت نازل همه‌كس ميخرند و مىخوانند و مىآموزند نه بطريق ايران است ، كه يك جلد كتاب با كلام الله مجيد به پنج تومان ، ده تومان ، كمتر بيشتر بايد خريد . در هر خانهء فقير اين طايفه يكصد ، دويست ، سيصد ، پانصد ، هزار جلد ، كتاب و تواريخ چاپ\r\n\r\n\r\n","description":"","footnote":"\r\n( 1 ) - متن : حرزه\r\n","page_name":" 157 ","page_number":229},
  {"content":"\r\n\r\nكرده دارند ، و دائم مرور مىكنند . اين است كه اطفال و دختران آنها ، آگاهى از همهء عالم و دنيا دارند . و مىدانند هر ولايت كجاست و آئين هر جا چه قسم است . سايل و تكدى كن در ميان ايشان بسيار كم است . مگر پير « 1 » زن فرتوتى ، يا پيرمرد معيوبى كه دست آنها از همه‌جا كوتاه شده باشد ، و اين هم به‌ندرت اتفاق مىافتد . اما رعيت و مضيق اينها ، اكثر در كمال كثافت « 2 » و پريشان‌حالى و بىوضعى و بىسامانى بسر مىبرند . در خانه‌هاى آنها كثافت « 2 » از حد گذشته نان سياهى با آب نمك مىخورند و آب ترش‌مزه‌اى دارند آن را كواس مىگويند . همان را صرف مىنمايند . غذاى ديگر به هيچ‌وجه ، به جهت آنها ممكن نيست . و لباس و وضع آنها منتهاى كثافت ، از هر جهت دارد . اما باز تكدى نمىكنند و سرهاى راه ! و دور كوچه و بازار نمىنشينند كه سئوال نمايند . به همان كثافت « 2 » مىگذرانند و به شغل و عمل و كار خود مشغول هستند . رعايا و اهل دهات و خلق ايشان ، بطريق ساير بلاد از حيوانات ، مثل گاو و گوسفند ، و گله و رمه ، و الاغ و قاطر ، و شتر ، جاميش و امثال آن ، و از اثاث « 3 » البيت از مقولهء فروش و مسينه‌آلات ، و رخوت فاخر ، و ساير چيزها كه در بلاد ايران متداول است ، هيچيك را ندارند .\r\nدر خانه‌هاى ايشان ، همچنين مس بهم نمىرسد . و اوضاع و اسباب ندارند . كارسازى كلى ايشان ، از چوب است . مثلا دلو آب ، مشك آب ، كاسهء ظروف ، در خانهء فقرا ، همه از چوب است . و مجموع آنها به كرايه‌كشى ، عراده مشغول هستند . هريك از رعايا و فقرا عراده‌اى دارند ، و يك يابو ، دو يابو ، بيشتر ، كمتر ، بر آن بسته‌اند ، و دايم يا از راه آب يا خشكى ، به حمل و نقل بار و اسباب هر كس مشغول هستند و كرايه گرفته صرف مىنمايند . چنانچه از طلوع فجر تا طلوع فجر ، مستمر روز و شب ، بسيارى هستند كه عراده و كالسكه ، كه آن هم نوعى از سوارى گاريت است دارند ، و يك اسب ، دو اسب ، بر آن بسته در كوچه‌ها ، و بازار و همهء شهر متصل بهم ، گردش مىكنند .\r\nهركس از زن و مرد كه خواهد ، به جائى برود و چيزى را حمل و نقل كند ، يا برسم تفنن گردش نمايد ، بمحض اراده سوارى البته جمعى از آنها حاضر مىباشند ، كرايهء طى كرده ، فورا سوار مىشوند . يا اسبهايى كه دارند ، بار مىكنند . عراده‌چى در كمال سرعت و چابكى او را در هر جا كه خواهش كرده ، مىرساند . و كرايه خود را گرفته ، عراده را برداشته از پى كار خود مىرود . فرضا اگر يك نفر ، اگر صد نفر خواسته باشند كه به جائى يا مكانى بروند و از خود گاريت و كالسكه و عرادهء سوارى نداشته باشند و خواهند سوار شوند ، فورا همين اشخاص كه در كوچه‌ها گردش مىكنند حاضر هستند و كرايه گرفته همه را سوار كرده ، هرجا خواهند مىبرند . خواه زن باشد خواه يا مرد و اكثر زن و مرد پهلوى يكديگر سوار مىشوند و مىروند . و اين طريق گاريت و اسباب سوارى ايشان چند نوع است و هر يك را قسمى سوار ميشوند . وضع و تركيب گاريت كه عملهء آنهاست ، سابق تحرير شده ، كه صندوق سرپوشيده مىسازند و اطراف آن را آينه نصب\r\n\r\n\r\n","description":"","footnote":"\r\n( 1 ) - متن : پيره\r\n( 2 ) - متن : كسافت\r\n( 3 ) - متن : اساس\r\n","page_name":" 158 ","page_number":230},
  {"content":"\r\n\r\nكرده‌اند ، و جوف آن را يا تيماج الوان ، يا ماهوت ، يا پارچهء ديگر ، حتى مخمل فرنگى ، دوخته‌اند ، و مكان نشستن قرار داده‌اند . و راه‌روى در وسط دارد . بطريق پله كه از آهن ساخته‌اند . و روى آن پوست گرفته اطراف را نقاشى كرده‌اند و چهار گوشه به تسمه‌هاى محكم و قلاب‌ها ، و سگك‌ها ، روى غلطك عراده بطريق ننيى « 1 » بسته‌اند و در عقب آن كه بيرون صندوق مذكور بوده باشد ، نيز مكان نشستن و ايستادن دارد . و حايلى به صندوق كار گذاشته‌اند كه هر كس در عقب نشسته و ايستاده باشد ، آن را بدست گرفته كه محكم باشد .\r\nدر پيش روى صندوق نيز جاى نشستن قرار داده‌اند . وضع سوارى آن گاريت به اين قسم است : كه هر كس فراخور احوال خود آن را ساخته و به جهت سوارى در خانهء خود دارد . هروقت كه مىخواهد سوار شود ، چهار اسب ، يا شش ، يا دو اسب ، بر او پيش رو بسته ، طفل كوچكى بر يك اسب سوار است ، و آن طفل منتهاى چستى و چالاكى و يلديت همه‌جا را دارد و جلو اسب در دست اوست ، و اسب ديگر در بغل همان اسب سوارى آن طفل بسته ، دو رأس ديگر ، يا چهار راس ديگر ، به همان طريق ، قطار به يكديگر بسته‌اند . شخص در پيش روى گاريت ، روى نشستن‌گاه نشسته ، جلو اسبان آخرى را در دست دارد . و دو نفر ديگر لباس تازه پوشيده ، در عقب نشستن گاريت ايستاده‌اند كه آنها را لاكى مىنامند ، به اين قسم گاريت را آورده ، يك نفر ، دو نفر ، چهار نفر ، كمتر بيشتر ، زن و مرد ، هركس خواسته باشد در گاريت رفته ، در دو طرف ، قطار يكديگر مىنشيند ، در كمال استراحت و بصحبت مشغول مىشوند .\r\nآن طفل پيشتر كه اسب را سوار است ، بسرعت تمام ، اسب مىراند و مىدواند ، و هرجا خواهد مىرود . به قسمى اين گاريت بسرعت راه مىرود ، كه احتمال دارد كه بعضى اوقات ، ساعتى سه چهار فرسنگ راه بلكه زياده برود . بعد از آن‌كه به مكان مقصود رسيدند ، لاكىها فرود آمده ، در « 2 » گاريت را باز كرده ، بغل اشخاص [ را 
  ] كه در ميان آن نشسته‌اند ، گرفته فرود مىآورند ، و هر جا خواهند مىروند .\r\nيك نوع سوارى ايشان كه بهترين ساير است اين بود كه تحرير شد .\r\nنوع ديگر آن را كالسكه مىگويند ، [ به 
  ] آن هم چهار اسب ، دو اسب بسته مىشود ، و آدم‌ها در پيش و عقب دارد ، و از گاريت كوچك‌تر است و تركيب ديگر دارد و مختص سوارى است كه هر كس خواسته و دارد ، از زن و مرد در آن نشسته هر جا خواهند مىروند .\r\nنوع ديگر هست [ كه 
  ] آن را پاوسكه « 3 » مىگويند . آن هم مثل بريشكه چيزى است ، نوع ديگر هست [ كه 
  ] آن را بريشكه « 4 » مىگويند . جاى نشيمن آدم و بار ، هرچه خواسته باشند ، در آن هست ، و در عقب آدم نشستن موقوف است . و دو اسب بر او بسته ، يكنفر آدم به‌جهت راندن اسب پيش روى آن نشسته ، هرجا خواهد مىرود .\r\nجاى نشستن آدم و بار كردن هر دو [ را 
  ] دارد . آدمى پيش روى آن نشسته اسب مىراند ،\r\n\r\n\r\n","description":"","footnote":"\r\n( 1 ) - ننو - ننى - قسمى گهواره كه از پارچه و چرم دوزند فرهنگ معين ص 4824\r\n( 2 ) - متن : درب\r\n( 3 ) - مج : پادسكه\r\n( 4 ) - مج : بريشكه\r\n","page_name":" 159 ","page_number":231},
  {"content":"\r\n\r\nو هر كس را هر جا خواهد مىبرد .\r\nنوع ديگر هست كه از اينها همه كوچك‌تر و شيرين‌تر ساخته‌اند . و بسيار تندرو است و آن را درشكه مىگويند ، و مختص سوارى خالى است . جاى بار ندارد ، و سرپوش نيز در آن نيست . همين جاى نشستن گاه دارد ، كه يك نفر ، دو نفر . يا سه نفر ، در آن سوار شده ، خانه‌به‌خانه يا مكان‌به‌مكان مىروند . و اين همان است كه در كوچه و بازار شهر دو اسب بر او بسته يكنفر آدم پيش روى او نشسته مىگردد . هركس از زن و مرد كه هرجا خواسته باشد برود نزد او آمده كرايه مىدهد و پهلوى همان آدم كه پيش روى او سوار است مىنشيند و هر جا خواهد مىرود و اين آدم را يوزباشكه مىگويند كه اين درشكه را مىآورد و مىبرد ، و اين بسيار تيزرو مىباشد و مختص ميان شهر و گردش است . و هر چه از اينها كه صاحب معين ندارد و به جهت كرايه گردش مىنمايند ، نشانهء اين است كه در ميان پشت يوزباشكه كه صاحب درشكه مىباشد ، پارچهء مسى نقش كرده آويخته است . از آن « 1 » مشخص مىشود كه اين درشكه ، كرايه‌گير است و صاحب معينى ندارد .\r\nبعد از اينها عراده‌هاست كه بزرگ و كوچك به اقسام مختلف ساخته و جاى بار و حمل‌ونقل چيز در آن مىباشد ، و هر كس هر چه خواهد آنها را كرايه كرده بار مىكند و حمل‌ونقل هر جا مىخواهد مىكند ، و در ايام زمستان ، كه برف در راهها ، و كوچه‌ها ، و مكان‌ها ، بسيار افتاده است ، نوع ديگر چيزى دارند ، كه بعضى را زينت و نقاشى بسيار مىكنند و بعضى ساده مىباشد ، و آن را چناغ مىگويند و در زير آن‌كه روى برف باشد تختهء صافى نصب كرده‌اند ، و اسب‌هاى بسيار خوب ، با زينت تمام ، بر آن بسته سوار مىشوند . يك نفر پيش رو نشسته ، اسب ميراند و يك نفر عقب آنها ايستاده مىشود ، و بسرعت هر چه تمامتر از روى برف كشيده مىروند و گردش مىنمايند ، و شوق اين طايفه به سوارى اين چناغ بسيار است .\r\nاسبهاى بسيار خوب تحصيل مىكنند و آموخته مىنمايند و زينت مىكنند و در وقت آمدن برف روى آنها نشسته دايم به گردش مشغول مىباشند . و ديگر چون مكان نشيمن و خانه در اينجا قرب بسيار دارد ، و همهء خلق از خود ندارد ، اكثر كرايه مىكنند و كرايهء خانه از دو سه هزار تومان سالى تا دويست سيصد تومان در ميان ايشان دادوستد مىشود . هر كس كه خانه‌اى دارد و مىخواهد كرايه داده باشد ، چون خانه‌ها دو سه طبقه است ، و هر طبقه كرايه‌اى داردكرايهء هر مكان را و تفصيل مكان‌هاى آن را روى كاغذ نوشته ، در خانه آويخته ، هركس را خانه ضرور باشد در بين عبور ملاحظه مىكند .\r\nهرگاه خواهد ، به اندرون خانه رفته ، كرايه را ميدهد و هر مدت كه خواهد توقف مىكند . ديگر در دكان و بازار آنها كه آن را يكسى مىگويند و مكان اهل حرفه و داد و ستد چيز مىباشد . در هر مكان كه هر صنفى توقف دارد ، شبيه همان كسب خود را و جا و مكان كسب را در روى چيزى كشيده و ساخته درب همانجا آويخته است ، كه مشخص مىشود كه اين دكان از فلان كس است و فلان حرفه و فلان صنعت دارد ، و اين\r\n\r\n\r\n","description":"","footnote":"\r\n( 1 ) - متن : او\r\n","page_name":" 160 ","page_number":232},
  {"content":"\r\n\r\nعمل ، به‌جهت آن است كه چون دكاكين اينها ظاهر و آشكارا نيست و در خانه‌ها و اطاق‌ها واقع است ، هركس كه هر چيز مىخواهد آن نقشه را ملاحظه كرده ، به اندرون مىرود و آنچه خواهد مىگيرد . اما در حجره‌هاى تجار و كارخانه‌ها ، اين نقشه نيست ، و همه‌كس بلديت دارند ، و طريق معامله و دادوستد ايشان ، از هر چيز و هر جهت ، و هرمقوله ، كه يك تومان يا صد هزار تومان فيما بين ايشان معامله و خريد و فروش بشود ، بمحض اينكه آن يك كه بايع است بگويد فروختم و مشترى بگويد خريدم هر گاه ضرر و نفع هر قدر در ضمن آن معامله باشد . ديگر برگشت ندارد ، و به يكديگر نمىتوانند ادعائى كرده باشند ، و در دادوستد ايشان روپلى استعمال مىنمايند ، و روپلى يكهزار دينار است . امانه به پول ايران ، چراكه اشرفى باجاغلى در ايران هفتهزار دينار مىباشد و در ميان ايشان پانزده هزار ، چهارده هزار ، سيزده هزار ، دوازده هزار ، يازده هزار ، بتفاوت دادوستد مىشود . و هر روز نرخى دارد . همچنانكه چندى قبل از اين به چهارده هزار رسيد ، و حال كه هنگام حركت صاحبى ايلچى از آنجا مىباشد ، يازده هزار و پانصد « 1 » دادوستد مىشود . روپلى را از اين قرار مىتوان يافت كه چند است .\r\nشروع اين مقاله هم به نحوى بود كه تحرير يافت .\r\nمقالهء هفتم در آئين پادشاهى و ملزومات آن ، و وضع كانسل و سنتور و وزرا و منصب و مرتبه‌اى كه به‌جهت اهل سپاه و غيره قرارداد نموده‌اند .\r\nبعضى امورات ديگر در آيين پادشاهى ، بناى ايشان است كه چون پادشاهى ، از ميان رفته و ديگرى را خواسته باشند پادشاه كرده باشند ، اول او را همهء بزرگان و كانسل جمع شده ، قسم به آئين خود مىدهند كه از وضع نظام و قانون پادشاهان سابق تجاوز نكند و مخالفت از قرارداد و رسم كهن نورزد . در هر باب و هر مواد به آئينى كه قرارداد شده است رفتار نمايد ، و انحراف از قاعده و قانون كه در ميان ايشان بوده و مىباشد ننمايد . بعد از قسم خوردن او ، قبول پادشاهى و امپراطورى او را كرده ، به كليساها مىروند و مباركباد مىگويند و تاج بر سر پادشاه مىگذارند ، و هر يك به امر خود مشغول مىگردند . هرگاه چندى كه بگذرد و پادشاه از قاعده و قانون تجاوز كند ، و با مردم بخلاف قانون رفتار نمايد و وضع سابق را متروك سازد ، بزرگان و كانسل نزد يكديگر جمع شده ، مشاوره مىنمايند ، و در خفيه رفته او را مىكشند ، و همان ساعت از كسان او مثل پسر يا برادر يا زن يا مادر ، هريك را شايسته بدانند ، و بعد از پادشاه آن كس قابل سلطنت باشد نوشته از او مىگيرند ، و او را باز قسم مىدهند ، و به تخت سلطنت مىنشانند .\r\nوضع كانسل اين است كه دوازده نفر از بزرگان و دانشمندان و اشخاصى كه اعتماد و اعتقاد كلى بر افكار و اطوار ايشان باشد از دولت تعيين هستند و مواجب و نشان‌ها از دولت دارند ، كه هر گاه امرى از هر مقوله روى مىدهد ، خواه در باب جنگ و منازعه ، خواه در باب ساير امورات كلى ، آنها را خبر مىدهند ، كه چه بايد كرد .\r\nايشان همگى جاها و مكان‌هاى معين دارند . رفته ، نشسته فكر و مشاوره با يكديگر مىنمايند ، اگر رأى همگى در آن باب به يك رأى قرار گرفت ، با يكديگر آمده ، به پادشاه\r\n\r\n\r\n","description":"","footnote":"\r\n( 1 ) - مج : پانزده هزار و پانصد\r\n","page_name":" 161 ","page_number":233},
  {"content":"\r\n\r\nاظهار مىنمايند و از آنقرار عمل مىكنند و اگر راى آنها مخالفت دارد ، ملاحظه مىنمايند كه چند نفر قسم ديگر و چند نفر مخالف آنها گفتگو مىنمايند ، هرسمت كه بيشتر باشند آن را قبول كرده عمل مىنمايند . اما پادشاه در هر حال از اين فقرات قادر به تغيير و تبديل هست . اگر خواهد جرح و تعديلى نمايد ، مىنمايند . وزرا نيز چندين نفر مىباشند و مواجب از سركار پادشاه دارند ، و هر يك به امرى و خدمتى مأمورند ، و ديگرى را در امور او دخل و تصرف نمىباشند . يكى از وزير غربا مىگويند ، يعنى آمدوشد ايلچيان و امورات ايشان و كار دولت به او محول است يكى وزير قشون است كه تمام امورات سپاه به او محول است ، يكى وزير خانگى ، كه امورات خانهء پادشاه و امر شهر به او محول است . يكى وزير خزانه و گمرك‌خانه‌ها و ماليات و مداخل دولت كه آنچه بهر اسم و رسم باشد با اوست . يكى وزير حكام و كورنادر و صاحب اختيار شهرها و ولايات تصرفى ايشان است . كه تمام امور آنها به او « 1 » محول است . يكى وزير كشتىهاى جنگى ، و امورات عملهء دريايى و ساير امورات آنها مىباشد . يكى وزير توپخانه و آتش‌خانه و قورخانه است ، و سروكار عملهء آنجا تمام با اوست . و اين وزرا هر يك دفترخانهء جداگانه ، و جمعى ميرزايان ، و زيردستان علاحده دارند كه دايم در كار خود مشغول مىباشند ، و به هيچ‌وجه در امر يكديگر دخل و تصرف ندارند . و نيك و بد امور را از هر يك كه متوجهء هر امرى مىباشد ، پادشاه ملاحظه مىنمايد و نيز جمعى هستند ايشان را سنتور مىگويند . و عدد آنها شش نفر است . شغل ايشان مرافعات شرعى و غيره مىباشد ، كه هر امرى و مرافعه به جهت هر كس واقع مىشود نزد آنها رفته ، عريضه نوشته مىسپارند . آن شش نفر مدتى طول داده به جوانب آن امر مىرسند . بعد كه حقيقت هريك ثابت مىشود ، حكم نوشته به او مىدهند و از آنقرار معمول مىدارند . منصب و مرتبه‌اى كه بهرجهت در ميان ايشان قاعده است كه پادشاه بهركس مىدهد اول از مناصب و مرتبهء اعلا كه بر تمام منصب‌ها ترجيح داده ، اسموس مىگويند و حال به هيچ‌وجه متداول نيست . بعد چنلر است كه بايد يك نفر باشد ، يعنى وزير كل و اختياردار جمع امور غربا . و او حال در دولت روس تعيين نيست . قبل از اين رومنرف به اين خدمت مأمور بوده ، و حال خانه‌نشين است . و تا او حيات دارد ، اين اسم و اين مرتبه را به كسى نمىدهند و محول نمىنمايند ، و بعد منصب كانسل و وزرا و سنتور است كه تحرير شد .\r\nديگر لفظ كنياز و پرنس است ، و اين اين اسم را در [ مورد 
  ] پادشاهان كوچك ، و شاهزاده استعمال مىكنند . ديگر گراف اسمى است كه به جهت امرا و اعيان دولت وضع كرده‌اند و در بعضى اشخاص استعمال مىنمايند .\r\nديگر فرت ماشل است ، و فرت ماشل بسيار اسم بزرگى [ است 
  ] و در همه‌كس استعمال نمىشود ؛ و تا كسى شايستهء اين اسم نباشد ملقب به اين لقب نمىشود . چنان كه در تمام روس سه نفر بيشتر بهم نمىرسند ، كه آن سه نفر را فرت ماشل مىگويند . ديگر مرتبهء جنرالى است كه آن بر سه قسم است .\r\nاول جنرال انشف .\r\n\r\n\r\n","description":"","footnote":"\r\n( 1 ) - متن : اين\r\n","page_name":" 162 ","page_number":234},
  {"content":"\r\n\r\nدويم جنرال ليدمانه .\r\nسيم جنرال مايور .\r\nهركس سزاوار هر يك از اين سه مرتبه باشد ، او را ملقب مىسازند . ديگر مرتبه‌هائى است كه به اهل سپاه داده مىشود . كه ابتدا ، بعد از سالدات بودن آندر افيسر مىشوند ؛ و از آن بالاتر افيسر است ، و از آن بالاتر كپيتان است . ديگر از آن بالاتر مايور است .\r\nو بعد از آن پت‌پولكونيك مىشود . و از آن بالاتر پولكونيك است ، كه به جنرال منتهى مىشود و تفصيل جنرالى تحرير يافت « 1 » .\r\nمناصب و مرتبه‌اى كه پادشاه به اهل سپاه و اعيان و اهل دفترخانه و سايرين مىدهد همين اسامى است كه تحرير يافت ، و ايشيك آقاسى نيز در ميان ارباب مناصب هست ، و او را اتوتان مينامند ، و آن هم مرتبه‌مرتبه دارد . اما حرمت و عزت قشونى و اهل سپاه ، حتى سالدات در ميان اين طايفه بسيار است ، و از ميرزايان و اهالى دفترخانه و ساير خلق بيشتر است . به جهت اينكه مىگويند ، اينها جان در راه دولت ميدهند و بايد عزت و احترام بيشتر از ساير خلق داشته باشند . چنانچه چون قاعده اين است كه در هر جا و هر مكان كه سالدات ايستاده و متوجهء كشيك مىباشد ، هرگاه از بزرگان و اهل سپاه ، كسى از آن راه عبور كند ، آن سالدات‌ها ، قطار ايستاده و تفنگ خود را در دست گرفته و حركت داده به سمت چپ و راست ، و پا را بر زمين زده باشد ، و اين تعظيم و تكريم ايشان است به آن بزرگ كه عبور مىكند . اين عمل را چس مىگويند و از براى عبور وزير اعظم و اهل دفترخانه سالدات نمىايستد و اين چس را نمىدهد . نهايت چون احترام اهل سپاه را لازم مىدانند سالدات از براى حرمت هر افيسرى كه از راهى عبور كند و سالدات ايستاده باشد آن چس را ميدهد ، و احترام مىكند .\r\nديگر اينكه تا كسى خدمتى در دولت نكند ، يا اينكه واسطهء كلى نداشته باشد ، اين مرتبه‌ها را به او نمىدهند . همين كه خدمتى از او ظاهر شد ، او را قابل هر چه دانستند ، مرتبه مىدهند .\r\nديگر در ميان ايشان ، نشان و حمايل متداول است ، و نشان به اقسام تركيبات و قسم‌ها ساخته مىشود ، و حمايل ، آبى و قرمز مىباشد . آبى مختص پادشاه ، و بزرگ كه شايسته باشند ، مىباشد و قرمز بهركس داده مىشود . و عظم نشان بيشتر اين است كه خواه قابل باشد و خواه بىقابليت باشد ، خواه يك دانه الماس قيمتى ، و خواه يك پول سياه ، همين‌كه پادشاه اول آن را زينت سينهء خود كرد و بر روى لباس خود آويخت ، ديگر از براى گرفتن آن « 2 » جانها داده مىشود ، و مردم تلاش‌ها مىكنند كه اين نشان تازه است و بايد داشته باشند ، بنابراين ، بزرگان و اعيان و اهل سپاه و قشون ، و اهل دفترخانه و غيره ، اهالى روس بسيار هستند كه چندين قسم نشان به تركيبات مختلف ، از هرچيز و هر مقوله ، خواه جواهر ، خواه سنگ معدن ، خواه نقاشى ، هرچه بخاطر مىرسد ، حتى يك پول سياه . در پيش سينهء قباهاى خود دوخته و آويخته‌اند كه بمرور ايام ، هردفعه چيزى مصطلح شد ، و به آن شخص داده شده است و او هم زينت دوش و\r\n\r\n\r\n","description":"","footnote":"\r\n( 1 ) - متن : برتحرير يافت\r\n( 2 ) - متن : او\r\n","page_name":" 163 ","page_number":235},
  {"content":"\r\n\r\nآغوش خود كرده است .\r\nشمشير هم كه چند قطعهء الماس داشته باشد به اسم نشان مىدهند ، و هر كس شايسته باشد باالفعل داره از اهل سپاه . اما حمايل آبى را به هر كس نمىدهند . عظم بسيار دارد .\r\nسواى پادشاه و خاصان و بزرگانى كه شايسته باشند ، ديگر احدى استعمال نمىكند ، مگر وقتى كه كسى منشاء و مصدر خدمت كلى به‌جهت دولت بشود و شايستهء حمايل آبى بوده باشد ، به او نيز مىدهند . لاكن حمايل قرمز مختص عامهء خلق است كه هر جنرال و بزرگى كه هستند در هر جا و هر قسم ، حمايل قرمز را استعمال مىنمايند و نشان و حمايل نزد ايشان ، از همه چيز قرب بيشتر دارد ، و خلق بسيار طالب مىباشند .\r\nهروقت كه بزرگى يا شخصى كه نشان داشته باشد از اينها فوت شود ، قاعده اين است كه نشان او را به ورثه نمىدهند و ضبط خزانهء پادشاه مىشود ، و اگر سنگ قيمتى داشته باشد ، پادشاه قيمت آن را از قرار گنجايش به ورثه مىدهد و نشان ضبط مىشود .\r\nقاعدهء ايشان اين است كه هر كس خواسته باشد از خدمتى كه به او محول است بيرون رود ، و دست بردارد ، اعم از بزرگان و وزرا و ارباب مناصب هر كس باشد ، اختيار با خود اوست ، عريضه نوشته به دولت مىدهد كه من ديگر خدمت نمىكنم و در خانهء خود مىخواهم توقف كرده ايام را به سر برده باشم . حكم از دولت مىشود كه اختيار با خودت خواهد بود . آن شخص از خدمت بيرون رفته ، بهرجا و هر مكان خواسته مىرود و قرار مىگيرد . شروح اين مقاله نيز به نحوى بود كه تحرير شد .\r\n\r\nمقالهء هشتم در بيان مداخل و رواج كاغذ چاپ كه اسكناس مىگويند . و مخارج دولت و طريق معامله و مرابحه با خزانهء پادشاهى و بعضى وقايع ديگر :\r\nمداخل و منافع دولت روس از قرارى كه مشخص شده ، سابق بر اين ، اينقدرها نبوده ، و حال ساليانه به سى و پنج كرور وجه ايران ، بلكه قدرى متجاوز رسيده است و اين مداخل مذكور از ماليات و متوجهات و مقاطعهء ولايات و سرى گرفتن از جميع رعايا ، اعم از رعاياى ديوانى ، و ارباب ، و جمع و جهات گمرك‌خانه‌ها ، و بنادر كه در هر جا دارند ، وجهى كه از فروختن و خريدن خانه‌ها ، و مطلق املاك كه فيما بين هر كس مبايعه مىشود ، بايد به پادشاه داده باشند .\r\nاز پنجره‌هاى آئينهء رو به كوچه ، كه در هر خانه آنچه دارد بايد سالى ، هرپنجره‌اى پنجهزار دينار صاحبخانه ، به پادشاه داده باشد .\r\nفروختن عرق و نمك كه مختص پادشاه است . و معادن طلا ، و نقره ، و ثمور و خز ، و پوست روباى سياه ، و ساير چيزها كه از ولايت سيبر مىآورند . آنچه ثمور سياه خوب ، و پوست روباى سياه از آنجا به عمل آيد ، مختص پادشاه است ، و آورده به پادشاه مىدهند و به فروش مىرسانند . كه از جمله در عهد يكترينه يك پوست روباى سياه را به مبلغ پنجاه هزار تومان « 1 » خريدارى ، و از دولت روس به جهت خوانكار روم فرستاده‌اند .\r\nمعادن آهن و مس ، و موم كه شمع مىكنند و علف كه كتان مىبافتند . و چوب بيحد\r\n\r\n\r\n","description":"","footnote":"\r\n( 1 ) - مج : پنجهزار تومان\r\n","page_name":" 164 ","page_number":236},
  {"content":"\r\n\r\nو بيحساب و تخته و يله‌وار « 1 » كه به جهت كشتىها و گمىها موجود دارند ، و همهء اينها را كه تحرير شد از دولت روس به قرال‌هاى فرنگان ديگر و يوروپا « 2 » مىبرند و اين قسمت كاغذ وكسيل ( معنى وكسيل محكم بودن ) تا انقراض عالم مىباشد و تفصيل و كسيل آن است ، كه كاغذهاى سفيد بزرگ و كوچك به مهر پادشاه در دفترخانهء معينى انبار كرده‌اند ، هركس مىخواهد كه معامله و دادوستد به هر اسم و رسم و به هر جهت كرده باشد و خواهد تنخواه او در نزد مدعى عيب و نقص بهم نرساند ، در آن دفترخانه مىرود ، در آنجا آن كاغذ و كسيل از دو هزار « 3 » قيمت دارد الى چهار تومان آن شخص فراخور آن معامله كه مىخواهد كرده باشد ، از آن و كسيل يكى مىخرد و حجت و مستند روى آن مىنويسند و ثبت همان دفترخانه مىكنند ، آن شخص ، كاغذ را از مدعى گرفته ضبط مىكند . در حين رسيدن وعدهء معامله و هنگام دادن تنخواه ، اگر شخص بدهكار در مهياسازى تنخواه مسامحه نمايد ، ده روز پادشاه قرارداد كرده ، كه مدعى تأمل نموده ، مهلت داده باشد . هرگاه تنخواه معامله را آورد ، به مدعى رد نمود فبها ، و الا همان حجت و مستند و كسيل را كه در دست دارد برده به پادشاه مىدهد ، پادشاه آدم تعيين كرده ، حكما تنخواه را از او گرفته ، تسليم مدعى مىنمايد نفع اين و كسيل همين است كه احدى نمىتواند ، ابا و امتناع و حاشا در مهياسازى مال كسى كرده باشد ، و از قيمت همين و كسيل سالى مبالغ خطير عايد پادشاه مىشود .\r\nنوع ديگر از همين مقولهء و كسيل هست كه از ده تومان ، الى يكصد تومان مىخرند و حجت معاملات مىنويسند . اما آن را در معامله صد هزار تومان ، دويست هزار تومان ، بيشتر ، كمتر ، استعمال مىنمايند ، و در معاملهء جزئى ، آن را استعمال نمىكنند . و ديگر مجموع تجارى كه از بومى و غريب از هر گروه در محال ايشان توقف دارند ، آنها را چهار مرتبه داده‌اند ، و از هر مرتبهء آنها هر ساله به سبيل استمرار ، وجهى معين به جهت پادشاه ، از آنها بازيافت مىنمايند . و هر گاه يك روز از وعدهء دادن آن وجه مىگذرد ، تومانى پنجاه دينار علاوه كرده مىگيرند . مثلا مرتبهء اعلا ، سالى نفرى چهارصد و هشتاد تومان وجه نقد مىدهند . مرتبهء ديگر سالى نفرى دويست و چهل تومان مىدهند ، مرتبهء ديگر سالى نفرى يكصد و ده تومان مىدهند . مرتبهء آخر سالى نفرى پنجاه و پنج تومان مىدهند ، و اين مرتبه‌ها به دست تجار است . به اين معنى كه مرتبهء اعلا ، خود را بيست هزار تومان مايه به قلم مىدهد ، و آن مرتبه را از پادشاه مىگيرد . و هر ساله وجه معين را مىدهد . مرتبهء دويم خود را ده هزار تومان مايه به قلم مىدهند . و آن وجه را هر ساله مىدهد و همچنين تا مرتبهء آخر . اما هر گاه كسى صد هزار تومان ، دويست هزار تومان ، مايه داشته باشد و مرتبهء آخر را اختيار كند كسى را با او كارى نيست و بالعكس اگر پنجهزار تومان مايه داشته باشد ، و مرتبهء اول و اعلا را خواسته باشد و خود را به قلم بدهد ، قبول مىكنند و چهارصد و هشتاد تومان وجه معين را هر ساله بازيافت مىنمايند ، و هر وقت هم كه خواسته باشد ، خود را بيرون از محال ايشان كرده ، به جائى ديگر\r\n\r\n\r\n","description":"","footnote":"\r\n( 1 ) - ظاهرا بايد « الوار » باشد\r\n( 2 ) - متن : يوروبات\r\n( 3 ) - يك كلمه خوانده نشد .\r\n","page_name":" 165 ","page_number":237},
  {"content":"\r\n\r\nبرود ، ممكن است و به دست خود آن شخص مىباشد . و در جميع بلاد روس با تجار اين قسم رفتار مىنمايند .\r\nاما مال تجار را در مملكت روس در يك بلد ، خرج گمرك مىگيرند و ديگر بهر ولايت آنها كه برود ، همين كه در يك بلد ، خرج گمرك داده باشد و نشانى در مال او كرده باشند ، ديگر در هيچ مكان چيزى مطالبه نمىكنند و ديگر ساير مداخل و مأخوذات دولت ايشان ، از كلى و جزئى بسيار است ، كه تفصيل آنها باعث طول كتاب مىشود ، از جمله قاعده اينست كه هر گاه در مال كسى ، يا در كشتى و غرابى كه صد كرور ، يا صد تومان تنخواه بوده باشد ، يك چيز حزئى كه ده تومان قيمت داشته باشد ، و نشان گمرك نداشته باشد كه معلوم شود آن را از گمرك گريزانده‌اند ، مجموع آن مال ، و آن اموال را به كلى ضبط مىنمايند و مساوى همان مال هم علاوه ، از صاحب مال مطالبه كرده ، مىگيرند ، و ممكن هم نيست كه از اين قاعده تخلف بشود . زيرا كه مشخص شد كه چندى قبل از اين به‌علت چيز بسيار جزئى ، به‌قدر يك دور كرور ، مال اهل انگريز را ضبط كردند و به هيچ‌وجه چاره نشد . از اين گونه چيزها بسيار دارند . لاكن اصل مداخل كلى آنها همين‌هاست كه تحرير يافت .\r\nديگر كاغذ چاپ است كه در ميان ايشان از اشرفى و وجه سفيد ، و طلا و نقره ، بهتر رواج دارد . وضع آن اين است كه خانهء بسيار بزرگ وسيعى ساخته‌اند و در آنجا عمله و سركار و مستحفظ و اسباب بسيار دارد . كاغذ بسيار نازكى را به طريق ضرابخانه كه وجه سكه كار مىكنند ، در آنجا مىنويسند ؛ و نقش مىكنند ، و چاپ مىزنند ، يعنى قالب دارد از پنج هزار « 1 » هست الى ده تومان يعنى به اين طريق پنجهزارى و يك تومانى و بيست و پنجهزار و پنج تومانى و ده تومانى مىباشد ، و غير اينها كه قلمى شده ، مبلغ ديگر مثل دو تومانى سه تومانى زيادتر ، كمتر نمىكنند ، منحصر است به همين مبالغ كه قلمى شد ، و اين كاغذ در ممالك ايشان ، از وجه نقد بهتر است ، و معتبرتر است . اما در غير ممالك [ ايشان 
  ] به هيچ‌وجه اعتبارى ندارد . همچنانكه در تفليس چندان رواجى ندارد ، و اين كاغذ را هر قدر خواسته باشند ، مىسازند و دادوستد مىنمايند ، و از همين است كه امور دولت اينها به طريقى گذران مىشود ، و الا مداخل آها كفاف اخراجات اينها را نمىدهد و قاعدهء اين كاغذ چاپ هم اين است كه هر كس داشته باشد ، و خود خواهد كه بدهد و وجه نقد بگيرد ، برده به خزانهء پادشاهى مىدهد ، و رسوم بسيار جزئى را ده ، اشرفى با جاغلى يا منات سفيد ، هرچه خواسته باشد عوض گرفته از پى كار خود مىرود .\r\nضرابخانه نيز دارند كه طلا و نقره سكه مىنمايند و هر قسم پول سفيد كه منات مىگويند دارند . اما از سرحد بيرون نمىكنند و رواج ميان ايشان همان كاغذ چاپ است كه آن را اسكناس مىگويند و از اشرفى باجاغلى بهتر برمىدارند . چراكه اشرفى باجاغلى هم در ميان ايشان حكم جنس دارد و هر روز به تسعيرى دادوستد مىشود ، به نحوى كه پيش تحرير يافته و باجاغلى را در ولنديز سكه مىنمايند و به همه جاى\r\n\r\n\r\n","description":"","footnote":"\r\n( 1 ) - يك كلمه خوانده نشد\r\n","page_name":" 166 ","page_number":238},
  {"content":"\r\n\r\nيوروپ و ساير ممالك مىبرند و از هر يوروپ طلا در آنجا برده ، سكه مىشود .\r\nمخارج اينها بسيار است . از جمله مذكور است كه ، بيست و هشت كرور وجه ايران ، اخراجات ساليانهء سپاه و قشون و سالدات از مقولهء مواجب و رخوت و خوراك و ساير ما يحتاج آنها و مواجب اهالى دفترخانه‌ها و وزرا و ساير اشخاصى كه از دولت مواجب دارند مىباشد . ساير مخارج را از اين قرار مىتوان قياس نمود .\r\nمداخل اينها كفاف مخارج را نمىكند اين است كه رواج كاغذ را بنا گذاشته‌اند ، و باوجود اين مطلب دامن دولت و خزينهء اينها وسعتى ندارد و پادشاه غالب اوقات مقروض و مديون است ، و بسيار اوقات به رسم مساعده و حمايت به دولت ، حواله‌جات به اهالى ممالك خود مىنمايند و بازيافت مىكنند . چنانچه در اوقات دعواى با ناپليان ، اگر از جانب جماعت انگريز از وجه نقد و توپ و تفنگ و ساير اسباب و آلات حرب به قدر ده ، دوازده مليان اعانت به اينها نشده بود ، ممكن نداشتند كه توانند به دعوا رفته باشند . همچنانكه باوجود كثرت سپاه و سالداتى كه حال بهمرسانيده‌اند كه تفصيل آن بعد قلمى مىشود ، هرگاه خواسته باشند به يك دفعه ، صدهزار يا پنجاه‌هزار ، يا بيشتر يا كمتر از سپاه ، خود به سمتى روانه نمايند ، ممكن ندارند . چراكه اخراجات بسيار دارد ، و كاغذ چاپ هم در خارج سرحد ، رواج ندارد و بايد اشرفى باجاغلى داده باشند و دولت اينقدر وجه آماده ندارد و بالفعل هم مذكور بود ، كه مبالغ خطير به هر كس و به هر دولت مقروض مىباشند .\r\nدر باب معامله و مرابحه كه فيما بين خلق و دولت آنها متداول است ، اين است كه هركس از ده تومان ، الى هر قدر وجه داشته باشد و خواهد كه با دولت معامله نمايد ، آن وجه را برده ، مكانيست معين ، در آنجا جمعى هستند كه مأمور به اين خدمت مىباشند .\r\nآن وجه را به ايشان تسليم مىكند و قرار اين است كه ماهى تومانى پنجاه دينار نفع به او مىدهند . دستك‌ها و دفترها دارند . اسم آن شخص را و قدر وجه او را و تاريخ وقت آن را در ورقى از دستك يا دفتر به تفصيل تمام مىنويسند ، بعد آن « 1 » برگ را گرفته دوپاره مىكنند ، نصف در همان جا نزد آنها ضبط است و نصف را به دست صاحب وجه مىدهند . صاحب وجه برداشته از پى كار خود مىرود ، تا هر وقت كه خواسته باشد آن وجه در [ دست 
  ] دولت باشد ، هست . هرگاه خواهد بازيافت كند همان نصفه صفحهء پاره را برداشته ، به همان مكان مىرود و مطالبهء وجه خود را مىكند . عاملان آنجا آن نصفهء صفحه را گرفته با نصفهء صفحهء نزد خود مطابق مىكنند ، هرگاه مطابق است بلاتأمل وجه او را با مرابحهء تومان پنجاه دينار ، تمام و كمال به او مىدهند ، و صفحه را از او مىگيرند و اين عمل به جهت آن است كه ديگر تقلب در اين كاغذ ممكن نيست . هرگاه همان نصفهء صفحه نزد آن شخص باشد كه فوت شود و به كس ديگر برسد يا خود بهركس بدهد ، همين قدر كه در آنجا با صفحهء عاملان آن مكان مطابق باشد و به دست هر كسى باشد ، بدون سخن ، تنخواه را مىدهند و نمىپرسند كه مدعى خود به كجا رفته كه اين كاغذ به دست تست ، و چنانچه هر كس از اهالى ايشان ، از دولت تنخواهى مساعده خواسته\r\n\r\n\r\n","description":"","footnote":"\r\n( 1 ) - متن : او\r\n","page_name":" 167 ","page_number":239},
  {"content":"\r\n\r\nباشد ، در مقابل آن تنخواه ، جواهر و اسباب به گرو مىگيرند و تنخواه مىدهند ، و ماهى شصت دينار از يك تومان نفع مطالبه و بازيافت مىنمايند . تا هر مدت كه مدعى خواهد ، آن وجه نزد او هست . هر وقت كه نخواسته باشد ، تومانى شصت دينار را علاوه كرده ، مىبرد و تحويل مىنمايد . گرو خود را بازيافت مىكند .\r\nطريق معامله و مرابحهء آنها ، با بانك پادشاهى ، يعنى خزانهء شاه نيز به اين طريق است كه تحرير شد .\r\nديگر در ميان ايشان قاعده و قانون اين است كه هر نوع خرجى و اخراجاتى كه به هر اسم و رسم موافق قانون بوده باشد ، و به‌جهت ايشان رخ نمايد ، از دولت داده مىشود ، و پادشاه را سواى رخوت و خوراك و ساير اخراجات كه از دولت ، قانون و مأمور است روزى هزار تومان وجه نقد به جهت جيب از دولت مىدهند . اگر فرضا ضيافتى و مصرفى كه خلاف قانون بوده باشد ، پادشاه خواسته باشد بنمايد ، بايد از همان روزى هزار تومان به مصرف برساند ، و الا ذخيره نمايد .\r\nديگر مصارف موافق قانون تمام از مال دولت است ، و برادران ، و همشيره‌ها ، و زن و مادر پادشاه ، نيز از دولت مواجب معين دارند ، و مىگيرند . چنانچه مداخلى از خارج به‌جهت خود بهمرسانند ، به مصارف خود مىرسانند ، و ساير مصارف ايشان كه موافق قانون است نيز از دولت داده مىشود . واحدى اخراجات خلاف قانون را دينارى ، از مال دولت نمىتواند كرد . ديگر رسم نيست كه برادران و همراهان پادشاه ، سواى سركرده‌گى سپاه به هيچوجه در ممالك محروسه دخل و تصرف داشته باشند ، يا فرمان‌فرما باشند ، مگر اينكه امور مملكت به حكام و وزرا و اشخاصى كه شايستهء هر خدمت و هر جا مىباشد محول است ، و برادران و همراهان پادشاه ، تمام به سركردگى سپاه مأمورند ، و مواجب و اخراجات ، موافق قانون از دولت به آنها مىدهند . بيان اين مقاله نيز به نحوى بود كه تحرير يافت .\r\n\r\nمقالهء نهم\r\n: در بيان آئين و اثاث « 1 » سپاه ، سواره ، و پياده ، سالدات و عزت آنها و طريق گرفتن و نگاه داشتن دولت و خدمت كردن آنها و وضع مواجب و رخوت و بالاپوش و خوراك كه از دولت به جهت آنها برقرار است ، و طريق اسب و اسلحه ، و آلات حرب كه به آنها داده‌اند ، و سوار و پيادهء كواردى كه هميشه كشيك‌خانهء پادشاه مىباشند ، و وضع و لباس و اثاث « 1 » ، و عزت آنها نزد پادشاه ، و كيفيت آتش‌خانه و توپخانه ، و ساير اثاث « 1 » سپاهى ، و قاعدهء ايشان و غيره .\r\nدر آئين اين طايفه عزت و اعتبار سپاه اعم از سواره و پيادهء سالدات زياده از همه‌كس است . جميع بزرگان و اعيان ايشان احترامى كه از اهل قشون منظور مىدارند از ساير خلق نمىدارند ، و كمال حرمت به اهل سپاه مىنمايند ، و از اين جهت است - كه بسيارى از بزرگان و اكابر و اعيان و اشخاص صاحب‌دولت ، اطفال خود را از زمان طفوليت لباس سپاهى پوشانيده و مبلغ‌ها اخراجات مىكنند و آنها را افسر سپاه و سالدات مىنمايند ، كه به مشق سپاهى مشغول مىگردند . به حد تكليف كه مىرسند ، حسب الواقع\r\n\r\n\r\n","description":"","footnote":"\r\n( 1 ) - متن : اساس\r\n","page_name":" 168 ","page_number":240},
  {"content":"\r\n\r\nاز كار بيرون آمده‌اند . و به خدمت و دعوا قيام مىنمايند .\r\nطريق گرفتن سالدات و سپاه از قديم الايام و حال در ميان ايشان به اين طريق متداول است ، كه از جميع ممالك محروسه ، هر از چندى كه ضرورت واقع مىشده يا مىشود ، صد نفر يك نفر ، دويست نفر ، كمتر يا بيشتر ، هروقت هر چه مقتضى بوده ، همچنان كه به ده نفر يك نفر هم بسيار اوقات رسيده ، مثل هنگام طغيان و دعواى با ناپليان كه ده نفر يك نفر سالدات مىگرفتند .\r\nاز جوانان قوچاق تواناى كارآمد ملازم مىگيرند ، و آنها را دسته به دسته كرده ، و به مكان‌هاى وسيع كه به‌جهت تعليم و مشق كردن سالدات معين كرده‌اند مىفرستند .\r\nجمعى معلم و افيسر به آنها مىگمارند ، به همان لباس رعيتى خود آنها را مشق سالدات بودن يا سوارى مىدهند . اخراجات از پادشاهست و اوقات كلى صرف آنها مىكنند ، تا اينكه به اندك وقتى آنچه بايست و شايست مىآموزند و مكمل مىشوند . آن وقت لباس از سر كار پادشاه ، به جهت آنها مهيا مىسازند ، و آنها را مىپوشانند و مواجب و اخراجات و يراق و ساير ضروريات به جهت آنها معين نموده ، مىدهند ، و آنها را به نحو ساير سپاه جوقه‌جوقه ، و دسته‌دسته ، كرده سرگرد و افيسرها به آنها تعيين مىنمايند و به خدمت مأمور مىسازند . چنانچه از قرارى كه به كرات از بزرگان ايشان و ديگران استماع گرديد ، حال به قدر يازده ، صد هزار قشون و سپاه و سالدات در اين طايفه بهمرسيده لكن آنچه از خارج دستگير شده ، هفتصد هشتصد هزار سپاه بدون اغراق دارند و تقريبا به قدر دويست هزار ، از آن جمله به همه جهت از هر گروه سوار مىباشند ، و پانصد ششصد هزار سالدات پياده هستند كه در شهر پتربورغ و جميع سرحدات آنها مشغول خدمت مىباشند . چرا كه در همهء اوقات در هر سرحد ايشان قشون به‌جهت احتياط مىگذارند ، و هر گز هيچ سرحدى را بىسپاه نمىگذارند . تمام اين سپاه كه در جزو ، جوقه‌جوقه ، و دسته‌دسته هستند پولك قرار داده‌اند ، و هر پولكى را چه از پياده ، و چه سواره ، يكهزار و پانصد نفر ، قرارداد نموده‌اند . سرگردها ، و جنرال‌ها ، و افسرهاى متعدد در هرپولك مىباشند ، و يكدستهء سازنده با لباسهاى رنگين كه پنجاه نفر بوده باشند ، در هر پولك مأمور كرده‌اند ، و وضع سازندهء مذكور در پولك سوار ، و پولك پياده ، مغايرت دارد . آنها كه در پولك سالدات پياده مأمورند ، وضع ساز و اسباب آنها از اين قرار است ، كه همان پنجاه نفر كه يكدستهء سازنده هستند ، تمامى لباس رنگين به طريق لباس سالدات دربر دارند . هريك ، يك قسم سازى و نوازى ، از مقولهء كوس ، و طبل بزرگ و كوچك ، و نىهاى سبك ، و كرناهاى پيچ‌درپيچ بزرگ و كوچك ، و سنج و سازهاى غريب مارپيچ ، و چيزهاى ديگر به اقسام تركيبات در دست دارند ، و در پيش روى هر پولك به راه مىروند و ساز مىنوازند .\r\nبسيار اوقات است كه ساز را به نحوى مىزنند كه آدم از شوق به جان دادن راضى است ، و سرگرم دعوا و جدال مىشود . و آنهائى كه در پولك سوار مشغول نواختن ساز هستند ، يك قسم كرنائى در دست دارند و بس ، و همان را به نحو خاصى « 1 » مىزنند و\r\n\r\n\r\n","description":"","footnote":"\r\n( 1 ) - متن : خواص\r\n","page_name":" 169 ","page_number":241},
  {"content":"\r\n\r\nمىروند ، و لباس آنها هم ، با سازندهء پيادهء سالدات مغايرت دارد .\r\nاز قرارى كه مشهور است سازندهء روس بهتر از همهء يوروپ است . همچنانكه سالدات و سپاه آن‌ها ، نيز ترجيح به همهء يوروپ دارد ، و در دعوا تا كشته نشوند فرار نمىنمايند .\r\nاما جنرال و سركردگان سپاه فرانسه ، موافق مشهور ، تدبير و تعليم جنگ را بهتر از جميع اهل يوروپ مىدانند .\r\nعمدهء مطلب اين است كه سپاه نظام داشتن در هر دولت بسيار لازم و خوب است و مواجب و رخوت و اخراجات سالدات كه مستمر و برقرار است ، به اين نهج مىباشد كه سالى دوازده هزار دينار پول اروس كه هفتهزار « 1 » پول ايران مىشود مواجب به هر يك مىدهند ، و اين وجه مختص اخراجات جزئى ، از مقولهء حمام و صابون ، و دوختن پاره بودن چكمه و رخوت ، و خوردن گوشت گاو در بعضى اوقات ، و همچنين از اين مقوله مىباشد .\r\nدر دو سال دو دست رخوت مىدهند . يكى رخوت بهار است ، كه زير جامهء كتان و قباى ماهوت نازك مىباشد ، و يكى رخوت زمستان است ، كه زير جامه ماهوت و قبا نيز ماهوت كلفت مىباشد ، و در دو سال يك توپ بالاپوش هم دارند . و يومى دويست دينار پول اروس قيمت آرد سياه به جهت خوراك به آنها مىدهند كه نان سياه آماده كرده با آب نمك مىخورند . مذكور مىنمايند كه از براى خاطر سالدات ، ايمپراطور هنگامى كه با آنها نزد سالدات‌ها رفته نان سياه و نمك قدرى با آنها مىخورد يعنى من هم سالدات مىباشم . چكمه و كلاه نيز از سركار [ پادشاه 
  ] به آنها مىدهند ، و تفنگ و شمشير و يراق نيز از مال شاه است . به اين طريق كه هر روزه به سبيل استمرار بايد آن را پاك كنند و چرب نمايند و محافظت كرده باشند كه عيب و علت نكند . و قاعده اين است كه اگر تفنگ و يراق آنها در دعوا و جائى كه مأمور شده‌اند ، شكستگى و نقص بهم برساند ، از سركار پادشاه ، عوض مىدهند ، و هر گاه در مكان غير دعوا به علت عدم محافظت نزد سالدات عيب بكند ، بايد سالدات خود از عهده برآيد .\r\nمواجب و رخوت و اخراجات و ساير اسباب سپاه سوار ، قدرى زيادتر و بهتر از سالدات مىباشد . اسب و يراق و چكمه و كلاه و ساير ما يحتاج نيز از سركار پادشاه به آنها داده مىشود . همچنين افسرها و جنرال و سرگردان اعم از پياده و سواره ، هريك به قدر حال و فراخور قابليت خود مواجب و جميع ما يحتاج از سركار پادشاه مستمر و برقرار دارند ، كه به همان آئين قديم بازيافت مىكنند و متوجه خدمت خود مىشوند . و هر گاه منشاء و مصدر خدمتى بشوند نشان تازه يا رتبه به آنها داده مىشود . و الا [ از 
  ] قرارى كه به جهت مواجب و اخراجات و ساير ضروريات آنها داده‌اند تخلف بهم نمىرساند و سپاه سوارهء اينها از روس ، و قزاق « 2 » ، و قرقيز « 3 » ، و چركس ، و قلماق ، و تركمان دشت قبچاق « 4 » و غيره طوايف مىباشند ، و سالدات نيز از روس و ليه و ساير ولايات تصرفى ، تمامى گرفته‌اند . و پادشاه از كل اين سپاه كه تفصيل آن قلمى شد شصت هزار نفر\r\n\r\n\r\n","description":"","footnote":"\r\n( 1 ) - يك كلمه خوانده نشد\r\n( 2 ) - متن : قزاغ\r\n( 3 ) - متن : قرقيس\r\n( 4 ) - متن : غبچاق\r\n","page_name":" 170 ","page_number":242},
  {"content":"\r\n\r\nسوار و پيادهء زبده انتخاب « 1 » كرده كه آنها را كواردى مىگويند و هميشه كشيك‌خانه پادشاه و مستحفظ خود پادشاه مىباشند ، و تفصيل اوضاع و احوال آنها از اين قرار است كه اين شصت هزار نفر مذكور ، بيست هزار سوار و چهل هزار پيادهء سالدات مىباشند ، و تمامى جوانان بلندقامت قوىهيكل كه اغلب دو ذرع و نيم قد دارند ، و شأن و شوكت آنها دخلى به ساير سپاه ندارد هستند ، و آنها را پادشاه مأمور به محافظت خود ، و خانهء خود كرده است .\r\nمواجب و اخراجات و لباس و اثاث « 2 » و اسلحه و يراق و اسب و ساير اسباب اينها از جميع سپاه زيادتر و بهتر است ، و اينها عزت بسيار نزد پادشاه دارند . خود اينها را نان و گوشت و عرق آماده از سركار پادشاه مىدهند . اسبهاى آنها را هر شبه در اصطبل‌ها جو مىدهند و مهترهاى سركارى ايستاده خدمت مىنمايند ، كه چاقى و فربهى اسبهاى آنها از حد تحرير و تقرير بيرون است .\r\nخدمتكاران ديگر به جهت آنها معين است كه جميع ما يحتاج آنها را مهيا مىنمايند و خود آنها به هيچوجه مرتكب انجام امرى و كارى به جهت خود نمىشوند . چنانچه به محض ضرورت اسب آماده به دست آنها مىدهند ، كه سوار شوند ، و اسلحهء خود را برخود قرار داده ، بهرجا بايد بروند مىروند . بنه و اسباب و آذوقه كه دارند ، به عراده‌ها بار كرده ، همان خدمت كنانى كه موكل خدمت آنها هستند به جهت آنها مىبرند ، و افيسرهاى اين قشون كواردى تمامى از اعاظم‌زادگان و پسران وزرا و امرا و بزرگان و صاحب دولتان مىباشند كه همگى از براى تفاخر و اسم و رسم داشتن ، و شهرت ، خود را در سلك كواردى ملازم كرده ، و مشغول خدمت مىباشند ، به علت اينكه عزت و تقرب اين كواردى نزد پادشاه ، از جميع سپاه و غير سپاه بيشتر است پلكونيك اينها مثل جنرال مايور ساير سپاه مىباشد .\r\nديگر مرتبهء جنرال و سركردگان كل ايشان معلوم [ است 
  ] كه چه قدر عزت دارند .\r\nوضع و لباس و اسلحه و اسب و اثاث « 2 » ايشان ، از اين قرار است كه هم سوار و هم پيادهء سالدات اينها جوقه‌جوقه و دسته‌دسته و پولك‌پولك مىباشند . و در هر جوقه و دسته و پولك افيسرها و سركرده‌هاى مشخص دارند ، و به نحوى كه تحرير يافت ، هر پولكى نيز يك دسته سازنده و نوازنده به همان نسبت در كمال رنگينى و آرايش دارند كه در پيش روى آنها در هنگام سوارى سوار ، و راه رفتن پياده ، مىروند . هر جوقه يك قسم لباس يكرنگ و يك تركيب ، و اسلحه به يك نسق ، و اسب تمام يكرنگ وى يك قسم ، و كلاه به يك طريق دارند . مثلا از سواره يك جوقه هستند كه تمام آنها لباس ماهوت سفيد در بر دارند ، و شمشير و تفنگ اسلحه آنها مىباشد و كلاه آنها از عقب گردن تا مغز سر ، موى اسب را در ميان مس و برنج كار گذاشته‌اند و پيش كلاه آنها را نيز از برنج ساخته‌اند و در سر آنها مىباشد ، و همهء اسب آنها رنگ كهر و يك قسم مىباشد .\r\nجوقه ديگر ، لباس آنها ماهوت قرمز است ، و روى ماهوت را چيزها دوخته‌اند .\r\nشمشير و قرابينه در كمر دارند و تمام نيزه در دست گرفته‌اند . چوب نيزه را سبزرنگ\r\n\r\n\r\n","description":"","footnote":"\r\n( 1 ) - متن : اسبابى\r\n( 2 ) - متن : اساس\r\n","page_name":" 171 ","page_number":243},
  {"content":"\r\n\r\nكرده‌اند . در سر نيزه كرباس قرمز و سفيد را به تركيب علم « 1 » دوشاخه ، نصب كرده‌اند .\r\nو كلاه اينها چهار گوشه دارد و تركيب غريبى است . از موى دم اسب ، چيزى به قدر نيم ذرع در وسط كاه ساخته ، كار گذاشته و اسب سفيد دارند ، و اين نشان را همهء سالدات و افيسرها دارند . بسيارى از موى سياه است و بعضى از موى سفيد نيز مىباشد ، و كلاه سازنده‌هاى آنها از موى سرخ اين نشان را دارد .\r\nجوقهء ديگر لباس سورمه‌اى دربر كرده‌اند . اسلحهء آنها شمشير و تفنگ صف‌شكن مىباشد و كلاه آنها تركيب ديگر است ، و اسب قراكهر سوار مىباشند . همچنين جوقهء ديگر لباس رنگ ديگر و اسلحهء ديگر و كلاه قسم ديگر و اسب تمام سياه رنگ مىباشد .\r\nمجموع اين سوار به همين ضابطه ، در كمال آراستى و نظام تمام مىباشند ، و اسبهاى سوارى سازنده‌هاى سوار ، بسيارى ابلق است و لباس آنها هم نوع ديگر است ، و پيادهء سالدات اين قشون كواردى ، نيز جوقه‌جوقه ، و دسته‌به‌دسته ، و پولك‌به‌پولك ، به همين طريق سوار هر جوقه به يك رنگ لباس و يك نوع اسباب مىباشند ، و تمام تفنگ و كيسهء كمر و شمشير دارند . اما باوجود قليل مواجب و رخوت ، و نان سياه ، كه به مطلق سپاه اعم از كواردى و غير كواردى مىدهند ، تمام اين سالدات و سوار اينها عموما هميشه ظاهرا در كمال صفا و پاكيزگى و شسته‌گى مىباشند . و به هيچوجه كثافت « 2 » ظاهرى ندارند ، و رخوت اينها تمام پاكيزه است . از براى مجموع سپاه دار الشفاها معين و برپا كرده‌اند ، و عمله‌جات در آنجا مأمور ساخته‌اند كه هر يك از اينها كه ناخوش و مريض شوند در آنجا برده ، خرج به همه جهت از سركار پادشاه داده ، و معالجه كرده ، بعد از رفع ناخوشى بيرون آمده ، به خدمت خود مشغول مىشوند . بعضى بناها و قراردادها كه در آيين سپاه و سالدات ايشان متداول است ، اين است كه سالدات هر قدر خدمت مىكند ، افيسر و آندر افيسر نمىشود . هرگاه خدمتى از او به‌ظهور برسد ، او را سرجن مىگويند . يعنى ده‌باشى و نشانى به تركيب عباسى به او مىدهند ، كه به پارچهء آبى قرار داده ، و روى سينهء خود آويخته است . چنانچه همين سپاه كواردى كه تا امر عظيمى روى ندهد ، از پتربورغ بيرون نمىروند و در اوقات دعواى ناپليان پادشاه روس آنها را احضار به پاريس كرده بود ، و بعد از فرار ناپليان به اتفاق پادشاه ، آنها داخل پاريس شده بودند ، همين نشان را به تمامى آنها داده ، كه بالفعل مجموع كواردى اين نشان عباسى و پارچه آبى را دارند ، و به سينهء خود آويخته‌اند و در شجاعت ، و دليرى و قدوقامت ، الحق عديل و نظير ندارند . يك روز چند نفر از آنها را به نظر دقت ملاحظه نمودم و نزديك آنها رفتم . خالى از اغراق قد من تا حد كمرگاه آنها بود . بارى تعريف آنها از حد بيرون است . اما افيسر كه از امر ازادگان يا از اولاد پادشاه ، يعنى از بيخ خانه بوده باشد و خدمت از او ظاهر شود ، او را رتبه و مرتبه مىدهند . سالدات اگر مرتكب حركتى و غلطى بشود كه مستحق تنبيه باشد او را دوره مىزنند ، به اين طريق كه از دو طرف جمعى قطار به خط مستقيم مىايستند و او را برهنه كرده ، در ميان آن دو قطار به راه مىبرند و هر يك تازيانه بر او مىزنند ، تا به قدر غلط ، تنبيه به عمل\r\n\r\n\r\n","description":"","footnote":"\r\n( 1 ) - متن : الم\r\n( 2 ) - متن : كسافت\r\n","page_name":" 172 ","page_number":244},
  {"content":"\r\n\r\nآمده باشد . افيسر و جنرال را اگر حركتى صادر شود كه خلاف قانون باشد ، فرت ماشل و چند نفر جنرال بزرگتر به جمعيت ديوان مىنمايند . سالدات در وقتى كه در مكان كشيك مشغول خدمت باشد ، اگر هر غلطى از او صادر شود احدى حتى پادشاه در قوه ندارد كه از او مؤاخذه نمايد ، و قانون نيست ، مگر وقتى كه از كشيك فارغ شود و به مكان خود برود . اگر خواسته باشند از او موأخذه مىنمايند و او را تنبيه مىكنند و كشيك‌چى در هر جا و هر مكان كه بوده باشد و مأمور كشيك باشد ، ساعت‌به‌ساعت معاوضه مىشوند .\r\nبه عدد همانكه در هر جا ايستاده است سرجن مىآورد ، و آن كشيك‌چى سابق كيفيت كشيك كشيدن آن مكان را به آن دو تازه آمده حالى مىنمايند . به اين طريق مثلا كسى از خارج در اينجا نرود ، كسى چيزى برندارد ، كسى بيرون نرود ، آنچه لازم است به او مىگويد و آن تازه‌گى را جاى خود باز مىدارد و خود همراه سرجن مىرود . و همچنين در هر جا باشند ساعت‌بساعت ، تبديل مىشوند ، و قاعده اين است كه اگر سرما سى درجه يا بيشتر بوده باشد ، به زمين نمىتوانند نشست ، و خواب نمىتوانند رفت . بسيار اتفاق افتاده كه از شدت سردى هوا كشيك‌چى در جاى خود خشك شده ، و بر طرف شده‌اند ، و اگر از آنچه به آن كشيك‌چى محول است ، جنرال او بيايد و خواهد تخلف كند مثل اينكه گفته باشند كه كسى داخل اين خانه نشود و جنرال او خواسته باشد داخل شود ، اگر آن كشيك‌چى بضرب سيخ تفنگ او را مقتول سازد مؤاخذه ندارد .\r\nعلمى كه در ميان سپاه و سالدات مىكشند ، در ميان ايشان قاعده اين است كه در حين عبور پادشاه ، علم را مىخوابانند ، يعنى سلام مىكنند و ديگر براى احدى اين تعارف را نمىكنند ، اما در ساير يوروپ ، به‌جهت ايلچى بزرگ ، و برادر پادشاه ، نيز اين تعارف [ را 
  ] مىنمايند .\r\nطريق سان ديدن سپاه به طريق ايران قاعده نيست ، كه اسم بخوانند و يكىيكى آمده از نظر پادشاه بگذرند . هر وقت پادشاه خواسته باشد ملاحظهء سان سپاه را كرده باشد ، مجموع را خبر مىدهند . پولك پولك ، آمده ، در مكان وسيعى مىايستد . پادشاه و جمعى جنرال‌ها ، و بزرگان در مكان بلندى ايستاده ، گرديده پولك‌ها هر يك اسمى و رسمى دارند . مىگويند فلان پولك است . پادشاه در ملاحظه مشغول است و پولك‌ها را يك‌يك ملاحظه مىنمايد ، و آنها به طريقى مىآيند و از حضور پادشاه مىگذرند ، كه عدد آنها مشخص مىشود ، و مىروند .\r\nوضع سان ديدن از اين قرار است . كيفيت توپخانه و اسباب آتش‌خانهء اينها كمال انتظام [ را 
  ] دارد و بسيار است ، به جهت اينكه در كارخانهء توپ‌سازى ، اينها هميشه استادان انگريز و اروس مىباشند كه هر روزه به ساختن توپ مشغول هستند ، و همچنين كارخانه‌جات دارند ، كه دائم اوقات اقسام گلولهء توپ در آنجا ريخته و انبار مىنمايند و بسيارى را آهن آب كرده گلوله مىريزند ، كه در انبارهاى آنها به اقسام مختلف گلولهء توپ كه از آهن ريخته‌اند و غير آن بيحد و بىنهايت مىباشد . همچنين در قورخانه‌جات اينها متصل بهم ، در ساختن باروت « 1 » مشغول هستند و شورهء اينها بسيار است و مىگويند\r\n\r\n\r\n","description":"","footnote":"\r\n( 1 ) - متن : باروط .\r\n","page_name":" 173 ","page_number":245},
  {"content":"\r\n\r\nبهتر از شورهء همهء يوروپ است .\r\nدايم اوقات به اقسام مختلف باروت « 1 » ساخته ، انبارهاى مملو دارند ، و تمام اسباب و اثاث « 2 » توپ از مقولهء عراده ، و صندوق و مطلق اسباب آهن و آنچه در كار دارند ، هم در انبارها بسيار دارند ، و هم هر روزه در كارخانه‌جات در كار ساختن مشغولند كه هروقت از اوقات كه هر قدر توپ خواسته باشند به‌جهت دعوائى برده باشند ممكن دارند ، و حالت معطلى در اين خصوص از براى اينها نيست . وضع توپ سوارى و بردن به دعواى آنها به اينطريق است كه هر يك عرادهء توپ شش اسب قوچاق تواناى يكرنگ ، و بيست و پنج نفر آدم سواره و پيادهء توپچى و سركار معين دارد ، و يك عرادهء توپ نيز يك عراده ، صندوق باروت « 1 » و گلوله و اسباب همراه دارد كه آن هم شش اسب يك‌رنگ دارد ، و توپچيان ، جوانان قوچاق طويل القامه ، توانا مىباشند ، و دو نفر سوار ابتدا در دو سمت عرادهء توپ مىرود ، و بعد اسبها توپ‌ها را كشيده ، تمامى اين عملهء توپخانه در اطراف عراده ، به راه مىروند و هر يك مأمور به يك عملى مىباشند كه هر گاه خواهند توپ بيندازند به طرفة العينى چندين توپ خالى مىنمايند ، مثلا يكى باروت « 1 » مىريزد . يكى گلوله مىاندازد . يكى سمبه مىزند . يكى خالى مىكند يكى بلاتأمل توپ را پاك مىكند . يكى حركت مىدهد و روبروى نشانه قرار مىدهد . و همچنين هر يك امرى به يكى محول است و در كمال چستى و چالاكى مشغول كار خود هستند . اينها هر دسته به رنگى و قسمى لباس دارند ، و اسبهاى هر توپ كه شش رأس مىباشد يكرنگ است ، و هر توپ هم [ با 
  ] رنگ اسب تغيير ندارد ، و تمامى عمله‌جات آتش‌خانه نيز بنحو سالدات ، مواجب و اخراجات و رخوت و بالاپوش و چكمه و كلاه و شمشير از سركار پادشاه دارند ، و به آنها داده مىشود .\r\nلباس توپچيان يك نوع زينتى دارد كه در لباس سالدات نمىباشد . اما با وجود قليل مواجب و جيره ، و رخوت مطلق ، سپاه و عمله‌جات توپخانه و آتش‌خانه و ساير اخراجات كه مخصوص عموم قشون و توپخانه است ، بهر اسم و رسم و بهرجهت باز مذكور مىنمايند كه هر ساله ، سالى بيست و هشت كرور پول ايران به مصرف مطلق اخراجات قشون و آتش‌خانه مىرسانند .\r\nتفصيل سپاه و سالدات و آتش‌خانه و بعضى وقايع ديگر ايشان ، نيز به نحوى بود كه مجملى تحرير يافت .\r\nتفصيل سپاه و سالدات و آتش‌خانه و بعضى وقايع ديگر ايشان ، نيز به نحوى بود كه مجملى تحرير يافت .\r\n\r\nمقالهء دهم :\r\nدر بيان بعضى قاعده و قانون ايشان كه در هر مواد معمول ميدارند ، و به طريق متفرقه تحرير مىشود . از آن جمله اينكه ، نسق و ترجمان ، و كشتن ، و زدن ، و بستن ، در ميان ايشان قاعده و قانون نيست . هرگاه كسى مرتكب قتل نفس بشود ، يا سرقت مالى بكند كه اين هر دو مطلب ثابت و موجه شده باشد اين طريق نسق مىنمايند كه :\r\nجمعى هستند كه وقوف كامل از زدن تازيانه دارند ، آنها را مىطلبند و چند نفر بزرگان كه به اين خدمت مأمورند رفته مىايستند . آن شخص قاتل يا سارق را مىآورند و برهنه مىكنند و آن اشخاص از دو طرف ايستاده مىشوند ، و تازيانه‌ها در دست دارند . سيصد\r\n\r\n\r\n","description":"","footnote":"\r\n( 1 ) - متن : باروط\r\n( 2 ) - متن : اساس\r\n","page_name":" 174 ","page_number":246},
  {"content":"\r\n\r\nو يك تازيانه مىزنند . اگر در همان بين به درك و اصل شد شده است و اگر بر طرف نشد دو پردهء دماغ او را از هر دو طرف با گازانبر مىكنند و پيشانى او را به طريق كوبيدن خال داغ مىكنند و او را روانهء ولايت سيبر مىنمايند ، و هر گاه از اهالى ممالك محروسه ، هركس خواه بزرگان . خواه اواسط الناس . خواه مطلق عوام ، مرتكب امرى سواى قتل نفس و سرقت مال غير بشوند ، و آن امر خلاف قاعده و قانون آنها باشد و آن شخص مستحق تنبيه بوده باشد ، بدون زدن تازيانه نيز او را روانهء ولايت سيبر مىكنند و كيفيت آن ولايت و وضع بردن مقصرين از اين قرار است كه : ولايتى است در سمت شمال روس مملكت روس واقع گرديده آن را سيبر مىگويند . و مسافت آنجا تا مملكت روس آنچه مذكور است يازده هزار ورث كه : هزار و ششصد و سى و پنج فرسنگ بوده باشد ، راهست ، و نزديك به ظلمات واقع است . و سردى هواى آنجا از حد تحرير و تقرير بيرون است . و به درجهء چهل مىرسد و بعضى مكانها دارد كه سردى آنجا به درجهء هشتاد مىرسد و غير اهالى آنجا احدى يك روز طاقت توقف آنجا را ندارد . مگر اهل آنجا كه پرورش به آن آب و هوا يافته‌اند و خانه‌ها از يخ ساخته و ميان آن خانه‌ها آتش مىكنند و توقف دارند .\r\nاز حيوانات چيزى كه در آنجا بهم مىرسد ، سگ‌هاى بزرگ است كه : به گاريت مىبندند و مىكشند . و گوزن نيز بسيار است كه او را گرفته به طريق ماده گاو شير آنها را مىدوشند و صرف مىنمايند . و هنگام ضرورت آنها را سوار مىشوند .\r\nاهل ولايات ديگر ، كمتر به آن سمت‌ها رفته‌اند . چراكه در هيچ فصل ، نه زمستان و نه تابستان رفتن آن مكان‌ها به جهت غير ، ممكن نيست . همين قدر از احوال آنها يافت شده است و آن محال هم ملحق به درياى محيط مىشود ، و انتهاى آنجا ، جائيست كه ديگر ممكن سكنا نيست و بعضى مكانهاى آن ولايت جمجمه [ كذا 
  ] و باتلاق « 1 » است . سابق جنگل بسيار داشته و اهالى آنجا جمعى خودسر بوده‌اند ، و بعضى به خوانين و بزرگان تاتار كه مسلمان بوده‌اند و شهر قازان پايتخت آنها بوده ، خدمت مىكردند . و خراج مىدادند . در اوقاتى كه والى مسقو ايوان و سيليج طغيان بهمرسانيد ، و شهر قازان [ را 
  ] تصرف كرده ، ديگر آن جماعت به كسى اطاعت نكردند . هركدام سر خود ، جوقه بودند .\r\nبعد از اينكه ايوان و سيليج بر طرف شد پسرش كه آليكسى نام داشت والى آنجا گرديده به مكان پدر قرار گرفت . و بعضى از محال سيبر را بحيطهء تصرف بيرون آورده ، و در زمان او ديمطرى نام قزاق « 2 » كه از اهل سپاه و از جماعت نهرودن بود ، به جهت تقصيرى مستوجب مؤاخذه مىشود . و از خوف والى مذكور ، از بند رسته به سيبر مىرود .\r\nچندى در آنجا توقف كرده ، جمعى را با خود موافق مىسازد ، و بسيارى از محال سيبر را به حيطهء تصرف خود بيرون مىآورد . و در آنجا به حكمرانى آنها مشغول مىشود . و چندى ديگر توقف كرده ، مجموع ولايت مذكور را متصرف مىشود . و كمال استقلال بهم مىرساند . بعد از اينكه استقلال كلى بهمرسانيد ، نامه‌اى به والى مسكو قلمى ، و ارسال مىنمايد . كه : من تمام ولايت سيبر را بحيطهء تصرف درآورده‌ام . چنانچه از تقصيرات من در گذرى ، من از اينجا دست برداشته به آن ولايت مىآيم . والى مذكور رقم عفو\r\n\r\n\r\n","description":"","footnote":"\r\n( 1 ) - متن : باتلاغ\r\n( 2 ) - متن : قزاغ\r\n","page_name":" 175 ","page_number":247},
  {"content":"\r\n\r\nتقصير او را با خلعت به جهت او فرستاده ، و جمعى سپاه ، روانهء آنجا كرده ، آن محال را تمام بحيطهء ضبط و تصرف خود ، بيرون آورده ،\r\nاز آن تاريخ تا به حال كه قريب دويست سال مىشود ، آن ولايت به تصرف طايفهء روسيه درآمده است . و معادن بسيار از مقولهء معدن طلا و نقره ، و مس و آهن دارد ، و در كوهستان آنجا سنگهاى معدنى خوب بهم مىرسد ، كه مىآورند و كليساها از آن سنگها مىسازند . و آنها اقسام رنگ‌ها مىباشد ، حتى سفيد به طريق سنگ مرمر ، و جواهرات بدل لعل ، و الماس و ياقوت و غيره ، كه بسيار خوش‌آب و رنگ مىباشد . در آنجا بهم مىرسد كه از آنجا آورده به خزانهء پادشاه روس تحويل مىنمايند و از همانها نشان‌هاى بسيار مىسازند و بهركس كه ميخواهند نشانى داده باشند مىدهند . و اكثر اهالى آن ولايت تاتار مىباشند و ساير اهالى آنجا ، ديگر مذاهب دارند و شغل اهل آنجا ، صيد ثمور و سنجاب ، و خز و روباى سياه ، و خرس و ساير جانورها مىباشد كه اكثر وقت بوده كه ثمور از آنجا آورده‌اند ، ده هزار تومان ، بيست هزار تومان ، پنجهزار تومان ، كمتر بيشتر شروكى ( كذا ) دادوستد كرده‌اند . و همين پوست روباى سياه بسيار قيمت دارد . اما آنچه از اين مقوله بهم مىرسد ، مختص خزانهء پادشاه است ، و ديگرى نمىتواند تصرف نمايد . و بسيار مكان‌ها دارند كه نان بهم نمىرسد ، و گوش تماهى صرف مىنمايند .\r\nو پاىتخت آنجا كه كورناطور توقف دارد ، كم‌چتكه نام دارد . و اين ولايت سيبر ، به علت مسافت بعيد ، و شدت سردى هوا ، و بدى راه محل محبس طايفهء روس مىباشد . هركس از اهالى مملكت ايشان كه مرتكب خلاف قانونى مىشود و در كار دولت اخلالى از او به ظهور مىرسد و امرى از او حادث مىشود كه مستوجب سخط ، و غضب پادشاه ، و حبس شدن مىشود ، او را در آنجا مىفرستند . اگر آدمى باشد كه اسم و رسمى داشته باشد ، به قدر گذران نانى به او مىدهند ، و او را در آنجا نگاه مىدارند . و اگر از عوام الناس است او را به معادن مىفرستند ، كه مشغل فعله‌گى و كار معدن شده باشند . تا وقتى كه بر طرف شوند و استخلاص از آنجا از براى آنكس كه او را در آنجا مىبرند بسيار كم اتفاق مىافتد مگر تغير پادشاه بهمرسد و حكم شود كه فلان كس را كه در آنجا برده‌اند بياورند و الا معاودت از آنجا بسيار مشكل است ، و كم اتفاق افتاده است كه شخص را به حبس آنجا برده باشند و چندى بعد آورده باشند .\r\nوضع سيبر و كيفيت حبس كردن مقصرين در آنجا ، به نحوى مىباشد كه تحرير شد . ديگر كيفيت باشت‌برد « 1 » است يعنى به اصطلاح اهل ايران فتهء مرخصى كه هر كس هرجا خواهد برود ، و اين امر به حدى در ميان ايشان انضباط دارد كه اگر برادر يا پسر پادشاه يك روز از شهرى به شهرى خواسته باشد برود ، بدون داشتن اين باشت‌برد ممكن ندارد و در هر جا برود لامحاله او را گرفته روانه همان مكان كه بوده است مىنمايند ، و دادن آن باشت‌برد هم از اين قرار است : كه هر كس خواهد از شهرى به شهرى رود ، باشت‌برد طلب مىكند ، كه سه هفته ، سه دفعه ، در كازت‌ها مينويسند و بخانه‌ها و به خلق مىدهند كه مطلع از رفتن انشخص بشوند و مبادا كسى طلبى يا محاسبه يا ادعائى داشته\r\n\r\n\r\n","description":"","footnote":"\r\n( 1 ) - اجازهء عبور گذرنامه پاسپورت\r\n","page_name":" 176 ","page_number":248},
  {"content":"\r\n\r\nباشد . اگر در سه هفته ادعا كارى به‌جهت او پيدا نشد ، باشت‌برد مىدهند و اگر احدى ابراز دهد كه ادعاى جزئى با فلان دارم ، باشت‌برد نمىدهند . مادام كه رفع شود و اين عمل بهترين اعمال آنهاست و در ساير يوروپ متداول نيست .\r\nديگر مثلا شخصى مىخواهد از اين شهربه‌شهر ديگر برود ، و يك ماه يا كمتر يا بيشتر توقف نمايد . همان موعد را مىنويسند و در باشت‌برد قيد مىنمايند و به آن شخص مىدهند و روانه مىشود . به مكان مقصود كه رسيد ، اگر فرضا از آنچه معين كرده است يك روز ، بلكه يكساعت ، زيادتر خواسته باشد توقف نمايد ، ممكن نيست . و او را از آنجا بيرون مىنمايند . مگر اينكه باشت‌برد را تجديد نمايد و توقف كند خلاصه انضباط اين امر در دولت روس به حدى است كه توان تحرير نمود .\r\nاز ولايات يوروپ يا مكان‌هاى ديگر ، زن و مرد هر گاه به پتربورغ يا هر ولايت روس بيايند و خواهند توقف نمايند ، بدون داشتن باشت‌برد ممكن نيست . و بايد باشت‌برد توقف در دست داشته باشند . چنانچه هر بومى و غريبى را كه ملاحظه نموديم ، خواه زن خواه مرد ، از فرنگان و غيره كه در پتربورغ بودند ، باشت‌برد داشتند . و همچنين اين امر را مضبوط كرده‌اند كه هر گاه شخصى باشت‌برد نداشته باشد ، يا باشت‌برد داشته باشد و يك روز از وعدهء توقف آن منقضى شده باشد ، در هر جا و هر مكان باشد ، خواه خانه ، خواه كاروانسرا ، خواه هر جا ، اهل آنجا دقيقه‌اى نمىگذارند كه او توقف كند . و اگر اندك اهمالى كرده باشند ، از اهل آن مكان مواخذه‌ها مىشود و ضررها مىكشند .\r\nديگر اينكه از گرفتن همين باشت‌برد سالى مبالغ خطير عايد دولت مىشود . چرا كه هر باشت‌برد كه گرفته مىشود ، يك تومان ، دو تومان ، الى سه چهار تومان خرج دارد و جمعى هستند كه در هر جا و هر مكان مأمور به همين شغل مىباشند . و باشت‌برد را ثبت و ضبط مىنمايند . و سررشته نگاه ميدارند . و مواجب از پادشاه دارند ، و آنچه از اين رهگذر بهم مىرسد بخزانهء پادشاه مىرسانند .\r\nبيشتر از انضباط اين باشت‌برد ، منظور ايشان چند چيز است : يكى اينكه احدى نتواند كه از سرحد بيرون رود . و الا به اين شدت سردى هوا و اختلافاتى كه در هواى مملكت اينها هست ، احدى توقف نمىنمود . و هر كس به جائى مىرفت . ديگر اينكه غربا كه از هر جا و هر ولايت به مملكت ايشان مىآيند نتوانند زنى بچه‌اى آدمى كسى از اهل روس را به اتفاق خود برده باشند . چنين است كه از طايفهء روس زن و مرد در هيچ ولايت بهم نمىرسد . مگر سالدات كه در دعواى جائى بگير آمده باشد ، يا خود در دعوا فرار كرده ، به سمتى رفته باشد .\r\nديگر اينكه سالى مبالغ كلى از مداخل همين باشت‌برد عايد دولت مىشود ، و نفع به پادشاه مىرسد .\r\nديگر اينكه هر كس از هر جا ، و هر مكان ، و هر ولايت و هر مملكت ، بهرلباس و بهر قسم داخل خاك روسيه مىشود ، ايشان مطلع باشند و بدانند كه كيست و از كجا آمده و چه شغل دارد ، و به كجا مىرود ، و منظور او چيست . و همچنين بسيار نفع‌هاى كلى از انضباط اين باشت‌برد به جهت ايشان حاصل است ، و هر گاه اين امر به اين انضباط نبود ، غربا اطفال خوش‌رو ، و زنان نيك‌خوى ، اينها را مىتوانستند كه بهرجا و هر -\r\n\r\n","description":"","footnote":"","page_name":" 177 ","page_number":249},
  {"content":"\r\n\r\nولايت كه خواسته باشند برده باشند . زيرا كه بعضى از اطفال آنها كه اغلب افيسر قشون مىشوند ، صباحت تمام و ملاحت ما لا كلام دارند . و مطلق اين كاغذ باشت‌برد ، نوعى از و كسيل است كه كيفيت آن بتفصيل تحرير شده ، و تمام باشت‌برد مهر پادشاه را دارد .\r\nديگر وضع رفتار اينها با ايلچيان است . و ايلچى كه از هر دولت بهر دولت مىرود ، چهار قسم است :\r\nاول : ژارژدفر است كه به زبان فرانسه يعنى وقايع‌نگار و رسول و مصلحت‌گذار بوده باشد .\r\nدويم : منستر است ، يعنى نايب ايلچى بزرگ . و بعد از ايلچى بزرگ قائم‌مقام او و مىتواند عهدنامه بسته باشد .\r\nسيم : انوايى و آن ايلچى كوچك است ، و قدرى مرتبهء او از منستر بيشتر است و مىتواند عهدنامه بسته باشد .\r\nچهارم : ايلچى بزرگ است ، كه به زبان انگريز ان‌بسدر و به لسان اروس او را پسل مىگويند . و او در هر جا باشد ، قائم‌مقام پادشاه است . و هر نوع عزت و احترامى كه در - خور پادشاه است ، او نيز سزاوار است . و در ميان يوروپ ، قاعده اين است كه به نحوى كه به جهت ايلچيان بزرگ آسيا ، از مقولهء روم و ايران و غيره اساس و دستگاه استقبال و سليمانيه برپا مىنمايند ، به‌جهت ايلچيان بزرگ يوروپ كه به دولت يكديگر مىروند ، برپا نمىكنند اما عزت و احترام نسبت به هر ايلچى بزرگ بسيار به عمل مىآورند . چنانچه ايلچى بزرگ در هر دولت ، هروقت خواسته باشد شرفياب حضور پادشاه شود ، بايد ممكن باشد . مگر هنگاميكه تعذر عمده داشته باشد . و نيز متداول است كه هر ايلچى بزرگ كه در هر دولت بيشتر از يكديگر آمده باشد ، او را عزت و احترام بيشتر كرده باشند .\r\nو در حضور پادشاه و ايمپراطور بالاتر ايستاده باشد . و در جائى كه پادشاه و امپراطور وارد مىشود اول دفعه ، رو به او مىرود و با او تكلم مىنمايد ، و بعد نزد ايلچيان ديگر رفته تكلم مىكند .\r\nاين طايفه چون كسب جميع امور را از يوروپ كرده‌اند ، رفتار با ايلچيان را نيز به همين قرار معمول مىدارند .\r\nديگر وضع هواى پتربورغ ، و اختلاف شب و روز ، و بعضى وقايع ديگر كه تفصيل آنها از اينقرار است : هواى آنجا بغايت سرد است و بسيار اوقات مىشود كه شدت سردى هوا به سى درجه مىرسد ، و آنچنان مىشود كه در شهر و كوچه‌ها ، ده قدم را نمىتوان رفت ، و از اوطاق‌ها ، و مكان‌هاى گرم سر بيرون نمىتوان كرد ، و مدت هشت ماه در ايام سال ، شدت سردى هوا و كثرت برف و يخ بىنهايت است . و در رودخانه‌ها ، به قدر يك ذرع ، بلكه متجاوز آب يخ مىكند كه روى آن محل عبور خلق و دواب و غيره مىشود . و قريب يك ماه مانده از آن شدت سردى هوا ، كه عملهء بسيار روى رودخانه جمع مىشوند و در كمال آسانى آن يخ به آن ضخامت « 1 » [ را 
  ] به سيخ آهن پارچه‌پارچه مىنمايند ، كه تقريبا هر پارچه سيصد ، چهارصد ، پانصد من مىشود . و آن را از آب\r\n\r\n\r\n","description":"","footnote":"\r\n( 1 ) - متن : زخومت\r\n","page_name":" 178 ","page_number":250},
  {"content":"\r\n\r\nبيرون مىآورند و روى عراده‌ها گذاشته ، در خانه‌ها و مكانها برده انبار مىنمايند ، و در اوقات گرمى هوا به مصرف مىرسانند . اما باوجود اين شدت سردى هوا ، در مدت چهار ماه ديگر ، به حدى اعتدال و گرمى در آن بهم مىرسد كه در يك هفته مجموع اشجار آنها سبز و خرم مىشود و در باغات چمن‌ها ، و گلها مىرويد ، و طراوت بىنهايت به هم مىرساند ، و در مدت دو سه ماه از اينجمله محصول آنها به كلى مىرسد . و به‌جهت اينكه آن اوقات شب چهار ساعت ، بلكه كمتر و روز بيست ساعت بيشتر است ، و تابش آفتاب به حدى مىشود كه نميتوان در جاى غير سايه ايستاد . آنوقت در حقيقت روز دو مساوى مىباشد و هوا هم منتهاى گرمى را دارد . اين است كه محصولات آنها تمام مىرسد و محصول را با خوشهء نكوبيده محصور مىنمايند ، و برده انبار مىكنند .\r\nدو قسم گندم دارند : يك قسم آن است كه بسيار ريزه و لاغر است ، و به طريق زيرهء كرمانى به نظر مىآيد ، كه آن را آرد كرده ، نان سياه به جهت سالدات و رعايا ، سرانجام مىنمايند . اگرچه مىگويند كه آن نان تقويت زياد مىكند ، اما نعوذ بالله كه آدمى به‌محض ملاحظهء آن نان از حال طبيعى بيرون مىرود ، چراكه چون نان‌هاى بسيار بزرگ كلفت از آن مىپزند . بحديكه يكنفر يكى آن را حمل‌ونقل نمىتواند كرد و هنگام حمل‌ونقل ، چوب‌ها در ميان آن نان‌ها فرو كرده دو سر چوب را دو نفر سالدات بدوش گذاشته مىبرند و صرف مىنمايند . در حين ملاحظه به خاطر مىرسد كه تختهء گل سياهى مىباشد ، و آشغال بسيار دارد .\r\nيك نوع ديگر گندم دارند كه نان آن هم سياه است ، لكن به قسم خوبى آن را مىپزند كه در ميز تمام بزرگان و اعيان و جميع خلق ! ! مىگذارند ، و صرف مىنمايند و آن نيز قوت بسيار دارد و بقسمى آن نان را مىپزند كه به طريق كماج « 1 » ميان آن پولك است و بدطعم نيست .\r\nيك نوع ديگر گندم دارند كه سفيد است ، اما بسيار ريزه و لاغر است و آن را نيز نان كرده به مصرف مىرسانند و اين نان الحق تعريف بسيار دارد . زيرا كه بىنهايت سفيد و لطيف و خوش‌طبخ و خوش‌طعم و بسيار برشته و گوارا مىباشد و به طريق كماج طبخ مىكنند و امتياز كلى دارد .\r\nجو آنها نيز دو قسم است كه [ يكى از آن‌ها 
  ] بسيار سبك و لاغر است ، كه آن « 2 » را پنج من ، شش من ، روزى به يك اسب مىخورانند و بعوض كاه و علف همان جو است .\r\nاگرچه كاه بهيچ‌وجه من الوجوه نزد اينها بهم نمىرسد ، و در همهء اوقات دواب را علف خشك مىدهند . اما آن جو هم حكم علف دارد و هر قدر اسب بخورد عيب بهم نمىرساند .\r\nنوع ديگر هست كه بطريق جو ايران است و بقاعده به دوابها مىدهند . اسب و دواب را در ايام زمستان در شدت سردى هوا ، چنان آموخته كرده‌اند . كه برهنه نگاه مىدارند ، و برهنه بگاريت‌ها ، و عراده‌ها مىبندند ، و كار مىنمايند و عيب بهم نمىرساند .\r\nديگر محصول آنها ، عدس و نخود بسيار درشت بتركيب غريبى ، و لوبيا و باقلاى بسيار خوب ، و پياز مىباشد كه در پتربورغ به عمل مىآيد . محصولات ديگر به علت برد\r\n\r\n\r\n","description":"","footnote":"\r\n( 1 ) - كماج نان تنك شيرين كه از آرد برنج و غير آن و شكر پزند : فرهنگ فارسى معين\r\n( 2 ) - او\r\n","page_name":" 179 ","page_number":251},
  {"content":"\r\n\r\nهوا چندان به عمل نمىآيد . اما محال بسيار دارند كه محصولات درختى فصول ، تمامى به عمل مىآيد ، و هر قسم ميوه كه بخاطر برسد در آنجا بهم مىرسد ، و از آنجا مىآورند ، از مقولهء قرم و ديگر ولايات تصرفى ايشان . نهايت با وجود سردى هواى پتربورغ در جميع اوقات و در همهء ايام ، گل سرخ و اقسام گلها و رياحين و بسيارى ميوه‌هاى بىموسم در خانه‌ها هست ، و از بخار آتش و مكان‌هاى گرم به عمل مىآورند ، و در اوطاق‌ها ، و مكانهاى بسيار مىگذارند . نارنگى و ليمو را بيشتر از پرتكال « 1 » و ساير محال در آنجا مىآورند كه هميشهء اوقات ، و همهء فصول در آنجا ملاحظه شد ، كه بود و در بعضى خانه‌ها پتربورغ نيز به عمل مىآورند و دارند .\r\nديگر هر چند ، صاحبى ايلچى مىفرمودند كه تسعيرات در پتربورغ ارزان‌تر از لندن است . اما همه چيز در اينجا بسيار گران‌بهاست . اغلب اوقات مىشود كه ميوه‌ها را ، از هر مقوله دانهء ده روبلى ، بيست روبلى ، پنج روبلى ، بيشتر ، كمتر در ميان خود خريد و فروش مىنمايند ، و روبلى اينها تقريبا ششصد دينار ايران است . كاهو و جميع سبزىآلات را در خانه‌ها ، و مكان‌ها از بخار آتش به عمل مىآورند . اما قيمت كلى دارد .\r\nنان اينها ، هريك نان تقريبا بيست سى مثقال هست و دانه‌اى يكصد دينار مىفروشند .\r\nهمچنين چكمه و پاپوش زوجى پنج تومان الى دوازده هزار دينار مىفروشند و كمتر ممكن نيست . اجرت هر كارى را كه در محال ايران ، به پانصد دينار مىتوان انجام داد ، در اينجا يك تومان كمتر ممكن نيست ، كه بگيرند . از هر مقوله كه بوده باشد ، مىتوان ساير امور را از اين دو قياس كرد . مثلا اگر يك سر غليان ، كسى خواهد بسازد ، سى چهل تومان اجرت زرگرى مىگيرند و چهل پنجاه تومان ميناكارى مىگيرند . همچنين آنچه را از ماكول و ملبوس و چيزهائى كه ضرور و لازم باشد ، اگر در ايران به يك تومان انجام بگيرد ، البته در اينجا اقلا به ده تومان صورت مىگيرد . گرانى و اخراجات گذران در اينجا حدى ندارد .\r\nديگر مار و عقرب و كژدم و شير و پلنگ و بسيار جانوران ديگر در اينجا بهم نمىرسد . خوك و روباه و خرگوش سفيد بسيار است ، كه گوشت آنها را مىخورند .\r\nدر ميان ايشان قابلهء مرد بسيار است كه طفل را از مادر تولد مىنمايند و به‌طريق زنان قابله‌گى مىكنند ، و مطلقا قبحى ندارد . اگرچه از قراريكه استماع شد ، قابلهء مردانه در انگريز و بعضى يوروپ ديگر هم متداول است .\r\nديگر در ميان ايشان قاعده است كه طفلى كه به جهت شخص بهمرسيده از قبيلهء ديگر و از مردمان غريب ، در روز هفتهء طفل ، به خانهء كسان طفل مىروند و آن طفل را از مادر گرفته مىشويند ، و در آب مىاندازند و خاج به گردن او مىنمايند ، و از همين جهت خويش و اقوام مىشوند و آن زن و مرد غريب كه آن طفل را شسته‌اند ، حكم پدر و مادر بهم مىرسانند ، در ميان خودشان . اما بيشتر اين عمل از بىعصمتى آنهاست .\r\nبه علت اينكه بعد از اين‌كه از اين مقوله اتفاقى فيما بين دو قبيله مىافتد ، اكثر اوقات زنان و مردان يكديگر بدون جهت به همين وسيله به خانه يكديگر مىروند و به افعال ذميمه « 2 »\r\n\r\n\r\n","description":"","footnote":"\r\n( 1 ) - ظاهرا كشور پرتقال\r\n( 2 ) - متن : ضميمه\r\n","page_name":" 180 ","page_number":252},
  {"content":"\r\n\r\nمشغول مىشوند ، و اين كيفيت شستن طفل را دست‌آويز مىكنند .\r\nديگر چون اين طايفه خود ماده نداشتند كه توانند اختراع نظامى يا صنعتى كرده باشند ، و هر بنائى كه گذاشته‌اند ، از يوروپ كسب كرده‌اند و آموخته‌اند ، بالفعل استادان و معلمان و تربيت‌كنندگان ، از زن و مرد اهالى فرانسه و انگريز و ساير يوروپ در تربيت خانه‌ها و كارخانجات ، هركار و هر حرفه ، و هر امرى در امورات اينها بسيار هستند كه هر يك در جائى مشغول كارى مىباشند ، و اينها را چيزى مىآموزند و از سركار پادشاه ، مواجب مىگيرند و در پتربورغ توقف دارند .\r\nبيشتر باعث آوردن استادان از هر جا ، يكترينه كه به خورشيد كلاه مشهور است بوده ، كه از هر جا صاحب صنعتى سراغ « 1 » مىكرد ، او را به اينجا مىآورده و قرار مواجب مىداد كه صنعت خود را به اينها بياموزد . از آنوقت تا حال ، روزبروز زياد شده ، و تمام نظام فرنگ را در ميان خود جارى كرده‌اند . اما ظاهر آنها چنين است ، و باطن به همان قسم جنگلى اول خود باقى هستند . چنانچه طايفه‌اى از روس هستند كه بالفعل معدودى از آنها در پتربورغ ساكن مىباشند و مال و دولت بسيار دارند .\r\nقاعدهء آنها اين بوده ، كه در ايام جوانى ، مردان آنها آلت رجوليت خود را قطع مىنمايند و مىگويند ما از شهوت دنيا گذشته‌ايم . و زنان را نيز رگى در زير پستان مىبريده‌اند كه شهوت از او هم بر طرف مىشده و شوهر نمىخواسته ، و به همين طريق بسر مىبردند .\r\nپادشاهان قديم روس بسيارى از آنها [ را 
  ] قتل كرده ، و ترجمان كرده كه ترك اين عمل و اين مذهب را كرده باشند .\r\nحال قليلى از آنها باقى هستند و در جزو و پنهانى بدون اطلاع غير همين آئين را دارند . اما عمر بسيار طولانى بهم مىرسانند و صاحب دولت مىباشند ، و هر ساله مبالغ كلى به پادشاه مىدهند ، كه مزاحم احوال آنها نشود .\r\nديگر قاعده‌ها ، و قانون‌ها ، در ميان ايشان بسيار است ، كه مادام كه آدمى بيست ، سى سال در ميان آنها توقف ننمايد ، و با آنها معاشرت ننمايد ، بلديت كلى از احوال و اطوار آنها بهم نمىرساند . و اگر حقير مىخواست به تحرير جزئيات امور آنها پردازد ، باعث تطويل كلى مىشد . بنابراين به همين قدر اكتفا كرده و بشرح وقايع روزنامه پرداخت و چون شرح احوال را تا يوم شنبه 16 شهر جمادى الثانى 1230 قلمى نموده بود ، حال وقايع بعد از آن را تحرير مىنمايد .\r\nيوم يكشنبه هفدهم شهر جمادى الثانى 1230 : كه در حقيقت يوم سيم ورود به شهر پتربورغ بوده باشد . در خانه و منزل مذكوره توقف داشتيم . مهمانداران قديم و جديد كه از دولت تعيين شده بودند ، بديدن صاحبى ايلچى آمده ، تعارفات رسمى بجاى آورده .\r\nاين روز از دولت ، گاريت‌هاى چهاراسبه ، به‌جهت سوارى صاحبى ايلچى و ديگران آوردند . سرگور اوزلى به ديدن آمده ، از بىتعارفى آنها كه اساس استقبال برپا نكرده بودند مطلع گرديد . قدرى افسوس خورده و ندامت حاصل كرد ، كه چرا صاحبى ايلچى\r\n\r\n\r\n","description":"","footnote":"\r\n( 1 ) - متن : سراق\r\n","page_name":" 181 ","page_number":253},
  {"content":"\r\n\r\nرا تكليف آمدن به پتربورغ نمود ، كه امناى دولت روس تعارفاتى كه بايد به عمل آورده باشند نياورند . بعد به منزل خود رفت . آقابيك دربندى ، خدمت صاحبى ايلچى آمده ، اظهار نمود كه بر شما لازم است كه دوىمايور را كه نايب وزير است ، ديدن كرده باشيد .\r\nاين معنى بر طبع صاحبى ايلچى گران آمده ، بسيار متغير شدند . او را قدرى آزار كردند ، و از اين جهت اوقات بر صاحبى ايلچى بسيار تلخ بود ، و در كمال غمناكى آن روز را گذرانيدند .\r\nيوم دوشنبه هيجدهم و سه‌شنبه نوزدهم : امريكه قابل تحرير باشد واقع نبود . يك روز لاردوالپول به ديدن آمده ، قدرى از هر مقوله صحبت داشته به مكان [ خود 
  ] رفت .\r\nروز ديگر سرگوراوزلى و يك نفر ديگر از اهل انگريز به ديدن آمدند . سرگور - اوزلى به صاحبى ايلچى مذكور نمود ، كه چند نفر از بزرگان و زنان بزرگان و دوستان مادر پادشاه ، اين روز به خانهء من آيند ، شما هم بايد تشريف بياوريد كه من شما را با آنها آشنا كرده باشم . صاحبى ايلچى سوار اسب گرديده ، به خانهء او رفتند و آنها را ملاقات كرده ، معاودت نمودند . اين روز ، صاحبى ايلچى به مهمان‌داران اظهار كردند كه جمعى از ايتام را اراده هست كه روانهء ايران كرده باشيم . باشت‌برد مرخصى و اذن رفتن آنها را از امناى دولت گرفته باشيد .\r\nيوم چهارشنبه بيستم : صاحبى ايلچى را چون قدرى افسردگى به‌خاطر راه يافته بود ، قدغن نمودند كه باغ كوچك جنب منزل را خود ، صفائى داده باشند ، كه گاهى در آنجا رفته گردش كرده باشند . بعد لاردوالپول ، به ديدن آمده ، و از رفتار حضرات روس مطلع گرديده به‌طريق سرگوراوزلى قدرى افسوس خورده ، كه چرا صاحبى ايلچى بدون اساس استقبال داخل شهر پتربورغ شدند ، و حضرات روسيه اساس استقبال برپا نكردند .\r\nبعد او به منزل خود رفته ، صاحبى ايلچى به‌جهت گردش به باغ پادشاهى كه مقابل منزل ما واقع بود و ستانهاى بلند سنگى يك‌پارچه ، و پنجره‌هاى آهن مطلا كرده داشت ، كه وصف آن پيش ذكر شده است ، رفتند و گردش مىنمودند .\r\nدر بين گردش به ايلچى بخارا برخوردند . ايلچى مذكور راه و رسم تعارف بسيار با صاحبى ايلچى بجاى آورده ، قدرى از هر جا ، و هر مقوله صحبت داشتند . صاحبى ايلچى تعجب نمودند كه بخارا به مملكت روس چه مناسبت دارد ، و ايلچى آنها در اينجا چه مىكند ؛ بعد از اينكه در مقام تحقيق برآمدند ، مشخص شد كه بكرات فيما بين بخارا و روس ايلچيان و قوافل و تجار آمدوشد مىنمايند و تجار بخارا اغلب اوقات شال ترمه ، پنبه و بعضى متاع ديگر از آنجا آورده ، در مملكت روس بيع و شرا مىنمايند و از بخارا تا سرحد روس چهار هزار ورث راه مىباشد و از سرحد الى شهر پتربورغ نيز سه هزار ورث است ، كه مجموع از بخارا تا اصل شهر پتربورغ هفت هزار ورث راه مىشود .\r\nهفت راه است كه از بعضى عبور مىنمايند و از بعضى ممكن عبور ندارند ، به علت قطاع الطريق ، مگر به جمعيت بسيار ، و در پنج مكان باج و خراج از مال تجار و مترددين بازيافت مىنمايند . و چهار شعبهء رودخانه در بين راه مىباشند كه كشتىهاى كوچك ، در روى آنها كار مىكنند . ابتدا و انتهاى آن چهار شاخهء رودخانه ، يك رودخانه است ، كه بسيار بزرگ است ، و آن چهار شعبه از همان يك رودخانه جارى است و فاصلهء آنها از\r\n\r\n","description":"","footnote":"","page_name":" 182 ","page_number":254},
  {"content":"\r\n\r\nيكديگر ، هريك چهار منزل راه مىباشد و طايفهء روس در انتهاى سرحد خود كه ابتداى خاك بخاراست و قريب است به يك رودخانه ، در آنجا قلعه ساخته‌اند و آن را به زبان تركى بيك قلعه ، و همان قلعه [ را 
  ] به لسان اروس توريسكه « 1 » مىنامند و جمعى اروس و مستحفظ در آنجا دارند .\r\nدر بين آن راهها و فاصلهء رودخانه‌ها ، طوايف قرقيز و قلموق مكان دارند ، و يك طايفه از آنها مطيع بخارا مىباشد . يك طايفه از آنها كه قريب به خاك روس است نيز مطيع روسيه مىباشد ، و مابقى آنها كه در وسط راه و رودخانه‌ها مسكن دارند ، خودسر هستند . فيما بين اين طوايف سكنهء عرض راه ، هميشه اوقات دعوا و نزاع مىباشد ، و با يكديگر مخالف هستند . قافله‌اى را كه از بخارا ، به روس مىآيد ، بعضى اوقات تاخت و تاراج مىنمايند و اكثر را باج گرفته مرخص مىسازند . چنانچه چندى قبل ازين ايلچى روس با قدرى هدايا نزد خان بخارا ميرفته ، در عرض راه آن را گرفته ، اسباب و اثاث « 2 » آن را ضبط كردند ، و ايلچى خود فرار كرده بود . در ايام سلطنت ، پول پادشاه ، پدر اين امپراطور روس كه هيجده سال قبل از اين بوده باشد ، دولت روس ارادهء تسخير هندوستان كرده ، از راه ايران و بخارا سپاه تعيين كرده بود . به قدر دو هزار ورث كه از مملكت خود دور شده و از حد گذشته بودند جماعت خوارزمى ، و قلموق ، بر سر دوازده هزار نفر سالدات آنها ريخته ، قتل كرده ، عراده و اسباب آنها را سرقت نموده بودند .\r\nبهرحال بالفعل ايلچى مذكور ، از بخارا براى تهنيت فتح روس ، از منازعهء با ناپليان ، به اينجا آمده ، و حال اينكه ناپليان مجددا از جزيرهء آلب فرار و روانهء شهر پاريس گرديده ، لواى فتنه و آشوب افراشته ، و طغيان كلى كرده ، كه طايفهء روس از فتنه و آشوب او آرام و قرار ندارند . و در ميان آنها شهرت تمام دارد كه قشون كواردى كه هميشه كشيك‌خانهء پادشاه مىباشند و هر گز از شهر پتربورغ بيرون نمىروند به‌علت طغيان ناپليان ، پادشاه روس آنها را طلبيده كه روانه نزد او شده باشند ، و در تدارك رفتن مشغولند .\r\nايلچى مذكور كه هفتهزار ورث راه را قدرى به سوارى اسب ، و قدرى به سوارى گاريت ، طى نموده ، و به اينجا آمده در كار خود حيران و سرگردان است . نيز مشخص گرديد كه از سرحد روس ، تا سرحد خطا ، ششهزار و پانصد و چهل ورث راه مىباشد ، و در آنجا روس و خطائى ، دو قلعهء مقابل يكديگر ساخته‌اند ، كه فيما بين آن دو قلعه مسافت كلى نيست و جمعى از خطائى در قلعهء خود و جمعى از اروس در قلعهء خود مكان دارند و قوافل و تجار ايشان از جانبين در آنجا رفته ، معامله و دادوستد مىنمايند .\r\nطريق معامله و رفتن آنها نزد يكديگر از اين قرار است كه : دادوستد وجه نقد فيما بين آنها هيچ نيست و خطائى اروس را بقلعه و خاك خود به هيچوجه راه نمىدهد .\r\nمتاعى از مقولهء ثمور و خز و هر چيز ديگر [ را 
  ] تجار اروس در آنجا مىبرند و در قلعه‌اى كه خود ساخته‌اند ، در مكانى معين مىگذارند .\r\nجماعت خطائى از قلعهء خود نيز هر متاعى از اقمشه و غير اقمشه كه دارند برداشته\r\n\r\n\r\n","description":"","footnote":"\r\n( 1 ) - متن : توريكه\r\n( 2 ) - متن : اساس\r\n","page_name":" 183 ","page_number":255},
  {"content":"\r\n\r\nبه قلعهء اروس مىآيند و آن تنخواه را در مقابل تنخواه تجار اروس مىگذارند و جانبين ملاحظه مىنمايند . اگر معاوضه ، صرفه به حال آنها دارد ، آنها مال اروس را برمىدارند و اروس مال آنها را برمىدارد و هر يك بجاى خود مىروند ، و اگر صرفه ندارد زياد و كم مىنمايند تا معاوضه بشود .\r\nطريق معاملهء آنها اين است و اروس داخل مملكت خطا نمىشود و نمىگذارند .\r\nخلاصه باقى آن روز به‌طريق روزهاى ديگر گذشت .\r\nيوم پنجشنبه بيست و دويم ، الى پنجشنبه بيست و نهم : اموراتى كه وقوع يافته اين است كه : روزى سرگوراوزلى ، جنرال اوروف را كه از بزرگان روس است و زبان فرانسه و انگريزى را خوب [ صحبت مىكرد 
  ] « 1 » به ديدن آورده ، در خدمت صاحبى ايلچى آمده ، از هر مقوله صحبت داشته ، از فحواى حال او ، سرگوراوزلى استنباط كرد كه تمناى ايلچىگرى ايران را دارد . بعد برخاسته به منزل خود رفتند ، و صاحبى ايلچى اين روز در منزل لاردوالپول موعود بودند . روانهء آنجا شدند و قدرى در آنجا توقف و بعد از رسم ضيافت معاودت به منزل نمودند .\r\nروز ديگر بساناويچ مهماندار آمده ، شخصى از اقوام خود را به ديدن آورده ، در خدمت صاحبى ايلچى مذكور نمود كه : در ايام شاه طهماسب مدتى در ايران بودم و در اصفهان توقف داشتم . از اوضاع آنجا قدرى اطلاع داشت . اما حال در پتربورغ از جملهء بزرگان است و دولت بينهايتى دارد ، و مرد بسيار خوش‌صحبت معمرى بود .\r\nروز ديگر از آنجا كه اختلاف هوا در اين ولايت نهايت ندارد . با وجود اينكه حال سه ماه و كسرى « 2 » مىشود كه از نوروز مىگذرد ، و روز بيست ساعت ، و شب چهار ساعت است ، وفور برف و بارش و سردى هوا اين روز به مرتبه‌اى بوده ، كه حركت از منزل متعذر بود .\r\nروز ديگر بساناويچ آمده ، شخص ارمنى را به ديدن صاحبى ايلچى آورده ، فارسى بسيار خوب تكلم مىكرد . چندى در اصفهان و كاشان و يزد و خراسان و كشمير توقف داشته ، دولت بسيارى به همرسانيده ، چند سال است كه به پتربورغ آمده توقف دارد .\r\nصاحبى ايلچى قدرى با او تكلم نمودند ، و تحقيقات از او كردند و به منزل خود رفت .\r\nصاحبى ايلچى بالاردوالپول ، و سرگوراوزلى ، سوار شده ، قدرى به تماشاى صحرا و باغات خارج شهر رفتند ، و مراجعت نمودند . روز ديگر ، صاحبى ايلچى به رسم بازديد ، به خانهء اوروف رفته ساعتى توقف و معاودت نمودند . ديگر اين روزها امرى كه قابل تحرير باشد واقع نبود .\r\nيوم جمعه غرهء شهر رجب سنهء 1230 : چون طلوع و طغيان ناپليان انتشار تمام يافته بود ، و سپاه روس به مرور به‌جهت دعوا نزد پادشاه مىرفتند ، بساناويچ را هواى اين مطلب در سر افتاده ، خدمت صاحبى ايلچى آمد كه بايد مرا مرخص نمائيد و نوشتهء اجراى خدمات عرض راه و رضامندى خود را به من داده باشيد .\r\n\r\n\r\n","description":"","footnote":"\r\n( 1 ) - متن : مىگفت\r\n( 2 ) - متن : كثرى\r\n","page_name":" 184 ","page_number":256},
  {"content":"\r\n\r\nصاحبى ايلچى نظر به اصرار او قبول نمودند . او به منزل خود رفته بعد از زمانى معاودت كرده ، فرامين شاهنشاهى و ارقام نواب اشرف نايب السلطنه ، و رقيمه‌جات امناى دولت ، و نوشتجات بعضى از دوستان را آورده ، از زيارت و مطالعه ، صاحبى ايلچى را سرورى حاصل گرديد . اما مشخص شد كه مستر آلس ، ايلچى دولت انگريز ، عهدنامهء سرگوراوزلى را برهم زده ، و خود عهدنامه بسته ، چند شرط را موقوف داشته است .\r\nصاحبى ايلچى از حقيقت موقوفى و شروط مذكور مطلع گرديده ، فرمودند كه هر گاه امناى دولت گردون عدت راضى به تغيير عهدنامهء سرگوراوزلى و موقوفى شروط مذكوره نشده بودند و جواب مستر آلس را گفته بودند ، كه هر گاه تو عهدنامهء ايلچى بزرگ دولت خود را قبول ندارى ، امضاى آن را كه نزد سرگوراوزلى است آورده ، به امناى دولت بسپار ، و خود عهدنامهء مجدد بسته باش بهتر و صلاح دولت ابدمدت بيشتر بود ، تا اينكه بدون گرفتن آن ، عهدنامهء سرگوراوزلى را باطل ، و عهدنامهء مستر آلس را ممضى داشته باشيد . زيراكه ممكن بود كه هر گاه تغيير عهدنامه نمىشد و اين بندهء درگاه را اعلام مىكردند ، به طريقى شده باشد كه قرار ديدار عهدنامهء سرگوراوزلى برهم نخورده باشد .\r\nخلاصه صاحبى ايلچى از اين فقره قدرى دلتنگ شدند و از ابن الوقتى آنها حيرت نمودند .\r\nيوم شنبه دويم لغايت سه‌شنبه دوازدهم : امورات اتفاقيه اين است كه چون اسبان هدايا را در باغ رازسكوسلو گذاشته بودند كه به‌علت خوبى مكان در آنجا باشند ، روزى صاحبى ايلچى به‌جهت ملاحظهء آنها ، از شهر روانهء آنجا گرديده ، و آنها را به دقت تمام ملاحظه نمودند ، و معاوت كردند . بعد از آن سرگوراوزلى و لاردوالپول به ديدن صاحبى ايلچى آمدند ، و از مضمون مكاتيب آورده از ايران و تغيير دادن عهدنامهء سرگوراوزلى و عهدنامهء مجدد بستن مستر آلس مطلع گرديدند .\r\nسرگوراوزلى مذكور نمود كه من دو سه روز ديگر زياده توقف در پتربورغ نمىكنم و روانهء لندن خواهم شد . صاحبى ايلچى يافتند كه اينكه بارها مذكور مىكرد كه : مادام كه امر محوله به شما صورت نوعى بهم نرساند من از پتربورغ روانهء لندن نمىشوم ، و البته شما داخل شهر پتربورغ بشويد كه من چنين و چنان خواهم كرد ، همه فريب بوده و مىخواسته كه صاحبى ايلچى به شهر آمده باشند و او روانهء لندن شده باشد . بارى قدرى از هر مقوله با يكديگر صحبت داشته ، آنها به منزل خود رفتند . شب ديگر در خانهء لاردوالپول موعود بودند . به اتفاق سرگوراوزلى ، صاحبى ايلچى به آنجا رفتند . جمعى زنان و مردان انگريز و اروس در آنجا بودند ، و لوازم احترام با صاحبى ايلچى بجا آوردند . بعد از صرف غذا و پاره‌اى صحبت از آنجا معاودت به منزل و استراحت نمودند . روز ديگر دكتر كرتين طبيب مادر پادشاه كه از اهل انگريز و مرد دانشمندى است ، به اتفاق سرگوراوزلى به ديدن آمده ، سرگوراوزلى در خدمت صاحبى ايلچى اظهار نمود كه من فردا روانهء لندن خواهم شد .\r\nفردا صبح آن روز صاحبى ايلچى به‌جهت ملاقات سرگوراوزلى به منزل او رفتند .\r\nاو روانهء لندن شده بود و ملاقات واقع نشد . در بين معاودت به منزل ملتفت شدند ، كه از\r\n\r\n","description":"","footnote":"","page_name":" 185 ","page_number":257},
  {"content":"\r\n\r\nشرابهء مرواريد بند . . . « 1 » كمر كه چهارده شاخه بود ، يك شاخهء آن را با مقراض چيده ، سرقت نموده‌اند . به همراهان اعلام داشتند كه در مقام تفحص برآيند ، و خود نيز معاودت كرده ، خواستند بعضى اسباب را ملاحظه نمايند ، مشخص شد كه جعبه‌اى كه قاب فادزهر چند و جعبهء مينا را در آن گذارده بودند در عرض راه آمدن پتربورغ محكم نبسته بودند و از حركت و تكان گاريت آنها به يكديگر خورده چندين دانهء فادزهر درشت ممتاز كه صاحبى ايلچى خود تحصيل نموده بودند ، به طريق خاك نرم شده بود و جعبه مينا نيز شكسته بود . اين فقره هم مزيد به مفقود شدن مرواريد شرابه گرديده ، تغيير بسيارى به هم رسانيدند ، و آن روز اوقات برايشان بسيار تلخ گذشت . شب را در خانهء جنرال اوروف كه وصف او تحرير شد موعود بودند . مسافت بسيار به شهر داشت . به اتفاق لاردوالپول روانهء آنجا شدند و مشار اليه رسم مهماندارى به جاى آورده و عزت و احترام كلى نموده ، قدرى در آنجا توقف كردند ، و بعد از اتمام كيفيت ضيافت از آنجا معاودت به منزل كرده ، استراحت نمودند . اين روزها امر ديگر كه قابل تحرير باشد واقع نبود و كيفيت اين بود كه تحرير شد .\r\nچهارشنبه سيزدهم : چون در حين ورود پتربورغ مسموع ايتام و عمله‌جات شده بود كه مملكت فرنگستان آزادى است ، و كسى را با كسى كارى نيست ، و هر كس مرتكب اعمال و افعال ذميمه « 2 » بشود موأخذه از او نمىشود ، و در آنجا زن‌هاى فاحشه ، و غير فاحشه ، روگشاده در كوچه و بازار و هر گوشه و كنار در گردش بودند ، بنابراين چند نفرى از عمله‌جات را منظور اين بود كه دائم اوقات به لهو و لعب و افعال ذميمه « 2 » مشغول باشند ، و اين معنى با رأى صاحبى ايلچى منافات كلى داشت و در مقام موأخذه و سياست برمىآمدند . در اين بين هم سرقت بند مرواريد شرابه ، به صحت پيوسته بود .\r\nصبح اين روز ، صاحبى ايلچى در عين تغير اراده داشتند كه قدرى آنها را سياست كرده باشند كه چنانچه مرتكب سرقت آن شده‌اند رد نمايند و نيز از ارتكاب حركات شنيع دست برداشته باشند . همراهان عرض كردند كه سياست آنها باعث داد و فرياد مىشود . هريك به طريق آئين شرع قسمى ياد نمايند كه مرتكب سرقت آن نشده‌اند و بعدها به لهو و لعب هم مشغول نشوند .\r\nصاحبى ايلچى اين معنى را قبول فرمودند . حقير ابتدا خود آمده قسم به كلام الله - مجيد ياد نموده ، و بعد تمامى ايتام نيز جمع گرديده ، قسم ياد كردند . به منزل عباس ناظر رفتند و در آنجا محمد تقى و عباس مذكور و درويش حسين و يك دو نفر ديگر كه برترى به ساير داشتند و بيشتر تمناى لهو و لعب و رفتار ناشايسته در خاطر ايشان نقش بسته بود ، محرك ساير ايتام گرديده ، آغاز دادوبيداد و فضاحتى نمودند ، و مذكور مىكردند كه ما الحال به خانهء وزير روس مىرويم و ترك ملازمت كرده ، روانهء ايران مىشويم .\r\nصاحبى ايلچى مطلع گرديده ، حكم به احضار آنها نمودند . آنها فى الجمله امتناع درآمدن كردند . بالاخره جمعى را فرستادند و آنها را آوردند كه مشخص نمايند كه چه گفتگو دارند . در حين آمدن آنها قدرى بىادبانه جواب و سئوال كرده داد و فرياد زدند .\r\n\r\n\r\n","description":"","footnote":"\r\n( 1 ) - يك كلمه خوانده نشد .\r\n( 2 ) - متن : ضميمه\r\n","page_name":" 186 ","page_number":258},
  {"content":"\r\n\r\nصاحبى ايلچى متغير گرديده ، به بساناويچ حكم نمودند كه آنها را گرفته و برده در حبس خانهء روس محبوس نمايند . مشار اليه تمامى آنها را برده حبس نموده بعد از زمانى حكم كردند ، و آنها را يك‌يك آورده ، سياست و تنبيه لازمه نمودند و به حبس برگردانيدند و قدغن به بساناويچ كردند كه عراده و نوشتهء مرخصى و ساير ضروريات آنها را آماده كرده كه آنها را روانهء ايران نمايند .\r\nاين روز از حركات و رفتار ناهنجار آنها بر صاحبى ايلچى اوقات بسيار تلخ و پريشان گذشت .\r\nيوم پنجشنبه چهاردهم : صبح بساناويچ مهماندار آمده ، مذكور نمود كه دو يوم ديگر ايتام و عملهء مذكورهء پيش را كه مرتكب حركات ناشايسته شده بودند و در حبس بودند ، روانهء ايران خواهم نمود . بعد اصرار زياد كرده ، صاحبى ايلچى را به ملاحظه باغ مقابل منزل ، كه قدرى از وصف آن را پيش از اين تحرير نموده ، برد ، صاحبى ايلچى در آنجا رفته به گردش در باغ مشغول شدند . در آنجا عمارتى واقع است كه اول بنائى كه پتر پادشاه ، در پتربورغ گذاشته آن است و بعضى دوروب و جعبه و تصويرها از چوب به دست خود ساخته و در آن عمارت گذاشته ، و آن عمارت دو طبقه مىباشد ، و خود طرح آن را ريخته و بعد ساخته‌اند . اگرچه بسيار كوچك است ، اما با وجود اينكه يكصد و سى چهل سال است كه ساخته شده ، باز در كمال تازگى مىباشد و سرايدارى دارد كه دايم به محافظت و تعمير آنجا مشغول است .\r\nصاحبى ايلچى قدرى در آنجا گردش نمود و ملاحظهء چيزهائى كه پتر پادشاه خود ساخته بود نمودند ، و انعامى به سرايدار آنجا داده روانهء منزل شدند . بعد از صرف غذا بساناويچ و جنرال رونيف مهماندار جديد كه بساناويچ او را بجاى خود مهماندار كرده ، كه خود روانهء پاريس شده باشد ، نزد صاحبى ايلچى آمدند و مذكور نمودند كه باغيست در وسط شهر كه آن را « 1 » تيرنريكه مىگويند و مكان بسيار خوبى است ، ساعتى به‌جهت تماشا به آنجا رفته باشند . صاحبى ايلچى سوار گاريت شده ، روانهء آنجا شدند . بعد از ورود آنجا قدرى در باغ و عمارات پادشاهى گردش نمودند ، اسباب بسيار از مقولهء تصويرات از سنگ تراشيده و غيره در آنجا بسيار بود . از جمله آينه‌اى ملاحظه شد كه شش زرع طول و چهار زرع عرض داشت . ديگر آينه‌هاى بسيار و كرسى و ميز و تصويرات مختلف و اسباب‌ها كه از سنگ مرمر و غير مرمر تراشيده بودند ، در آنجا بسيار بود . و عمارت‌هاى طولانى مرتفع ، به اقسام مختلف بسيار داشت . از جمله مكانى ساخته بودند كه سقف آن پوشيده بود و بدون اغراق يكصد ذرع بلكه متجاوز طول ، و شصت هفتاد ذرع عرض داشت . ستان‌هاى بسيار بلندقد ، در اطراف آن كار گذاشته بودند و خاك نرم ملايم در زمين آن « 2 » ريخته بودند ، مشخص شد كه اين مكان از براى اين است كه در ايام زمستان و شدت سردى هوا ، آنچه مركبات و گل‌هاى خوب ، و رياحين و چمن‌هاى سبز در اصل باغ مىباشد ، از جاى خود برداشته و به اين مكان مىآورند و به زمين مىگذارند و محافظت مىنمايند كه سردى هوا تأثير به آنها نكند و محفوظ\r\n\r\n\r\n","description":"","footnote":"\r\n( 1 ) - متن : او را\r\n( 2 ) - متن : او\r\n","page_name":" 187 ","page_number":259},
  {"content":"\r\n\r\nباشند . ديگر اين باغ نهرهاى آب به طريق درياچه و جويهاى بسيار كه از پانزده ورث راه به اينجا مىآيد بسيار دارد . و اشجار ميوه‌دار از هر مقوله و مركبات و اقسام گلها و رياحين و اشجار بىثمر و خيابانها و عمارات عالى بسيار دارد كه عقل از ملاحظهء آنها حيران مىشود . در آنجا مشخص شد كه پرتكين نام وزير يكترينه كه او را خورشيدكلاه مىنامند ، مرد مقتدرى بوده ، و در شغل وزارت به حدى اقتدار داشته كه اگر امرى از امور سلطنت از جانب پادشاه حكم مىشده و او صلاح دولت را نمىدانسته قبول آن امر را نمىكرده ، و رأى پادشاه را منحرف مىساخته ، بانى اين باغ بوده و آن را بنا كرده بعد از اتمام روزى پادشاه را در آنجا ضيافت كرده آن باغ را پيشكش مىكند ، پادشاه بعد از گرفتن باغ در عمارات آن تصرفات نيكو كرده ، اساس ملوكانه و عمارات عالى در آنجا بنا كرده است .\r\nبارى صاحبى ايلچى گردش بسيارى نموده ، از هر گوشه و كنار مىرفتند و ملاحظه مىنمودند . در عرض راه به دوىمايور نايب وزير برخورده آغاز تعارف رسمى نموده ، و اظهار شرمسارى بسيار كرده ، با صاحبى ايلچى در گوشه‌اى توقف و به صحبت مشغول شدند . كاغذى در خصوص سفارشات مهماندارى ، صاحبى ايلچى ، امپراطور اعظم به مشار اليه از پاريس نوشته بود . آن را از بغل بيرون آورده ، به صاحبى ايلچى نشان داده ، بساناويچ حضور داشت . كاغذ را خواندند . نوشته بود كه : ايلچى بزرگ دولت عليه ايران را كمال نوازش و عزت و حرمت و محبت كرده باشيد ، و به او بگوئيد كه چون منازعه فيما بين ما و ناپليان واقع است ، زمان ملاقات چندى تأخير دارد . در اين باب نقارى به خاطر خود راه ندهد كه بعد از انتظام امور ما روانهء پتربورغ خواهيم شد و مطلب او را به طريق خاطرخواه انجام خواهم داد .\r\nصاحبى ايلچى قدرى از مطالعهء آن كاغذ مشعوف شدند . بعد دوىمايور خواهش ديدن و سواد كردن نامهء شاهنشاهى را نمود . صاحبى ايلچى جواب فرمودند كه نامهء ما سر به‌مهر مىباشد ، و كسى را حد آن نيست كه مهر آن را بردارد ، و سواى به دست پادشاه به دست احدى نخواهم داد . او ترك خواهش كرد . ساعتى با يكديگر از هر مقوله صحبت داشتند و قرارداد نمودند كه آدمى معين كند كه نوشتجات صاحبى ايلچى را به ايران برده جواب گرفته به پتربورغ آورده باشد .\r\nصاحبى ايلچى از آنجا روانهء منزل شدند و قدغن نمودند كه نوشتجات در هر باب قلمى شود . كه ارسال ايران نموده باشند . باقى روز به طريق روزهاى ديگر گذشت .\r\nيوم جمعه پانزدهم : چون بساناويچ عازم خدمت پادشاه بود ، صاحبى ايلچى عريضه‌اى به اين مضمون به پادشاه قلمى نمودند : « شاهنشاها ، ايمپراطورا ، اعظما ! دام ظله حال التحرير عريضه كه عاليجاه جنرال بساناويچ عازم بزم حضور ايمپراطورى مىبود ، اين دولتخواه بر خود لازم دانست كه مراتب مهماندارى و خدمات و تصديعات كه جنرال مذكور كشيده و نسبت به اين دولتخواه به عمل آورده ، معروض رأى امپراطورى نمايد . الحق در هر باب اين دولتخواه را از خود راضى و خوشنود گردانيده ، و كمال رضامندى از رفتار او دارم . ديگر امر ، ايمپراطور اعظم است ، و چون حال مشاراليه روانهء درگاه فلك‌بارگاه ايمپراطور اعظم بود ، لازم ديد كه شرح حال و كيفيت احوال خود را\r\n\r\n","description":"","footnote":"","page_name":" 188 ","page_number":260},
  {"content":"\r\n\r\nبه خدمت فلك رفعت ايمپراطور اعظم عرض نمايد كه الحال زياده از مدت يكسال است كه اين دولتخواه از دار السلطنهء طهران روانه گرديده ، نظر به اينكه آن شاهنشاه اعظم در دار السلطنه پتربورغ تشريف نداشتيد ، ايام زمستان را در مسقو به سر برده ، و حال سه ماه است كه به پتربورغ رسيده ، چون از شفقت و مرحمت ايمپراطور اعظم ، در همهء منازل راه ، به اين دولتخواه بسيار محبت و مهماندارى نموده‌اند و علاوه بر آن هم از راه دولتخواهى تمنا دارم ، كه دوستى و اتحاد دولتين عليتين ، كمال استحكام پذيرفته ، امورات دو دولت عليه به خوبى و خوشنودى طرفين گذشته باشد . آن محبت و مهمان‌نوازى عرض راه را به شاهنشاه جمجاه خودم عرض كردم . حال جواب آن به اين دولتخواه رسيده و شاهنشاه من ، از اين دولتخواه بسيار آزرده‌خاطر گرديده و مرقوم فرمودند كه معلوم مىشود كه بر تو در هر خانه و هر مكان خوش گذشته كه مدت يكسال و چيزى است كه رفته‌اى و هنوز خدمات محوله به تو صورت انجام به هم نرسانيده .\r\nاين دولتخواه اخلاص‌پناه ، بسيار از غضب دستخط شاهنشاه خود تشويش بهمرسانيده ، و مىدانم كه عذرهاى اين دولتخواه به علت اين توقف بسيار در اينجا در آن سركار پذيرفته نمىشود ، زيرا كه اگر اين اخلاص كيش عرض نمايم كه اعليحضرت ايمپراطور اعظم در پاى تخت خود تشريف نداشتند ، قبول نخواهند كرد . به جهت اينكه قانون چنين نبوده ، در ميان پادشاهان آسيه كه پادشاه به سفر بعيد برود و مملكت او اين قسم در مهد امن و امان ، و اهالى آنجا در آسايش بوده باشند . به‌هرحال اين دولتخواه دست از جان خود برداشته‌ام ، اما به اميدوارى شفقت و مرحمت و سخاوت ايمپراطور اعظم اميد حيات بر خود باقى گذاشته‌ام كه اگر ايمپراطور اعظم حكم بفرمايد ، اين دولتخواه با دو سه نفر آدم خود ، با پست « 1 » روانهء حضور ايمپراطور اعظم ، به هر جا كه بوده باشد شده باشيم و اگر اين امر ممكن نباشد و حكم احضار نفرمايند التماس دارم كه از وفور شفقت و مرحمت مشهور آن شاهنشاه اعظم در خصوص بخشش نمودن بعضى ولايات ايران كه از براى سركار آن شاهنشاه اعظم هيچ فايده و مصرفى به غير از نقصان ندارد . و بخشش كردن آنها باعث اين مىشود كه شاهنشاه ايران از آن پادشاه رضامند و خوشنود خواهد شد و آن وقت در حقيقت دوستى و اتحاد دولتين عليتين استحكام كلى پذيرفته خواهد بود ، اين دولتخواه را اطمينانى شفقت فرمائيد ، كه به شاهنشاه خود خاطرجمعى عرض نمايم . و از شفقت و مرحمت ايمپراطور اعظم ، عذرخواه عفو تقصير خود از آن سركار شده باشم . تا عاليجاه سرگوراوزلى ، ايلچى بزرگ دولت انگريز كه قبل از اين در ايران مقيم بوده ، در اينجا حضور داشت خوب بود . دايم اوقات از مراتب مرحمت و شفقت ايمپراطور اعظم ، اين دولتخواه را خاطرجمعى و اميدوارى مىداد و بسيار اظهار و بيان مىنمود كه از مرحمت و سخاوت ايمپراطور اعظم بعضى ولايات بخشش خواهد شد . اما بالفعل كه عاليجاه مشار اليه به لندن رفته ، اين اخلاص كيش در اينجا بىكس و حيران و پريشان مانده نه كسى را مىشناسم ، و نه كسى مرا مىشناسد . نه احدى نزد من آمد و شد مىنمايد ، و يقين دارم كه اگر ايمپراطور اعظم\r\n\r\n\r\n","description":"","footnote":"\r\n( 1 ) - متن : به پوست\r\n","page_name":" 189 ","page_number":261},
  {"content":"\r\n\r\nزود به حال اين اخلاص كيش ترحم نفرمايد ، در اينجا خواهم بر طرف شد ، از خوف پادشاه خودم . باقى ، از اسم و نام نيك كه ايمپراطور اعظم در روى دنيا دارد متوقع هستم كه چارهء امر مرا او به نيك‌نامى خود فرموده باشد . حال اميدى كه دارم از خداست و از ايمپراطور اعظم . زياده عرض نكردم ديگر امر ، امر امپراطور است . »\r\nبعد از نوشتن و اتمام عريضه ، جنرال اوروف كه از دوستان صاحبى ايلچى مىبود به ديدن آمده عريضهء مذكوره را به خط اروسى ترجمه نمود ، و به صاحبى ايلچى داده كه در حين رفتن بساناويچ تسليم او نمايند و به منزل خود رفت . در همين روز بساناويچ خدمت صاحبى ايلچى آمده ، اصرار زياد كرده كه به ملاحظهء خانهء عجايب المخلوقات كه در آنجا چيزهاى غريب و عجيب مىباشد رفته باشند .\r\nصاحبى ايلچى قبول فرموده ، به همراهى او و ساير مهمانداران و همراهان روانهء آن خانه شدند . در آنجا ملاحظه شد كه خانهء بسيار وسيعى سه چهار طبقه ساخته‌اند و جمعى سرايدار و عمله‌جات و جنرال‌ها به جهت محافظت آنجا تعيين كرده‌اند . تمامى در سر طبقات و عمارات آن خانه گردش نموديم . در هر جا و هر مكان و هر اوطاق آن ، صندوق‌ها راه صاحبى ايلچى آمده ، به عزت تمام ، صاحبى را داخل خانه نمودند و در جميع طبقات و عمارات آن خانه گردش نموديم . در هر جا و هر مكان و هر اوطاق آن ، صندوق‌ها ، و كتابدان‌ها ، از آينه ساخته گذاشته‌اند و در ميان آنها شيشه‌هاى بسيار عرق پر كرده ، سر آن را محكم بسته و در ميان شيشه يك نوع جانورى يا يك قسم مخلوقى كه غرابت كلى دارد گذاشته‌اند ، از مقولهء آدم دو سر و يك تنه ، و آدم يكسر و دو تنه و هم‌چنين جانوران به اين قسم ، و اطفال كه سقط شده‌اند ، از يك ماهه الى يك ساله و جانوران ديگر آنچه به خاطر برسد در آن شيشه‌ها گذاشته بودند . از جمله چيزهاى بسيار غريب ، يكى اين بود كه نفس مردى را قطع كرده در شيشه نگاه داشته بودند كه بىاغراق نيم ذرع قد داشت و قطر آن هم به قدر قد آن بود و فرج زنى را نيز بريده ، در شيشه گذاشته بودند كه پنج گره طول و سه گره عرض داشت ، و ديگر در طبقات اين خانه هر قسم مخلوقى از وحوش و طيور ، و جانوران بحرى و برى و هوائى ، و كوهى و زمينى ، كه به خاطر خطور نمايد گرفته و لاشهء آن را خشك كرده ، در آنجا گذاشته‌اند . مثلا فيل و كرگدن ، و شاخ كرگدن و هلاهل و شير و پلنگ ، خرس ميمون ، و غيره و هر چيز كه جناب بارى خلق كرده ، حتى پشه و شب‌پره و شپش و كيك به همان هيأت كه در جاندارى مىبودند ، خشك شده ، در اين مكان‌ها گذاشته‌اند . كاسه پشت در اينجا ملاحظه شد كه هر يك دو ذرع سه ذرع عرض و طول داشتند .\r\nديگر جانوران نديده و نشنيده به هيأت‌هاى غريب و به اقسام عجيب در اين مكان‌ها اينقدر ملاحظه شد كه چشم از ديدن آنها خيره ماند ، پوست آدمى را كنده و چيزى در آن كرده ، به تركيب آدم ايستاده ، در جائى گذاشته بودند ، به قسمى كه جميع اعضاى او نمايان بود ، و بدون اغراق سه ذرع قد و قامت بلكه بيشتر داشت ، و يك ذرع بلكه متجاوز عرض شانه و شوكت او بود .\r\nديگر مخلوقات غريب از هر مقوله در اين خانه بسيار است ، چه بحرى و چه برى ، كه از تحرير بيرون است و ديگر آنچه در معادن ، جناب بارى خلق كرده ، از مقولهء\r\n\r\n","description":"","footnote":"","page_name":" 190 ","page_number":262},
  {"content":"\r\n\r\nطلا و نقره ، و مس و آهن ، و امثال اينها ، و جواهرآلات و غير آن ، به همان تركيب و هيأتى كه در ميان سنگ و گل در معادن مىباشد در اين خانه آورده ، گذاشته‌اند . هر قسم سنگى و مهره‌اى كه در تك درياها ، و كوهها و معادن « 1 » روى عالم به هم مىرسد در اينجا آورده‌اند ، و در جاها و مكان‌ها گذاشته‌اند . خلاصه تحرير ، تفصيل آنچه از اين مقوله صور و اشكال مختلف و چيزهاى معدنى و استخوان‌هاى جانوران عجيب و غريب و تشريح انسان كه در اين خانه مىباشد ، خالى از اشكالى نيست و مادام كه كسى خود ملاحظه ننمايد قبول مطلب نمىكند ، كه اينها را چه قسم جمع كرده‌اند ، و به چه انضباط در جاها و مكان‌ها گذاشته‌اند و به چه طريق محافظت مىنمايند . چنانچه جانوران آبى چند ، در آنجا ملاحظه شد كه هر قسم وصفى از آنها قلمى شود ، عقل از قبول آن عاجز است ، و ديگر فيل‌هائى كه در ايام نادر شاه به رسم هديه به جهت پادشاه روس آورده بودند ، در هنگام برطرفى آنها ، پوست آنها را با استخوان و فيل‌بان هندى سواره ، به هيأت وقت داشتن جان ، در مكانى برپا داشته بودند و صاحبى ايلچى مىگفتند كه اين فيل‌هاى هداياى نادر شاه است .\r\nصاحبى ايلچى فرمودند كه به علت عدم آذوقه يك سال ديگر فيل‌هاى آوردهء ما را هم به همين نسبت خواهند كرد . و هيولاى [ كذا 
  ] آنها در پهلوى اينها گذاشته خواهد شد .\r\nبارى قدر معقولى در اين خانهء وسيع گردش نمودند ، و آنچه از هر مقوله ، از اين مخلوقات غريب و چيزهاى معدنى عجيب ، در اينجا بود ، ملاحظه نمودند ، و كتاب قانون كه يكترينه در ميان روس بنا گزارده در كمال احترام و زينت در آنجا گذاشته بودند ، و وجه ، اشرفى ، و سفيد و سياه از سكهء جميع پادشاهان قديم همهء عالم و جميع ممالك از هر قسم در جعبه‌ها در آنجا گذاشته بودند ، معاودت به منزل شد و مشغول تحرير نوشتجات به سمت ايران شديم . اين روز ديگر امرى كه قابل تحرير باشد واقع نبود .\r\nيوم شنبه شانزدهم الى شنبه بيست و سيم : امورات وقوعى اين است كه : چون به علت طويلهء مرغوبى كه در باغ رازسكوسلو بود ، صاحبى ايلچى قدغن نموده بودند ، كه اسبان را به شهر نياورده ، در آنجا نگاه داشته ، متوجه شده باشند . روزى آدمى فرستاده آنها را به شهر پتربورغ آوردند ، و هر روزه به ملاحظه و سرپرستى آنها مشغول بودند .\r\nروزى ديگر لاردوالپول آمده نوشتجات سرگوراوزلى ، و محمد على خان شوشترى كه در بنيهء « 2 » مىباشد و نوشته به لندن فرستاده از آنجا آورده بودند ، به‌جهت صاحبى ايلچى آورده و ملاحظهء نمودند .\r\nروز ديگر مراسله و يك جلد تقويم از حسين خان سردار ايروان رسيد .\r\nروز ديگر در خانهء گراف‌ورسل همسايه كه از اهل كانسل و اصل او مردم پل شاچى بود ، و بسيار از بزرگان را به ديدن صاحبى ايلچى مىآورد و آشنا مىكرد ، و مرد بسيار خوش آشنائى بود ، و قدرى اوصاف او پيش ذكر شده ، صاحبى ايلچى موعود بودند ، با مهمانداران در آنجا رفتند . دوىمايور نايب وزير و همگى اهل كانسل دولت روس در آنجا موعود بودند .\r\n\r\n\r\n","description":"","footnote":"\r\n( 1 ) - متن : معادن هاس\r\n( 2 ) - ظ : بمبئى\r\n","page_name":" 191 ","page_number":263},
  {"content":"\r\n\r\nتمامى كمال عزت و احترام نسبت به صاحبى ايلچى مبذول داشتند . و بعد از صرف غذا هر يك به مكان خود معاودت كردند . همين روز كشيش بزرگ دولت روس ، كه جميع كشيشان و پيشوايان و كليساها تمام در دست او مىباشند ، و مرد معمر با سياستى مىبود ، به گاريت شش اسبه سوار گرديده به ديدن صاحبى ايلچى آمده ، و بسيار اظهار دوستى و تعارف نموده ، او هم در خانهء گراف موعود بود . به اتفاق روانهء آنجا شدند .\r\nديگر امرى كه توان تحرير نمود واقع نبود .\r\nيوم يكشنبه بيست و چهارم : صبح بساناويچ و رونيف مهماندار كه به جاى او برقرار شده خدمت صاحبى ايلچى آمده ، مذكور نمودند كه ناپليان طغيان كلى نموده و با استعداد تمام ، به دعواى اشخاصى كه در آنجا جمع شده‌اند ، آمده است .\r\nبعد از اظهار اين خبر به منزل خود رفتند . اين روز به جهت نه نفر از ايتام مأمورين ايران ، نفرى پنج تومان انعام از دولت روس آوردند . صاحبى ايلچى از اين حركت آنها بسيار متغير گرديدند . و ايتام مذكور نيز وجه را در پيش روى حاملان انداخته برنداشتند ، و پس دادند . آنها هم نظر به لئامت ذاتى غنيمت شمرده برداشته به منزل خود رفتند ، و صاحبى ايلچى در همين روز علاوه بر مواجب و رخوت و بالا - پوش و اسباب كه به آنها داده بودند ، به قدر سيصد چهارصد تومان وجه و رخوت به دوازده نفر مأمورين ايران از خود انعام كردند ، و امورات آنها را مضبوط نمودند كه يوم بعد از آنجا حركت و روانهء ايران شوند . ديگر امرى واقع نبود و به طريق ساير روزها گذشت .\r\nدوشنبه بيست و پنجم و سه‌شنبه بيست و ششم و چهارشنبه بيست و هفتم : يك روز صاحبى به ملاحظهء كتابخانه رفته در آنجا خانه‌اى بود و جمعى سرايدار و بزرگان مستحفظ بودند . كتابهاى بسيار و تواريخ به خط هر فرنگ و هر جا به اقسام مختلف الى غير النهايه در آنجا بود . قرآن مجيد هم در آنجا داشتند . صاحبى ايلچى قدرى ملاحظه نموده معاودت به منزل كردند .\r\nروز بعد كاغذهاى به ايران را تمام كرده ، تسليم مير عبد الله نام پيشخدمت نموده ، و دوازده نفر ايتام كه مأمور به ايران نموده بودند به همراهى يك نفر افيسر بلد ، سوار عراده‌ها كرده روانه كردند .\r\nروز بعد بساناويچ آمده رخصت مرخصى خواسته ، و عريضهء پادشاه را صاحبى ايلچى تسليم او نمود ، و او روانهء پاريس شد . صاحبى ايلچى علاوه بر شال‌ها و تعارفاتى كه به او به عمل آمده بود ، دويست دانهء اشرفى باجاغلى به او تكليف نمود و [ او 
  ] در كمال خوشنودى روانهء پاريس شد . ديگر امرى واقع نبود .\r\nيوم پنجشنبه بيست و هشتم الى دوشنبه نهم شهر شعبان المعظم سنهء 1230 : امريكه تازه‌گى داشته باشد واقع نبود . روزى صاحبى در خانهء داكتر كريتن طبيب مادر پادشاه كه اهل انگريز است و مرد دانشمندى مىباشد موعود بودند . به اتفاق لاردوالپول در آنجا رفتند . مشار اليه اقسام تعارف رسمى به عمل آورده ، بعد از صرف غذا معاودت نمودند .\r\nروزى نوشته‌اى به دوىمايور وزير قلمى نمودند كه محمد على بيك گماشتهء صاحب معظم صدراعظم را مرخص نموده ، و اسباب سوارى به جهت او حاضر كرده كه روانهء ايران شود .\r\n\r\n","description":"","footnote":"","page_name":" 192 ","page_number":264},
  {"content":"\r\n\r\nروز ديگر صاحبى ايلچى در خانهء لاردوالپول موعود بودند . در آنجا رفتند . تمامى اهل انگريز در آنجا جمع بودند . بعد از صرف غذا مذكور شد كه اهالى پروس و لاردونستين انگريز ناپليان را شكست فاحش داده شيرازهء اوضاع و اساس سلطنت او را به كلى از يكديگر پاشيدند ، و اهل فرانسه جمعيت كرده ، او را گرفته شمشير از كمر او باز كردند و او را از سلطنت خود خلع نمودند و آن روز اين خبر منتشر گرديد ، و صاحبى ايلچى بعد از آنجا مراجعت به منزل نمودند .\r\nروزهاى ديگر سواى اغتشاش و پريشانى امر ناپليان ، كه بتواتر خبر ميرسيد ، ديگر امرى واقع نبود .\r\nيوم سه‌شنبه دهم : اين روز به اصرار مهمانداران ، صاحبى ايلچى و همراهان به ملاحظهء كارخانه‌جات بلورسازى و آينه‌سازى رفتند . در آنجا كه وارد شدند ، جمعى بر سر راه آمده ، در كمال عزت صاحبى ايلچى را داخل آنجا نمودند و از دستگاه اول كه آينه و اسباب بلور و ظروف ساخته مىشود ، الى آخر دستگاهى كه به اتمام ميرسد و بيع و شرا مينمايند ، تمامى را به ملاحظهء صاحبى ايلچى رسانيدند .\r\nابتدا مكانى است ، كوره‌اى بسته‌اند و آتش بيحد در آن سوخته‌اند . مصالح آينه را در حوض سنگى كرده ، با سيخ‌هاى آهن و اسباب ديگر ، آن حوض را در كوره برده ، مىگدازند ، و در « 1 » آن را محكم مىنمايند ، تا اينكه آن مصالح در آن حوض آب مىشود . بعد از اينكه خوب آب شد ، جمعى مىآيند و در « 1 » كوره را باز كرده ، با سيخ آهن قدرى از آن مصالح [ را 
  ] بيرون مىآورند و ملاحظه مىنمايند . هرگاه به قسمى كه منظور او هست شده است . عرادهء آهنى نزديك كوره مىآورند و با اسباب‌هاى غريب آهنى و چرخ‌ها آن ديگ سنگى را از كوره بيرون آورده روى عرادهء آهن مىگذارند و به مكان ديگر مىبرند ، ابتدا كسى مىآيد و كف بسيار كه روى آن ديگ جمع شده گرفته ، به زمين مىريزد و بعد عراده‌ها نزديك دستگاه كه قالب آينه در آنجا مىباشد مىبرند و چرخى و قلابى و اثاث « 2 » دارند آنها را به ديگ نصب مىكنند و چرخ را حركت ميدهند . ديگ از روى عراده بلند مىشود و به روى قالب آينه يله مىشود و بمرور روى قالب ريخته مىشود . چوبى به طريق چوبهء نان‌پزى دارند . روى آن مىمالند ، تا پهن مىشود ، و بهرقدر و هر اندازه كه خواسته باشند انگاره مىكنند و زيادتى آن را از اطراف قطع مىنمايند . بعد از اينكه آينه پهن كردند و قطع و اندازهء او درست شد و روى آن را صاف كردند به كورهء ديگر مىكشند و آن را در آنجا مىگذارند و آن كوره نيم‌گرم است . اما ابتدا كه انگاره مىكنند بسيار ضخيم « 3 » و كلفت است و هر قدر خواسته باشند مىسازند و مدتى در آن كورهء نيم‌گرم آن را مىگدازند تا خوب خود را بگيرد و به عمل آمده باشد . آنوقت آن را از آنجا بيرون آورده ، بدستگاه ديگر مىبرند .\r\nدر آنجا چرخى و اثاثى « 4 » برپا كرده‌اند و صفحه‌ها از سنگ ساخته‌اند . آن آينه را روى آنجا مىگذارند و مصالحى به طريق گل زرد كه با آب ممزوج باشد دارند . روى آينه ميريزند و سنگ بزرگ نازكى روى آن آينه مىگذارند . به همان چرخ و اسباب\r\n\r\n\r\n","description":"","footnote":"\r\n( 1 ) - متن : درب\r\n( 2 ) - متن : اساس\r\n( 3 ) - متن : زخيم .\r\n( 4 ) - متن : اساسى\r\n","page_name":" 193 ","page_number":265},
  {"content":"\r\n\r\nكه هست آن سنگ روى آينه ماليده مىشود و اينقدر آينه را مالش ميدهد كه صاف و نازك مىشود و از عيب به كلى بيرون ميرود . بعد از اينكه خوب به عمل آمد از آنجا برداشته بدستگاه ديگر مىبرند . آنجا هم ، چرخى و اسبابى و اساسى دارد كه خود به خود گردش مىكند . در آنجا آينه را گذاشته اسبابى دارند كه روى آينه مىكشند و كم‌كم صيقل « 1 » بهم مىرساند و صاف نمايان مىشود . بعد كه حسب الواقع صاف و بىعيب شد از آنجا برداشته به دستگاه ديگر مىبرند .\r\nتخته‌ها و اسباب‌هاى بسيار در آنجا مىباشد . آينه را روى دستگاهها گذاشته ، جيوه را آورده پهن مىكنند و جمعى در اطراف نشسته آينه را گرفته جيوه مىكنند و از آنجا به انبارها و مكان‌ها برده ، مىگذارند . در آنجا آينه‌هاى چهار پنج ذرع قد و دو سه ذرع عرض ، كمتر بيشتر بسيار ملاحظه شد . از آنجا به مكان ديگر رفتيم كه اسباب بلور و ظروف و غليان و همهء اسباب‌هاى ديگر مىساختند و اين مكان مغايرت چندان با كارخانه‌جات ايران نداشت . كوره بسته‌اند و در ميان كوره مصالح بلور آب شده است .\r\nدر اطراف كوره استادان نشسته هر يك دستگاهى و اسبابى در پيش خود جمع دارند و مصالح از كوره بيرون آورده هر يك چيزى كه خواسته باشند مىسازند . يكى شيشه مىسازد . يكى پياله مىسازد . يكى غليان مىسازد و همچنين هر يك ظرفى و اسبابى به هر تركيب كه خواسته باشند يا فرمايش به او شده باشد در كمال چابكى مىسازد و شاگردان ايستاده كه دفعى گرفته به گرم‌خانه‌ها مىبرند ، و بعد كه به عمل آمد از آنجا بيرون آورده « 2 » به دستگاه ديگر برده ، پرداخت و صيقل « 1 » مىنمايند ، و از آنجا به جاى ديگر برده كه چندين چرخ و اسباب برپا مىباشد و در پاى هر چرخى استادى نشسته يك قسم الماس تراش مىنمايند و اقسام طراحى يا چرخ به آن ظرف مىنمايند و چرخ خودبخود گردش مىكند و از آنجا به دستگاه ديگر برده جمعى نشسته‌اند طلاكارى و تصويرسازى در روى بلور و بارفطن مىنمايند تا اينكه به اتمام مىرسد .\r\nخلاصه از ابتداى اينكه يك ظرفى يا آينه يا چيزى از كورهء اول بيرون مىآيد ، دست‌به‌دست گردش مىنمايد تا اينكه به اتمام مىرسد و داخل انبار مىنمايند . و اصل اين همه چرخ‌ها و دستگاهها كه خودبخود گردش مىنمايند و هر كس در پاى چرخى نشسته مشغول عملى مىباشد تمام از بخار يك خمره آب گرم است كه در جائى كوره ساخته‌اند . قليل آتش در آن سوخته مىشود . خمره از آهن ساخته روى كوره كار گذاشته‌اند و آن را مملو از آب كرده‌اند و لوله‌ها از آهن به آن خمره نصب است و آن لوله‌ها را در مكان‌هاى ديگر برده متصل به چرخ‌ها و دستگاهها كرده‌اند . آب كه در ميان خمره جوش مىآيد بخار به لوله‌ها مىرود و از شدت زور آن بخار ، به يك دفعه مجموع اين چرخ‌ها گردش مىكند و هر كس كه مشغول هر كارى هست ، در پاى چرخى نشسته در كمال آسانى كار خود را به اتمام مىرساند . اگرچه تا كسى خود به چشم ملاحظه نكند از تحرير و تقرير ، چيزى حالى او نمىشود . اما بسيار غريب است كه از يك كوره آتش و يك خمره آهن كه آب گرم داشته باشد چندين چرخ دستگاه در چندين\r\n\r\n\r\n","description":"","footnote":"\r\n( 1 ) - متن : سيقل\r\n( 2 ) - متن : برده\r\n","page_name":" 194 ","page_number":266},
  {"content":"\r\n\r\nمكان جداجدا گردش نمايند و از هر چرخى و دستگاهى صنعتى و اسبابى به‌ظهور برسد .\r\nاين كورهء آتش و خمرهء آب و چرخ و اسباب در مملكت روس نبوده ، چندگاهيست كه استادان انگريز در آنجا آمده و اين اساس را برپا كرده‌اند و حال در هر كارخانه و هرمكان اين اساس را برپا كرده‌اند و هر چيزى را كه ميخواهند ساخته باشند در كمال سهولت و آسانى مىسازند .\r\nدر بين گردش در كارخانهء بلورسازى يكنفر از استادان آنها قليل مصالح بلورى از كوره بيرون آورد و آن را به طريق قلم چيزنويس به قدر سى ذرع راه لوله ساخت و بعد شكست و به كوره ريخت . غرض از اين عمل اين بود كه ملاحظه شود كه مصالح را اينقدر پاك و بىعيب مىكنند كه هر حكمى خواسته باشند به آن بتوانند كرد .\r\nبعد از ديدن كارخانه‌جات و اسباب و اساس آنها معاودت به منزل نمودند و آن روز به‌طريق ساير روزها به شب رسيد .\r\nيوم چهارشنبه يازدهم : بعد از ناهار « 1 » جنرال مهماندار آمده اصرار نمود كه به كارخانجات كشتى جنگىسازى رفته باشند . صاحبى ايلچى قبول نموده با مهمانداران و همراهان روانه شدند . در آنجا خانه‌ها و كارخانه‌هاى « 2 » بسيار بزرگ وسيع ساخته‌اند و عمله‌جات بسيار و سركارهاى متعدد به جهت آنجا تعيين نموده‌اند كه هر يك به شغلى و عملى مشغول ميباشند و اين كارخانه قدرى از شهر پتربورغ دور است و در خارج واقع است . اما كارخانه‌جات ديگر هم به جهت كشتىسازى در شهر و بعضى از ولايات ديگر ساخته‌اند كه همه‌جا به استادى استادان انگريز به امر كشتى جنگىسازى مشغول مىباشند .\r\nهرچند كه از قراريكه مشهور است هيچكس كشتى جنگى را بهتر از اهل انگريز نساخته و ندارند . لكن چون چوبهائى كه در مملكت روس به هم ميرسد در هيچ‌جا و هيچ مكان به هم نمىرسد و از مملكت روس چوب به ساير ولايات فرنگ مىبرند ، كشتى روس به اين‌جهت ترجيح به آنها دارد .\r\nبارى اين كارخانه بسيار وسيع است و مكان‌هاى بسيار دارد كه هر مكانى مختص ساختن اسبابى مىباشد . نجارى و خراطى و حدادى و ساختن مطلق اسباب و آلات كشتى تمامى در همين كارخانه‌جات مىشود كه يك فروند « 3 » كشتى را كه خواهند ساخته باشند از ابتدا كه چوب آن را قطع مىنمايند و مىتراشند تا انتهايى كه آن را مس گرفته به دريا مىبرند ، تمامى آلات و اسباب آن را اعم از چوب و اسباب آهن و مس و آنچه در كار داشته باشد در همين كارخانه‌جات مىسازند كه به هيچ‌وجه احتياج به رفتن مكان ديگر نيست . اما عمدهء كار آنها به همان كورهء آتش و خمرهء آهن پرآب كه تفصيل آن تحرير شده مىباشد ، كه از بخار آن آب به يك دفعه احتمال دارد كه هزار چرخ و هزار دستگاه در اين كارخانجات خودبه‌خود گردش كند و در پاى هر چرخى و هر دستگاهى استادى و عمله [ اى 
  ] نشسته و ايستاده ، آلاتى و اسبابى در دست دارند و در كمال چستى و چالاكى مىسازند كه به اندك وقتى كشتى در كمال خوبى آماده و ساخته شده است .\r\nچنانچه بعد از ملاحظهء كارخانه‌جات نجارى و خراطى و حدادى و غيرهء مذكوره\r\n\r\n\r\n","description":"","footnote":"\r\n( 1 ) - متن [ : 
  ] نهار\r\n( 2 ) - متن [ : 
  ] كارخانجات\r\n( 3 ) - متن [ : 
  ] فرون\r\n","page_name":" 195 ","page_number":267},
  {"content":"\r\n\r\nدر خارج آن خانه در كنار دريا رفتيم در آنجا دو كشتى ساخته بود . يكى به كلى به اتمام رسيده بود و مس گرفته بودند و ارداه داشتند كه روانهء دريا نمايند و ديگرى در كار به اتمام رسيدن بود . صاحبى ايلچى در كشتىهاى مذكوره رفتند و به‌دقت تمام ملاحظه نمودند و تعريف بسيار از آنها كردند ، زيرا كه كمال خوبى و استحكام و وسعت داشت و استادان آنها تمام اهل انگريز مىباشند ، كه به مرور در آنجا آمده و مشغول هر كار گرديده‌اند و جماعت اروس را مىآموزند .\r\nخلاصه ، تفصيل وضع و ساختن و تركيب و جا و مكان‌هاى كشتى و طريق آلات و اسباب آنها و قسمى كه هر چيزى را چه نوع مىسازند و هر استادى به چه امر مشغول است و كارخانه‌جات ايشان به چه طريق است اگر كسى خواسته باشد تحرير و تقرير نمايد ممكن نخواهد بود ، مگر اينكه آدم به چشم خود ملاحظه نمايد و ببيند كه هر چيز عمده‌اى را به چه سهولت و آسانى به‌علت آن چرخ‌ها و دستگاهها كه خود به خود گردش مىكنند ، مىسازند و به كار مىاندازند .\r\nبعد از اينكه صاحبى ايلچى تمامى آنها را ، ملاحظه نمودند به كنار دريا آمده با همراهان در بطيل كوچكى سوار شده و از راه دريا روانهء منزل شدند . و آن روز هم به شب رسيد .\r\nيوم پنجشنبه دوازدهم : بعد از ناهار « 1 » جنرال مهماندار خدمت صاحبى ايلچى آمده مذكور نمود كه امروز به ملاحظهء كارخانه‌جات توپ‌سازى و خمپاره‌سازى و مكانهائى كه آلات و اسباب حرب مىسازند بايد رفت .\r\nصاحبى ايلچى گاريت طلبيده به همراهى مهمانداران و همراهان روانهء آنجا شدند .\r\nاين كارخانه‌جات نيز به نسبت كارخانه‌هاى پيش است كه ذكر شده و اصل كار همان كورهء آتش و خمرهء آب و بخار آنست « 2 » كه به يك دفعه در هر مكان صد چرخ ، دويست چرخ و دستگاه خودبه‌خود گردش مىكند و هر يك در پاى دستگاهى و چرخى نشسته اسبابى و آلتى مىسازند و اين مكان به همين طريق است كه نجار و خراط و ريخته‌گر و حداد و سوهان‌كار و پرداخت‌گر و مجموع اهل حرفه كه وجود آنها به جهت ساختن توپ و خمپاره و عراده و آلات حرب در كار است در آنجا حضور دارند و هر يك مشغول به عملى مىباشند ؛ چنانچه بعد از اينكه توپ يا خمپاره را در قالب ريختند ده عدد ، بيست عدد ، بيشتر كمتر ، به يك دفعه از قالب بيرون آورده به چرخ مىبندند و چرخ مىكنند تا صاف و هموار مىشود . بعد به يك دفعه چندين توپ به دستگاه بسته سوراخ مىكنند و ميان آن را صيقل « 3 » مىدهند و از آنجا به دستگاه ديگر برده به داخل كارى و شبكه مىنمايند و هم‌چنين تا به كلى به اتمام مىرسد و از آنجا به مكان ديگر برده عراده و اسباب آن را ساخته ، آن توپ را آماده و آراسته از كارخانه بيرون مىبرند و به كار مىاندازند و همه چابكدستى و كارگرى آنها در ساختن اين اسباب بسته به همان كورهء آتش و خمرهء آب گرم است كه چرخ‌ها و دستگاهها از بخار آن خودبه‌خود مىگردد .\r\nدر اين خانه و اين كارخانه‌جات آلات و اسباب حرب از مال ايام قديم و علم و طبل\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : اوست\r\n( 3 ) - متن : سيقل\r\n","page_name":" 196 ","page_number":268},
  {"content":"\r\n\r\nو نشان‌ها و اسباب بسيار كه از هر جا و هر ولايت در اوقات منازعه و غير منازعه به دست دولت روس آمده است ، آورده گذاشته‌اند كه در آنجا از اين مقوله اسباب ، از هر ولايت و هر مملكت بسيار است .\r\nديگر در مكانى نقشهء بسيارى از ولايات را كه به تصرف آنها درآمده است كشيده بودند . از جمله ، نقشهء درياى قلزم و دربند و بعضى از ولايات آذربايجان را به عينها كشيده بودند و در جائى گذاشته بودند و توپ و خمپاره ساخته و عراده و آلات حرب و گلوله و علم و بيدق و طبل و اسباب آتش‌خانه در اين مكان از هر مقوله بسيار است . دو سه عدد توپ در اينجا ملاحظه شد كه ميان آنها هر يك چندين سوراخ داشت و به يك دفعه چندين تير پر مىشود و خالى مىكنند . از جمله يكى بيست گلوله مىخورد و ديگرى پنج گلوله‌اى بود و چهار گلوله و سه گلوله نيز داشت .\r\nبعد از ملاحظهء آنها صاحبى ايلچى معاودت به منزل نمودند . آدمى آمد و مذكور كرد كه فيل‌ها صحيح و سالم از چركس كرمان آمده ، وارد باغ رازسكوسلو كه بيست و دو ورثى پتربورغ مىباشد ، شدند و دو يوم بعد وارد پتربورغ خواهند شد .\r\nصاحبى ايلچى دو سه نفر آدم خود را مأمور فرمودند كه در آنجا رفته ، شب فيلان را حركت داده به شهر آورده باشند كه مبادا خلق مطلع شوند و از كثرت و جمعيت مردم بر آنها ناخوشى روى داده باشد و آن روز قدغن نمودند كه جا و مكان مرغوبى و آذوقه و اسباب به جهت آنها آماده و مهيا كردند . ديگر امرى كه قابل تحرير باشد واقع نبود .\r\nيوم جمعه سيزدهم الى يوم شنبه بيست و يكم : امر تازه‌اى واقع نبود و به كرات اغتشاش امر ناپليان و شكست او و به سمت دريا فرار كردن او مذكور بود و به تواتر خبر مىرسيد كه در هنگام منازعه به قدر يكصد هزار سپاه و بيست ، سى هزار نفر جنرال و بزرگان قشون از اهل انگريز و پروس و غيره را ناپليان مقتول ساخته و آخر الامر خود شكست خورده و فرار نموده است . لاكن هنوز خبر صريح نرسيده كه به كجا رفته و از چه طريق اتفاق افتاده . [ در 
  ] افواه قتل او هم مذكور است ؛ اما به صحت پيوسته كه اين روزها سپاه انگريز و پروس و اشخاصى كه در پاريس بودند داخل شهر پاريس شده‌اند و پادشاه روس هم روانهء پاريس گرديده . قرال قديم كه در آنجا پادشاهست او را به اعزاز تمام استقبال كرده داخل شهر پاريس كرده است .\r\nصاحبى ايلچى اين چند يوم ، گاهى اوقات صرف درس و مشق خط انگريزى مىنمودند و گاهى به ملاحظهء اسبان و يك دفعه به تماشاى فيل‌ها مشغول بودند .\r\nروز شنبه بيست و يكم : پاره [ اى 
  ] اقمشه و اسباب و وجه نقد و كلاسكه از دولت روس به‌جهت محمد مراد على بيك آوردند و نوشتجات ايران را كه به اتمام رسيده بود ، صاحبى ايلچى تسليم او نمودند ، و قدرى وجه نقد از خود نيز به او تكليف كردند و اسناد طهماسب طباخ را به او سپردند و مشار اليه همين روز با دو نفر مهماندار روس و ايتام خود روانهء ايران گرديدند . ديگر امرى واقع نبود .\r\nيوم يكشنبه بيست و دويم الى پنج‌شنبه چهارم شهر رمضان سنهء 1230 : امورات وقوعى اين است كه : روزى لاردوالپول نزد صاحبى ايلچى آمد و مذكور نمود كه اهل فرانسه ، اهالى انگريز و پروس و غيره را كه در خانه‌هاى آنها فرود آمده بودند قتل\r\n\r\n","description":"","footnote":"","page_name":" 197 ","page_number":269},
  {"content":"\r\n\r\nكرده‌اند و بسيارى از آنها [ را 
  ] كشته‌اند و بعد بقيهء آنها متفق شده اهل فرانسه را قتل بسيار كرده‌اند . صاحبى ايلچى مذكور نمودند كه « ز هر طرف كه شود كشته سود اسلام است . » و اين روز به صحبت پيوست كه ناپليان خود و چند نفرى از خاصان با دولت و اسباب و جواهرآلات بسيار روانهء لندن گرديده ، اهالى انگريز در دريا او را گرفته به كلى اموال و اسباب او را ضبط كرده و خودش را در جزيرهء سنتلينه كه قلعهء مستحكم سنگى مىباشد برده ، حبس نموده‌اند و جمعى را مستحفظ كرده‌اند كه اگر خواسته باشد بيرون رود او را به ضرب گلوله مقتول نمايند و از اين جهت و اينكه اين روز هم عيد روسيه بود در شهر پتربورغ به قدر دويست عدد توپ شاديانه انداختند و مردم شهر به عيش و عشرت مشغول بودند .\r\nروز ديگر صاحبى ايلچى كيفيت اخبارات مذكور را مفصلا به امناى دولت عليهء ايران قلمى و به مصحوب كريل روس ، كه در معنى چاپار بوده باشد ، روانه نمودند و گاهى به ديدوبازديد بعضى دوستان و آشنايان مشغول بودند . ديگر امرى واقع نبود .\r\nيوم جمعه پنجم : بعد از ناهار « 1 » جنرال رونيف مهماندار ، خدمت صاحبى ايلچى آمده مذكور نمود كه اين روز بايد به ملاحظهء خانهء زمستانى پادشاهى كه آن را ارميتاج مىگويند و در آنجا اسباب و اثاث « 2 » غريبه بسيار است رفته باشيم . صاحبى قبول نموده ، به همراهى چند نفر مهماندار و همراهان خود روانهء آنجا شدند .\r\nبه ورود آنجا جمع كثيرى از بزرگان و جنرال‌ها كه سرايدار و مستحفظ و كارگذار خانهء پادشاهى بودند ، به استقبال آمده صاحبى ايلچى را به اعزاز تمام داخل آن خانه نمودند . خانه‌ايست در سمت جنوبى رودخانهء بزرگ در مقابل رودخانه واقع شده و چهار سمت آن به اين طريق است كه : يك سمت مقابل رودخانه و كوچهء وسيع است كه شاهراه عام مىباشد و يك سمت در مقابل بلوار است كه محل گردش و تفنن خلق مىباشد و يك سمت كه درب اصلى خانهء پادشاه واقع است ميدانى است كه به كرات هفتاد ، هشتاد هزار ، بلكه متجاوز ، سوار و پيادهء سالدات و خلق پتربورغ در آنجا جمع بوده و ملاحظه شده و باز بعضى از اطراف ميدان خالى بوده ، و به سمت ديگر متصل است به خانهء قسطنطين برادر پادشاه كه آن را به‌كلى از سنگ مرمر ساخته‌اند و از بيرون خانه سنگ‌بندى آن ظاهر است و اصل اين خانهء پادشاه را كه ارميتاج مىنامند اپلىزوت دختر پتر كبير بنا كرده در ايام پادشاهى خود ، و بعد از سلطنت او هر يك از پادشاهان خانه و مكانى ساخته ، متصل و ضميمهء آن كرده‌اند كه الحال وسعت و عمارات عالى و مكان‌هاى آن از حد قياس بيرون است .\r\nطول آن خانه تقريبا چهارصد ذرع و عرض آن يكصد و هفتاد و پنج ذرع مىباشد و ارتفاع آن سى و پنج ذرع است و پنج طبقه عمارات بالاى يكديگر ساخته‌اند و در طبقهء زير اصطبل پادشاهى واقع است كه آن را منج مىگويند و طول آن دويست و ده ذرع و عرض چهل و پنج ذرع مىباشد و در آنجا اسبان را تعليم مىدهند و چندين رأس اسب و آدم و سوار در آنجا جا مىشود ، در ساير طبقات اوطاق‌ها و عمارات عالى و مكان‌هاى\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : اساس\r\n","page_name":" 198 ","page_number":270},
  {"content":"\r\n\r\nدل‌نشين و كليسا و آپره ، كه محل رقص و تقليد و بازى مىباشد ، و باغات و تماشاگاه و خلوت‌ها و جاهاى مرغوب ساخته‌اند كه به يكديگر متصل است و در خارج عمارت ستان‌هاى بلندقد در اطراف ، در روى يكديگر كار كرده‌اند و تصويرها و اشكال غريبه از گچ در دور عمارت ساخته و نصب كرده‌اند .\r\nدر پشت‌بام هيأت آدم ايستاده . بسيار به اقسام مختلف از سنگ ساخته ، دورتادور كار گذاشته‌اند كه هر كس از خارج عبور مىنمايد تمام نمايان است و به خاطر چنين مىرسد كه مجموع ، آدم جان‌دار است و علمى در آن بالا برپا كرده‌اند كه هر وقت پادشاه در پتربورغ توقف دارد ، بيدق سفيدى دارند ، بر سر آن علم مىكنند و نشان اين است كه پادشاه در پتربورغ است . هروقت پادشاه به جائى و سفرى مىرود آن بيدق را برمىدارند و همان علم كه چوب خالى است برجاست و نشان اين است كه پادشاه در شهر نمىباشد .\r\nاين عمل به جهت آن است كه از قرارى كه مذكور مىنمايند در حين حركت و معاودت پادشاه ، دستگاه و اساس بدرقه و استقبال در ميان ايشان بقاعده نيست و بسيار اوقات اتفاق افتاده كه در سفرى بوده و بدون اطلاع خلق در كمال بىساختگى معاودت كرده و تنها به خانهء خود رفته ، بلاتأمل بيدق را بر سر پا كرده‌اند و خلق ملاحظه نموده‌اند ، فهميده‌اند كه پادشاه معاودت كرده است ، آنوقت در خانهء او جمع شده‌اند .\r\nصاحبى ايلچى داخل آن خانه كه شدند از چندين پله‌ها كه از سنگ مرمر ساخته‌اند گذشتند و به اوطاق و مكان‌ها رسيدند . ملاحظه شد كه در طبقات آن به همه جهت به قدر دويست ، سيصد اوطاق و مكان بسيار بزرگ و وسط و كوچك به اقسام تركيبات ساخته‌اند ، كه هر يك مختص وقتى و كارى و امرى مىباشد . در هر اوطاق آينه‌هاى بزرگ و كوچك و پرده‌هاى تصوير از هر قسم و هر مقوله كه به خاطر خطور نمايد و كرسى و ميز و چهل چراغ‌هاى طلا و نقره و شمعدان‌هاى طلا و نقره كه از حد شمار بيرون است ، در اطراف مىباشد . از جمله دو سه اوطاق و مكان راهرو طولانى در آنجا واقع است كه متصل به هم از دو طرف تصويرات عمل قديم فرانسه و انگريز بزرگ و كوچك از هر قسمى و هر شكلى كه به خاطر بگذرد آويخته‌اند كه در ميان اهالى فرنگ آن تصويرات هر يك ده هزار تومان ، پنج هزار تومان ، كمتر بيشتر ، دادوستد مىشود .\r\nدر بعضى اوتاق‌ها اسبابى و اساسى از پادشاهان قديم هر جا ، در آنجا آورده گذاشته‌اند .\r\nاز جمله در اطاقى اسباب پادشاهى طلا و نقرهء مكلل مليله از هر قسم ظروف ، عمل هند و چين و خطا در كتاب‌دان‌هاى آينه بسيار گذاشته‌اند كه از خارج نمايان است .\r\nدر مكان ديگر آنچه از معادن به عمل مىآمد ، از مقولهء يشم و عتيق يمنى و فيروزه و مرجان و امثال اينها در جعبه‌هاى آينه بسيار گذاشته‌اند و اغلب در روى عقيق يمنى و پشم و مرجان تصويرات و اشكال و چيزهاى غريبه ساخته‌اند .\r\nدر يك اوطاق ديگر آنچه كه در معادن هر جا و هر كوه و درياها به هم رسيده است و جناب بارى خلق كرده است ، آورده گذاشته‌اند و در چند مكان اسباب و لباس پادشاهان قديم خود را آورده ، گذاشته‌اند ، معلوم مىشود كه آن مكان متعلق به فلان پادشاه بوده و احدى دخل و تصرف در آنها نمىنمايد و هميشه برجاست .\r\nچند چيز غريب در اين خانه ملاحظه شد . در اوطاقى داخل شديم . زينت بسيارى\r\n\r\n","description":"","footnote":"","page_name":" 199 ","page_number":271},
  {"content":"\r\n\r\nداشت و سقف آن « 1 » منقش بود و اطراف ، تصويرات بسيار داشت . در وسط اوطاق درختى با شاخ‌وبرگ از مطلا ساخته بودند و ريشهء درخت را در روى تخته‌سنگ يشمى كه منبت و مكلل و طلاكارى كرده بودند ، نصب نموده بودند و طاووسى به قد طاووس واقعى از طلا ساخته در يكطرف درخت برپا داشته بودند و خروسى از طلا در طرف ديگر درخت كار گذاشته بودند . جغدى در فانوس كوچك آينه كرده در سمت ديگر درخت آويخته بودند و در اطراف آن درخت آينه‌ها كار گذاشته بودند و درى به جهت آمدوشد قرار داده بودند .\r\nدر آنجا كه آنها را ملاحظه نموديم آدمى پيش آمد و آن در « 2 » را باز كرده ، داخل شد و پيچى در آنجا ساخته ، كار گذاشته بودند . آن پيچ را اندك حركت داد . ابتدا جغد به حركت درآمد و در فانوس گردش مىكرد و چشم برهم مىزد و اعضاى خود را جداجدا حركت مىداد . بعد طاووس چنگ و دهان و سر و گردن خود را اندك حركت داده و پاهاى خود را يك‌يك جنبانيده و بال‌هاى خود را اندك حركت داده و دم را بلند كرده ، به همان نسبت كه طاووس چتر مىزند چتر زده و قدرى گردش در اطراف درخت كرده و به‌طريق طاووس حركات و سكنات نموده و بعد دم و بال خود را جمع نموده به نسبت اول ايستاده شد . الحق بسيار غريب بود و اين صنعت خالى از غرابت نبود . بعد از آن خروس به حركت درآمده ، اعضاى خود را حركت داده و گردش كرده به طريقى كه خروس بانك مىگويد چند بانك گفت و ساكت شد .\r\nبعد از ملاحظهء آنها ساعتى را بر روى پشت فيلى ساخته بودند تمام از طلا ، و يك سمت به تركيب فواره كه آب جستن بكند چيزى از بلور ساخته ، نصب كرده بودند و سمت ديگر به تركيب قرص خورشيد چيزى از طلا ساخته بودند كه در وقت ملاحظه و كوك كردن ساعت ، به‌طريق حركت خورشيد آن هم حركت مىكرد و مرواريد بسيار زينت گوش و گردن آن فيل كرده بودند . يك نفر از آنها پيش آمده آن فيل را حركتى داده و خود به عقب رفت . آن فيل ابتدا به طريق حركت فيل دم خود را آهسته‌آهسته حركت مىداد و بعد چشم خود را گردش مىداد و برهم مىزد و گوش خود را به طريق گوش حركت دادن فيل حركت مىداد و آن فواره و قرص خورشيد كه در پشت آن بود هركدام به طريق خود گردش و حركت مىكردند و فيل گاهى خرطوم خود را زير و بالا مىكرد و جميع حركات او با حركات فيل اصلى مطابق بود .\r\nديگر ، ساعتى در مكانى گذاشته بودند كه دو ذرع و نيم قد و يك ذرع عرض اصل صندوق ساعت بود . اساس و اسباب و زينت بسيار داشت . آن « 1 » را كوك كردند . انواع و اقسام سازهاى فرنگ را ، پست و بلند ، در كمال خوبى مىزد كه آدم از شنيدن آواز آن سازها تغيير احوال به هم مىرسانيد و همه طريق آوازه‌اى از آن شنيده « 3 » مىشد .\r\nديگر ، چيزى از سنگ يشم تراشيده و در جائى گذاشته بودند كه پايه‌ها داشت و يك ذرع از زمين ارتفاع داشت و قطر آن پنج ، شش گره مىشد و دورهء آن به قدر پنج ذرع و دورى تراشيده بودند و ميان آن قدرى گودى داشت و مصرف آن اين است كه در ايام\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : درب\r\n( 3 ) - متن : فهميده\r\n","page_name":" 200 ","page_number":272},
  {"content":"\r\n\r\nزمستان اقسام گل‌هاى رنگارنگ آورده در آن مىگذارند و در اطراف آن نشسته صحبت مىدارند . كلوك‌ها و مرتبدان‌ها و گلدان‌ها و چيزهاى ديگر از اين مقوله از بلور الماس تراش و بارفطن و چينى و طلا و لاجورد قديم به قد خمره ، بزرگتر كوچك‌تر ، الى غير النهايه در هر گوشه و كنار و وسط اوطاق‌ها گذاشته بودند كه عقل از ملاحظهء آنها حيران بود .\r\nدر هر مكان چندين چهل‌چراغ بسيار بزرگ با كمال زينت و طلاكارى آويخته بودند و در هر يك از اوطاق‌ها ، در اين طبقات اين خانه كه گردش مىشود اسباب و اساسى تازه از مقولهء كرسى و صندلى و ميزهاى غريب باصفا و بانك‌ها از اقسام پارچه‌هاى زرى و تصويرات و آينه‌هاى بزرگ و شمعدان‌هاى طلا و نقره به اشكال مختلف و چهل‌چراغ‌ها و ظروف و چيزهاى بلور و بارفطن و چينىهاى ممتاز و ساعتهاى غريب و بعضى اسباب ديگر كه اسامى آنها مشخص نيست و سواى فرنگستان در جائى استعمال نمىشود ، بسيار چيده و گذاشته‌اند و تمامى اوطاق‌ها نيز طلاكارى و منقش و سقف آنها مصور مىباشد .\r\nبعضى منتهاى وسعت دارد و بعضى وسط و پاره‌اى كوچك‌تر مىباشد و تمام آنها راه به يكديگر دارند .\r\nدر طبقهء سيم ، باغ وسيعى دارد كه اقسام گلها و رياحين و چمن‌ها و خيابانها در آن مىباشد و اشجار بسيار دارد كه هر يك پنج ، شش ذرع قد دارد و اين باغ در پيش‌روى عمارت واقع است . از قرارى كه مشخص شد زير باغ خالى است و عمارت مىباشد . لكن زمين باغ دو سه ذرع خاك دارد و بعد از آن طاق زده‌اند و بعضى جاها را چوب‌پوش نيز كرده‌اند و در زير آن ، عمارت ساخته‌اند و بالاى آن همين باغ واقع است . در يك سمت اين باغ بر روى چندين اصله درخت به طريق تور ماهىگيرى چيزى بسته‌اند و قفس ساخته‌اند و در آنجا گنجشك و بلبل و كبوتر و بعضى مرغان خوش الحال آورده ، سر داده‌اند كه در آن درخت‌ها آشيانه ساخته آب و دانهء دستى به آنها مىدهند و آنها در همان‌جا زاد و ولد كرده بسيار شده‌اند . اما بيرون نمىتوانند رفت ، مگر در همان محوطه پرش و گردش مىنمايند .\r\nبعد از ملاحظهء آنها به مكانى رفتيم . صندوق‌هاى بسيار از آينه ساخته بودند و در آنها اقسام پول‌هاى قديم از سكهء پادشاهان جميع فرنگ و ممالك ديگر ، اعم از اشرافى و وجه سفيد و سياه ، بسيار چيده و گذاشته بودند . در آنجا اشرفى و پول سفيد به قدر نعلبكى كوچك ملاحظه شد و از سكه‌هاى قديم و جديد مملكت ايران و هندوستان و ساير بلاد نيز بسيار بود .\r\nدر مكان ديگر بعضى صندوق چوبى منبت و پاره [ اى 
  ] اسباب ديگر كه پتر كبير به دست خود ساخته با قدرى رخوت پوشاكى ، آن را گذاشته بودند ، و ديگر هر تصويرى و هر نقشه [ اى 
  ] كه در هر جاى عالم ديده و شنيده‌اند خود ساخته و در اين خانه گذاشته‌اند و اسباب علوم رياضى از مقولهء كرهء بسيار بزرگ و چيزهاى ديگر و اسطرلاب « 1 » در جائى ديگر گذاشته‌اند كه در هنگام احتياج جمعى كه سررشته دارند در آنجا رفته ، آنچه\r\n\r\n\r\n","description":"","footnote":"\r\n( 1 ) - متن : استرلاب\r\n","page_name":" 201 ","page_number":273},
  {"content":"\r\n\r\nخواهند مشخص مىنمايند .\r\nديگر ، در مكانى تصويرات پادشاهان قديم و جديد روسيه را كه بعضى از آنها زن بوده‌اند كشيده و زينت بسيار كرده گذاشته‌اند و چندين پرده تصوير همين امپراطور را كه حال پادشاه است نيز كشيده در مكانها گذاشته‌اند . تصوير مرحوم ، مرتضى قليخان قاجار را در پردهء بزرگى ايستاده كشيده و گذاشته‌اند .\r\nديگر از تفصيل وضع و عمارات و وفور اوطاق‌ها و وسعت‌ها و صفا و زينت و نقش و نگار و بسيارى تصوير و طلاكاريها و اسباب اين خانه هر چه تحرير شود از بسيار اندك خواهد بود و مادام كه كسى خود نبيند قبول نخواهد نمود .\r\nمذكور مىنمودند كه در يك شب كه در آن خانه اساس مسخرات « 1 » و بازى برپا بوده ، بيست و چهار هزار نفر آدم قلمى در آنجا بودند كه نوشتهء مرخصى داخل شدن آنجا را در دست داشتند ، سواى كسانى كه در تعداد نبودند . از اينجا وسعت و مكان آن خانه را مىتوان قياس نمود و پادشاه و زن پادشاه و مادر و برادر آن و همشيره‌هاى او و خدمهء بسيار در همين خانه توقف دارند و هر يك در سمتى چندين مكان به تصرصف دارند كه فاصلهء مكان‌هاى آنها از يكديگر بسيار است و از چندين وطاق و راهروها بايد بگذرند تا به مكان هر يك آنها بروند .\r\nسمتى كه متعلق به خود پادشاه است اطاق منقش بسيار وسيعى دارد كه اسباب سلطنت و زينت كلى در آنجا هست . تخت نشيمن پادشاه در صدر اوطاق در بلندى گذاشته شده و ديوانخانهء پادشاه مىباشد و اطراف آن خلوتها و مكانها و كليسا و ميزخانه و اطاق رقص و ساير جاهاست كه مختص پادشاه است و در هر جا و هر مكان سرايدار و كشيكچيان ايستاده و مشغول كشيك مىباشند .\r\nصاحبى ايلچى بعد از ملاحظهء تمامى آن خانه و اساس در مكان مرغوبى توقف نمودند . بزرگان آمده ، چاى « 2 » و شيرينى و ميوه آوردند . قليلى صرف شد و از آنجا معاودت به منزل كردند .\r\nاين روز به‌علت رفتار و كردار ناهنجار آقا بيك دربندى كه پىدرپى از او به ظهور مىرسيد به حكم صاحبى ايلچى او را از منزل بيرون كردند و رفته در مكان ديگر ساكن شد و اطاق نشيمن او را به‌جهت يكى از همراهان قرارداد نمودند . ديگر باقى روز به نسبت ايام پيش گذشت .\r\nيوم شنبه ششم : صبح بعد از صرف ناهار « 3 » جنرال ردينف ، مهماندار خدمت صاحبى ايلچى آمده مذكور نمود كه در خارج شهر پتربورغ مكانيست ، آن را پترقف مىنامند .\r\nباغات و عمارات و دستگاه پادشاهى در آنجا برپا كرده‌اند و از بناهاى پتر ، پادشاه كبير است و ملاحظهء آن لازم است . صاحبى ايلچى گاريت خواستند و به همراهى مهمانداران و همراهان روانهء آنجا شدند . از پتربورغ تا پترقف بيست و شش ورث راه ، كه چهار فرسخ و نيم بوده باشد ، مسافت دارد و در عرض راه متصل به هم از دو سمت خانه‌ها و\r\n\r\n\r\n","description":"","footnote":"\r\n( 1 ) - متن : مصغرات\r\n( 2 ) - متن : چاهى\r\n( 3 ) - متن : نهار\r\n","page_name":" 202 ","page_number":274},
  {"content":"\r\n\r\nعمارات چوبى و باغات و اشجار و چمن‌ها واقع است .\r\nوارد پترقف كه مىشوند در آنجا هم خانه و باغات و محل مسكون در اطراف آن بسيار است . بعد از ورود ، در خانهء مرغوبى فرود آمده چاى « 1 » و ناهار صرف نمودند .\r\nدر آنجا جمعى از بزرگان روس خدمت صاحبى ايلچى آمده تعارف رسمى بسيار بجاى آوردند . بعد به اتفاق آنها روانهء باغ و عمارات شديم . باغى به‌نظر درآمد بسيار وسيع كه دورهء آن دو فرسخ مىبود و طولانى واقع شده . در سمت بالاى باغ ، رودخانهء عظيمى واقع است كه به زمين باغ رودخانه تا باغ مذكور سه ورث كه نيم فرسخ بوده باشد مسافت دارد و آب از آن رودخانه بريده و به اين باغ آورده‌اند و سمت زير باغ به دريا متصل است كه آبى كه از بالاى باغ جارى مىشود در آخر داخل دريا مىشود .\r\nاصل اين باغ دو قسمت است : يك قسمت مسطح است كه در سمت بالاى باغ بوده باشد و در آنجا خيابانهاى بسيار خوش‌تركيب و چمن‌هاى خوش‌آينده و گل‌كاريها در كمال طراحى و صفا و اشجار قوىهيكل به خط مستقيم واقع است . چندين حوض مدور بسيار بزرگ در وسط حقيقى اينجا مقابل يكديگر انداخته‌اند كه دورهء هر يك از آن حوض‌ها تقريبا يكصد و پنجاه ، شصت ذرع مىشود و در ميان اصل آن حوض‌ها هر يك سنگ‌هاى كوچك و بزرگ بسيار ريخته‌اند كه به طريق چشمه‌سارها كه در بسيار جاها واقع است به نظر مىآمد .\r\nدر روى آن سنگها ، فواره‌ها از مس و آهن و هفت‌جوش كه مطلا كرده‌اند بتركيب آدمهاى سواره و پياده و مطلق جانوران از مقولهء شير و پلنگ و ماهى و نهنگ و سگ و جانوران ديگر ساخته ، نصب كرده‌اند كه آب از هر عضوى از اعضاى آنها به قدر چهل ذرع ، سى ذرع الى پنج ذرع شش ذرع جستن مىكند و داخل حوض مىشود و قطر آب آن فواره‌ها به قدر توپ و خمپارهء بسيار كلفت الى لولهء جرانر كمتر نيست كه مىجهد . مثلا يكى آدميست سوار اسب و اسلحه بر خود آراسته كرده و اسب او دو دست از زمين برداشته ، بر سر دو پا ايستاده ، آب از فرق سر سوار و از دهن اسب او جستن مىكند . آدم ديگر ايستاده حربه‌اى در دست دارد به طريقى كه در حالت نزاع مىباشد و آب از آن حربه كه در دست اوست مىجهد ، و همچنين به تركيبات مختلف آدم سوار و پياده ساخته‌اند كه از هر عضو آنها يك قسم آب جستن مىكند و جانوران نيز به همين نسبت ، يكى به تركيب شير آب از دهانش مىجهد ، يكى به تركيب نهنگ آب از دماغش مىجهد ، يكى به تركيب پلنگ آب از گوشش مىجهد يكى به تركيب ماهى بسيار بزرگ آب از لپش مىجهد ، يكى به تركيب سگ آب از چشمش مىجهد و همچنين اقسام جانوران آبى و خاكى را در آن وسط حوض‌ها از مطلا ساخته‌اند و كار گذاشته‌اند كه تمام آنها فواره است و از هر يك آنها آب از عضوى جستن مىنمايد و داخل حوض مىشود و آن فواره كه در وسط حقيقى اينها واقع است سى چهل ذرع جستن مىكند و باقى آنها كه دور آن مىباشد كمتر مىجهد و هر يك آنها به قسم تازه و تركيب علاحده مىباشد . از اين سمت مسطح باغ و اين حوض‌ها كه عبور مىشود و در وسط اصل باغ كه\r\n\r\n\r\n","description":"","footnote":"\r\n( 1 ) - متن : چاهى\r\n","page_name":" 203 ","page_number":275},
  {"content":"\r\n\r\nعمارات عالى پادشاهى در آن واقع است مىروند . عمارات چند به نظر مىآيد كه سه چهار طبقه ساخته شده و در هر طبقه چندين اوطاق بزرگ و كوچك دارد كه اطراف آن اوطاق‌ها تمام پنجره‌هاى آينه كار گذاشته شده ، كه عده اوطاق‌ها و پنجره‌ها از حد تحرير بيرون است .\r\nدر اين اوطاق‌ها كه وارد مىشوند هر اوطاقى بقسمى و تركيبى به نظر مىآمد . تمام منقش و طلاكارى . اقسام تصاويرى كه در خاطر خطور مىنمايد در اطراف ديوارهاى اوطاق‌ها ، و سقف آنها آويخته ، و نقش كرده‌اند . آينه‌هاى طولانى و عريض در هر اوطاق بسيار است . اسباب ميز و صندلى و كرسى و بانك بطريق آئين خود ، در هر مكان از هر مقوله در كمال زينت و صفا و آراستگى چيده ، و گذاشته‌اند .\r\nظروف و اسباب چينى و بلور و بارفطن از هر مقوله و هر چه به خاطر برسد ، و ظروف بسيار بزرگ غريب ، از مقولهء كلوك و مرتبدان و قدح بسيار بزرگ بلور و بارفطن و چيزهاى غريبه ، در اين اوطاق بيحد و بىنهايت گذاشته‌اند . و از هر جهت اوطاق‌ها زينت و آئين تمام دارد كه تفصيل آنها موقوف به ديدن است . اما چون اين عمارات و اين اسباب و اساس كه در اينجا مىباشد ، تمام از بناهاى قديم و از زمان پادشاهى پتر پادشاه كبير باقى مىباشد ، نسبت به عمارات و اسباب اين سنوات چندان امتيازى ندارد . زيرا كه از آن مدت تا به حال تصرفات نيكو در عمارات و اسباب كرده‌اند . و پاره‌اى چيزها از يوروپ ديگر آموخته‌اند . بعد از ملاحظهء عمارات و اسباب كرده‌اند . و پاره‌اى چيزها از يوروپ ديگر آموخته‌اند . بعد از ملاحظهء عمارات و اسباب اساس مذكوره ، به ملاحظهء وضع اين سمت باغ مشغول شديم ماهتابى در پيش روى همين عمارت ساخته شده ، كه طولش به قدر طول عمارت است و عرضش بيست ذرع مىشود و پله‌هاى بسيار از چند جا دارد كه از عمارت روى آن ماهتابى مىروند . در آنجا كه آمديم مشخص شد كه زير ماهتابى را چشمه چشمه بطريق آبى كه از كوهستان و شكاف‌هاى كوه به زير مىريزد ، دستى جائى ساخته‌اند و مجموع را سنگ ريزه نصب كرده ، ميخ كوبيده‌اند . و آب از اطراف آنها به زير مىريزد و در بدنهء ماهتابى تصويرات اقسام جانوران و آدم‌هاى قوىهيكل كشيده‌اند كه از دهان آنها متصل بهم آب جارى مىشود ، و از روى ماهتابى داخل جدول كوچكى مىشود و از آنجا به مرتبهء زيرين مىرود . اصل ماهتابى سه طبقه است و مرتبه‌بمرتبه مىباشد .\r\nدر طبقه و مرتبهء اول كه پيش روى عمارت است ، از دو سمت آبشارى پله‌پله ساخته‌اند . عرضش سى ذرع مىشود ، و روى هر يك آبشارها ، به قدر دويست سيصد هيأت آدم قوىهيكل و جانوران از هر مقوله از مطلا ساخته و كار گذاشته‌اند ، كه تمامى به تركيبات خاص ايستاده ، و نشسته و خوابيده به نظر مىآيند و از هر عضوى از اعضاى آنها مثل چشم و گوش و دهان و پشت و دم آنها آب به قدر سى ذرع بيست ذرع ، ده ذرع ، كمتر ، بيشتر ، جستن مىكند و اينها همه مقابل يكديگر واقع شده ، كه آب بر روى يكديگر پاشيده مىشود . علاوه‌بر اينها در روى همين پله‌ها ، فواره‌ها ساخته‌اند ، كه به طريق باديهء بسيار بزرگ برگشته ، آب مىجهد و مىگويند كه اكثر اوقات در شبها شمع روشن مىنمايند و در زير آنها مىگذارند و مىسوزد و از آب خاموش نمىشود . خالى از غرايب نيست .\r\n\r\n","description":"","footnote":"","page_name":" 204 ","page_number":276},
  {"content":"\r\n\r\nدر وسط اين دو آبشار در مرتبهء دويم ، مكان مدورى مىباشد . در آنجا هم از همين مقوله تصويرات بسيار است كه آب از اعضاى آنها مىجهد و مجموع آب اين آبشارها و آن مكان مدور بمرتبهء سيم جارى مىشود كه در آنجا حوض بسيار بزرگى ساخته‌اند و اطراف حوض نيز از همين تصاوير بسيار است كه بعضى ايستاده و برخى خوابيده و نشسته ساخته‌اند ، و اكثر جانوران غريبه نيز مىباشد ، كه تمام آنها را از مس و مفرغ ساخته ، مطلا كرده‌اند ، و چنان مىنمايد كه از طلا ساخته شده ، و به نسبت سابق آب از هرعضو آنها مىجهد و داخل حوض مىشود . در ميان حقيقى حوض از سنگ بزرگ و كوچك چشمه‌سارى ساخته‌اند ، روى آن اقسام صور انسانى و حيوانى از همين جنس ساخته كار گذاشته‌اند . در وسط ، آدم بسيار بزرگ قوىهيكلى ساخته‌اند كه شير بزرگى را در زير دست و پا گرفته و دهان شير را از هم باز كرده ، آب به قدر قطر يك توپ كلفت از دهان شير مساوى چهل ذرع مىجهد و به‌شدت تمام آواز آب جستن به گوش مىرسد ، و از اشكال كه در اطراف آن مىباشد نيز هر يك سى ذرع بيست ذرع ، كمتر بيشتر آب جستن مىنمايد و داخل حوض مىشود ، و در انتهاى هر يك حوض رودخانهء عظيمى ساخته‌اند كه آب از آنجا داخل رودخانه [ ديگرى 
  ] مىشود . و آن رودخانه ملحق به دريا مىگردد . و دريا در انتهاى همين باغ واقع است . از لب حوض تا آخر رودخانه كه ملحق به دريا مىشود از دو طرف ، همه‌جا به فاصلهء باز فواره‌ها به تركيبات مختلف ساخته شد ، كه آب جستن مىكند و به رودخانه داخل مىشود ، و ملحق به دريا مىگردد . اگرچه از تحرير و تقرير بنحويكه بايد و شايد دستگير نمىشود كه اين فواره‌ها و آبشارها را چه قسم ساخته‌اند ، لكن حقيقت از همين قرار است كه تحرير شد .\r\nاز اين دو سه مرتبه و آبشارها و حوض بزرگ و رودخانه كه عبور مىشود ، داخل باغ مىشوند از هر طرف كه ملاحظه مىشود ، خيابانى و چمنى و گل‌كارى بسيارى نمايان است ، و اشجار بسيار در اطراف به خط مستقيم دارد ، و در ميان خيابانها و محل عبور ، در اغلب مكان آن باز فواره‌ها به تركيبات و اقسام مختلف ساخته‌اند كه آب از آنها جستن مىنمايد . از اينها كه مىگذرند . در مقابل همان عمارت پادشاهى ، دو گنبد بزرگ از مطلا ساخت‌اند وبسيار مرتفع است . و اطراف آنها عمارات است و پنجره‌هاى آينه در اطراف دارد . از سر هر دو گنبد آب بيرون مىآيد ، و از اطراف گنبد به زير مىريزد و از پنجره‌هاى آينه به زمين مىرسد ، و داخل حوض‌ها و جوى « 1 » ها مىشود ، از آن‌كه مىگذرند مكانى است كه پتر پادشاه كبير به‌جهت نشيمن خود ساخته است ، و چون خود از بسيار صنايع آگاهى تمام داشته ، در همين عمارت اوطاقى به دست خود ساخته ، دوروب و پنجره و صندوق و اسباب ديگر بسيار به دست خود ساخته و خوب منبت كرده ، در آنجا گذاشته است ، و تصاوير و اشكال غريبه از چوب نيز ساخته است ، كه در آنجا هست و اين مكان هم اوطاق و عمارات و زينت تمام دارد .\r\nآنچه مذكور مىنمودند ، آن پادشاه غالب اوقات را در اينجا بسر مىبرده ، و توقف داشته . اوطاق‌هاى خلوت ، و نشيمن و جاى خواب و آش‌پزخانه و مكانهاى ديگر بسيار\r\n\r\n\r\n","description":"","footnote":"\r\n( 1 ) - متن : جوب\r\n","page_name":" 205 ","page_number":277},
  {"content":"\r\n\r\nدارد . باغچه‌هاى گل‌كارى بسيار باصفا ، فواره‌هاى خوش‌تركيب خوش‌آينده ، در پيش روى همين عمارت واقع است . و عقب اين عمارت ماهتابى ساخته‌اند . مكان باصفائيست .\r\nدر آنجا كه مىروند دريا زير پا واقع است ، و انتهاى عمارت و باغ است كه دريا مىباشد . روى آن ماهتابى دوربينى گذاشته‌اند كه تماشاى روى دريا را مىنمايند .\r\nمىگويند در سه چهار فرسخ آنچه باشد تشخيص مىدهد .\r\nبعد از ملاحظهء اين عمارات و اين مكان‌ها بگردش اصل باغ مشغول شديم ، و به اطراف و دور و كنار ، و هر جا و هر گوشه گردش مىنموديم . در هر چند قدم در مكانى فواره‌ها به قسمى واقع است و آب جستن مىنمايد . از جمله حوض مدورى ملاحظه شد .\r\nچندين مرغ‌آبى و توله‌سگ از مس برنگ مرغابى و سگ‌توله ساخته بودند ، و در وسط حوض چرخى گردش مىكرد . سگ‌توله از عقب مرغابىها ، آواز مىداد . و آنها نيز قارقار مىكردند ، و فرياد مىزدند ، و گردش مىنمودند ، و آب از چنگ و دهان آنها جستن مىكرد ، و داخل حوض مىشد .\r\nديگر مكانى ساخته بودند ، كه در ايام تابستان زن و مرد و اطفال در آنجا رفته شناورى مىكردند . عمارت « 1 » وسيعى مىباشد و پيش روى عمارت فضاى وسيعى است دور فضا را چوب‌بست مضبوطى كرده‌اند و آن را مملو آب مىنمايند ، و در آنجا زن و مرد و اطفال رفته شنا مىكنند . در وسط و اطراف اين مكان اقسام تصويرات انسان و جانوران را ساخته و مطلا كرده‌اند ، و در آن كار گذاشته‌اند ، كه از هر عضو آنها آب جستن مىكند و داخل آن محوطه مىشود و در وسط آن فوارهء ديگر ساخته‌اند . قرص خورشيدى ساخته در بالاى آن نصب كرده‌اند ، آب كه از اطراف آن مىريزد ، قرص خورشيد گردش مىكند و مىگردد .\r\nديگر درخت بسيار بزرگى از آهن ساخته‌اند و شاخ‌وبرگ آن را به طريق درخت تازه باطراوت رنگ كرده بودند ، و در پاى درخت سبزه و رياحين و گل و لاله بسيار از آهن ساخته و رنگ كرده ، كار كرده بودند ، كه به هيچوجه من الوجوه ، فرق با درخت و سبزه و گل واقعى نداشت ، و به يك دفعه ، آب از سر هر يك از شاخهء درخت و هربرگ شروع به جستن مىكرد ، و از مجموع اطراف درخت ، آب سرازير مىشد . از سبزه و رياحين ، و گل و لالهء پاى درخت ، نيز به همين طريق آب مىجست . در مقابل درخت روبروى يكديگر ، آب از زمين به قدر بيست ذرع چشمه‌چشمه جستن مىكرد ، و به سمت يكديگر فرو مىريخت و خالى از لطف نبود .\r\nدو حوض بزرگ در مكان ديگر ملاحظه شد ، كه مقابل يكديگر ساخته شده ، و در وسط حوض‌ها ، هريك منار بسيار بلندى ساخته‌اند . در وسط قد منار به طريق مجموعه ، چيزى ساخته‌اند كه دو سه طبقه مىباشد و در كلهء منار چندين فواره بتركيبات غريب ساخته‌اند . آب از سر آن فواره‌ها مىجهد و در كمر منار روى آن مجموعه‌ها فرود مىآيد . و در آنجا از اطراف مجموعه به قسم خوش‌آينده‌اى به زير ريخته مىشود ، و داخل حوض مىگردد . در جاى ديگر حوض بسيار بزرگى روى ماهتابى از سنگ مرمر\r\n\r\n\r\n","description":"","footnote":"\r\n( 1 ) - متن : عمارتى .\r\n","page_name":" 206 ","page_number":278},
  {"content":"\r\n\r\nساخته‌اند و اطراف آن را محجرها « 1 » كار گذاشته‌اند و وسط آن حوض را مرتبه به مرتبه قدرى بلند كرده‌اند ، و روى مرتبهء آخر فواره‌اى بتركيب غريبى كار گذاشته‌اند ، آب از آن فواره مىجهد به تركيب سر و بسيار خوش‌تركيب كه چهل ذرع قد داشته باشد ، و داخل حوض مىشود .\r\nحوض ديگر ملاحظه شد به همين طريق و آب آن به طريق بيد مولد سرازير مىجهد و داخل حوض مىشود .\r\nماهتابى ديگر ملاحظه شد ، تمام اطراف آن را فواره ، كار گذاشته بودند . و آب به تركيب گل لاله جستن مىكرد و بر زمين مىريخت و داخل باغ مىشد . از پلهء ماهتابى كه مىخواهند بالا روند ، دو شير از مفرغ « 2 » ساخته ، مقابل يكديگر خوابيده ، هريك جانورى در زيردست گرفته‌اند ، و از اعضاى آنها نيز آب مىجهد .\r\nدو حوض بسيار بزرگ ديگر ملاحظه شد ، كه در وسط آنها فواره‌ها كار گذاشته بودند ، و به طريق چنار آتش‌بازى ، آب از آنها مىجست ، و داخل حوض‌ها مىشد ، و از هريك به قدر چهل ذرع آب جستن مىنمود . و در بسيار مكان‌هاى ديگر ، در روى زمين آدمها از مفرغ « 2 » ساخته بودند ، و در روى سر آنها مجموعه‌ها از سنگ گذاشته‌اند ، و از وسط مجموعه به طريق حباب آب جستن مىكرد . و از اطراف مجموعه مىريخت .\r\nبعد از ملاحظهء آنها ، داخل عمارت ديگر شديم .\r\nپيش روى عمارت حوض بسيار بزرگى بود . شخصى سر حوض آمده ، زنگى در دست گرفته مىزد . آواز زنگ كه بلند شد ، ماهى بسيارى ، كوچك و بزرگ در روى آب آمدند . از جمله آن شخص كه بود ماهى را نشان داد كه از زمان پادشاهان قديم تا حال در اينجا مىباشد . و از پيرى سفيد شده بود ، و مىگفت كه اينها از سركار شاه ، جيره دارند . هرروزه ، دو وقت نان جيره به اينها داده مىشود . و اين زنگ را كه مىزنند ، نشان وقت صرف جيره آنهاست ، مىشنوند و مىآيند ، و جمع مىشوند ، و نان در آب ريخته آنها مىخورند و مىروند .\r\nديگر ميز خانه در آنجا ملاحظه شد ، كه وقت صرف غذا در آنجا مىرفتند و غذا صرف مىنمودند . در اينجا چرخى و اسبابى ساخته‌اند ، كه در طبقه بالا در سر ميز هر كس نشسته خودبخود آن چرخ بدون اينكه كسى آمدوشد كند بشقاب غذا را از زير به بالا ميبرد ، و از بالا به زير مىآورد ، و در پيش روى هر كس قرار مىگيرد ، و هر چه مىخواهند صرف مىنمايند ، و احتياج به آوردن و بردن كسى نيست . همچنين در اين باغ ، آب‌هاى جارى ، و فواره‌ها ، به اقسام تركيبات غريبه و عجيبه ، و عمارات عالى و تماشاگاهها ، بيحد و بىنهايت است . بسيار جاها ، آب از زمين بيست ذرع مىجهد ، و زمين باغ را آب مىپاشد .\r\nبعد از گردش و ديدن اين مكان‌ها ، معاودت به مكانى كه صبح فرود آمده بوديم ، نموديم . و در آنجا غذا صرف كرديم . جمعى مقلد اروس آمده ، دو قلادهء خرس آوردند كه آنها را رقص و مقلدى آموخته بودند . قدرى بازى كردند . صاحبى ايلچى انعامى\r\n\r\n\r\n","description":"","footnote":"\r\n( 1 ) - متن : معجرها .\r\n( 2 ) - متن : مفرق\r\n","page_name":" 207 ","page_number":279},
  {"content":"\r\n\r\nبه آنها دادند . بعد از آن با مهمانداران و همراهان بتماشاى سمت ديگر باغ رفتيم . گلستانى به نظر درآمد كه اقسام گلهاى رنگ‌رنگ در آن بود ، و چمن‌هاى خوش‌آينده بتركيبات مختلف داشت . و اشجار بسيار بلندقد در همهء اطراف آن بود . در وسط آنجا حوض بسيار بزرگى واقع بود . وسط حوض سوار قوىهيكلى نيزه در دست گرفته ، روى كوهى ايستاده بود . سوارهاى بسيار و جانوران غريب و عجيب ، در پاى كوه دورتادور آن سوار ايستاده و خوابيده بودند . تمام از مفرغ « 1 » مطلا . آب از دهان و بعضى اعضاى ديگر آنها جستن مىكرد ، و داخل حوض ميشد و جانوران ديگر به تركيب نهنگ و ماهى و جانوران آبى ، در هر سمت حوض از مفرغ « 1 » ساخته كار گذاشته‌اند ، كه از هريك عضوى از آنها آب مىجهد . و در حوض مىريزد . خلاصه وصف اين باغ ، و فواره‌ها و عمارات و اشكالى كه در هر جا ، و هر مكان ، از مفرغ « 1 » و مس ساخته و مطلا كرده‌اند ، و در حوض‌ها و آبشارها نصب كرده‌اند ، بىنهايت است .\r\nاصل آبى كه به اين باغ جارى است ، از رودخانهء عظيمى مىباشد كه در بلندى واقع است . و از سه ورث راه مىآيد ، كه به اين باغ مىرسد . از آن رودخانه ، تا باغ در زير زمين لوله‌هاى بسيار كلفت از آهن و هفت‌جوش به تركيب توپ بسيار بزرگ ساخته و كار گذاشته‌اند . و چندين شاخه دارد ، كه از هر يك آنها آب به جائى مىرود و روى آنها را كه زمين باغ است ، چوب‌پوش كرده‌اند ، كه هر گاه عيبى بهمرساند و آب از جائى رخنه نمايد ، آدم‌ها در آن زير رفته ، آنها را تعمير كرده باشند . و اين سه ورث راه را تمام به همين نسبت لوله مفرغ « 1 » و آهن ساخته ، كار گذاشته‌اند ، و آب را از آن رودخانه در آنها سر داده‌اند ، كه به تندى هر چه تمامتر مىآيد و از فواره‌ها بيست ذرع ، چهل ذرع مىجهد . الحق اخراجات اين باغ و اين قسم كارهائى كه در آنجا كرده‌اند به تحرير و تقرير راست نمىآيد ، و از حد تصور و قياس بيرون است . با وجود اينكه دولت روس و اساس سلطنت آنها يكصد و سى چهل سال است كه نظام بهمرسانيده ، و قانون فرنگان را آموخته‌اند و بناى سلطنت گذاشته‌اند ، چنان مىنمايد كه احداث اين باغ و اين اساس از دولت يكدو هزار ساله برپا شده است . زيرا كه اين طريق عمارات و اين تماشاگاهها ، و اين طريق باغات ، به سهولت و اين ايام قليل اشكال عظيم دارد ، كه داير و برپا شود . و مىتوان گفت كه در هيچ مكان ، و هيچ‌جاى عالم ، چنين عمارات و تماشاگاهها ، و بناهاى عالى واقع نگرديده است ، كه در پتربورغ واقع است . بارى بعد از ملاحظهء تمامى آنها ، روانهء شهر گرديده ، استراحت شد .\r\nيوم يكشنبهء هفتم : امريكه قابل تحرير باشد واقع نبود . صاحبى ايلچى به گردش باغ جنب منزل قدرى مشغول بودند ، و آن روز به طريق ساير ايام گذشت .\r\nيوم دوشنبهء هشتم : صاحبى ايلچى در باغ پاولسكه كه باغ مادر پادشاه است و هر ساله ايام تابستان را در آنجا بسر مىبرد مهمان مادر پادشاه بودند ، و وعدهء ضيافت داشتند ، مسافت اين باغ به شهر پتربورغ ، سى ورث كه پنج فرسخ بوده باشد ، مىبود .\r\nصبح اين روز ، بعد از آمدن مهمانداران به اتفاق همراهان سوار گاريت گرديده ،\r\n\r\n\r\n","description":"","footnote":"\r\n( 1 ) - متن : مفرق\r\n","page_name":" 208 ","page_number":280},
  {"content":"\r\n\r\nروانهء باغ رازسكوسلو كه پنج شش ورثى باغ پاولسكه مىباشد گرديديم . به ورود آنجا تمامى بزرگان و سرايداران خانهء پادشاهى كه در آنجا مىباشند ، در سر راه صاحبى آمده ، راه و رسم تعارف به جاى آوردند و چاى « 1 » صرف شده ، قدرى گردش در عمارات پادشاهى ، كه از بناهاى يكترينه است و تفصيل وضع و اساس آن در موقع خود تحرير شده ، نموده ، بعد از ساعتى آدم از جانب مادر پادشاه آمد كه بايد حال روانهء پاولسكه شوند . صاحبى ايلچى با مهمانداران و همراهان روانه شدند . قريب به باغ پاولسكه جمع « 2 » كثيرى از خاصان ، و بزرگان ، در سر راه ، به استقبال آمده ، انواع و اقسام مهمان‌نوازى و تعارف و عزت و احترام به جاى آوردند ، تا داخل باغ مذكور شديم . وضع اين باغ ، و گل‌كاريها ، و چمن‌هاى خوش‌آينده و خيابانها و وفور اقسام گلها ، و رياحين ، و آب و صفائى كه در آن واقع است از حد قياس تحرير بيرون است . مىتوان گفت كه ثانى در هيچ‌جا به جهت آن به هم نمىرسد .\r\nشصت ورث كه ده فرسخ بوده باشد ، دوره اين باغ است ، كه تمام به مصرف مادر پادشاه است و به‌جهت ايام بهار و تابستان ، در اين مكان خانه‌ها و عمارات و تماشاگاهها و مكانهاى دلنشين ، به اقسام تركيبات و وضع‌هاى غريب ساخته كه آن هنگام از پتربورغ در اينجا آمده ، شش ماه توقف مىنمايد .\r\nصاحبى ايلچى كه ابتدا وارد شدند جمع « 2 » كثيرى از بزرگان در سر راه آمده ، در كمال عزت و احترام صاحبى را در اوطاقى بردند ، كه موسوم به گلستان بود و تمام آن اوطاق از زمين و سقف و ديوارها و تمام اطراف آن را ، از پارچه‌هاى هندى ، رنگ رنگ ، گلها و شاخ‌وبرگ به اقسام مختلف ساخته ، نصب كرده بودند ، و چهل چراغ‌ها ، و اسباب ميز و صندلى و كرسىها ، در كمال زينت و آراستگى در اطراف آويخته و گذاشته بودند ، و به نوعى طراحى و گلگارى آنجا به نظر مىآمد ، كه نظيرى بر آن متصور نبود .\r\nبعد از زمانى كه در آن اوطاق گردش نموديم پيشخدمتان پادشاهى آمده ، ميزى در نهايت صفا و آراستگى گستردند . و خود در اطراف ايستاده شدند . بزرگان آمده صاحبى ايلچى را تكليف نشستن سر ميز نمودند ، همگى در سر ميز نشستيم ، اقسام تكلفات موجود و آماده نموده بودند . از جمله به طريق ايران قيماق « 3 » در كاسه‌ها بسته گذاشته بودند ، و ميوه‌هاى ممتاز بسيار ، از مقوله انجير تازهء خوب ، و آلوبالو به قد دانهء آلوى سياه تازه ، و چند قسم توت ، و هلو و زردآلو ، و انگور و چندين نوع مرباى نباتى و چندين دانهء آناناس « 4 » كه در آن فصل در آنجا دانه‌اى ده بيست تومان پول اروس بيع و شرا مىشد ، و اقسام بستنىها و ساير مأكولات در آنجا آورده بودند . هنديانه و خربزهء خوب نيز بود .\r\nبعد از اينكه غذا صرف شد ارادهء برخاستن نمودند ، چون آن هنگام آناناس « 4 » امتياز بسيار در آنجا داشت ، مادر پادشاه آدم معقولى از جانب خود فرستاد كه چون اين\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : جمعى\r\n( 3 ) - در متن ، قيدماست با حذف نقطهءى آمده است و ظاهرا بايد « قيماق - قيماغ قايماق - قيمق - كيماك : سرشير ، خامه » باشد - فرهنگ معين\r\n( 4 ) - متن : عن الناس\r\n","page_name":" 209 ","page_number":281},
  {"content":"\r\n\r\nآناناس خالى از تكلف نيست ، من بسيار راضى و خوشنود مىشوم كه ايلچى حكم كرده آنها را برداشته به منزل خود برده باشند . صاحبى نظر به خواهش او ، حكم كردند كه آنها را بردارند و از سر ميز برخاستند « 1 » ، و در گردش مشغول بودند ، مشخص شد كه همهء اين ميوه‌ها را در اوطاق‌ها و مكان‌ها از زور آتش و پيچ بخارى به‌عمل آورده‌اند ، كه در آن فصل همه قسم ميوه‌ها در آنجا به هم مىرسد . بارى بعد از زمانى مادر پادشاه گاريت نشيمن خود را با دو سه گاريت ديگر فرستاد كه صاحبى ايلچى و همراهان سوار گرديده در باغ گردش نمائيد .\r\nو اصل اين باغ را كه از بناهاى پول پادشاه است ، و من هم تصرفات در آن كرده‌ام و عمارات در اينجا ساخته‌ام ملاحظه كرده باشيد .\r\nصاحبى ايلچى و همراهان سوار گرديده به تماشاى هر جا و هر گوشه مشغول شدند .\r\nخيابانها و گلكاريها و رياحين و چمن‌هاى خوش‌آينده ، به اقسام تركيبات ، از حد قياس بيرون ملاحظه مىشد ، و در هر گوشه و كنار عمارات و اماكن دلنشين به‌نظر مىآمد ، از جمله در مكانى رفتيم كه اصل آن عمارات را از سنگهاى مرمر و سماق « 2 » ساخته بودند ، و سنگ بسيار بزرگى در بالاى آن كار گذاشته بودند ، و از سنگ مرمر شبيه نعش پول پادشاه را كه مقتول كرده بودند ، در آنجا ساخته بودند ، و شبيه همين مادر ايمپراطور را كه زن پول پادشاه مىبود ، با دخترهاى او از سنگ مرمر ساخته كه در روى نعش به تعزيه‌دارى شوهر مشغول است .\r\nاز آنجا گذشته در مكانى رفتيم كه به جهت رقص و بازى ترتيب داده بودند . آنجا را به اقسام مختلف نقاشى كرده بودند ، و تصاوير غريب بسيار داشت ، و در عرض راه كه عبور مىشد ، و به اين مكان‌ها مىرفتيم . خيابانها به‌نظر مىآمد كه هر يك دو ورث ، سه ورث راه مسافت داشت و در بالاى خيابان‌ها طاق‌ها از سبزه و گل و رياحين كه در اطراف راه واقع است زده بودند ، كه به‌قدر سر موئى آسمان نمايان نبود ، و يك برگ و يك شاخهء آنها از برگ و شاخه ديگر بلندتر و كوتاه‌تر نبود . به خاطر مىرسيد كه از زير و بالا و اطراف ، روى اين سبزه را ماله‌كارى كرده يا مهره كشيده‌اند ، كه به‌قدر سر سوزن بزرگ از برگ تجاوز نكرده است . هرگاه چندين نفر موكل در آنجا باشد ، و هر يك مقراضى در دست داشته باشند ، و روز و شب به مقراض ، پستى و بلندى سبزه و گل و اشجار را هموار نمايند ، باز عقل قبول اين مطلب را نمىنمايد كه چگونه اين سبزه را از اطراف و بالاى خيابان به اين نوع صاف و هموار تربيت كرده‌اند ، كه يك برگ از برگ ديگر به هيچ‌وجه تجاوز نكرده است . خالى از صفا و تماشا نبود ، بلكه بسيار غريب به نظر مىآمد كه با وجود طول و مسافت ، اين خيابان‌ها را چگونه ، اطاق از سبزه و گل به اين هموارى در بالا زده‌اند . بارى از اين خيابانها و چمن‌ها عبور و در عمارات و تماشاگاهها ، گردش مىنموديم . آب‌هاى جارى به قسم‌هاى خوش‌آينده كه در اين باغ جارى بود ، مىديديم و از تماشا و ديدن آنها حيرت حاصل مىشد كه به اين قليل زمان دولت روس چگونه اين نوع مكان‌ها را ترتيب داده‌اند . بعد از گردش بسيار ، مادر\r\n\r\n\r\n","description":"","footnote":"\r\n( 1 ) - متن : برخواستند\r\n( 2 ) - متن : ثماق\r\n","page_name":" 210 ","page_number":282},
  {"content":"\r\n\r\nپادشاه جمعى را فرستاد كه ايلچى و همراهان بايد داخل اصل عمارات پادشاهى و مكانهائى كه او به‌جهت نشيمن خود ترتيب داده بود ، گرديده و ملاحظه نموده باشند .\r\nاز آنجا روانه شديم ، و از چندين پله‌ها بالا رفته در اوطاق وسيعى داخل شديم .\r\nدر جنب آن ، مادر پادشاه ، خود ايستاده بود ، و به‌قدر هزاران نفر كنيزان و دختران ماه رخسار ، در دور و كنار او ايستاده بودند ، و ما را تماشا مىنمودند . آن ساعت مادر پادشاه يك دانه گل سرخ كه به‌قدر يك بشقاب كوچك به‌نظر مىآمد ، به دست يكنفر از خواص خود داده ، به جهت صاحبى ايلچى فرستاد . آن شخص بزرگ آمده به ادب هر چه تمامتر آن گل را به دست صاحبى ايلچى داده ، صاحبى ايلچى تعارفات لازمه به جاى آوردند ، و از درشتى و بزرگى آن گل سرخ ، همگى حيران بوديم .\r\nبعد از آنجا روانهء عمارات و مكانها شديم . در هر اوطاق و هر مكان كه وارد مىشديم ، داماد خود را كه شوهر همشيرهء پادشاه بود و جمعى از بزرگان نزد صاحبى ايلچى مىفرستاد و ايشان تعارفات و عزت و احترامات به‌عمل مىآوردند ، و آنچه اسباب و اثاث « 1 » سلطنت و ظروف چينى و بلور و بارفطن و طلا و نقره و مليله ، و غير آنها بود ، نشان مىدادند ، و در هر جا تصويرات بىحد و قياس و آئينه‌هاى بسيار بزرگ و چهل‌چراغ‌ها و اسباب بلور و يشم و امثال اينها ملاحظه مىشد ، و صندلىها و كرسىها و ميز و مكان‌هاى خواب و هر نوع اسباب و اثاث « 1 » كه ملاحظه شد چنان به خاطر مىرسيد كه در هيچ‌جاى عالم به هم نمىرسد ، و از حد تحرير و تقرير بيرون است . گويا آن قسم باغ و آن نوع عمارت و آن طريق اثاث « 1 » سلطنت و بزرگى در همهء يوروپ به هم نرسد ، و در جائى نباشد .\r\nبعد از گردش در اوطاق‌ها ، و مكان‌ها ، و ديدن اسباب و اثاث « 1 » آن ، باز جمعى را با داماد خود ، نزد صاحبى ايلچى فرستاده عذرخواهى بسيار كرده و اظهار مهمانى و محبت بىشمار نموده ، و رخصت مرخصى داد .\r\nصاحبى ايلچى از آنجا مرخص گرديده ، مجددا روانهء باغ رازسكوسلو شدند ، و در آنجا ساعتى توقف و بعد روانهء منزل شديم . از قرارى كه جميع اهالى آنجا و حضرات انگريزها و دوستان صاحبى ايلچى مذكور مىنمودند ، در هيچ‌وقت از اوقات مادر پادشاه ، حتى به خود پادشاه ، يا احدى ديگر ، اين نوع محبت و عزت و احترام و مهمان‌نوازى نكرده بود ، كه به صاحبى ايلچى در اين روز نمود . الحق زنى به اين نيك‌رفتارى و مهمان‌نوازى و حسن سلوك در جائى به‌نظر نرسيده و اين نوع بناها و آثارها كه از او به‌ظهور رسيده ، در كل يوروپ از كسى ظاهر نگرديده است .\r\nيوم سه‌شنبه نهم لغايت جمعه نوزدهم شهر مزبور : امرى كه قابل تحرير باشد واقع نبود . گاهى صاحبى ايلچى به درس و مشق انگريزى و گاهى به گردش باغ جنت منزل مشغول نبودند ، و روزى و شب در منزل به‌سر مىبرديم . در يوم جمعه زين العابين بيك غلام نواب وليعهد دولت عليهء ايران وارد و دو هزار تومان وجه نقد به جهت اخراجات با فرامين شاهنشاه عالم‌پناه و ارقام نواب و الا ، و نوشتجات امناى دولت عليه را به جهت\r\n\r\n\r\n","description":"","footnote":"\r\n( 1 ) - متن : اساس\r\n","page_name":" 211 ","page_number":283},
  {"content":"\r\n\r\nصاحبى آورد . از زيارت آنها سرور بسيار در خاطره‌ها راه يافت .\r\nيوم شنبه بيستم : صبح بعد از ناهار « 1 » مهمانداران خدمت صاحبى ايلچى آمده ، مذكور نمودند كه اليوم بايد به ملاحظهء ضرابخانهء روسيه رفته ، تماشا كرده باشيد .\r\nصاحبى با همراهان سوار گرديده ، به ملاحظهء ضرابخانهء رفتيم . چون در مملكت اروس ضرابخانه منحصر است به همين يكى كه در پتربورغ واقع است و در مكان ديگر سكه نمىنمايند ، اين ضرابخانه را بسيار بزرگ و وسيع ساخته‌اند ، و به طريق كارخانه‌جات توپ‌سازى ، مكان‌هاى عالى ساخته شده ، و در هر مكان و هر جا چرخ‌ها و اسباب و اساس ساختن چيزى برپا كرده‌اند ، و استادان در پاى هر چرخى و هر دستگاهى نشسته مشغول عملى مىباشند ، گردش چرخ‌ها تمام از همان كورهء آتش و خمرهء آهن آب گرم است كه در هر جا و هر كارخانه برپا كرده‌اند و وضع آن پيش سمت تحرير يافته است . و جهت وسعت و بسيارى دستگاه ، و اساس اين كارخانه اين است كه : چون بيشتر طلا و نقره را طايفهء روسيه از معادن سيبر و ساير مكانها مىآورند و بايد آن را به عمل آورده باشند و قالب بگذارند تا زر مسكوك شود ، اينهمه اساس را در اينجا برپا كرده‌اند . و وضع آنجا اين است كه ابتدا كه همان خاك معدن را مىآورند ، مكان معينى دارد ، در آنجا مىبرند ، و ديگ‌هاى بزرگ و دستگاهها دارند ، خاك را در آنجا كرده ، تيز آب در آن مىكنند و بقسمى كه بايد عمله‌جات بسيار دارد كه معمول مىدارند تا اينكه به عمل مىآيد و جرم آن بر طرف مىشود و طلاى خالص يا نقرهء آن را هر يك باشد مىگيرند و آنوقت بجاى ديگر برده ، آب مىكنند و شمش نازك بلندقد مىنمايند و از آنجا بجاى ديگر مىبرند و قطاعى مىكنند و بجاى ديگر برده ، وزن آن را درست مىنمايند . جاى ديگر برده دورهء آن را بتركيب خاصى مىسازند و جاى ديگر برده صاف و صيقلى « 2 » مىنمايند ، بجاى ديگر برده سكه مىنمايند . در هر مكان و هر جا كه مىبرند چرخى و اساسى دارد كه تمام كار آنها بسته به گردش همان چرخ است . و از غرايب اين است كه به محض رسيدن آن شمش در زير هر يك از اين دستگاهها ، بدون اينكه آدمى در كار داشته باشد وضعى كرده‌اند كه از دستگاه ، خودبخود قطاعى مىشود ، و جاى ديگر خودبخود عيار گرفته مىشود . جاى ديگر خودبخود به تركيب مىآيد و دوره‌سازى مىشود ، و جاى ديگر خودبه‌خود صيقلى و صاف مىشود ، و همچنين جاى ديگر خودبخود سكه مىشود .\r\nاما در هر جا موكلى و استادى دارد . كه آنچه مىخواهند كرده باشند . در پاى چرخ نشسته و چرخ خودبخود گردش مىنمايد ، و آن استاد ، آن چيز را هر قسم مىخواهد مىسازد .\r\nدر همين كارخانه چندين مكان و دستگاه ديگر دارد ، و عمله‌جات و استادان جداگانه هستند كه هر گاه آلتى يا اسبابى از آلت و اسباب ضرابخانه عيب و نقصى بهم مىرساند بلاتامل در آنجا برده ، به آنها داده مىسازند و مىدهند ، كه به هيچوجه من الوجوه ، احتياجى به خارج كارخانه ندارند ، و آهن و آلت و اسباب ، همه در آنجا حاضر است ، و هر يك به كارى مشغول مىباشند . و نشان معدنى ، و نشانهائى كه از مس ساخته مىشود\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : سيقلى\r\n","page_name":" 212 ","page_number":284},
  {"content":"\r\n\r\nو پادشاه به هر كس مىدهد ، نيز در همين كارخانه‌جات ساخته مىشود ، و چون مطلق زر جماعت روس در همين كارخانه سكه مىشود و در مملكت آنها ضرابخانه منحصر است به همين يكى و در هيچ شهر و ولايت ديگر سكه نمىنمايند ، اين كارخانه را بسيار بزرگ و وسيع ساخته‌اند ، و مكان و عمله و اسباب و اساس بسيار دارد ، و دايم در گردش است . در آنجا طلا و نقره كه قرص ريخته بودند ، قدر معقولى ملاحظه شد . در هر مكان آن گردش نموديم و معاودت به منزل كرده ، استراحت شد .\r\nيوم يكشنبهء بيست و يكم : به هيچوجه امرى كه تحرير آن لازم باشد واقع نبود .\r\nو به طريق ساير ايام گذشت .\r\nيوم دوشنبهء بيست و دويم : به نحو يوم قبل گذشت و عصر خبر رسيد كه قونسول خان انگريز و چند نفر از چاكران نواب وليعهد ايران ، يوم بعد وارد پتربورغ مىشوند ، كه به جهت آموختن بعضى حرفه روانهء لندن شده باشند .\r\nيوم سه‌شنبهء بيست و سيم : صاحبى ايلچى بعد از فراغ از درس و مشق انگريزى ، قدرى گردش در باغ نمودند ، ظهر قونسول خان انگريز و ميرزا صالح ، و دو ميرزا جعفر ، و ميرزا رضا ، و محمد على نام چخماق‌ساز ، كه حسب الامر نواب وليعهد مأمور به رفتن لندن بودند ، وارد گرديدند « 1 » .\r\nصاحبى قدغن فرموده ، در همان منزل خود جا و مكان به جهت آنها معين كرده و مهماندار از خود به جهت آنها تعيين نمودند ، ارقام و نوشتجات كه همراه آنها بود ، آورده تسليم كردند . قدرى چارقد و دستمال مشكى با قليل وجه نقد ، كه از سركار وليعهد انعام و ارسال شده بود ، به مصحوب آنها و اصل گرديد . قونسول خان به منزل ايلچى انگريز رفته ، و آنها در همين منزل توقف نمودند . صاحبى ايلچى آنها را كمال محبت و نوازش نموده ، مهماندار خود را قدغن نمودند كه متوجه آنها باشد . و به مهماندارى آنها قيام نمايد .\r\nيوم چهارشنبهء بيست و چهارم الى چهارشنبهء دويم شهر شوال 1230 : امرى كه تازگى داشته باشد واقع نبود ، روزها لاردوالپول و قونسول خان نزد صاحبى ايلچى مىآمدند ، و از هر مقوله صحبت مىداشتند . روزى مراسلات و نوشتجات كه از دولت عليهء ايران به سرگور اوزلى قلمى شده بود ممهور كرده ، صاحبى نيز مراسله به او قلمى و بتوسط لارد مذكور ارسال لندن نمودند .\r\nروز ديگر عرايض و نوشتجات به ايران قلمى [ شد 
  ] كه از رسيدن قونسول خان و بعضى اخبار ديگر ، امناى دولت را استحضار حاصل شود و نوشتجات را تسليم مهماندار نموده ، كه به مصحوب چاپار ارسال تفليس نمايد .\r\nيوم پنجشنبهء سيم : بعد از صرف ناهار « 2 » صاحبى ايلچى ، قدرى مشغول درس و مشق انگريزى بودند . حضرات مأمورين لندن همگى آمده مرخص شدند . و روانهء لندن\r\n\r\n\r\n","description":"","footnote":"\r\n( 1 ) - براى اطلاع از شرح مسافرت اين گروه كه بدستور عباس ميرزا نايب السلطنه براى تحصيل روانهء لندن شده‌اند ، نگاه كنيد به مقدمه سفرنامهء خسرو ميرزا و شرح زندگى عباس ميرزا به اهتمام نگارنده و نيز به « اولين كاروان معرفت » بقلم استاد مينوى . يغما ، دورهء 6 ، ش 5 ( مرداد 32 ) ص 181 به بعد\r\n( 2 ) - متن : نهار\r\n","page_name":" 213 ","page_number":285},
  {"content":"\r\n\r\nگرديدند . صاحبى مراسلهء مبسوطى درباب انتظام امور منظور ايشان به سرگور اوزلى قلمى و به مصحوب آنها ارسال داشتند . ديگر امريكه قابل تحرير باشد واقع نبود .\r\nيوم جمعهء چهارم : صبح بعد از صرف ناهار « 1 » خدمت صاحبى ايلچى مذكور شد كه يك نفر شاگرد طباخ ، با يك نفر سالدات جزئى منازعه كرده ، و يكى از مهماندران ، ميانهء آنها را صلح داده ، رونيف مهماندار اصلى مطلع گرديده ، علىرغم او كيفيت را به ديوانخانهء روس مذكور نموده ، چون قانون ايشان اين است كه احدى يا روس ، يا غير روس با سالدات منازعه نمىكند . اهل ديوان‌خانه كه سالينه‌كف ، و دوىمايور مىبودند ، ميرزا ابوتراب ايران [ را 
  ] ؛ كه ترجمان دفترخانه مىبود خدمت صاحبى فرستاده ، كه شاگرد طباخ مذكور را نزد آنها برده ، تحقيق احوالى كرده باشند .\r\nصاحبى ايلچى شاگرد طباخ مذكور را از روى تغير به همراه مشار اليه روانه كرده ، و آدمى نزد رونيف مهماندار فرستاد كه به‌علت اين حركت كه از تو صادر گرديده و اين نقل جزئى را به ديوان‌خانه اظهار كرده‌اى ، ديگر مأذون و مرخص نيستى كه به خدمت مهماندارى ما مشغول شوى و نزد ما آمده باشى ، چون تو شخصى را ما در كار نداريم . مشار اليه دو سه روز در آنجا توقف كرده ، و جمعى از بزرگان را واسطه نموده كه شايد صاحبى با او برسر محبت آمده ، او را به خدمت خود مأمور سازند ، مفيد نشد ، روز چهارم از منزل صاحبى ايلچى روانه شد و از پى كار خود رفت . آن روز به علت اين حركت اهل ديوان‌خانه و رونيف مهماندار ، قدرى اوقات تلخ بر همگى شده و صاحبى ايلچى به تغيير گذرانيدند « 2 » .\r\nيوم شنبهء پنجم لغايت چهارشنبهء نهم : وقايع اتفاقيه اين است كه يك روز يك رأس اسب بسيار خوب به‌جهت گراف ، صاحب اختيار باغ رازسلوسكو كه مدتى صاحبى ايلچى در آنجا توقف داشتند و او مشغول خدمتگذارى بود ، و يك طاقهء شال كوشخ به جهت باغبان آنجا به رسم تعارف ارسال نمودند .\r\nروزى ديگر چند طغرا نوشتهء تجار از راه حاجى ترخان رسيده بود جوابى به آنها قلمى شد ، و عرايض چند در باب بعضى مطالب به امناى دولت ابد مدت ايران قلمى ، و بتوسط تجار از راه حاجى ترخان فرستاده شد .\r\nديگر امريكه بايست تحرير شود واقع نبود و بطريق ساير ايام روز و شب در منزل بسر برده مىشد .\r\nيوم پنجشنبهء دهم : بعد از ناهار « 1 » قدرى صاحبى ايلچى مشغول درس و مشق انگريزى بودند . بعد يك نفر از ميرزايان ديوان‌خانهء روسيه وارد ، و جواب عريضه‌اى كه صاحبى به امپراطور روس قلمى نموده بودند ، با مراسله‌اى از جانب دوىمايور نايب وزير آورده ، از اين جهت فى الجمله سرورى در خاطر صاحبى ايلچى راه يافته ، يك طاقه شال رضائى به حامل انعام كردند ، و او به منزل خود رفت . بعد سر آن را گشود ، مضمون اين بود : « عاليجاه حشمت دستگاه ايلچى بزرگ و وكيل و مختار كل از جانب دولت عليهء ايران ، ميرزا ابو الحسن خان در زمان بهجت نشانيكه داخل شهر پاريس گرديده\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : گذرانيدند\r\n","page_name":" 214 ","page_number":286},
  {"content":"\r\n\r\nبوديم ، جنرال مايور بساناويچ وارد و مراسلهء مرسولهء آن عاليجاه را آورده ، تبليغ كرده ، مطالعه نموديم . از مضامين آن چنين مفهوم گشته كه آن عاليجاه بخصوص تأخير و تعويق اجراى رسالت و وكالت خود و اتمام امور محوله ، اضطراب بهمرسانيده ، تشويش دارد ، تعويق و تأخير اين مقدمه از جانب آن عاليجاه نبوده ، ما نيز كم از او قلبا افسوس و تأسف نمىكشيم . ليكن موجب ظهور اين واقعهء عظيمه و وقوع قضيهء منحوسه « 1 » ناپليان كه زياده از اين مدت تصور نمىنموديم ، باعث مباعدت اين نيازمند درگاه الله از دولت روسيه گرديده است كه به جهت خيريت و امنيت و استراحت عموم اهالى عالم اهتمام مينمايد . در باب مباعدت اين نيازمند درگاه الله به جهت رفع اشتباه و اطمينان خاطر ضياء مظاهر پادشاه اعظم خود ، اگر آن عاليجاه خواهد عرض نمايد بهتر از اين مراسله كه از پاريس مرقوم و مرسول گرديده است براى آن عاليجاه حجتى صريح و دست‌آويزى صحيح نخواهد بود . البته مضمون مراسله و سبب مساعدت را كه الى حال فرصت ملاقات نشده است كه بمراتب انجام امور محوله به آن عاليجاه چنان كه شايدوبايد و صلاح و خيريت دولتين عليين بوده باشد پردازد به حضور پادشاه اعظم خود معروض و ارسال دارد رجاء واثق است كه انشاء الله تعالى بدستيارى جناب بارى عن قريب از فيصل مهمات اين ولا فارغ البال گشته و به حدود دولت عليهء روسيه مراجعت مينمايد و امور محوله به آن عاليجاه را بنوعى كه شايسته داند فيصل ميدهد ، لهذا آن عاليجاه را تكليف آمدن به اين ولا ننموده و از راه وفور التفات و كمال شفقت به آن عاليجاه محول و مرجوع مىنمائيم كه پادشاه اعظم ايران را بخصوص انجام مهام محوله و خاطرخواهى و خيرانديشى در يكتادلى از جانب اينجانب خاطرجمع و مطمئن كرده‌اند ، كه اساس اين دوستى و اتحاد كه در اين اوقات فيما بين دولتين عليين بنياد شده ، در عالم همجوارى بيش‌از پيش برقرار و مستحكم خواهد بود . باقى رأى منير و التفات خاطر اقدس پيوسته راعى جانب آن عاليجاه بوده و مىباشد . از بلدهء پاريس تحرير يافت . بتاريخ 9 ماه اوت « 2 » سنهء 1815 عيسوى . مطابق 17 شهر رمضان المبارك سنهء 1230 هجرى دست‌خط الكسندر . »\r\nيوم جمعهء يازدهم لغايت يكشنبهء بيستم : امر تازه‌اى روى نداد مگر اينكه روزها مكرر جمعى از بزرگان و پاشايان در « 3 » خانهء پادشاه و والىزاده‌هاى گرجستان كه ابتذال ايشان در پتربورغ از حد تحرير و بيان بيرون است و لاردوالپول ايلچى انگريز ، به ديدن صاحبى ايلچى مىآمدند و هر يك ساعتى نشسته از هر جا صحبت مىداشتند ، و به منزل خود مىرفتند .\r\nاين روزها صاحبى ايلچى قرارداد نمودند كه سواد عريضهء پادشاه را با عرايض چند ، قلمى و به مصحوب زين العابدين بيك غلام نواب وليعهد ، روانهء ايران كرده باشند .\r\nيوم دوشنبهء بيست و يكم : چون كريل كه چاپار بوده باشد از پتربورغ روانهء پاريس نزد پادشاه مىبود ، صاحبى ايلچى عريضه‌اى مبنى بر وصول جواب عريضهء سابق و رضامندى و خشنودى از الطاف پادشاهى قلمى ، و ميرزا ابو تراب را احضار كرده ، آن عريضه را\r\n\r\n\r\n","description":"","footnote":"\r\n( 1 ) - متن : مسنوحه\r\n( 2 ) - متن : اوس\r\n( 3 ) - متن : درب\r\n","page_name":" 215 ","page_number":287},
  {"content":"\r\n\r\nبلفظ اروسى ترجمه نموده ، و ممهور گردانيده ، ارسال نزد دوىمايور نايب وزير نموده ، كه به كريل داده ، روانهء خدمت پادشاه كرده باشد . مضمون آن اين است :\r\n« شاهنشاها : امپراطور اعظما دام ظله الاعلى در حالت و زمانى كه ديدهء انتظار اين اخلاص شعار در شاهراه وصول شفقت نامجات باز بود مرحمت نامچهء بلندپايه‌اى كه به سرافرازى و افتخار اين دولتخواه مرقوم و مرسول فرموده بودند ، شرف وصول پذيرفته ، زيارت نمودم ، از مضامين مرحمت آئيش جانى تازه و حياتى بىاندازه حاصل گرديده ، و از مراتب شفقت و مرحمت امپراطور اعظم اكرم اميدوارى بسيار بهمرسانيدم . و بعد از زيارت ، حسب الامر امپراطور اعظم اكرم ، آن را ، به عاليجاه ، ميرزا ابوتراب ترجمان ديوان‌خانهء غربا ترجمه كرده و سواد آن را قلمى داشته ، ارسال حضور باهر النور شاهنشاه اعظم خود نمودم ، و از قراريكه امر و مقرر داشته بودند دائم اوقات چشم‌براه نزول موكب مسعود پادشاهى مىباشم ، و در ايام وليالى به دعاى دوام عمر و دولت امپراطورى اشتغال مىنمايم و خود را قرين امتنان و مرحمت امپراطور اعظم مىدانم .\r\nانشاء الله مراتب شفقت و مرحمت امپراطورى دربارهء اين دولتخواه ، هميشه در تزايد باد . » بعد از اتمام و ارسال عريضهء مذكور صاحبى ايلچى قدرى سوار گرديده ، گردش نمودند . ديگر امرى كه بايد تحرير شود واقع نبود .\r\nيوم سه‌شنبهء بيست و دويم ، لغايت پنجشنبهء بيست و چهارم : امرى كه تحرير آن لازم باشد واقع نبود . روزها در منزل و گاهى بگردش بسر مىرفت و نوشتجات و عرايض و سواد و ترجمهء مكتوب پادشاه ، اين روزها آماده شده بود ، كه در يوم جمعه ، زين العابدين بيك را روانهء دولت ايران نمايند .\r\nيوم جمعهء بيست و پنجم : بعد از ناهار « 1 » پرنس ليوجين كه سركانسل دولت روس و مرد معمر و دانشمند از همه‌جا آگاهى مىبود ، به ديدن صاحبى ايلچى آمده ، و تعارف رسمى بسيار بجاى آورده از جانب پادشاه نويد بسيار مىداد ، و مذكور مىنمود كه در هنگام ورود پادشاه ، در انجام مهام شما ، من سعىها مىكنم كه به نحو خواهش شما امورات ، صورت پذير شده باشد . چون از قرارى كه از تمامى اهالى روس استماع شده بود ، در دولت روسيه از آن معتبرترى نبود .\r\nصاحبى ايلچى اقوال او را مقرون به صدق دانسته ، از نويدها و وعده‌ها و تعهدات او قدرى مشعوف شدند ، و او ساعت معقولى توقف كرده از هر جا و هر مقوله صحبت داشته بعد به منزل خود رفت . بعد از آن امورات زين العابدين بيك را انجام داده ، او را به همراهى خزانه‌چى كه از جانب سردار تفليس به همراهى صاحبى ايلچى روانهء پتربورغ شده بود ، روانهء ايران نمودند . سى دانهء اشرفى تومانى به انعام زين العابدين بيك دادند . و پانصد تومان وجه نقد و يك طاقهء شال رضائى و چند طاقه چارقد و دستمال به انعام خزانه‌چى نيز داده شد ، و او خوشنود روانه گرديد . باقى روز به طريق ساير روزها گذشت .\r\nيوم شنبهء بيست و ششم و يكشنبهء بيست و هفتم : به هيچوجه چيزى كه توان تحرير نمود ، روى نداده واقع نبود .\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 216 ","page_number":288},
  {"content":"\r\n\r\nيوم دوشنبهء بيست و هشتم : بعد از ناهار « 1 » كيسهء كاغذ سر به مهرى از ايران نزد دوىمايور نايب وزير آورده بودند . و او ارسال نزد صاحبى نموده ، مشخص شد كه سر آن را باز كرده بودند و دست‌خورده شده بود ، و مهركردهء دولت عليهء ايران نبود . اما حقيقت مشخص نشد كه در تفليس سر آن را باز كرده بودند ، يا در پتربورغ دست زده بودند . بهرحال صاحبى ايلچى از اين معنى قدرى تغيير بهمرسانيده ، به مهمانداران پيغام دادند كه به دوىمايور نايب وزير گفته باشند كه باز كردن نوشتجات ، صورت‌حساب ندارد . لكن چاره نداشت و نوشتجات را مطالعه نمودند آن روز نيز گذشت .\r\nيوم سه‌شنبهء بيست و نهم : بعد از ناهار « 1 » صاحبى ايلچى مبلغ چهل تومان به ميرزا ابو تراب ، و چهل تومان به ميرزا عبد الكريم هر اتى ، كه مرد شاعر فقيرى بود انعام كردند . اين شب دوىمايور نايب وزير در خانه گراف . . . « 2 » همسايه موعود بود و صاحب‌خانه و حضرات مهمانداران را منظور اين بود كه از صاحبى ايلچى وعدهء ضيافت خواسته در آنجا رفته باشند . كه با او ملاقات شده باشد . و ابراز بودن او را در آنجا ندادند .\r\nصاحبى ايلچى از خارج مطلع گرديده ، كه غرض ايشان از ضيافت چيست ، تمارض كرده وعده ندادند و نرفتند ، دوىمايور و جمعى ديگر در آنجا آمده ، و از مطلب محروم گرديده ، بعد از صرف غذا هر يك به مكان خود رفتند .\r\nيوم چهارشنبه : سلخ بعد از ناهار « 1 » گراف مذكور خدمت صاحبى ايلچى آمده اصرار و التماس زياد نموده ، كه اين شب صاحبى در خانهء او رفته چاى « 3 » صرف نمايند ، چون مرد درست خيرخواهى بود قبول كرده ، ساعتى از شب گذشته در آنجا رفتند .\r\nميزبان و حضرات كه بودند ، نقل آمدن دوىمايور و كيفيت تمناى شب قبل را بيان كرده بودند . بهرحال به علت اينكه از دوىمايور نايب وزير به گفتهء رودنيف مهماندار ، آن حركت صادر شد ، كه شاگرد طباخ را به جهت منازعه با سالدات به جهت تحقيق و مؤاخذه به ديوان‌خانه خواسته بود ، فيما بين او و صاحبى ايلچى به هيچوجه صفايى بهم نرسيد ، و هر چند مهمانداران و ديگران به اصلاح اين مطلب كوشيدند ، صاحبى قبول نكردند ، و به همين طريق ، نقار در ميانه بود . و او دايم اوقات چاره‌جوئى مىنمود .\r\nيوم پنجشنبهء غره شهر ذيقعدة الحرام سنهء 1230 : لغايت يكشنبهء چهارم شهر مزبور :\r\nامرى كه تازگى داشته باشد واقع نبود شبى از شبها صاحبى ايلچى به رسم بازديد ، به خانهء پرنس ليوجين رفتند . به ورود آنجا مشار اليه و اشخاصى كه بودند انواع و اقسام عزت و احترام بجاى آورده ، تعارفات رسمى به عمل آوردند . بعد معاودت به منزل كرده ، استراحت نمودند . ساير اوقات بطريق باقى ايام گذشت .\r\nيوم دوشنبهء پنجم : بعد از ناهار « 1 » ميرزا ابو تراب و يك نفر از بزرگان دفترخانهء پادشاهى آمده جنرال تيرى فرت كه از اهل دفترخانه و مرد نيك‌رفتارى بود ، به خدمت صاحبى ايلچى آورده كه چون شما رودنيف مهماندار خود را جواب گفتيد و از منزل خود بيرون نموديد اين شخص در دوىمايور نايب وزير به‌جهت مهماندارى شما تعيين كرده ، كه متوجهء خدمت شما باشد .\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - قسمتى از متن سفيد است .\r\n( 3 ) - متن : چاهى\r\n","page_name":" 217 ","page_number":289},
  {"content":"\r\n\r\nصاحبى ايلچى بعد از استماع اين امر ، قدرى با آنها در مقام تغيير گفتگو كردند ، و مذكور نمودند كه هر گاه فرض از تعيين مهماندار اين است كه هر ساعت به يك نفر از آدمهاى ما تهمتى به طريق تهمت كه به شاگرد طباخ اسناد دادند ، داده باشند ، و سر راهى گرفته باشند كه من به ملاقات دوىمايور تن دربدهم فكر بيجائى كرده‌اند ، و امكان ندارد كه من او را به اين وسايل ملاقات كنم ، و هر گاه غرض خدمت من است . مرا امرى و خدمتى نيست . [ تا 
  ] مادام كه امپراطور اعظم وارد پتربورغ بشود ، من مهماندار در كار ندارم . آنها در جواب عذرخواهى الى غير النهايه كرده و اصرار زياد در قبول مهماندار جديد نمودند .\r\nصاحبى نظر به اصرار آنها قبول كردند ، و جنرال تيرى فرت را نوازش كرد ، مأمور به مهماندارى خود نمود . الحق مرد درست‌رفتار خدمتگزارى بود .\r\nيوم سه‌شنبهء ششم لغايت يكشنبهء يازدهم : امر تحريرى واقع نبود . در اين روزها بزرگان و اعيان روس و لاردوالپول انگريز مكرر به ديدن صاحبى ايلچى مىآمدند و مشغول صحبت بودند . و صاحبى ايلچى گاهى به درس و مشق انگريزى ، و گاهى به گردش باغ جنب منزل نيز اشتغال مىنمودند .\r\nيوم دوشنبهء دوازدهم : بعد از ناهار « 1 » مهماندار خدمت صاحبى ايلچى آمده ، مذكور نمود كه برادر رومنروف وزير روس به ديدن شما مىآيد . در همان بين وارد شد . مشاراليه در زمان پتر پادشاه ثانى وزير اعظم بوده ، مرد دانشمند از همه‌جا آگاهى به نظر آمد ، و از اوضاع و ولايات ايران و تواريخ سلاطين سلف استحضار تمام داشت .\r\nبه قدر دو سه ساعت در خدمت صاحبى توقف نموده ، از پادشاهان قديم ايران ، و وضع و سامان ايشان ، و هر ولايت از مملكت ايران صحبت بسيار داشته . صاحبى ايلچى از مراتب دانشمندى و آگاهى آن قدرى حيرت مىنمودند . چراكه در همهء خلق روس به آدمى كه توان با او صحبت از هر جا و هر مقوله داشت برنخورده بودند . و اين روز اين شخص و صحبت‌هاى او تازگى داشت . از جمله مذكور مىنمود كه شريعت و طريق ديندارى و آئين مسلمانى مسلمانان را به همه جهت من بلديت تام و تمام دارم . و بعضى مسائل را مىگفت و تحقيق مىكرد كه موافق بود . خلاصه قدرى صحبت از هر جا و هر مقوله ، با صاحبى ايلچى داشتند . بعد به منزل خود رفت و باقى آن روز نيز بطريق ساير روزها ، صاحب ايلچى قدرى به درس و مشق انگريزى و قدرى گردش و مطالعهء كتاب خود را مشغول مىنمودند .\r\nيوم سه‌شنبهء سيزدهم لغايت شنبهء هفدهم : امريكه تحرير آن لازم باشد روى نداد .\r\nروزها صاحبى ايلچى قدرى مشغول درس و مشق انگريزى بودند و قدرى گردش مىنمودند .\r\nگاهى بعضى از بزرگان و والىزاده‌هاى گرجستان ، و لاردوالپول نيزد ايشان مىآمده ، از هر جا صحبت مىداشتند و به منزل خود مىرفتند .\r\nيك روزى سى تومان وجه به جهت بالاپوش به فيل‌بانان انعام كردند . روزى ديگر برادر بساناويچ كه از جملهء مهمانداران و همراهان بود و ارادهء رفتن به خانهء خود كرده به جهت مرخصى ، خدمت صاحبى آمده ، يك طاقه شال ابره به او انعام كردند .\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 218 ","page_number":290},
  {"content":"\r\n\r\nيوم يكشنبهء هيجدهم : صبح بعد از صرف ناهار « 1 » مشخص شد كه يك نفر تاتار ، آدم لاردوالپول از ايران وارد پتربورغ گرديده و فرامين و ارقام و نوشتجات به انضمام سه هزار تومان شال و مرواريد به جهت مصارف به جهت صاحبى ايلچى آورده ، آدمى تعيين نمودند كه رفته مشاراليه را به منزل آورده باشد . بعد از آمدن او و گشودن بسته ، نوشتجات فرمان همايون شاهنشاهى در باب مرحمت نشان مرصع به‌جهت صاحبى ايلچى زيارت شده ، صاحبى از اين معنى شكرگذارى و بدعاى دوام دولت ابدمدت قاهره مشغول شدند . بعد لورت هر پس نام ايلچى امريكا كه در دولت روس مقيم است ، به ديدن صاحبى آمده ، راه و رسم دوستى و تعارف بسيار به‌جاى آورده ، بعد از زمانى به منزل خود رفت .\r\nصاحبى ايلچى به رسم بازديد و خانهء سردار ، رومنرف وزير كه چند يوم قبل به ديدن [ او 
  ] آمده بود رفتند . به ورود آنجا مشاراليه در سر راه آمده ، لوازم عزت و احترام به جاى آورده ، داخل خانه شدند .\r\nخانه و اثاث « 2 » و دستگاه و اسباب به آئين روس ، از او ملاحظه شد ، كه تا اين روز از هيچيك اهل روس ملاحظه نشده بود . خود او هم در دانشمندى و آگاهى از همه‌جا ترجيح بهمهء خلق روس داشت . در بين صحبت و گفتگو ضمنا مىرسيد كه بسيار تمناى ايلچى شدن و روانه گرديدن به دولت عليهء ايران را دارد .\r\nصاحبى ايلچى قدرى در آنجا نشسته با يكديگر از هر جا و هر مقوله صحبت داشته ، معاودت به منزل نمودند . مجددا تاتار [ ى 
  ] كه از ايران آمده بود وارد ، شال و مرواريد آوردهء خود را تسليم نمود . و صاحبى ايلچى مشغول مطالعهء نوشتجات شدند ، و آن روز به اين طريق گذشت .\r\nيوم دوشنبهء نوزدهم : بعد از صرف ناهار « 1 » پرنس ليوجين كه اعظم بزرگان ، و از دوستان صاحبى ايلچى مىباشد ، به ديدن آمده از صاحبى درخواست نمود كه اسبهاى هدايا را ملاحظه نمايد .\r\nبه اتفاق در اصطبل رفته ، اسب‌ها را ملاحظه و هر يك را تعريفات بسيار نمود . بعد خواهش كرد كه اسبان صاحبى را نيز ديده باشد . آنها را آورده به ملاحظه او رسانيدند .\r\nيك رأس از آن جمله را تعريفات زياد از حد نمود ، و الحق گنجايش تعريف هم داشت .\r\nصاحبى ايلچى همان را به او بخشيده ، و با اسباب به خانهء او فرستادند . مشار اليه از اين معنى بسيار خوشنود گرديد ، اظهار امتنان بسيار كرده و قرارداد نمود كه شب به منزل صاحبى آمده ، غذا صرف نموده باشد ، و به منزل خود رفت ، بعد لاردوالپول به ديدن آمده ، چون اين روزها عازم لندن بود . نامه و فرامين و نوشتجات كه از دولت عليهء ايران به جهت امناى دولت انگريز ، و سرگور اوزلى فرستاده بودند . تسليم او نمودند كه به اتفاق خود برده باشد و به منزل خود رفت . ديگر امرى واقع نبود و آن روز نيز به شب رسيد .\r\nيوم سه‌شنبهء بيستم لغايت پنجشنبهء بيست و دويم : اوقات صرف تحرير عرايض و نوشتجات مرسولى به دولت عليهء ايران و روانهء كردن مستر چرل اونيم انگريز ، كه\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : اساس\r\n","page_name":" 219 ","page_number":291},
  {"content":"\r\n\r\nدر بعضى صنايع و حرفه‌ها مهارت كلى داشت مىنموديم . در آخر يوم پنجشنبه . امورات او را صورت داده و تمامى نوشتجات را تسليم او كرده ، و صاحبى ايلچى مبلغى معين از خود داده باشت‌برد مرخصى به جهت او گرفته ، تسليم او نمودند . و او را روانهء دولت عليه ساختند . ديگر امرى در اين روزها واقع نبود .\r\nيوم جمعهء بيست و سيم : بعد از صرف ناهار « 1 » اوروف كه از جملهء دوستان صاحبى ايلچى و معتبرين دولت روس بود ، به ديدن آمده ، خدمت صاحبى مذكور نمود كه شرحى از گراف نسل‌رود وزير به من رسيده كه پادشاه ذيجاه روس به‌عنوان جزم « 2 » يك ماه ديگر وارد پتربورغ مىشود ، و من كه نسل رودم به محض ورود به آنجا يكسر به منزل ايلچى بزرگ دولت عليهء ايران به ديدن مىروم . بايد تو كه اوروف مىباشى در خدمت ايلچى رفته سلام و دعاى مرا برسانى و اظهار شوق و دوستى و اتحاد زياد از جانب من به ايشان كرده باشى . بعد از بيان اين فقرات صاحبى ايلچى را از مژدهء آمدن پادشاه و اظهار محبت وزير سرورى به خاطر راه يافته ، با اوروف اظهار رضامندى و خصوصيت بسيار نمودند و او به منزل خود رفت و آن روز به طريق ساير روزها در منزل گذشت .\r\nيوم شنبهء بيست و چهارم و يكشنبهء بيست و پنجم : امرى واقع نبود و به علت تصرف هوا اندك ناخوشى در مزاج صاحبى ايلچى راه يافته بود .\r\nيوم دوشنبهء بيست و ششم : بعد از ناهار « 1 » شخص انگريزى كه استاد كارخانه‌جات توپ‌سازى مىبود ، خدمت صاحبى ايلچى آمده ، نمونه‌اى از آهن به تركيب چرخ و دستگاه تراشيدن توپ ، و مداخل كردن ، و گوشه‌ها به‌جهت توپ قرار دادن ساخته بود و آورده بود ، كه صاحبى ايلچى ابتياع نموده ، ارسال ايران نمايند ، كه از آن‌رو چرخ و دستگاه ساخته باشند . با وجود اينكه ، به‌قدر دو سه من آهن آلات و اسباب آن « 3 » بيشتر نبود ، دويست تومان قيمت مىنمود . از آن غريبتر اينكه چند يوم قبل از آن ، در پارچهء كاغذى نقشهء كارخانه‌جات توپ‌سازى را كشيده ، خدمت ايلچى آورده بود .\r\nصاحبى ايلچى آن نقشه را به مصحوب محمد على بيك انفاد حضور نايب السلطنه و وليعهد دولت عليهء ايران نموده بودند . مبلغ بيست تومان قيمت آن را مطالبه كرد ، و بازيافت نمود .\r\nجمعى از اهل انگريز و اروس از اين نقل مطلع گرديده ، و در مقام طعن و لعن او برآمدند . و مذكور مىنمودند كه اين صفحهء كاغذ پنج هزار دينار گنجايش نداشت كه اين شخص از راه بىشرمى و بيمروتى برآمده ، بيست تومان گرفت . اصل مطلب اين است كه از خلق يوروپ خلقى كاذب‌تر و بىمروت‌تر و بىحقوق‌تر در هيچ‌جاى عالم به هم نمىرسد .\r\nبارى در اين شب ، صاحبى ايلچى مجدد به بازديد ، پرنس ليوجين كه چند شب قبل از اين در منزل ما موعود بود رفتند . به ورود آنجا ، مشار اليه انواع و اقسام احترام كرده بود . و نويد بسيار داده بود ، كه هنگام نزول پادشاه قريب است و من در كار شما چنين و چنان خواهم كرد . بعد از زمانى از آنجا معاودت كرده استراحت نمودند .\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - جزم - قطع كردن ، بريدن استوار كردن عزم كردن اجراى كارى بىترديد .\r\nفرهنگ معين\r\n( 3 ) - متن : او\r\n","page_name":" 220 ","page_number":292},
  {"content":"\r\n\r\nيوم سه‌شنبهء بيست و هفتم ، لغايت چهارشنبهء ششم شهر ذيحجة الحرام سنهء 1230 :\r\nامرى كه بايد تحرير شود روى نداد . صاحبى ايلچى روزها قدرى مشغول مطالعهء كتاب و قدرى بگردش باغ جنب منزل بودند . و اكثر اوقات بعضى از بزرگان روس به ديدن ايشان مىآمدند و صحبت منحصر به مژدهء آمدن پادشاه بود و بطريق ساير ايام روزها به شب مىرسيد .\r\nيوم پنجشنبهء هفتم : بعد از ناهار « 1 » جنرال تيرت‌فرت مهماندار آمده ، شاگرد طباخى كه به‌علت منازعه با سالدات به‌جهت تحقيق به ديوانخانه برده بودند ، نزد صاحبى ايلچى آورده و از جانب دوىمايور نايب وزير و ساير امناى دولت معذرت بسيار خواسته ، به منزل خود رفت . بعد لاردوالپول نزد صاحبى ايلچى آمده ، از هر جا گفتگو و صحبت با يكديگر در ميان داشتند . چون به‌علت گرفتارى ناپليان در اين روزها حضرات انگريز غرور زيادى بهمرسانيده بودند ، لارد مذكور به علت بىمغزى رفته‌رفته ، صحبت را به جائى رسانيد كه شاهنشاه اعظم ايران از قرار تقرير سرگوراوزلى وعدهء دادن بندر ابوشهر را ، بدولت انگريز فرموده است ، و حال بايد نتيجه بدهد . صاحبى ايلچى از اين سخن متغير گرديد ، مذكور نمودند كه باعث چيست كه بندر ابوشهر به دولت انگريز منتقل شود ؟ و سرگوراوزلى كيست كه تواند چنين سخنى از او به سمع خيالات نمايد ؟ هرگاه در اوقات توقف او در دولت عليهء ايران ، چنين سخنى از او به سمع ديوانيان مىرسيد ، هرآينه سر او مانند گوى چوگان در ميدان مىغلطيد . چگونه است امروز كه پاى ناپليان از ميان بيرون رفته ، شما اين نوع سخنان را بيان مىسازيد ؟ لارد مذكور هم ، جواب گفت كه ما هم نخواهيم گذاشت كه پادشاه روس ، گرجستان يا ولايات تصرفى را به دولت عليهء ايران رد نمايد . خلاصه پاره‌اى سخنان فيما بين مذكور گرديد ، و ابن الوقتى و مخالفت عهد و شرط از اطوار او در اين روزها ظاهر شد ، اگرچه اهالى يوروپ تمام ابن الوقت و هوائيند . اما جماعت انگريز اين شيوه را زياده از همه مرئى مىدارند .\r\nبه‌هرحال اين روز از شدت تغير ناخوشى مزاجى در خاطر صاحبى ايلچى راه يافته و شب آرام و قرار بر خود قطع كرد ، آن روز و شب را به تلخى اوقات گذرانيدند .\r\nيوم جمعهء هشتم لغايت شنبهء شانزدهم شهر مزبور : امرى كه قابل تحرير باشد واقع نبود ، و چون تكسر احوالى به جهت صاحبى ايلچى روى داده بود ، روزها دكتر كرتين انگريز كه طبيب مادر پادشاه است و مرد دانشمند حاذقى مىباشد ، به جهت معالجه خدمت صاحبى ايلچى مىآمد . روزى از روزها يك طاقه شال رضائى طوسى به رسم تعارف به جهت او ارسال داشتند . يك روز ديگر به‌علت اينكه گراف . . . « 2 » همسايه از جمله دوستان يكرنگ صاحبى ايلچى بود ، و خود هم از بزرگان ديوانخانه ، و اهل كانسل مىبود و از هرجا هر نوع سخنى و هر قسم خبرى كه استماع مىنمود به صاحبى ايلچى خبر مىداد .\r\nو بسيارى از بزرگان و اعيان دولت را به ديدن صاحبى ايلچى مىآورد و دوست و آشنا مىكرد ، يك طاقه شال رضائى گلى به انضمام يك عدد جعبهء هزار بيشهء نقاشى به‌رسم\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - قسمتى از متن ( كه ظاهرا بايد اسم گرافى باشد ) سفيد است .\r\n","page_name":" 221 ","page_number":293},
  {"content":"\r\n\r\nتكلف به جهت او فرستادند . مشار اليه خود در شب ديگر خدمت صاحبى ايلچى آمد ، اظهار امتنان زياد كرد .\r\nديگر در اين روزها بسيارى از بزرگان روس از مقوله برادران كراويج و جنرال - هاى ديگر كه در سرحد ايران آمده بودند ، و غير آنها به ديدن صاحبى ايلچى آمدند ، و اظهار دوستى و تعارف بسيار مىكردند و اين روزها به طريق ساير ايام مىگذشت .\r\nيوم يكشنبهء هفدهم : بعد از صرف ناهار « 1 » مهمانداران خدمت صاحب ايلچى آمده ، اظهار كردند كه در مكانى چندين نفر زن و مرد و اطفال لال و كر هستند كه معلم‌ها به‌جهت آنها تعيين كرده‌اند و آنها را تربيت مىنمايند ، ديدن آنها خالى از تماشائى نيست .\r\nصاحبى ايلچى با همراهان و مهمانداران به آن مكان رفتند . خانه‌ايست بسيار وسيع و بزرگ ، عمارات دو سه طبقهء بسيار دارد ، كه هر اوطاق و هر مكان آن مختص امرى و شغلى مىباشد . جمعى مردان و زنان از اهالى فرانسه و ساير يوروپ را در آنجا به جهت تعليم و تعلم و تربيت آنها تعيين كرده‌اند ، و به قدر چهل پنجاه نفر مرد و زن و اطفال ذكور و اناث لال و كر ، را در آنجا جمع كرده‌اند و عمله‌جاتى به جهت جميع خدمات و امورات آنها نيز مهيا كرده‌اند ، كه متوجه اكل و شرب و گذران آنها مىشوند ، و آنها را خط و سواد و زردوزى و بعضى را به چكمه‌دوزى و صحافى و پارهء حرفه‌هاى ديگر مىآموزند و اخراجات آنها من جميع الجهات و مواجب معلمها و عمله‌جات و جميع ما يحتاج از مادر پادشاه به اينها داده مىشود . اين خانه متعلق به مادر پادشاه مىباشد و متكفل احوال آنها مىشود ، تا اينكه آنها به سرحد كمال مىرسند و آنچه بايد بشوند مىشوند . آنوقت زنان و مردان و دختران و پسران هر يك كه يكديگر را خواسته باشند ، آنها را به هم مىدهند . از غرايب اين است كه مذكور مىنمودند كه بعضى از اولاد آنها به طريق پدر و مادر لال و كر مىشوند اما از آنهائى كه در آنجا بودند از مرد و زن و اطفال ، ذهن و دانشمندى ظاهر مىشد كه تعجب كلى داشت . از جمله ، در حين ورود صاحبى ايلچى و ملاحظهء احوال آنها ، معلم بزرگ ايشان كه مرد كاملى بود و از اهل فرانسه است . زن - پسرى از آن لال و كرها را به اشارهء انگشت نزد خود طلبيده و به اشاره تحقيق كرد كه اين بزرگ كيست ؟ آنها به خط اروس در كمال خوبى و چابكى در روى پارچه تخته‌اى نوشتند كه ايلچى بزرگ دولت عليهء ايران ميرزا ابو الحسن خان است . و ديگر تحقيقات غريبه از مقولهء حساب‌ها و برآوردها و امورات كليه از آنها مىكرد . آنها در نهايت جلدى و چابكى ، جواب مطابق سئوال مىنوشتند ، و مىدادند . مثلا مىگفت ، چند هزار ذرع فلان پارچه ، ذرعى فلان قيمت ، چند مىشود ؟ يا چند هزار نفر آدم را هر نفرى فلان قدر وجه بدهند چند مىشود ؟ دفعى برآورده كرده ، مىنوشتند ، و مىدادند .\r\nديگر دختران چند ، در سر كارگاهها به زردوزى و چيزهاى ديگر مشغول بودند . ديگر مردها و اطفال هر يك مشغول حرفه و كسبى بودند . قدرى ملاحظهء احوال هر يك را نموده و با آنها صحبت داشتيم و از آنجا معاودت به منزل نموديم .\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 222 ","page_number":294},
  {"content":"\r\n\r\nيوم دوشنبهء هيجدهم ، لغايت پنجشنبهء بيست و يكم : امرى واقع نبود مگر اينكه بزرگان روس از مقولهء ولد پرنس ليوجين و ديگران به ديدن صاحبى ايلچى مىآمدند و ايشان هم بعضى را بازديد مىكردند و ساير روز را به نحو ايام گذشته به سر مىبرند .\r\nيوم جمعهء بيست و دويم : صبح بعد از صرف ناهار « 1 » حضرات مهمانداران خدمت صاحبى ايلچى آمده ، بيان نمودند كه ملاحظه كارخانجات ريسمان‌تابى اينجا خالى از تماشائى نيست صاحبى ايلچى به‌اتفاق آنها و همراهان روانهء آنجا شدند . از شهر پتربورغ تا آن كارخانه‌جات مسافت كلى دارد ، و نه ورث راه است و به الكسندرويسكى موسوم مىباشد .\r\nاين كارخانه از بناهاى پول پادشاه پدر ايمپراطور است و چندين خانهء سه طبقه و چهار طبقه و پنج طبقه و كليسا و باغ و تماشاگاهها دارد . و اين پادشاه به‌علاوه آنكه آن خانه‌هاى سابق را تعميرات كلى كرده ، و بعضى را وسيع‌تر گردانيده حال خود هم چندين خانهء بسيار وسيع پنج شش طبقه و كليساى بزرگ در آنجا برپا كرده و ساخته است ، و چون هنوز ناتمامى دارد بالفعل در آنجا كار مىكردند . و چندين نفر از اهل انگريز و اروس و غير آنها صاحب جمع و معلم و كارفرماى عمله‌جات اين كارخانه مىباشند .\r\nو بالفعل يكهزار و دويست نفر عمله از زن و مرد و اطفال ذكور و اناث دارد كه تمام اينها را از پنج خانه كه مكان وضع حمل اطفال حرامزاده مىباشد ، و پدر و مادر ندارند و آنها را اولاد پادشاه مىنامند به اينجا آورده‌اند و تربيت كرده‌اند كه هر يك آنها در سر دستگاهى نشسته يا ايستاده يا آمدوشد مىكنند و مشغول شغلى مىباشند .\r\nاصل و اساس اين كارخانه و گردش چرخ‌ها و دستگاهها ، تمام از همان خمرهء آهن آب و كورهء آتش است كه از بخار آن همه گردش مىكنند و تفصيل آن در جاى ديگر تحرير شده ، لكن در اين كارخانه همان اساس و خمرهء آهن و آب و كورهء آتش در چند مكان برپا كرده‌اند كه متعدد مىباشد . و جهت اين است كه چرخ و اساس و دستگاه اين كارخانه بسيار است ، و يك دستگاه و دو دستگاه از آن اساس خمره و آتش كفايت گردش همهء چرخ‌ها و دستگاهها را نمىنمايد . زيرا كه بالفعل هفتهزار چرخ و دوك ريسمان‌تابى در اين كارخانه دايم خودبه‌خود در گردش است ، و از هر يك عملى و صنعتى ظاهر مىشود .\r\nآوردن پنبه و به‌عمل آوردن ريسمان از اين قرار است كه : هرروزه ، روزى بيست و پنج بود كه هر پودى پنج من تبريز بوده باشد كه مجموع يكصد و بيست و پنج من مىشود پنبهء داخل اين كارخانه مىشود . و آن را ريسمان بسياربسيار باريك سفيد لطيف كرده ، از كارخانه به دستگاه سفيدبافى و ساير مصارف مىبرند و تخلف در آن واقع نمىشود .\r\nابتدا ، مكان و دستگاهى است كه پنبه را هر قسم هست در آنجا آورده جمعى اطفال نشسته در كمال چابكى به هم متصل كرده پيش مىآورند و اطفال ديگر آنها را جلدجلد بدم دستگاه مىدهند . در اينجا تعبيه‌اى كرده‌اند به اين طريق كه پارچهء چرمى را مفتول بسيار به قدر سر سوزن روى آن گذاشته محكم كرده‌اند و آن را دور چرخى پيچيده\r\n\r\n\r\n","description":"","footnote":"\r\n( 1 ) - متن : نهار .\r\n","page_name":" 223 ","page_number":295},
  {"content":"\r\n\r\nو چرخ به آن دستگاه نصب است و همچنان كه از پيش روى دستگاه پنبه را پهن كرده به دم چرخ مىدهند . آن چرخ پنبه را گرفته و به خود مىكشد و از طرف ديگر بيرون مىدهد و از همين دستگاه اول آن پنبه به حدى صاف و سفيد و لطيف بيرون مىرود ، كه هر گاه ده دفعه كسى از كمان حلاجى خواسته باشد پنبه را اين قسم پاك و سفيد بيرون كند ، ممكن نخواهد بود . بعد چند نفر اطفال ايستاده آن پنبهء پاك را گرفته به دم چرخ ديگر مىدهند . در آنجا فتيلهء باريكى مىشود و در مقابل اين چرخ كلوك‌هاى بزرگ از مس و آهن گذاشته‌اند ، كه آن فتيله كه از دم چرخ بيرون مىآيد خودبه‌خود در آن كلوك‌ها فرو مىرود . در آنجا چند نفر ديگر ايستاده ، به مرور آن فتيله‌ها را از كلوك بيرون مىآورند و به دم چرخ ديگر مىدهند . آنجا به طريق ريسمان كلفتى مىشود و بيرون مىآيد . از آنجا گرفته به چرخ ديگر مىدهند ، قدرى باريك‌تر مىشود ، و همچنين تا در جائى هست كه دستگاهى و چرخى و اسباب غريبى برپا كرده‌اند و مرتبه‌به‌مرتبه مىباشد و در مرتبه‌هاى آن دستگاهى تمام دوك‌هاى آهنى هست ، نصب كرده‌اند ، كه هر مرتبه يكصد عدد دويست عدد الى سيصد عدد دوك آهن هست ، يك نفر آدم پيش روى اين دستگاه ايستاده و هر دفعه دستگاه را قدرى پيش مىكشد ، و قدرى پس مىبرد ، به محض پيش و پس آوردن ، و بردن مجموع آن دوك‌ها ريسمان را تاب مىدهند و دور خود مىپيچند كه به يك حركت آن دستگاه در طرفة العينى احتمال مىرود كه هزار كوروك ريسمان خوش‌تاب باريك خوب در سر آن دوك‌ها آماده و مهيا بشود « 1 » . در ملاحظه اين دستگاه و چابكى آن‌كه در دقيقه اينقدر ريسمان را تاب مىدهد و آماده مىنمايد حيرتى بر همگى دست داده ، الحق جاى حيرت هم داشت . صاحبى ايلچى فرمودند كه كاش چنين اساس و دستگاهى در مملكت ايران خاصه در اصفهان برپا مىشد كه به اين سهولت در روزى اينقدر پنبه را ريسمان به اين صفا و نزاكت كرده باشد . بارى به همين دستگاه مذكور كه ريسمان مىريسيد ، به اتمام رسيده است . از آنجا جمعى اطفال ايستاده ، آنها را برداشته به جاى ديگر مىبرند و پاره‌اى را كوروك و قدرى را كلاف كرده ، به انبار تسليم مىنمايند ، كه از آنجا هر كس مىخواهد به كارخانه سفيدبافى و شهربافى حمل‌ونقل مىكند . خلاصه تفصيل وضع اين كارخانجات از تحرير و تقرير دستگير نمىشود و مادام كه كسى خود ملاحظه نكند قبول مطلب نمىنمايد كه چگونه در يك كارخانهء ريسمان‌تابى ، روزى يكصد و بيست و پنج من ، پنبه را ريسمان به اين صفا و نزاكت مىنمايند . كه سفيدپارچهء آن به مراتب از مادرپاد هندى باريك‌تر و باصفاتر است و از مداخل اين كارخانه با وجود يكهزار و دويست نفر عمله ، و چندين نفر سركار و كارفرما و صاحب‌جمعان كه جميع اخراجات و مواجب و اجرت و سوخت و مايحتاجى كه دارند از همين جا داده مىشود ، سالى هفتاد هزار تومان تحويل خزانهء پادشاهى مىنمايند ، كه به هيچ‌وجه از سركار پادشاه خرجى و اخراجات اسبابى يا غير آن به عمله‌جات آنجا داده نمىشود و بالفعل در اين كارخانه از هريك دستگاه كه از ابتدا الى انتها تحرير شده ، بيست و چهار دستگاه در گردش است ، كه دايم مشغول مىباشند .\r\n\r\n\r\n","description":"","footnote":"\r\n( 1 ) - متن : مىشود .\r\n","page_name":" 224 ","page_number":296},
  {"content":"\r\n\r\nمثلا دستگاه اول كه پنبه را پاك و صاف و لطيف كرده ، بيرون مىدهد ، بيست و چهار دستگاه است . دستگاه دويم كه آن پنبه را فتيلهء كلفت مىنمايد ، بيست و چهار دستگاه است ، و هم‌چنين از هر يك از آنها بيست و چهار دستگاه بالفعل در اينجا در گردش است كه مجموع آنها هفتهزار چرخ و دوك دارد ، كه دايم مىگردد . و حال هم در كار ساختن مىباشند . در حوالى آن كارخانه ، مكان‌هاى سه چهار طبقه ، ساخته و برپا كرده‌اند كه اين عمل ريسمان‌تابى را زياد كرده باشند و هنوز به اتمام نرسيده ، و اين پادشاه بناى آنجا را نهاده است و از كارخانهء سابق وسيع‌تر اساسى برپا كرده است كه در هنگامى كه به اتمام برسد رونق اين بيشتر از آن خواهد بود . چراكه از هر جهت و هر قسم بر اسباب و اساس و دستگاه اين كارخانه افزوده‌اند . اگرچه اين كارخانه قديم هم ، اساس و اسباب و وضع و استحكام و وسعت بسيار دارد ، و از جملهء بيوتات چندين مكان دارد ، كه ديوار و پله‌ها و زمين آن تمام از آهن ساخته شده ، و روى آن را منبت و پست و بلند كرده‌اند كه در وقت تردد ، پا لغزش نكند و همين قسم مكان در طبقات زير و بالا متعدد است .\r\nمجموع اين اطفال و زن و مرد و عمله‌جات اين كارخانه ، سواى اخراجات و خوراك و پوشاك و مجموع ما يحتاج كه از مداخل كارخانه كه مال پادشاه است داده مىشود ، هريك مواجبى و اجرتى معين ، به قدر حال دارند كه ماه‌به‌ماه از صاحبجمعان آنجا بازيافت مىنمايند . اين مواجب و اجرت از چهل ربلى كه يكهزار دينار بوده باشد ، دارد ، الى يك ربلى كه هر ماهه به آنها مىدهند . و قرارداد اين است كه اين وجه را ذخيره و جمع كرده باشند . و مايهء خود كنند كه اگر خواسته باشند روزى از آنجا بيرون بروند ، و ديگر مشغول اين شغل نباشند ، مايه‌اى و وجهى از خود داشته باشند كه توانند به كار ديگر متوجه شده ، تحصيل معاش كرده باشند . يا دخترى خواسته باشد شوهر كند يا مردى زن بگيرد از خود تنخواهى داشته باشد كه به آن مصرف برسانند ، و در اين اوقات مادر پادشاه اين كارخانه را متعلق به خود ساخته و باعث رونق و آبادى و كثرت و جمعيت و تربيت اطفال اينجا او مىشود .\r\nاصل مطلب اين است كه آنچه مشخص مىشود ، جماعة اروس از يوروپ ، ديگر بيشتر در بند آبادى مملكت و كثرت و جمعيت و آموختن هر حرفه و هر چيزى مىباشند و اخراجات بسيار مىكنند كه هر چيزى كه در هر جاى عالم است ، آنها نيز آموخته و خود به عمل آورده باشند .\r\nدر همين كارخانه چندين جا و مكان ساخته‌اند كه اين اسباب چرخ‌ها و آلت‌ها و افزارهائى كه دارند ، هرگاه عيبى و نقصى به هم رساند ، حداد و نجار و خراط ، در آنجا متوجهء اين عمل باشند و بلاتأمل به دست آنها داده ، تعمير نموده ، تسليم نمايند .\r\nخلاصه طريقى كرده‌اند كه به هيچ‌وجه من الوجوه ، از هيچ رهگذر و هيچ جهت احتياجى به خارج كارخانه نداشته باشند و هر چه در كار باشد از هر مقوله ضروريات در همانجا آماده و موجود باشد چنانچه اين عمله‌جات شب و روز در همانجا توقف دارند و جائى را ندارند كه رفته باشند ، حتى كليسا و باغ و تماشاگاه و آنچه لازم است در همان\r\n\r\n","description":"","footnote":"","page_name":" 225 ","page_number":297},
  {"content":"\r\n\r\nمكان هست و علاوه‌بر اينها چندين جا و مكان ديگر در همين كارخانه ساخته و برپا كرده‌اند و عمله و سركار و كارفرماى معين دارد كه علفى است آن را مىآورند و به طريق پنبه و ريسمان آن را عمل مىآورند و سفيد و لطيف مىنمايند و كتابى در كمال نزاكت و لطافت مىبافند كه دوام بسيار دارد ، و بسيارى از خلق و عموم سالدات و زن و مرد ، آن را استعمال مىنمايند . پيراهن و زيرجامه كرده ، مىپوشند و بيشتر كارسازى آنها از همين علف و اين پارچهء كتان كه به عمل مىآيد مىشود .\r\nبه‌هرحال صاحبى ايلچى و همراهان به‌قدر چهار پنج ساعت در تمامى اين مكان گردش و ملاحظه نمودند و از آنجا به عمارات و خانه‌ها و مكان‌هائى كه حال ، پادشاه بنا كرده ، و در كار ساختن مشغول بودند كه همين اساس را زيادتر كرده باشند رفته قدرى آنجا را نيز ملاحظه كرده ، و معاودت به منزل شده ، باقى روز به طريق ساير ايام گذشت .\r\nيوم شنبهء بيست و سيم : بعد از ناهار « 1 » مهمانداران خدمت صاحبى ايلچى آمده ، مذكور نمودند كه خانه‌اى است كه در آنجا دختران بزرگان و دخترانى كه پدرهاى آنها در دعواها مقتول شده ، و دخترانى كه پدر ندارند ، و بىكس مىباشند به امر پادشاه آنها را تربيت مىنمايند . و كمالات و دانستن زبانها مىآموزند و ملاحظهء آنها و وضع و سامانى كه دارند ، خالى از تماشائى نيست .\r\nصاحبى ايلچى قبول ملاحظهء آنجا را نموده به همراهى مهمانداران و همراهان روانهء آنجا شدند . به ورود آنجا جمعى بزرگان و اشخاصى كه مأمور به اين امور بودند ، برسر راه آمده عزت و احترام تمام به عمل آوردند ؛ و داخل آن خانه شديم .\r\nخانه‌اى است كه از چهار جانب عمارات و اوطاق‌هاى بسيار چهار پنج طبقه ساخته شده ، و وسعت بسيار دارد و تخمينا سه ورث كه نيم فرسخ بوده باشد ، دورهء آن مىشود .\r\nو اوطاق‌هاى بسيار بزرگ و وسط و كوچك ، در همهء طبقات دارد و دالان‌هاى بسيار طولانى كه طول آنها هر يك هفتصد هشتصد بلكه هزار قدم مىشود ، در وسط عمارات واقع است كه چنين دالان اوطاق‌ها را ساخته‌اند . داخل هر اوطاق كه ميشوند به قدر سى چهل دختر كه جور يكديگر مىباشند ، از سن شش هفت سال ، الى پانزده شانزده ساله در آنجا هستند .\r\nچندين نفر معلم زن و مرد ، يك نفر كشيش كه پيشواى آنها بوده باشد و چندين نفر خدمتكار و دو سه نفر جنرال موكل و مربى آنها مىباشند و آنها را درس خواندن و نوشتن و آموختن زبان فرانسه و ساير زبانهاى يوروپ ديگر و قاعده و قانون مذهب و ملت خود و آگاهى از جمع امور دنيا و تواريخى كه از هر جا دارند و قانون و نظام هرفرقه و هر كرور و نقشهء هر ولايت و هر مكان و دوزندگى گلها و طرح‌ها در روى پارچه‌هاى نازك و كلابتون‌دوزى ، از هر چيز و اقسام نقاشى و كشيدن تصاوير و خوانندگى و رقص و نواختن سازها و ساير كمالات و چيزهائى كه در ميان ايشان مرغوب و متداول است مىآموزند و هر يك را كه قابل و شايستهء هر كارى مىدانند ، به آن كار مأمور مىدارند .\r\n\r\n\r\n","description":"","footnote":"\r\n( 1 ) - متن : نهار .\r\n","page_name":" 226 ","page_number":298},
  {"content":"\r\n\r\nچندين اطاق و مكان است كه به همين نسبت است . در تمامى گردش نموديم ، و ملاحظهء آنها را كرديم ، بعد در اوطاق وسيعى رفتيم كه در آنجا به همين وضع و اساس و معلمها ، دختران بزرگان در آنجا بودند . مشخص شد كه مادر پادشاه ، با جمعى از خدمه‌هاى خود ، در اوطاق جنب اين اوطاق آمده و توقف نموده ، كه صاحبى ايلچى و همراهان او را ملاحظه كرده باشد .\r\nدر اينجا صندلىها آورده ، صاحبى ايلچى و بزرگان نشستند ، دخترى در كمال ادب و صباحت كيسه‌اى و كاغذدانى كه از ابريشم و مفتول ، خود دوخته بود ، به رسم هديه آورده ، تعارف به صاحبى ايلچى نمود . بعد قهوه و چاى « 1 » پيشخدمتان پادشاهى آوردند و صرف نمودند . چون اين دخترها ، به جميع كمالات و آگاهى از احوالات عالم آراسته و پيراسته مىباشند ، چند نفر از آنها را نزد صاحبى ايلچى آوردند ، و صاحبى تحقيقات از قانون مذهب و ملت و كيفيت نظام هر ولايت و متاعى « 2 » كه در هر جا بهم مىرسد و از هر ولايت ، چه به عمل مىآيد و تفصيل مهندسى و پاره‌اى از علوم رياضى و بعضى چيزهاى ديگر از آن دخترها نمودند . هريك جواب‌هاى متين مطابق سئوال دادند .\r\nمشخص شد كه آنها به‌حدى تربيت شده‌اند كه از هر جا و هر چيز و هر امر از امور دنيا كه شايستهء احوال آنهاست ، استحضار كامل حاصل دارند . بعد از اين فقرات چند نفر از آن دخترها را در حضور صاحبى ايلچى آورده ، نشانيدند و صندلىها در زير پاى آنها گذاشته و مشغول نواختن سازهاى غريبه شدند .\r\nچند نفر ديگر ايستاده ، به آئين خود اقسام مقامات را مىخواندند . اگرچه طريق خواندن و نواختن ساز و رقصيدن آنها منافات كلى با اوضاع ايران دارد . و به‌هيچوجه مشابهت ندارد . اما باز خواندن و ساز زدن آن دخترها ، تأثير بسيار داشت و خالى از صحبتى نبود . بعد از اين ، از آنجا برخاسته به مكان ديگر رفتيم ، ملاحظه شد كه تمام اين دخترها ، در ميز نشسته ارادهء صرف غذا دارند و خدمتكارهاى بسيار مشغول آوردن غذا مىباشند ، و در گردش مشغولند . خدمه و خدمتكاران اينها تمامى از اهل پنج خانه كه خانهء وضع حمل اطفال حرامزاده است مىباشند . از آنجا آورده و مشغول خدمت اينها كرده‌اند .\r\nقدرى ملاحظهء جمعيت و گستردن ميز به آن وسعت و نشستن آنها و غذا صرف نمودن و بايكديگر صحبت داشتن در سر ميز آنها را نموديم . و در مكانى ساعتى توقف شد و مشخص گرديد كه اين اوطاق‌هاى وسيع كه در اينجا واقع است هر يك مختص امرى به‌جهت آنها مىباشد . يكى ميز خانه و مكان صرف غذاست ، و ديگرى مكان رقص و بال است . و ديگرى مكان بازى و گردش آنهاست . و چندين مكان مختص خواب و استراحت است و چندين مكان مختص تعليم و تعلم است . هر اوطاقى را مختص كارى و موقعى ساخته‌اند ، و قرارداد كرده‌اند . بعد از آنجا به اوطاق ديگر رفتيم . اوطاق بسيار خوش‌وضع منقحى بود ، تصاوير تمامى پادشاهان روسيه را كشيده ، در آنجا گذاشته بودند . قدرى ملاحظه نموديم ، و به مكان ديگر رفتيم .\r\n\r\n\r\n","description":"","footnote":"\r\n( 1 ) - متن : چاهى .\r\n( 2 ) - متن : مطاعى .\r\n","page_name":" 227 ","page_number":299},
  {"content":"\r\n\r\nاسباب و اثاث « 1 » نجوم و علوم رياضى از مقولهء اسطرلاب « 2 » و كره و ساير ضروريات در آنجا گذاشته بودند كه دختران را در آن مكان آورده ، درس نجوم مىدادند . در اينجا كاسه‌پشت « 3 » بزرگى كه به قدر گاوى به نظر مىآمد ! مرده و خشك - شده در گوشه‌اى گذاشته بودند . در اين مكان‌ها كه مىرفتيم بزرگان و معلمان كه بودند ، تعارفات رسمى و عزت و احترامات بسيار مىكردند . چنين فهميده مىشد كه چون مادر پادشاه هم در اين خانه ، اين روز آمده كه در جزو ما را تماشا نمايد به آنها حكم مىنمايد كه در مراتب احترام سعى تمام به عمل آورده باشند . بهرحال وصف اين خانه و تربيت كردن دخترها و آموختن كمالات آنها از حد تحرير و بيان بيرون است . و از قراريكه مشخص و معين شد بالفعل يكهزار و ششصد نفر دختر بزرگ و كوچك و معلم و مربى و عمله در اين خانه مىباشند كه به قدر پانصد دختر از آن جمله ، دختران بزرگان و اعيان آنها هستند و باقى از اشخاص پدركشته و ساير خلق مىباشند كه در آنجا تربيت مىشوند و قاعده اين است كه از هنگاميكه آنها را به اين خانه مىآورند الى مدت پنج سال شش سال به هيچوجه من الوجوه ديگر از آن خانه آمدوشد به جائى نمىكنند و بيرون نمىروند .\r\nبعد از اينكه هر يك به قدر مرتبه و استعداد خود از هر چيز مكمل شدند ، اگر خواسته باشند از آنجا بيرون روند يا شوهر كرده باشند موقوف به حكم و استحضار مادر پادشاه است . چراكه مؤسس اين اساس و اين خانه و اين طريق قانون‌ها ، تمامى اوست و اخراجات و خوراك و پوشاك و گذران و مواجب عمله‌جات و يوميهء معلمها و خرج ناخوشى و مطلق ضروريات ، آنچه بهر اسم و رسم در اين خانه ضرور و لازم باشد ، تمام از سركار مادر پادشاه در همهء مدت توقف آنها داده مىشود ، تا آنها مكمل از هر چيز بشوند ، بعد از تكميل اگر خواسته باشند رفته شوهر كرده باشند ، با اطلاع او رفته شوهر مىكنند و هر گاه نخواهند بروند در همان خانه معلم اطفال و دخترهاى ديگر مىشوند و توقف مىنمايند . علاوه بر اينها هر يك از اين دخترها كه حرفه [ اى 
  ] از مقولهء زردوزى و نقاشى و كارگاه گلدوزى و ساير صنعت‌ها بهم برسانند و مشغول باشند اجرت علىحده « 4 » كه دخل به اخراجات ندارد به آنها مىدهند : و ماه‌بماه آنها ذخيره مىكنند ، كه اگر روزى خواسته باشند بيرون روند و شوهر بكنند ، تنخواه معقولى از خود داشته باشند . و معلم كل و صاحب اختيار جميع اين دخترها ، و عمله‌جات اين خانه زنى است كامل كه نام او اولى يانه‌فد زونه‌فان اولربرخ مىباشد و از جانب مادر پادشاه به جميع امرونهى و امورات اين خانه مأمور است و نشان جنرالى از پادشاه دارد و به گردن خود بسته است .\r\nدر هر جا و هر مكان كه صاحبى ايلچى و همراهان مىرفتند ، او همراه بود ، و همه جا را نشان به ما مىداد . و خلقى كه بودند او را احترام بسيار مىنمودند ، تا اينكه به همراهى او جميع مكان‌هاى اين خانه را گردش نموديم . به چند مكان و اوطاق‌هاى ديگر رسيديم كه وضع آنجا پست‌تر از آنچه ديديم بود . مشخص شد كه اين مكان‌ها مكانى است كه زنان بىشوهر و پير « 5 » زنان بىكس و بىكار دربدر ، كه در اين شهر مىباشند\r\n\r\n\r\n","description":"","footnote":"\r\n( 1 ) - متن : اساس .\r\n( 2 ) - استرلاب .\r\n( 3 ) - متن : كاسه پشتى .\r\n( 4 ) - علاحده .\r\n( 5 ) - متن : پيره .\r\n","page_name":" 228 ","page_number":300},
  {"content":"\r\n\r\nبه حكم مادر پادشاه جمع كرده به اين خانه مىآورند و خرج و اخراجات و مطلق ما يحتاج به آنها مىدهند كه آنها تكدى ننمايند و ويلان و سرگردان نباشند . و آنها نيز خدمتكار و اسباب و اثاث « 1 » و جا و مكان و سرپرستان علىحده « 2 » دارند كه به همين شغل و خدمت مشغول مىباشند و اجرت و مواجب و خرج گرفته به اين امر قيام مىنمايند .\r\nالحق مادر اين پادشاه ، زن مخيريست و به آئين خود باعث بسيار بناهاى خير و امورات كليه در ميان طايفهء روسيه شده است و آبادى بسيار مكان‌ها را او باعث است و اخراجات بسيار مىنمايد . خلاصه بعد از ملاحظهء تمامى اينجا و مكان‌ها ، اشخاصيكه در آنجا بودند لوازم تعارف بجاى آورده ، صاحبى ايلچى معاودت به منزل كردند .\r\nچون مشخص شده بود كه مادر پادشاه ، آن روز در آنجا بود و آن زن صاحب اختيار آنجا از جانب او بسيار تعارفات و عزت و احترامات كرد ، بعد از ورود به منزل صاحبى ايلچى يك طاقهء شال رضائى طوسى ، به رسم تكلف به جهت او فرستادند . بعد از رسيدن شال بسيار اظهار امتنان كرده و بازيافت نموده بود .\r\nيوم يكشنبهء بيست و چهارم : امريكه اظهار آن لازم باشد واقع نبود . و بطريق ساير ايام در منزل توقف و روز به شب رسيد .\r\nيوم دوشنبهء بيست و پنجم : به اصرار مهمانداران ، با همراهان ، بتماشاى خانه‌اى كه در اين شهر پتربورغ به‌جهت وضع حمل و تربيت اطفال حرامزاده ، ترتيب داده ، بودند رفتيم . اين خانه و وضع و اساس و دايه‌ها و خدمتكاران و عمله‌جات و ساير ضروريات به طريق خانه‌اى كه در مسكو به‌جهت اطفال حرامزاده ترتيب شده و كيفيت آن در ايام توقف در مسكو به تفصيل تمام تحرير شده است ، مىبود . و به همان آئين و همان دستور ، اطفال حرامزاده را در اينجا جمع مىنمايند و هر زن حامله مىرود و در آنجا وضع حمل مىكند و آن دايه‌ها و عمله‌جات طفل را گرفته سرپرستى مىنمايند و تربيت مىكنند و اقسام حرفه و كمالاتى كه شايد و بايد [ به او 
  ] مىآموزند تا هنگاميكه قرارداد نموده‌اند مرخص مىنمايند كه بهرجا خواهند بروند و بهر شغل كه خواسته باشند مشغول شوند و اخراجات و مطلق ضروريات به همه جهت از سركار مادر پادشاه داده مىشود و مغايرت چندانى با خانهء مسكو ندارد .\r\nجمعيت معقولى از اطفال كوچك شيرخواره ، و بزرگتر و پنج شش ساله ، الى پانزده شانزده ساله ، و دايه‌ها و عمله‌جات و معلم‌ها و استادها ، در اين خانه نيز بودند و اطفال كه به حد تكليف رسيده بودند ، از دختر و پسر هر يك را به حرفه‌اى از مقولهء نقاشى و خواندن درس و مشق و خياطى و زردوزى و چكمه‌دوزى و غيره در هر مكان مشغول داشتند و تربيت مىكردند . و از اتفاقات غريبه اينكه در شب پيش از اين روز ، بيست و پنج نفر زن و دختر در آنجا رفته و بيست و پنج طفل از خود وضع حمل كرده و به دايه‌ها داده بودند . و به مكانهاى خود معاودت نموده بودند ، و همان اطفال نزد دايه‌ها بودند بعد از ملاحظهء آنها صاحبى ايلچى ، به كنار رودخانه رفته در آنجا\r\n\r\n\r\n","description":"","footnote":"\r\n( 1 ) - متن : اساس .\r\n( 2 ) - علاحده .\r\n","page_name":" 229 ","page_number":301},
  {"content":"\r\n\r\nكارخانه [ اى 
  ] بود كه شخصى از اهل انگريز به جهت خود برپا كرده بود . ابتدا صاحبى ايلچى را در ميان رودخانه در كشتى برده ، و در آنجا نشان داد ، كه خمره‌اى از آهن ساخته و آب كرده ، و كورهء آتش برپا كرده و چرخى بر آن قرار داده كه از بخار آتش و آب گردش مىكرد و كشتى را بدون اينكه باد يا پارو ، يا اسباب ديگر به راه ببرد راه مىبرد و به آسانى تمام بهرجا مىخواست مىرفت . و اين عمل را تازه خود تصرف كرده بود ، كه كشتى بدون عمله و باد به همان بخار آب و آتش و چرخ حركت كردن در كمال سرعت در روى آب ميرفت ، بعد از ملاحظهء آن داخل كارخانهء او شديم . مشخص شد كه در اينجا هر آلتى و هر افزارى و هر نوع اسبابى كه از آهن و برنج و غير آن به جهت هرحرفه و ساختن هر چيزى ضرور و در كار است ابتدا اين شخص انگريزى كه اين كارخانه را ساخته ، خود در اينجا مىسازد ، و هر كس مىخواهد از اين گرفته به‌جهت كار خود مىبرد و در اينجا هم همان چرخ و كورهء آتش و خمرهء آهن آب گرم را برپا كرده است كه چرخ‌ها همه از بخار آن گردش مىنمايد ، و در سر هر دستگاه و زير هر چرخ آدمى نشسته مشغول ساختن چيزى مىباشد . و چرخ‌ها ، خودبخود ، گردش مىنمايند از چيزهاى غريب اينكه هر آلتى به‌جهت هر چيزى كه در كار دارد ، قالبى از گل مىسازد و آهن را به طريق آب در كوره نرم كرده ، و آورده در آن قالب مىريزند . آنچه خواسته‌اند ، در كمال آسانى و امتياز ساخته و آماده مىشود و ديگر احتياج به ساختن دستى ندارد . هرچيز شبكه و منبت هم كه خواسته باشد بسازند به همين نسبت قالب ساخته ، آهن را آب كرده ، در قالب مىريزند ، ساخته مىشود .\r\nديگر ستانهاى بلندقد ، چيزهاى غريب و عجيب ، از آهن در قالب ريخته ساخته بودند ، و آنجا گذاشته بودند ، مذكور مىنمود كه اگر خواسته باشم ميتوانم كه عمارت و اوطاق از آهن قالبى ساخته و برپا كرده باشم و حال سه سال است كه آب كرده آهن را اين شخص انگريزى بنا نهاده و در كارخانهء خود مىكند ، و آنچه مىخواهد در كمال آسانى مىسازد . قيدى و پيچى از آهن يك پارچه ريخته بود ، و در آنجا برپا داشته بود .\r\nو آبى در بالاى آن تعبيه كرده ، به راه انداخته بود كه آن آب جارى مىشد ، و قيد « 1 » روز بهم مىرسانيد و در زير آن قيد عملى كه سابق بر اين از وجود دويست نفر عمله صورت مىيافت و به اتمام مىرسيد ، حال به وجود دو نفر آدم به اتمام مىرسد و در كمال سهولت و آسانى صورت انجام مىيابد و استاد اين كارخانه از اهل انگريز است و اين كارخانه را به جهت خود ساخته و ايجادهاى تازهء بسيار كرده است و اسباب غريبه در اينجا از آهن و امثال آن بسيار ساخته است .\r\nبعد از ملاحظهء آنجا و اسباب‌هاى او ، صاحبى ايلچى معاودت به منزل كرده ، و اين روز نيز به شب رسيده گذشت .\r\nيوم سه‌شنبهء بيست و ششم لغايت سه‌شنبهء سيم شهر محرم الحرام سنه 1231 : امورات اتفاقيه اين است كه چون لاردكلرك ايلچى بزرگ دولت انگريز ، در اين روزها از\r\n\r\n\r\n","description":"","footnote":"\r\n( 1 ) - قيد - اندازه ، مقدار ، فرهنگ معين .\r\n","page_name":" 230 ","page_number":302},
  {"content":"\r\n\r\nهمراهى پادشاه وارد شهر پتربورغ مىشد ، روزى لاردوالپول نايب او كه در آنجا بود ، نزد صاحبى ايلچى آمده و معذرت بسيار از بعضى رفتار خود خواسته ، روانهء لندن گرديد . روزى ديگر لاردكلرك وارد پتربورغ شد و روزى برادران پادشاه نيز وارد شدند ، و هر روزه بزرگان و دوستان از مقولهء اوروف و جنرال پرتكين و گراف همسايه و ديگران ، خدمت ايلچى مىآمدند و مژدهء آمدن پادشاه را مىدادند ، كه اين چند يوم وارد خواهد شد . و صاحبى ايلچى روزها قدرى به درس و مشق انگريزى و پاره‌اى به صحبت كتاب و بعضى اوقات بگردش مشغول بودند و روز به شب مىرسيد . اگرچه اين روزها شش هفت ساعت و شب هفده هيجده ساعت مىبود اما به اين نسبت مىگذشت و ديگر امرى كه تحرير آن لازم باشد واقع نبود .\r\nيوم چهارشنبهء چهارم : بعد از ناهار « 1 » رقعه‌اى از نزد لاردكلرك ايلچى انگريز ، خدمت صاحبى آوردند كه در كمال ادب قلمى نموده بود . كه مرا شوق ملاقات شما بسيار است و هر وقت را معين مىنمايند اعلام داريد كه من به ديدن آمده باشم .\r\nصاحبى ايلچى فردا را قرارداد ، و جواب رقعهء او را قلمى و ارسال نزد او نمودند .\r\nاين شب جمعى از بزرگان در منزل صاحبى ايلچى موعود بودند همگى آمده ، غذا صرف كردند و صحبت منحصر به آمدن پادشاه بود .\r\nبعد از اينكه آنها غذا صرف كرده به منزل خود رفتند ، صاحبى ايلچى اين شب ساعتى به رسم بازديد به منزل اوروف رفته او را ملاقات كردند ، و او لوازم عزت و احترام به‌جا آورده ، در آنجا چاى « 2 » صرف كرده ، معاودت به منزل نمودند و استراحت شد .\r\nيوم پنجشنبه پنجم : بعد از ناهار « 1 » سرآب پرتر انگريز كه از جملهء دوستان بود خدمت صاحبى ايلچى آمده كه اليوم لاردكلرك به ديدن شما مىآيد و مذكور نمود كه من از دولت انگريز نايب و سكرترى او شده‌ام . او ساعتى توقف كرده به منزل خود رفت . بعد لاردكلرك به ديدن صاحبى ايلچى آمده ، تعارفات رسمى بسيار بجاى آورده از هرجا و هر مقوله صحبت در ميان بود ، و نويد بسيار مىداد كه هر چند از دولت انگريز به من حكمى و اشعارى نشده ، لكن من در انجام مهام شما به قدريكه توانم و شايستهء خود دانم ، سعى و كوشش مىنمايم . بعد از اظهار اين مقوله گفتگوها و صحبت‌ها به منزل خود رفت .\r\nصاحبى ايلچى قدرى سوار گاريت شده بگردش مشغول شدند . و آن روز ميرزا يوسف نايب ايلچى بخارا آمده ، خواهش نمود كه من اراده دارم كه از راه ايران ، بسرحد روم رفته باشم . سفارش‌نامه از من به سردار والاتبار ايروان نوشته باشند .\r\nصاحبى ايلچى در اين خصوص مكتوبى به سردار كثير الاقتدار ايروان قلمى و تسليم او نمودند و او روانه شد . ديگر امرى واقع نبود .\r\nيوم جمعهء ششم لغايت چهارشنبهء يازدهم : امورى كه روى داد ، به اين تفصيل است .\r\nروزى بعد از ناهار « 1 » صاحبى ايلچى به رسم بازديد به خانهء لاردكلرت ايلچى انگريز\r\n\r\n\r\n","description":"","footnote":"\r\n( 1 ) - متن : نهار .\r\n( 2 ) - متن : چاهى .\r\n","page_name":" 231 ","page_number":303},
  {"content":"\r\n\r\nرفتند . در آنجا خود و زن و دختران او و اهالى انگريز كه حضور داشتند اقسام عزت و احترام و تعارفات رسمى بجاى آورده ، و صاحبى ساعتى در آنجا توقف و معاودت نمودند .\r\nروزى پاره‌اى نوشتجات از جانب سردار تفليس به‌جهت صاحبى ايلچى آوردند كه بعضى وقايع را قلمى نموده بود از جمله توقف موكب همايون شاهنشاهى را در خراسان تحرير كرده بود بعد از مطالعهء آنها از جانب لاردكلرك يكى از بزرگان انگريز آمده وعده ضيافت شب را از ايلچى خواست . قدرى از شب گذشته سوار گرديده ، به خانه او رفتند .\r\nبعد از معاودت ، از وضع و اثاث « 1 » و خانه و دستگاهى كه او به جهت خود برپا كرده و ميزى كه گسترده بود ، و اسبابى كه در آنجا چيده و آماده كرده بود ، بيانى مىنمود كه ثانى دستگاه و اساس سلطنت است ، و چندان مغايرتى با وضع پادشاه آنها ندارد ، و اين دستگاه و اساس را كه برپا كرده بيشتر جهت اين است كه سالى دوازده هزار تومان مواجب ، و دوازده هزار تومان به‌جهت اخراجات از دولت انگريز به‌جهت او مستمر و برقرار است . كه تسليم او مينمايند و به‌علاوه اخراجات ضيافت و بعضى تعارفات ديگر هم ، كه از او نسبت به هر كس و هر جا روى دهد ، از دولت داده مىشود .\r\nو دخلى به مواجب و اخراجات او ندارد ، و اسباب ميز اعم از طلا و نقره و پاره‌اى چيزهاى ديگر نيز از دولت انگريز به او داده شده ، اين است كه او هم اين وضع و سامان را برخود چيده است .\r\nاز جمله خانهء نشيمن خود را سالى دو هزار تومان كرايه ميدهد . ساير اثاث « 1 » آن را از اين قرار ميتوان قياس نمود كه در آن خانه از مقولهء آينه و تصوير و صندلى و كرسى و ميز و چهل‌چراغ‌ها و شمعدان‌ها و اسباب‌هاى طلا و نقره چه‌قدر و به چه مرتبه است .\r\nبارى روز ديگر لارد موصوف ، با زن و دختران خود و چند نفر ديگر زنان و مردان انگريز به منزل صاحبى ايلچى آمده ، خواهش ملاحظهء فيل‌ها را نمودند ، و صاحبى ايلچى را برداشته به اتفاق بر فيل‌خانه رفته ، ساعتى به ملاحظهء آنها مشغول و معاودت نمودند . و اين روز زن پادشاه كه همراه او بود ، وارد پتربورغ گرديد .\r\nمادر پادشاه آدمى نزد صاحبى ايلچى فرستاد . خبر ورود زن پادشاه ، و مژدهء آمدن پادشاه را آورده صاحبى ايلچى اظهار رضامندى و خوشنودى بسيار نمودند ، و او به منزل خود رفت . شبى از شبها در خانهء باليور انگريز صاحبى ايلچى موعود بودند ، در آنجا رفتند لاردكلرك و زن و دختران او نيز در آنجا حضور داشتند . و تعارفات رسمى دوستانهء بسيار بجا آورده بودند . ديگر امريكه تحرير آن لزومى داشته باشد واقع نبود .\r\nيوم پنجشنبهء دوازدهم : بعد از ناهار « 2 » ، صاحبى ايلچى قدرى سوار گاريت شده ، گردش نمودند . و بعد از معاودت چند نفر از بزرگان روس به ديدن آمده ، ساعتى مشغول صحبت بودند و به منزل خود رفتند . پاسى از شب گذشته ، مشخص گرديد كه پادشاه روس بدون اطلاع همه‌كس در عين بىساخته‌گى به تنهائى وارد پتربورغ و به خانهء خود رفته . چون قاعده اين است كه در هر اوقات كه پادشاه در شهر پتربورغ است ، علم سفيدى كه به نشان قراقوش آن را دوخته‌اند ، در بام خانه پادشاه بر سر پا مىنمايند و\r\n\r\n\r\n","description":"","footnote":"\r\n( 1 ) - متن : اساس .\r\n( 2 ) - متن : نهار .\r\n","page_name":" 232 ","page_number":304},
  {"content":"\r\n\r\nهروقت حضور ندارد ، آن را برميدارند .\r\nطلوع صبح صاحبى ايلچى آدمى فرستاد كه ملاحظه نمايند . خبر رسانيدند كه علم برپا شده است ، مشخص شد كه پادشاه بىخبر وارد گرديده ، قدرى از روز گذشته ملاحظه نموديم كه جوانى بلندقامت و نيكوصورت با شأن و شوكت تمام يكه و تنها از روى سنگ‌بند خيابان كوچهء درب منزل ما عبور مىنمايند و درشكه دواسبه‌اى ، يك نفر آدم را عقب او مىكشد ، و لباس به طريق تمام خلق اروس بلاتفاوت دربر دارد . مشخص شد كه پادشاه است ، و پياده قدرى مىخواهد راه رفته باشد .\r\nصاحبى ايلچى از ديدن او و اين طريق ، بىساخته‌گى به راه رفتن و شب هنگام بدون اطلاع خلق به خانهء خود آمدن حيرت نمودند و پادشاه از آن راه عبور نمود . هركس كه به او مىرسيد به آئين خود كلاه برداشته تعارف مىكرد ، و او هم با هر كس برخورد نمىنمود ، تا اينكه معاودت به خانهء خود نمود . چون فيما بين تمامى يوروپ از فرانسه و اروس و انگريز و پروس و سايرين عهدى و دوستى واقع شده بود كه تمامى با يكديگر يك جهت و متحد باشند ، و ناپليان هم از ميان برداشته شده بود ، و قرال قديم فرانسه را از انگريز آورده در پاريس پادشاه كرده بودند . به جهت شاديانهء اين وقايع ، همين روز به حكم پادشاه ذيجاه ، يكصد و يك توپ در شهر پتربورغ انداختند و مردم به عزت و شادى مشغول بودند .\r\nصاحبى ايلچى را نيز در اين روز به‌جهت ورود پادشاه ، سرورى در خاطر راه يافته بود . و آن روز را بخوشوقتى به شب رسانيدند .\r\nيوم جمعهء سيزدهم لغايت جمعهء بيستم : تفصيل امورات وقوعى اين است كه يك روز ، ده طاقهء شال وسط ، و يكهزار تومان وجه نقد ، به سيد كاظم ، تاجر گيلانى داده شد و موازى ده طاقهء شال رضائى دور بوته و سلسلهء فرد اعلا از مشار اليه گرفته شد كه ضميمهء هداياى پادشاهى شده باشد .\r\nروز ديگر به علت وفور سردى هوا و كثرت برف و يخ صاحبى ايلچى قدغن نمودند كه به‌جهت هر يك فيل‌ها يكزوج چكمه « 1 » دوخته و سرانجام كرده باشند كه هنگام بردن هدايا و فيل‌ها از شدت سرما آسيبى به آنها برسد .\r\nروز ديگر پرنس ليوجين ، از جانب پادشاه ، نزد صاحبى ايلچى آمده ، حال‌پرسى كرده ، و نويد بسيار در باب محبت پادشاه نسبت به صاحبى داد و قدرى صحبت داشته ، به منزل خود رفت .\r\nديگر اين روزها ، مكرر بزرگان روس و انگريز نزد صاحبى ايلچى ، بسيار آمد و شد مىنمايند و امر ديگر واقع نبوده كه تحرير آن لازم باشد .\r\nيوم شنبهء بيست و يكم : بعد از ناهار « 2 » گراف‌نسل‌رود ، وزير پادشاه ، به‌ديدن صاحبى ايلچى آمده و از جانب پادشاه پيغامات متعارفانه و تواضعات مشفقانه آورده و اقسام دلجوئى و تعارفات رسمى كرده بعد مذكور نمود كه چون فردا كه يوم يكشنبه است عيد كبير پادشاه ماست ، و شب جميع بزرگان و اعزه و اعيان و ايلچيان تمام يوروپ\r\n\r\n\r\n","description":"","footnote":"\r\n( 1 ) - مج : كليچه .\r\n( 2 ) - متن : نهار .\r\n","page_name":" 233 ","page_number":305},
  {"content":"\r\n\r\nكه در پتربورغ مىباشند ، در خانهء پادشاه موعود هستند ، پادشاه را از وفور رأفت و محبت با شما منظور اين است كه اين شب ، شما هم به رسم تبديل به خانهء پادشاه آمده باشيد و موعود باشيد و پادشاه را ملاقات نمائيد . بعد از اين فقرات يك هفتهء ديگر پادشاه حكم خواهد فرمود كه شما روانهء خارج شهر پتربورغ گرديده باشيد و مجددا با اساس و دستگاه استقبال و عزت و احترام هر چه تمامتر ، به شهر پتربورغ ، داخل شده باشيد ، و با اساس تمام به دربار پادشاهى آمده باشيد .\r\nصاحبى ايلچى نظر به اظهار رأفت و محبت پادشاهى قبول نموده ، وعده دادند گراف نسل‌رود وزير از قبول اين مطلب خوشنود گرديده ، به دربار پادشاهى معاودت نمود . بعد از ساعتى لاردكلرك ايلچى بزرگ دولت انگريز از جانب پادشاه نزد صاحبى ايلچى آمده و به‌علت قبول امر مذكور بسيار اظهار رضامندى و خوشنودى پادشاه را از صاحبى ايلچى نموده و صحبت بسيار از هر مقوله داشته به منزل خود رفت . بعد چند نفر ديگر از بزرگان روس به تواتر آمده هر يك مذكور نمودند كه پادشاه بسيار از شما راضى و خوشنود گرديده ، و اين طريق وعده خواستن او به خانهء خود و قبول كردن شما بسيار به‌جا و به موقع اتفاق افتاده و مزيد محبت و رأفت او نسبت به شما خواهد شد .\r\nيوم يكشنبهء بيست و دويم : كه عيد كبير پادشاه بود بعد از ناهار « 1 » صاحبى ايلچى قدرى گردش در منزل نموده و پاره‌اى مطالعهء كتاب كرده ، قليلى از شام گذشته به وضعى كه شايست و بايست خود را آراسته گردانيدند .\r\nمهمانداران آمدند با اتفاق آنها و همراهى همراهان و چند نفر ايتام سوار گرديده ، به خانهء پادشاه رفتند ، درب خانهء پادشاهى كه رسيدند ، جمعى از خدمتكاران سراى پادشاهى شمع‌هاى كافورى در دست گرفته سر راه آمدند . تا اينكه از پله‌اى چند گذشته داخل خانه شديم . جميع كثيرى از بزرگان و اعزه و اعيان و باشيان به رسم استقبال ، سر راه صاحبى ايلچى آمده لوازم عزت و احترام به‌جاى آوردند و همه‌جا در اطراف صاحبى ايلچى مىرفتند ، تا داخل اوطاقى از خلوتهاى پادشاهى شدند . چون پادشاه خود تنها در اوطاقى جنب همين اطاق مىبود ، به‌قدر سه چهار دقيقه ، صاحبى ايلچى در اينجا توقف نمودند . درب اوطاق باز شد ، نسل‌رود وزير و بزرگانى كه بودند به صاحبى ايلچى اظهار نمودند كه داخل شويد .\r\nصاحبى ايلچى داخل شدند ، پادشاه تنها در آنجا ايستاده بود . واحد ديگر در آنجا نبود و داخل نشد ، صاحبى ايلچى كه شرفياب شدند ، لوازم تعظيم و تكريم بجا آوردند .\r\nپادشاه قدرى پيش آمده دست صاحبى ايلچى را به دست خود گرفته ، به زبان انگريزى ابتدا در مقام استفسار صحت ذات همايون صفات شاهنشاه عالم‌پناه و نواب اشرف و الا برآمده صاحبى ايلچى به وضعى كه لازم مىدانست جواب بيان كرده ، بعد پادشاه به صاحبى ايلچى فرمود كه البته اين معنى بر پادشاه جمجاه ايران ظاهر است كه باعث دعوا و منازعه با دولت ايران ما نبوده‌ايم و در عهد پدر من آغاز منازعه شد ، و حضرات گرجى باعث شدند ، و ما هميشه طالب دوستى و اتحاد با آن دولت بوديم . صاحبى ايلچى جواب عرض كرد كه لله الحمد\r\n\r\n\r\n","description":"","footnote":"\r\n( 1 ) - متن : نهار .\r\n","page_name":" 234 ","page_number":306},
  {"content":"\r\n\r\nدر عهد شما اساس دوستى و يك جهتى فيما بين دولتين عليتين محكم و استوار گرديده ، پادشاه را از اين جواب بسيار خوش آمده ، نويدها و وعده‌ها مىداد ، و به صاحبى ايلچى اظهار دلجوئى و رأفت و محبت بسيار كرده ، فرمود كه البته در اين روزها كريل كه چاپار بوده باشد روانهء دولت عليه ايران كرده باش و مراتب دوستى و محبت و يك جهتى ما را به پادشاه جمجاه خود عرض كن ، بعد از اين فقرات پادشاه بيان فرموده ، كه ناپليان مصدر خرابى بسيارى [ از 
  ] ولايات و برطرفى خلق گرديده ، و عاقبت خود تمام و دولت او منقرض شد .\r\nصاحبى ايلچى جواب عرض كرد كه هر كس از حد خود تجاوز كند و دست تعدى به خانه و مال ديگرى دراز كند دور نيست كه زمان دولتش منقرض و شيرازهء سلطنتش منقطع گردد ، پادشاه قدرى تأمل فرموده ، تصديق نمود ، و بعد صاحبى ايلچى را نوازشات گوناگون و تلطفات از حد فزون كرده ، نويد و وعده‌هاى زياد داده ، صاحبى ايلچى را مرخص و حكم نمود كه بايد به ديدن زن و مادر و برادران پادشاه رفته باشند . صاحبى ايلچى از خدمت پادشاه مرخص و از اوطاق بيرون آمدند ، و اين تكلمات و جواب سئوال‌ها در اين شب لاغير فيما بين پادشاه و صاحبى ايلچى روى داد . احدى حضور نداشت مگر دو غلام سياه كه در [ جلو 
  ] در « 1 » ايستاده و در « 1 » اوطاق را بسته بودند ، اما او از تكلم ايشان مسموع مىشد ، بعد از اينكه صاحبى ايلچى از آن اطاق بيرون آمدند ، پادشاه همراهان صاحبى ايلچى را نزد خود طلبيده ، حقير و ميرزا عبد الحسين با يك نفر ديلماج كه در خدمت صاحبى ايلچى بود ، داخل آن مكان شديم ، بعد از تعظيم و تكريم پادشاه ، قريب به ما آمده به زبان اروسى در مقام تحقيق و استفسار احوال ما برآمد و پرسيد كه چگونه ايام بر شما در اينجا مىگذرد ، و مكان و منزل شما چه نوع است و ما بسيار طالب اين معنى مىباشيم كه بر ايلچى بزرگ دولت عليهء ايران ، و همراهان او ، در اين مملكت از هر جهت ايام به خوشى گذشته باشد . و پارهء نوازشات ديگر فرموده ، ما هم لوازم شكرگذارى الطاف او را بجاى آورديم و مرخص نموده ، از آنجا بيرون آمديم ، گراف استال كه اعظم بزرگان است ، با جمعى از بزرگان ديگر نزد صاحبى ايلچى آمده ، اظهار نمودند كه به ديدن زن پادشاه رفته باشيم . آنها و صاحبى ايلچى و همراهان به مكان زن پادشاه رفتند . در آنجا به همين نسبت به قدر دو سه دقيقه توقف ، و بعد صاحبى ايلچى را به فرده ، خواسته داخل اوطاق زن پادشاه شدند .\r\nزن پادشاه سر و گردن و آغوش خود را به مرواريد درشت و الماس و پارهء جواهرات ديگر زينت كرده بود و در آنجا ايستاده بود . صاحبى ايلچى كه داخل شدند ، چون زبان انگريز و لسان فرانسه را خوب تكلم مىكرد ، پيش آمده دست خود را به دست صاحبى ايلچى داده و به زبان انگريزى با صاحبى ايلچى در كمال رأفت و مهربانى تكلم كرده و استفسار احوال ايشان را نموده و هر قسم دلجوئى و نوازش كه لازم بود به عمل آورده ، صاحبى ايلچى بيرون آمدند . حقير و ميرزا عبد الحسين را احضار كرده ، رفتيم بعد از تعظيمات رسمى پيش آمده ، دست خود را به دست ما داده و ما بوسيديم . و او اظهار محبت و نوازش بسيار كرده ، بيرون آمديم . و به همان نهج بزرگان با صاحبى ايلچى\r\n\r\n\r\n","description":"","footnote":"\r\n( 1 ) - متن : درب\r\n","page_name":" 235 ","page_number":307},
  {"content":"\r\n\r\nهمراهى نمودند ، تا به مكان توقف مادر پادشاه رفتيم . او هم از هر مقوله جواهرات بسيار ، خاصه مرواريد درشت و الماس ، زينت سر بر آغوش و گردن خود كرده بود و ملاقات او هم بدون تغيير به وضع ملاقات زن پادشاه واقع شد .\r\nو از آنجا بيرون آمده ، به مكان برادران و همشيره‌هاى پادشاه رفتيم ، و هر يك آنها را به قسمى كه شايسته بود ملاقات كرده هر كدام كه زبان انگريزى را آموخته بودند با صاحبى ايلچى تكلم مىنمودند و تمامى ايشان عزت و محبت و احترام بسيار نسبت به - صاحبى ايلچى به عمل آوردند . بعد از فراغ از اين فقرات ، به اتفاق همگى همراهان به اوطاقى كه محل رقص و مكان بال مىگفتند رفتيم اوطاقى است بسيار وسيع سقف و ديوار و اطراف آن تمام منقش ، تصويرات بسيار و آينه‌هاى بلندقد ، و چهلچراغ‌هاى طلا و نقره ، و شمعدانها و هر مقوله اثاث و اسبابى كه آئين ايشان است در آنجا بىحد و بسيار مىبود . و تقريبا به قدر سه چهار هزار شمع كافورى در تمامى اطراف در شمعدانها و چهلچراغها مىسوخت ، كثرت بسيارى از زنان و دختران تمام بزرگان و مردان ايشان در آن مكان بود ، و هر يك از زنان و دختران به قدر حال الماس و جواهرآلات بسيارى از هر چيز و هر مقوله زينت برودوش و زيب گردن و آغوش خود ساخته ، به آئين خود لباس‌هاى لطيف پوشيده ، سر تا حد پستان باز و آهنگ رقص و عشرت بر خود ساز كرده بودند و مردان نيز در آنجا گردش مىنمودند . صاحبى ايلچى كه وارد آن مكان شدند ، تمامى زن و مرد ايشان نزد صاحبى ايلچى آمده ، بعضى به زبان انگريزى پاره‌اى به لفظ اروسى تعارفات و تواضعات رسمى به جاى مىآوردند . در آنجا قدرى توقف و با آنها گفتگو و صحبت در ميان داشتند ، كه آثار آمدن پادشاه ظاهر گرديد .\r\nصاحبى ايلچى در مقابل آن درى « 1 » كه پادشاه وارد مىشد ايستادند و تمامى آن زنان و مردان ، به نظامى كه دارند ايستاده شدند . ابتدا به قدر يكصد نفر از بزرگان و باشيان كه تمامى لباس آنها كلابتون و پولك‌دوز است پيش پيش آمدند ، بعد پادشاه دست مادر خود را در دست گرفته ، وارد و در [ جلو 
  ] در « 2 » اوطاق ايستاده شد و كلاه از سر برداشته در دست گرفته ، تعارف و برخوردى به تمام اهل آن مجمع نمود . و پيش آمد و از عقب آن ، زن پادشاه و همشيره‌هاى او و دامادها كه تازه از هر قرال به جهت گرفتن آنها آمده بودند وارد آن مكان شدند . تمام خلق نيز تعظيم و تكريم به جاى آوردند . بعد از ورود ، پادشاه ابتدا دست مادر خود را گرفته و به آئين خود به گردش و رقص مشغول گرديد .\r\nجمع كثيرى سازنده و نوازنده ، در مكان علىحده « 3 » كه در بلندى واقع بود مرئى « 4 » نبود كتاب‌ها و شمعدان در پيش روى خود گذاشته و هر يك سازى به تركيب غريبى در دست گرفته و ملاحظهء كتاب مىكردند . و از روى كتاب ساز و نوا مىنواختند .\r\nپادشاه قدرى كه با مادر خود رقص و گردش نمود ، بعد نزديك يك‌يك زنان و دختران بزرگان كه در آنجا حضور داشتند آمده و دست هر يك را در دست گرفته و مشغول رقص و گردش مىشد و بزرگان و اعيان و ايلچيان و سايرين كه در آنجا حضور داشتند نيز هريك دست هر زنى را كه خواسته مىگرفتند و رقص مىكردند . و بعضى هم دست زن و مادر و خواهرهاى پادشاه را گرفته رقص و گردش مىنمودند . و در بين رقص و گردش\r\n\r\n\r\n","description":"","footnote":"\r\n( 1 ) - متن : دربى\r\n( 2 ) - متن : درب\r\n( 3 ) - متن : علاحده\r\n( 4 ) - متن : مرعى\r\n","page_name":" 236 ","page_number":308},
  {"content":"\r\n\r\nچندين دفعه پادشاه و زن و مادر و خواهرهاى پادشاه و برادران او به تواتر نزد صاحبى ايلچى آمده هر يك نوازشى تازه و اظهار محبت و رأفت بىاندازه مىنمودند ، و به زبان انگريزى و اروسى با صاحبى ايلچى صحبت‌ها مىداشتند و همهء مردم در آنجا به عيش و طرب و رقص و صحبت مشغول بودند .\r\nچون صاحبى ايلچى به علت بسيارى كثرت و جمعيت و رقص كردن آنها و ايستادن ، طالب اندك استراحتى بودند ، بعد از مدت زمانى از آن مكان به مكان ديگر رفته ، كه فى الجمله استراحتى حاصل شود ، و ساعتى نشسته باشند . وارد اين مكان كه شدند ، مشخص شد كه اين اوطاق اوطاقى است كه در هنگام ديوانخانه نشستن ، پادشاه در آنجا آمده در روى تخت مىنشيند و مردم به دربار او حاضر مىشوند .\r\nوسعت و زينت اين اوطاق از حد قياس بيرون است . در اطراف آن ستان‌هاى بلندقد قوىهيكل از سنگ مرمر تراشيده و منقش كرده ، نصب كرده‌اند . و تمام سقف آن را تصاوير فرنگى به اقسام مختلف كشيده‌اند . چهلچراغهاى طلا و نقرهء متعدد آويخته‌اند ، شمعدان‌هاى بسيار بزرگ ، از هر قسم و هر مقوله ، در اطراف چيده و گذاشته‌اند . تخت پادشاهى در صدر اوطاق گذاشته شده ، قدرى اطراف تخت را به تركيب خاص از كف زمين بلند كرده‌اند . و تنقيه و زينت و وسعت اين اطاق بسيار است .\r\nصاحبى ايلچى كه وارد شدند ملاحظه شد كه در اينجا صندلىها گذاشته شده و بسيارى از بزرگان و اعيان و زنان ، جوقه‌جوقه نشسته قمار مىبازند . و بازيها مىكنند و قمار - بازى هم در ميان اين طايفه عموما شيوع غريبى دارد . و كم كسى يافت مىشود كه شبى و روزى مشغول قماربازى نشود . برد و باخت فيما بين آنها بسيار اوقات ، چهل پنجاه هزار تومان اتفاق افتاده ، مذكور مىشد كه يكى از اكابر و اعيان آنها دولت بىنهايتى داشته ، شبى به قماربازى مشغول مىشود ، و تمام دولت خود را مىبازد و باز بر سر اثاث « 1 » البيت و خانه بازى مىكند آنها را [ نيز 
  ] مىبازد ، باز بر سر زن خود بازى مىكند آن را هم مىبازد ، حريف زن و مال و خانه و اسباب را تصرف مىكند . آن شخص از وفور غصه ، يك روز بعد بر طرف مىشود . اين معنى به عرض پادشاه مىرسد ، قدغن مىشود كه بازى قمار را موقوف دارند . بنابراين حال قليل احتياطى مىنمايند ، لكن باز شيوع كامل دارد ، و بسيار ملاحظه و شنيده شده كه دو نفر آدم در يك روز يا يك شب ده هزار تومان ، پنج هزار تومان ، دو هزار تومان ، كمتر بيشتر برد و باخت كرده‌اند . خلاصه بعد از ملاحظهء آنها صاحبى ايلچى در مكانى قرار گرفتند چون قاعده اين است كه در اين قسم شبها كه در هر جا اساس ضيافت و رقص برپا مىشود ، و مردم جمع مىشوند ، پيشخدمتان قهوه و چاى « 2 » و بعضى شربت‌هاى ديگر در مجموعه و فنجان‌ها كرده و در ميان خلق گردش مىكنند ، هركس از زن و مرد ، هرچه ميل دارد برداشته صرف مىنمايند .\r\nو بسيارى شيرينىآلات و ميوه و پارهء چيزهاى ديگر ، نيز در ظروف كرده به اطراف خلق گردش مىنمايند . هركس هر چه خواهد برداشته صرف مىنمايد . در آنجا قهوه و چاى « 2 » به‌جهت صاحبى ايلچى آوردند ، و صرف كردند . پادشاه و مادر خود نيز وارد اين\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - متن : چاهى\r\n","page_name":" 237 ","page_number":309},
  {"content":"\r\n\r\nمكان شدند ، و نزد پيشخدمتان رفته ، قدرى شربت و آبليمو صرف نموده ، نزد صاحبى ايلچى آمدند و پادشاه به زبان انگريزى باز تعارفات و نوازشات و دلجوئى بسيار به صاحبى ايلچى كرده ، ايشان هم جواب‌هاى متين مىدادند . و او گذشته مادر پادشاه نزد صاحبى ايلچى آمده به زبان اروس اظهار محبت و مهمان‌نوازى بىنهايت با ايشان كرده ، بعد مجدد عود به مكان رقص نمودند . صاحبى ايلچى در همين اوطاق بودند .\r\nبزرگان و زنانى كه در اينجا حضور داشتند ، هريك نزد صاحبى ايلچى آمده تعارفات به جاى مىآوردند ، تا اينكه هنگام صرف غذا شد . پادشاه و مادر و متعلقان او ، و صاحبى ايلچى و ساير مردم به اوطاق ميزخانه رفتند . آنجا مكانى است كه وسعت آن زياد از بعضى مكان‌هاى ديگر است ، و تمام اطراف آن اقسام درخت مركبات و گلها و رياحين بسيار در صندوق‌ها و كلوك‌ها در ميان گل گذاشته چيده‌اند . و نارنجستانى برپا كرده‌اند و ميزهاى متعدد دو سه فقره گسترده بودند ، و اسباب طلا و نقره و بلور و بارفطن و شمعدانها به آئين خود در بالاى ميزها گذارده بودند . و در چهلچراغها و شمعدان‌ها و اطراف آن مكان به قدر سه چهار هزار شمع كافورى روشن كرده بودند . يكى از آن ميزها كه خاصهء پادشاه و اندك از ساير آنها كوچك‌تر بود ، صاحبى ايلچى را نشان داد در صدر آن در مكانى كه پادشاه خود مىنشست نشانيدند و اطراف صاحبى ايلچى زن و همشيره‌هاى پادشاه و شوهرهاى آنها كه از قرال‌هاى فرنگ آمده بودند كه آنها را تزويج نمايند ، نشستند و لاردكلرك ايلچى بزرگ دولت انگريز و چند نفر بزرگان و دو سه نفر زنان ايشان نيز در سر همين ميز نشستند ، و قرار گرفتند . ساير زنان و مردان هر يك در سر ساير ميزها به جا و مكانى كه شايستهء آنها بود رفته نشستند و مشغول صرف غذا شدند ، پادشاه و مادر او ، در جائى توقف نكرده در ميان راه مىرفتند ، و ملاحظه مىكردند . به قدر پنج شش دفعه در بين صرف غذا ، پادشاه نزد صاحبى ايلچى آمده و دست در سر دوش صاحبى ايلچى گذاشته و اظهار محبت و رأفت و تكليف صرف غذا نموده و مذكور كرد كه شراب صرف نمائيد .\r\nصاحبى ايلچى جواب گفتند كه : صرف شراب آئين ما نيست و نخواهم خورد . پادشاه حكم كرد بير انگريزى كه آب جو است به‌جهت صاحبى ايلچى آوردند . و تكليف صرف كردن نمود ، صاحبى ايلچى صرف ننمودند و پادشاه مذكور فرمودند كه شما خاطر جمع داريد كه در يك هفتهء ديگر من اساس و دستگاهى به جهت استقبال شما برپا خواهم نمود كه تا اين زمان چنين عزت و احترامى به جهت احدى در هيچ جا واقع نشده باشد . و كسى نكرده باشد . اين شب شما مهمان مىباشيد و هنوز به رسم ايلچى بزرگ بودن ، من شما را نديده‌ام ، اين قسم نوازشات بسيار مىنمود . و هم‌چنين مادر پادشاه ، چندين دفعه نزد صاحبى ايلچى آمده ، هر چيز را تكليف خوردن مىنمود و اظهار محبت و مهمان‌نوازى مىكرد . به همين طريق پادشاه و مادر او گردش مىنمودند و خلق را تكليف صرف غذا مىكردند . تا اينكه همگى غذا صرف كرده ، از آن مكان برخاسته « 1 » ، به مكان اول كه محل رقص و بال بود آمدند . و در آنجا به طريقى كه پيش تحرير [ شد 
  ] قدرى ديگر زن\r\n\r\n\r\n","description":"","footnote":"\r\n( 1 ) - متن : برخواسته\r\n","page_name":" 238 ","page_number":310},
  {"content":"\r\n\r\nو مرد و تمامى آنها رقص كرده ، ساز و نوا مىنواختند . بعد از يك دو ساعت ديگر كه هنگام رفتن مردم شد ، صاحبى ايلچى از [ حضور 
  ] پادشاه مرخص گرديده ، با همراهان و مهمانداران معاودت به منزل كرده ، استراحت نمودند . اگرچه بزرگى و وسعت و اساس و زينت و وضع اين خانهء زمستانى پادشاهى به تفصيل تمام در روز ملاحظهء ارميتاج كه ملحق به همين خانه و اساس و دستگاه پادشاهى و بعضى چيزهاى غريبه از هر جا و هر قسم در آنجا بود ، تحرير شده است ، و ديگر در اين مقام مكرر نخواهد شد . اما همين‌قدر تحرير مىشود كه در اين شب از قرارى كه تحقيق شد و به وضوح پيوسته بود ، بيست و هفت هزار شمع كافورى در اوطاقها و مكان‌هاى آن « 1 » روشن شده بود ، سواى طبقات زير و راه‌روها . مذكور مىكردند كه شبى مجلس مسخرات « 2 » در اين خانه برپا بود بيست و چهار هزار آدم در آنجا بودند كه نوشتهء مرخصى دخول در دست داشتند ، سواى خدمه و اشخاصى كه بدون نوشته در آنجا بودند . به علاوهء اينها نيز به قدر چهار پنج هزار نفر كشيك‌چيان كه هميشه در اين مكان در اوطاق و جاها مشغول كشيك هستند ، نيز مىبودند . چنانچه اين شب هم از سپاه كواردى كه بهترين و زبدهء سپاه روس است و تمامى بلندقامت و با هيأت و با لباس رنگين شمشيرهاى برهنه در دست گرفته و بعضى تفنگهاى صف‌شكن نيز در دست دارند ، به‌قدر چهار پنج هزار نفر در اينجا به‌نظر آمد .\r\nالحق اساس سلطنت و دستگاه شاهى اين پادشاه ، از هر جهات نسبت به ساير قرال‌ها برترى تمام دارد . و در اين اوقات انتظام كلى به همرسانيده است .\r\nخود پادشاه جوانى است بلندقامت و با شأن و شوكت و بسيار خوش‌رو و خوش‌كلام هميشه با تبسم تكلم مىنمايد ، اما با وجود اينكه مدت چهل سال از سن او بيشتر نگذشته فى الجمله ضعف باصره و ثقل « 3 » سامعه بهمرسانيده ، عينك بزرگى در دست دارد ، و دايم در او مىنگرد و هر كه را مىخواهد از روى آن ملاحظه مىكند و مىطلبد و تكلم مىنمايد و هر كه او را جواب مىگويد . لازم است كه اندك به آواز بلند جواب گفته باشد ، تا خوب بشنود .\r\nبا اين‌همه دستگاه و اساس سلطنت به‌طريق ساير خلق لباس مىپوشد كه به هيچ‌وجه مغايرت ندارد .\r\nمگر نشانى كه به گردن و سينهء خود آويزان كرده كه از آن « 4 » شناخته مىشود كه پادشاه است ، و الا در ساير اوضاع ظاهرى فرقى با عاملهء خلق ندارد و بسيار بىساخته و بىتكبر است . چنانچه در هر اوقات كه در كوچه و راه و خانه‌ها به تنهايى گردش مىنمايد و به راه مىرود زنان و مردان به محض شناختن او « 5 » تعظيم و تكريم كرده ، تعارف مىنمايند . او هم دقيقه‌اى ايستاده ، حال‌پرسى از آنها مىنمايد و تعارف مىكند و به راه مىرود . از اين است كه تمام خلق روس او را پرستش مىنمايند و خداى ثانى خود مىدانند .\r\nبه‌هرحال به‌علت وفور رأفت پادشاه ، و محبت كسان او نسبت به صاحبى ايلچى ، و وعده‌ها و نويدهائى كه مىدادند ، قدرى اميدوارى به جهت همگى ما به هم رسيده ، بعد از معاودت به منزل در عين خوشحالى استراحت نموديم .\r\n\r\n\r\n","description":"","footnote":"\r\n( 1 ) - متن : او\r\n( 2 ) - متن : مصغرات\r\n( 3 ) - متن : سقل\r\n( 4 ) - متن : او\r\n( 5 ) - متن : آن\r\n","page_name":" 239 ","page_number":311},
  {"content":"\r\n\r\nيوم دوشنبهء بيست و سيم : بعد از ناهار « 1 » چند نفر از بزرگان و دوستان صاحبى ايلچى به ديدن آمده از هر جا صحبت مىداشتند ، تا اينكه گفتگو در باب هداياى پادشاهى در ميان آمد . صاحبى ايلچى به وضعى كه مىدانستند تفصيل آنها را بيان كردند . آنها مذكور نمودند كه هر گاه از جانب شاهنشاه عالم‌پناه ايران ، نشان مرصعى كه نشانهء زيادتى دوستى و يكرنگى است ضميمهء اين هدايا مىبود بسيار به‌جا و به موقع بود .\r\nصاحبى ايلچى از مفاد كلام ايشان چنين يافتند كه گاه باشد از دولت اشاره‌اى در اين باب شده باشد ، افسوس مىخوردند كه كاش نشانى از شاهنشاه جمجاه همراه داشتيم و ضميمهء هدايا مىنموديم . بعد از زمانى آنها به منزل خود رفتند ، و صاحبى ايلچى قدرى گردش نمومده آن روز به شب رسيد و امر ديگر واقع نبود كه تحرير شود .\r\nيوم سه‌شنبهء بيست و چهارم : بعد از ناهار « 1 » و ملاحظهء درس و مشق انگريزى ، صاحبى ايلچى قدرى گردش نمودند . اين شب در خانهء لاردكلرك ، ايلچى بزرگ دولت انگريز موعود بودند . ساعت پنج از ظهر گذشته روانهء آنجا شدند . به ورود خانهء او ، لارد مذكور با جمعى از بزرگان انگريز سر راه آمده ، لوازم عزت و احترام به جاى آورده ، داخل خانه شدند . در آنجا به قدر دويست نفر بزرگان و اعيان روس و ايلچيان همهء قرال‌ها كه در پتربورغ بودند ، حضور داشتند ، همگى رسم تعارف و احترام با صاحبى ايلچى به جاى آورده ، ساعتى نشسته به صحبت مشغول و بعد در سر ميز كه مكان صرف غذا مىباشد رفتند . لارد مذكور ميزى گسترده بود در كمال آرايش و آراستگى ، اسباب طلا و نقره و ظروف بلور و بارفطن و شمعدان‌ها و چلچراغها و گلدان‌ها ، در روى ميز چيده و گذارده بود ، و اساسى برپا داشته بود ، كه بدون اغراق چهل پنجاه هزار تومان قيمت آن اسباب به‌نظر مىآمد و از مأكولات آنچه به آئين ايشان به خاطر مىرسيد در آنجا موجود و آماده ساخته بود . تمامى خلق [ حاضر 
  ] بر سر ميز نشسته ، ظروف و اسباب طلا و نقره نزد هر يك گذاشتند و مشغول صرف غذا و صحبت بودند ، تا اينكه مدت زمانى گذشت و غذا صرف كرد . بعد از آنجا برخاسته به مكان اول رفتند . در آنجا ساعتى توقف كرده ، معاودت به منزل نموده ، استراحت كردند .\r\nيوم چهارشنبهء بيست و پنجم لغايت جمعه بيست و هفتم : در منزل به سر مىبرديم و امرى كه توان تحرير نمود واقع نبود . روزى صاحبى ايلچى قدغن نمودند كه بيدق شير و خورشيدى از پارچهء ممتاز ، سرانجام كرده باشند كه هنگام برپا كردن اساس استقبال ، همراه باشد و به نحو فرمودهء ايشان ، كاركنان سعى در اتمام آن نموده ، بيدق بسيار خوب ممتازى سرانجام و آماده نمودند . ديگر امرى روى نداد .\r\nيوم شنبهء بيست و هشتم : بعد از صرف ناهار « 1 » گراف نسل رود وزير و كنيارساله قف كه پرنس و عمله بزرگان و صاحب چندين نشان بود و جنرال نكرى ديلماج كه از اهل كريك است و حال به‌علت ديلماجى اعتبار بسيار در اينجا به هم رسانيده ، به ديدن صاحبى ايلچى آمدند و بسيارى از مراتب رأفت و محبت پادشاه را نسبت به صاحبى ايلچى بيان نمودند ، و دستورالعملى از سركار پادشاهى آورده به دست صاحبى ايلچى دادند كه پادشاه حكم\r\n\r\n\r\n","description":"","footnote":"\r\n( 1 ) - متن : نهار .\r\n","page_name":" 240 ","page_number":312},
  {"content":"\r\n\r\nفرموده ، كه شما در شب غرهء شهر صفر از منزل خود با تمامى ايتام و اسباب و اسبان و فيلان هدايا به خارج شهر پتربورغ كه خانه و عمارات و باغ عالى واقع است و هشت ورث راه به شهر مسافت دارد ، بايد رفته باشيد كه اساس و دستگاه استقبالى از مقولهء گاريت‌هاى خاصهء پادشاهى و تمامى بزرگان و اعزه و اعيان روسيه با ملزومات ديگر در آنجا نزد شما فرستاده و شما را به عزت و احترام هر چه تمامتر داخل شهر پتربورغ نمايند .\r\nصاحبى ايلچى دستورالعمل را گرفته مطالعه نمودند قرار اساس و دستگاهى كه به‌جهت عزت و احترام و استقبال داده و نوشته بودند ، نقصى نداشت ، مگر اينكه نوشته بودند كه علم‌هاى پادشاهى كه در دست سپاه است و به‌جهت احترام شما در سر راه مىآورند تعظيم نمىنمايند .\r\nصاحبى ايلچى به نسل‌رود وزير گفتند كه در اوقات رفتن من به لندن با وجود نبودن ايلچى بزرگ ، علم پادشاهى تعظيم و تكريم كرد . جهت چيست كه در اينجا اين طريق قرار داده شده به جواب گفت كه مدتيست كه اين قانون در اروس برپا شده است كه علم پادشاهى به جهت هيچ پادشاهى ، تعظيم نمىنمايد . شما اين فقره را عفو نمائيد . زيرا كه از هر جهت از جهات اساس كه به جهت احترام شما برپا داشته‌اند تا اين زمان در دولت روس به جهت احدى ، نه ايلچى روم و نه ايلچى قرال‌ها ، و حتى ايلچى ناپليان برپا نداشته‌اند . صاحبى ايلچى ساكت گرديده ، ديگر سخنى مذكور نكردند ، و قبول حكم پادشاهى را نمودند .\r\nحضرات مذكور ساعتى توقف و روانهء منزل خود گرديدند . صاحبى ايلچى تمامى عمله‌جات و همراهان خود را طلبيده ، هريك را به نوعى كه شايستهء احوال او بود شالها و لباس‌هاى زرى و غير آن دادند ، و قدغن نمودند كه همگى خود را درنهايت خوبى آراسته گردانيده باشند . و آن روز اوقات صرف اين فقرات بود تا به شب رسيد .\r\nيوم يكشنبهء بيست و نهم كه سلخ شهر محرم الحرام بود : چون بايست كه فردا صبح كه غرهء شهر صفر است ، همگى در مكان معهود رفته باشيم ، در اين روز آنچه از مقولهء رخوت و اسلحه و اسباب و اساس كه ايتام در كار داشتند ، صاحبى ايلچى حكم كرده موجود و آماده و مهيا نمودند . تخت فيل را در كمال آرايش و زينت بر او بستند ، جل‌ها و اسباب زرى بر فيل‌ها پوشانيدند . پاى آنها را در چكمه كردند كه مبادا به علت سردى هوا و كثرت برف و يخ ، ناخوشى به آنها روى دهد . و اسبان هدايا را تمام جل و بنه و اسباب نيكو پوشانيدند . رشمه‌هاى طلا و كله‌گى و ساير اسباب آنها را زينت سر و گردن آنها نمودند و بعد از اينكه از هر جهت و هر حيث آراستگى تمام ، و آرايش مالاكلام ، در همهء امور به هم رسيد و خاطرجمعى به جهت صاحبى ايلچى حاصل گرديد كه ناتمامى در امور واقع نيست ، قدغن نمودند كه پاسى از شب فيل‌ها و فيل‌بانان و جلوداران و اسبان هدايا با بعضى از ملازمها روانهء مكان معهود شده باشند كه يك ساعت به طلوع صبح مانده نيز خود حركت و روانهء آنجا شده باشند . هنگام شام گراف نسل‌رود وزير و جنرال نكرى ديلماج مجددا به منزل صاحبى ايلچى آمده فقرات بسيارى از هر جهت و هر رهگذر مراتب محبت و رأفت پادشاه را بيان كرده ، و از جانب خود هم اظهار دوستى و يكجهتى بسيار كرده ، و پارهء سفارشات و پيغامات درباب رفتن به خارج شهر و آمدن بزرگان\r\n\r\n","description":"","footnote":"","page_name":" 241 ","page_number":313},
  {"content":"\r\n\r\nبه استقبال ، و داخل شدن به شهر به دستگاه و اساس تمام ، خدمت صاحبى ايلچى بيان كرده ، دستورالعمل مجددى به خصوص بعد از ورود به شهر ، و بازديد كردن صاحبى ايلچى او را ، و بعد رفتن به دربار پادشاهى ، و بردن نامه شاهنشاهى ، و بعضى وقايع ديگر داده ، صاحبى ايلچى آن را مطالعه و بسيارى از فقرات آن را جرح و تعديل نمودند . از جمله در آنجا نوشته بودند كه نامهء شاهنشاه عالم‌پناه را بعد از شرفيابى ، حضور پادشاه به دست وزير داده باشند كه او به نظر پادشاه برساند . صاحبى ايلچى مذكور نمودند كه من نامهء شاهنشاه را به دست احدى نخواهم داد و بايد پادشاه ، خود از دست من گرفته باشد . و غير اين شق ، شق ديگر ممكن نيست . ديگر اينكه درحين شرفيابى حضور پادشاه ، سخنانى كه فيما بين پادشاه و ايلچى رد و بدل مىشود ، به توسط ديلماج و وزير شده باشد . اين را هم صاحبى ايلچى قبول نكرده ، مذكور نمودند كه پادشاه زبان انگريزى را خوب تكلم مىنمايد .\r\nمن هم آنچه شايد و بايد خوب مىتوانم گفت و شنيد و ثانى در اين خصوص لازم نيست و بايد هر سخنى كه فيما بين گفتگو مىشود به زبان انگريزى خود گفته و بشنوم ،\r\nديگر در آنجا نوشته بودند كه درحين رفتن شما به حضور ، پادشاه به تخت خود نمىنشيند . و تاج شاهى بر سر نمىگذارد و در عين بىساخته‌گى در مكان ايستاده . شما را در آنجا مىخواهد و تكلم مىنمايد .\r\nصاحبى ايلچى به نسل‌رود وزير گفتند كه لازم است كه پادشاه بر تخت نشسته و تاج بر سر گذاشته و ايلچى كه به حضور مىروند نيز در صندلى نشسته تكلم نمايند . نسل‌رود مذكور نمود كه پادشاه مىگويد كه چون نشستن بر تخت و گذاشتن تاج در سر مدتيست كه از ميان سلاطين يوروپ برخاسته « 1 » و موقوف شده و اين روز هم مدت مديدى طول مىكشد ، ايلچى به زحمت ما راضى نشود . پادشاهزادگان و زن‌ها و ايلچيان همهء دولت‌ها هم در اينجا مىباشند نشستن پادشاه و ايستادن تمام آنها بر ما گران است . ما خود برپا ايستاده ايلچى را مىطلبيم و ايلچى هم ايستاده با ما تكلم نمايد . در دوستى توقع داريم كه ايلچى نقل خواهش نشستن به تخت و گذاشتن تاج بر سر را موقوف نمايد ، و هم‌چنين بعضى چيزهاى ديگر را نيز جرح و تعديل كردند و دو دفعه دستورالعمل مذكور را به آنها رد نمودند كه برده فقرات جرح كرده را بيرون كرده بياورند . بعد از قرارداد اين فقرات ، آن حضرات به منزل خود رفتند و صاحبى ايلچى باز قدرى به انتظام و انضباط امورات خود پرداخته ، قدرى مشغول استراحت شدند ، يكساعت به صبح مانده از منزل حركت و روانه مكان معهود شوند .\r\nيوم دوشنبهء غره شهر صفر المظفر 1230 : يكساعت به طلوع فجر مانده ، صاحبى ايلچى سوار گاريت گرديد ، با همراهان و مهماندران و عمله‌جات روانهء آن مكان شدند . در عرض راه با وجود غايت سردى هوا كه به درجهء اعلا رسيده بود و آن مكان معين هشت ورث راه تا شهر مسافت مىداشت از آن هنگام طلوع فجر در همه‌جا از دو طرف راه ، سالدات پشت در پشت يكديگر ، صف كشيده ، ايستاده بودند و ما از وسط راه مىرفتيم تا به مكان مذكور رسيديم . فيل‌ها و اسبها را كه پيش روانه نموده بودند وارد آنجا شده و در مكانى\r\n\r\n\r\n","description":"","footnote":"\r\n( 1 ) - متن : برخواسته .\r\n","page_name":" 242 ","page_number":314},
  {"content":"\r\n\r\nقرار گرفته بودند .\r\nصاحبى ايلچى كه وارد شدند ، جمعى بزرگان در آنجا بودند . سر راه آمده ، به احترام تمام صاحبى ايلچى را استقبال كرده ، داخل نمودند خانه‌اى بود بسيار وسيع و خوش وضع ، دو سه طبقه زينت و آرايش و نقش نگار بسيار داشت . باغات و اشجار و آب‌هاى جارى و عمارات عالى در حوالى و حواشى آن بسيار بود . بعد از زمانى پيشخدمتان خاصهء پادشاهى وارد آنجا گرديده ، در نهايت آداب مشغول خدمات شدند . بعد كنياز ساله‌قف كه او را پرنس يعنى شاهزاده و بزرگ مىگويند و مرد معمرى مىبود و چندين نشان از هر مقوله از پادشاهان همراه مىداشت و از همگى اعزه و اعيان روس برترى مىجست . با چندين نفر از بزرگان به رسم استقبال صاحبى ايلچى وارد آنجا گرديده ، صاحبى ايلچى ، ايشيك‌آقاسى خود را مأمور نمودند ، كه در [ جلو 
  ] اوطاق ، سر راه او رفته ، او را همراه داخل اوطاق نشيمن كرده باشد . مشار اليه به همين طريق معمول داشته او را داخل اوطاق نمود . صاحبى ايلچى ، قدرى تعارف رسمى با او بجاى آورده او را زير دست خود نشانيدند ، و آغاز صحبت با او نمودند . اگرچه از اهالى روس بود اما به قدر حال خود دانشمندى و آگاهى از بسيارى امور مىداشت و در كمال ادب و احترام رسم تعارف به عمل مىآورد . بعد از زمانى پيشخدمتان چاى « 1 » آورده ، صرف كردند . و ميزى در آنجا گسترده ، اقسام مأكولات و ميوه‌آلات و تكلفات در آنجا حاضر كرده ، مهمانداران آمده ، تكليف نشستن سر ميز و صرف غذا كردند .\r\nصاحبى ايلچى و كنياز ساله‌قف و ساير بزرگان و همراهان كه در آنجا بودند ، در سر ميز نشسته ، مشغول صرف غذا شدند . در آن بين ايشيك‌آقاسى باشى پادشاه وارد و مذكور نمود كه سوار گواردى ملك پادشاهى و جميع كثيرى از اكابر و بزرگان و جنرال‌هاى سپاه به امر پادشاه به استقبال آمده‌اند . صاحبى ايلچى ايشيك‌آقاسى باشى را تكليف صرف غذا نموده ، او هم نشسته مشغول گرديدند . جنرال سركردهء سپاه سوار و چند نفر ديگر آمده داخل اوطاق گرديدند . نزد صاحبى ايلچى لوازم احترام به عمل آوردند .\r\nصاحبى ايلچى آنها را نيز تكليف صرف غذا كرده ، همگى مشغول شدند . بعد از اينكه غذا صرف نموده برخاستند و در آنجا گردش مىنمودند ، كه گاريت مخصوص پادشاهى شش اسبه كه مجموع يراق و اسباب آنها طلا مىبود و دوازده رأس اسب يراق طلا از اسبان سركار پادشاه و جمعى سوار از خاصان سراى پادشاهى و پنجاه نفر پياده موضع به جهت راه رفتن اطراف گارى ، و چند نفر جوانان خوب روى عنبرين موى به‌جهت نشستن پيش روى گاريت از طرف بيرون و گاريت‌چيان ديگر وارد آن مكان گرديدند .\r\nمشخص گرديد كه پادشاه ، خود نيز به آنجا آمده مشغول نظام سپاه و انتظام همهء امورات ديگر مىباشد . و هر امرى را بجاى خود قرار مىدهد . و در ميان خلق گردش مىنمايد ، و خلق را جابجا و مكان به مكان حكم ايستادن مىكند تا اينكه به قدر سه ساعت توقف در آنجا نمودند . و پادشاه در خارج آنجا ، مشغول نظام سالدات و سپاه و ساير امورات مىبود . بعد از اينكه كمال آراستگى و انضباط در همهء امور داد ، عود بخانهء خود نمود . و\r\n\r\n\r\n","description":"","footnote":"\r\n( 1 ) - متن : چاهى .\r\n","page_name":" 243 ","page_number":315},
  {"content":"\r\n\r\nحكم حركت كردن صاحبى ايلچى را از آن مكان فرمود .\r\nصاحبى ايلچى نيز حكم كردند كه فيلان را با تخت و زينت تمام ، فيل‌بانان پيش پيش برده باشند ، و از عقب آنها اسبان هدايا را با زينت و آرايش تمام كه يك‌يك به دست ايتام صاحبى ايلچى مىبود كشيده باشند . و به عقب آنها بيست نفر از ملازمهاى سركار صاحبى ايلچى كه تمامى شال‌هاى خوب در سر ، و لباس زرى دربر ، و شال‌هاى ابرده و شله در كمر داشتند ، و اسلحه و اسباب مرغوب بر خود آراسته كرده بودند رفته باشند . و بعد از رفتن آنها چهار اسب يدك كه يكى مرصع سه رأس ديگر مينا و طلا كه از سركار صاحبى ايلچى بود كشيده باشند ، و بعد بيدق‌چى با بيدق‌شير و خورشيد كه خود و اسب او از هر جهت منتهاى زينت و آراستگى داشت رفته باشد ، و بعد از اينها صاحبى ايلچى خود در گاريت پادشاهى نشسته و كنياز ساله‌قف كه عمدهء اشخاص استقبالى مىباشد ، در همان گاريت مقابل صاحبى ايلچى نيز توقف كرده ، رفته باشند . و از عقب گاريت صاحبى ايلچى نيز گاريت پادشاهى كه حقير و ميرزا عبد الحسين توقف در آن داشتيم ، رفته باشد . و از عقب تمامى اينها هر كس از آنها خواسته باشد آمده باشد ، بيايد .\r\nپادشاه و حضرات استقبالى و مأمورين نيز از اين قرار نظام امورات را داده بودند كه :\r\nاز افواج سوار گواردى كه عدد آنها پانزده هزار سوار مىبود ، فوجى پيش‌پيش كوكبه و دستگاه صاحبى ايلچى رفته باشند ، و فوجى سمت راست ، و فوجى سمت چپ ، و فوجى عقب به نظام تمام و تمكين مالاكلام به راه آمده باشند . و در اطراف گاريت صاحبى ايلچى ، پنجاه نفر پياده ، موضع خدمتكاران پادشاهى به راه رفته باشند . و در چپ و راست نيز فرت‌ماشل‌ها و جنرال‌ها و بزرگان و اعزه و اعيان و خاصان سراى پادشاهى كه سوار اسب مىباشند ، نيز راه رفته باشند ، و سمت راست راه را مختص ايستادن سالدات كه معادل سىهزار نفر بودند قرار داده بودند ، كه پشت‌برپشت يكديگر به نظام تمام ايستاده شده باشند ، و سمت چپ راه را مخصوص اهل شهر ، از مرد و زن ، صغير و كبير ، قرار داد كرده بودند . و ريسمان در همهء را كشيده كه آنها به عقب ريسمان ايستاده باشند و احدى از حد ريسمان تخلف نكند تا در عين عزت و احترام ، صاحبى ايلچى وارد شهر شده باشند . به همين طريق كه تحرير يافت از آن مكان حركت و روانهء شهر شديم . در عرض راه هر چند قدم كه مىآمديم ، جمعى ديگر از بزرگان سواره و پياده قريب به گاريت صاحبى ايلچى مىآمدند و كلاه از سر برداشته تعارفات رسمى و احترام بسيار مىكردند تا داخل دروازهء شهر شدند در آنجا به قدر يكصد عرادهء توپ با جمع كثيرى توپچيان كه در سر هر توپ دوازده نفر توپچى پياده و دو نفر سوار مأمور بودند به استقبال آمده ، و در سر راه ، به نظام تمام ايستاده شدند و احتراماتى كه آئين آنها بود بجاى آوردند ، و چون در هر دستهء سالدات كه هزار نفر مىباشد ، يكدستهء سازنده ، كه مساوى سى نفر هستند و اقسام سازها و طبل‌ها و بالابانها در دست دارند . مأمورند كه در هنگام حركت و آمد و شد بهرجا و ايستادن بهرمكان به قانونى كه دارند ساز و نوا نواخته باشند .\r\nدر همين روز هم در سر همه جوقهء سالدات يك نفر جنرال سوار و چند نفر افيسر و يكدستهء سازنده در كمال آرايش و تنقيه ايستاده بودند به محض اينكه گاريت صاحبى\r\n\r\n","description":"","footnote":"","page_name":" 244 ","page_number":316},
  {"content":"\r\n\r\nايلچى نزديك آنها ميرسيد جنرال و افيسرها به آئينى [ كه 
  ] دارند تعظيم و تكريم مىكردند ، و سازنده‌ها ساز و نوا مىنواختند ، و احترام تمام به عمل مىآورند و همچنين به جوقه و دستهء ديگر كه مىرسيدند به همين نسبت عمل مىنمودند و در سمت دست چپ كه تمام خلق از مرد و زن و اطفال و مذكور و اناث ايستاده شده بودند و قدر و عدد آنها از حد تحرير و قياس بيرون بود ، نيز به محض رسيدن گاريت ، اعزاز و اكرام تمام به جاى مىآوردند و كثرت و جمعيت خلق به مرتبه‌اى بود كه در كوچه و راهها ، مقام ايستادن نبود . در خانه‌ها رفته بودند و در پنجره‌هائى كه رو به كوچه دارد توقف كرده بودند و ملاحظه مىكردند ، از جمعى ثقه « 1 » استماع شد كه آن روز پنجره‌هاى آن خانه‌هائى كه محل عبور ما بود در ميان زنان و مردان كه در آنجاها توقف داشتند ، ده تومان ، پانزده تومان ، بلكه بيست تومان ، دادوستد مىشد ، و وجه به يكديگر مىدادند . كه در آن مكان‌ها نشسته تماشا كرده باشند .\r\nچون محل عبور و آمدن از هر كوچه را پادشاه خود قرار داد كرده بود ، و به علت كثرت و جمعيت به ملايمت راه مىآمديم ، هنگام ظهر درب سراى پادشاهى رسيديم .\r\nپادشاه و زن و مادر و همشيره‌هاى او ، در عقب پنجره‌هاى خانهء خود نشسته و ملاحظهء آمدن ما را مىكردند . در حوالى خانهء پادشاهى ايستادن و صف كشيدن سالدات موقوف شده بود ، و در آنجا بجاى سالدات دو سه پشته سوار كواردى به نظام تمام ايستاده بودند . و به همان نهجى كه سالدات ، جوقه به جوقه ساز و نوا مىنواختند ، آنها نيز اقسام سازنده‌ها ، به لباس‌هاى مختلف همراه داشته ، به محض رسيدن گاريت احترام بسيار به عمل آورده ، به قسم خوش‌آينده مشغول نواختن ساز مىشدند . اين سوارها هر جوقه و هر دسته ، يكطريق لباس ، و يكرنگ اسب ، و يك قسم اسلحه و يراق داشتند ، كه با يكديگر مشابهت نداشت . اما كمال آرايش و رنگين در لباس و اسلحه آنها بود و تمامى جوانان قوچاق قوىهيكل بلندقامت و با هيأت بودند و جمعى از آنها كه اسلحهء آنها شمشير و قرابينا بود ، هريك نيزهء رنگين در دست داشتند ، و در سر نيزه ، بيدق كوچك قرمز و سفيدى نصب كرده ، بر سر دوش گرفته بودند كه رنگين و شكوه آنها زياده از ساير سوارها بود . اما تمام در عين آراستگى و نظام لازمهء احترام نسبت به صاحبى ايلچى به عمل مىآوردند به طريقى كه به‌جهت پادشاهان معمول است . در تمامى عرض راه خاصه همين حوالى خانهء پادشاه هر به چند گام كه گاريت صاحبى ايلچى مىرفت ، جمع كثيرى از بزرگان بتواتر سر راه مىآمدند و قريب به گاريت رفته كلاه برمىداشتند و اقسام تعارف و عزت و احترام مىنمودند . به همين اساس و عزت مىآمديم ، تا وارد منزل اصلى خود شديم : كنياز ساله‌قف عمدهء مأمورين ، و ساير اشخاصى كه همراه بودند ، تمامى در خدمت صاحبى ايلچى داخل منزل شدند . در آنجا ملاحظه شد كه پيشخدمتان خاصه سراى پادشاهى كه قرمزپوش مىباشند با جمعى ديگر از خدمتكاران سراى پادشاه و دو نفر جنرال ديگر از خاصان پادشاهى مأمور به مهماندارى گرديده ، اسباب و اساس طلا و نقره و ميز پادشاهى [ را 
  ] آورده‌اند ، كه پادشاه حكم فرموده كه تا يكهفته صاحبى ايلچى و\r\n\r\n\r\n","description":"","footnote":"\r\n( 1 ) - متن : سقه .\r\n","page_name":" 245 ","page_number":317},
  {"content":"\r\n\r\nهمراهان تمامى بايد مهمان ميز پادشاهى در منزل خود بوده باشند و اين اشخاص مشغول خدمتگذارى شوند ، بعد از زمانى ميزى در كمال آراستگى آراستند و اسباب طلا و نقره و بلور و چينى در آنجا چيدند .\r\nصاحبى ايلچى و تمامى آن اشخاص كه همراه بودند در سر ميز نشستند . سازنده‌هاى خاصهء پادشاهى در آنجا مشغول نواختن ساز شدند . پيشخدمتان بگردش و آوردن اقسام غذاها قيام نمودند و حضرات مذكوره ، با كمال احترام با صاحبى ايلچى صحبت مىداشتند و غذا صرف مىكردند ، يا به اتمام رسيد . از سر ميز برخاستند « 1 » و جمعى كه بايست به مكان خود رفته باشند ، قدرى ديگر توقف كرده ، بعد از [ حضور 
  ] صاحبى ايلچى مرخص گرديده به مكان خود رفتند . و متوقفين در آنجا توقف نمودند ، و بنحو حكم پادشاهى در كار خدمت بودند و صاحبى ايلچى به علت بسيارى راه در مكان خلوتى رفته ، به استراحت مشغول شدند . باقى روز و شب در منزل بسر برده شد .\r\nيوم سه‌شنبهء دويم : چون گراف نسل‌رود وزير دولت عليهء روسيه تا حال سه دفعه به « 2 » منزل صاحبى ايلچى آمده ، و تعارفات رسمى به عمل آورده بود ، پادشاهى خواهش فرموده بود كه صاحبى ايلچى ، اين روز در دفترخانهء غربا كه در سراى پادشاهى واقع است رفته ، او را ملاقات كرده باشند . و سوادنامهء همايون را تسليم او نموده ، كه مشغول ترجمه شود .\r\nصاحبى ايلچى بعد از صرف ناهار « 3 » و انجام پارهء كارهاى خود قريب به شام ارادهء رفتن به آنجا را نمودند ، بنحو روز قبل گاريت مخصوص پادشاهى و سوار دره‌كان و ايستادن سالدات در سر راه ، و آمدن بزرگان و جنرال و مهمانداران آورده و برپا كردند . صاحبى ايلچى سوار گرديده ، و همراهان نيز در خدمت ايشان در گاريت علىحده « 4 » پادشاهى بودند و روانهء آن مكان شدند . درحين ورود جمع كثيرى از ميرزايان و بزرگان دفترخانه ، سر راه آمده استقبال نمودند . و صاحبى ايلچى را به احترام تمام داخل آن مكان نمودند . گراف نسل‌رود وزير ، خود دم در « 5 » اطاق آمده ، دست صاحبى ايلچى را گرفته برده در صندلى نشانيد و ابواب تعارف رسمى مفتوح ، و لوازم محبت و احترام معمول داشت . چاى « 6 » و قهوه صرف شد .\r\nصاحبى ايلچى سوادنامهء همايون را با ساير احكام و مراسلات كه به وزير دولت روس مرقوم شده بود تسليم او نموده ، برخاستند . و به همان اساس و دستگاه سوار گرديده ، معاودت به منزل نمودند . چون قرارداد شده بود كه دو يوم ديگر ، صاحبى ايلچى با هدايا به دربار پادشاهى رفته شرفياب شده باشند ، آن روز [ را 
  ] قدرى اوقات صرف انجام هدايا و وضع بردن آنها نمودند ، تا شب شد و به استراحت مشغول شدند .\r\nيوم چهارشنبهء سيم : بعد از ناهار « 3 » صاحبى ايلچى مشغول انتظام بعضى امورات بودند ايشيك‌آقاسى باشى و جنرال نكرى ترجمان دفترخانه ، به خدمت صاحبى ايلچى آمده ، مذكور نمودند كه پادشاه چنين قرارداد فرموده كه فردا شما با اسباب هدايا به آمده ، مذكور نمودند كه پادشاه چنين قرارداد فرموده كه فردا شما با اسباب هدايا به دربار او رفته شرفياب حضور پادشاه شده باشيد ، و دستورالعملى كه در باب طريق رفتن\r\n\r\n\r\n","description":"","footnote":"\r\n( 1 ) - متن : برخواستند .\r\n( 2 ) - متن : در .\r\n( 3 ) - متن : نهار .\r\n( 4 ) - متن : علاحده .\r\n( 5 ) - متن : درب .\r\n( 6 ) - متن : چاهى .\r\n","page_name":" 246 ","page_number":318},
  {"content":"\r\n\r\nنزد پادشاه ، و اساس و دستگاه برپا داشتن آنها و بردن نامهء شاهنشاه و گذرانيدن اسباب هدايا ، و ساير مواد در همين خصوص چند يوم قبل از اين نزد صاحبى ايلچى آورده بودند . و صاحبى بسيار فقرات از آن را جرح و تعديل كرده ، به آنها داده بودند ، كه مجددا نوشته بياورند . اين روز آورده تسليم صاحبى نمودند . و هر چه را قبول نكرده بودند آنها نيز از آن بيرون كرده ، به نحوى كه منظور بود قرارداده بودند .\r\nصاحبى ايلچى دستورالعمل مذكور را گرفته مطالعه نمودند و قبول رفتن فردا را بحضور پادشاه كرده ، آنها به منزل خود معاودت نمودند . صاحبى ايلچى پيشخدمتان سراى پادشاهى را حكم فرموده ، رفته به قدر چهل مجموعهء طلا و نقره و مطلا به جهت بردن اسباب هدايا آوردند . و اسباب مذكور را كه از مقولهء هر نوع جواهر آلات و شالهاى ممتاز و زريهاى مقبول و شمشيرهاى پادشاهانه و غير آن‌كه گذاشتن آنها در مجموعه‌ها لازم بود ، در آنها چيده و گذاشته ، و باقى هدايا را نيز از مقولهء فيل‌هاى كوه‌پيكر با تخت زرنشان و پرده‌هاى زرتار و جل‌هاى زرى ، و اسبان و ماديان‌هاى تازىنژاد عربى .\r\nبا جل و افسار و اسباب طلا و نقره ، و قالى « 1 » هاى متعدد هر اتى و ساير آنها را نيز تنقيهء تمام و آراستگى مالاكلام داد ، كه يوم بعد برداشته ، به حضور پادشاه برده باشند .\r\nجميع تفصيل اسباب هدايا كه در آن روز بعد به دربار پادشاه ذيجاه برده شد از اين قرار است كه تمامى آنها را ايتام و عمله‌جات صاحبى ايلچى ، در كمال آرايش بر سر دست گرفته :\r\n- فيلان بانضمام تخت و جل و اسباب زرى دوزنجير .\r\n- اسبان تركمانى و عربى بانضمام جل و رشمه و افسار طلا و نقره ده عدد\r\n- ماديان عربى و كره به انضمام اسباب و رشمه و افسار طلا و نقره سه عدد\r\n- تسبيح مرواريد « دانه » درشت ممتاز يكصد رشته .\r\n- زمرد آويز بسيار درشت چهار قطعه\r\n- مرواريد آويز گوشوارهء درشت هفت زوج « 2 »\r\n- فادزهر به انضمام قوطى طلا دو عدد\r\n- موميائى به انضمام قوطى طلا سه عدد\r\n- جعبهء تصوير عمل ايران چهار عدد .\r\n- هزار بيشه جهت اسباب ، عمل اصفهان . چهار عدد\r\n- قلمدان عمل قديم . چهار عدد\r\n- شال رضائى دوربوتهء فرد اعلا و ابرهء بوته شاهى و چهار حاشيه قبه‌دار و لحاف و غيره سى طاقه\r\n- زرى مقبول عمل اصفهان شانزده توپ\r\n- شمشير فرد خراسانى كه مهر امير تيمور و پادشاهان قديم را مىداشت به انضمام بند ياقوت و « غلاف مرصع » سه قبضه\r\n- قالى « 1 » هراتى اعلا بلندقد چهار تخته .\r\n\r\n\r\n","description":"","footnote":"\r\n( 1 ) - متن : غالى .\r\n( 2 ) - مج : دانه .\r\n","page_name":" 247 ","page_number":319},
  {"content":"\r\n\r\nو فيلان و اسبان را در پيش رو كشيده ، و آنها هر يك مجموعه‌اى در سر دست گرفته ، از عقب آنها مىرفتند . تا داخل سراى پادشاهى شدند .\r\nيوم پنجشنبهء چهارم : طلوع صبح صاحبى ايلچى قدغن نمودند كه تمامى ايتام و عمله‌جات و همراهان ايشان ، تغيير لباس داده و همگى خود را از هر جهت آراسته گردانيده ، مصمم رفتن خانهء پادشاه شوند . آن ساعت كنياز ساله‌قف كه اعظم بزرگان آنهاست و در يوم استقبال او را با اساس تمام نزد صاحبى ايلچى در خارج شهر پتربورغ فرستاده بودند با گاريت شش اسبهء پادشاهى و جمعيت بسيار از اعيان و بزرگان روس و سوار گواردى و سالدات بسيار و بيست سى رأس اسبان پادشاهى به انضمام زين و يراق طلا و ساير دستگاه و اساسى كه در آن روز برپا كرده بودند ، به منزل صاحبى ايلچى آمدند .\r\nو انواع احترام بجاى آوردند و اظهار نمودند كه هنگام رفتن خدمت پادشاه است .\r\nصاحبى ايلچى قدغن نموده ، كه فيلان را با فيل‌بانان با تخت و اسباب كشيده برده باشند و از عقب سيزده نفر از ايتام با لباس‌هاى رنگين ، اسبان و ماديان‌ها را با جل‌ترمه و افسار و رشمهء طلا و نقره و يال‌پوش‌هاى رنگين كشيده برده باشند و بعد از آنها به قدر سى چهل نفر ديگر از ايتام با لباس و آراستگى تمام ، هريك مجموعه‌اى در دست گرفته رفته باشند . و قالى « 1 » ها را روى عراده گذاشته كه بكشند ، و خود سوار گاريت پادشاهى گرديده ، كنياز ساله‌قف در مقابل ايشان نشسته ، به قدر پنجاه نفر خدمتكاران سراى پادشاهى پياده در اطراف گاريت مىبودند ، و بيدق‌شير و خورشيد را يكنفر بيدق‌چى ، در پهلوى گاريت مىكشيد . و سه رأس اسب يدك با يراق مرصع و طلا از مال صاحبى ايلچى پيش‌روى گاريت مىكشيدند ؛ و ده پانزده نفر سوار از ايتام صاحبى ايلچى ، در كمال آراستگى و اثاث « 2 » در اطراف گاريت بودند . و جنرال‌ها و بزرگان همگى سواره ، در اطراف گاريت مىبودند .\r\nگاريت پادشاهى كه همراهان در آن نشسته بودند ، از عقب صاحبى ايلچى مىبود .\r\nسوارهء كواردى در پيش رو ، و عقب ، و اطراف به نظام تمام مىرفتند .\r\nسالدات بسيار از دو طرف صف كشيده ، ايستاده بودند . و هر به چند قدم ساز و نوا از هرقسم و هر مقوله بنحو روز استقبال مىنواختند . و جمعيت خلق ، از زن و مرد ، و خرد و درشت ، به حدى بود كه دانستن عدهء آنها ممكن نبود ، و تمامى لوازم اكرام و احترام به جاى مىآوردند و به همان اساس و دستگاه و جمعيت و سواره و سالدات و كثرت خلق كه در روز استقبال برپا بود ، از منزل خود تا درب خانهء پادشاه آمديم . در آنجا نيز سوار و پيادهء سالدات و بزرگان بسيار توقف داشتند . نزد صاحبى ايلچى آمده احترام بسيار به عمل آوردند و آنچه لوازم اكرام و عزت بود ، به ظهور رسانيدند . درب خانه پادشاه كه رسيديم اسباب هدايا و گاريت صاحبى ايلچى [ را 
  ] داخل سراى پادشاهى ( كه فضائى بود ) نمودند و باقى خلق در همان درب خانه پياده شده و پياده داخل فضا گرديدند . به درب اصلى خانهء پادشاه رسيدند . در آنجا كه گاريت صاحبى ايلچى رسيد و ارادهء پياده شدن نمودند ، جميع بزرگان و اعزه و اعيان و پاشايان سراى پادشاهى و\r\n\r\n\r\n","description":"","footnote":"\r\n( 1 ) - متن : غالى .\r\n( 2 ) - متن : اساس .\r\n","page_name":" 248 ","page_number":320},
  {"content":"\r\n\r\nخاصان پادشاه ، در سر راه صاحبى ايلچى آمده ، هريك احترامى تازه و تعارفى بىاندازه به عمل مىآورد .\r\nصاحبى ايلچى نامهء همايون شاهنشاه عالم‌پناه را با نامهء نواب ولى عهد دولت عليهء ايران در سر دست گرفته داخل اصل خانه شدند . و از چندين پلهء بسيار گذشتند . همه‌جا ساز و نوا مىنواختند و سالدات و كشيك‌چى كواردى ايستاده اكرام و احترام مىكردند .\r\nتا اينكه از چندين اوطاق و مكانهاى عالى گذشته به اوطاق وسيعى كه كمال زينت و آرايش داشت رسيديم . در آنجا بزرگان و سرايداران سراى پادشاهى بودند . بر سر راه آمده ، صاحبى ايلچى و همراهان با هدايا ، داخل آنجا شديم و اسباب هدايا را در روى ميزها گذاشتيم .\r\nصاحبى ايلچى در مكان مخصوصى قرار گرفتند . پيشخدمتان و خدمه‌هاى سراى پادشاهى آمده ، قهوه و چاى « 1 » و شيرينىآلات به آئين تمام آورده ، قليلى صرف شد .\r\nپادشاه صاحبى ايلچى را در خلوت خاص خود طلبيده ، صاحبى ايلچى نامه‌هاى شاهنشاه عالم‌پناه ، و نواب ولى عهد را بر سر دست گرفته با دو نفر همراهان وارد اوطاق شديم كه آن را ديوان‌خانهء پادشاهى مىناميدند . و تخت پادشاه در صدر آنجا گذاشته بود . زينت و وسعت و اسباب و چهلچراغ‌ها و ساير اثاث « 2 » اين مكان از ساير مكانها بيشتر و بهتر است .\r\nدر آنجا پادشاهزادگان قرال‌ها كه به جهت گرفتن همشيره‌هاى پادشاه آمده بودند و تمام ايلچيان قرال‌ها و همگى بزرگان و اعزه و اعيان روس حضور داشتند .\r\nصاحبى ايلچى كه وارد شدند هر يك جداگانه پيش آمده ، لوازم حرمت و عزت و تعارف بجاى آوردند . از آنجا گذشته داخل خلوت پادشاه شديم . پادشاه ايستاده بود ، و كلاه از سر برداشته بود . نسل‌رود وزير و نكرى ترجمان نيز حضور داشتند . صاحبى ايلچى تعظيم و تكريم بجا آوردند و نامه‌ها را پيش بردند ، پادشاه هم چند قدم پيش آمده به اعزاز تمام به دست خود نامه‌هاى مبارك را از روى دست صاحبى ايلچى برداشته و به دست نسل‌رود وزير خود داد . او برده ، در روى صندلى زرنگارى گذاشت . صاحبى ايلچى مباركباد مصالحهء دولتين عليتين و قلع‌وقمع ناپليان را به زبان انگريزى بيان نمودند . پادشاه ، در جواب نيز بسيار اظهار رضامندى و خوشنودى از مصالحهء ميمونهء دولتين و دوستى و اتحاد خود با دولت عليهء ايران نمود و تلطف بسيار به صاحبى ايلچى به عمل آورده ، و نويدهاى كلى داده كه همگى از مراتب رأفت و اظهار محبت و سخنانى كه او بيان مىفرمود كمال اميدوارى و خوشوقتى بهمرسانيديم . بعد از بيان سخنان بسيار كه از جانبين به زبان انگريزى وقوع يافت ، صاحبى ايلچى را مرخص ساخته از آنجا بيرون آمديم و با جمعى از بزرگان و اعيان روانهء مكان زن پادشاه گرديديم . و پادشاه و نسل‌رود وزير لاغير ، به جهت ملاحظهء اسباب هدايا به آن مكانى كه آنها را در روى ميزها چيده و گذاشته بوديم رفته بودند ، و به دقت ملاحظه كرده بودند .\r\nصاحبى ايلچى به ورود منزل زن پادشاه ، نامه‌اى كه از جانب حرم محترم عليه به جهت\r\n\r\n\r\n","description":"","footnote":"\r\n( 1 ) - متن : چاهى .\r\n( 2 ) - متن : اساس .\r\n","page_name":" 249 ","page_number":321},
  {"content":"\r\n\r\nاو داشتند بر سر دست گرفته با همراهان و اسباب هديه به جهت آن نزد او رفته بعد از تعارف و اكرام ، زن پادشاه پيش آمده ، نامه را به آداب تمام از دست صاحبى ايلچى گرفته به دست يكى از خاصان خود داد . اسباب هدايا را نيز در روى ميز در حضور او گذاشتيم . خود به زبان انگريزى با صاحبى ايلچى شروع به تكلم نمود ، و اظهار رضامندى و خوشنودى و محبت و رأفت بسيار كرد . و صاحبى جواب به او مىگفتند .\r\nبعد از آنجا با همهء بزرگان روانهء منزل مادر پادشاه گرديديم به ورود آنجا به همين نسبت ، صاحبى ايلچى نامهء حرم محترم عليه را كه به جهت او داشتند . بر سر دست گرفته با اسباب هدايا نزد او برديم . مادر پادشاه ، پيش آمده نامه را از دست صاحبى ايلچى گرفته و به دست يكى از خاصان خود داد ، و اسباب هدايا [ را 
  ] در حضور او روى ميز گذاشتند و با صاحبى ايلچى ، اظهار محبت و رأفت بسيار نمود ، و نويد جانب‌دارى در انجام مهام مىداد و سخنان محبت‌آميز بيان مىكرد ، و صاحبى ايلچى نيز بيان امتنان از او مىنمودند . تا اينكه از آنجا هم مرخص گرديده ، با تمامى بزرگان و اعزه و اعيان كه همراه بودند و به همان اساس عزت و احترام كه برپا داشتند و جمعيتى كه از سواره و پيادهء سالدات در هر جا بودند و ساز و نوا مىنواختند . صاحبى ايلچى در گاريت پادشاهى سوار گرديده ، با همراهان و مهمانداران معاودت به منزل نموديم . صاحبى ايلچى قدرى به انتظام پارهء امورات ديگر پرداخته ، شام با تمام بزرگانى كه در منزل ما حضور داشتند ، در سر ميز نشسته ساز و نوا مىنواختند . و غذا صرف مىشد تا مدتى كه همگى غذا صرف نموده ، برخاستند « 1 » و ساعتى ديگر توقف كرده ، بعد هر يك به منزل خود رفتند و صاحبى ايلچى نيز استراحت نمودند .\r\nيوم جمعهء پنجم لغايت يكشنبهء هفتم : امورات وقوعى اين است كه مكرر اوقات بزرگان از مقولهء پرنس ليوجين و لاردكلرك ايلچى انگريز و اوروف و بسيارى از امناى دولت روس نزد صاحبى ايلچى مىآمدند ، و ايشان نيز بعضى را كه شايسته ميدانستند بازديد مىكردند و صحبت فيما بين ايشان منحصر به انجام مهام منظوره و حصول مقصود صاحبى ايلچى مىبود . به اين طريق كه صاحبى ايلچى هر يك آنها را كه شب و روز ، خواه در منزل آنها ملاقات مىكردند تطميع و ترغيب مىنمودند ، و وعده و نويد تعارفات و بخش‌ها به آنها مىدادند ، و ايشان ، تمامى ، نويدهاى كلى و وعده‌هاى زبانى مىدادند ، كه چنين و چنان خواهيم گفت و خواهيم كرد ، و صاحبى ايلچى را خاطرجمع مىكردند كه انشاء الله شما با نيل مقصود معاودت خواهيد كرد .\r\nروزى از اين ايام ، عيد بزرگ روسيه و يوم تولد عيسى ( ع ) بود . چندين توپ انداختند و تمام خلق در خانهء پادشاه رفته مباركباد گفتند و تا سه يوم بعد ، همه به عيش و عشرت مشغول هستند .\r\nديگر اينكه ، چون در ايام برپا كردن اساس استقبال و در يوم رفتن به حضور پادشاه ، جمعى كثير از بزرگان و اعيان و پاشايان و پيشخدمتان و خدمه‌هاى سراى پادشاهى و افيسرها و سازنده‌ها و غيره خدمتكاران مرتكب بعضى خدمات ، و پارهء امورات\r\n\r\n\r\n","description":"","footnote":"\r\n( 1 ) - متن : برخواستند .\r\n","page_name":" 250 ","page_number":322},
  {"content":"\r\n\r\nشده ، بودند و همگى توقع تعارفات لازمه داشتند ، و دوستان صاحبى ايلچى ، و بعضى از اهالى انگريز نيز در اين خصوص اصرار كلى به صاحبى ايلچى مىنمودند كه بايد تعارفى نسبت به هر يك آنها على قدر مرتبه به عمل آمده باشد . سياهه هم از دفترخانهء پادشاهى . نزد مهمانداران فرستاده بودند كه اين اشخاص در خدمتگزارى ايلچى مشغول بودند و منظور آنها از فرستادن سياهه ، يافته شد كه به عمل آوردن تعارف است .\r\nروزى از اين روزها ، به قدر چهل طاقهء شال ترمهء رضائى و ابرهء و چهار حاشيه و به قدر شصت هفتاد طاقه چهارقد لاكى ، و دستمال مشكى و مبلغ پانصد تومان وجه نقد ، حسب الحكم صاحبى ايلچى موجود و آماده نموديم و به جهت هر كس هر چيز كه شايسته و لازم بود سياهه كرده ، اسامى آنها را قلمى داشتم كه يوم بعد به مصحوب ديلماج و ساير ايتام و مهمانداران ارسال نزد هوديان كرده باشيم ، ديگر در اين روزها امريكه بايست تحرير شود روى نداد .\r\nيوم دوشنبهء هشتم : صبح بعد از ناهار : صاحبى ايلچى شال و وجه نقد و چهارقد و دستمال مذكوره را با سياههء اسامى موديان نزد خود خواسته ، و تمامى را به‌دقت تمام ملاحظه نموده ، و به مصحوب ديلماج خود ، و ايتام و مهمانداران قديم به جهت بزرگان و پاشايان و افيسرها و پيادگان و پيشخدمتان و سازنده‌ها و ساير خدمتكاران سراى پادشاهى و اشخاصى كه لازم بود به موجب ، جزو علىحده « 1 » ارسال داشتند و آنچه بايست به هر كس داده باشند دادند .\r\nبعد از فراغ از اين فقرات ، ناراشكين كه ايشيك‌آقاسى باشى پادشاهست از جانب پادشاه خدمت صاحبى ايلچى آمده ، كه چون اين چند يوم ايام عيش خواهر پادشاه است كه به يكى از شاهزادگان قرال فرنگ ميدهند و اين همشيرهء پادشاه را كه حال به شوهر ميدهند همشيرهء وسطى است و كرتينه پاولينه اسم اوست صبيحه است سابق شوهرى از اهل سكسنى كه شاهزاده بوده ، داشته فوت شده و حال او را به شاهزاده ورتنبر كه در ايام قديم جزو نمسه بوده ، و حال بر سر خود ، پادشاه دارند مىدهند . پادشاه علاقهء بيحدى با اين همشيره خود دارد و خاطر او نزد پادشاه تعلق بسيار دارد . بسيار سفرها او را همراه برده و از وفور عقل و دانشمندى و زيركى كه دارد ، گاهى پادشاه در امورات سلطنت با او مشاورت مىكرده و آنچه مىگفته قبول طبع پادشاه مىگرديده .\r\nدر سفرى كتابى به طريق روزنامه و تاريخ از خود تفسير مىكند و چيزهاى نديده و نشنيدهء بسيار در آن ذكر مىكند كه آن كتاب حال در ميان ايشان قرب بسيار دارد .\r\nعقل و فهم و دانشمندى و زيركى اين همشيره پادشاه بسيار است .\r\n[ ايشيك‌آقاسى باشى به صاحبى ايلچى فرمود كه 
  ] ( 2 ) پادشاه شما را فردا و فردا شب در خانهء خود به عيش طلبيده كه در آنجا آمده باشيد ، و به عشرت مشغول باشيد .\r\nلكن چون قانون در ميان يوروپ اين است كه هر ايلچى بزرگ كه زودتر از دولتى به دولتى مىآيند ، او را مقدم مىدارند . ولاردكلرك ، ايلچى بزرگ دولت انگريز كه مدتهاست كه در دولت روس مىباشد ، و مرد ريش‌سفيديست ، هرگاه مقدم بر شما ايستاده\r\n\r\n\r\n","description":"","footnote":"\r\n( 1 ) - متن : علاحده .\r\n","page_name":" 251 ","page_number":323},
  {"content":"\r\n\r\nبشود ، شما را نقارى حاصل نشود .\r\nصاحبى ايلچى در جواب ايشيك‌آقاسى باشى مذكور نمودند كه آمدن به دولتخانهء پادشاهى و به عشرت ايام عيش همشيرهء ايشان مشغول شدن قبول ، ايستادن زير دست ايلچى بزرگ دولت انگريز لاقبول . زيرا كه دولت عليهء ايران دولتيست قديم و قويم و دخلى به دولت‌هاى يوروپ ندارد ، و اين معنى امكان نخواهد بهمرسانيد كه بر من يكى از آنها مقدم ايستاده شوند . من هم در قطار و سلك آنها ايستاده نخواهم شد . بلكه ، يكه و تنها با همراهان خود ، در هر جا كه پادشاه ايستاه مىشود ، ما نيز ايستاده مىشويم . ايشيك آقاسى باشى ساكت گرديده ، روانهء خدمت پادشاه شده ، مراتب مذكوره را به عرض پادشاه رسانيد و قبول خاطر پادشاه گرديد . باقى روز را صاحبى ايلچى به گردش منزل گذرانيدند . شب لاردكلرك ايلچى انگريز در منزل ما موعود بود . قريب به شام آمده ، صاحبى ايلچى لوازم تعارف با او بجاى آوردند و در سر ميز رفته مشغول صرف غذا شدند .\r\nسازنده‌هاى پادشاهى كه در اين هفته در آنجا بودند ، مشغول نواختن ساز شدند . پيشخدمتان پادشاهى بتقديم خدمت و آوردن غذاها قيام مىنمودند ، تا مدت مديدى گذشت و غذا صرف شد . از آنجا برخاسته « 1 » با صاحبى ايلچى به مكان خلوتى رفته ، مشغول صحبت گرديدند و در باب انجام مطالب نقل در ميان آوردند . لاردكلرك نقشه ولايات ايران ، تصرفى روسيه را آورده و ملاحظه نموده ، نزد صاحبى ايلچى مذكور نمود كه : از اينكه حال ناپليان كه دشمن قوى روسيه بود از ميان رفته و ديگر به هيچوجه دشمنى در مقابل ندارند ، و غرور و كبر بسيار بهمرسانيده‌اند ، من مشكل مىبينم كه ولايتى را به دولت ايران پس بدهند و منتقل سازند . خاصه ولايت قراباغ كه تعريف زياد از حد از آنجا نزد ايمپراطور كرده‌اند و چنين مىداند كه بهتر از آن جايى نيست . در اين صورت من كه ايلچى بزرگ دولت انگريز هستم ، چنين صلاح و خيريت احوال شما را مىدانم كه به همين مصالحه قانع و قايل شده باشيد ، و ادعاى ولايت رد كردن از آنها ننمائيد ، زيرا كه امروز ، دولتى از دولت روس قوىتر در همهء عالم نيست ، و بالفعل ، ده صد هزار سپاه جرار دارد ، و با آنها بجز طريق دوستى و اتحاد ، قسم ديگر نمىتوان رفتار كرد .\r\nصاحبى ايلچى بعد از استماع اين سخنان او ، در جواب مذكور نمودند كه : دولت عليهء ايران قبول اين مصالحه را بتوسط و تعهدات ايلچى بزرگ دولت شما نموده ، و سرگوراوزلى نوشتجات در اين خصوص سپرده است ( كه سواد آنها را همان ساعت صاحبى ايلچى داشتند و به او نمودند . ) چگونه حال تو كه ايلچى بزرگ مىباشى اين طريق مأيوسى به من مىدهى و اين قسم سخنان مىگوئى . اگر چنين باشد كه ايشان ولايت پس ندهند من بايد لامحاله روانهء لندن شوم ، هرگاه تو در اين خصوص يأس كلى دارى بايد در تدارك روانه ساختن من به لندن مشغول باشى . ايلچى مذكور از تغيير صاحبى ايلچى و اظهار نمودن سخنان ايشان ، در جواب مذكور نمود كه : هرچند دولت ما نوشتجات و تعهدات سرگوراوزلى را كه در دولت داده ، و نموده قبول نكرده است و به من هم كه ايلچى بزرگ دولت آنها هستم و در اينجا مىباشم حكمى در باب سعى در\r\n\r\n\r\n","description":"","footnote":"\r\n( 1 ) - متن : برخواسته .\r\n","page_name":" 252 ","page_number":324},
  {"content":"\r\n\r\nانجام مهام شما نكرده ، اما من نظر به دوستى با شما به‌قدر قوه ، آنچه لازمهء سعى و دقت و ايستادگى بوده باشد در اين خصوص به عمل خواهم آورد . از قرارى كه با شما رفتار كرده ، و مىكنند و اين طريق عزت و احترام كه تا حال به احدى نكرده‌اند ، به شما كرده‌اند ، ظن قوى هست كه به كلى شما را مأيوس ننمايند و طريقى در امر شما قرار بدهند كه خوشنود از دولت آنها معاودت كرده باشيد . تا به بينم چه مىشود . خلاصه از اين مقوله صحبت بسيار با يكديگر داشتند و به‌قدر شش هفت ساعت صحبت آنها طول كشيد . بعد از گفتگوهاى مذكور برخاسته « 1 » به منزل خود رفت .\r\nآخر شب ايلچى پرتكال به ديدن صاحبى ايلچى آمده ، فقره [ اى 
  ] اظهار دوستى و اتحاد كرده ، تعارفات رسمى به عمل آورده ، به منزل خود رفت و باقى شب به استراحت گذشت .\r\nيوم سه‌شنبهء نهم : بعد از صرف ناهار « 2 » مهمانداران و پيشخدمتان و خدمتكاران و سازنده‌ها كه مدت يك هفته بود كه از سراى پادشاهى به جهت مهماندارى آمده بودند ، و لوازم خدمت به‌جاى آورده بودند ، معاودت به جا و مكان خود كرده ، مهمانداران و پيشخدمتان قديم ما به نحو ايام گذشته مشغول خدمت شدند .\r\nصاحبى ايلچى چون تا اين روز تعارفى نسبت به گراف‌نسل‌رود وزير كه حال به جاى رومردف وزير سابق برقرار شده ، به عمل نياورده بودند ، در اين روز موازى پنج طاقهء شال رضائى دور بوتهء فرد اعلا خريدارى ، و به رسم تكليف به جهت او فرستادند و هدايائى كه از جانب صاحب معظم صدراعظم به‌جهت او آورده بودند ، نگاه داشتند كه در هنگام ديگر كه گفتگوى انجام مهام در ميان آمده باشد فرستاده باشند . بعد از فرستادن آنها جنرال نكرى ترجمان و مهمانداران قديم ، نزد صاحبى ايلچى آمدند و مذكور كردند كه چون امروز و امشب به علت ايام عيش همشيرهء پادشاه ، شما در آنجا موعود مىباشيد ، حال وقت رفتن است .\r\nصاحبى ايلچى گاريت طلبيده و سوار گرديده با همراهان روانهء خانهء پادشاه شدند .\r\nبه ورود آنجا جمعى از خاصان پادشاه در سر راه آمده ، صاحبى ايلچى را به احترام تمام داخل مكان خلوتى ، نموده ، توقف كردند و بزرگانى كه در آنجا بودند هر يك نزد ايشان آمده تعارف رسمى به‌عمل آوردند « 3 » .\r\nپادشاه و مادر و زن و همشيره و داماد او ، با چند نفر از بزرگان و كشيشان در كليسا مىبودند و به آئين خود عقد همشيرهء او را به جهت يكى از شاهزادگان قرال فرنگ مىكردند . بعد از زمانى مشخص شد كه از آن فقره فراغى به هم رسانيده ، مىآيند .\r\nصاحبى ايلچى از آنجا به مكان ديگر كه خلوت خاص پادشاه بود رفتند . قليل جمعيتى از بزرگان عمده و ايلچيان هر قرال و چند نفر خاصان پادشاهى در آنجا بودند .\r\nصاحبى ايلچى با همراهان خود ، در سمت راست ايستاده شدند و ايلچيان قرال‌ها و بزرگان كه بودند در سمت چپ صف كشيده ايستادند . پادشاه و زن و مادر و همشيره و داماد و اشخاصى كه در كليسا بودند وارد آن مكان شدند . پادشاه ابتدا خود در « جلو » « 4 »\r\n\r\n\r\n","description":"","footnote":"\r\n( 1 ) - متن : برخواسته\r\n( 2 ) - متن : نهار\r\n( 3 ) - متن : مىآوردند\r\n( 4 ) - متن : درب\r\n","page_name":" 253 ","page_number":325},
  {"content":"\r\n\r\nاطاق ايستاده تعارفى با همه به عمل آوردند و مردم نيز تعظيم و تكريم به جاى آوردند ، و بعد خود نزد صاحبى ايلچى آمده ، اظهار تلطف كردند .\r\nصاحبى ايلچى او را مباركباد گفتند ، و بعد پادشاه به سمت ايلچيان رفته ، زن و مادر و همشيره داماد و برادران پادشاه كه از عقب داخل آنجا شدند ، ابتدا نزد صاحبى ايلچى آمدند « 1 » و هر يك به طريقى اظهار تعارف و محبت كردند « 2 » و صاحبى ايلچى بيان مباركباد به آنها نمودند « 3 » تا مدت يك دو ساعت كه پادشاه و متعلقان او با همهء اشخاصى كه در آنجا بودند لوازم نوازش و تعارف به عمل آوردند . آنوقت پادشاه ايستاده و به همگى خلق فى الجمله تعظيم گونه [ اى 
  ] نموده ، و با متعلقان خود به مكان ديگر رفتند . همشيرهء او دست داماد را در دست گرفته از عقب آنها رفتند .\r\nخلقى كه در آنجا بودند ، تمامى معاودت و صاحبى ايلچى نيز مراجعت به منزل خود نمودند و باقى روز قدرى به گردش منزل و مطالعهء كتاب گذشت . چون قليل از شام گذشته ، بايست به خانهء پادشاه رفته باشند . « 4 » مهمانداران آمده كه وقت رفتن است ، صاحبى ايلچى سوار گاريت گرديده ، با همراهان روانهء خانهء پادشاه شدند .\r\nدر آنجا اين شب كثرت زنان و مردان و بزرگان ايشان بىحد بود . به ورود صاحبى ايلچى هر يك از آنها نزد ايشان مىآمدند و اظهار دوستى و خصوصيت مىكردند . بعد پادشاه و زن و مادر و همشيره‌هاى او و دامادها و برادران و خاصان او ، داخل آنجا شدند . به نحوى كه سابق تحرير شد ، ابتدا پادشاه در « 5 » اوطاق ايستاد ، تعارفى با همهء خلق به عمل آورده ، و بعد نزد صاحبى ايلچى آمده تلطف بسيار نموده ، از جمله اين شب تعريف زيادى از اسبان هدايا نمود و اظهار رضامندى مىنمود .\r\nصاحبى ايلچى در جواب مىگفتند كه حال ، ابتداى دوستى و اتحاد دولتين است .\r\nبعد از اينكه بناى آمد و شد ايلچيان و استحكام اساس دوستى برقرار باشد ، مىتواند شد كه هر ساله به رسم هديه ، چند رأس اسب ممتاز از دولت عليهء ايران به جهت سركار پادشاه ارسال شده باشد . بعد پادشاه اظهار دوستى و محبت بسيار نمود . نزد ديگران رفت و مادر و زن و همشيره‌ها و برادران او هر يك ، نزد صاحبى ايلچى آمده ، اظهار مهربانى و محبت بسيار مىكردند . بعد از اين فقرات به نحوى كه سابق تحرير يافته ، بناى رقص و نواختن ساز برپا شد . پادشاه ابتدا دست مادر خود را گرفته ، قدرى گردش و رقص كرد . بعد دست زنان بزرگان ، هريك را جداجدا گرفته رقص مىنمود ، و بزرگان نيز دست زن و مادر و همشيره‌هاى او را گرفته رقص مىكردند . همان همشيره [ اى 
  ] كه آن روز عقد شده بود ، نيز دست داماد و غير داماد را گرفته رقص مىكرد و حركات از او ظاهر مىشد كه معلوم بود كه او را تازه به شوهر داده‌اند و تمام خلق كه در آنجا بودند به رقص و عيش و عشرت مشغول بودند و گردش در مكانها مىنمودند . تا اينكه به همين نسبت چهار پنج ساعت از شب گذشت و مردم به مرور مىرفتند .\r\nصاحبى ايلچى نيز مرخص گرديده ، معاودت به منزل نمودند و استراحت شد .\r\nيوم چهارشنبهء دهم : بعد از ناهار « 6 » پرنس و گورگين كه [ از 
  ] عمدهء بزرگان و نزد\r\n\r\n\r\n","description":"","footnote":"\r\n( 1 ) - مىآمدند\r\n( 2 ) - مىكردند\r\n( 3 ) - مىنمودند\r\n( 4 ) - متن : باشيد\r\n( 5 ) - متن : درب\r\n( 6 ) - متن : نهار\r\n","page_name":" 254 ","page_number":326},
  {"content":"\r\n\r\nپادشاه و مادر او ، كمال عزت و اعتبار دارد و همهء اوقات لباس‌هاى فاخر و جواهرآلات از مقولهء مرواريد و الماس باوجود كبر سن زينت دوش و آغوش خود مىسازد ، با پرنس ليوجين كه سر كانسل و عمدهء اعيان آنهاست و گراف كوردولف و كنياز ساله‌قف و مركيس و ثروت و نپلونف با بيست نفر ديگر از بزرگان و ايلچيان قرال‌ها به ديدن صاحبى ايلچى آمدند و هر يك لوازم دوستى و تعارف با ايشان به جاى آوردند . قدرى در آنجا توقف كرده از هر مقوله صحبت با يكديگر مىداشتند و مراتب محبت و رأفت پادشاه را با ايلچى بيان مىنمودند و خاطرجمعى در بعضى موارد به صاحبى ايلچى مىدادند ، بعد قهوه و چاى « 1 » آورده ، صرف نمودند و هر يك به منزل خود روان شدند .\r\nاين روز حسب الامر پادشاه ، تمامى بزرگان و اعيان و ايلچيان در خانهء كرنيه پاولنه همشيرهء پادشاه كه زن پادشاهزاده ورتنبر شده است رفته ، مباركباد مىگفتند .\r\nچون پادشاه مذكور نموده بود كه بر ايلچى بزرگ دولت ايران لازم است كه در اين روز به ديدن همشيرهء ما رفته ، مباركباد گفته باشد و اين مطلب گوشزد صاحبى ايلچى شده بود ، به اتفاق مهمانداران و ديلماج سوار گاريت گرديده ، روانهء خانهء همشيرهء پادشاه شدند . به ورود آنجا ، جمعى از خاصان همشيرهء پادشاه ، سر راه ايلچى آمده ، لوازم محبت و احترام به جاى آوردند و داخل خانه شدند .\r\nهمشيره پادشاه چون به جميع صفات حسنه و كمالات صورى و معنوى آراسته بود و زبان انگريزى را نيز خوب تكلم مىنمود ، به صاحبى ايلچى اقسام دلجوئى و محبت نمود ، و سخنان رأفت‌آميز بيان كرد .\r\nصاحبى ايلچى نيز خود به زبان انگريز جواب‌هاى متين به او دادند . چون پادشاه را تعلق بسيارى با اين همشيرهء خود مىباشد و سخنان او بسيارى از اوقات نزد پادشاه به درجهء قبول مقبول است و با صاحبى ايلچى هم ، اظهار محبت بسيار مىكرد ، بعد از مباركباد و اجراى تعارفات ، صاحبى ايلچى درباب انجام مهام خود فقرات مبسوطى با او گفتگو كرده او را هم به اصطلاح يك واسطه در امر خود نزد پادشاه قرار دادند . او نيز قبول كرده نويد و وعدهء بسيار داد و تعهدات كرد . صاحبى ايلچى را از خود خوشنود و مرخص نموده ، و از آنجا معاودت به منزل نمودند .\r\nآن خانه را پادشاه به مبلغ پنجاه هزار تومان به جهت آن « 2 » همشيره خريدارى نموده دستگاه و اثاث « 3 » و اسباب و زينت بسيار از هر چيز و هر مقوله دارد و بيوتات و اوطاق‌ها و مكان‌هاى عالى دلنشين مرغوب بيحد دارد . حال كه اين همشيره [ را 
  ] به شوهر داده و روانهء محال و رتنبر مىشود و با شوهر خود مىرود ، پادشاه خانهء مذكور را از همان همشيره مجدد به مبلغ پنجاه هزار تومان خريدارى و وجه تسليم همشيره نموده ، خانه را به برادر خود بخشيده است .\r\nباقى آن روز و شب ، به‌طريق ساير ايام گذشت و ديگر امرى واقع نبود .\r\nيوم پنجشنبهء يازدهم : بعد از ناهار « 4 » قدرى صاحبى ايلچى مشغول درس و مشق انگريزى بودند . بعد به قدر ده پانزده نفر از بزرگان و اعيان روس به ديدن ايشان آمده ،\r\n\r\n\r\n","description":"","footnote":"\r\n( 1 ) - متن : چاهى\r\n( 2 ) - متن : او\r\n( 3 ) - متن : اساس\r\n( 4 ) - متن : نهار\r\n","page_name":" 255 ","page_number":327},
  {"content":"\r\n\r\nهريك فقراتى از هر جا و هر مقوله صحبت مىداشتند و نويد محبت پادشاه را مىدادند و بعد از صحبت هر يك به منزل خود رفتند .\r\nصاحبى ايلچى مشغول مطالعهء كتاب و گردش منزل شدند . شب در خانهء لاردكلرك ايلچى انگريز موعود بودند . روانهء آنجا شدند . به ورود آنجا لارد مذكور لوازم احترام معمول داشت . بزرگان و اعيان روس و زنان ايشان اين شب در آنجا مىبودند ، همگى تعارفات لازمه نسبت به صاحبى ايلچى به عمل آوردند ، و با يكديگر مشغول صحبت و رقص شدند . اين شب از ناصيهء احوال لاردكلرك دو چيز ملاحظه شد : يكى اينكه بسيار اروس را خوش‌آمد مىگويد ، و تملق بىنهايت از هر يك آنها مىكند و با وجود اينكه آنها قلبا با اهالى انگريز دوست و متحد نيستند ، و ظاهرا رفتارى مىنمايند و لارد مذكور تملق گوئى آنها را برخود فرض كرده و به جهت خوش‌آمد در هر هفته بزرگان ايشان را ضيافت مىكند و مبالغى خرج آنها مىنمايد . طرفه اينكه به محض از خانه بيرون رفتن ، در مقام ضرب و طعن او برمىآيند و چيزهاى عجيب غريب دربارهء او بيان مىنمايند . ديگر اينكه بسيار اساس و دستگاه برخود مىچيند و تخت نشيمن پادشاهى برخود قرار مىدهد ، و خودنمائى بسيار مىكند . اين هر دو چيز از لارد مذكور بسيار بعيد است ، زيرا كه مرد كامل معمرى است ، و اظهار دانشمندى بسيار مىكند و اين فقرات از او زيبنده و خوش آينده به‌نظر نمىآيد .\r\nاين شب قدرى زنان و مردان به رقص و صحبت مشغول بودند ، و عشرت مىنمودند .\r\nپاسى از شب گذشته ، صاحبى ايلچى از آنجا معاودت و در منزل استراحت نمودند .\r\nيوم جمعهء دوازدهم : صبح جمعى به ديدن صاحبى ايلچى آمده ، بعد از رفتن آنها سوار اسب شدند ، كه به گردش روى رودخانه بزرگ كه يخ كرده و خلق با گاريت و اسب روى آن يخ رفته گردش مىنمايند ، رفته باشند .\r\nپادشاه در عرض راه سوار به جناغ بود و گردش مىنمود . ملاقات واقع شد . صاحبى ايلچى به‌علت احترام او خواستند پياده شوند ، مانع شده ، نگذاشت و بسيار اظهار محبت و حال‌پرسى نمود و از يكديگر گذشتند و روانهء روى رودخانه گرديدند . مجموع خلق در آنجا گردش مىكردند . صاحبى ايلچى نيز قدرى گردش نموده ، و ملاحظهء آنجا را مىنمودند كه چگونه يخ در روى رودخانه محكم شده ، كه اين همه خلق با اسب و گاريت در روى آن گردش مىنمايند و در استحكام آن خللى به هم نمىرسد ، و اين هيچ جهت ندارد مگر كثرت سردى هوا كه به درجهء اعلاست .\r\nبارى ، قدرى ملاحظهء آنجا را كرده ، معاودت به منزل كردند و اين شب در خانهء پرنس گورگين موعود بودند . با مهمانداران در آنجا رفته پرنس و ساير بزرگان كه در آنجا حضور داشتند ، لوازم احترام به جاى آوردند . زنان و دختران بزرگان ، بسيار بودند .\r\nبا مردان مشغول رقص شدند و عشرت مىكردند ، تا قدرى از شب گذشت و هنگام معاودت شد . صاحبى ايلچى روانهء منزل گرديده استراحت نمودند .\r\nيوم شنبهء سيزدهم : روز اول سال تازهء روسيه بود ، و اين روز را اول سال نو و عيد\r\n\r\n","description":"","footnote":"","page_name":" 256 ","page_number":328},
  {"content":"\r\n\r\nكبير مىنامند ، و تمامى خلق لباس فاخر پوشيده و در كليساها مىروند و با يكديگر ديد و بازديد مىكنند و مباركباد مىگويند . در خانهء پادشاه كثرت و جمعيت به حدى مىشود كه مافوقى بر آن متصور نيست . صاحبى ايلچى بعد از ناهار « 1 » با مهمانداران و همراهان به جهت مباركباد به خانهء پادشاه رفتند . در مكانى كه اغلب بزرگان و ايلچيان قرار داشتند .\r\nصاحبى ايلچى رفته توقف كردند . پادشاه و متعلقانش در كليسا رفته بودند . بعد از ساعتى آمدند . به همان آئين پيش پادشاه در « 2 » [ جلو 
  ] اوطاقى تعارفى به همهء خلق كرده ، به جانب صاحبى ايلچى آمده اظهار تلطف بسيار كرده ، صاحبى ايلچى او را مباركباد گفتند و او به سمت باقى ايلچيان و بزرگان رفته زن و مادر و خواهرانش از عقب پادشاه داخل آنجا شدند . هريك به جانب صاحبى ايلچى آمده ، از روى رأفت و محبت تعارفات كردند و ايلچى آنها را مباركباد نيز مىگفتند . تا اينكه آنها به همهء مردم لوازم تعارف به‌جاى آوردند و پادشاه و متعلقان به مكان خود رفتند و ايلچى معاودت به منزل خود نمودند .\r\nكرچكف كه سابق در پتربورغ نايب پادشاه بود ، با چندين نفر از بزرگان به ديدن صاحبى ايلچى آمده ، مدت معقولى توقف و هر مقوله صحبت در ميان داشتند و بعد روانهء منزل خود شدند . يك نفر از مهمانداران آمده بستهء مكتوبى از دولت عليهء ايران آورده باز نموديم . فرمان همايون شاهنشاه عالم‌پناه و رقم نواب ولى عهد ، و نوشتجات صاحب معظم صدراعظم و ساير امناى دولت قاهره ، و دوستان صاحبى ايلچى در آن بود . فرمان و ارقام را زيارت و از مضامين آنها سرافرازى حاصل صاحبى ايلچى گرديد . مكتوبى مستر موريه ، ايلچى انگريز قلمى داشته بود ، فوت مرحومه زوجهء مرحمت‌پناه حاجى محمد ابراهيم خان كه مادر زن صاحبى ايلچى بوده باشد در آن تحرير شده بود . صاحبى ايلچى از مطالعهء آن قرين غم و اندوه بىپايان شدند . ساير مكاتيب را مطالعه و به حقير سپردند .\r\nچون پيش تحرير شد كه اين يوم ، روز اول سال نو روسيه است و تا چندين يوم ، تمام خلق به عيش و عشرت و ديدوبازديد مشغول هستند . در سنوات سابق در ميان روسيه قاعده بوده كه هر سال در اين شب مجموع خلق ، از زن و مرد ، از اعاظم واو اسط ، و عوام الناس خود را به لباس غير خود آراسته مىگردانيده و صورت خود را تصوير غريب نصب مىكرده ، و لباس‌هاى مختلف مىپوشيده در خانهء پادشاه مىرفتند و در آنجا از اول شب تا قريب صبح به اين طريق با يكديگر گردش مىكردند و شوخ‌طبعى و صحبت‌هاى مختلف با هم مىداشتند در آنجا قهوه و چاى « 3 » و شيرينىآلات و ميوه و شربتها و شراب صرف مىكردند و اين عمل را مسخرات مىگويند و قريب به صبح هر يك به مكان خود روان مىشدند . چنانچه سالى از سالها بيست و هفت هزار نفر قلمى در خانهء پادشاه از اشخاصى كه معروف و مشهور بودند به اين لباس جمع شده بودند ، سواى كسانى كه در تعداد نبود ، خلاصه اين عمل به علت طلوع ناپليان و اغتشاش محال فرنگان چندين سال بود كه در ميان ايشان موقوف و معدوم شده بود . در اين سال كه ناپليان گرفتار و اساس دوستى و اتحاد فيما بين تمامى اهالى يوروپ محكم و برقرار شده بود ، اين شب به حكم پادشاه همان اساس را برپا داشتند . به‌قدر بيست هزار نفر از اهالى روسيه ملبس\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : درب\r\n( 3 ) - متن : چاهى\r\n","page_name":" 257 ","page_number":329},
  {"content":"\r\n\r\nبه لباس غير متعارف گرديده ، در خانهء پادشاه جمع شدند . چون صاحبى ايلچى در آنجا موعود بودند ، پاسى از شب گذشته با همراهان و مهمانداران روانهء آنجا گرديدند . به ورود آنجا جمعى بزرگان و باشيان در سر راه آمده تعارفات رسمى به جاى آوردند ، داخل آن مكان كه شدند بعد از تعظيم و تكريم به پادشاه ، به زبان انگريزى در مقام دلجوئى و حال‌پرسى صاحبى ايلچى برآمده ، سخنان ملاطفت‌آميز بيان كرده زن و مادر و خواهرها و برادران پادشاه و ساير زنان و مردان و بزرگانى كه بودند هر يك به قسمى و طريقى در مقام نوازش و اظهار محبت برآمدند تمامى خلق به اقسام مختلف به رقص و گردش و عيش و عشرت مشغول بودند . كثرت زن و مرد به مرتبه‌اى بود كه باوجود وسعت و بزرگى خانهء پادشاهى و وفور مكان‌هاى آن كه پيش تحرير يافته راه آمدوشد مسدود بود .\r\nاين شب شاه و گدائى در ميان نمىباشد . هركس هر طريق مىخواهد خود را آراسته مىگرداند ، و هر صحبتى خواهد مىدارد . كسى را با كسى كارى نيست و هيچ عملى را موأخذه نمىباشد و همهء خلق در اين شب خودسر و مطلق العنان هستند .\r\nدر آنجا سواى زنان متعلقان پادشاه ، چندين نفر از زنان بزرگان را ملاحظه نموديم كه از جواهرآلات بسيار كه زينت بر و دوش و گردن و آغوش خود كرده بودند ، هر يك بيست هزار تومان ، ده هزار تومان ، بيشتر ، كمتر ، به‌نظر مىآمد . خاصه مرواريدهاى بسيار درشت كه در ميان ايشان بسيار است .\r\nبعد از اينكه مدت زمانى در آنجا ملاحظهء حال و رفتار و كردار همگى آنها شد ، و آنها رقص بسيار كردند ، و صحبت‌ها داشتند ، پادشاه مردم را به صرف غذا امر نمود . ميزها گسترده بودند . هريك در هر جا كه بايست رفته . غذا صرف نمايند ، رفتند . چند نفر از بزرگان خاص پادشاه نزد صاحبى ايلچى آمده ، كه پادشاه شما را در سر ميز خود خواسته صاحبى ايلچى روانهء آنجا شدند . اوطاقى ملاحظه شد كه در ميان اوطاقى ديگر از بلور ساخته و برپا كرده‌اند . ديوارها و اطراف و سقف را تمام از بلور و آئينهء بزرگ برپا كرده بودند . چهلچراغ‌ها و شمعدان‌هاى بسيار در خارج آن روشن كرده بودند كه در ميان آن اوطاق روشنى تمام مىداد ، و به طريق روز روشن مىنمود . در ميان آن اوطاق مطلقا شمع و چراغى نبود ، اما ميزى گسترده بودند كه وصف اثاث « 1 » و اسباب و آراستگى آن ممكن تحرير و بيان نيست . اسباب طلا و نقره و بارفطن و بلور از هر چيز در آنجا چيده و گذاشته بودند .\r\nهر نوع گل‌هاى رنگارنگ و رياحين معطر كه به‌خاطر مىرسد در گلدان‌ها گذاشته ، از ولايات بعيده ، ميوه‌ها از مقولهء نارنج ، از آمريكا ، آناناس « 2 » ، از هند و گلابى از پاريس آورده بودند كه يك دانهء آنها در هر دو دست جا نمىشد . هر نوع ميوه‌هاى ديگر كه به خاطر مىرسيد ، در كمال صفا و تازگى در آنجا موجود بود ، و اقسام مأكولات و مربيات و شيرينىآلات نيز آورده ، در آنجا گذاشته بودند . اين مكان و اين ميز مختص پادشاه و متعلقان او بود . صاحبى ايلچى در آنجا رفتند و در سر ميز نشستند . زن و مادر و خواهران و دامادهاى پادشاه در آنجا حضور داشتند و چند نفرى از زنان بزرگان نيز در\r\n\r\n\r\n","description":"","footnote":"\r\n( 1 ) - متن : اساس\r\n( 2 ) - متن : عن الناس\r\n","page_name":" 258 ","page_number":330},
  {"content":"\r\n\r\nآنجا بودند . همگى در سر ميز نشسته مشغول صرف غذا شدند .\r\nپادشاه نزد صاحبى ايلچى آمده ، فرمود كه مسموع ما شد كه شما را صداعى عارض گرديده ، و امشب ارادهء آمدن به اينجا را از اين جهت نداشتيد ( و حقيقت هم داشت .\r\nصاحبى ايلچى را آن روز تكسر احوالى عارض شده بود و ارادهء رفتن به خانهء پادشاه نداشتند . مهمانداران اصرار زياد كرده و رفتند ) اما حال كه آمده‌ايد ، ما بسيار رضامند و خوشنود شديم ، و اميدواريم كه جناب بارى رفع صداع را از شما خواهد كرد . و ما بسيار خوشوقت هستيم كه امشب شما را در اينجا ملاقات كرديم . به زبان انگريزى پادشاه از اين مقوله اظهار تلطف و محبت كرد ، و تكليف به صرف غذا مىنمود . مادر و زن و كسان پادشاه ، نيز تعارفات مىنمودند ، تا اينكه غذا صرف گرديده ، از آنجا برخاستند و لحظه [ اى 
  ] ديگر در آنجا توقف و معاودت نمودند و استراحت شد .\r\nيوم يكشنبهء چهاردهم ، لغايت چهارشنبهء هفدهم : امورات وقوعى اين است كه صاحبى ايلچى هر روزه پيغامات به گراف نسل‌رود مىنمودند ، كه ايام توقف ما در پتربورغ طول زيادى به هم رسانيده ، و لازم است كه شما در انجام مهام ما قرارى داده باشيد ، و او جواب مىداد كه دو سه يوم ديگر خود به منزل شما آمده ، آنچه شايد و بايد بناگذارى خواهيم نمود . روزها بسيارى از بزرگان و ايلچيان به ديدن صاحبى ايلچى مىآمدند و اظهار دوستى و تعارفات رسمى مىنمودند و صاحبى ايلچى گاهى به سوارى و گاهى به مطالعهء كتاب و درس مشق انگريزى مشغول بودند .\r\nروزى اوقات صرف تحرير عرايض و نوشتجات نمودند كه به مصحوب كريل انفاد دولت عليهء ايران كرده باشند . ديگر امرى كه تحرير آن لازم باشد واقع نبود .\r\nيوم پنجشنبهء هجدهم : روز خاج‌شويان روس بود . اين روز پادشاه و عموم خلق در سر رودخانهء بزرگ جمع مىشوند و خاج را در آب انداخته مىشويند و به جاى خود مىبرند ، چون قاعده اين است كه تمام بزرگان و ايلچيان و جنرال‌ها و مطلق سواره و پيادهء سپاه و عموم خلق در [ جلو 
  ] خانهء پادشاه رفته از آنجا به سر رودخانه رفته باشند . پادشاه ايشيك‌آقاسى باشى خود را نزد صاحبى ايلچى فرستاد كه اين روز بايد شما سوار گرديده ، نزد ما آمده باشيد .\r\nصاحبى ايلچى به نحو خواهش پادشاه با همراهان و ايتام در نهايت آراستگى سوار و درب خانهء پادشاه رفتند . به ورود آنجا پادشاه و قسطنتين برادرش كه به جهت همين فقره ، در شب پيش از ولايت ليه به پتربورغ آمده ، كه دو سه يوم توقف و بعد روانه شود . تمامى بزرگان و ايلچيان كه سوار بر اسبها بودند و درب خانهء پادشاه توقف داشتند . با صاحبى ايلچى انواع و اقسام رأفت و تعارف مبذول داشتند ، در آنجا ملاحظه شد كه به‌قدر پنجاه هزار سوار كواردى و پيادهء سالدات ، پولك‌پولك و دسته‌به‌دسته به نظام تمام ايستاده ، و در اطراف ميدان درب خانهء پادشاه پشت‌برپشت يكديگر صف كشيده‌اند . جميع بزرگان و سران سپاه و عمله‌جات پادشاهى و برادران او نيز سوار گرديده ، با پادشاه در اطراف جوانب آنها گردش نموده ، نظام مىدهند و ساير خلق پتربورغ عموما ذكور و اناث در\r\n\r\n","description":"","footnote":"","page_name":" 259 ","page_number":331},
  {"content":"\r\n\r\nاطراف ميدان سمت ديگر ايستاده و صف بسته‌اند ، و كثرت به مرتبه‌اى است كه از حد تحرير و تقرير بيرون است . از درب خانهء پادشاه ، تا سر رودخانه و در روى رودخانه كه يخ كرده است از وفور جمعيت و كثرت ممكن عبور به جهت احدى نيست . اما با اين همه كثرت و جمعيت ، از خرد و درشت و اناث و ذكور به حدى آرام و نظام داشتند كه نفس از احدى بيرون نمىآمد و چنين فهميده مىشد كه گويا جميع اين خلق قبض روح شده و خشك گرديده ، ايستاده‌اند . بعد از ملاحظهء آنها و نظام دادن پادشاه ، جمعى آمده راهى از درب خانهء پادشاه الى سر رودخانه پاك كرده و خاك نرم پاشيدند . همين‌كه راه مذكور از برف پاك شد و به اتمام رسيد ، از درب خانهء پادشاه به قدر سيصد نفر كشيشان و ملايان آنها بيرون آمده ، لباس‌هاى زرتار و بالاپوش‌هاى غريب به اقسام مختلف پوشيده ، و خود را زينت بسيار كرده بودند . به محض بيرون آمدن آنها ، از اطراف ميدان شروع به نواختن سازهاى مختلف كردند . و آنها بعضى علم‌هاى غريب در دست گرفته ، جمعى شمعها روشن كرده در دست داشتند و دو نفر از كشيش‌هاى بزرگ ، صندوق طلائى در دست گرفته ، خاج را در ميان آن گذاشتند ، مىرفتند . مادر و زن و همشيره‌هاى پادشاه و بسيارى زنان بزرگان ، از عقب آن كشيشان مىرفتند و مساوى دويست نفر اطفال سرخ پوش به عقب زنها بودند و به قدر دو سه هزار نفر خلق ديگر از خدمه‌هاى كليسا و خدمتكاران خانهء پادشاه ، تمامى خاك سفيد در سر ماليده با آنها مىرفتند ، و تمام اينها كه تحرير شد به آواز مسيحى چيزها مىگفتند و مىخواندند ، و راه مىرفتند . پادشاه و برادران و ايلچيان و همهء بزرگان سواره در يك سمت راه به همراه كشيش‌ها مىرفتند . سواره و پياده به نظام تمام ايستاده ، دسته‌به‌دسته ساز و نوا مىنواختند تا از درب خانهء پادشاه به كنار رودخانه رسيدند . در آنجا روى يخ چند يوم پيش از اين روز ، بنا و نجار و نقاش و معمار مكانى از چوب به طريق كلاه فرنگى ساخته غرفه‌ها در اطراف داشت و زينت و طلاكارى بسيار كرده بودند . اينها تمام رفته داخل آن مكان شدند ، و كشيشان در آنجا خاج را برده به آب انداخته ، تطهير نمودند و قدرى از آن آب آورده به جهت فتح و نصرت روى شمشير پادشاه پاشيدند باوجود اينكه آب شستن خاج داخل رودخانهء عظيم كذائى مىشد مجموع خلق روس از همان مكان آمده آب برمىداشتند و به جهت تيمن و تبرك مىبردند .\r\nجمعى از اهالى انگريز در آنجا حضور داشتند ، از حماقت [ مردم 
  ] روسيه مىخنديدند كه اين آب كه داخل رودخانه است چه مصرف دارد كه آنها برداشته مىبرند . اگرچه جاى خنديدن بر آنها بود ، اما اهل انگريز خود هم هيچ مذهب ندارند ، و اعتقادى به كليسا و خاج و مذهب عيسوى كه در ميان روس و ساير متداول است در ميان آنها نيست [ ! 
  ] پادشاه و ساير خلق سواره ، در مقابل آن عمارت در سر رودخانه ايستادند ، و كشيش‌ها در آن مكان به كار خود مشغول بودند . در غرفه و رواق‌هاى آن عمارت گردش مىكردند و چيزها به آواز مسيحى مىخواندند . بعد از زمانى ، چند عدد تير آتش‌بازى از آنجا به هوا كردند . از آن سمت رودخانه كه مكان توپچيان و توپ‌خانه بود شروع به انداختن توپ كردند ، و بسيارى توپ انداختند . كثرت و جمعيت خلق از زن و مرد و اطفال در روى رودخانه كه يخ كرده بود به مرتبه‌اى بود كه چشم از ملاحظهء آنها خيره و تار مىشد . تا مدت مديدى به همين دستور گذشت . بعد از آن كشيشان خاج را برداشته به همان طريق\r\n\r\n","description":"","footnote":"","page_name":" 260 ","page_number":332},
  {"content":"\r\n\r\nو همان نظام كه رفته بودند با پادشاه و سوارها و جمعيت معاودت به خانهء پادشاه نمودند و خاج را برده در كليسايى كه در خانهء پادشاه واقع است گذاشتند . پادشاه و برادران خود ، و بزرگانى كه سوار بودند قدرى در ميان سپاه سوار و پيادهء سالدات كه در آن ميدان جمع بودند و عدد آنها از قرارى كه پلك‌پلك نمايان بود به قدر پنجاه هزار مىبودند ، گردش كرده ، و آوازهاى بلند از پادشاه مسموع مىشد كه نظام مىداد و به هر طرف آمدوشد مىكرد . صاحبى ايلچى و برادران و بعضى بزرگان همراه او بودند . تا از نظام فارغ گرديده و آمد در [ جلو 
  ] خانهء خود ايستاده شد و تمام بزرگان و ايلچيان نيز نزد او ايستادند . بعد همان سوارها و پياده‌هاى سالدات به نحوى كه پلك‌پلك و جوقه‌به‌جوقه با سازنده‌ها ايستاده بودند ، فوج‌فوج به نظام تمام ساز و نوا نواخته ، و آمده از حضور پادشاه گذشتند و بعد از گذشتن آنها نيز مساوى هفتاد و چهار عدد توپ كه هر توپى شش اسب يك رنگ ، و سى و دو نفر عمله مىداشتند ، در كمال آراستگى و نظام آمده گذشتند .\r\nطريق آمدن و گذشتن آنها از حضور پادشاه به اين نسبت بود كه ابتدا سالدات پياده‌اى كه بودند ، فوج‌فوج كه هر فوجى ، يك قسم لباس و همه به يك طريق اسلحه با آذوقه و سرب و باروط و بالاپوش همراه دارند در كمال نظام آمده مىگذرند بعد سواره به همين طريق هر فوجى [ كه 
  ] يك رنگ اسب و يك قسم كلاه و يك نوع اسلحه داشتند ، آمده از حضور پادشاه گذشتند و بعد از آنها توپخانه به همان نهج نيز گذشت . آنوقت پادشاه خلق را مرخص و هر يك به مكان خود رفتند ، و خود هم به خانه رفت . چون اين روز شدت سردى هوا به درجهء اعلا رسيده بود ، و در ميان فرنگان با بالاپوش رفتن نزد پادشاه و بزرگان مطلوب نيست و آن را سوء ادب مىدانند ، صاحبى ايلچى به جهت حرمت پادشاه ، بىبالاپوش سوار شده رفته بودند ، تكسر احوالى در مزاج ايشان به هم رسانيده و شدت سردى هوا اثر كلى نموده ، تمام اعضاى ايشان را درد شديدى عارض و به منزل آمده ، در بستر ناخوشى خوابيدند و به معالجه مشغول شدند ، از شدت ناخوشى ايشان ، اوقات بر همهء همراهان تلخ و پريشان گرديد . اين روز بدين منوال گذشت .\r\nيوم جمعهء نوزدهم : اگرچه صاحبى ايلچى را تكسر احوال برقرار بود ، اما آدمى نزد گراف‌نسل‌رود وزير فرستاد ، پيغام نمودند كه مرا منظور اين است كه كريل از خود روانهء تفليس كرده و شرح احوالات و گزارش اين ولايات را به عرض شاهنشاه خود رسانيده باشد ، و عرايض و نوشتجات ارسال داشته باشم . لازم آن است كه در باب انجام مهام منظورهء ما گفتگوئى كه بايد بشود با شما در ميان آمده كه دانسته و آگاه باشيم ، كه چه بايد نوشت و چه طريق بايد نمود ، چراكه زياده از اين مدت قوهء توقف در اينجا به‌جهت ما ممكن نيست . گراف‌نسل‌رود ، بعد از شنيدن پيغامات مذكوره ، جواب گفته بود كه حال ايام عيش همشيرهء كوچك پادشاه ، و اسم او مريه پاولينه است ، كه به پادشاهزادهء هولند مىدهند ، و سه چهار يوم اين اساس برپاست . اين مدت را شما مهلت داده باشيد كه بعد از اينكه اين ايام عيش دفعهء ثانى منقضى شد من خود به منزل شما آمده ، هر نوع گفتگوئى كه فيما بين بايد بشود گفت‌وشنود خواهيم نمود . صاحبى ايلچى نظر به خواهش او قبول نمودند و اين روز به اين طريق گذشت .\r\nيوم شنبهء بيستم ، لغايت دوشنبهء بيست و دويم : چون صاحبى ايلچى ناخوش بودند ،\r\n\r\n","description":"","footnote":"","page_name":" 261 ","page_number":333},
  {"content":"\r\n\r\nو مسموع پادشاه و مادر پادشاه و بعضى بزرگان شده بود ، روزى از جانب پادشاه ايشيك آقاسى بزرگ آمده حال‌پرسى كرده ، و بعد مذكور نمود كه چون ايام عيش همشيرهء كوچك پادشاه مىباشد ، خواهشمند گرديده ، كه شما نيز در خانهء پادشاه آمده باشيد .\r\nصاحبى ايلچى نظر به ناخوشى احوال قبول نكردند و وعده ندادند . ايشيك‌آقاسى معاودت نمود ، و مادر پادشاه نيز دكتر كرتين انگريز را كه طبيب مادر پادشاه و مرد از همه‌جا آگاهيست به جهت معالجه مأمور كرده ، طبيب مذكور آمده ، مشغول معالجه گرديد .\r\nدر اين چند يوم بزرگان و دوستانى كه بودند به رسم حال‌پرسى به ديدن صاحبى ايلچى مىآمدند و گراف‌نسل‌رود نيز دو دفعه يكى از بزرگان دفترخانه را به جهت حال‌پرسى فرستاد . ايلچى انگريز و ساير بزرگان انگريز كه در آنجا بودند نيز به رسم حال‌پرسى آمدوشد مىكردند .\r\nروزى مهماندار نزد صاحبى ايلچى آمده ، بعد از حال‌پرسى ، اظهار نمود كه چون پادشاه شفاها به شما اظهار كرده بود كه حقيقت گزارش خود را به دولت عليهء ايران نوشته باشيد ، و شما هم خواهشمند فرستادن كريل بوديد ، يك نفر افيسر از دولت مأمور گرديده ، كه نوشتجات شما را به تفليس برده رسانيده باشد كه از آنجا روانهء ايران نمايند ، و فردا كه يوم سه‌شنبه است افيسر مذكور نزد شما مىآيد كه مكاتيب گرفته رفته باشد . بايد آماده باشيد .\r\nصاحبى ايلچى قدغن نمودند كه عرايض و نوشتجات آنچه بايست نوشته شود و آماده و موجود شده باشد كه فردا كه افيسر مذكور روانه است حالت معطلى به هم نرسد . ديگر اين روزها امرى روى نداد .\r\nيوم سه‌شنبهء بيست و سيم : صبح حسين نام افيسر با مهمانداران نزد صاحبى ايلچى آمده ، و مطالبهء مكاتيب و اظهار مرخصى نموده ، عرايض و مكاتيب را ممهور و در مشمع گرفته ، تسليم او نمودند و او را مأمور كردند كه آنها را به تفليس برده ، به سردار آنجا سپرده كه او روانهء دولت عليهء ايران كرده باشد . اين روز باز بسيارى از بزرگان و آشنايان صاحبى ايلچى به عيادت آمدند .\r\nديگر امرى وقوع نيافت .\r\nيوم چهارشنبهء بيست و چهارم لغايت دوشنبهء 29 : امورات وقوعى اين است كه :\r\nچون اين روزها ايام عيش خواهر پادشاه بود ، شبها شهر را چراغان مىكردند و مردم در خانهء پادشاه مىرفتند و به عيش و عشرت مشغول بودند . و روز پنجشنبه 25 « 1 » داكتر كمل انگريز از ايران وارد پتربورغ گرديده ، و فرامين و ارقام و نوشتجات از دولت عليهء ايران به جهت صاحبى ايلچى آورده ، از زيارت فرمان همايون و رقم مبارك ، افاقه در احوال صاحبى ايلچى راه يافته و تمامى را مطالعه نمودند . سه‌هزار تومان نقد كه از دربار شاهنشاهى به جهت صاحبى ايلچى به مصحوب حكيم مشار اليه ارسال شده بود ، يكهزار و چهارصد تومان از آن جمله را در دار السلطنهء تبريز به ضمه اخراجات راه ، به مشار اليه داده بودند و يكهزار و ششصد تومان ديگر را شال ترمه و مرواريد خريدارى\r\n\r\n\r\n","description":"","footnote":"\r\n( 1 ) - در متن نويسنده تاريخ 5 شنبه 25 را 22 نوشته است و بنا به حساب روزانه 25 درست است\r\n","page_name":" 262 ","page_number":334},
  {"content":"\r\n\r\nو به مصحوب مشار اليه فرستاده بودند . شال و مرواريد مذكوره را حكيم مشار اليه آورده ، تسليم نمود . چندين طاقهء كلاه انعامى از سركار اشرف همراه آورده ، نيز داده مشخص شد كه زياده از آن است و نزد محمد على بيك گماشتهء صدراعظم مىباشد ، و از عقب حكيم مىآيد و مىآورد . صاحبى ايلچى مىگفتند كه خدا جان ما را فداى چنين صاحب - كار چاكرنوازى كرده باشد كه به اين طريق مرحمت و چاكرنوازى مىنمايند .\r\nيكدست يراق زمرد كه شاهنشاه عالم‌پناه ، به‌رسم هديه به جهت امپراطور اعظم عنايت كرده بودند ، مشار اليه آورده و از او بازيافت شد . اين روز الحمد الله تعالى افاقهء كلى در احوال صاحبى ايلچى بهمرسيد .\r\nروز ديگر ناظر همشيرهء پادشاه به رسم حال‌پرسى نزد صاحبى ايلچى آمده ، از جانب خواهر پادشاه ، حال‌پرسى نمود .\r\nروز ديگر چون شدت سردى هوا به حدى بود كه ما فوق نداشت مذكور شد كه شب در يكى از كشيك‌خانه‌ها ، يكنفر سالدات كشيكچى خشك شده ، و بر طرف گرديده است .\r\nچون مدتى پيش از اين فقرات پادشاه وعده نموده بود كه در باب مهام منظورهء صاحبى ايلچى خود با يكديگر شفاها گفتگو خواهيم كرد و بعد كه صاحبى ايلچى هر روزه در اين خصوص پيغامات مىكردند و تعجيل مىنمودند ، روزى پرنس ليوجين از جانب پادشاه نزد صاحبى ايلچى آمده مذكور نموده بود كه نظر به تعجيل و اصرار زياد شما ما بعهدهء گراف‌نسل‌رود وزير محول نموده‌ايم كه آمده مكنون خاطر شما را معين و بما عرض كند كه بر آنچه شايد و بايد ما جواب گفته باشيم .\r\nصاحبى ايلچى به پرنس مشار اليه گفته بودند كه پادشاه وعده دهد ، كه شفاها با خودش گفتگو شود . بچه جهت به گراف‌نسل‌رود محول نموده . او جواب گفته بود كه چون حال او وزير است و اين امورات به او محول است به عهدهء او شده ، از اتفاقات گراف مشار اليه هم در آن بين ناخوش و چندين روز مريض شده بود و به‌اين جهت صاحبى ايلچى مجددا پيغام نزد پادشاه فرستاده بودند ، كه چندين روز ايام عيش بود ، و چندين روز است كه گراف‌نسل‌رود ناخوش است و هر روز امر تازه‌اى روى مىدهد ، و من سه سال و كسرى است كه حيران و معطل در اينجا مانده‌ام ، نميدانم چه بايد كرده باشم . پادشاه نظر به اين پيغام آخرى و اصرار زياد صاحبى ايلچى ، يوم دوشنبه 29 را قرارداد نموده بود كه گراف‌نسل‌رود وزير نزد صاحبى ايلچى آمده ، قرار و مدار امورات منظوره را داده باشند .\r\nاين روز لاردكلرك ايلچى انگريز ، نزد صاحبى ايلچى آمده مذكور نمود كه گراف‌نسل‌رود را اليوم از ناخوشى پيش احوال به هم خورده ، و آمدن نزد شما را قرار به فردا كه يوم سه‌شنبهء سلخ است داده است . اين روزها ديگر امرى وقوع نيافت كه تحرير آن لازم باشد .\r\nيوم سه‌شنبهء سلخ شهر صفر : بعد از ناهار « 1 » صاحبى ايلچى قدرى گردش نمودند .\r\nگراف‌نسل‌رود وزير و جنرال نكرى ترجمان ، خدمت صاحبى ايلچى آمده ، خلوتى اختيار\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 263 ","page_number":335},
  {"content":"\r\n\r\nنمودند و به صحبت و گفتگو مشغول شدند . اگرچه كماهى گفتگوئى كه فيما بين آنها مذكور شد ، صاحبى ايلچى خود مىدانند و ديگرى را اطلاعى نيست ، اما اينقدر مفهوم شد ، كه درباب استرداد ولايات و مهام منظوره آنچه لازم بود به او گفته بودند و او را به اقسام كلى تطميع نموده بودند و از هر قسمى كه به خاطر مىرسد سخنان فيما بين ايشان ردوبدل شده بود . آخر الامر گراف‌نسل‌رود مذكور كرده بود كه پادشاه را منظور اين است كه مطالب خود را مختصر قلمى كرده و به من داده باشيد كه ترجمه نموده به نظر او برسانم و آنچه او جواب گويد به شما اظهار كنم .\r\nصاحبى ايلچى قبول نمودند و اين طريق بنا شد كه يوم بعد صاحبى ايلچى مطالب خود را به طريق اختصار قلمى داشته به گراف‌نسل‌رود داده كه ترجمه كرده نزد پادشاه برده ، آنچه حكم نمايد ، جواب به ما بگويد . ديگر اينكه منظور پادشاه اين بود و خود هم اظهار كرده ، به صاحبى ايلچى گفته بود و به گراف‌نسل‌رود و دو سه نفر ديگر از بزرگان پيغام به صاحبى ايلچى داده بود كه توقع ما از ايلچى اين است كه در امورات خود و مطالبى كه دارد ، اهالى انگريز را به هيچ‌وجه دخل و تصرفى ندهد و ايشان را شريك و رفيق خود نزد ما نسازد ، كه اين معنى خلاف رأى ماست و مىخواهيم هر طريق امرى كه فيما بين ما واقع مىشود بدون وساطت و اطلاع اهل انگريز بوده باشد .\r\nدوستان و آشنايان « 1 » صاحبى ايلچى نيز به كرات اظهار مىكردند كه پادشاه را منظور اين است كه هر نوع امرى و مطلبى كه در باب امورات منظورهء شما فيما بين دولتين قرار مىيابد و اظهار مىشود بدون استحضار و اطلاع اهالى انگريز بوده باشد ، و هر گاه غير اين قسم بشود خلاف رأى اوست . اما صاحبى ايلچى نظر به حكم نواب اشرف ولى عهد دولت عليهء ايران كه مقرر فرموده بود كه بدون اطلاع و استحضار و مشاورت اهالى انگريز مرتكب امرى نشده باشيد و لارد كلرك ايلچى انگريز هم به صاحبى ايلچى اظهار كرده بود كه در صورتى كه شما خواسته باشيد كه دولت انگريز در مقام حمايت و اعانت دولت عليهء ايران نزد دولت روسيه برآمده باشد ، بايد آنچه در هر باب گفتگو در باب مطالب خود مىنمايند يا مكاتيب به دولت آنها مىنويسند به اطلاع و استحضار من كه ايلچى بزرگ دولت انگريز مىباشم بوده باشد . بر خود اين قسم قرارداد بودند كه آنچه بگويند و بكنند با اطلاع لارد مشار اليه باشد . خواه دولت روس راضى باشند يا نباشند ، چنانچه همين روز داكتر كمل انگريز خدمت صاحبى ايلچى آمده و صاحبى تفصيل امورى كه فيما بين ايشان و گراف‌نسل‌رود وقوع يافته ، بود به او اظهار نمودند . و قرار دادند كه مختصرنامه‌اى كه بايد به خصوص مطالب قلمى شود نوشته شده ، و حكيم مشار اليه آن را نزد لارد مذكور برده و ترجمه كرده و مضمون را حالى او نموده بعد آورده ارسال نزد گراف‌نسل‌رود وزير شده باشد . اين روز به اين نسبت گذشت .\r\nيوم چهارشنبهء غرهء شهر ربيع الاول 1231 : بعد از ناهار « 2 » صاحبى ايلچى رقعه‌اى به اين مضمون به گراف‌نسل‌رود وزير دولت روس قلمى نمودند كه : عاليجاه ايلچى بزرگ\r\n\r\n\r\n","description":"","footnote":"\r\n( 1 ) - نسخهء كتابخانهء مجلس در اينجا به پايان مىرسد و با خط غير از متن در زيرنويس 260 آن نوشته شده : « معلوم نيست بقيهء اين كتاب چقدر است . زياد بر اين ديده نشد » . ولى پيداست كه متن به صورت ناتمام نوشته شده و ظاهرا كاتب بيش از اين كتاب نكرده است\r\n( 2 ) - متن : نهار .\r\n","page_name":" 264 ","page_number":336},
  {"content":"\r\n\r\nدولت عليهء ايران به عاليجاه گراف‌نسل‌رود وزير دولت روس دعا مىرساند كه مطالبى كه از پادشاه خود مأمور است كه از امپراطور اعظم خواهش نمايد ، اين است :\r\nمطالب اول اينكه چون عهدنامهء مجملى قبل از اين بسته شده موقع است كه عهدنامهء مفصل حال در پاىتخت امپراطورى بسته شود كه سرحد طرفين معين گردد و از قرارى كه در فصل هفتم عهدنامهء مجمل قيد شده است بعضى مواد ديگر فيصل يابد .\r\nمطلب دويم اينكه نظر به اينكه فيما بين دولتين عليتين روس و ايران به‌علت قرب جوار در قديم الايام دوستى بوده و اما بعضى مفسدين منازعه در ميان انداخته‌اند و پاره‌اى از ولايات ايران به تصرف دولت روس درآمده و خسارتها بر جانبين روى داده ، حال از سخاوت امپراطورى متوقع است كه ولايات مذكور را رد نمايد و اگر به علت خسران منازعه اولياى دولت روس را در استرداد كل ولايات سخنى باشد به طريقى كه فيما بين انفصال يابد ، از طرف دولت خود حاضر است .\r\nمطلب سيم اينكه كلا اگر ولايات متصرفى را رد نمىنمايند گرجستان و داغستان متعلق به دولت عليهء روس بوده مابقى ولايات تصرفى را رد نمايند و در خسران آنها هم به طريقى كه فيما بين قرار يابد باز حاضر است .\r\nمطلب چهارم اينكه پادشاه ايران از همت و جوانمردى مشهور ايمپراطورى نهايت اطمينان و خاطرجمعى دارد و يقين حاصل است كه خواهش‌هاى او كه در جنب جوانمردى ايمپراطور جزئى مىباشد قبول خواهد فرمود و قسمى قرار خواهد داد كه باعث خوشوقتى او و استحكام دوستى دولتين عليتين و نيكنامى امپراطور اعظم در همه عالم شده باشد .\r\nديگر امر امر ايمپراطور است . الباقى ايام مستدام باد .\r\nبه تاريخ غرهء شهر ربيع الاول 1231 مطابق 20 ماه جانورى 1816 عيسوى تحرير يافت .\r\nبعد از اتمام رقعهء مذكور داكتر كمل انگريزى نزد صاحبى ايلچى آمده و رقعه را به خط انگريزى ترجمه كرده ارسال نزد لاردكلرك ايلچى بزرگ دولت انگريز نمودند ، كه چون حسب الامر نواب اشرف وليعهد مقرر شده بود كه بدون اطلاع دولت انگريز مرتكب امرى نشوند ، لارد مذكور از مضمون رقعه مطلع و مستحضر گرديده ، بعد نزد گراف‌نسل‌رود وزير برده باشند . لارد مذكور رقعه را ملاححظه و تصديق به فرستادن نزد امناى دولت روس نموده ، ارسال نزد صاحبى ايلچى داشت .\r\nصاحبى ايلچى نظر به وعده‌اى كه با گراف‌نسل‌رود نموده بودند ، خود رقعه را برداشته و سوار گاريت گرديده ، به خانهء وزير مذكور رفتند . به ورود آنجا بعد از وقوع تعارفات و احترامات لازمه رقعه را تسليم او نمودند . و به زبان انگريزى آنچه شايسته بود به او گفتند . او را تحريك و ترغيب و تطميع نمودند . او نيز مذكور كرد كه من آنچه لازمهء كوشش است معمول مىدارم . بعد صاحبى ايلچى معاودت به منزل خود نمودند . بعد از زمانى جنرال نكرى ترجمان به منزل صاحبى ايلچى آمده رقعهء مذكوره را به صاحبى ايلچى نمود كه گراف‌نسل‌رود به او داده بود كه به زبان فرانسه ترجمه كرده باشد ، كه در حضور پادشاه برده خوانده شود .\r\nصاحبى ايلچى او را نيز بسيار تطميع كرده ، سفارشات لازمه به او نمودند و او به\r\n\r\n","description":"","footnote":"","page_name":" 265 ","page_number":337},
  {"content":"\r\n\r\nمنزل خود رفت . چون اين شب صاحبى ايلچى در خانهء پادشاه موعود بودند ، و در آنجا اساس عيش و عشرت و بال كه عبارت از رقص بوده باشد برپا بود ، قليلى از شب گذشته مهمانداران نزد صاحبى ايلچى آمدند . و اظهار نمودند كه بايد به خانهء پادشاه رفته باشيد .\r\nصاحبى ايلچى و همراهان سوار گاريت شده ، روانه شدند . به ورود آنجا به طريق ايام پيش جمعى از بزرگان و اعزه و اعيان در سر راه آمده ، صاحبى ايلچى را به احترام تمام داخل خانه نمودند در آنجا جميع بزرگان و زنان ايشان كه جمع بودند ، لوازم تعارفات رسمى به جاى آوردند . بعد از زمانى پادشاه و مادرش و زنش و خواهرهاى او و دامادهاى او ، با برادرانش ، داخل آن مكان شدند ، و به آئين پيش پادشاه نزد صاحبى ايلچى آمده ، حال‌پرسى بسيار و اظهار محبت و تلطف كرده ، به جانب ديگران رفت . و آنها نيز هر يك نزد صاحبى ايلچى آمده اظهار محبت و تعارف نمودند ، و به سمت ديگران رفتند . بعد از فراغ از تعارفات پادشاه و ساير مردم ، هريك دست زنى را گرفته شروع به رقص كردند .\r\nتا مدت زمانى به‌هر طريق مشغول رقص و عشرت بودند و چندين دفعه در بين رقص پادشاه و متعلقان او نزد صاحبى ايلچى آمده ، باز اظهار محبت و رأفت كردند .\r\nچندى از شب گذشته چون تكسر احوالى به صاحبى ايلچى عارض شده بود ، رخصت مرخصى خواسته از آنجا روانهء منزل شدند . اما در اين شب در خانهء پادشاه جمعيت و كثرت زن و مرد و وفور شمع كافورى در هر جا و هر مكان در شمعدانها و چهلچراغ‌ها به حدى بود كه عدد آنها ممكن تشخيص نبود . و چنين به نظر مىآمد كه البته در هر اوطاق ده هزار پانزده هزار شمع روشن شده است .\r\nيوم پنجشنبهء دويم لغايت شنبهء چهارم : امورات وقوعى اين است كه روزى جنرال نكرى ترجمان دفترخانه نزد صاحبى ايلچى آمده ، چون رقعه‌اى كه در باب مطالب به دولت نوشته بودند ، او به زبان فرانسه ترجمه كرده به حضور پادشاه خوانده شده بود يك طاقهء شال فرد اعلا به او تكليف نمودند ، و در اين دو سه روزه شب و روز صاحبى ايلچى قطع آرام و استراحت و اكل شرب از خود نموده ، متصل اوقات يا به خانه بعضى از وزرا از مقولهء كرچكف وارچخف و پرنس ليوجين و ديگران مىرفتند . يا بعضى را نزد خود مىخواستند تحريك و تطميع كرده وعده و نويد بخشش به آنها مىدادند . كه نزد پادشاه وساطت نموده ، شايد مطالب منظوره صورت‌پذير شود . و ولايتى را رد نمايد ، و ايشان هم تعهدات كلى مىنمودند كه چنين‌چنان خواهم گفت و خواهم كرد ، و روزى در خانهء همشيره وسطى پادشاه كه پادشاه را منتهاى علاقه با او هست و به جميع صفات او اعتقاد تمام دارد ، رفتند نظر به اينكه با صاحبى ايلچى محبت بسيار داشت ، او را هم صاحبى ايلچى تحريكات كرده ، واسطه نمودند . او نيز خاطرجمعى بسيار به صاحبى ايلچى مىداد كه آنچه خاطرخواه شما باشد نزد پادشاه به عمل مىآورم و هم‌چنين در اين چند يوم صاحبى ايلچى به هر يك از امناى دولت كه صلاح اظهار مطلبى را به او مىدانستند لازمهء گفتگو و ترغيب و تحريك مىكردند . ديگر امرى واقع نبود .\r\nيوم يكشنبهء پنجم : بعد از ناهار « 1 » محمد على بيك گماشتهء صاحب معظم صدراعظم از ايران وارد و فرامين و ارقام و نوشتجات از دولت عليه به‌جهت صاحبى ايلچى\r\n\r\n\r\n","description":"","footnote":"\r\n( 1 ) - متن : نهار\r\n","page_name":" 266 ","page_number":338},
  {"content":"\r\n\r\nآورده و سيزده هزار تومان وجه به حواله كرد حاجى آقا رضاى تاجر گيلانى به كسان خود از سركار شاهنشاه عالم‌پناه آورده ، و تصوير مبارك قبلهء عالم و نواب ولى عهد را نيز همراه داشت ، از ورود او و آورده آنها سجدهء شكر الهى را به جاى آورده ، و پاى مبارك شاهنشاه عالم‌پناه و نواب اشرف را زيارت كردند و همان لحظه خياط و نقاش و نجار را طلبيده و يك طاقه شال اعلا به جهت روپوش و چهار چوبهء طلاكارى ممتاز حكم نموده كه به جهت تصويرات مذكوره سرانجام نمايند و به قدر سيصد تومان اجرت حسب الخواهش آنها به كاركنان دادند . و از زيارت فرمان مبارك و رقم مطاع به خدى خوشوقتى در خاطر صاحبى ايلچى حاصل صاحبى ايلچى حاصل گرديده كه ما فوق آن متصور نخواهد بود .\r\nمشخص شد كه يك دست خلعت آفتاب طلعت ترمه و چندين طاقهء كلاه بخارائى ، و قدرى رنگ و حنا و تنباكو از سركار مرحمت آثار نواب اشرف وليعهد به جهت صاحبى ايلچى آورده است و علاوه بر اينها ، مبلغى معين وجه نيز به خانهء صاحبى ايلچى مرحمت و عنايت گرديده است . صاحبى ايلچى را آنوقت بىاختيار رقت دست داده ، مذكور نمود كه خدا جان و مال و عيال ما را به تصدق خاك پاى جواهرآساى نواب اشرف نمايد .\r\nبا اين گونه مرحمت‌ها و شفقت‌ها ميترسم كه اگر خدمتى از من به تقديم نرسد كه باعث روسفيدى من باشد در اين سفر هلاك شوم بارى آن ساعت خلعت مهر طلعت را زيب دوش و زينت اندام خود ساختند و آن روز و شب در كمال سرور و خوشوقتى گذشت .\r\nيوم دوشنبهء ششم لغايت پنجشنبهء نهم : آنچه روى داد اين است كه روزى لاردكلرك ايلچى انگريز و پاليوز انگريز و جمعى از بزرگان آنها به ديدن صاحبى ايلچى آمده ، بعد از گفتگوها و صحبت‌هائى كه فيما بين آنها واقع شد ، اظهار نمودند كه ما شنيده‌ايم كه صورت مبارك شاهنشاه عالم‌پناه و نواب وليعهد دولت عليه ايران را به جهت امپراطور نزد شما آورده‌اند مىخواهيم زيارت نمائيم ، صاحبى ايلچى در مكان خاص كه آنها را گذاشته بودند ، ايشان را برده ، تمامى كلاه برداشته تعظيم و تكريم به عمل آوردند و زيارت نمودند ، و بىنهايت در مقام تعريف و توصيف برآمدند . « 1 »\r\nجمعهء 23 : صبح تمامى بزرگان و تجار و مهمانداران ، در منزل صاحبى ايلچى آمده ، و چند عدد گمى به كنار رودخانه آورده ، صاحبى ايلچى و همراهان به كنار آب آمده سوار گمى شدند و روانهء شهر گرديدند . تمامى بزرگان و اهل شهر در كنار آب ايستاده و گاريت آورده بودند . صاحبى ايلچى را با عزت و احترام تمام سوار كرده ، به‌اتفاق يكديگر به خانه سيمان سر كنج گمركچى سابق حاجى ترخان كه پدرزن جنرال پساناويچ مهماندار صاحبى ايلچى مىبود و آن را به جهت منزل ما قرار داده بودند وارد شديم .\r\nتمامى خلق آنجا آمده عزت و احترام كلى كرده ، و آن روز زن بساناويچ و همشيره‌هاى او و كسان صاحب خانهء مذكور و صاحب‌خانه مشغول خدمتگذارى و تعارف بودند . و آن روز صاحبى ايلچى را ضيافت كرده ، و ميزى آراسته كرده بودند و جمعى زنان و دختران خود را در سر ميز به مهمان‌دارى مأمور كرده بودند . و محبت بسيار مىنمودند تا اينكه آن روز به شب رسيد .\r\n\r\n\r\n","description":"","footnote":"\r\n( 1 ) - شرح مذاكره ايلچى از روز جمعه دهم ربيع الاول 1331 لغايت جمعه 23 همان ماه در متن سفرنامه نيامده است .\r\n","page_name":" 267 ","page_number":339},
  {"content":"\r\n\r\nبنيادگذارى شهر پطربورك\r\n\r\n","description":"","footnote":"","page_name":" 268 ","page_number":340},
  {"content":"\r\n\r\n\r\n[ فصل هشتم : بازگشت به ايران 
  ]\r\nوضع شهر و جمعيت و ساير اوضاع حاجى ترخان از اين قرار است : و از آنجا به پتربورغ و محال روس مىبرند . و اين عرض راه براى منازل راه هموار و در منزل - خانه‌ها اسب خوب بسيار و بعضى منازل راه تل و ماهور و جوب و جدول بسيار دارد و در منزل‌خانه‌ها اسب كم و بسيار بداست و تمام جماعت قزاق « 1 » ساكن مىباشند دولت و مال و حشم و گاو و گوسفند و اسب بسيار دارند ، اما كثرت و جمعيت خلق ملاحظه نشد و از حاجى ترخان تا شهر چركس كه مجموع متعلق به اينها هست به قدر هفت هشت - هزار خلق به همه جهت برنيامد . مرد آنها و سوار ايشان را نديديم . مشخص شد كه در دعواى ناپليان بر طرف شده‌اند و نيستند ، يا به محال ديگر رفته‌اند و در خانه‌هاى خود نمىباشند . به‌هرحال كثرت آنها را نديديم لكن آن‌ها كه بودند در همان‌جا و شهرها و قراء در سر راه صاحبى ايلچى آمده اقسام مهمان‌نوازى و تعارف رسمى و عزت و احترام به عمل مىآوردند و به همان نسبت تا به شهر چركس رسيديم ، جنرال ؟ « 2 » بزرگ آنجا با تمامى بزرگان به استقبال آمده به عزت و احترام تمام در مكان مرغوبى [ فرود آمديم 
  ] « 3 » .\r\nيوم شنبهء 15 : در شهر چركس توقف بود صبح بعد از ناهار « 4 » جنرال « 2 » به - ديدن آمده و از هر جا صحبت در ميان بود ، كه در تعمير گاريت و عراده‌ها سعى كرده شايد به تمام برسد و شب از آنجا حركت و روانه شويم آن روز را در آنجا بسر برديم .\r\nيوم يكشنبهء 16 : قريب به ظهر از چركس روانه و شب و روز را مىآمديم تا از شهر استراپل و به شهر قسطنتين و قراء و دهات و منزل‌خانه‌ها عبور نموديم و همه‌جا اسب عوض مىكرديم و سوار قزاق « 1 » در هر منزل جمعى همراه بودند و همه‌جا همراهى مىكردند تا اينكه بعد از 540 ورث راه در روز چهارشنبهء 19 شهر مزبور وارد يكورسكه شديم ، به ورود آنجا چندين توپ به استقبال انداختند ، جمعى به استقبال آمدند و عزت و احترام بسيار كردند اما در اين راه همه‌جا سالدات صد نفر ، دويست نفر ، پانصد نفر ، بيشتر ، كمتر در قراء و منزل‌خانه‌ها توقف داشتند . ورود يكورسكه نيز جمعى بزرگان روس و سالدات بسيار بودند در حين ورود جنرال كورنادر آنجا با جمعى به استقبال\r\n\r\n\r\n","description":"","footnote":"\r\n( 1 ) - متن : غزاغ\r\n( 2 ) - متن : عنوان سفيد است\r\n( 3 ) - افتادگى داشت قياسا تصحيح شد\r\n( 4 ) - متن : نهار\r\n","page_name":" 269 ","page_number":341},
  {"content":"\r\n\r\nآمدند و بسيار محبت و مهماندارى كردند و كورنادر به اصرار هر چه تمامتر وعده ناهار « 1 » يوم بعد از پنج‌شنبه 20 بوده باشد از صاحبى ايلچى خواسته و به منزل خود رفت .\r\nفردا صبح تمامى بنه و ايتام و اسباب را روانهء مزدك كرده و صاحبى ايلچى با مهماندار و همراهان به خانهء كورنادر رفتند ، مرد بسيار خوب مهربانى است انواع تعارف رسمى كرده ، بعد از ساعتى در سر ميز رفته ، ميزى در كمال خوبى آراسته و بزرگان بسيار بودند ، از جمله شخصى بود كه به ايران هم رفته بود و از اهل روس است ، دو ذرع و نيم بىاغراق قامت او « 2 » بود و يك ذرع عرض شانه اوست ، جوان بسيار خوش‌اندامى به‌نظر آمد . به هر حال همه نشسته غذا صرف نمودند و شراب به سلامتى پادشاه ايران و شاه روس و ايلچى خوردند ، و بسيار مهربانى كردند . بعد از زمانى از آنجا حركت و با جمعى سوار قزاق « 3 » و جمعيت خود روانهء مزدك شدند تا 115 ورث راه بود .\r\nشب جمعهء 21 : وارد مزدك شديم در آنجا نيز چندين توپ به استقبال انداختند .\r\nبزرگان و سالدات سر راه آمدند . وارد خانه شديم و در آنجا توقف شد و استماع شد كه حال مدتيست كه سالدات از پتربورغ روانه اين سرحد گرديده‌اند و هر مكان كه هر چه سالدات توقف داشته دو مساوى كرده‌اند و دائم در انضباط امر سرحد ايران مىكوشند اما طايفهء چچن اين منازل و شهر مزدك را بسيار مغشوش كرده و دايم آدم از آنها مىدزدند و مىبرند از جمله .\r\nپايان\r\n\r\n\r\n","description":"","footnote":"\r\n( 1 ) - متن : نهار\r\n( 2 ) - متن : آن\r\n( 3 ) - متن : غزاغ\r\n","page_name":" 270 ","page_number":342},
  {"content":"\r\n\r\n\r\nفهرست‌ها\r\n\r\n","description":"","footnote":"","page_name":" 271 ","page_number":343},
  {"content":"\r\n . \r\n","description":"","footnote":"","page_name":" 272 ","page_number":344},
  {"content":"\r\n\r\n\r\nصورت هدايائى كه ميرزا ابو الحسن خان شيرازى از طرف دولت عليه ايران به‌جهت امپراطور به روسيه برده است .\r\n1 - فيلان به انضمام تخت و جل و اسباب زرىدوزنجير\r\n2 - اسبان تركمانى و عربى به انضمام جل و رشمه و افسار طلا و نقره ده عدد\r\n3 - ماديان عربى و كره ، به انضمام اسباب و رشمه و افسار طلا و نقره سه عدد .\r\n4 - تسبيح مرواريد دانه درشت ممتاز يكصد رشته « 1 »\r\n5 - زمرد آويز بسيار درشت چهار قطعه .\r\n6 - مرواريد آويز ، گوشوارهء درشت هفت زوج . « 2 »\r\n7 - فادزهر به انضمام قوطى طلا دو عدد .\r\n8 - موميائى به انضمام قوطى طلا سه عدد .\r\n9 - جعبهء تصوير عمل ايران چهار عدد .\r\n10 - هزار بيشه جهت اسباب ، عمل اصفهان ، چهار عدد .\r\n11 - قلمدان عمل قديم ، چهار عدد .\r\n12 - شال رضائى دوربوتهء فرد اعلا و ابرهء بوته‌شاهى و چهار حاشيه قبه‌دار و لحاف و غيره سى طاقه .\r\n13 - زرى مقبول عمل اصفهان شانزده توپ .\r\n14 - شمشير فرد خراسانى كه مهر امير تيمور و پادشاهان قديم را مىداشت به انضمام بند ياقوت و « غلاف مرصع » سه قبضه .\r\n15 - قالى « 3 » هراتى اعلا بلندقد چهار تخته .\r\n\r\n\r\n","description":"","footnote":"\r\n( 1 ) - فارسنامهء ناصرى به جاى يكصد رشتهء تسبيح مرواريد ، ده رشتهء مرواريد ضبط كرده است فارسنامهء ناصرى چاپ سنگى ، افست سنائى ، تهران ، ص 263\r\n( 2 ) - مج : هفت دانه\r\n( 3 ) - متن : غالى\r\n","page_name":" 273 ","page_number":345},
  {"content":"\r\n\r\n\r\nصورت هدايائى كه ميرزا ابو الحسن خان در اين سفر به مردم اهدا كرده است\r\n1 - يك رأس اسب كهر و ده تومان پول به جعفر خان سردار ايروان .\r\n2 - قدرى وجه به نوازنده‌هاى قراكليسا .\r\n3 - يك طاقه شال كوشج ، يك توب قلمكار ، و يك نشان شير و خورشيد براى باليوانج وزير سردار تفليس .\r\n4 - حوالهء پانصد من ابريشم گيلان به سردار روس باليوانج .\r\n5 - نه طاقه شال ترمه و يك انگشتر زمرد به زن سردار ايوانويچ .\r\n6 - ده اشرفى باجاغلى به پيشخدمت زن سردار .\r\n7 - يك توپ قبا به مكاريان همدان .\r\n8 - ده اشرفى باجاغلى به حاملان اسب‌هاى پيشكشى سردار .\r\n9 - يك طاقه شال رضائى به ليشيك‌آقاسى سردار تفليس .\r\n10 - يك اشرفى به فرستادهء سردار ايروان .\r\n11 - چند دانه ، اشرفى در كليساى تفليس به پادرىهاى ارمنى .\r\n12 - يك طاقه شال رضائى كلى به سردار تفليس .\r\n13 - مقدارى انعام به حاملان گاريت ، در روز حركت از تفليس .\r\n14 - چندين طاقه شال رضائى و كوشنج و چند راس اسب عربى و مبلغى وجه نقد و چادر و غيره به مهمانداران ، قلعه بيگى ، داروغه و طبيب و سالدات و افيسر و كشيكچى و گاريت‌چيان و عملهء سردار هنگام حركت از تفليس .\r\n15 - يك رأس اسب عربى و قدرى وجه نقد به باليوانج و غلامانش .\r\n\r\n","description":"","footnote":"","page_name":" 274 ","page_number":346},
  {"content":"\r\n\r\n16 - چند دانه اشرفى به نوازندگان در مسير تفليس - پتربورغ .\r\n17 - يك طاقه شال رضائى به همسر بساناويچ مهماندار .\r\n18 - چند دانهء اشرفى باجاغلو به سرايداران آب گرم يكوروسكه\r\n19 - كمك به ايرانيانى كه به دست تركمانان اسير شده و به روسيه آورده بودند و در شهر تول سكنى داشتند .\r\n20 - يك طاقه شال به زن صاحبخانه‌اى كه در خانه او توقف داشتند .\r\n21 - مقدارى انعام و هديه به ماموران شهر تول .\r\n22 - چند طاقه شال به بساناويچ و آقا بيك دربندى در مسكو در مراسم عيد نوروز باستانى .\r\n23 - مقدارى وجه نقد به مهمانداران و افيسرها به رسم عيدى در نوروز سلطانى .\r\n24 - يك طاقه شال رضائى و قدرى اشرفى باجاغلى به معلم انگليسى خود .\r\n25 - پنج طاقه شال ترمه و مبلغ معتدى وجه از قرار سياهه علىحده به مهمانداران و خدمتكارها و افيسر و سالدات كشيكچى و سوارهء دركان و قزاق‌ها هنگام حركت از مسكو به طرف پتربورغ .\r\n26 - يك رأس اسب عربى به گراف اژروسكى .\r\n27 - يك طاقه شال به جهت باغبان و سرايداران باغ رازسكوسلو .\r\n28 - يك طاقه شال و ده پانزده تومان وجه نقد به طبيب اسبها .\r\n29 - قدرى وجه نقد به سالدات و افيسرهاى كشيكچى و خدمتكاران و حمامى .\r\n30 - دويست اشرفى باجاغلى به بساناويچ هنگام عزيمت او بپاريس .\r\n31 - مقدارى انعام به تربيت‌كنندگان خرسهاى رقصنده در پتربورغ .\r\n35 - يك طاقه شال به رساننده نامه دوىمايور نايب وزير در پتربورغ .\r\n36 - سى دانه اشرفى تومان به زين العابدين بيگ\r\n37 - پانزده تومان وجه نقد و يك طاقه شال رضائى و چند چارقد و دستمال به انعام به خزانه‌چى .\r\n38 - مبلغ چهل تومان وجه نقد به ميرزا ابو تراب .\r\n39 - مبلغ چهل تومان وجه نقد به ميرزا عبد الكريم شاعر بىبضاعت هر اتى .\r\n40 - مبلغ سى تومان انعام به فيل‌بانان .\r\n41 - يك طاقه شال ابره به برادر بساناويچ .\r\n42 - يك راس اسب به پرنس ليوجين .\r\n\r\n","description":"","footnote":"","page_name":" 275 ","page_number":347},
  {"content":"\r\n\r\n43 - مقدارى وجه نقد براى گرفتن باسپورت براى مستر چرل‌اونيم .\r\n44 - يك طاقه شال رضائى طوسى به دكتر كرتين طبيب مادر ايمپراطور\r\n45 - يك طاقه شال رضائى گلى به انضمام يك عدد جعبه هزار بيشه منقش به گراف دوست ايلچى .\r\n46 - يك طاقه شال رضائى به رئيس مدرسه يتيمان .\r\n47 - پنج طاقه شال رضائى دوربتهء فرد اعلا به رسم هديه به گراف‌نسل‌رود در پتربورغ .\r\n\r\n","description":"","footnote":"","page_name":" 276 ","page_number":348},
  {"content":"\r\n\r\n\r\nيادداشت مخارجاتى كه از جانب هر كس در حين حركت از پتربورغ نسبت بصاحبى ايلچى به عمل آمده است .\r\n1 - ايوانف مهماندار : پياله و نعلبكى طلاكارى 6 عدد .\r\n2 - در منزل وشنى وله‌چك ، آوردهء تجار روس : چكمهء كلابتون‌دوز 3 زوج ، كيف مردانهء چرمى جلد شده 2 عدد .\r\n3 - در مسقو ، آوردهء آقا مير عبد الباقى كه تسليم كربلا حسن شده : بطانه‌خز 9 عدد ، قند سه كله ، چاى ( 1 ) 2 قوطى .\r\n4 - آوردهء آقا رضا كه تسليم ميرزا عبد الحسين شده : آشورمه و زنجيره 5 بسته ، چاقوى هشت تيغه 2 عدد ، ماهوت 4 توپ ، مقراض كوچك سه عدد .\r\n5 - خضر قلى در مسقو : جعبهء هزار بيشهء چاىخورى ( 1 ) 4 عدد .\r\n6 - آقا قربانعلى تاجر در حاجى ترخان ، سواى حلوا كه به هر كس داده شد ، قند سه كله ، مجموعه 7 عدد .\r\n7 - ميرزا عبد الله ، شربت‌آلات ، تقسيم شده 10 جعبه رنگ و حنا ؟ گلاب 77 شيشه .\r\n8 - آقا حسين رشتى ، تسليم به كربلائى حسن : خزبطانه [ 1 عدد 
  ] ، پوست فراعى [ 1 عدد 
  ] ، قند سه كله ، مجموعه 7 عدد ، حلوا و ميوه 7 مجموعهء تقسيم شده .\r\n9 - مشهدى رجبعلى مراغه‌اى : فادزهر ( 2 ) اسكناس 100 تومان .\r\n10 - آقامطلب تاجر مراغه‌اى نقد 100 تومان .\r\n11 - سبحان سرگنج : ثمور اعلا بطانه ، انگشتر الماس 2 عدد . ضبط سركار 6 عدد انعام به محمد على بيك داده شد 8 قران .\r\n\r\n","description":"","footnote":"","page_name":" 277 ","page_number":349},
  {"content":"\r\n\r\n12 - ساعت پيشكشى ايتام و ابتياعى از آنها . پيشكشى و تقديمى 11 عدد .\r\nابتياعى از سيد مصطفى و آقا حسين 2 عدد جمع 13 عدد .\r\n13 - چاى « 1 » و خرج در تفليس تسليم كربلائى حسين : قند سه كله ، چاى « 1 » يك بسته ، قهوه يك بسته .\r\n14 - خليفهء اوچ كليسا : روسرى گلابتون 1 عدد . دستمال 2 عدد . ساعت 1 عدد .\r\nماهوت بنفش سه طاقه . چاقو 2 عدد . صابون 4 قالب .\r\n15 - مستسر . . . « 3 » آورده در خانهء صاحبى ايلچى : پيراهن و زير جامه 6 جفت عرقچين 1 عدد . جوراب 3 عدد . بند زيرجامه 1 عدد .\r\n16 - پوست فراعى ، خريد سركار كه در حاجى ترخان ابتياع شده 44 جلد .\r\n17 - صندوق نقاشى پيشكشى آقا قربانعلى است 1 عدد .\r\n18 - انگشتر سنگ ابتياعى از مراد خان 4 عدد . تقديمى بابت سركار 2 عدد .\r\nابتياعى از ملا مصطفى و آقا حسين 2 عدد .\r\n19 - پيشكشى به همراهان ، كربلائى حسين . ابراهيم بيك . اسماعيل بيك . على مراد صادق . « 4 » « 5 »\r\n\r\n\r\n","description":"","footnote":"\r\n( 1 ) - متن : چاهى .\r\n2 - تعداد فادزهر خوانده نشد .\r\n( 3 ) - يك كلمه خوانده نشد .\r\n( 4 ) - و .\r\n( 5 ) - در صفحه 294 نسخهء اصل كه ما آن را متن قرار داده‌ايم يادداشتى آمده كه به قرار زير است : « آئينه فرمايش شاهى به حاجى آقا رضاى تاجر : كيفيت اين است : دو آئينه كه 14 گره قد و 9 گره عرض آن بوده باشد يكصد و پانزده تومان به فروش ميرسد . در حينى كه دور آن را الماس تراش كردند هفتاد و پنج تومان [ هم 
  ] قيمت آن مىشود . به جهت يادداشت قلمى شد . »\r\n","page_name":" 278 ","page_number":350},
  {"content":"\r\n\r\n\r\nفهرست راهنما\r\n\r\n","description":"","footnote":"","page_name":" 279 ","page_number":351},
  {"content":"\r\n . \r\n","description":"","footnote":"","page_name":" 280 ","page_number":352},
  {"content":"\r\n\r\nفهرست راهنما آ آذربايجان : 4 ، 10 ، 13 ، 16 ، 30 ، 44 ، 197\r\nآغزبيوك : 22\r\nآقا بابا بيك ، ( غلام سركار نواب وليعهد ) :\r\n40 ، 46\r\nآقا بيك دربندى : 25 ، 26 ، 29 ، 31 ، 40 ، 45 ، 49 ، 58 ، 68 ، 74 ، 105 ، 112 ، 145 ، 182 ، 202 .\r\nآقا حسين سيورسات‌چى : 12 ، 14 ، 18\r\nآق‌سائى : 66\r\nآقكند : 10\r\nآلب ، ( جزيره ) : 115 ، 124\r\nآلكسه ( پدر پتر ثالث ) : 134\r\nآليكسى ، ( پسر والى مسكو ) : 175\r\nآمريكا : 4 ، 258\r\nآن پاولينه ( خواهر آلكسندر ) : 135\r\nآنه ، ( برادرزادهء پتر پادشاه ) : 134\r\nالف ابراهيم بيك ، ( چاپار ) : 33\r\nابراهيم خان بيات : 13\r\nابو القاسم ، ( جلودار اسبان هدايا ) : 38\r\nاتبكه ، ( جزيره ) : 137\r\nاحمد سلطان ايروانى : 16\r\nادرآن : 17 ، 19\r\nارستف ، ( صاحب اختيار قسطنتين ) : 60 ، 62\r\nاروادلر كرپسى ( چشمه ) : 22\r\nارسين بيك ( بزرگ طايفهء بزچلو ) : 21 ، 22\r\nارمغان‌خانه : 10\r\nارميتاج : 198 ، 239\r\nاژروسكى : 129\r\nاسترآباد : 14\r\nاستراپل : 64 ، 65 ، 267\r\nاسكندر بيك ( گماشتهء قائم‌مقام ) : 38 ، 39\r\n\r\n","description":"","footnote":"","page_name":" 281 ","page_number":353},
  {"content":"\r\n\r\nاسكندرى ، ( باغ ) : 123\r\nاسلامبول : 4 ، 13 ، 67\r\nاسمعيل بيك ( غلام سركار وليعهد ) : 19\r\nاصفهان : 5 ، 120 ، 184 ، 224\r\nاعتماد الدوله : ( حاجى محمد ابراهيم خان ) :\r\n3\r\nافشار ، نصراله خان : 10\r\nالبرز ( كوه ) : 50\r\nالكد : 22 ، 23\r\nالكساندر ايمپراطور : امپراطور - امپراطور الكساندر - اعليحضرت امپراطور اعظم امپراطور روس : 32 ، 123 ، 188 - 189 ، 190 ، 202 ، 215 ، 218 ، 223 ، 229 ، 252 .\r\nالكساندر پاول ( پادشاه روس ) : 52\r\nالكساندرسكى : 223\r\nالكسندرج : 62\r\nالكسندر پاوليچ ( پسر پاول پادشاه ) : 135\r\nالماس بيك تفنگچى : 9\r\nامام‌زاده حسن ( در غرب تهران ) : 7\r\nامپراطور الكساندر ، نامه ايلچى به : 216\r\nامير الامراء العظام ( برادر حسين خان قزوينى ) : 16\r\nامير تيمور : 48\r\nاندولى : 4\r\nانشف ، ( جنرال ) : 4\r\nانگريز ( انگليس ) : 4 ، 17 ، 21 ، 94 ، 96 ، 99 ، 104 ، 111 ، ، 112 ، 124 ، 126 ، 127\r\nانلور : 48\r\nاوچ پختر : 30\r\nاوروف : 184 ، 186 ، 190 ، 220 ، 231 ، 250\r\nاوس اسطى : 51\r\nايران : ( در بيشتر صفحات آمده است ) ايرلكى خان ، ( والى ) : 27\r\nايروان : 16 - 17 ، 20 ، 26 ، 30 ، 46 47 ، 103 ، 105 ، 191\r\nايشيك آقاسى باشى امپراطور اعظم - روسيه : 40 ، 58 ، 242 ، 234 ، 251 ، 252 ، 259\r\nايلچى و آقا بيك دربندرى ( رابطه ) : 68\r\nايلچى : ميرزا ابو الحسن خان شيرازى و هنرجويان ايرانى ، ملاقات : 213\r\nايلچى و هنرآموزانى كه از طرف عباس ميرزا عازم لندن بودند : 213\r\nايلچى و مادر پادشاه ( روابط ) : 211\r\nاپلى زوت ، ( دختر پتر كبير ) : 117 ، 134 ، 136 ، 198\r\nايوان ، وسيليچ ، ( والى مسكو ) : 175\r\nب باتلاق ، ( ولايت ) : 175\r\nبارونج : 71 - 72\r\nباشيان : 236\r\nبخارا : 182 - 183\r\n\r\n","description":"","footnote":"","page_name":" 282 ","page_number":354},
  {"content":"\r\n\r\nبصره : 3\r\nبكراتيان ، كنياز : 102\r\nبالاشف : 90\r\nبزچلو ( طايفه ) : 21 - 22\r\nبساناويچ ، ( جنرال ، مهماندار ايلچى ) :\r\n19 ، 40 ، 42 ، 44 ، 45 ، 47 ، 48 ، 49 ، 57 ، 58 ، 61 ، 62 ، 74 ، 78 ، 80 ، 86 ، 89 ، 92 ، 93 ، 96 ، 97 ، 98 ، 100 ، 104 ، 111 ، 115 ، 126 ، 127 ، 187 ، 184 ، 188 ، 190 ، 192 ، 215 ، 247\r\nباغ حسين خان خوئى : 15\r\nبغداد : 3\r\nباليوانج ( وزير ) : 29 ، 31 ، 24 ، 46 ، 47 ،\r\nبندر ابوشهر ( - بندر بوشهر ) : 4 ، 221\r\nبندر بمبئى : 4\r\nبوزابدال : 20\r\nبيت الحرام : 3\r\nپ پادرى بزرگ ، و پادرى : 42 ، 43\r\nپاريس : 32 ، 126 ، 172 ، 197 ، 215 ، 233 ، 258\r\nپارسيدن : 21\r\nپاشايان : 215\r\nپاول ( پادشاه ) : 134 - 135\r\nپاولسكه ( باغ ييلاقى مادر پاشاه ) : 208 ، 209\r\nپاولفسك : 70\r\nپتر ( پادشاه ثانى ) : 134\r\nپتر ( پادشاه كبير ) 132 ، 134 - 136 ، 145 ، 151\r\nپتربورغ - پطرزبورغ - پترزبورگ : 5 .\r\n27 ، 29 ، 33 ، 36 ، 37 ، 39 ، 40 ، 46 ، 47 ، 63 ، 64 ، 67 ، 89 ، 99 ، 101 ، 103 ، 104 ، 105 ، 106 ، 112 ، 117 ، 124 ، 127 ، 180 ، 182 ، 189 ، 191 ، 197 ، 199 ، 202 ، 208 ، 209 ، 212 ، 220 ، 223 ، 229 ، 232 ، 234 ، 240 ، 241 ، 248 ، 249 ، 257 ، 259 ، 266 ، 269 .\r\nپتر بورسكه ( جزيره ) : 134\r\nپتر پادشاه ، 20 ، 50 ، 117 ، 187 ، 203 ، 209\r\nپتر ثالث ، ( دخترزادهء پتر كبير ) : 134\r\nپتر روسكى ( جزيره ) : 137\r\nپتر دوم ، ( پادشاه ) : 70\r\nپترقف ، ( قصرى در خارج شهر پتربورغ ) :\r\n202 ، 203\r\nپراخ لدنى : 58 - 59\r\nپرتكين ( جنرال ) : 188 ، 231\r\nپرتكال ( كشور پرتقال ) : 180\r\nپركرادانى : 65\r\nپروس : 92 ، 104 ، 233\r\nپسنادور : 49\r\n\r\n","description":"","footnote":"","page_name":" 283 ","page_number":355},
  {"content":"\r\n\r\nپل ( پادشاه ) : 106 ، 145 ، 210 ، 223\r\nپل خيرات : 18\r\nپل شاچى : 191\r\nپل شاراكه‌له ، ( شهر ) : 135\r\nپيچك ( قريه ) : 69 ، 70\r\nتاتار ( ولايت ) : 133 ، 175 ، 176 ، 218 ، تبريز : 10 ، 12 ، 15 ، 31 ، 33 ، 40 ، 45 ، 46 ، 58 ، 223\r\nتركمان ، ( دشت ) : 170\r\nترژوك ، ( شهر ) : 114\r\nتسوج ، ( شهر ) : 15\r\nتكمه‌داش ، ( شهر ) : 12\r\nتفليس : 17 ، 19 ، 23 ، 25 ، 27 ، 29 ، 33 ، 35 ، 38 ، 39 ، 42 ، 46 ، 47 ، 55 ، 58 ، 60 ، 63 ، 65 ، 69 ، 89 ، 92 ، 96 ، 97 ، 100 ، 101 ، 166 ، 213 ، 217 ، 261 ، 262\r\nتوريسكه ، ( قلعه ) : 183\r\nتور : 113 ، 114\r\nتول ( شهر ) : 76 ، 77 ، 80 ، 88\r\nتيرى فورت ( جنرال ) : 217 ، 221\r\nتير تريكه ( باغ ) : 187\r\nج جعفر خان ايشيك آقاسى : 16 ، 18 ، 20\r\nجمجمه ( ولايت ) : 175\r\nجنگل عرق : 56\r\nجواد خان ، ( يكى از سران ايل قاجار ) :\r\n30\r\nجولائى : 94\r\nچ چان‌چان : 55\r\nچچن ، ( طوايف ) : 51 ، 55 ، 56 ، 269\r\nچركس ( شهر ) : 51 ، 56 ، 59 ، 60 ، 64 ، 67 ، 68 ، 170 ، 247\r\nچركس كرمان ، ( شهر ) : 197\r\nچمن‌اوجان : 4 ، 12\r\nچمن گلستان : 4 ، 31 ، 34 ، 38\r\nچناغچى : 22\r\nچوپان : 20\r\nح حجاز : 3\r\nحاجى ترخان : 45 ، 47 ، 48 ، 57 ، 65 ، 113 ، 214 ، 247 ، 248\r\nحاجى رضا تاجر گيلانى : 266\r\nحسن‌لو : 21\r\nحسن خان : 62\r\nحسين خان ( سردار ايروان ) : 191\r\nحسين خان قاجار قزوينى : 16\r\nحكيم صاحب : 103 ، 104 ، 128 ، 129\r\nحمام‌لو : 18 ، 19\r\nحيدر على خان : 13\r\nحيرت‌نامه ( سفرنامهء ميرزا ابو الحسن شيرازى ايلچى به لندن ) : 4\r\n\r\n","description":"","footnote":"","page_name":" 284 ","page_number":356},
  {"content":"\r\n\r\nخان قرم : 55\r\nخدا آفرين ، ( رود ) : 48\r\nخراسان : 37 ، 62 ، 184\r\nخرم‌دره : 8\r\nخسرو ميرزا ( فرزند عباس ميرزا ) : 213\r\nخطا : 183 ، 184 ، 199\r\nخلخال : 10\r\nخمسه : 8 ، 9\r\nخورشيدكلاه - يكترينه خون‌پالا ( رودخانه ) : 56\r\nخوى : 12 ، 15 ، 16 ، 58\r\nخيانت كارگزاران بريتانيا به ايلچى و ايرانيان در پطربورغ : 221\r\nدار الخلافه - طهران - تهران : 4 ، 5 ، 7\r\nد دارون ، رودخانه : 71\r\nداسكه : 76\r\nداغستان : 265\r\nدر باز ( شهر : ) 19 ، 20\r\nدربندى فتحعلى خان : 29 ، 30\r\nدربندى : آقا بيك - آقا بيك دربندى\r\nدرمورچى حسن‌لو : 21 - 22\r\nدزفول : 3\r\nدميرچى : 21\r\nدنبلى ، جعفر قلى خان : 30\r\nدون ( رودخانه ) : 66 ، 69\r\nدومكان : 66\r\nدولو : 17\r\nدوىمايور ( نايب وزير ) : 104 ، 128 ، 182 ، 188 ، 191 ، 214 ، 216 ، 217 ، 218 ، 221\r\nديمطرى قزاق ، حاكم سيبرى : 175\r\nدهخدا ، على اكبر ( علامه ) : 20\r\nده فمين : 68\r\nديلمقانه : 15\r\nر رازسكوسلو ، ( باغى در نزديكى شهر پتربورغ ) : 131 ، 185 ، 209 ، 211 ، 214 ، 216\r\nراسبلى : 62\r\nرديشجوف ( سردار تفليس ) : 4 ، 47 ، 65 ، 67 ، 90 ، 91 ، 96 ، 97 ، 101 ، 105 ، 112 ، 128 ، 216\r\nرزم‌آرا : 20\r\nرودخانه اترك : 50\r\nرودخانه ارس : 17\r\nرودخانه ( پسته ) : 114\r\nرودخانه ترك : 57\r\nرودخانه رنگى : 18\r\nرودخانه ( قراقليخان ) : 49\r\nرودخانه ( كر ) : 47\r\nرودخانه ( لورى ) 20 ، 22\r\nرودخانه مسته : 115\r\nروسيه ، آداب و رسوم : 29 ، 78\r\n\r\n","description":"","footnote":"","page_name":" 285 ","page_number":357},
  {"content":"\r\n\r\nروسيه ( - اروس در بيشتر صفحات آمده است . )\r\nروسيه ، اعتقادهاى مردم : 21\r\nروسيه كارخانه‌ها : 223 ، 224\r\nروسيه وضع زنان : 28 ، 29\r\nروم : 155 ، 164\r\nرومنرف ، ( وزير كل ) 162 ، 187 ، 191 ، 192 ، 198 ، 214 ، 217 ، 219 ، 253\r\nرونيف ، ( مهماندار ايلچى ) : 202\r\nز زادونسكى : 75\r\nزبوف ( مشهور به قزل اياغ ) : 134\r\nزنجان : 8 ، 10\r\nزيوه ( رودخانه ) : 4\r\nزين العابدين بيك ( غلام عباس ميرزا ) :\r\n211 ، 215 ، 216 ، 197\r\nزىسف : 115\r\nس ساروسكوسلو : 116 ، 117 ، 127\r\nسالينه كف : 214\r\nسبحانقلى خان : 17\r\nسرآب پرتر : 231\r\nسرانديب : 4\r\nسرخاى خان لگزى : 38\r\nسرگوراوزلى : 17 ، 25 ، 58 ، 59 ، 99 ، 101 ، 103 ، 104 ، 113 ، 124 ، 128 ، 129 ، 181 ، 185 ، 189 ، 191 ، 213 ، 214 ، 219 ، 221 ، 252\r\nسلطانيه : 9\r\nسفرنامه خسرو ميرزا : 48\r\nسكسنى : 251\r\nسلماس : 15\r\nسمرقند : 66\r\nسمناويچ : 47\r\nسنندج : 20\r\nسنتلينه ( جزيره ) : 198\r\nسور : 62\r\nسوارف ( جنرال ) : 134\r\nسياه‌دهن ( تاكستان فعلى ) : 8\r\nسيبر : 30 ، 175 ، 176 ، 212\r\nسيد كاظم تاجر گيلانى : 233\r\nسيمان سركنج : 267\r\nسيورسات‌چى - ( آقا حسين سيورساتچى ) ش شاطر ، عباس : 7\r\nشاه ، عباس : 48 ، 89\r\nشاهنشاه ايران - فتحعليشاه قاجار\r\nشاهنشاه عالم‌پناه ، - فتحعليشاه قاجار\r\nشرح زندگى عباس ميرزا : 213\r\nشرور : 17\r\nشف لبديل : 19 ، 21\r\nشكى : 30\r\n\r\n","description":"","footnote":"","page_name":" 286 ","page_number":358},
  {"content":"\r\n\r\nشوشتر : 3\r\nشيخ صنعان ، مدفن : 27\r\nشيخعلى خان : 30\r\nشيخ غفور مارگير : 16\r\nشيراز : 5\r\nشيرازى ، ميرزا محمد على : 3\r\nشيرازى ، ميرزا هادى مشهور به علوى :\r\n5 ، 244\r\nشيروان : 30\r\nص صاين قلعه : 9\r\nصحراى ادر آن : 18\r\nصحراى شرور : 16\r\nصفر خواجه : 7\r\nصفويه ( سلسله ) : 89\r\nط طور موصوف : 86 ، 87 ، 91 ، 93 ، 97 ، 99 ، 101 ، 104 ، 105 ، 112 ، 113\r\nطهران : 10 ، 35\r\nطهماسب ( طباخ ايلچى ) : 197\r\nع عابدين بيك مازندرانى : 317\r\nعباس ميرزا ، نايب السلطنه : 8 - 15 ، 20 ، 31 ، 86 ، 96 ، 103 ، 115 ، 127 ، 185 ، 211 ، 213 ، 215 ، 220 ، 234 ، 249 ، 264 ، 265 ، 267\r\nعبد الرحيم خان : 5\r\nعثمانلو : 18 ، 21 ، 89\r\nعبد الله ميرزاى : 9\r\nعراق عرب : 3 - 4\r\nعربستان : 3\r\nعرق ( كوه ) : 56\r\nعلى ( ع ) : 3\r\nعلى بيك : 20\r\nعلى شاه : 15\r\nعلى شهر ( از محال شرور ) : 17\r\nعلى نقى ميرزا : 7\r\nعلى نيكلو : 15\r\nعهدنامهء گلستان ، چگونگى امضاء : 32\r\nعيسى ( ع ) : 154 ، 250\r\nغ غارتيس كر : 48\r\nغازيان : 37\r\nف فارس : 11\r\nفتحعليخان رشتى : 13 ، 32 ، 112\r\nفتحعليشاه : 3 - 4 ، 20 ، 34 ، 211 ، 215 ، 216 ، 221 ، 234 ، 240 ، 242 ، 249 ، 257 ، 263\r\nفتحعليشاه ، قيمت اجناس در . . . : 20\r\nفدلن ( شهر ) : 133\r\n\r\n","description":"","footnote":"","page_name":" 287 ","page_number":359},
  {"content":"\r\n\r\nفرابى : 66\r\nفراعى : 66\r\nفراهى : 66\r\nفرانسه : 40 ، 90 ، 92 ، 103 ، 124 ، 126 ، 135 ، 136 ، 152 ، 156 ، 170 ، 181 ، 184\r\nفرنگستان : 20\r\nفرهنگ جغرافياى ايران : 20\r\nفرهنگ معين : 113 ، 115 ، 220 ، 230\r\nفولاد بيك : 26\r\nق قائم‌مقام فراهانى ، ميرزا ابو القاسم وزير :\r\n10 ، 11 ، 13 ، 15 ، 19 ، 31 ، 115 ، 257\r\nقائم‌مقام ، ميرزا عيسى : 13\r\nقاپلان اوغلى : 35 ، 47\r\nقاپلان اوغلى ليدنايه : 19\r\nقاپلان‌كوه : 11\r\nقازيان ( شهر ) : 133 ، 175\r\nقاضى بيك : 51\r\nقبارتو : 55 ، 58\r\nقبچاق : 56 ، 57 ، 170\r\nقپى : 49 ، 50\r\nقراباغ : 4 ، 252\r\nقراقليخان ( رودخانه ) : 48\r\nقراكليسا : 19 ، 22\r\nقرادنكيز ( دريا ) - قره دنكيز : 50 ، 56 ، 66 ، 134\r\nقريز : 170 ، 183\r\nقروه : 8\r\nقرم : 134 ، 180\r\nقرآن ( قريه ) : 69\r\nقره‌باغ : 4\r\nقره زمين : 16\r\nقره ضياء الدين : 16\r\nقزاق : 70 ، 267\r\nقزاق - قزاقستان ، 170\r\nقزاق ( كليسا ) : 144\r\nقزاق و دولت روسيه ، روابط : 67\r\nقزوين : 7 ، 9\r\nقزل‌اوزن : 11\r\nقزلر ( شهر ) : 134\r\nقسطنتين پاويچ ، برادر الكسندر پاويليچ :\r\n33 ، 62 ، 198 ، 259\r\nقسطنتين ( شهر ) : 60 ، 268\r\nقفقاز : 53 ، 55\r\nقفقازلينه : 51 ، 52 ، 55\r\nقلزم ( دريا ) : 197\r\nقلعه دوشت : 48\r\nقلماق - قلموق : 65 ، 170 ، 183\r\nقونسول خان : 213\r\nقىشادور : 49 ، 50\r\nك كابل : 50\r\n\r\n","description":"","footnote":"","page_name":" 288 ","page_number":360},
  {"content":"\r\n\r\nكاخت : 49\r\nكارتل : 49\r\nكارتيل : 48\r\nكاذت - روزنامه : 156\r\nكاشان : 93 ، 184\r\nكانسل : 191\r\nكبينيلى : 55\r\nكپتان پلى ماوچ : 22\r\nكتوز ( جزيره ) : 137\r\nكر ( رودخانه‌اى در مسير راه تفليس ) :\r\n48\r\nكراچتن : 36 ، 37 ، 45 ، 46 ، 65 ، 66\r\nكرتين دكتر : 185 ، 192 ، 221 ، 262\r\nكرتينه پاولينه ( خواهر وسطى پادشاه روسيه ) : 135 ، 251 ، 255\r\nكرچكف : 257\r\nكرچكف وارچخف : 266\r\nكرمان : 65\r\nكرنشتات ( قلعه ) : 140\r\nكريك ( شهر ) : 240\r\nكشمير : 184\r\nكلت : 51\r\nكلين : 113\r\nكمال‌آباد : 7\r\nكمانداد ( قلعه‌بيكى ) : 35 ، 48\r\nكم‌چتكه ( پايتخت سيبر ) : 176\r\nكمينى اسرف ( جزيره ) : 137\r\nكننسكى ( جزيره ) : 137\r\nكنياز آبخوف : 22\r\nكنياز ذيجن : 19\r\nكنياز ساله‌قف : 240 ، 243 ، 244 ، 248 255\r\nكنياز مايور : 19\r\nكواردى ( سپاه ) : 239\r\nكوتوسف : 102\r\nكورنادر : 60 ، 268\r\nكورناطور : 176\r\nگ گراستوسكى ( جزيره ) : 137\r\nگراف : 192 ، 231\r\nگراف اژروسكى : 116 ، 124 ، 126\r\nگراف استال : 235\r\nگراف‌نسل‌رود : 233 ، 234 ، 240 - 242 ، 246 ، 253 ، 259 ، 261 ، 265\r\nگراف كوردولف : 255\r\nگراف ورسل : 191\r\nگرافينه - گرافينه الف : 91 ، 97 ، 98\r\nگرافينه ( خواهر سردار تفليس ) : 90\r\nگرجستان : 4 ، 47 ، 48 ، 60 ، 215 ، 218 ، 221 ، 265\r\nگرجىها در روسيه ، ( وضع ) : 28\r\nگرگين ، پرنس : 256\r\nگرگين خان گرجى : 60 ، 134\r\nگلستان ارم : 4\r\nگنجه : 30\r\n\r\n","description":"","footnote":"","page_name":" 289 ","page_number":361},
  {"content":"\r\n\r\nگيلان : 134\r\nل لاردوالپول ( نايب ايلچى انگريز ) :\r\n104 ، 126 ، 128 ، 129 ، 182 ، 184 ، 185 ، 186 ، 191 ، 193 ، 197 ، 213 ، 215 ، 218 ، 221 ، 231\r\nلاردوكلرك ( ايلچى بزرگ دولت انگريز ) : 230 ، 234 ، 238 ، 240 ، 245 ، 246 ، 250 ، 252 ، 256 ، 263\r\nلاردونستين : 193\r\nلارس : 50 ، 52\r\nلسان اروس : 74\r\nلغت‌نامهء دهخدا : 66\r\nلگزى : 55\r\nلندن : 4 ، 96 ، 180 ، 185 ، 189 ، 191 ، 198 ، 213 ، 219 ، 231 ، 241\r\nلورت هر پس ( ايلچى دولت آمريكا ) :\r\n219\r\nلورى : 20 ، 22\r\nليندنايه آندريان كارپيچ : 67\r\nليوجين ، پرنس : 216 ، 217 ، 219 ، 220 ، 250 ، 255 ، 263 ، 264\r\nليه ( شهر ) : 170 ، 259\r\nم مالينكه ، كورنادر ( جنرال ) : 59\r\nمجدك : 66\r\nمحمد بيگ گنجه‌اى : 41 ، 45\r\nمحمد تقى فراش : 38\r\nمحمد خان ايروانى : 17\r\nمحمد رحيم خان : 18\r\nمحمد زمان خان : 14\r\nمحمد على : 62\r\nمحمد على بيك : 28 ، 68 ، 220 ، 246\r\nمحمد على ( چخماق‌ساز ) : 213\r\nمحمد على خان شوشترى : 191\r\nمحمد سردار على بيك : 197\r\nمحمد مصطفى ( ص ) : 3\r\nمراغه : 101\r\nمرتضى قلى خان قاجار : 202\r\nمردم روسيه ( آداب و رسوم ) : 70\r\nمريم : 154\r\nمرىيه پاولينه ( خواهر سوم الكسندر ) :\r\n135 ، 261\r\nمرىيه فئدورونه ( مادر الكسندر ) : 136\r\nمزدك : 48 ، 50 ، 52 ، 56 ، 57 ، 268 ، 269\r\nمستر آلس : 128 ، 185\r\nمستر چرل اونيم انگريز : 219\r\nمستر موريه : 17 ، 18 ، 128 ، 129 ، 257\r\nمستوفى ، ميرزا فضل الله : 12\r\nمستوفى ، ميرزا محمد كاظم : 7\r\nمسك ، قلعه‌اى نزديك تفليس : 47\r\nمسكو - مسقو : 67 ، 87 ، 92 ، 99 ، 102 ، 104 ، 114 ، 124 ، 133 ، 135 ، 147 ،\r\n\r\n","description":"","footnote":"","page_name":" 290 ","page_number":362},
  {"content":"\r\n\r\n155 ، 177 ، 229\r\nمشهد : 66\r\nمصطفى خان طالش : 35 ، 39\r\nمكه : 3\r\nملاتاريوردى ( شيخ الاسلام مسلمانان تفليس ) : 39\r\nمندركين : 28 ، 29\r\nمنستر ، پرنس : 102\r\nميانج : 11 ، 12\r\nميترواسليج چركوف ( جنرال ) : 72\r\nميخائيل ايوانج پيرادين : 72\r\nميخائيل پاويچ ( برادر الكسندر ) : 135\r\nميرزا آقا مير : 17\r\nميرزا ابراهيم : 45\r\nميرزا ابراهيم ارمنى : 43\r\nميرزا ابراهيم وزير : 38\r\nميرزا ابو تراب - ميرزا ابو تراب ايرانى :\r\n124 ، 214 ، 216 ، 217\r\nميرزا بابا : 7\r\nميرزا جعفر : 213\r\nميرزا رضا : 213\r\nميرزا صالح : 213\r\nميرزا صادق دربندى : 29\r\nميرزا محمد اسماعيل وزير : 17 244\r\nميرزا محمد اسماعيل وزير : 17\r\nميرزا محمد تقى وزير : 9\r\nميرزا محمد حسين وزير : 7 ، 8 ميرزا محمد على منشى [ نائينى 
  ] : 8 ، 13 ، 14\r\nميرزا موسى خان ( برادر قائم‌مقام ) : 13\r\nميرزاى وزير : 9 ، 10\r\nمركيس : 255\r\nميش مست : 62\r\nن ناپليان : 13 ، 21 ، 67 ، 87 ، 89 ، 92 ، 110 ، 115 ، 124 ، 126 ، 128 ، 135 ، 155 ، 167 ، 169 ، 172 ، 183 ، 188 ، 192 ، 193 ، 197 ، 198 ، 215 ، 221 ، 223 ، 235 ، 249 ، 252 ، 257\r\nنادر شاه : 16 ، 62 ، 89 ، 134 ، 191\r\nنپلونف : 255\r\nنظام الدوله العلمية العاليه : 39\r\nنكرى ( ترجمان دفترخانه ) : 235 ، 240 ، 246 ، 249 ، 263 ، 265\r\nنمسه : 103 ، 109 ، 136 ، 152 ، 251\r\nنواب اشرف - عباس ميرزا .\r\nنواب اشرف نايب السلطنه - عباس ميرزا\r\nنواب حسينعلى ميرزا : 8\r\nنوكورت : 115 ، 116\r\nنهردون : 175\r\nنيكولاى الكسندرج : 52 ، 55\r\nنيكولاى ايوانج : 78\r\nنيكولاى پاويچ ( برادر الكسندر ) : 135\r\n\r\n","description":"","footnote":"","page_name":" 291 ","page_number":363},
  {"content":"\r\n\r\nو واروس : 69\r\nوالدايى : 114\r\nوانس‌چه : 68 ، 69\r\nورتنبر : 104 ، 251 ، 255\r\nوشنى وله‌چك : 114\r\nولنديز ( شهر ) : 166\r\nوى برسكه ( جزيره ) : 137\r\nوسيليسكه ، جزيره : 136\r\nه هرات : 37\r\nهلند - هولند : 261\r\nهمدان : 35\r\nهند - هندوستان : 3 ، 94 ، 146 ، 183 ، 201 ، 257\r\nهند و چين : 199 ى يحارليك ( رودخانه ) : 65\r\nيزد : 93 ، 184\r\nيغما ( مجله ) : 213\r\nيكترينه ( پادشاه روس ) : 55 ، 57 ، 58 ، 80 ، 98 ، 102 ، 117 ، 120 ، 123 ، 181 ، 188 ، 191\r\nيكترينه ثانى ( زن پتر ثالث ) ، 134 ، 135\r\nيكترينه ( زن پتر پادشاه ) : 133 ، 164\r\nيكوروس ( رودخانه ) : 71\r\nيكورسكه : 58 ، 62 ، 268\r\nيلدسكى : 75\r\nيلدسكى ( توصيف ) : 75\r\nيله‌كين ( جزيره ) : 137\r\nيورشيتى : 58\r\nيوسف : 37\r\nيوسف ( نايب ايلچى بخارا ) : 231\r\nيوروپ : 133 ، 155 ، 157 ، 165 ، 167 ،\r\nينگى دنيا : - آمريكا\r\n\r\n","description":"","footnote":"","page_name":" 292 ","page_number":364},
  {"content":"\r\n\r\n\r\n[ عكس ها 
  ]\r\nفتحعلى شاه بر تخت سلطنت\r\n\r\n","description":"","footnote":"","page_name":" 293 ","page_number":365},
  {"content":"\r\n\r\nعباس ميرزا\r\n\r\n","description":"","footnote":"","page_name":" 294 ","page_number":366},
  {"content":"\r\n\r\nميرزا ابو القاسم قائم‌مقام فراهانى\r\n\r\n","description":"","footnote":"","page_name":" 295 ","page_number":367},
  {"content":"\r\n\r\nميرزا عيسى فراهانى مشهور به قائم‌مقام بزرگ\r\n\r\n","description":"","footnote":"","page_name":" 296 ","page_number":368},
  {"content":"\r\n\r\nصومعه اوچ ميادزين\r\n\r\n","description":"","footnote":"","page_name":" 297 ","page_number":369},
  {"content":"\r\n\r\nوزراى عهد فتحعلى شاه\r\n\r\n","description":"","footnote":"","page_name":" 298 ","page_number":370},
  {"content":"\r\n\r\nهرفورجنس سرگور اوزلى\r\n\r\n","description":"","footnote":"","page_name":" 299 ","page_number":371},
  {"content":"\r\n\r\nجنرال ماژور جان ملكم\r\n\r\n","description":"","footnote":"","page_name":" 300 ","page_number":372},
  {"content":"\r\n\r\nالكساندر اول كنت نسلرود\r\n\r\n","description":"","footnote":"","page_name":" 301 ","page_number":373},
  {"content":"\r\n\r\n1 - هجوم سربازان تزار به چاپخانه\r\n2 - گناهكاران در حضور امپراطور\r\n\r\n\r\n","description":"","footnote":"","page_name":" 302 ","page_number":374}
  ]