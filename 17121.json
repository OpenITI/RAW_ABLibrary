[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى سيد هاشم رسولى محلاتى\r\nجلد سيزدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : اردى بهشت 1352\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nتهران - بازار كتابفروشان تلفن 530465\r\nوبازاركاشفى پلاك 16\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد سيزدهم\r\n\r\nسورهء رعد\r\nابن عباس و عطا معتقدند كه تمام اين سوره ، در مكه نازل شده است . كلبى و مقاتل سوره را بجز آخرين آيهء آن مكى مىدانند ، آيهء اخير ، در مدينه ، در بارهء عبد اللَّه بن سلام نازل شده است .\r\nسعيد بن جبير گويد : چگونه ممكن است آخرين آيه ، در بارهء عبد اللَّه بن سلام باشد ، حال آنكه تمام سوره ، در مكه نازل شده است ؟\r\nحسن و عكرمه و قتاده گويند : اين سوره - بجز دو آيهء آن - در مدينه نازل شده است . دو آيهء ديگر در مكه نازل شده و آيهء 31 و 32 سوره است .\r\n\r\nشمارهء آيات :\r\nاين سوره ، بنا بر نظر شاميان 47 آيه و بنا بر نظر بصريان 45 آيه و بنا بر نظر حجازيان 44 آيه و بنا بر نظر كوفيان 43 آيه است .\r\n( بموارد اختلاف آيات ، در جاى خود اشاره خواهيم كرد . )\r\n\r\nفضيلت سوره :\r\nابى بن كعب ، از پيامبر گرامى روايت كرده است كه :\r\n- هر كس سورهء رعد را بخواند ، ده حسنه به او داده مىشود كه با تمام ابرهايى كه از آغاز خلقت تا روز قيامت ، پديد آمده و مىآيد ، برابرى خواهد كرد و در روز قيامت از آنهايى است كه به عهد خداوند وفا كرده‌اند .\r\nامام صادق ( ع ) فرمود :\r\n- هر كس سورهء رعد را زياد بخواند ، هرگز دچار صاعقه نخواهد شد و اگر\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nداراى ايمان باشد ، بدون حساب وارد بهشت مىشود و مىتواند افراد خانواده و دوستان خود را شفاعت كند .\r\n\r\nتفسير :\r\nخداوند سورهء يوسف را بذكر داستان انبيا خاتمه داد ، اكنون اين سوره را اينطور آغاز مىكند كه همهء اينها آيات كتاب آسمانى بوده و نازل كنندهء آن خداوند يكتاست .\r\nاز اينرو مىفرمايد :\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\n[ سوره الرعد ( 13 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nالمر تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ وَ لكِنَّ أَكْثَرَ النَّاسِ لا يُؤْمِنُونَ ( 1 ) اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها ثُمَّ اسْتَوى عَلَى الْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى يُدَبِّرُ الْأَمْرَ يُفَصِّلُ الْآياتِ لَعَلَّكُمْ بِلِقاءِ رَبِّكُمْ تُوقِنُونَ ( 2 )\r\n\r\nترجمه :\r\nاين است آيات كتاب و آنچه كه از جانب پروردگارت به تو نازل شده و حق است ولى بيشتر مردم ايمان ندارند .\r\nخداوند ، كسى است كه آسمانها را بدون ستونهايى - كه ببينيد - بر افراشته ، سپس بر عرش اقتدار يافته و ماه و خورشيد را - كه هر يك تا وقتى معين در حركتند - تسخير كرده است . او تدبير امور مىكند و آيات را تفصيل مىدهد ، شايد به ملاقات پروردگارتان يقين پيدا كنيد .\r\n\r\nتذكر :\r\nهيچكس « المر » را آيهء مستقلى به حساب نياورده است . كوفيان « طه » و « حم » را\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nآيه‌هاى مستقل به حساب آورده‌اند . زيرا « طه » با رءوس آيه‌هاى بعد شبيه است ، گو اينكه مثل « صاد » ، « قاف » و « نون » كه شبيه « باب » و « نوح » هستند ، به اسامى مفرد ، شباهتى ندارند .\r\n\r\nلغت :\r\nعمد : اين كلمه اسم جمع است و به معناى « عُمد » مىباشد . مفرد آن « عمود » و « عماد » است . بنا بر اين « عمد » اسم جمع و « عُمد » جمع است .\r\n\r\nاعراب :\r\n  الَّذِي أُنْزِلَ   : ممكن است در محل رفع و مبتدا يا معطوف بر   « آياتُ الْكِتابِ »   باشد يا اينكه در محل جر و معطوف بر « الكتاب » است .\r\nالحق : خبر مبتداى محذوف . يعنى « هو الحق » و اگر « الذى » مبتداست « الحق » خبر آن است .\r\n\r\nمقصود :\r\n  المر   : در بارهء تفسير اين حروف ، در آغاز سورهء بقره ، گفتگو كرده و عقايدى كه در بارهء آن اظهار شده است ، بيان كرده‌ايم . برخى گفته‌اند : يعنى « انا اللَّه اعلم و ارى » ( منم خداوند كه ميدانم و مىبينم . )   تِلْكَ آياتُ الْكِتابِ :   ابن عباس و حسن گويند : يعنى اين سوره ، همان آيات قرآنى است كه وعدهء نزول آنها داده شده است . نه دروغ و افتراست و نه سحر .\r\nمجاهد و قتاده گويند : مقصود از « كتاب » تورات و انجيل است . يعنى : اين اخبارى كه براى تو نقل كردم ، آياتى است از تورات و انجيل و كتابهاى پيشين . منظور از « آيات » نشانه‌هاى شگفت انگيزى است كه خدا را به انسان مىشناسانند و نشان مىدهند كه : از همه عيبى منزه است و مبرى !   وَ الَّذِي أُنْزِلَ إِلَيْكَ مِنْ رَبِّكَ الْحَقُّ :   اين قرآنى كه بر تو نازل شده ، حق است ، پس به خدا پناه ببر و بر طبق آن رفتار كن . بنا بر عقيدهء ابن عباس و حسن ، براى قرآن كريم ، دو صفت آورده شده : يكى اينكه : قرآن ، كتاب است و ديگرى اينكه : از جانب خداوند\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nنازل شده است .\r\n  وَ لكِنَّ أَكْثَرَ النَّاسِ لا يُؤْمِنُونَ :   ولى بيشتر مردم ، تصديق ندارند كه قرآن از جانب خداوند نازل شده و كتابى است بر حق ، با اينكه اين مطلب واضح است .\r\n اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها :  در آيهء پيش ، فرمود : بيشتر مردم ، به قرآن كريم ، ايمان ندارند . اكنون به ذكر دليلى پرداخته است كه : به موجب آن ، تصديق بوجود خداوند ، حتمى است .\r\nهمانطورى كه گفتيم « عمد » اسم جمع است ، يعنى « ستونها » . در بارهء تفسير آن دو قول است :\r\n1 - مقصود اين است كه خداوند ، آسمانها را بى ستون ، بر افراشته است و شما هم مىبينيد كه ستونى ندارد . اين قول از ابن عباس و حسن و قتاده و جبايى و ابو مسلم است . اين قول ، صحيح‌تر است . ابن عباس مىگويد : مقصود اين است كه آسمانها نه از پايين بر ستونى قرار دارند و نه از بالا به چيزى آويخته‌اند . زجاج گويد : اين آيه ، استدلال محكمى است بر قدرت خداوند ، كه استدلالى از آن واضحتر و محكمتر ، نيست ، زيرا - چنان كه مىنگريم - آسمانها زمين را احاطه كرده و كاملا از آن جدا هستند .\r\n2 - جملهء « ترونها » صفت است براى « عمد » . يعنى : آسمانها را ستونى كه شما مشاهده كنيد ، نيست ، بنا بر اين بر پايهء قدرت بيكران خداوند متعال ، استوارند .\r\nاين قول از ابن عباس و مجاهد ، منقول است . « 1 »\r\n\r\n\r\n","description":"","footnote":"\r\n( 1 ) - بعيد نيست كه قول دوم صحيح و جملهء « ترونها » صفت براى « عمد » باشد و بنا بر اين ، مقصود اين باشد كه : خداوند ، آسمانها را بدون ستونى كه شما ببينيد ، برافراشته است .\r\nيعنى : در حقيقت ، ستون وجود دارد ، لكن شما آن را نمىبينيد و بدينترتيب ، اين آيه ، يكى از معجزات جاودانى و علمى قرآن كريم مىباشد و اشاره به نيروى جاذبه است كه سراسر كائنات را به يكديگر ربط مىدهد و همچون ستونى استوار و مستحكم ، كرات عظيم آسمانى را در مدار - هاى مخصوص ، حفظ كرده است .\r\nكشف نيروى جاذبه ، بوسيلهء « نيوتون » آن هم بر اثر سقوط يك سيب ، از درخت ، صورت گرفت و ثابت شد كه :\r\n آنچه بيند عاقل اندر خشت خام * مىبيند جاهل اندر آينه \r\n","page_name":" 7 ","page_number":9},
  {"content":"\r\n\r\n ثُمَّ اسْتَوى عَلَى الْعَرْشِ :  تفسير اين جمله را قبلا بيان كرده‌ايم .\r\nهر گاه منظور ، تسلط و اقتدار خداوند بر عرش باشد ، آوردن كلمهء « ثم » - كه بر تأخير و مهلت ، دلالت دارد - بخاطر اين است كه : تا عرشى وجود نداشته باشد ، تسلط و اقتدار خداوند ، نسبت به آن ، مفهومى ندارد . اگر چه اصل قدرت خداوند ، ازلى و ابدى است ، لكن تعلق قدرت ، بر مخلوقات ، هنگامى قابل تصور است كه : مخلوقات ، به زيور هستى آراسته شده باشند و آفريدگار بزرگ ، آنها را خلق كرده باشد .\r\n وَ سَخَّرَ الشَّمْسَ وَ الْقَمَرَ :  خداوند ماه و خورشيد را رام گردانيد تا موجودات عالم و انسانها از وجود آنها نفع ببرند .\r\n كُلٌّ يَجْرِي لِأَجَلٍ مُسَمًّى :  هر يك از آنها ، تا وقتى معين ، در حركت خواهند بود . اين وقت ، روز قيامت است كه دنيا فانى مىشود و خورشيد تيره و ماه تاريك و ستارگان كدر ميشوند . اين معنى از حسن است .\r\nابن عباس گويد : منظور از « وقت معين » درجات و منزل‌هاى ماه و خورشيد است :\r\nخورشيد داراى 180 منزل است كه روزى يك منزل را طى مىكند و همين كه به آخر رسيد ، از سر مىگيرد . ماه نيز داراى 180 منزل است كه شبى يك منزل ، طى مىكند و همين كه به آخر مىرسد ، از آنجا تجاوز نكرده ، از سر مىگيرد . ( توجه داشته باشيد كه خورشيد حركت مارپيچى دارد و گفتهء ابن عباس با هيأت جديد ناسازگار است ) .\r\n يُدَبِّرُ الْأَمْرَ :  خداوند متعال ، تدبير امور آسمانها و زمين و ديگر مخلوقات را از روى حكمت و مصلحت ، بر عهده دارد .\r\n يُفَصِّلُ الْآياتِ :  آيات را به تفصيل و بدنبال يكديگر ، براى مردم بيان مىكند ، تا بهتر بتوانند در بارهء آنها بينديشند . يا اينكه منظور از آيات ، عجائب عالم خلقت است كه هر يك به جاى خود و جداى از ديگرى در معرض تماشاى آدميان قرار دارد و توجه ايشان را به خود جلب و آنها را بتفكر و تأمل وادار مىكند .\r\n لَعَلَّكُمْ بِلِقاءِ رَبِّكُمْ تُوقِنُونَ :  تا شما بروز قيامت و زنده شدن مجدد ، يقين و ايمان پيدا كنيد و بدانيد كه : خدايى كه بر اين كارها قادر است ، قدرت دارد كه شما را\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nپس از مرگ زنده كند .\r\nاين آيه ، دلالت دارد بر اينكه : بر انسان لازم است نيروى تفكر خود را به كار اندازد تا خدا را بشناسد و كوركورانه ، بتقليد ديگران سرخوش نباشد .\r\nبديهى است كه اگر آيه ، چنين دلالتى نداشته باشد ، براى تفصيل آيات ، مفهومى وجود نداشت .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\n\r\n[ سوره الرعد ( 13 ) : آيات 3 تا 4 
  ]\r\nوَ هُوَ الَّذِي مَدَّ الْأَرْضَ وَ جَعَلَ فِيها رَواسِيَ وَ أَنْهاراً وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ يُغْشِي اللَّيْلَ النَّهارَ إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 3 ) وَ فِي الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ ( 4 )\r\n\r\nترجمه :\r\nو اوست خدايى كه زمين را گسترد و در آن كوه‌هايى استوار و نهرهايى قرار داد و از همهء ميوه‌ها دو جفت آفريد . با پردهء سياه شب ، روز را مىپوشاند . در اينها نشانه‌هايى است براى مردمى كه انديشه كنند . و در روى زمين قطعه‌هاى مجاور و باغهايى از انگور و كشتزارها و نخلهايى كه از يك اصل يا چند اصل رسته‌اند و از يك آب مشروب ميشوند ، وجود دارد . و ما برخى از آنها را از لحاظ ميوه و ثمر بر برخى برترى بخشيده‌ايم در اينها آياتى است براى مردمى كه عاقل باشند .\r\n\r\nقرائت :\r\nدر پيرامون جملهء « يغشى الليل النهار » در سورهء اعراف گفتگو كرده‌ايم .\r\nو زرع و نخيل صنوان و غير صنوان : ابن كثير ، يعقوب و حفص همهء اين\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nكلمات را برفع و ديگران به جر ، قرائت كرده‌اند .\r\nصنوان : حفص و قواسى - بنا بروايت حلوانى - به ضم صاد و ديگران به كسر خوانده‌اند .\r\nيسقى : ابن عامر ، زيد و رويس - از يعقوب - اين كلمه را به ياء و ديگران به تاء ( تسقى ) خوانده‌اند .\r\nنفضل : كوفيان - بجز عاصم - و روح - از يعقوب - به ياء ( يفضل ) و ديگران به نون خوانده‌اند .\r\nاينكه « زرع و . . . » را به رفع خوانده‌اند به تقدير « و فى الارض زرع و . . . » مىباشد و بنا بر اين كلمهء « جنات » تنها بر تاكستانها اطلاق شده است . در شعر زير ، كلمهء « جنة » بر نخلستان نيز اطلاق شده است :\r\n كَأن عينى في غربى مقتلة * من النواضح تسقى جنة سحقاً \r\nيعني : گويا چشمان من همچون دو دلو بزرگى است كه باغ نخلى را مشروب مىسازد . و اينكه به جر ، قرائت كرده‌اند ، بنا بر اين است كه كلمهء « جنات » تنها در مورد تاكستانها به كار نرود بلكه شامل نخلستان و مزارع ديگر نيز بشود . چنانچه مىفرمايد :  « جَعَلْنا لِأَحَدِهِما جَنَّتَيْنِ مِنْ أَعْنابٍ وَ حَفَفْناهُما بِنَخْلٍ وَ جَعَلْنا بَيْنَهُما زَرْعاً »  ( كهف 32 : براى يكى از آن دو برادر ، دو باغ انگور قرار داديم و باغها را بدرخت خرما محصور ساختيم و ميان آنها زراعت قرار داديم ) . شاعر مىگويد :\r\n اقبل سيل جاء من امر اللَّه * يحرد حرد الجنة المغلة \r\nيعنى : به امر خداوند ، سيلى جريان يافت تا مناطق كشت غلات را مشروب سازد .\r\n« صنوان » صفت براى « نخيل » و مقصود نخلهايى است كه همه از يك ريشه باشند و مقصود از « غير صنوان » آن نخلهايى است كه هر كدام از ريشه‌هاى جداگانه‌اى باشند . اين نخلها همگى از يك آب ، مشروب ميشوند ( يسقى بماء واحد ) لكن از لحاظ ثمر ، برخى بر برخى برترى دارند ( و نفضل بعضها على بعض ) .\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nكلمهء « صنوان » جمع « صنو » است . كلماتى كه بر وزن « فعل » هستند ، گاهى جمع آنها بر وزن « فِعلان » و گاهى بر وزن « فُعلان » و گاهى بر هر دو وزن آمده است . مثل : « صنو ، صنوان ، ذئب ، ذوبان ، حشِ ، حشّان و حُشّان » و بنا بر اين كسر و ضم حرف صاد ، جايز است .\r\nكلمهء « يسقى » را اگر به ياء بخوانيم ضمير مستتر در آن به « زرع » بر مىگردد و اگر به تاء بخوانيم ، ضمير آن به همهء موارد مذكور ، بر مىگردد .\r\n\r\nمقصود :\r\nخداوند متعال ، قبلا در بارهء نعمتهاى خود سخن گفت و امور مهمى از قبيل :\r\nبر افراشتن آسمانها و رام كردن خورشيد و ماه را دليل يكتايى خود قرار داد . اكنون در بارهء زمين و چيزهايى كه در آن است ، سخن مىگويد .\r\n وَ هُوَ الَّذِي مَدَّ الْأَرْضَ :  خداوند ، كسى است كه زمين را از هر طرف ، گسترش داد ، تا حيوانات ، بتوانند بر روى آن زندگى كنند و قرار گيرند .\r\n وَ جَعَلَ فِيها رَواسِيَ :  و در آن كوه‌هايى استوار ، قرارداد ، تا زمين را حفظ كنند و اگر ميخواست زمين را بوسيلهء ديگرى حفظ كند ، برايش ممكن بود . جز اينكه كوه‌ها را وسيلهء حفظ زمين قرار داد ، زيرا براى درك و فهم مردم مناسبتر هستند و توجه و دقت مردم را بهتر به خود جلب مىكنند .\r\n وَ أَنْهاراً :  علاوه بر اين ، زمين را بوسيلهء نهرها و رودها شكافت ، تا آبها جريان پيدا كنند و اگر نهرها و رودها نبودند ، اكثر آبها بهدر مىرفت و آبيارى مزارع و باغها غير ممكن مىشد .\r\n وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ :  ابن عباس مىگويد : يعنى ميوه‌ها و محصولات زمينى كه خوراك مردم است ، بر دو نوع ، آفريده شده‌اند : سياه و سفيد ، شيرين و ترش ، تابستانه و زمستانه ، تر و خشك . ابو عبيده گويد : زوج گاهى يكى و گاهى دو تاست مثل : زوج نعل و زوج دو نعل . صفت « اثنين » براى تأكيد « زوجين » است . زوج در مورد حيوانات ، عبارت از نر و ماده و در مورد ميوه‌ها عبارت از اختلاف در رنگ است . ماوردى گويد : يكى از دو زوج ، نر و ديگرى ماده است . مثل نخلهاى نر\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nو ماده . در انواع ديگر درختان و نباتات - اگر چه ممكن است زوج آنها مخفى باشد - به اين صورت ، زوج وجود دارد كه برخى شيرين و برخى ترش ، و برخى گوارا و برخى مليح ، و برخى سفيد و برخى سياه ، و برخى سرخ و برخى زرد هستند ، زيرا هر جنسى از گياهان داراى دو نوع است . پس هر ميوه‌اى داراى دو زوج و چهار نوع است .\r\n يُغْشِي اللَّيْلَ النَّهارَ :  خداوند بوسيلهء پردهء ظلمت شب ، روشنايى روز را مىپوشاند ، اين معنى از حسن است . ابن عباس گويد : يعنى شب را در روز و روز را در شب ، داخل مىسازد . بقولى يعنى : شب را مىآورد تا روشنى روز را ببرد و حيوانات در تاريكى شب ، استراحت كنند و روشنى روز را مىآورد ، تا ظلمت شب بر طرف سازد و مردم ، پى معيشت ، روند .\r\n إِنَّ فِي ذلِكَ لَآياتٍ لِقَوْمٍ يَتَفَكَّرُونَ :  در آنچه ذكر شد ، بر يكتايى خداوند دلايل آشكارى است تا متفكران براى اثبات صانع ، به آنها استدلال كنند .\r\n وَ فِي الْأَرْضِ قِطَعٌ مُتَجاوِراتٌ :  در روى زمين است ، قسمتهاى مختلفى كه مجاور يكديگر هستند ، برخى كوه سخت و فاقد آب و گياه و برخى نرم و مساعد براى رويش گياه و برخى شوره زار . اين معنى از ابن عباس ، مجاهد و ضحاك است . خداوند متعال در اين جمله ، به اختلاف زمينهاى مجاور اشاره مىكند ، تا نشان دهد كه داراى چنان قدرتى است كه مىتواند اراضى مجاور يكديگر را داراى خاصيتهاى گوناگون و احياناً برخى را شوره‌زار و غير قابل كشت و زرع قرار دهد . زجاج گويد : مقصود اين است كه زمينهاى مجاور ، برخى آباد و برخى غير آبادند .\r\n وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ :  و در روى زمين ، باغهايى از انگور و كشتزارها و نخلهايى است كه از يك اصل خاسته‌اند يا از اصلهاى مختلف . اين معنى از ابن عباس و مجاهد و قتاده است . كلمهء « صنو » به معناى اصل است .\r\nبراءِ بن عازب و سعيد بن جبير گويند : « صنوان » نخلى است كه نخلهاى ديگرى اطراف آن را محاصره كرده باشند و  « غَيْرُ صِنْوانٍ »  نخلهاى متفرق است . جبايى گويد :\r\n« صنو » به معناى مثل و « صنوان » به معناى امثال است . پيامبر گرامى اسلام فرمود :\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n« عم الرجل صنو ابيه »\r\nيعنى عموى انسان ، مثل پدر اوست .\r\n يُسْقى بِماءٍ واحِدٍ :  اراضى مجاور و باغها و نخلستانها ، همگى به آب نهرها يا به آب باران ، مشروب ميشوند .\r\n وَ نُفَضِّلُ بَعْضَها عَلى بَعْضٍ فِي الْأُكُلِ :  برخى از آنها را از لحاظ طعم و رنگ و طبيعت ، بر برخى ديگر ترجيح مىدهيم ، با اينكه آبى كه آنها مىخورند ، يكى است .\r\nدر نتيجه ، برخى ترش و برخى شيرين و برخى تلخ ميشوند و اگر اين خاصيتها مربوط به طبيعت آنها بود ، نبايد ميان آنها اختلافى باشد ، با اينكه زمين و آب و هوا يكى است . اين خود بهترين دليل است بر اينكه اينها داراى آفريدگارى قادر هستند كه آنها را بر طبق حكمت و مصلحت خود به رنگها و طعمهاى مختلف ، در مىآورد . مقصود از « اكل » ميوه‌اى است كه خورده مىشود .\r\n إِنَّ فِي ذلِكَ :  ابن عباس گويد : يعنى در اختلاف رنگها و طعمها . برخى گويند :\r\nيعنى در آنچه ذكر شد .\r\n لَآياتٍ لِقَوْمٍ يَعْقِلُونَ :  در اختلاف رنگها و طعمها يا در آنچه ذكر شده است ، دلايل آشكارى است براى آنهايى كه با عقل خود دلايل را مورد سنجش قرار دهند ، بينديشند و استدلال كنند .\r\nجابر گويد : از پيامبر گرامى اسلام شنيدم كه به على ( ع ) مىفرمود :\r\n« الناس من شجر شتى و انا و انت من شجرة واحدة »\r\nيعنى مردم از درختان مختلف هستند و من و تو از يك درخت . آن گاه اين آيه را قرائت فرمود :  « وَ فِي الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ . . . » \r\n\r\n","description":"","footnote":"","page_name":" 14 ","page_number":16},
  {"content":"\r\n\r\n\r\n[ سوره الرعد ( 13 ) : آيات 5 تا 7 
  ]\r\nوَ إِنْ تَعْجَبْ فَعَجَبٌ قَوْلُهُمْ أَ إِذا كُنَّا تُراباً أَ إِنَّا لَفِي خَلْقٍ جَدِيدٍ أُولئِكَ الَّذِينَ كَفَرُوا بِرَبِّهِمْ وَ أُولئِكَ الْأَغْلالُ فِي أَعْناقِهِمْ وَ أُولئِكَ أَصْحابُ النَّارِ هُمْ فِيها خالِدُونَ ( 5 ) وَ يَسْتَعْجِلُونَكَ بِالسَّيِّئَةِ قَبْلَ الْحَسَنَةِ وَ قَدْ خَلَتْ مِنْ قَبْلِهِمُ الْمَثُلاتُ وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ وَ إِنَّ رَبَّكَ لَشَدِيدُ الْعِقابِ ( 6 ) وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ ( 7 )\r\n\r\nترجمه :\r\nو اگر تعجب كنى ، تعجب در گفتار آنهاست كه گويند : آيا هنگامى كه خاك شديم ، به آفرينشى جديد ، باز مىگرديم ؟ ! اينانند كه به پروردگار خود كفر ورزيده و اينانند كه در گردنشان زنجيرهايى است و اينانند كه براى هميشه در آتش خواهند بود . و از تو ميخواهند كه كيفر را پيش از پاداش بياورى ، حال آنكه پيش از آنها كيفرهايى دامنگير اقوام شده است و خداوند براى مردم در برابر ستمشان صاحب مغفرت و براى آنهايى كه سزاوارند ، كيفرش سخت است . و مردم كافر گويند : چرا نشانى از پروردگارش بر او نازل نشد ! ! همانا تو ترساننده و براى هر قومى رهنما هستى .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\n\r\nتعداد آيات :\r\nاز نظر كوفيان ، شمارهء آيات ، به ترتيب فوق سه تاست و از نظر ديگران ،  « لَفِي خَلْقٍ جَدِيدٍ »  پايان آيهء پنجم و بنا بر اين تعداد آيات ، چهارتاست .\r\n\r\nقرائت :\r\nأ اذا كنا : ابو جعفر ، « اذا كنا » بدون همزهء استفهام و « انا » را به يك همزهء طولانى قرائت كرده است . وى هر جا كه دو استفهام جمع شود ، اولى را حذف مىكند ، به جز در سورهء « صافات » و « واقعه » . نافع و يعقوب و سهل ، در چنين مواردى همزهء استفهام اول را باقى مىگذارند ، بجز در سورهء « نمل » و « عنكبوت » جز اينكه قالون از نافع و زيد از يعقوب ، همزه را مثل ابو جعفر به مدّ مىخوانند . كسايى نيز تنها استفهام اول را باقى مىگذارد ، به جز در سورهء « نمل » وى در عين حال هر دو همزه را تلفظ مىكند .\r\nآنان كه هر دو جمله را با استفهام خوانده‌اند ، محل « اذا » را منصوب به فعل مقدرى دانسته‌اند كه جملهء « ا انا لفى خلق جديد » بر آن دلالت مىكند ، زيرا از اين جمله « نبعث » استفاده مىشود . در حقيقت مثل اينكه گفته شده است : « ا نبعث اذا كنا ترابا » .\r\nدر صورتى كه استفهام بر سر جملهء دوم در نيايد نيز محل « اذا » منصوب است به فعل مقدرى كه از جملهء مذكور استفاده مىشود . در صورتى كه جملهء اول را بدون استفهام بخوانيم نيز عامل « اذا » فعل مقدر خواهد بود .\r\n\r\nلغت :\r\nعجب و تعجب : روى آوردن چيزى كه سبب آن معلوم نيست به انسان .\r\nاغلال : جمع غل ، طوقهايى است كه بوسيلهء آنها دست را به گردن مىبندند .\r\nاستعجال : طلب تعجيل نسبت به امرى . منظور از تعجيل ، جلو انداختن چيزى است از وقت خود .\r\nسيئه : خصلتى است كه خوش آيند نيست ، نقيض آن « حسنه » است كه خوش آيند مىباشد .\r\nمثلات : كيفرها . جمع « مثله » بفتح ميم و ضم ثاء . برخى اين كلمه را « مثله »\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nبضم ميم و سكون ثاءِ ، و جمع آن را « مثلات » بضم ميم و ثاء خوانده‌اند . مثل غرفه و غرفات . در جمع آن « مُثَلات » و « مُثْلات » نيز گفته‌اند .\r\n\r\nمقصود :\r\nدر آيات پيش ، خداوند متعال بيان كرد كه بر آفرينش و اعادهء موجودات ، قادر است . اكنون مىفرمايد : اينكه برخى از مردم ، منكر بعث و نشر مردگان ميشوند ، تعجب آور است .\r\n وَ إِنْ تَعْجَبْ :  اگر ، اى محمد ، از انكار كافران نسبت به زنده شدن مردگان ، تعجب مىكنى ، با اينكه آنان نسبت به آفرينش اوليهء مخلوقات ، اعتراف دارند ، اين تعجب بجاست ، زيرا چنين انكارى شگفت انگيز است . بديهى است كه خداوند متعال ، متصف به تعجب نميشود ، زيرا تعجب اين است كه انسان از سرّ چيزى بى خبر باشد و خداوند از همه چيز آگاه است .\r\n فَعَجَبٌ قَوْلُهُمْ أَ إِذا كُنَّا تُراباً أَ إِنَّا لَفِي خَلْقٍ جَدِيدٍ :  تعجب در اين است كه آنها مىگويند : آيا بعد از آنكه خاك شديم بار ديگر مبعوث ميشويم ؟ ! چگونه چنين چيزى ممكن است ؟ ! خداوند متعال نطفه را در رحم تبديل به خون بسته ، سپس تبديل به چيزى شبيه به گوشت جويده ، سپس تبديل به گوشت مىكند . انسان پس از طى اين مراحل ، دچار مرگ و سرانجام خاك مىشود ، خاك مادهء نخستين آفرينش انسان است . هر گاه ممكن و جايز باشد كه انسان تبديل به خاك شود ، چه مانعى دارد كه همين خاك ، مجدداً تبديل به انسان گردد ؟ ! تبديل خاك به انسان را خداوند ، « آفرينش جديد » ناميده است . متكلمان اختلاف كرده‌اند كه خداوند چه چيز را از نو مىآفريند ؟ ابو على جبايى گويد : لازم نيست بدن از ذراتى كه روزى جزءِ آن بوده‌اند ، درست شود . بلكه كافى است از موارد اين دنيا درست شود . ابو هاشم و پيروانش گويند : بايد از ذرات همين بدن درست شود .\r\nاينها نيز اختلاف دارند .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nابو القاسم بلخى گويد : همهء اجزاى بدن باز مىگردند . ابو هاشم گويد : آن اجزايى باز ميگردند ، كه موجب امتياز شخص از ديگران ميشوند . در حقيقت نظر وى و قاضى ابو الحسن - يكى ديگر از متكلمان - اين است كه : يك كالبد لازم است از همان اجزاى دنيوى ساخته شود . « 1 »\r\n\r\n\r\n","description":"","footnote":"\r\n( 1 ) - با توجه به شبههء آكل و مأكول و شبهات ديگر ، همان نظر ابو على جبائى جالبتر به نظر مىرسد ، زيرا چنان كه مىدانيم اجزاى بدن همواره در معرض تغيير و تحول هستند ، تا آنجا كه ظرف مدت هشت سال ، تمام سلولهاى بدن ، مشمول قانون نوسازى آفرينش شده ، از بين مىروند و سلولهاى جوانتر ، جاى آنها را مىگيرند . اين مطلب مورد تأييد و تصديق علم است .\r\nدر عين حال اگر كسى را كه بيست سال پيش ديده‌ايم ، ببينيم ، شك نميكنيم كه همان انسان بيست سال پيش است . تنها تفاوتى كه پيدا كرده ، از نظر رشد و كمال است و الا ذات او تغيير نيافته است .\r\nبنا بر اين غير از اجزا و سلولهاى مادى ، چيزى هست كه در تمام اين مراحل ، يكى است و تغيير نميكند . اين موضوع ، در مورد حيوانات هم صادق است ولى در مورد غير از انسان و حيوان ، با تغيير و تعويض همهء اجزاى ديگر يگانگى از بين مىرود . اين مطلب ، مؤيد اين است كه هويت و حقيقت انسان و حيوانات ، به چيز ديگرى است كه مىتوان به روح انسانى و روح حيوانى تغبير كرد .\r\nنتيجه اينكه شخصيت انسان ، وابستهء به اين اجزاى مادى و سلولها نيست . مسلماً انسانى كه اكنون 48 سال از عمرش مىگذرد ، تا كنون شش بار تمام اجزا و سلولهاى بدنش تغيير كرده‌اند ، ولى خود او هيچگونه تغييرى پيدا نكرده است . به اين ترتيب ، چه فايده و چه لزومى دارد كه در روز قيامت ، از اجزاى همين بدن ، بار ديگر بدنى ساخته و پرداخته شود و روح در آن حلول كند ؟ ! وانگهى اگر بخواهند از همين اجزا بدن را بسازند ، با توجه بنوسازيهاى سلولى و تغييرات و تحولات بدنى ، بايد بدنى خلق شود بعظمت يك كوه ! زيرا جمع آورى تمام اجزا لازم است و اين هم دليلى ندارد .\r\nبا توجه به اين بيان ، ديگر شبههء آكل و مأكول و شبههء اتحاد مؤمن و كافر كه در حقيقت يكى هستند ، منتفى مىشود و اين اسلحهء قديمى از دست منكران معاد ، گرفته خواهد شد .\r\nاز آيات و اخبار معاد جسمانى هم بعيد است بيش از اين اندازه كه گفتيم استفاده شود . قرآن كريم مىفرمايد :  « أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلَّاقُ الْعَلِيمُ »  ( يس 81 : آيا خدايى كه آفريدگار آسمانها و زمين است ، قادر نيست كه مثل آنها را خلق كند ؟ بله ، او آفريدگار داناست ) در اينجا مىگويد : قادر است كه مثل آنها را خلق كند .\r\nبديهى است كه در خلق مثل آنها همين اندازه كه در بالا گفتيم ، كفايت مىكند . در روايت است كه :\r\n« اهل الجنة جرد مرد »\r\nيعنى بهشتيان جرد و مرد هستند ! تفصيل اين بحث را در تفسير المنار ( ج 8 ص 472 ) مطالعه كنيد .\r\n","page_name":" 18 ","page_number":20},
  {"content":"\r\n\r\n أُولئِكَ الَّذِينَ كَفَرُوا بِرَبِّهِمْ :  اينان كه منكر زنده شدن مردگان هستند ، كسانيند كه منكر قدرت خداوند نسبت به اين امر هستند .\r\n وَ أُولئِكَ الْأَغْلالُ فِي أَعْناقِهِمْ :  و اينها در روز قيامت ، بر گردنشان زنجيرهايى گران است . برخى گفته‌اند : منظور اين است كه زنجيرهاى كفر بر گردنشان است .\r\n وَ أُولئِكَ أَصْحابُ النَّارِ هُمْ فِيها خالِدُونَ :  و اينان همواره در آتش جهنم خواهند بود .\r\n وَ يَسْتَعْجِلُونَكَ بِالسَّيِّئَةِ قَبْلَ الْحَسَنَةِ :  اى محمد ، اينان از تو ميخواهند كه عذاب را پيش از رحمت ، بر ايشان فرود آورى . ابن عباس و مجاهد گويند : منظور اين است كه آنان مىخواهند كه كيفر بدكردارى و تكذيب خود را پيش از پاداشى كه در برابر ايمان و نيكوكارى ، وعده شده است ، ببينند . چنان كه گفتند :  « فَأَمْطِرْ عَلَيْنا حِجارَةً مِنَ السَّماءِ »  ( انفال 32 : سنگهاى آسمانى بر ما ببار ) . برخى گويند : يعنى آنها از تو ميخواهند كه كيفر كردارشان را بر آنها نازل گردانى ، بدون آنكه آنها را مهلت دهى و از اين راه ، آنها را مشمول لطف و احسان خويش گردانى . علت اينكه : كيفر كردار را « سيئه » ناميده ، اين است كه كيفر عمل زشت ، مانند خود عمل زشت « سيئه » و ناراحت كننده است .\r\n وَ قَدْ خَلَتْ مِنْ قَبْلِهِمُ الْمَثُلاتُ :  پيش از آنها نيز عقوبتهايى براى گذشتگان وقوع يافته و براى عبرت آموزى و پند گرفتن آنها كفايت مىكند . نظير مسخ شدن و به زمين فرو رفتن و غرق شدن ! اينها دنباله رو آنانى هستند كه چنين كيفرهايى گريبانگيرشان شده است . بنا بر اين چرا چنين جرأت و جسارتى دارند كه درخواست جلو افتادن كيفر كنند ؟ ! برخى گويند : مقصود كيفرهايى است كه باعث افتضاح و رسوايى اقوامى شده است كه از لحاظ رفتار و كردار مشابه يكديگر بوده‌اند . بنا بر اين كلمهء « اقوام » يا « اصحاب » حذف شده است .\r\n وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ :  پروردگارت در مقابل ستمكارى مردم صاحب مغفرت است .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nسيد مرتضى گويد : اين آيه ، دلالت دارد بر جواز آمرزش گنهكاران مسلمان ، زيرا خداوند ، بيان فرموده است كه با ستمكار بودن ايشان مغفرتش را شامل حالشان مىسازد نه در حالى كه ستمكار نباشند .\r\n وَ إِنَّ رَبَّكَ لَشَدِيدُ الْعِقابِ :  و خداوند نسبت به كسانى كه سزاوار باشند ، كيفرى سخت دارد .\r\nاز سعيد بن مسيب روايت شده است كه : چون اين آيه نازل شد ، پيامبر فرمود اگر عفو خداوند نبود ، زندگى بر احدى گوارا نبود و اگر تهديد و كيفر خداوند نبود ، همهء مردم اطمينان پيدا مىكردند .\r\nروزى مطرف اين آيه را خواند و گفت : اگر مردم قدر رحمت و عفو خدا را ميدانستند ، چشمشان روشن مىشد و اگر مردم قدر عذاب و كيفر و غضب خدا را مى - دانستند ، چشمانشان همواره مىگريستند .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ :  ابن عباس گويد : يعنى مردم كافر مىگويند چرا آيه و نشانه‌اى نظير شتر صالح و عصاى موسى بر وى نازل نميشود ؟ ! زجاج گويد : آنها معجزاتى غير از آنچه پيامبر آورده بود ميخواستند و مىگفتند : بايد معجزاتى نظير معجزات موسى ، عيسى بياورد ، از اينرو خداوند اعلام داشت كه هر قومى را هدايت كننده‌اى است . در حقيقت خداوند متعال ميخواهد بيان كند كه آنها با اين خواهشها به راه زشتى افتاده‌اند . چنان كه مىگفتند :\r\n « لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً   . . . أَوْ تَأْتِيَ بِاللَّهِ وَ الْمَلائِكَةِ قَبِيلًا » .  ( اسراءِ 90 : ما به تو ايمان نخواهيم آورد جز اينكه از زمين براى ما چشمه‌اى آشكار كنى . . . يا اينكه خدا و فرشتگان را نزد ما آورى ) و نيز مىگفتند : كوه صفا را براى ما طلا گردان تا هر چه مىخواهيم از آن استفاده كنيم . علت اينكه خداوند اين درخواست‌ها را اجابت نكرد ، اين است كه اگر اجابت مىكرد ، كفار ديگر نيز هر كدام درخواست آياتى مىكردند و اين درخواستهاى بى جا همواره ادامه مىيافت .\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ :  همانا تو ترساننده‌اى و هر قومى را هدايت\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nكننده‌اى است .\r\n\r\nاقوال :\r\n1 - حسن و ابو الضحى و عكرمه و جبايى گويند : يعنى تو ترساننده و راهنماى هر قومى هستى و نازل ساختن آيات بر عهدهء تو نيست . بنا بر اين « انت » مبتدا و « منذر » خبر و « هاد » عطف بر آن است .\r\n2 - محمد ترساننده و خداوند رهنماست . اين قول از ابن عباس و سعيد بن جبير و ضحاك و مجاهد است .\r\n3 - ابن عباس - بنا بروايت ديگر - و قتاده و زجاج و ابن زيد گويند : يعنى تو اى محمد ، ترساننده هستى و براى هر قومى رهنما و پيامبرى است كه آنها را هدايت مىكند و دعوت كننده‌اى است كه آنها را ارشاد مىكند .\r\n4 - مقصود از « هادى » هر كسى است كه مردم را دعوت به حق كند .\r\nدر روايت ديگر از ابن عباس است كه : چون اين آيه نازل شد ، پيامبر فرمود : منم ترساننده و على است هدايت كننده ، بعد از من . يا على ، اهل هدايت بوسيلهء تو هدايت مىشوند .\r\nحاكم ابو القاسم حسكانى در كتاب « شواهد التنزيل » روايت كرده است كه : پيامبر در حالى كه على ( ع ) نزدش بود ، آب طلبيد ، پس از تحصيل طهارت ، دست على را گرفت و بر سينهء خود چسبانيد و فرمود : « تويى ترساننده » سپس بر سينهء على چسبانيد و فرمود :\r\n« براى هر قومى هدايت كننده‌اى است » آن گاه فرمود : تويى روشنايى مردم و منتهاى هدايت و سرور و بزرگ شهرها و من شهادت مىدهم كه تو اين چنين هستى .\r\nبنا بر سه قول اخير « هاد » مبتدا و « لكل قوم » خبر است .\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n\r\n[ سوره الرعد ( 13 ) : آيات 8 تا 11 
  ]\r\nاللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ ( 8 ) عالِمُ الْغَيْبِ وَ الشَّهادَةِ الْكَبِيرُ الْمُتَعالِ ( 9 ) سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ ( 10 ) لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ وَ ما لَهُمْ مِنْ دُونِهِ مِنْ والٍ ( 11 )\r\n\r\nترجمه :\r\nخداوند ، عالم است كه هر جنس ماده‌اى چه در رحم دارد و همچنين عالم است به آنچه رحم‌ها كم و زياد مىكنند و مقدار هر چيزى پيش خداوند معين است . داناى نهان و آشكار و بزرگ و عاليمقام . مساوى است كه از شما كسى سخن را پنهان كند يا آشكار و كسى كه به شب پنهان شود يا بروز آشكار شود و به حركت درآيد . براى انسان است از جلو و عقب ، تعقيب كنندگانى كه به امر خداوند ، او را حفظ مىكنند . خداوند حالت خوشى\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nو رفاه قومى را تغيير نمىدهد ، جز اينكه آنها حالات نفسانى خود را تغيير دهند و هنگامى كه خداوند ارادهء كيفر قومى كند ، مانعى در برابر اراده‌اش نيست و جز خداوند كسى آنها را فرياد رس و سرپرست ، نخواهد بود .\r\n\r\nقرائت :\r\nابو البرهسم كه صاحب قرائتهاى نادر است « له معاقيب من بين يديه و رقباء من خلفه يحفظونه بامر اللَّه » قرائت كرده است . « معاقيب » جمع « معقبه » و ياء عوض از قاف دوم است و جملهء « يحفظونه بامر اللَّه » به تقدير « يحفظونه مما يحاذره بامر اللَّه » است . يعنى او را بامر خداوند از آنچه مىترسد حفظ مىكنند .\r\nيكى از علماى ادب ( ابن جنى ) گويد : قرائت مشهور ( يحفظونه من امر اللَّه ) بنا بر - اين است كه « من امر اللَّه » مرفوع و صفت « معقبات » باشد . يعنى : او را تعقيب كنندگانى است از امر خداوند كه او را حفظ مىكنند . نه اينكه : او را تعقيب كنندگانى است كه او را از امر خداوند حفظ مىكنند و اگر اينطور معنى كنيم « من امر اللَّه » در محل نصب خواهد بود .\r\nاز امام صادق ( ع ) روايت شده است :\r\n« له معقبات من خلفه و رقيب من بين يديه يحفظونه بامر اللَّه »\r\nو از على ( ع ) و ابن عباس و عكرمه و زيد بن على\r\n« يحفظونه بامر اللَّه »\r\nروايت شده است .\r\n\r\nلغت :\r\nغيض : فرو رفتن مايع و كم شدن آن است . شاعر گويد :\r\n غيضن من عبراتهن و قلن لى * ما ذا لقيت من الهوى و لقينا \r\nيعنى : از اشكهاى خود كاستند و مرا گفتند از عشق چه ديدى و چه ديديم ؟\r\nمتعالى : عالى ، يعنى خداوند برتر از ثناى هر ثناخوانى است . برخى گفته‌اند :\r\nمتعالى يعنى مقتدرى كه احدى نتواند با او رقابت كند .\r\nسارب : به شتاب رونده سرب : آبى كه از مشك مىريزد . ذو الرمه گويد :\r\n ما بال عينك منها الماءِ ينسكب * كأنه من كلى مفرّية سرب \r\nيعنى : چرا از چشم تو آب جارى است ؟ گويى آبى است كه از مشكهاى شكافته\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nجارى است .\r\nبرخى گفته‌اند : « سارب » چيزى است كه در زمين راه مىپيمايد . چنان كه قيس بن حطيم گويد : « انى سربت و كنت غير سروب » يعنى : من راه پيمودم و حال آنكه راه پيما نبودم . گاهى گفته مىشود : « خل سربه » يعنى : راه خود را دوست داشت .\r\nمعقبات : اين كلمه از تعقيب ، يعنى چيزى بدنبال چيزى قرار گرفتن است . اسم فاعل آن « معقب » يعنى : كسى كه طلب خود را پى در پى مطالبه مىكند . چنان كه شاعر گويد :\r\n حتى تهجر في الرواح وهاجها * طلب المعقب حقه المظلوم \r\nيعنى : تا اينكه در گرماى شديد بعد از ظهر حركت كرد و او را برانگيخت و دنبال كرد ، همچون مطالبه كنندهء مظلومى كه پياپى حق خود را درخواست كند .\r\nكلمهء « عقاب » نيز از همين اصل است ، زيرا بدنبال جرم واقع مىشود و همچنين كلمهء « عقاب » كه به معناى باز شكارى است . و همواره بدنبال شكار است . معقبات : چيزهايى كه به نوبت و بدنبال يكديگر در مىآيند و جاى يكديگر را مىگيرند . برخى گويند : اين كلمه ، جمع « معقب » و در حقيقت ، جمع الجمع است . يعنى : جمع « معقب » « معقبه » و جمع « معقبه » « معقبات » است . چنان كه : « رجالات » جمع « رجال » و جمع الجمع است .\r\n\r\nاعراب :\r\nما : اين كلمه در « ما تحمل » و « ما تغيض » و « ما تزداد » استفهاميه و در محل نصب است به فعل بعد از خود و جمله بوسيلهء « يعلم » تعليق شده است .\r\n سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ :  زجاج گويد « من » در اين جمله در محل رفع است به « سواءِ » و كلمهء « سواءِ » همواره احتياج به دو فاعل دارد و به معناى « ذو سواءِ » است ، زيرا مصدر را نشايد كه ما بعد خود را رفع دهد ، مگر اينكه چيزى در تقدير باشد . شاعر گويد :\r\n ترتع ما رتعت حتى اذا ادكرت * فانما بى اقبال و ادبار \r\nيعنى : آن ناقه مشغول چرا مىشود تا وقتى كه به ياد فرزند خود نيفتاده است ، و\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nچون به ياد فرزند افتاد ، ناراحت مىشود و از چَرا خوددارى مىكند . بنا بر اين گاهى صاحب اقبال و گاهى صاحب ادبار است . ( يعنى هى ذات اقبال و ذات ادبار )\r\n\r\nمقصود :\r\n اللَّهُ يَعْلَمُ ما تَحْمِلُ كُلُّ أُنْثى :  خداوند عالم است كه در رحم هر باردارى چيست ؟\r\nنر يا ماده ، سالم يا ناسالم . همچنين ميداند كه رنگ جنين و صفات آن چگونه است .\r\n وَ ما تَغِيضُ الْأَرْحامُ :  و همچنين عالم است به وقتى كه از مدت حمل ، كاسته مىشود و عالم است به اينكه مدت حمل كه نه ماه است به مدت كمترى تقليل مىيابد .\r\n وَ ما تَزْدادُ :  و نيز عالم است بمدتى كه از مدت مقرر حمل ، بيشتر مىشود .\r\nآنچه در بارهء معناى آيه گفتيم ، از بيشتر مفسران است . ضحاك گويد : « غيض » كم شدن مدت حمل و « زيادت » زياد شدن آن است . بدليل اينكه مدت حمل زنان مساوى نيست . برخى گفته‌اند :  « ما تَغِيضُ »  بچه‌اى است كه شش ماهه تولد مىشود و  « ما تَزْدادُ »  بچه‌اى است كه در حد اكثر مدت حمل ، تولد مىشود . از ابن عباس و ابن زيد نقل شده است كه : منظور از  « ما تَغِيضُ »  كم شدن و انقطاع خون حيض است در ايام باردارى و منظور از  « ما تَزْدادُ »  خون نفاس است كه پس از فراغت ، از زن خارج مىشود .\r\n وَ كُلُّ شَيْءٍ عِنْدَهُ بِمِقْدارٍ :  هر چيزى - نظير رزق يا مدت حمل يا آنچه از رحم كم يا زياد مىشود - نزد خداوند به مقدار معينى است كه بر طبق حكمت الهى بوده ، كم يا زياد نميشود .\r\n عالِمُ الْغَيْبِ وَ الشَّهادَةِ :  خداوند ، داناست به آنچه از حواس انسان پوشيده است و آنچه مورد مشاهدهء انسان است و هيچ چيز از او پنهان نيست . برخى گويند : يعنى خداوند عالم است به آنچه موجود ( شهادة ) و آنچه معدوم است ( غيب ) . حسن گويد :\r\nيعنى داناى نهان و آشكار است . بهتر اين است كه آيه ، بر همهء اين معانى دلالت داشته و هر معلومى در علم خداوند داخل باشد . بدينوسيله ، خداوند خاطر نشان مىسازد كه : وى بهمهء معلومات ، آگاه است ، خواه در حال حاضر موجود باشند يا اينكه وجود آنها مربوط بگذشته يا آينده باشد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n الْكَبِيرُ :  خداوند ، سرور ، پادشاه و بر همه چيز توانا است . برخى گويند :\r\nيعنى خداوند بواسطهء كمال صفات و بواسطهء اينكه بذات خود ، عالم ، قادر و زنده است ، بر همهء موجودات برترى دارد . برخى گويند : منظور اين است كه خداوند بزرگتر از اين است كه مخلوقات ، همانند او باشند .\r\n الْمُتَعالِ :  خداوندى كه بقدرت خود برتر از هر موجودى است و هيچ قادرى مساوى او نيست . برخى گويند : يعنى خداوند ، در ذات و فعل خود از امور ناروا و از آنچه اهل شرك مىگويند ، منزه است .\r\n سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ :  پيش خداوند و در علم او ، مساوى هستند آنهايى كه سخن را پنهان كنند يا آشكارا اعلان كنند و پيش خود پنهان نسازند .\r\n وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ :  و پيش خداوند و در علم او مساوى هستند ، كسانى كه شبها در خانه و آشيانهء خود پنهان ميشوند و آنهايى كه در روز ، به دنبال خواسته‌ها و نيازمنديهاى خود در گشت و گذارند . بنا بر اين آنچه كه با پردهء سياه شب ، پوشانيده مىشود و آنچه كه در روشنايى روز آشكار ميگردد ، پيش خداوند يكسان است ، حال آنكه مخلوقات چنين نيستند و پردهء سياه شب و موانع ديگر در برابر چشم آنها حايل ميشوند . برخى گفته‌اند : منظور اين است كه پيش خداوند آشكار است هر چه كه در شب پنهان شود يا در روز . زجاج در تصحيح اين قول گويد :\r\nعرب مىگويد « انسرب الوحش » يعنى حيوان وحشى در خانهء خود مخفى گشت .\r\n لَهُ مُعَقِّباتٌ :  در بارهء مرجع ضمير اختلاف است :\r\n1 - مرجع آن « من » در  « مَنْ أَسَرَّ الْقَوْلَ وَ مَنْ جَهَرَ بِهِ »  است .\r\n2 - مرجع آن  « عالِمُ الْغَيْبِ وَ . . . »  يعنى خداوند است .\r\n3 - ابن زيد گويد : مرجع آن پيامبر گرامى اسلام است كه در  « إِنَّما أَنْتَ مُنْذِرٌ . . . »  به آن اشاره شده است .\r\nدر بارهء « معقبات » نيز اختلاف است :\r\n1 - منظور فرشتگان است كه بدنبال يكديگر مىآيند ، ملائكهء شب ، بدنبال\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nملائكهء روز و ملائكهء روز بدنبال ملائكهء شب . اينها فرشتگانى هستند كه عمر انسان را حفظ مىكنند . اين معنى از حسن ، سعيد بن جبير ، قتاده ، مجاهد و جبائى است . حسن اضافه مىكند كه : اينها چهار فرشته هستند كه هنگام نماز فجر جمع ميشوند . چنان كه خداوند مىفرمايد :  « إِنَّ قُرْآنَ الْفَجْرِ كانَ مَشْهُوداً »  ( اسراء 78 :\r\nقرائت نماز فجر مورد مشاهدهء فرشتگان شب و روز است ) از ائمهء ما نيز همين طور روايت شده است .\r\n2 - منظور فرشتگانى است كه انسان را از مهالك حفظ مىكنند و ميان او و مقدرات ، حائل ميشوند . اين قول از على ( ع ) و ابن عباس است . برخى گفته‌اند : تعداد فرشتگان محافظ ، ده تا است .\r\n3 - منظور پادشاهان و زمامداران است كه مردم را بوسيلهء قواى پليسى و ارتشى خود از شر متجاوزان و ستمكاران حفظ مىكنند . اين معنى از عكرمه و ضحاك و مروى از ابن عباس است . يعنى كسى كه در روز حركت مىكند ، پاسبانان و نگهبانان از او مراقبت مىكنند . ( لكن با توجه به قسمت ذيل آيه ، اين معنى چندان صحيح به نظر نميرسد ) .\r\n مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ :  براى انسان ، از پيش رو و پشت سر ، مراقبانى است كه اطراف او مىچرخند و موكل او هستند و به امر خداوند ، او را از خطرات حفظ مىكنند .\r\nحسن گويد : يعنى اعمال گذشته و آيندهء او را تا وقت مرگ حفظ و ثبت ميكنند .\r\nبرخى گويند : يعنى او را از مهلكه‌ها و خطرات و از شر جن و انس و جانوران حفظ مىكنند .\r\nابن عباس گويد : يعنى او را از آنچه مقدر نيست ، حفظ مىكنند ولى اگر چيزى مقدر باشد ، ديگر نيروى نگهدارى آنها تأثيرى نخواهد داشت ، در بارهء كلمهء  « مِنْ أَمْرِ اللَّهِ »  حسن و مجاهد و جبايى گويند : يعنى « بامر اللَّه » . از ابن عباس نيز چنين نقل شده است . مثل اينكه گفته شود : « هذا الامر بتدبير فلان و من\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nتدبير فلان » كه در اين جمله ، تفاوتى ميان « باء » و « من » نيست .\r\nبرخى گويند : يعنى « يحفظونه عن خلق اللَّه » و بنا بر اين « من » به معناى « عن » مىباشد . چنان كه  « وَ آمَنَهُمْ مِنْ خَوْفٍ »  ( قريش 4 : و آنها را از خوف ، ايمن ساخت ) يعنى « عن خوف » .\r\nكعب گويد : اگر خداوند فرشتگانى بر شما نگمارده بود ، تا شما را در خوردنيها و نوشيدنيها و پوششتان حفظ كنند ، جنيان براى شما آسايشى باقى نمىگذاشتند !  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ :  خداوند نعمت و خوشى قومى را تغيير نمىدهد ، جز اينكه آنها تغيير روش و روحيه دهند و دست از طاعت حق برداشته ، بعصيان و بى بند و بارى گرايند و دست ستم بر سر يكديگر گشايند .\r\nابن عباس گويد : هر گاه خداوند بقومى نعمتى ببخشد و آنها سپاسگزارى كنند ، خداوند بر نعمت ايشان مىافزايد و هنگامى كه كفران نعمت كنند ، نعمت را از آنها سلب مىكند .\r\nامير المؤمنين على عليه السلام در اشارهء به همين معنى مىفرمايد :\r\n« اذا اقبلت عليكم اطراف النعم فلا تنفروا اقصاها بقلة الشكر »\r\nيعنى : هر گاه نعمتهاى خداوند به شما روى آورد ، با كمىِ شكر نعمتها را از خود دور مسازيد .\r\n وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ :  هر گاه خداوند عذاب قومى را بر اثر بدى كردارشان ، اراده كند ، براى آن قوم مدافعى نيست . برخى گويند : يعنى هر گاه خداوند اراده كند كه قومى دچار بلا شوند ، هيچ قدرتى نمىتواند بلاى خداوند را از ايشان دور گرداند .\r\n وَ ما لَهُمْ مِنْ دُونِهِ مِنْ والٍ :  جز خداوند ، احدى نيست كه به حال آنها رسيدگى كند و مانع عذاب آنها گردد .\r\n\r\nنظم آيات :\r\nآيهء نخست ، به آيهء  « وَ إِنْ تَعْجَبْ . . . »  متصل است ، چه اين آيه در حقيقت ، با توجه به اينكه بمسألهء حمل و علم خداوند ، به خصوصيات آن اشاره مىكند ، استدلالى است\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nدر پيرامون زنده شدن مردگان .\r\nمقصود اين است كه : خداوندى كه داراى چنان قدرت و علمى است ، قدرت بر زنده كردن مردگان نيز دارد .\r\nبرخى گفته‌اند : آيهء نخست به  « وَ يَسْتَعْجِلُونَكَ بِالسَّيِّئَةِ قَبْلَ . . . »  و ما بعد آن  « لَوْ لا أُنْزِلَ عَلَيْهِ آيَةٌ مِنْ رَبِّهِ . . . »  متصل است . يعنى : خداوندى كه بر امور مشكل و غامض ، علم دارد ، بمصالح بندگان ، بهتر آگاه است و اگر نازل كردن عذاب يا آيه ، بر طبق مصلحت باشد ، انجام خواهد داد . اين قول از بلخى و ابى مسلم است .\r\nآيهء  « لَهُ مُعَقِّباتٌ . . . »  به  « سارِبٌ بِالنَّهارِ »  و بقولى به  « عالِمُ الْغَيْبِ وَ الشَّهادَةِ »  اتصال دارد . يعنى چنان كه خداوند به آن امور ، داناست ، محافظانى بر انسان گمارده است ، تا او را حفظ كنند . برخى گفته‌اند : متصل است به  « إِنَّما أَنْتَ مُنْذِرٌ وَ . . . »  يعنى : اى پيامبر ، تو ترساننده‌اى و بوسيلهء فرشتگان حفظ مىشوى .\r\nجملهء  « إِنَّ اللَّهَ لا يُغَيِّرُ . . . »  متصل است به  « وَ يَسْتَعْجِلُونَكَ بِالسَّيِّئَةِ . . . »  يعنى :\r\nخداوند عذاب را بر مردمى نازل مىكند كه رفتار و روش پسنديدهء خود را تغيير دهند .\r\nحتى اگر در ميان آنها كسى سراغ داشته باشد كه در آينده مؤمن مىشود يا از نسل او مؤمنى بوجود مىآيد ، عذاب بر آنها نازل نخواهد كرد .\r\nبرخى گفته‌اند : متصل است به  « سارِبٌ بِالنَّهارِ »  يعنى هنگامى كه شخص معصيت كند ، ديگر از محافظت فرشتگان خدا خارج و دچار كيفر خواهد شد .\r\nبرخى هم گفته‌اند : جمله عموميت دارد و ارتباطى به ما قبل ندارد تا از عموم آن كاسته شود .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\n\r\n[ سوره الرعد ( 13 ) : آيات 12 تا 15 
  ]\r\nهُوَ الَّذِي يُرِيكُمُ الْبَرْقَ خَوْفاً وَ طَمَعاً وَ يُنْشِئُ السَّحابَ الثِّقالَ ( 12 ) وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِنْ خِيفَتِهِ وَ يُرْسِلُ الصَّواعِقَ فَيُصِيبُ بِها مَنْ يَشاءُ وَ هُمْ يُجادِلُونَ فِي اللَّهِ وَ هُوَ شَدِيدُ الْمِحالِ ( 13 ) لَهُ دَعْوَةُ الْحَقِّ وَ الَّذِينَ يَدْعُونَ مِنْ دُونِهِ لا يَسْتَجِيبُونَ لَهُمْ بِشَيْءٍ إِلاَّ كَباسِطِ كَفَّيْهِ إِلَى الْماءِ لِيَبْلُغَ فاهُ وَ ما هُوَ بِبالِغِهِ وَ ما دُعاءُ الْكافِرِينَ إِلاَّ فِي ضَلالٍ ( 14 ) وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَ الْآصالِ ( 15 )\r\n\r\nترجمه :\r\nخداوند است كه برق را به منظور ترسانيدن و تطميع به شما نشان مىدهد و ابرهاى سنگين را خلق مىكند . رعد ، او را ستايش و تنزيه مىكند و فرشتگان از ترسش ، او را تسبيح مىكنند و خداوند صاعقه‌ها را مىفرستد تا بهر كس بخواهد اصابت كنند ، حال آنكه آنها در بارهء خدا مجادله مىكنند و خداوند سخت كيفر است . خدا\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nراست دعاى حق . آنان كه جز خدا را ميخوانند بتها آنها را اجابت نمىكنند و مانند كسى هستند كه دستهاى خود را بسوى آب دراز كند تا بدهانش رسد و نرسد و دعاى كافران ، جز در گمراهى نيست . و خدا را سجده كنند كسانى كه در آسمانها و زمينند از روى رغبت و كراهت و همچنين سايه‌هاى ايشان به وقت بامداد و شامگاه .\r\n\r\nقرائت :\r\nاعرج كه از قراءِ غير مشهور است « شديد المحال » بفتح ميم قرائت كرده و بنا بر اين از « حيله » است . يعنى خداوند داراى حيله‌اى سخت مىباشد . چنان كه ميفرمايد :  « سَنَسْتَدْرِجُهُمْ مِنْ حَيْثُ لا يَعْلَمُونَ »  ( اعراف 182 : آنها را چنان بخدعه مىگيريم كه ندانند ) و نيز مىفرمايد :  « وَ مَكَرُوا وَ مَكَرَ اللَّهُ »  ( آل عمران 54 : آنها مكر كردند و خداوند هم بكيفر مكرشان با آنها مكر كرد ) .\r\nبالغدو و الاصال : ابى مجلز كه از قراءِ غير مشهور است « بالغدو و الايصال » قرائت كرده است . بنا بر اين كلمهء « ايصال » به معناى داخل شدن در وقت عصر است .\r\n\r\nلغت :\r\nيرى : از مصدر « إراءة » يعنى چيزى را به كسى نشان دادن يا كسى را وادار بديدن چيزى كردن .\r\nسحاب : جمع « سحابه » يعنى : ابر . نظر به جمع بودن اين كلمه است كه صفت آن « ثقال » نيز جمع آورده شده و اگر به صورت مفرد آورده و گفته مىشد « السحاب الثقيل » صحيح بود .\r\nصواعق : جمع صاعقه ، آتشى كه از آسمان فرود آيد .\r\nرعد و برق : در سورهء بقره در بارهء آنها سخن گفته‌ايم .\r\nمحال : در اينجا به معناى كيفر دادن و مصدر باب مفاعله است . اعشى گويد :\r\n فرع نبع يهتز فى غصن المجد * غزير الندى شديد المحال \r\nيعنى : شاخه درختى است كه در شاخسارهاى مجد و عظمت ، باهتزاز در مىآيد و صاحب جود و بخشش و سخت كيفر است .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nاستجابت : اجابت ، با اين فرق كه در استجابت معناى خواستن نيز هست .\r\nچنان كه شاعر گويد : « فلم يستجبه عند ذاك مجيب » يعنى كسى او را اجابت نكرد .\r\nظلال : سايه‌ها ، جمع ظل .\r\nآصال : جمع « اصل » و « اصل » جمع « اصيل » و از « اصل » گرفته شده است گويا عصر را اصل و سر آغاز شب پنداشته‌اند . از بعد از ظهر تا مغرب « اصيل » گفته مىشود . گاهى هم جمع اصيل « اصائل » بسته مىشود . ابو ذؤيب گويد :\r\n لعمرى لانت البيت اكرم اهله * و اقعد فى افنائه بالاصائل \r\nيعنى : بجان خودم سوگند ، كه تو گرامىترين افرادى هستى كه بيشتر از همهء اهل خانه بوقت عصر در جلوى خانه مىنشينى\r\n\r\nاعراب :\r\n خَوْفاً وَ طَمَعاً :  در اينجا مفعول لاجله نيست ، زيرا بايد فاعل آن با فاعل فعل يكى باشد و اين با توجه به اينكه فاعل فعل خداوند است ، صحيح نيست . در آيهء  « يَدْعُونَ رَبَّهُمْ خَوْفاً وَ طَمَعاً . . . »  ( سجده 16 : خدا را از روى بيم و اميد مىخوانند ) مانعى نيست كه  « خَوْفاً وَ طَمَعاً »  مفعول لاجله است . مناسب اين است كه در محل بحث ، مصدرها به معناى صفت و حال باشند .\r\n وَ هُمْ يُجادِلُونَ فِي اللَّهِ :  ممكن است اين واو ، حاليه باشد يعنى : در حال جدالشان . در تفسير وارد شده است كه شخصى در بارهء خداوند با پيامبر به جدال پرداخت و پرسيد : خداى تو از چيست ؟ از مس ، از آهن ، از لؤلؤ ، از ياقوت ، از طلا يا نقره ؟ ! در اين وقت خداوند صاعقه‌اى بر او فرستاد كه جمجمه‌اش را درهم كوبيد . ممكن است جمله ، پس از بيان اوصافى كه دلالت بر توحيد و قدرت حق دارند ، مستقل باشد .\r\n كَباسِطِ كَفَّيْهِ :  كاف متعلق است به صفت مصدر محذوف . يعنى : « استجابة كائنة كاستجابة باسط . . . » و اگر كاف را اسم محض بگيريم ، تقدير آن چنين است : « الا استجابة مثل استجابة » .\r\n لِيَبْلُغَ فاهُ :  لام متعلق است به باسط .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n طَوْعاً وَ كَرْهاً :  مصدر به معناى صفت و حال .\r\n\r\nمقصود :\r\nاكنون خداوند از قدرت بيكران خود خبر داده ، مى فرمايد :\r\n هُوَ الَّذِي يُرِيكُمُ الْبَرْقَ خَوْفاً وَ طَمَعاً :  خداوند به منظور ترسانيدن و تطميع شما ، برق را بشما نشان مىدهد . بنا بر اين « خوف و طمع » جانشين « تخويف و تطميع » شده است و دربارهء آن چند وجه ذكر كرده‌اند :\r\n1 - مقصود اين است كه با نشان دادن برق ، شما از ترس صاعقه ، بيمناك و بطمع باران اميدوار ميشويد . اين وجه از حسن و ابو مسلم است .\r\n2 - با نازل شدن برق ، مسافر مىترسد كه راه را گم كند و غير مسافر اميدوار مىشود كه مزارع مشروب شوند و نفع فراوان عايدشان گردد . اين وجه از قتاده و ضحاك و جبايى است .\r\n3 - در برخى از بلاد كه مردم از باران ، زيان مىبينند با نازل شدن برق ، مىترسند و در بلاد ديگر مردم بديدن برق اميدوار ميشوند . اين وجه از زجاج است .\r\n وَ يُنْشِئُ السَّحابَ الثِّقالَ :  خداوند ابرهاى سنگين را بوسيلهء آب و بخار آن خلق مىكند و از زمين بالا مىبرد و در جو به حركت در مىآورد .\r\n وَ يُسَبِّحُ الرَّعْدُ بِحَمْدِهِ :  رعد با غرش خود خداى را تسبيح و ستايش و بر منزه بودن او و وجوب حمدش دلالت مىكند . پس معناى تسبيح رعد ، دلالت بر تنزيه خداوند است .\r\nبرخى گويند : « رعد » نام فرشته‌اى است كه ابر را به اطراف سوق مىدهد و با صداى خود ، آن را مىترساند و حمد و تسبيح خداوند ، كار همان فرشته است .\r\nپيامبر گرامى فرمود : خداوند متعال مىفرمايد اگر بندگانم مرا اطاعت مىكردند ، بوقت شب ، بر آنها باران مىفرستادم و روزها بر آنها آفتاب مىتابانيدم و صداى غرش تندر را به گوش آنها نمىرسانيدم .\r\nهر گاه صداى رعد به گوش مباركش مىرسيد ، مىفرمود :\r\n« سبحان من يسبح الرعد بحمده »\r\n. و ابن عباس مىگفت : منزه است خدايى كه وى را تسبيح مىكنم .\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nسالم بن عبد اللَّه از پدرش روايت كرده است كه : هر گاه پيامبر گرامى صداى رعد و صاعقه مىشنيد ، مىفرمود :\r\n« اللهم لا تقتلنا بغضبك و لا تهلكنا بعذابك و عافنا قبل ذلك »\r\n( خدايا ما را بخشم خود مكش و به عذابت ما را هلاك مكن و پيش از آن ما را عافيت ببخش ) .\r\nابن عباس گويد : هر كس صداى رعد بشنود و بگويد : « سبحان الذى يسبح الرعد بحمده و الملائكة من خيفته و هو على كل شىء قدير » ( منزه است خدايى كه رعد او را تسبيح و حمد مىكند و فرشتگان از ترسش وى را تنزيه مىكنند و او بر هر چيزى قادر است ) اگر صاعقه‌اى به او برسد ، از ناحيهء دينش خواهد بود .\r\n وَ الْمَلائِكَةُ مِنْ خِيفَتِهِ :  و فرشتگان نيز از خوف و خشيت خداوند ، وى را تسبيح مىكنند . ابن عباس گويد : فرشتگان از خداوند بيمناكند ، اما نه مثل بنى آدم .\r\nآنها اطراف خود را نمىبينند و هيچ چيز آنها را از عبادت خداوند باز نمىدارد .\r\n وَ يُرْسِلُ الصَّواعِقَ فَيُصِيبُ بِها مَنْ يَشاءُ :  خداوند صاعقه‌ها را مىفرستد تا بهر كه بخواهد اصابت كند و از هر كه نخواهد دور گردد . امام باقر ( ع ) فرموده : مسلمان و غير مسلمان دچار صاعقه مىشوند . ليكن كسى كه در ياد خداست ، دچار صاعقه نميشود .\r\n وَ هُمْ يُجادِلُونَ فِي اللَّهِ :  مردم جاهل ، در حالى كه اين صحنه‌ها را مىنگرند ، با اهل توحيد به بحث و جدال پرداخته ، مىخواهند آنها را از عقيدهء خود منصرف كنند .\r\nاز ابن عباس نقل شده است كه : اين آيه : در بارهء اربد بن قيس ، برادر مادرى لبيد ابن ربيعهء عامرى و عامر بن طفيل نازل شده است . آنها به خدمت پيامبر آمدند و قرار گذاشته بودند كه وقتى عامر با پيامبر گرامى اسلام ، مشغول صحبت است ، اربد از عقب بر او حمله كند و او را بكشد .\r\nوقتى كه اربد خواست نقشه را اجرا كند ، قطعه‌اى از شمشيرش جدا شد و نيروى خداوندى او را از انجام نقشهء خائنانه‌اش بازداشت . عامر مرتب به او اشاره ميكرد كه پيامبر را بكشد . در اينوقت پيامبر كه متوجه اربد شده بود ، بدرگاه خداوند عرضه داشت :\r\n« اللهم اكفنيهما بما شئت »\r\nخدايا شر آنها را از هر طريقى كه مىخواهى از سر من كوتاه\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nكن . خداوند صاعقه‌اى فرستاد و اربد را سوزانيد .\r\nعامر فرار كرد . در حال فرار به پيامبر عرض كرد : با دعاى خود اربد را هلاك كردى .\r\nبه خدا سوگند ، لشگرى عظيم از جوانان نوخط به سوى تو مىآورم و در كنار هر نخلى اسبى قرار مىدهم .\r\nفرمود : خداوند ترا از اين عمل باز خواهد داشت .\r\nعامر به خانهء زنى رفت و طولى نكشيد كه غدهء بزرگى بر زانويش آشكار شد و بر اثر آن جان سپرد .\r\nلبيد در مرثيهء برادر خود اربد چنين گفت :\r\n اخشى على اربد الحتوف و لا * ارهب نوء السماك و الاسد \r\n فجعنى البرق و الصواعق بال * فارس يوم الكريهة النجد \r\nيعنى : از مرگ اربد مىترسيدم . ولى از شهاب‌ها و صواعق آسمانى نمىترسيدم .\r\nبرق و صاعقه مرا بمرگ سوارى دلير و توانا سوگوار كرد .\r\n وَ هُوَ شَدِيدُ الْمِحالِ :  خداوند به سختى بدكاران را ميگيرد و كيفر مىدهد .\r\nاين معنى از على ( ع ) است .\r\nقتاده و مجاهد گويند : يعنى نيروى خداوند سخت است . حسن گويد : يعنى غضب خداوند سخت است . زجاج گويد : يعنى قدرت و عذاب خداوند سخت است . جبائى گويد : يعنى كيد و مكر خداوند نسبت بكفار شديد است .\r\n لَهُ دَعْوَةُ الْحَقِّ :  براى خداوند است دعوت حق . در بارهء معناى « دعوت حق » اقوالى است :\r\n1 - ابن عباس و قتادة و ابن زيد گويند : مقصود شهادت به يگانگى خداوند است .\r\n2 - حسن گويد : خداوند حق است ، بنا بر اين دعوت او نيز حق است .\r\n3 - جبائى گويد : منظور دعوتى است كه از روى اخلاص توحيد ، خدا را بدان مىخوانند . پس اگر كسى خداوند را از روى اخلاص بخواند ، از او جواب مىشنود و وظيفهء بندگان است كه خدا را اينطور بخوانند .\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n وَ الَّذِينَ يَدْعُونَ مِنْ دُونِهِ :  بتهايى را كه مردم مشرك مىخوانند و از آنها انتظار دارند كه حوائجشان را برآورند .\r\n لا يَسْتَجِيبُونَ لَهُمْ بِشَيْءٍ  ، بتها هيچيك از حوائج آنها را بر آورده نميكنند .\r\n إِلَّا كَباسِطِ كَفَّيْهِ إِلَى الْماءِ لِيَبْلُغَ فاهُ وَ ما هُوَ بِبالِغِهِ :  در اينجا خداوند مثلى مىآورد براى تمام كسانى كه جز خدا را پرستش كنند و از او حاجتى بخواهند و به دو اميدوار باشند .\r\nمىفرمايد : اينان مانند كسى هستند كه دستهاى خود را بسوى آبى از جاى دور دراز كند تا بنوشد و تشنگى خود را فرونشاند لكن بر اثر فاصلهء زياد ، آب به دهان او نمى - رسد و از تشنگى نمىآسايد . همچنين است آنچه را كه مردم مشرك ، پرستش مىكنند آنها از بتهاى خود نفعى نمىبرند و بوسيلهء بتها دعايشان مستجاب نميگردد ، اين توضيحات از ابن عباس است .\r\nمجاهد گويد : يعنى مانند كسى هستند كه آب را به زبان خود صدا كند و با دست به آن اشاره نمايد و از آب بهره‌اى نبرد .\r\nابو عبيده و بلخى و ابو مسلم گويند : اين ضرب المثلى است در ميان عرب براى كسى كه بدنبال چيزى باشد و آن را بدست نياورد مىگويند : او مثل كسى است كه آب در مشت دارد . شاعر گويد :\r\n فاصبحت مما كان بينى و بينها * من الود مثل القابض الماء باليد \r\nيعنى : از دوستى كه ميان من و او بود نتيجه‌اى گرفتم مانند كسى كه آب در دست داشته باشد و چيزى براى او نماند . ديگرى گويد :\r\n فانى و اياكم و شوقاً اليكم * كقابض ماء لم تسعه انامله \r\nيعنى : من و شما و شوقى كه من به شما دارم مانند بدست گيرندهء آبى هستيم كه انگشتانش آب را گنجايش نداشته باشند .\r\n وَ ما دُعاءُ الْكافِرِينَ إِلَّا فِي ضَلالٍ :  دعاى مردم كافر در برابر بتها چيزى جز انحراف از صواب و گمراهى نيست . برخى گويند : يعنى دعاى آنها از راه اجابت و نفع ،\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nبه بيراهه رفته ، گمراه است .\r\nسپس خداوند متعال كمال قدرت و عظمت مملكت خود را بيان كرده ، مىفرمايد :\r\n وَ لِلَّهِ يَسْجُدُ مَنْ فِي السَّماواتِ وَ الْأَرْضِ :  براى خداوند سجده مىكنند فرشتگان و مردم زمين .\r\n طَوْعاً وَ كَرْهاً :  از روى رغبت و كراهت . در بارهء معناى آن دو قول است :\r\n1 - سجده براى خداوند واجب است ، جز اينكه مؤمن از روى رغبت و كافر از روى كراهت و از ترس شمشير ، سجده مىكند . اين قول از حسن ، قتاده و ابن زيد است .\r\n2 - مقصود اين است كه هر كس در آسمانها و زمين است براى خداوند خضوع مىكند ، جز اينكه مؤمن از روى رغبت و كافر از روى كراهت خضوع مىكند ، زيرا بر اثر آلام و امراضى كه گريبانگيرش مىشود ، ناگزير مىشود كه براى خداوند خاضع گردد .\r\nاين قول از جبائى است .\r\n وَ ظِلالُهُمْ :  همچنين سايه‌هاى آنها نيز خدا را سجده مىكنند .\r\n بِالْغُدُوِّ وَ الْآصالِ :  سجده‌هاى آنان در بامداد و شامگاه است .\r\nبرخى گويند : منظور از « ظل » و سجدهء آن سجدهء شخص است ، زيرا كسى كه خودش سجده كند ، سايه‌اش نيز سجده مىكند . حسن گويد : سايهء كافر - يعنى جسد و شخص كافر - سجده مىكند ، لكن قلبش سجده نمىكند ، زيرا او سجده‌اش سجدهء حقيقى نيست .\r\nبرخى گويند : « ظلال » به معناى اصلى خويش است . مقصود از سجدهء سايه ، تمايل آن براست و چپ و كوتاه شدن و بلند شدن آن است .\r\n\r\n","description":"","footnote":"","page_name":" 37 ","page_number":39},
  {"content":"\r\n\r\n\r\n[ سوره الرعد ( 13 ) : آيه 16 
  ]\r\nقُلْ مَنْ رَبُّ السَّماواتِ وَ الْأَرْضِ قُلِ اللَّهُ قُلْ أَ فَاتَّخَذْتُمْ مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ ( 16 )\r\n\r\nترجمه :\r\nبگو : كيست پروردگار آسمانها و زمين ؟ بگو : خداوند يكتا . بگو : آيا جز خداوند براى خود اوليايى گرفتيد كه براى خود مالك سود و زيانى نيستند ؟ ! بگو :\r\nآيا كور و بينا مساويند يا اينكه آيا ظلمتها و روشنى مساويند يا اينكه براى خداوند شريكهايى قرار داده‌اند كه مثل او خلق مىكنند و خلقتهاى آنها بر ايشان مشتبه شده است ؟ ! بگو : خداوند ، خالق هر چيزى است و او يگانه و قهار است .\r\n\r\nتعداد آيات :\r\nبنا بر عدد كوفيان يك آيه و بنا بر عدد اهل مدينه و بصره دو آيه و بنا بر عدد اهل شام سه آيه است . شاميان  « الْأَعْمى وَ الْبَصِيرُ »  را پايان آيه‌اى دانسته‌اند . اهل مدينه و بصره و شام  « الظُّلُماتُ وَ النُّورُ »  را پايان آيه‌اى به حساب آورده‌اند .\r\n\r\nقرائت :\r\nكوفيان - بجز حفص - « ام هل تستوى الظلمات » را به ياء و ديگران به تاء خوانده‌اند .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nقرائت تاء به مناسبت اين است كه فاعل ، مؤنث و چيزى ميان آن و فعل فاصله نشده است و قرائت ياء بخاطر اين است كه فاعل ، مؤنث غير حقيقى است .\r\n\r\nمقصود :\r\nقبلا خداوند متعال بيان كرد كه او سزاوار پرستش است و همهء اهل آسمان و زمين در برابرش سجده مىكنند . اكنون مطلبى را ذكر مىكند كه بمنزلهء دليل مطالب سابق است .\r\n قُلْ مَنْ رَبُّ السَّماواتِ وَ الْأَرْضِ  : اى محمد ، به اين كافران بگو : پروردگار آسمانها و زمين كيست ؟ آيا مدبر و گردانندهء زمين و آسمان با همهء شگفتيهايى كه در آنهاست ، كيست ؟ بديهى است كه در برابر اين سؤال ، نمىتوانند بتها را جواب دهند و ناچارند كه در برابر حق تسليم شده ، اين قدرت عظيم را مخصوص ذات بيهمتاى خداوند بدانند .\r\n قُلِ اللَّهُ  : به آنها بگو : پروردگار آسمانها و زمين و انواع حيوانات و نباتات و جماداتى كه در آنها وجود دارند ، خداوند يكتاست .\r\n قُلْ أَ فَاتَّخَذْتُمْ مِنْ دُونِهِ أَوْلِياءَ  : هنگامى كه بوجود خداوند اقرار و اعتراف كردند ، براى سركوفت و توبيخ آنها بگو : در اين صورت چرا عبادت خود را براى ديگران انجام مىدهيد ؟ ! اين جمله اگر چه به صورت استفهام است ، لكن مقصود توبيخ است .\r\n لا يَمْلِكُونَ لِأَنْفُسِهِمْ نَفْعاً وَ لا ضَرًّا  : اكنون اين مطلب را بيان مىكند كه اينان كه شما آنها را اولياى خود مىپنداريد مالك سود و زيان خويش نيستند و كسى كه مالك سود و زيان خود نيست ، مسلماً مالك سود و زيان ديگران نيز نيست و چنين كسى را نبايد پرستش كرد .\r\nاگر گفته شود : چرا در اينجا خداوند خودش سؤال مىكند و خودش پاسخ مىدهد و خودش مخاطب را الزام مىكند ؟\r\nگوئيم : هر گاه مقصود از بحث و مناظره ، نزديك ساختن شخصى باشد كه از حق دور است ، چنين كارى نادرست نيست . گويا مىگويد : خداوند ، خالق است . پس\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nچرا جز او را اولياى خود مىپنداريد ، زيرا پاسخى كه حتماً طرف بحث ، همان را انتخاب مىكند ، مانعى ندارد كه سؤال كننده خودش آن را ذكر و نتيجه را افاده كند ، تا سخن را از طولانى شدن بى فايده ، حفظ كند . مفهوم كلام اين است ، آيا خداوند پروردگار آسمانها و زمين نيست ؟ پس چرا براى خود اولياى ديگرى انتخاب كرده‌ايد ؟\r\n قُلْ هَلْ يَسْتَوِي الْأَعْمى وَ الْبَصِيرُ  : اكنون خداوند پس از آن استدلال محكم ، بذكر مثلى پرداخته ، مىفرمايد : به آنها بگو : همانطورى كه كور و بينا مساوى نيستند ، مؤمن و كافر نيز مساوى نيستند ، زيرا رفتار مؤمن از روى بصيرت است ، او خدايى را پرستش مىكند كه مالك هر سود و زيانى است و كافر رفتارش از روى بى بصيرتى است و كسى را مىپرستد كه مالك سود و زيانش نيست .\r\n أَمْ هَلْ تَسْتَوِي الظُّلُماتُ وَ النُّورُ  : سپس براى توضيح بيشتر فرمود : آيا كفر و ايمان ، گمراهى و هدايت ، يا جهل و علم برابر هستند ؟\r\n أَمْ جَعَلُوا لِلَّهِ شُرَكاءَ خَلَقُوا كَخَلْقِهِ  : آيا اين كفار ، براى خداوند شركائى قرار داده‌اند كه كارهايى مثل كارهاى خداوند انجام مىدهند و شايستگى پرستش دارند ؟ آيا اين خدايان موهوم مىتوانند اجسام مختلف و رنگهاى گوناگون و طعم‌ها را خلق كنند و بادها را به حركت در آورند و همچون خداوند يگانه ، داراى قدرت و حيات هستند ؟\r\n فَتَشابَهَ الْخَلْقُ عَلَيْهِمْ  : بنا بر اين امر بر آنها مشتبه شده و ندانسته‌اند كه چه چيز مخلوق خداوند و چه چيز مخلوق بتهاست و گمان كرده‌اند كه بتها نيز سزاوار پرستش هستند ، زيرا به نظر ايشان ، افعال آنها نيز مانند افعال خداوند است . بديهى است كه هرگز كار خداوند با كار بتها مشتبه نميشود ، زيرا همهء كارها از خداوند است و جاى شبهه‌اى باقى نمىماند كه خداوند ، يگانه معبود است و جز او كسى سزاوار پرستش نيست .\r\n قُلِ اللَّهُ خالِقُ كُلِّ شَيْءٍ  : پس به آنها بگو : كه خداوند خالق هر چيزى است و اصول و فروع نعمتها از اوست و به همين دليل سزاوار عبادت است .\r\n وَ هُوَ الْواحِدُ  : و خداوند يكتاست و داراى صفاتى است كه جز او داراى آنها نيستند . آرى خداوند ، قديم ، قادر ، عالم ، زنده ، غنى و بى نظير و همه اين صفات ، ذاتى\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nاوست . برخى گويند : واحد ، چيزى است كه داراى جزء نباشد و تجزيه نشود . برخى گويند : خداوند در الوهيت ، يگانه است و از لحاظ قديم بودن ، دومى ندارد .\r\n الْقَهَّارُ  : او بر هر قادرى ، قاهر و غالب است و هيچ چيز بر او ممتنع نيست .\r\n\r\nاستدلال جبريان :\r\nپيروان مسلك جبر به جملهء  « اللَّهُ خالِقُ كُلِّ شَيْءٍ »  استدلال كرده‌اند ، بر اينكه :\r\nكارهاى انسان ، آفريدهء ، خداوند هستند ، زيرا اين جمله عموم است و لازم آن ، مخلوق بودن افعال انسان ، براى خداوند است . همچنين بجملهء  « أَمْ جَعَلُوا لِلَّهِ شُرَكاءَ خَلَقُوا كَخَلْقِهِ »  استدلال كرده‌اند بر اينكه در اين جهان خالقى جز خداوند وجود ندارد ، زيرا بوسيلهء اين جمله در حقيقت نفى وجود خالق - جز خدا - شده است . پاسخ :\r\nاين آيه ، در رد كفار نازل شده است . بديهى است كه اگر استدلال جبريان صحيح باشد ، اين استدلال بنفع كفار است زيرا اگر خالق بت‌پرستى آنها خداوند باشد ، از چه رو توبيخ و ملامت آنها بر بت‌پرستى رواست ؟ ! آنها مىتوانند بدرگاه خداوند عرض كنند كه : تو اين فعل را در ما آفريده‌اى . چرا ما را بر كارى ملامت مىكنى كه فاعل و خالق آن تو هستى . بدينترتيب ، ديگر براى اين آيه هيچ فايده‌اى باقى نمىماند .\r\nوانگهى احدى از اصحاب ما معتقد نيستند كه كسى جز خدا خلق مىكند تا چه رسد به اينكه بگويند مثل خدا خلق مىكند . آنها مىگويند : خلقت ، مخصوص خداوند است و معناى خلقت ، اختراع است و بندگان قادر بر اختراع نيستند . آنچه كه از بندگان ساخته است ، فعل و احداث است .\r\nكسانى كه نسبت خلق به غير خدا مىدهند ، مىگويند : خداوند متعال در آيهء شريفه ، اين معنى را نفى كرده است كه كسى بتواند مثل خلق او خلق كند ، زيرا خلق او اختراع و ابداع است و خلق ديگران به صورت اختراع و ابداع نيست بلكه توليد چيزى از چيزى است . تنها خداوند آفرينندهء آسمانها و زمين است كه افعال را ابداع مىكند و اجناس را از اعراض پديدار مىسازد ، كارى كه ديگران بر آن قادر نيستند .\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nبنا بر اين ديگر شباهتى ميان خدا و انسان و همچنين ميان فعل خداوند و فعل انسان باقى نمىماند ( زيرا اگر مثلا انسان از دو عنصر اكسيژن و هيدروژن آب مىسازد ، خداوند مبدع و مخترع خود دو عنصر سازندهء آب است و اين كار از انسان ساخته نيست ) .\r\nگذشته از همهء مطالب ، تفاوت ميان افعال انسان و افعال خداوند ، از جهت ديگر هم كاملا روشن است ، زيرا انسان ، عملى را انجام مىدهد بوسيلهء قدرتى كه خداوند به او ارزانى داشته است ، حال آنكه خداوند همان عمل را بوسيلهء قدرت ذاتى خود انجام مىدهد و بدينترتيب فرق و امتياز ميان فعل خدا و فعل انسان كاملا روشن است . بنا بر اين منظور از اينكه : خداوند خالق هر چيزى است ، اين است كه خالق چيزهايى است كه با خلق آنها سزاوار پرستش مىباشد .\r\n\r\n","description":"","footnote":"","page_name":" 42 ","page_number":44},
  {"content":"\r\n\r\n\r\n[ سوره الرعد ( 13 ) : آيات 17 تا 18 
  ]\r\nأَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْباطِلَ فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ كَذلِكَ يَضْرِبُ اللَّهُ الْأَمْثالَ ( 17 ) لِلَّذِينَ اسْتَجابُوا لِرَبِّهِمُ الْحُسْنى وَ الَّذِينَ لَمْ يَسْتَجِيبُوا لَهُ لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لافْتَدَوْا بِهِ أُولئِكَ لَهُمْ سُوءُ الْحِسابِ وَ مَأْواهُمْ جَهَنَّمُ وَ بِئْسَ الْمِهادُ ( 18 )\r\n\r\nترجمه :\r\nخداوند از آسمان آبى نازل كرد و رودها به اندازهء ظرفيت خود بجريان در آمدند و سيلاب بر روى خود كفى ظاهر ساخت و از آنچه به منظور بدست آوردن زينت يا متاع ، در آتش ذوب مىكنند ، كفى مثل كف آب ظاهر مىشود . اينطور خداوند حق و باطل را\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nمثل مىزند . اما كف ، بر طرف و تباه مىشود و اما آنچه كه مردم را نفع مىدهد ، در روى زمين باقى مىماند ، خداوند مثلها را اينطور براى مردم مىآورد . براى كسانى كه دعوت خدا را اجابت كنند ، نيكى است و كسانى كه اجابت دعوت خدا نكنند اگر براى آنها همهء دارايى روى زمين و مثل آن باشد ، براى تخفيف عذاب ، مىدهند . براى آنها حسابى بد و جايگاهشان جهنم است كه بد جايگاهى است .\r\n\r\nقرائت :\r\nيوقدون : كوفيان - بجز ابو بكر - به ياء و ديگران به تاء خوانده‌اند . قرائت تاء ، بنا بر اين است كه خطاب باشد به كسانى كه قبلا بوسيلهء « ا فاتخذتم » مخاطب بودند و ممكن است خطاب به عموم باشد . قرائت ياء ، بنا بر اين است كه به صيغهء مغايب باشد مثل : « ام جعلوا للَّه شركاء . . . » و ممكن است مقصود ، عموم باشد . مؤيد آن جملهء « و اما ما ينفع الناس . . . » است همانطورى كه « الناس » شامل مؤمنان و كافران مىشود ، ضمير « يوقدون » نيز شامل همهء آنها مىشود . اينكه « يوقدون » را مقيد به « في النار » كرده ، به خاطر اين است كه گاهى آتش بر چيزى مىافروزند كه در آتش است ، نظير همين مورد كه طلا و نقره را در آتش مىگذارند و مىگدازند و گاهى چنين نيست مثل  « فَأَوْقِدْ لِي يا هامانُ عَلَى الطِّينِ »  ( قصص 38 : اى هامان ، براى من آتشى بر خاك افروز ) در اين مورد ، آتش افروزى بر خاك و به نحوى است كه فقط شعله‌هاى آتش به خاك مىرسد و خود خاك در آتش جا ندارد .\r\n\r\nلغت :\r\nاوديه : جمع وادى ، دامنهء كوه‌هاى بزرگ كه در آن آب باران جمع گردد .\r\nكلمهء ديه نيز از همين ماده است ، زيرا به معناى مال فراوانى است كه بعنوان خونبهاى مقتول دريافت مىشود .\r\nقدر : همراه شدن چيزى با چيزى بدون كم و زياد . وزن آن ممكن است كم يا زياد باشد . هر گاه مساوى باشد ، قَدَر است . حسن اين كلمه را « قَدْر » قرائت كرده و هر دو بيك معنى هستند .\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nاحتمال : بدوش كشيدن بار .\r\nزبد : كف آب و چيزهاى ديگر .\r\nجفاء : خشكيدن و فرو نشستن كف . فراء گويد : هر چه كه اجراى آن بهم ضميمه شود مصدر آن بر وزن فعال آيد . مثل « جفاء ، حطام ، قماش ، غثاء » .\r\nايقاد : افكندن هيزم در آتش .\r\nمتاع : وسيلهء تمتع .\r\nمكث : ماندن در جايى .\r\n\r\nاعراب :\r\n فِي النَّارِ  : برخى گفته‌اند : حال و متعلق بمحذوف است و صاحب حال ضمير « عليه » است .\r\n ابْتِغاءَ حِلْيَةٍ  : حال به تأويل : « مبتغين حلية » .\r\n زَبَدٌ مِثْلُهُ  : « زبد » مبتدا و « مثله » صفت و  « مِمَّا يُوقِدُونَ عَلَيْهِ . . . »  خبر مقدم .\r\nجفاء : حال و تأويل « يذهب على هذه الحالة » . شاعر گويد :\r\n اذا اكلت سمكاً و فرضاً * ذهبت طولا و ذهبت عرضاً \r\nيعنى هنگامى كه ماهى و خورما خورم ، فربه خواهم شد ( در اين بيت « طولا و عرضاً » حال است ) .\r\n\r\nمقصود :\r\nهم اكنون خداوند متعال ، براى حق و باطل ، دو مثل مىزند :\r\n1 - آب و كفى كه بر روى آن ظاهر مىشود . حق را تشبيه به آب و باطل را - كه دوام ندارد - به كف تشبيه مىكند .\r\n2 - طلا و نقره‌اى كه در آتش ذوب مىشود و كف سياهى كه بر روى آب ظاهر ميگردد . حق به طلا و نقرهء خالص و باطل به كف روى آن مانند است . مىفرمايد :\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها  : خداوند از آسمان بارانى فرستاد و نهرها از آب باران ، به اندازهء ظرفيت خود ، جارى شدند . بديهى است كه رود -\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nهاى كوچك ، آبى كمتر و رودهاى بزرگ آبى بيشتر به خود مىكشند و جريان پيدا ميكنند . پس هر رودى به اندازهء گنجايش خود به جريان در مىآيد . اين معنى از حسن و قتاده و جبائى است .\r\nزجاج گويد : يعنى رودها به اندازهء آبى كه براى آنها مقدر شده است ، جريان مىيابند .\r\n فَاحْتَمَلَ السَّيْلُ زَبَداً رابِياً  : همين كه سيلابها بجريان در مىآيند ، بر روى آنها كف ، ظاهر مىشود . بدينترتيب خداوند متعال ، حق و اسلام را به آب نافع و باطل را به كف زايل شونده ، تشبيه كرده است .\r\nابن عباس گويد : اين مطلب ، مثلى است براى قرآن كريم ، كه از آسمان نازل شده است . دلهاى مردم مثل همان واديها به اندازهء ظرفيت خود ، از قرآن كريم بهره‌مند ميشوند . آنان كه اهل يقينند و آنان كه دستخوش شك و ترديدند ، هر كدام به اندازهء خود از قرآن بهره‌مند مىشوند ، بنا بر اين يقين مردم تشبيه به آب و شك مردم ، تشبيه به كف شده است .\r\nتا اينجا مثل اول ، به پايان مىرسد . سپس به بيان مثل دوم پرداخته ، مىفرمايد :\r\n وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ  : در اينجا مورد مثال ، چيزهايى است كه در آتش ذوب ميشوند مثل : طلا ، نقره ، مس و . . . اينها را مردم در كوره‌ها ذوب مىكنند تا بوسيلهء آنها وسائل زندگى و زر و زيور و ديگر پيرايه‌ها فراهم آورند . بديهى است كه فلزات نيز هنگام ذوب شدن ، مواد خارج را همچون كفى بدرنگ از خود خارج مىسازند و قسمت خالص شدهء آنها در زير باقى مىماند . حق به آن مادهء خالص و باطل به كف چركين روى آن تشبيه شده است .\r\n كَذلِكَ يَضْرِبُ اللَّهُ الْحَقَّ وَ الْباطِلَ  : خداوند براى حق و باطل ، چنين مثل مىآورد تا در بلاد منتشر گردد و مردم به آن تمثل جويند .\r\n فَأَمَّا الزَّبَدُ فَيَذْهَبُ جُفاءً  : كف ، قابل استفاده نيست و سرانجام باطل و تباه مىشود .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  : اما آب زلال و موادى كه براى مردم قابل بهره بردارى است ، در روى زمين باقى مىمانند و مردم از آنها استفاده مىكنند .\r\nبنا بر اين مثل مرد مؤمن و عقايد خالصش مانند آبى است كه حيات حيوانات و گياهان به آن بستگى دارد و مانند طلا و نقره و . . . است كه در زندگى اين جهان مورد استفادهء مردم هستند و مثل مرد كافر و ستيزه خوئيش مانند كفى است كه دير يا زود حبابهاى آن مىتركد و از برابر چهرهء آب و ديگر مواد خالص محو مىگردد و بدينترتيب ، آنچه هويدا مىگردد و دوام مىپذيرد ، آب و طلا و نقره و . . . است .\r\n كَذلِكَ يَضْرِبُ اللَّهُ الْأَمْثالَ  : خداوند براى مردم در مورد دينشان ، اينطور مثل مىزند .\r\nقتاده گويد : در اين آيه ، خداوند سه مثل آورده است : نخست نزول قرآن را به آبى تشبيه كرد كه از آسمان نازل مىشود و دلهاى مردم را بوادىهايى تشبيه كرد كه به اندازهء ظرفيت خود آب را بسوى خود جذب مىكنند . آنان كه در فهم قرآن حد اكثر كوشش به كار برند ، بهره‌اى عظيم از آن مىبرند مثل رودها و واديهاى بزرگ و آنهايى كه به قرآن راضى هستند و كوششى كمتر در راه ادراك حقايق آن به كار مىبرند ، همچون نهرها و واديهاى كوچك ، بهره‌اى كمتر نصيبشان مىگردد .\r\nپس از آن خيالات و وسوسه‌هاى شيطانى را به كفى تشبيه مىكند كه بر روى آب ظاهر مىشود . بديهى است كه علت كف ، خود آب نيست بلكه سرزمينى است كه خاك خوبى ندارد . همچنين شك و ترديدها و وسوسه‌هاى نفسانى نيز زائيدهء حق نيست ، بلكه زائيدهء نفوس مردم است . خداوند متعال مىفرمايد : همانطورى كه كف ، دوام ندارد و آنچه باقى مىماند آب صاف و زلال است ، سر انجام شكوك و وسوسه‌هاى شيطانى زايل ميشوند و چهرهء زيباى حق ظهور مىكند و باقى مىماند .\r\nسومين مثل ، اين است كه : كفر را به آن مواد چركين و سيه فامى تشبيه كرده ، كه بر روى فلزات ذوب شده ، ظاهر مىگردد و ايمان را به آن فلز ذوب شدهء خالص ، تشبيه كرده است .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nبدينترتيب ضرب المثل‌هاى آموزندهء قرآنى به پايان مىرسد و در آيهء بعد ، مطلب ديگرى آغاز مىشود .\r\n لِلَّذِينَ اسْتَجابُوا لِرَبِّهِمُ الْحُسْنى  : آنان كه دعوت خداوند را اجابت كنند ، براى آنهاست نيكى و خوشى .\r\nآنچه در بارهء استقلال اين آيه و عدم ارتباط آن به آيهء پيش گفتيم از حسن و بلخى است . لكن برخى گفته‌اند : اين آيه نيز دنبالهء آيهء قبل و تتمهء ضرب المثل‌هاست و مقصود اين است كه : آنچه باقى مىماند و دوام دارد ، مردمى هستند كه خداوند را اجابت كنند و آنچه همچون حباب‌هاى كف مىتركد و زايل مىشود ، مردم معاند و سركشند .\r\nحسن و جبائى گويند : مقصود اين است كه : كسانى كه دعوت خدا را اجابت كرده ، ايمان آورند ، بهشت نصيبشان مىشود . ابو مسلم گويد : يعنى خصلت پسنديده و حالت نيكو و بهشت ، براى آنهاست .\r\n وَ الَّذِينَ لَمْ يَسْتَجِيبُوا لَهُ لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ  :\r\nو كسانى كه دعوت خداوند را اجابت نكنند ، اگر همهء ثروت زمين و مثل آن را دارا باشند و بخشش كنند ، تا از عذاب و گرفتاريها رها گردند ، از آنها پذيرفته نميشود .\r\n أُولئِكَ لَهُمْ سُوءُ الْحِسابِ  : در اينباره اقوالى است :\r\n1 - ابراهيم نخعى گويد : مقصود از « سوء حساب » اين است كه همهء گناه‌هاى آنها به حساب آورده مىشود و هيچگونه عفو و مغفرتى شامل حالشان نميشود . مؤيد آن حديثى است كه مىگويد : « كسى كه در حسابش مناقشه كنند ، معذب خواهد بود » بنا بر اين منظور از « سوء حساب » مناقشه در حساب است .\r\n2 - محاسبهء آنها همراه با سركوفت و توبيخ است . حال آنكه حساب مؤمن ، برايش شادى بخش است . اين قول از جبائى است .\r\n3 - مقصود اين است كه كار نيكى از آنها پذيرفته نميشود و گناهى از آنها بخشوده نميشود . اين قول از زجاج و مروى از امام صادق ( ع ) است .\r\n\r\n","description":"","footnote":"","page_name":" 48 ","page_number":50},
  {"content":"\r\n\r\n4 - مقصود ، بدى كيفر است ، بنا بر اين بدى كيفر ، بدى حساب ناميده شده است ، زيرا بوسيلهء جزا حق هر كسى به او داده مىشود .\r\n وَ مَأْواهُمْ جَهَنَّمُ وَ بِئْسَ الْمِهادُ  : جايگاه آنها جهنم است كه بد جايى است .\r\nمهاد ، فرشى است كه بر زير افكنند و فرش اهل دوزخ ، آتش است .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\n\r\n[ سوره الرعد ( 13 ) : آيات 19 تا 24 
  ]\r\nأَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ ( 19 ) الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ ( 20 ) وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ ( 21 ) وَ الَّذِينَ صَبَرُوا ابْتِغاءَ وَجْهِ رَبِّهِمْ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ ( 22 ) جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ ( 23 )\r\nسَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ ( 24 )\r\n\r\n","description":"","footnote":"","page_name":" 50 ","page_number":52},
  {"content":"\r\n\r\n\r\nترجمه :\r\nآيا كسى كه مىداند آنچه از پروردگارت بر تو نازل شده ، حق است ، مانند كسى است كه كوردل و گمراه است ؟ تنها خردمندان متذكر مىشوند - آنان كه به عهد خداوند وفا مىكنند و پيمان شكنى نمىكنند و آنان كه به آنچه خدا امر كرده است كه نزديك شوند ، نزديك ميشوند و از پروردگار خود مىترسند و از بدى حساب ، بيم دارند و آنان كه به منظور تحصيل پاداش پروردگار ، صبر مىكنند و نماز به پا مىدارند و در آشكار و نهان از آنچه روزى آنها كرده‌ايم انفاق مىكنند و بدى را به نيكى دفع مىكنند . براى اينان سرانجام خانه‌اى است كه همان بهشتهاى جاويدان است و آنها و پدران و همسران و فرزندان شايستهء ايشان داخل آنها ميشوند و فرشتگان از هر درى بر آنها وارد شده ، گويند :\r\nسلام بر شما كه صبر كرديد و نيكوست عاقبت خانه .\r\n\r\nلغت :\r\nالباب : عقل‌ها . لبّ هر چيزى عبارت است از بهترين چيزى كه در آن وجود دارد . لُبّ انسان : عقل انسان و لبّ نخل : قلب آن .\r\nميثاق : پيمان محكم .\r\nوصل : پيوند دادن دو چيز به يكديگر .\r\nخوف و خشيت و فزع : ترس انسان از ضرر .\r\nسوء : چيزى كه تحمل آن براى نفس انسان دشوار است .\r\nحساب : بررسى اعمال خوب و بد انسان .\r\nسر : پنهان كردن معنى در نفس . سرور نيز از همين ماده و لذتى است كه براى نفس حاصل مىشود و همچنين سرير كه به معناى مجلس سرور است .\r\nدرأ : دفع .\r\nعدن : اقامت طولانى .\r\nصلاح : راست كردن حال . مصلح : كسى كه به صلاح آورد .\r\nعقبى : سر انجام نيك يابد .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n\r\nاعراب :\r\n الَّذِينَ يُوفُونَ  : محلًا مرفوع و صفت  « أُولُوا الْأَلْبابِ »  و بقولى صفت است براى  « فَمَنْ يَعْلَمُ »  .\r\nابتغاء : مفعول لاجله .\r\n جَنَّاتُ عَدْنٍ  : بدل از  « عُقْبَى الدَّارِ »  .\r\n وَ مَنْ صَلَحَ  : محلًا مرفوع و عطف بر واو « يدخلونها » و ممكن است محلًا منصوب و مفعول معه باشد .\r\n بِما صَبَرْتُمْ  : متعلق به معناى « سلام » يعنى سلامت . ممكن است متعلق بمحذوف باشد . يعنى « هذه الكرامة لكم بما صبرتم » كلمهء « ما » مصدريه است يعنى « بصبركم » . برخى گفته‌اند : « ما » موصوله است . يعنى « بالذى صبرتم على فعل طاعاته و تجنب معاصيه » .\r\n\r\nمقصود :\r\nاكنون خداوند متعال براى فرق ميان مؤمن و كافر مىفرمايد :\r\n أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى  : اى محمد ، آيا آنكه مىداند كه آنچه از جانب پروردگارت بر تو نازل شده ، حق است ، مثل كسى است كه قدرت بصيرت را از كف داده است ؟ ! اين جمله اگر چه به صورت استفهام است ، لكن منظور انكار است . در حقيقت مىگويد : اينها با يكديگر برابر نيستند ، زيرا فرق ميان آنها مانند فرق ميان كور و بيناست . شخص مؤمن رشد و صلاح خود را تشخيص داده ، به كار مىبندد و شخص كافر ، كور كورانه ، راه مىپيمايد و در راه خير و صلاح خويش گام نمىزند و بمهلكه مىافتد .\r\n إِنَّما يَتَذَكَّرُ أُولُوا الْأَلْبابِ  : تنها خردمندان ، در اينباره فكر مىكنند و كسانى كه از عقل و معرفت ، بركنارند ، از استدلال خوددارى مىكنند .\r\nعلى بن عيسى گويد : اين جمله مردم را براى طلب علم ، تشويق مىكند ، زيرا اگر جاهل مثل نابينا و عالم مثل بيناست و براى جاهل ممكن باشد كه براى خود\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nكسب بصيرت كند ، چرا از كسب آن سرباز زند و با كورى و بى بصرى خود مبارزه نكند ؟ !  الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ  : آنان كه به عهد خداوند وفا و از پيمان شكنى خوددارى ميكنند . پيمان عقلى ، عبارت از آن قدرتى است كه در عقلها بوديعت گذارده شده ، تا صحت و فساد امور را دريابند و پى برند كه هر فعلى را فاعلى است و همهء صنعتها به صانعى بازگشت مىكند كه خود مصنوع ديگرى نباشد و گرنه رشتهء صانع و مصنوع ، به جايى منتهى نخواهد شد و همچنين پىبرند كه عالم را مدبرى است بى نظير و بى همتا .\r\nپيمان شرعى ، عبارت از عهدى است كه پيامبر از مردم مؤمن گرفته ، تا او را اطاعت كنند و از معصيت و زير پا گذاشتن اوامر و نواهى شريعت ، خوددارى نمايند .\r\nعلت اينكه كلمهء ميثاق را پس از عهد تكرار كرده ، با اينكه همهء اوامر و نواهى در معناى « عهد » داخل است ، اين است كه كسى گمان نكند كه تنها پيمان خداوند و بندگان منظور است ، از اينرو خبر داد كه عهد و پيمان پيامبر و مردم نيز به همان استحكامى است كه عهد خدا و مردم .\r\nبرخى گفته‌اند : منظور از تكرار فقط تأكيد است .\r\n وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  : و آنان كه وصل مىكنند آنچه را كه خداوند به وصل آن فرمان داده است . برخى گويند : مراد ، ايمان به پيامبران و كتب آسمانى است . چنان كه مىفرمايد :  « لا نُفَرِّقُ بَيْنَ أَحَدٍ مِنْ رُسُلِهِ »  ( بقره 285 : ميان هيچيك از پيامبران خدا فرق نمىگذاريم ) . حسن گويد : منظور نزديك شدن به پيامبر گرامى اسلام و همكارى و جهاد با اوست . ابن عباس گويد : منظور صلهء رحم است .\r\nدر روايت است كه امام صادق در دم مرگ ، وصيت كرد كه 70 دينار به حسن بن حسين بن على بن حسين ( ع ) بدهند كه لقب وى افطس « 1 » است . يكى از كنيزان - كه همسر حضرت بود - گفت : آيا به مردى مال مىدهى كه با كارد به تو حمله كرد ؟ فرمود : خاموش ! مگر نخوانده‌اى  « وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ . . . »  ؟ !\r\n\r\n\r\n","description":"","footnote":"\r\n( 1 ) - افطس كسى است كه استخوان بينيش فرو رفته باشد .\r\n","page_name":" 53 ","page_number":55},
  {"content":"\r\n\r\nجبائى و ابو مسلم گويند : منظور دوستى و يارى مؤمنان و دفاع از آنهاست .\r\nصله رحم نيز در اين معنى داخل است .\r\nجابر از امام باقر روايت كرده است كه پيامبر فرمود :\r\n« بر الوالدين و صلة الرحم يهونان الحساب »\r\nيعنى : نيكى به پدر و مادر و صلهء رحم ، حساب را آسان مىسازد . سپس همين آيه را تلاوت كرد .\r\nمحمد بن فضيل از امام هفتم ( ع ) روايت كرده است كه منظور از اين آيه ، صلهء آل محمد ( ص ) است كه بعرش آويزان است و مىگويد : خدايا هر كه مرا نزديك شود به او نزديك باش و هر كه مرا بِبُرد از او ببر و اين موضوع در بارهء هر رحمى كليت دارد .\r\nوليد بن ابان روايت كرده است كه از امام رضا ( ع ) سؤال كردم : آيا بجز زكات ، در مال انسان حق ديگرى هست ؟ فرمود : آرى . خداوند مىفرمايد :  وَ الَّذِينَ يَصِلُونَ . . . \r\n وَ يَخْشَوْنَ رَبَّهُمْ  : و از خداوند مىترسند و قطع رحم نمىكنند .\r\n وَ يَخافُونَ سُوءَ الْحِسابِ  : در اينباره قبلا ( آيهء 18 ) گفتگو كرده‌ايم .\r\nهشام بن سالم از امام صادق ( ع ) روايت كرده است كه : منظور از سوء حساب ، اين است كه همهء زشتيهاى آنها را به حساب مىآورند و به حسنات آنها كارى ندارند . اين عمل چيزى جز « استقصاء » ( به حساب آوردن معاصى بطور دقيق ) نيست .\r\nحمّاد بن عثمان از امام صادق ( ع ) روايت كرده است كه به مردى فرموده : چه كارى به برادر دينيت دارى ؟ گفت : فدايت گردم . از او طلبى داشتم و از او بطور كامل دريافت كردم . امام فرمود : مرا از گفتار خداوند :  « وَ يَخافُونَ سُوءَ الْحِسابِ »  خبر ده ، آيا آنها مىترسند كه خداوند بر آنها ستمى روا دارد ؟ نه به خدا . آنها مىترسند كه بطور دقيق و از روى استقصا به حساب اعمالشان رسيدگى شود .\r\n وَ الَّذِينَ صَبَرُوا ابْتِغاءَ وَجْهِ رَبِّهِمْ  : و آنان كه در راه انجام اوامر پروردگار و در مقابل امراض و عقوبتها شكيبا هستند و از معاصى خداوند حذر مىكنند و منظور آنها از اين شكيبايى طلب ثواب از خداوند متعال است . زيرا طلب وجه خداوند ، يعنى طلب خداوند و طلب خداوند ، يعنى طلب پاداش خداوند . عرب وقتى بخواهد\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nچيزى را تعظيم كند ، مىگويد وجه آن و نفس آن و منظور از وجه خداوند ، ذات با عظمت خداوند است . هيچ چيز بزرگتر از خداوند و همتاى او نيست . برخى گويند : مقصود از وجه ، در اينجا اخلاص و ترك ريا است .\r\n وَ أَقامُوا الصَّلاةَ  : و نماز را با همهء حدود آن بجا مىآورند . و بقولى يعنى : همواره در انجام نماز ساعى هستند .\r\n وَ أَنْفَقُوا مِمَّا رَزَقْناهُمْ سِرًّا وَ عَلانِيَةً  : و در آشكار و نهان از آنچه به آنها روزى داده‌ايم ، انفاق مىكنند .\r\n وَ يَدْرَؤُنَ بِالْحَسَنَةِ السَّيِّئَةَ  : و بوسيلهء عمل طاعت ، معصيت را دفع مىكنند .\r\nابن عباس گويد : يعنى بوسيلهء عمل شايسته ، عمل ناپسند را دور مىسازند . روايت شده كه پيامبر گرامى اسلام به معاذ بن جبل فرمود : « هر گاه كار زشتى كردى ، در كنار آن كار پسنديده‌اى انجام ده ، تا آن را محو گرداند » برخى گويند : يعنى بدى كسانى كه با آنها بدرفتارى مىكنند ، به نيكى پاسخ مىدهند و در صدد مكافات ، بر - نمىآيند ، چنان كه مىفرمايد :  « ادْفَعْ بِالَّتِي هِيَ أَحْسَنُ السَّيِّئَةَ »  ( مؤمنون 96 : زشتى را به آنچه بهتر است ، دفع كن ) اين قول از قتاده و ابن زيد و قتيبى است . حسن گويد :\r\nمقصود اين است كه : هر گاه محروم شوند ، عطا ميكنند و هر گاه ظلم شوند ، عفو مىكنند و هر گاه از آنها بگسلند ، نزديك ميشوند . ابن كيسان گويد : يعنى كيفر گناه را به - وسيلهء توبه بر طرف ميسازند .\r\n أُولئِكَ لَهُمْ عُقْبَى الدَّارِ  : اينها كه صفاتشان را بر شمرديم بر ايشان پاداش بهشت است . در اينجا منظور از « دار » بهشت و منظور از « عقبى » پاداش است كه عاقبت پسنديده است . چنان كه ابن عباس و حسن گويند . سپس دار را وصف كرده ، فرمود :\r\n جَنَّاتُ عَدْنٍ  : بستانهايى كه محل اقامتند و دائم و غير فانى هستند . ابن عباس گويد : منظور ، آن درجهء عالى بهشت است كه جايگاه شهدا و صديقان است . ضحاك گويد : شهرى است در بهشت كه مسكن پيامبران و شهدا و ائمه است . حسن و عبد اللَّه بن عمر گويند : قصرى است از طلا كه جز پيامبران و صديقان و شهدا و حكام عدل ، كسى\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nرا به آن راه نيست .\r\nسپس خداوند متعال بيان مىكند كه با آنان كسانى ديگر وارد بهشت ميشوند كه موجب شادى آنها خواهند شد .\r\n يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ  : پدران و همسران و فرزندان صالح ايشان نيز با آنها داخل بهشت مىشوند ، نه آنهايى كه ناصالح و بى ايمان هستند . خداوند متعال قسمتى از پاداش بندهء مؤمن را سرور او بديدن بستگان خود در بهشت قرار داده است و اين كرامتى است براى او . چنان كه مىفرمايد :  « أَلْحَقْنا بِهِمْ ذُرِّيَّتَهُمْ »  ( طور 21 : فرزندانشان را به ايشان ملحق مىسازيم ) . اين معنى از ابن عباس و مجاهد است .\r\n وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ  : فرشتگان از درهاى هشتگانهء بهشت بر آنها وارد ميشوند . برخى گويند : يعنى فرشتگان از درهاى مختلف نيكى بهشت بر آنها وارد ميشوند . برخى گويند : يعنى فرشتگان از درهاى مختلف نيكى مثل نماز ، زكات ، روزه و . . . بر آنها وارد ميشوند . ابن عباس گويد : يعنى فرشتگان از درهاى مختلف قصرها و باغها بر آنها وارد ميشوند و تحيت خداوندى و تحفه‌ها و هدايا را به آنها تقديم مىكنند .\r\n سَلامٌ عَلَيْكُمْ بِما صَبَرْتُمْ  : و به آنها مىگويند : سلام بر شما كه صبر كرديد .\r\nدر اينجا جملهء « يقولون » بخاطر دلالت كلام حذف شده است . سلام يعنى نويد سلامت و كرامت و نبودن هر چه كه ناراحتى آورد و زيان بخشد . در حقيقت ، فرشتگان به آنها مىگويند : خداوند شما را از ترسها و ناراحتىها سالم بدارد كه بر سختىها و محنتهاى دنيا در راه طاعت خداوند ، صبر كرديد .\r\n فَنِعْمَ عُقْبَى الدَّارِ  : چه خوب است سر انجام خانه‌اى كه شما در آن هستيد و از لطف و كرامت الهى برخورداريد .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n\r\n[ سوره الرعد ( 13 ) : آيات 25 تا 29 
  ]\r\nوَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ ( 25 ) اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلاَّ مَتاعٌ ( 26 ) وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ ( 27 ) الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ ( 28 ) الَّذِينَ آمَنُوا وَ عَمِلُوا الصَّالِحاتِ طُوبى لَهُمْ وَ حُسْنُ مَآبٍ ( 29 )\r\n\r\nترجمه :\r\nو آنان كه پيمان خدا را مىشكنند و آنچه را خداوند به پيوند آن امر كرده است ، مىگسلند و در روى زمين فساد مىكنند . براى ايشان است لعنت و جايگاه بد .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nخداوند روزى را براى هر كه بخواهد گشايش مىدهد و نسبت بهر كه بخواهد تنگ مىگيرد . آنان بزندگى دنيا شاد شدند . حال آنكه زندگى دنيا در برابر آخرت ، متاعى بيش نيست . مردم كافر مىگويند : چرا آيتى از پروردگار بر او نازل نشده است ؟\r\nبگو : خداوند هر كه را خواهد ، گمراه مىكند و هر كه به او بازگشت كند ، هدايت مىكند . آنان كه ايمان آورده و دلهايشان به ياد خداوند ، آرامش يافته است . آگاه باشيد كه به ياد خدا دلها آرامش مىيابند . آنان كه ايمان آورده و عمل شايسته انجام دهند ، براى آنهاست خوشى و سعادت و نيكى جايگاه .\r\n\r\nلغت :\r\nانابه : رجوع به حق بوسيلهء توبه . انتاب فلان القوم : فلانى مكرراً بسوى قوم آمد . نوبه : بازگشت مكرر .\r\nطوبى : مؤنث « اطيب » از مادهء « طيب » . اين كلمه اگر چه يائى است ، لكن مثل « ضيزى » ( نجم 53 : ناقص و ستمكارانه ) به ياء خوانده نشده ، زيرا « طوبى » اسم و « ضيزى » صفت است و بايد فرق ميان آنها محفوظ باشد .\r\n\r\nاعراب :\r\n الَّذِينَ آمَنُوا  : محلًا منصوب و تابع  « مَنْ أَنابَ »  است .\r\nالا : حرف تنبيه و ابتداء .\r\n حُسْنُ مَآبٍ  : عطف بر « طوبى » كه در محل رفع است .\r\n\r\nمقصود :\r\nدر آيات پيش ، مردمى توصيف شدند كه وفاى به عهد خداوند مىكنند و به ديگر صفات پسنديده متصفند . اكنون به توصيف كسانى مىپردازد كه به آن صفات متصف نيستند . همانطورى كه دستهء اول ، پاداششان بهشت است ، پاداش اين دسته ، چيزى جز جهنم نخواهد بود . مىفرمايد :\r\n وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ  :\r\nآنان كه عهد خدا را مىشكنند و آنچه را كه خداوند به پيوند آن امر فرموده\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nاست ، مىگسلند . در بارهء عهد و ميثاق و آنچه خداوند به پيوند آن امر فرموده ، سخن گفته‌ايم ( آيات 19 و 20 ) .\r\n وَ يُفْسِدُونَ فِي الْأَرْضِ  : ابن عباس گويد : يعنى بوسيلهء دعوت مردم بسوى غير خدا ، در روى زمين فساد مىكنند . حسن گويد : يعنى با جنگ با پيامبر ، در روى زمين فساد مىكنند . برخى گويند : يعنى با معصيت و ستم به بندگان خدا و ويران كردن آباديها در روى زمين فساد مىكنند . معناى اخير كلىتر و بهتر است .\r\n أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  : براى آنهاست دورى از رحمت خداوند و محروميت از بهشت و براى آنهاست عذاب جاودانى جهنم .\r\n اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ  : خداوند ، بر طبق مصلحت خود ، رزق و روزى خود را براى هر كس بخواهد توسعه مىدهد و نسبت بهر كس بخواهد ، تنگ مىگيرد .\r\n وَ فَرِحُوا بِالْحَياةِ الدُّنْيا  : و كسانى كه رزق و روزى فراوان به آنها داده مىشود ، از آخرت و بقاى آن غافل ميشوند و دل به دنياى فانى و زر و زيور آن مىبندند .\r\n وَ مَا الْحَياةُ الدُّنْيا فِي الْآخِرَةِ إِلَّا مَتاعٌ  : در حالى كه زندگى دنيا نسبت به زندگى آخرت ، جز متاعى اندك و فنا پذير ، بيش نيست ، زيرا دنيا فانى و آخرت باقى و جاودانى است . اين معنى از مجاهد است .\r\nابن عباس گويد : اين جمله در مقام تعجب است . يعنى : تعجب است از اينكه آنان به دنياى فانى شاد شده و نعيم جاودانى را ترك كرده‌اند ! آرى دنيا در برابر آخرت ، متاعى بى بها و بى بقاست . همچون كاسه و قدحى كه چند روزى مورد استفاده قرار مىگيرد ، سپس شكسته مىشود .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ  : مردم كافر مىگويند :\r\nچرا از جانب خداوند ، معجزه‌اى بر محمد ( ص ) نازل نميشود ؟ اين سخن را از اين جهت مىگفتند كه در بارهء آيات و معجزات ، نمىانديشيدند و تصور مىكردند كه معجزه‌اى براى اثبات مدعاى او به وقوع نپيوسته است ، از اينرو سخن آنها جاهلانه است .\r\n\r\n","description":"","footnote":"","page_name":" 59 ","page_number":61},
  {"content":"\r\n\r\n قُلْ إِنَّ اللَّهَ يُضِلُّ مَنْ يَشاءُ  : اى محمد ، به آنها بگو : خداوند هر كه را بخواهد بر اثر بدرفتارى و گنهكاريش از راه بهشت منحرف و گمراه ميسازد . ما سابقاً در بارهء صور مختلف هدايت و اضلال ، گفتگو كرده‌ايم و تكرار آن لزومى ندارد .\r\n وَ يَهْدِي إِلَيْهِ مَنْ أَنابَ  : و كسانى را كه بسوى خدا بازگشت كنند و از در طاعت ، وارد شوند ، بسوى خود هدايت مىكند .\r\n الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ  : آنان كه به يكتايى خداوند و صفاتش و نبوت پيامبرش اعتراف مىكنند و آنچه از جانب خداوند نازل شده ، پذيرا ميشوند و در دلهايشان به ياد خدا آرامش يافته ، بدان انس مىگيرند .\r\nذكر يعنى حاصل شدن معنى براى نفس . گاهى به علم و قولى كه معنى را در برابر چشم باطن آشكار ميسازد ، ذكر گفته مىشود . در اينجا خداوند متعال مؤمن را اينطور وصف مىكند و در جاى ديگر ( انفال ، 2 ) مؤمن را وصف مىكند به اينكه : هر گاه ياد خدا شود ، دلش ترسان مىشود .\r\nدر اينجا منظور اين است كه با توجه به پاداش و نعمتهاى به حد و حصر الهى آرامش خاطر پيدا مىكند و در آنجا منظور اين است كه كه با توجه به كيفر و انتقام پروردگار ، خائف و پريشان خاطر مىگردد .\r\n أَلا بِذِكْرِ اللَّهِ تَطْمَئِنُّ الْقُلُوبُ  : در اينجا خداوند متعال ، بندگان خود را تشويق مىكند كه دلهاى خود را با توجه به توجه به نعمتها و پاداش او تسكين دهند و آرامش بخشند ، زيرا وعدهء خداوند ، حتمى است و هيچ چيز براى آرامش دلهاى مضطرب ، بهتر از نويدهاى صادق نيست .\r\nدر صورتى كه  « الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ »  را مبتدا و  « الَّذِينَ آمَنُوا وَ عَمِلُوا الصَّالِحاتِ »  را بدل و  « طُوبى لَهُمْ وَ حُسْنُ مَآبٍ »  را خبر بدانيم ، جملهء مورد بحث - جملهء معترضه خواهد بود . و هر گاه جملهء اول را در محل نصب ، بدانيم - چنان كه گذشت - جملهء دوم مبتدا و جملهء سوم خبر خواهد بود .\r\n الَّذِينَ آمَنُوا وَ عَمِلُوا الصَّالِحاتِ طُوبى لَهُمْ  : آنان كه به خدا ايمان دارند\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nو خداوند را بر طبق وظيفهء خود فرمان مىبرند ، خوشا به حالشان ! در بارهء معناى  « طُوبى لَهُمْ »  اقوالى است :\r\n1 - ابن عباس گويد : يعنى براى آنها شادى دل و روشنايى چشم است .\r\n2 - ضحاك گويد : يعنى ديگران به حال آنها غبطه مىخورند .\r\n3 - ابراهيم نخعى گويد : يعنى براى آنها خير و كرامت است .\r\n4 - مجاهد گويد : يعنى براى آنها بهشت است .\r\n5 - زجاج گويد : يعنى براى آنها زندگى پاكيزه است . جبائى گويد : يعنى بهشت كه پاكتر از هر چيزى است براى آنهاست .\r\n6 - زندگى خوش ، براى آنها گواراست .\r\n7 - قتاده گويد : براى آنهاست نيكى .\r\n8 - عكرمه گويد : يعنى چه خوب است آنچه نصيب آنها گرديده .\r\n9 - خير هميشگى براى آنها خوب است .\r\n10 - از عبيد بن عمير و وهب و ابو هريره و شهرين حوشب ، نقل شده كه : طوبى درختى است در بهشت كه اصل آن در خانهء پيامبر و شاخه‌هاى آنها در خانه‌هاى مؤمنان است . اين روايت را ابو سعيد خدرى نيز روايت كرده است .\r\nهمين مضمون از امام صادق ( ع ) نيز نقل شده و نيز فرمود : اگر سوارى تيز تك ، صد سال در سايهء آن رهنوردى كند ، از سايهء آن خارج نميشود و اگر كلاغى براى رسيدن به اوج آن به پرواز در آيد . به انتهاى آن نمىرسد تا پير گردد . هان كه به اين نعمت رغبت نشان دهيد . مؤمن به خودش مشغول است و مردم از دست او راحتند . در تاريكى شب ، پيشانى را بر خاك مىگذارد و با آفرينندهء خود راز و نياز مىكند كه او را از جهنم آزاد گرداند . شما نيز چنين باشيد .\r\nهمچنين از امام صادق ( ع ) روايت شده است كه : پيامبر گرامى اسلام ، فاطمه ( س ) را زياد مىبوسيد . برخى از زنانش از اين كار نارضايى نشان دادند . فرمود : هنگامى كه مرا به آسمان بردند ، داخل بهشت شدم . جبرئيل مرا به نزديك « طوبى » برد و از\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nآن درخت ، سيبى به من داد و خوردم . از اين سيب ، نطفه‌اى توليد شد كه پس از بازگشت به زمين با همسرم خديجه در آميختم و او را به فاطمه باردار شد . اكنون هر گاه اشتياق بهشت پيدا مىكنم ، دخترم را مىبوسم و چون او را مىبوسم ، بوى درخت طوبى را استشمام مىكنم ، بنا بر اين فاطمه ، انسانى است حوروش ! از ابن عباس روايت شده است كه : « طوبى » درختى است در خانهء على و شاخه‌هاى آن در خانه‌هاى مؤمنين است . همين مضمون را ابو بصير از امام صادق ( ع ) روايت كرده است .\r\nاز موسى بن جعفر ( ع ) نقل شده كه وى به نقل از پدرانش فرمود : از پيامبر در بارهء « طوبى » سؤال شد ، فرمود : درختى است كه اصل آن در خانهء من و شاخه‌هاى آن در خانه‌هاى اهل بهشت است . سپس بار ديگر از حضرتش سؤال كردند ، فرمود : اصل آن در خانهء على است . علت را سؤال كردند . فرمود : خانهء من و على در بهشت ، در يك مكان است .\r\n وَ حُسْنُ مَآبٍ  : و براى آنها محلى نيكوست كه بسوى آن باز مىگردند .\r\n\r\nنظم آيات :\r\nابو مسلم گويد : وجه اتصال  « اللَّهُ يَبْسُطُ الرِّزْقَ لِمَنْ يَشاءُ . . . »  به ما قبل اين است كه :\r\nپيمان شكنى آنان براى حب رياست و رغبت نسبت بدنياست . به اين مطلب در آيهء پيش ، اشاره شد . در اين آيهء ، براى فرو نشاندن شعلهء رغبت و هوس ايشان ، مىگويد : كليد روزى بدست خداست . به آنهايى كه مصلحت بداند روزى فراوان مىدهد و باز بر طبق همين مصلحت ، روزى مردمى را باندازهء كفاف قرار مىدهد و نه بيشتر .\r\nاز آنجا كه به بدى فرجام كار مردم كافر اشاره شده بود ، بدنبال آن در پيرامون خواهشهاى ابلهانهء آنها نسبت به نزول آيات و معجزات و نينديشيدن آنها در بارهء آيات و معجزاتى كه بر پيامبر گرامى نازل شده ، اشاره كرد و فرمود :  « وَ يَقُولُ الَّذِينَ كَفَرُوا لَوْ لا . . . »  و بخاطر اينكه آنها درخواست مىكردند كه عذاب خداوند زودتر نازل گردد ، فرمود :\r\n « قُلْ إِنَّ اللَّهَ يُضِلُّ مَنْ يَشاءُ . . . »  يعنى : هر كه را بخواهد بدون مهلت ، هلاك مىسازد و\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nعذاب هر كه را بخواهد ، براى عالم آخرت و قيامت ، به تأخير مىاندازد .\r\nبعقيدهء ابو مسلم ، منظور از « آيه » آيت عذاب است .\r\nبرخى گفته‌اند : خداوند خواستهء آنها را اجابت نكرد و آيتى نازل نفرمود ، زيرا از اول معلوم بود كه آنها ايمان نمىآورند و بايد هلاك شوند .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\n\r\n[ سوره الرعد ( 13 ) : آيات 30 تا 31 
  ]\r\nكَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ لِتَتْلُوَا عَلَيْهِمُ الَّذِي أَوْحَيْنا إِلَيْكَ وَ هُمْ يَكْفُرُونَ بِالرَّحْمنِ قُلْ هُوَ رَبِّي لا إِلهَ إِلاَّ هُوَ عَلَيْهِ تَوَكَّلْتُ وَ إِلَيْهِ مَتابِ ( 30 ) وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ لَهَدَى النَّاسَ جَمِيعاً وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ ( 31 )\r\n\r\nترجمه :\r\nهمچنين ترا در ميان امتى فرستاديم كه پيش از او امتهاى ديگرى بوده‌اند ، تا آنچه به تو وحى كرده‌ايم بر ايشان تلاوت كنى . حال آنكه آنها به « رحمان » كفر مىورزند .\r\nبگو : « رحمان » پروردگار من است كه جز او خدايى نيست . بر او توكل مىكنم و بازگشت من بسوى اوست . و اگر قرآنى باشد كه كوه‌ها را به حركت در آورد يا زمين را قطعه قطعه كند يا مردگان را به سخن در آورد ، همين است . بلكه هر امرى بدست\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nخداست . آيا مردم مؤمن ندانسته‌اند كه اگر خدا مىخواست ، همهء مردم را هدايت مىكرد . همواره مردم كافر از كردار و ساخته‌هاى خود ، در معرض اصابت حوادث كوبنده‌اى هستند با اينكه آن حوادث در نزديكى خانه‌هايشان فرو مىآيند ، تا اينكه وعدهء خدا فرا رسد . خداوند خلاف وعده نمىكند .\r\n\r\nقرائت :\r\nعلى ( ع ) و ابن عباس و على بن الحسين ( ع ) و زيد بن على و جعفر بن محمد ( ع ) و ابن ابى مليكه و عكرمه و جحدرى و ابو يزيد نرسى بجاى قرائت مشهور « ا فلم ييأس » « ا فلم يتبين » خوانده‌اند .\r\nابن جنى گويد : « ا فلم يتبين » تفسير « ا فلم ييأس » است . على بن عياش گويد :\r\nهر دو لغت را يك معنى است . شاعر گويد :\r\n الم ييأس الاقوام انى انا ابنه * و ان كنت عن ارض العشيرة نائياً \r\nيعنى : آيا اقوام ، تفحص نكرده‌اند كه من پسر او هستم ، اگر چه از سرزمين قبيله دورم .\r\nديگرى گويد :\r\n اقول لاهل الشعب اذ يأسروننى * ا لم ييأسوا انى ابن فارس زهدم \r\nيعنى : به افراد آن قبيله ، هنگامى كه مرا اسير كنند ، گويم ، آيا نمىدانند كه من پسر كسى هستم كه بر اسبى « زهدم نام » سوار مىشد ؟\r\nوى گويد : بعيد نيست كه اين معنى ، با معناى يأس نزديك باشد ، زيرا هنگامى كه كسى بجستجوى مطلبى پرداخت و آن را تحقيق و اثبات كرد ، مثل كسى كه از چيزى مأيوس شده باشد ، آن را رها كرده ، بدنبال مطلبى ديگر مىرود .\r\n\r\nلغت :\r\nمتاب : توبه . تاء توبه دلالت بر يك بار انجام دادن مىكند .\r\nتسيير : چيزى را به حركت در آوردن .\r\nتقطيع : چيزى را بقطعه‌هاى بسيار تقسيم كردن .\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nحلول : حاصل شدن چيزى در چيزى مثل داخل شدن سفيدى در جسم و داخل شدن آب در ظرف . اصل ، معناى اول است .\r\nقارعة : حادثهء سخت و كوبنده . قيامت را هم « قارعه » گفته‌اند كه درهم كوبندهء اين جهان است . جنگ قهرمانان را « مقارعهء ابطال » گويند . آياتى كه براى ايمنى از شرّ شيطان در قرآن كريم ، خواندنش مفيد است « قوارع القرآن » گويند ، زيرا اين آيات ، شيطان‌ها را سر كوفت مىدهند .\r\n\r\nشأن نزول :\r\nقتاده و مقاتل و ابن جريح گويند :\r\n- آيهء نخست ، در بارهء صلح حديبيه ، نازل شده است . در موقع نوشتن صلحنامه ، پيامبر گرامى اسلام به على فرمود : بنويس : « بسم اللَّه الرحمن الرحيم » سهيل بن عمرو و ديگر مشركان گفتند : ما « رحمان » را نمىشناسيم . رحمان ، صاحب يمامه يعنى مسيلمهء كذاب است . بنويس : « باسمك اللهم » .\r\nمردم جاهليت ، سر آغاز را همين جمله قرار مىدادند .\r\nسپس پيامبر گرامى فرمود : بنويس : اين است آنچه محمد ، پيامبر خدا بر آن صلح كرده است .\r\nمشركين گفتند : اگر تو پيامبر خدا باشى و ما با تو بجنگيم و مزاحمت كنيم ، به تو ظلم كرده‌ايم . بنويس :\r\n- اين است آنچه محمد بن عبد اللَّه ( ص ) بر آن صلح كرده است .\r\nاصحاب پيامبر گفتند :\r\n- اجازه ده ، با آنها بجنگيم .\r\nفرمود :\r\n- نه ، هر چه مىگويند ، بنويسيد .\r\nاز اينرو خداوند متعال فرمود :\r\n - كَذلِكَ أَرْسَلْناكَ فِي أُمَّةٍ قَدْ خَلَتْ مِنْ . . . \r\n\r\n","description":"","footnote":"","page_name":" 66 ","page_number":68},
  {"content":"\r\n\r\nضحاك و ابن عباس گويند :\r\n- هنگامى كه پيامبر بقريش فرمود :\r\n- براى « رحمان » سجده كنيد ، آنها گفتند :\r\n- رحمان كيست ! ؟\r\nاز اينرو آيهء  « كَذلِكَ أَرْسَلْناكَ فِي أُمَّةٍ . . . »  نازل شد .\r\nآيهء دوم در بارهء جمعى از مشركان مكه - كه ابو جهل بن هشام و عبد اللَّه بن اميه مخزومى - از آنها هستند ، نازل شد . آنها پشت كعبه نشسته بودند و كسى را نزد پيامبر فرستادند تا نزد ايشان آيد . هنگامى كه پيامبر گرامى نزد آنها آمد عبد اللَّه بن اميه گفت :\r\n- اگر مىخواهى ما ايمان آوريم ، بوسيلهء قرآن ، كوه‌هاى مكه را به حركت در آور و از ما دور گردان ، كه مكه جاى تنگ و كوهستانى و فاقد زمين هموار است .\r\nسپس چشمه‌ها و رودها را بجريان آور تا ما بدرختكارى و كشاورزى پردازيم .\r\nمگر نه خداوند كوه‌ها را براى داود مسخر كرد و با او به تسبيح خداوند پرداختند ؟ ! يا اينكه بادها را براى ما تسخير كن تا بر آنها سوار شويم و بسوى شام رويم و كارهاى خود را انجام دهيم و در همان روز به وطن باز گرديم . مگر نه باد براى سليمان مسخر شد و او بوسيلهء باد ، بهر جا مىخواست ، مىرفت ؟ يا اينكه جدّ خود « قصى » يا هر كس كه بخواهى زنده كن تا از او سؤال كنيم كه : آيا آنچه مىگويى حق است يا باطل ؟ زيرا عيسى مردگان را زنده مىكرد و نبايد قدر و مقام تو پيش خداوند از داود ، سليمان و عيسى ( ع ) پائينتر باشد .\r\nاز اينرو خداوند فرمود :  « وَ لَوْ أَنَّ قُرْآناً . . . » \r\n\r\nمقصود :\r\nقبلا در بارهء نعمتهاى الهى نسبت به اهل ايمان و صلحا و پاداش آنها سخن گفته شد .\r\nاكنون خداوند در بارهء نعمت رسالت پيامبر عاليقدر اسلام ، سخن گفته ، مىفرمايد :\r\n كَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ  : همانطورى كه مؤمنان و\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nصلحا را از نعمت پاداش برخوردار ساختيم ، امت ترا با رسالت آسمانى تو از بهترين نعمتهاى خود برخوردار گردانيديم . برخى گفته‌اند : يعنى همانطورى كه براى امتهاى پيشين ، پيامبرانى فرستاده‌ايم ، ترا نيز براى امت اسلام فرستاده‌ايم . امت تو نخستين امت ، نيست . پيش از اين امت ، امم و ملل ديگر نيز بوده‌اند .\r\n لِتَتْلُوَا عَلَيْهِمُ الَّذِي أَوْحَيْنا إِلَيْكَ  : غرض از رسالت آسمانى تو اين است كه قرآن را كه وحى ماست و بر تو نازل كرده‌ايم ، بر ايشان بخوانى تا در بارهء مطالب آموزندهء آن به تأمل و تفكر پردازند و از آن پند بياموزند .\r\n وَ هُمْ يَكْفُرُونَ بِالرَّحْمنِ  : حال آنكه قريش به « رحمان » كفر ورزيده ، مىگويند : ما « اللَّه » را مىشناسيم ، لكن « رحمان » را نمىشناسيم . چنان كه قرآن كريم از زبان آنها چنين نقل مىكند ،  « قالُوا وَ مَا الرَّحْمنُ أَ نَسْجُدُ لِما تَأْمُرُنا »  ( فرقان 60 :\r\nگفتند : رحمان چيست ؟ ! آيا براى آنچه تو امر مىكنى ، سجده كنيم ؟ ) اين معنى از حسن و قتاده است .\r\nبرخى گفته‌اند : يعنى آنها منكر يگانگى خدا هستند .\r\n قُلْ هُوَ رَبِّي لا إِلهَ إِلَّا هُوَ عَلَيْهِ تَوَكَّلْتُ وَ إِلَيْهِ مَتابِ  : به آنها بگو : رحمان پروردگار من است . كسى كه شما منكر او هستيد ، يگانه و بى همتاست . او خالق و مدبر من است كه امور خود را به او واگذارده‌ام و بطاعت او گردن نهاده‌ام و به حكم او راضى هستم و بازگشت من و توبهء من به پيشگاه اوست .\r\n وَ لَوْ أَنَّ قُرْآناً سُيِّرَتْ بِهِ الْجِبالُ  : اگر قرآنى باشد ، كه كوه‌هاى گران را از جاى خود كنده ، به حركت در آورد . . .\r\n أَوْ قُطِّعَتْ بِهِ الْأَرْضُ  : يا اينكه زمين را بشكافد و رودها و چشمه‌ها از آن جارى سازد . . .\r\n أَوْ كُلِّمَ بِهِ الْمَوْتى  : يا اينكه مردگان را زنده كند كه زندگى را از سر گيرند و به سخن در آيند . . .\r\n. . . همين قرآن است كه داراى مقامى بلند و رفيع است . جملهء اخير ، جواب\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nشرط است كه بواسطهء وجود قرينه حذف شده است .\r\nزجاج گويد : آنچه من تصور مىكنم و برخى هم گفته‌اند ، اين است كه : يعنى اگر چنين قرآنى با اين مشخصات ، هم نازل شود ، اينها ايمان نخواهند آورد . بدليل اين آيه :  « وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا  ( انعام 111 : اگر فرشتگان را بسوى آنها بفرستيم و مردگان با آنها تكلم كنند و هر چيزى را گروه گروه ، بسوى آنها گسيل داريم ، ايمان نخواهند آورد ) .\r\nحذف جواب لو ، در زبان عرب فراوان است . امرءِ القيس گويد :\r\n فلو انها نفس تموت سوية * و لكنها نفس تساقط انفسا \r\nيعنى : اگر اين نفس به تنهايى مىمرد ، خوب بود ، لكن با او نفوس ديگرى هم مىميرند . اين بيت در آخر قصيده است ، بنا بر اين « لو » جوابى ندارد . و نيز گويد :\r\n وجدك لو شىء اتانا رسوله * سواك و لكن لم نجد لك مدفعا \r\nيعنى : سوگند ياد مىكنم ، اگر غير از قاصد تو نزد ما آمده بود ، او را دفع مىكرديم لكن براى تو راه دفاعى نداريم .\r\n بَلْ لِلَّهِ الْأَمْرُ جَمِيعاً  : همهء امورى كه گذشت ، خواه به حركت در آوردن كوه و شكافتن زمين و خواه زنده كردن مردگان و ساير كارهاى مهم ، به امر خداوند و در دست قدرت اوست ، زيرا جز او كسى صاحب قدرت نيست . مع الوصف ، او اين كارها را انجام نمىدهد ، زيرا آياتى كه نازل كرده ، براى اهل انصاف ، قانع كننده و كافى است . مقصود از « امر » هر چيزى است كه بتوان به آن امر يا از آن نهى كرد . لكن اصل اين كلمه ، همان امر مقابل نهى است .\r\n أَ فَلَمْ يَيْأَسِ الَّذِينَ آمَنُوا  : آيا مردم مؤمن نمىدانند و تفحص نكرده‌اند ؟\r\nاين معنى از ابن عباس ، حسن ، مجاهد ، قتاده ، سعيد بن جبير و ابو مسلم است .\r\nفرّاء گويد : يعنى آيا مردم مؤمن ، آن چنان علمى بدست نياورده‌اند كه احتمال خلاف ندهند و از تغيير علم خود مأيوس باشند ؟\r\nزجاج گويد : يعنى آيا مردم مؤمن از ايمان آوردن كسانى كه خداوند آنها را\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nچنين توصيف كرد كه ايمان نمىآورند ، مأيوس نشده‌اند ؟ زجاج جملهء بعد را دليل اين معنى مىداند .\r\n أَنْ لَوْ يَشاءُ اللَّهُ لَهَدَى النَّاسَ جَمِيعاً  : كه اگر خداوند مىخواست همهء مردم را به راه راست هدايت مىكرد و آنها را به بهشت مىبرد . لكن آنها را مكلف ساخت ، تا بوسيلهء فرمانبردارى ، استحقاق پاداش پيدا كنند .\r\nبرخى گويند : منظور اين است كه اگر مىخواست ، مردم را به راه هدايت مجبور مىكرد . لكن چنين كارى با اصل تكليف و هدف آن سازش ندارد .\r\n وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ  : مردم كافر ، همواره ، بر اثر كفر و اعمال زشت خود ، در معرض اصابت حوادث كوبنده و مصيبتهاى شديد - مثل جنگ ، قحطى ، كشتار ، گرفتارى و . . . - هستند تا كيفر كردار شوم خود را ببرند و قدرى متنبه شوند .\r\nبرخى گويند : مقصود از « قارعه » سريه‌هايى است كه پيامبر گرامى اسلام بر سر آنها مىفرستاد « 1 » . برخى گويند : مقصود قضيهء اربد و عامر است كه قبلا توضيح داده شد .\r\n أَوْ تَحُلُّ قَرِيباً مِنْ دارِهِمْ  : حسن و قتاده و ابو مسلم و جبائى گويند ، تاء براى تأنيث است . يعنى حوادث و ابزارهاى كوبنده در نزديكى خانه‌هاى آنها فرو مىآيد و آنها را دچار ترس و وحشت مىكند .\r\nبرخى گويند : تاء براى خطاب است . يعنى : تو اى محمد ، در نزديكى خانه‌هاى آنها وارد مىشوى .\r\n حَتَّى يَأْتِيَ وَعْدُ اللَّهِ  : ابن عباس گويد : مقصود اين است كه : تا وعدهء خداوند نسبت بفتح مكه فرا رسد . وى گويد : اين آيه ، در مدينه نازل شده است . حسن گويد :\r\nمقصود اين است كه وعدهء خداوند نسبت به قيامت ، فرا رسد .\r\n إِنَّ اللَّهَ لا يُخْلِفُ الْمِيعادَ  : خداوند خلاف وعده نمىكند .\r\n\r\n\r\n","description":"","footnote":"\r\n( 1 ) - سريه ، لشكرهايى است كه بفرمان پيامبر حركت مىكردند و خود پيامبر با آنها نبود .\r\n","page_name":" 70 ","page_number":72},
  {"content":"\r\n\r\n\r\nنظم آيات :\r\nآيهء اخير متصل است به  « وَ يَقُولُ الَّذِينَ كَفَرُوا . . . »  ( 27 ) يعنى : در حالى كه چنين قرآنى بر آنها نازل شده است ، آنها آيات ديگرى طلب مىكنند . اين نظر از جبائى است .\r\nبرخى گويند : متصل است به  « كَذلِكَ أَرْسَلْناكَ . . . »  زيرا مفهوم  « لِتَتْلُوَا عَلَيْهِمُ . . . »  اين است كه : قرآن بر آنها قرائت شده و آنها كفر ورزيده‌اند .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n\r\n[ سوره الرعد ( 13 ) : آيات 32 تا 34 
  ]\r\nوَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كانَ عِقابِ ( 32 ) أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ وَ جَعَلُوا لِلَّهِ شُرَكاءَ قُلْ سَمُّوهُمْ أَمْ تُنَبِّئُونَهُ بِما لا يَعْلَمُ فِي الْأَرْضِ أَمْ بِظاهِرٍ مِنَ الْقَوْلِ بَلْ زُيِّنَ لِلَّذِينَ كَفَرُوا مَكْرُهُمْ وَ صُدُّوا عَنِ السَّبِيلِ وَ مَنْ يُضْلِلِ اللَّهُ فَما لَهُ مِنْ هادٍ ( 33 ) لَهُمْ عَذابٌ فِي الْحَياةِ الدُّنْيا وَ لَعَذابُ الْآخِرَةِ أَشَقُّ وَ ما لَهُمْ مِنَ اللَّهِ مِنْ واقٍ ( 34 )\r\n\r\nترجمه :\r\nو پيامبران پيش از تو مورد استهزا قرار گرفتند و مردم كافر را مهلت دادم سپس آنها را فرو گرفتم . پس چگونه است عقاب من ؟ ! آيا كسى كه بر هر نفسى مدبر و قائم و بر كردار او آگاه است ، مثل كسى است كه چنين نيست ؟ و براى خداوند شركائى قرار دادند .\r\nبگو : آنها را بناميد ! آيا خداوند را به چيزى آگاه مىكنيد كه در زمين عالم به آن نيست يا اينكه سخنى بى معنى مىگوييد ؟ ! بلكه نيرنگ مردم كافر در برابر چشمشان آراسته شده و از راه حق بازمانده‌اند و كسى كه خداوند گمراهش كند ، رهنمايى ندارد . براى آنهاست در زندگى دنيا عذاب و هر آينه عذاب آخرت دشوارتر است و براى آنها در\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nبرابر عذاب خداوند ، دفاع كننده‌اى نيست\r\n\r\nقرائت :\r\nاهل كوفه و يعقوب « صدّوا » بضم صاد و ديگران بفتح صاد خوانده‌اند . در سورهء « مؤمن » نيز همين طور قرائت كرده‌اند . « صَدَّ » ، مثل « رجَعَ » است . شاعر گويد :\r\n صدت كما صد عما لا يحل له * ساقى نصارى قبيل النصح صوام \r\nيعنى : بازگشت ، هم چنان كه مسيحيان پيش از عيد فصح روزه دارند و از آنچه بر ايشان حلال نيست ، باز مىگردند . و عمرو بن كلثوم گويد :\r\n صددت الكاس عنا ام عمرو * و كان الكاس مجراها اليمين \r\nيعنى : جام را اى ام عمرو ، از ما بازگردانيدى ، حال آنكه جام را از سمت راست مىچرخانند .\r\nدر قرآن كريم گاهى اين فعل اسناد به فاعل داده شده ، مثل :  « الَّذِينَ كَفَرُوا وَ صَدُّوا عَنْ سَبِيلِ اللَّهِ »  ( نساء 176 : آنان كه كافر شدند و از راه خدا بازگشتند ) و مثل :\r\n « وَ يَصُدُّونَ عَنْ سَبِيلِ اللَّهِ وَ الْمَسْجِدِ الْحَرامِ »  ( حج 25 : و باز مىگردند از راه خدا و مسجد - الحرام ) بنا بر اين قرائت فتح صاد ، نظير آن در قرآن هست ، يعنى : مردم را از پيامبر باز مىدارند . آنهايى كه فعل را بصيغهء مجهول خوانده‌اند ، فاعل فعل را سركشان و گردنفرازان دانسته‌اند . ممكن است نظير « صد فلان عن الخير » باشد . يعنى فلان كس كار خيرى انجام نداد ، نه اينكه مانعى او را از اين كار منع كرد .\r\n\r\nلغت :\r\nاستهزاء : مسخره كردن و كوچك شمردن كسى .\r\nاملاء : تأخير . اين كلمه از « ملاوه » است و « ملوان » يعنى روز و شب . ابن مقبل گويد :\r\n الا يا ديار الحى بالسبعان * الح عليها بالبلى الملوان \r\nيعنى : الا اى خانه‌هايى كه گذشت شب و روز آنها را به سختى كهنه و فرسوده ساخته است .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nواقى : مانع . سنگى كه آزار و ناراحتى را بر طرف مىسازد .\r\n\r\nمقصود :\r\nاكنون خداوند متعال ، پيامبر خود را تسليت داده ، مىفرمايد :\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ  : همانطورى كه اينها ترا استهزاء مىكنند ، پيامبران پيشين ، نيز مورد استهزاء واقع مىشدند .\r\n فَأَمْلَيْتُ لِلَّذِينَ كَفَرُوا  : من آنها را مهلت دادم و مدتشان را طولانى ساختم ، تا توبه كنند و بر آنها اتمام حجت شود .\r\n ثُمَّ أَخَذْتُهُمْ فَكَيْفَ كانَ عِقابِ  : سپس آنها را هلاك و عذاب خود را بر آنها نازل كردم . اكنون چگونه است نازل شدن عذاب من ؟ ! جملهء اخير ، براى بيان بزرگى و سختى عذاب است .\r\nبار ديگر خداوند با آنها به بحث پرداخته ، مىفرمايد :\r\n أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ  : آيا آن خداوندى كه تدبير هر نفسى بدست قدرت اوست و حافظ اعمال است و كيفر و پاداش اعمال را مىدهد ، مانند كسى است كه چنين نيست ؟ برخى گويند : يعنى آيا كسى كه رزق و روزى افراد را مى - دهد و آنها را حفظ مىكند و از آنها دفاع مىنمايد ، مثل بتهايى است كه چنين نيستند .\r\nاين جمله ، محذوفى دارد كه قرينهء آن ، جملهء بعد است .\r\n وَ جَعَلُوا لِلَّهِ شُرَكاءَ  : اين كافران بتها را شريك خداوند پنداشتند و در برابر آنها عبادت كردند . در حالى كه از آنها هيچ كارى ساخته نيست .\r\n قُلْ سَمُّوهُمْ  : اى محمد ، به آنها بگو : اگر بتها شريك خدا هستند ، سزاوار صفاتى هستند كه شما بايد آنها را به آن صفات بخوانيد و كارهايى به آنها نسبت دهيد و همچون خداوند ، آنها را خالق ، رازق ، حياتبخش و ميراننده ، بناميد . حاصل اينكه :\r\nبت اگر خدا باشد ، مىتواند روزى ، خلق كند و بنا بر اين مىتوان او را خالق و رازق ناميد .\r\nبرخى گويند : يعنى بتها را به اين صفات بخوانيد ، سپس ملاحظه كنيد كه آيا\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nصفات آنها بر جايز بودن عبادت و خدا دانستن آنها دلالت مىكند ، يا نه ؟\r\nبرخى گويند : يعنى آنها داراى صفاتى نيستند كه استحقاق خداوندى داشته باشند . در حقيقت خداوند مىخواهد آنها را تحقير كند .\r\nحسن گويد : يعنى آنها را نام ببريد كه چه آفريده‌اند ؟ آيا زيانى رسانيده‌اند يا سودى ؟ اين جمله ، شبيه است به :  « أَرُونِي ما ذا خَلَقُوا مِنَ الْأَرْضِ »  ( فاطر 40 : به من نشان دهيد كه آنها از زمين چه آفريده‌اند ؟ )  أَمْ تُنَبِّئُونَهُ بِما لا يَعْلَمُ فِي الْأَرْضِ  : اين جمله ، استفهامى است كه از سابق ، بريده شده است . يعنى بلكه آيا خداوند را بوجود شريكى خبر مىدهيد كه خود او از وجود چنين شريكى خبر ندارد ؟ بنا بر اين شريكى براى او در زمين نيست و اگر بود ، خداوند او را مىشناخت .\r\n أَمْ بِظاهِرٍ مِنَ الْقَوْلِ  : يا اينكه سخنى مجازى و بيهوده مىگوييد كه حقيقتى ندارد . اين معنى از مجاهد ، قتاده و ضحاك است . بنا بر اين مقصود اين است كه :\r\nسخن آنها كلامى است كه حقيقت و باطنى ندارد و فقط الفاظ است .\r\nجبائى گويد : يعنى آيا بر طبق ظاهر كتاب خدا ، بتها را خدا ناميده‌ايد ؟\r\nبدينترتيب خاطر نشان مىكند كه خدا بودن بتها نه دليل عقلى دارد و نه دليلى سمعى .\r\nاكنون به بيان بطلان عقيدهء آنها پرداخته ، مىفرمايد :\r\n بَلْ زُيِّنَ لِلَّذِينَ كَفَرُوا مَكْرُهُمْ  : از اين مطالب در گذر ، شيطان كفر را در نظر آنها آراسته است . بديهى است كه مكر آنها با پيامبر ، چيزى جز كفر نيست . اين معنى از ابن عباس است .\r\nبرخى گويند : يعنى رؤساى متكبر و گردنكش ، دروغ و نيرنگ را در نظر آنها آراسته‌اند .\r\n وَ صُدُّوا عَنِ السَّبِيلِ  : و مردم را از راه حق بازداشتند يا اينكه خود از راه حق و دين خدا بازداشته شدند .\r\n وَ مَنْ يُضْلِلِ اللَّهُ فَما لَهُ مِنْ هادٍ  : آنان كه خداوند گمراهشان كرده است ، رهنمايى\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nندارند . در بارهء ضلالت و هدايت ، مكرراً سخن گفته‌ايم .\r\n لَهُمْ عَذابٌ فِي الْحَياةِ الدُّنْيا  : آنها در زندگى دنيا دچار قتل و اسيرى و دربدرى يا مصيبتها و بيماريها مىشوند .\r\n وَ لَعَذابُ الْآخِرَةِ أَشَقُّ  : عذاب آخرت دشوارتر و سختتر است زيرا دائم و سنگين است .\r\n وَ ما لَهُمْ مِنَ اللَّهِ مِنْ واقٍ  : هيچكس نيست كه آنها را از عذاب خداوند حفظ كند .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\n\r\n[ سوره الرعد ( 13 ) : آيات 35 تا 37 
  ]\r\nمَثَلُ الْجَنَّةِ الَّتِي وُعِدَ الْمُتَّقُونَ تَجْرِي مِنْ تَحْتِهَا الْأَنْهارُ أُكُلُها دائِمٌ وَ ظِلُّها تِلْكَ عُقْبَى الَّذِينَ اتَّقَوْا وَ عُقْبَى الْكافِرِينَ النَّارُ ( 35 ) وَ الَّذِينَ آتَيْناهُمُ الْكِتابَ يَفْرَحُونَ بِما أُنْزِلَ إِلَيْكَ وَ مِنَ الْأَحْزابِ مَنْ يُنْكِرُ بَعْضَهُ قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ إِلَيْهِ أَدْعُوا وَ إِلَيْهِ مَآبِ ( 36 ) وَ كَذلِكَ أَنْزَلْناهُ حُكْماً عَرَبِيًّا وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ ( 37 )\r\n\r\nترجمه :\r\nبهشتى كه بمردم متقى وعده شده و نهرها از زير آن روان است و خوردنى و سايهء آن هميشگى است ، بيمانند است . اين است سر انجام كار اهل تقوى و سر انجام كار كافران ، آتش است . و آنان كه كتاب را بر آنها نازل كرده‌ايم ، به آنچه بر تو نازل شده ، شادند و از احزاب ، كسانى هستند كه منكر بعضى از آن مىشوند . بگو : همانا مأمورم كه خداى يكتا را پرستش كنم و براى او شريك قرار ندهم ، بسوى او دعوت مىكنم و بازگشت من بسوى اوست و همچنين قرآن عربى را بر تو نازل كرديم و اگر بعد از آنكه براى تو اسباب حصول علم فراهم شده است ، هوى و هوسهاى آنها را پيروى كنى ، براى\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nتو از جانب خداوند ، ياور و مراقبى نيست .\r\n\r\nلغت :\r\nانهار : جمع نهر ، مجراى بزرگ آب بر روى زمين . اصل اين كلمه به معناى گسترش است و از همين جاست « نهار » به معناى روز كه نور در آن گسترش مىيابد و « انهرت الدماء » يعنى مجراى خون وسعت يافت . شاعر گويد :\r\n « ملكت بها كفى فانهرت فتقها » \r\nيعنى دستم را به نيزه گرفتم و شكاف آن را گشاد كردم .\r\nاكُل : خوردنى .\r\nاحزاب : جمع حزب .\r\n\r\nاعراب :\r\n مَثَلُ الْجَنَّةِ الَّتِي  : در اين باره چند قول است :\r\n1 - « مثل » مبتدا و خبر آن محذوف است . يعنى « مثل الجنة التي . . . اجل مثل » و مثل يعنى « شبه » .\r\n2 - سيبويه و ابو على فارسى گويند : به تقدير « فيما نقص عليكم مثل الجنة . . . » در اين صورت هم « مثل » مبتدا و خبر آن محذوف است .\r\n3 - « مثل » به معناى صفت و مبتدا است و  « تَجْرِي مِنْ تَحْتِهَا الْأَنْهارُ »  خبر آن است .\r\nچنان كه  « وَ لِلَّهِ الْمَثَلُ الْأَعْلى »  ( نحل 60 : براى خداوند است صفت برتر ) ابو على اين قول را نپسنديده است .\r\n\r\nمقصود :\r\nاز آنجا كه قبلا در بارهء كيفر اهل كفر ، سخن گفته شده است ، اينك در بارهء پاداش اهل ايمان سخن گفته ، مىفرمايد :\r\n مَثَلُ الْجَنَّةِ الَّتِي وُعِدَ الْمُتَّقُونَ  : مقاتل گويد : يعنى بهشتى كه به اهل تقوى وعده داده شده ، بىشباهت و بىمانند است .\r\nحسن گويد : يعنى صورت و صفت آن بهشت ، چنين و چنان است . ابن قتيبه گويد :\r\n« مثل » در اصل به معناى « شبه » و شباهت است و گاهى به معناى صورت و صفت شىء\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nمىآيد . برخى گويند : كلمهء « مثل » در اينجا در كلام اضافه شده و تقدير : « الجنة التي وعد المتقون . . . » است .\r\n تَجْرِي مِنْ تَحْتِهَا الْأَنْهارُ أُكُلُها دائِمٌ وَ ظِلُّها  : بهشتى كه نهرها از زير آن روان است و ميوه‌هاى آن تمام شدنى و سايهء آن زوال پذير نيست و خورشيد ، در سايهء آن اثرى ندارد . اين معنى از حسن است . ابن عباس گويد : يعنى نعمت بهشت با مرگ و آفتهاى ديگر از ميان رفتنى نيست . ابراهيم تيمى گويد : يعنى لذت خوردنيهاى آن هميشه در كام مردم خواهد بود .\r\n تِلْكَ عُقْبَى الَّذِينَ اتَّقَوْا  : چنين بهشتى سر انجام كار كسانى است كه تقوى پيشه كنند .\r\n وَ عُقْبَى الْكافِرِينَ النَّارُ  : و عاقبت كار كافران ، دوزخ است .\r\nاز آنجا كه در بارهء وعده و وعيد اهل تقوى و اهل كفر ، سخن گفته است ، اكنون مىفرمايد :\r\n وَ الَّذِينَ آتَيْناهُمُ الْكِتابَ يَفْرَحُونَ بِما أُنْزِلَ إِلَيْكَ  : مردم مسلمان كه قرآن براى آنها نازل شده است ، به قرآن شادند و افتخار مىكنند .\r\n وَ مِنَ الْأَحْزابِ مَنْ يُنْكِرُ بَعْضَهُ  : يهود و نصارى و مجوس پاره‌اى از حقايق قرآن را كه با احكام دينى خودشان مخالف است ، انكار مىكنند . اين معنى از حسن و مجاهد و قتاده است .\r\nابن عباس گويد : مقصود از كسانى كه كتاب بر آنها نازل شده ، اهل كتاب است كه ايمان آورده‌اند . مثل عبد اللَّه بن سلام و اصحابش . اينان به قرآن شاد شدند و مقصود از احزاب ، سايرين اهل كتاب و مشركين است . وى گويد : عبد اللَّه بن سلام و اصحابش از اينكه نام « رحمان » در قرآن كم آمده بود ناراحت شدند ، با اينكه در تورات به اين نام ، زياد بر مىخوردند . از اينرو خداوند فرمود :  « قُلِ ادْعُوا اللَّهَ أَوِ ادْعُوا الرَّحْمنَ . . . »  ( اسراء 110 : بگو : « اللَّه » را بخوانيد يا « رحمان » را ) آنها از اين سخن شاد شدند و اهل شرك به « رحمان » كفر ورزيدند و گفتند : ما فقط « رحمان يمامه » را مىشناسيم .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nمقصود از احزاب كسانى هستند كه براى دشمنى با پيامبر تشكيل حزب و جمعيت دادند و كسانى كه منكر قسمتى از قرآن شدند ، همانهايى هستند كه « رحمان » را انكار كردند . چنان كه فرمود :  « وَ هُمْ يَكْفُرُونَ بِالرَّحْمنِ »  .\r\n قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ  : بگو : من فقط مأموريت دارم كه خدا را به يگانگى پرستش كنم و ديگرى را در عبادت ، شريك او نسازم .\r\n إِلَيْهِ أَدْعُوا  : من مردم را بسوى خدا دعوت مىكنم تا به يگانگى و صفاتش اقرار كرده ، در برابر عظمتش بكرنش و نيايش پردازند .\r\n وَ إِلَيْهِ مَآبِ  : من بسوى كسى بازگشت مىكنم كه مالك سود و زيانهاست ، زيرا در روز قيامت ، احدى جز او مالك امور نيست هم چنان كه در دنيا نيز چنين است .\r\n وَ كَذلِكَ أَنْزَلْناهُ حُكْماً عَرَبِيًّا  : همانطورى كه براى انبياى پيشين ، به زبان خودشان بر آنها كتاب نازل كرديم ، كتاب ترا به صورت حكمتى عربى بر تو نازل كرديم . بنا بر اين « حكم » به معناى حكمت است . مثل  « آتَيْناهُمُ الْكِتابَ وَ الْحُكْمَ وَ النُّبُوَّةَ »  ( انعام 89 : و آنها را كتاب و حكمت و پيامبرى داديم ) .\r\nبرخى گويند : علت اينكه قرآن را « حكم » ناميده ، اين است كه احكام حلال و حرام در آن است و علت اينكه عربى ناميده ، اين است كه آورندهء آن پيامبر عربى است  وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ  :\r\nاين خطاب به پيامبر است . اما مقصود امت اوست . اهواء ، جمع هوى به معناى تمايل به هوس و شهوت است .\r\nاگر موافق هوى و هوسهاى مردم كافر رفتار كنى ، بعد از آنكه بوسيلهء دلالات و معجزات ، براى تو علمى حاصل شده است كه شبهه‌ها را زايل و بر طرف مىسازد ، ترا ياورى كه از عذاب خدا حفظ كند و نگهدارنده‌اى كه جلو عذاب خداوند را بگيرد ، نخواهد بود  « مِنْ وَلِيٍّ »  در محل رفع و « من » زائده است .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\n\r\n[ سوره الرعد ( 13 ) : آيات 38 تا 40 
  ]\r\nوَ لَقَدْ أَرْسَلْنا رُسُلاً مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً وَ ما كانَ لِرَسُولٍ أَنْ يَأْتِيَ بِآيَةٍ إِلاَّ بِإِذْنِ اللَّهِ لِكُلِّ أَجَلٍ كِتابٌ ( 38 ) يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ ( 39 ) وَ إِنْ ما نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ الْبَلاغُ وَ عَلَيْنَا الْحِسابُ ( 40 )\r\n\r\nترجمه :\r\nپيش از تو پيامبرانى فرستاديم و براى آنها همسران و فرزندانى قرار داديم و هيچ پيامبرى را نسزد كه آيتى نازل كند ، مگر به اذن خداوند . براى هر اجلى كتابى است . خداوند هر چه را بخواهد محو مىكند و هر چه را بخواهد اثبات مىكند و پيش اوست ام الكتاب . و اگر بعضى از آنچه آنها را وعده كرده‌ايم به تو نشان دهيم يا ترا بميرانيم ، همانا بر تو ابلاغ و بر ما كيفر و حساب است .\r\n\r\nقرائت :\r\nيثبت : بصريان و ابن كثير و عاصم « يُثبت » و ديگران « يُثبّت » خوانده‌اند . مفعول اين فعل بقرينهء مفعول « يمحو اللَّه ما يشاء » حذف شده است مثل  « وَ الْحافِظِينَ فُرُوجَهُمْ وَ الْحافِظاتِ وَ الذَّاكِرِينَ اللَّهَ كَثِيراً وَ الذَّاكِراتِ »  ( احزاب 35 : مردانى كه شهوت خود را حفظ مىكنند و زنان ، مردانى كه بسيار به ياد خدا هستند و زنان ) . سيبويه تصور كرده است كه بعضى از عربها فعل دوم را عمل مىدهند نه اول را ، مثل « متى رأيت او قلت زيداً منطلقاً » . كميت گويد :\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n بأى كتاب ام بأية سنة * ترى حبهم عاراً على و تحسب \r\nيعنى : به چه كتاب يا سنتى محبت آنها را براى من ننگ مىپندارى ؟ ! ( در اينجا هم فعل دوم عمل نكرده است ) مقصود از جملهء « يمحو اللَّه ما يشاء و يثبت » شايد اين است كه خداوند احكام و شرايع را بر طبق مصلحت زمان ، نسخ مىكند و تغيير مىدهد .\r\nهر گاه « يثبّت » را به تشديد بخوانيم ، دليل آن  « أَشَدَّ تَثْبِيتاً »  است ( بقره ، 265 ) و هر گاه « يثبت » بدون تشديد بخوانيم ، شاهد آن قول عايشه است : « كان رسول اللَّه اذا صلى صلاة اثبتها » .\r\n\r\nشأن نزول :\r\nابن عباس گويد : مردم پيامبر را سرزنش كردند كه زياد ازدواج مىكند و گفتند : اگر پيامبر بود ، مشاغل پيامبرى او را از ازدواجهاى مكرر باز مىداشت .\r\nاز اينرو خداوند فرمود :  « وَ لَقَدْ أَرْسَلْنا رُسُلًا مِنْ قَبْلِكَ . . . » \r\n\r\nمقصود :\r\n وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  : پيش از تو پيامبرانى فرستاديم و براى آنها زنان و فرزندانى قرار داديم و تعداد آنها بيشتر از تعداد زنها و فرزندان تو بود . سليمان داراى سيصد زن و هفتصد كنيز و داود داراى يكصد زن بود . اين مطلب از ابن عباس است . بنا بر اين نبايد داشتن همسران و فرزندان را بر تو عيب بشمرند .\r\nدر روايت است كه : امام صادق ع اين آيه را قرائت كرد سپس به سينهء خود اشاره كرد و فرمود : به خدا ما ذريهء پيامبريم .\r\n وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ  : هيچ پيامبرى حق ندارد ، آيه‌اى بياورد جز اينكه خداوند به او در اين باره اذن دهد .\r\n لِكُلِّ أَجَلٍ كِتابٌ  : در بارهء اين جمله وجوهى گفته‌اند :\r\n1 - يعنى براى هر مدتى كه مقدر شده ، كتابى است كه آن مدت در آن ثبت است و هيچ آيه‌اى نيست جز اينكه داراى مدتى است كه خداوند در كتابى معين كرده و تابع\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nمصلحت و تدبير اوست . بنا بر اين آيه‌اى كه آنها مىخواستند نازل شود ، تابع ميل و هوس آنها نيست ، بلكه تابع زمانى است كه خداوند بر حسب مصلحت خود معين كرده است . اين وجه از بلخى است .\r\n2 - براى هر امرى كه خداوند مقرر داشته ، كتابى است كه در آنجا ثبت است ، مثل مدت زندگى و مرگ و . . . اين وجه از ابو على جبائى است .\r\n3 - اين عبارت ، مقلوب و معناى آن اين است : براى هر كتابى كه از آسمان نازل مىشود ، مدتى است كه در آن مدت نزول مىيابد . يعنى هر كتابى ، وقتى دارد ، بنا بر اين تورات و انجيل و قرآن هر كدام وقتى دارند .\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  : خداوند هر چه را بخواهد محو و اثبات مىكند و پيش اوست  « أُمُّ الْكِتابِ »  . در بارهء محو و اثبات ، اقوالى است :\r\n1 - ابن عباس و قتاده و ابن زيد و ابن جريح گويند : مقصود احكامى است كه نسخ مىشوند و بجاى آنها احكام جديدى قرار مىگيرد . ابو على فارسى نيز همين قول را اختيار كرده است .\r\n2 - حسن و كلبى و ضحاك - از ابن عباس - و جبائى گويند : مقصود اين است كه از كتاب اعمال مردم ، آنچه مباح است و كيفر ندارد ، محو مىكند و طاعتها و معصيتهايى كه كيفر دارند ، اثبات مىكند .\r\n3 - سعيد بن جبير گويد : يعنى گناهان مؤمنان را بمشيت خود از راه تفضل ، محو مىكند و گناهان مردمى كه ارادهء كيفرشان دارد ، از روى عدالت ، اثبات مىكند .\r\n4 - عمر بن خطاب و ابن مسعود و ابى وائل و قتاده گويند : اين جمله عام است ، بنا بر اين خداوند ، روزى و اجل و سعادت و شقاوت را محو و اثبات مىكند .\r\n « أُمُّ الْكِتابِ »  اصل كتاب است كه در آن حوادث و كائنات ، ثبت شده است . ابو قلابه روايت كرده است كه : ابن مسعود مىگفت : خدايا اگر نام مرا در كتاب اشقيا ثبت كرده‌اى ، نامم را از آنجا محو و در كتاب سعادتمندان اثبات كن ، زيرا تو هر چه خواهى محو مىكنى و هر چه خواهى اثبات مىكنى و اصل كتاب ، پيش تست . نظير همين مطلب ،\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nاز امامان شيعه ( ع ) در دعاهاى ايشان بما رسيده است .\r\nعكرمه از ابن عباس روايت كرده است كه : كتاب محو و كتاب اثبات ، دو كتاب جداگانه هستند و با « ام الكتاب » فرق دارند . از كتاب محو و كتاب اثبات ، مطالب تغيير مىكند . لكن از « ام الكتاب » چيزى تغيير نمىكند . اين مطلب را عمران بن حصين از پيامبر گرامى نيز روايت كرده است .\r\nمحمد بن مسلم از امام باقر ( ع ) روايت كرده است كه : در بارهء شب قدر از او سؤال كردم . فرمود : در اين شب ، خداوند فرشتگان و كاتبان را به آسمان دنيا مىفرستد تا حوادث سال و آنچه بمردم مىرسد ، بنويسند . همهء حوادث ، تابع مشيت الهى هستند .\r\nخداوند برخى را جلو مىاندازد و برخى را عقب . برخى را محو مىكند و برخى را اثبات . اصل كتاب پيش خداوند است .\r\nفضيل مىگويد : از امام باقر ( ع ) شنيدم كه : علم ، دو نوع است : علمى كه خداوند بفرشتگان و پيامبران آموخته و علمى كه در خزانهء غيب الهى است و احدى را بدان دسترسى نيست و هر چه بخواهد در آن ايجاد مىكند .\r\nزراره ، از حمران ، از امام صادق ( ع ) روايت كرده است كه : امور بر دو دسته‌اند :\r\nامورى كه مشروط و متوقف بر شرايط و عوامل هستند و امور حتمى . آنچه مشروط و متوقف است ، بر حسب مشيت الهى قابل تغيير است .\r\n5 - مقصود اين است كه : تنگى رزقها و محنتها و مصائب را در « ام الكتاب » اثبات مىكند ، آن گاه بوسيلهء دعا و صدقه ، آنها را زايل مىسازد . بدينترتيب مىخواهد مردم را به توجه به خدا و دعا و صدقه ، آنها را زايل مىسازد . بدين ترتيب مىخواهد مردم را به توجه به خدا و دعا و صدقه ، تشويق كند .\r\n6 - بوسيلهء توبه ، گناهان را محو و بجاى آنها حسنات ثبت مىكند ، چنان كه مىفرمايد :  « إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ »  ( فرقان 70 : مگر آنان كه توبه كنند و ايمان آورند و عمل صالح كنند كه خداوند زشتىهاى آنها را به نيكى بدل كند ) اين وجه از عكرمه است .\r\n7 - مقصود اين است كه برخى از نسلها را منقرض مىكند و برخى را نگه\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nمىدارد . چنان كه مىفرمايد :  « ثُمَّ أَنْشَأْنا مِنْ بَعْدِهِمْ قَرْناً آخَرِينَ »  ( مؤمنون 31 : سپس بعد از آنها نسل ديگرى ايجاد كرديم ) و  « كَمْ أَهْلَكْنا قَبْلَهُمْ مِنَ الْقُرُونِ »  ( طه 128 :\r\nچه بسيار نسلها كه پيش از آنها هلاك ساختيم ) اين وجه از على ( ع ) است .\r\n8 - سدى گويد : يعنى ماه را محو و آفتاب را اثبات مىكند . چنان كه مىفرمايد :\r\n « فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً »  ( اسراء 12 : آيت شب را محو و آيت روز را روشن ساختيم ) .\r\n« ام الكتاب » لوح محفوظ است كه مطالب آن قابل تغيير و تبدل نيستند .\r\nزيرا كتب ديگر كه در مرتبهء پائين هستند ، دستخوش محو و اثبات مىشوند . بنا بر اين محو و اثبات در كتبى است كه نسخ پذيرند نه در اصل كتاب . اين مطلب از بيشتر مفسران است .\r\nبرخى گويند : ابن عباس از كعب پرسيد : « ام الكتاب » چيست ؟ گفت : خداوند به مخلوقات خويش علم داشت . از اينرو به علم خود خطاب كرد كه « كتاب » باشد و « كتاب » شد .\r\nبرخى گويند : علت اينكه « ام الكتاب » خوانده شده ، اين است كه : آن كتاب ، اصلى است كه در آن نوشته مىشود كه چنين و چنان خواهد شد . هنگامى كه امرى بوقوع رسيد ، در آنجا نوشته مىشود ، كه آنچه نوشته شده بود كه واقع مىشود ، واقع شد . بديهى است كه در اين كار مصلحت و عبرت است براى فرشتگان تا در بارهء آن بينديشند ، زيرا مشاهده مىكنند كه كليهء حوادث جهان با اينكه براى ديگران غير قابل احصاست ، در علم خداوند ، حساب شده و پيش بينى شده‌است .\r\n وَ إِنْ ما نُرِيَنَّكَ بَعْضَ الَّذِي نَعِدُهُمْ  : و اگر برخى از آنچه در بارهء پيروزى مؤمنان و كشته شدن و اسيرى و غارت اموال كافران ، به ايشان وعده كرده‌ايم ، به تو نشان دهيم . . .\r\n أَوْ نَتَوَفَّيَنَّكَ  : يا اينكه پيش از آنكه اين امور را به تو نشان دهيم ، ترا بسوى خود آوريم . . . بدينترتيب نشان مىدهد كه بعضى از آن امور ، در حيات پيامبر و برخى\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nپس از وفات اوست ، بنا بر اين نبايد پيغمبر انتظار داشته باشد كه همهء آن امور در حياتش واقع مىشود و آنها را به چشم خود مىبيند .\r\n فَإِنَّما عَلَيْكَ الْبَلاغُ وَ عَلَيْنَا الْحِسابُ  : همانا بر تو ابلاغ دستورات و اوامر ما و بر ما حساب و كيفر آنهاست . اين كيفر يا در دنياست يا در آخرت .\r\n\r\nدلالت آيه :\r\nاز اين آيه چنين بر مىآيد كه اسلام بر ساير اديان غالب خواهد شد و در حيات پيامبر گرامى و پس از مرگش درخت شوم شرك را ريشه‌كن خواهد كرد .\r\n\r\nنظم آيات :\r\nآيهء اول متصل است به  « لَوْ لا أُنْزِلَ عَلَيْهِ آيَةٌ مِنْ رَبِّهِ »  مىگويد : همانطورى كه پيامبران پيشين بشر بودند ، پيامبر اسلام نيز بشر است و بشر قادر بر نازل كردن آيات نيست مگر به اذن خداوند . اين مطلب از ابو مسلم است . قاضى گويد : نظر به اينكه در بارهء فرستادن پيامبر سخن گفته بود ، بيان مىكند كه پيامبران پيشين هم بشر بودند و اين پيامبر از اين حيث ، با آنها فرقى ندارد . آيهء دوم متصل است به  « لِكُلِّ أَجَلٍ كِتابٌ »  زيرا ظاهر اين است كه هر مكتوبى قابل محو نيست ، از اينرو مىگويد : خداوند هر چه را بخواهد محو و اثبات مىكند ، تا توهم نشود كه حتى با توبه هم معصيت ثابت است .\r\nاين نظر از على بن عيسى است . مجاهد گويد : هنگامى كه آيهء  « وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ »  نازل شد ، قريش به پيامبر گفتند : تو قادر بر كارى نيستى . از اينرو به منظور تهديد آنها اين آيه نازل شد و به آنها گفت كه خداوند در شب قدر ، ارزاق و مصائب مردم را محو و اثبات مىكند . آيهء سوم هم متصل به آيهء دوم است . و مفاد آن ايت است كه آنچه به منظور تهديد ، در آيهء پيش بيان شده است ، در حيات يا پس از مرگ پيامبر ، واقع خواهد شد و اين بشارتى است براى پيامبر . برخى گفته‌اند : نظر به اينكه قبلا بيان كرده بود كه براى هر اجلى كتابى است ، در آيهء سوم بيان كرد كه وقت عذاب آنها نيز - در حيات يا پس از مرگ پيامبر - فرا خواهد رسيد .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\n[ سوره الرعد ( 13 ) : آيات 41 تا 43 
  ]\r\nأَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ ( 41 ) وَ قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً يَعْلَمُ ما تَكْسِبُ كُلُّ نَفْسٍ وَ سَيَعْلَمُ الْكُفَّارُ لِمَنْ عُقْبَى الدَّارِ ( 42 ) وَ يَقُولُ الَّذِينَ كَفَرُوا لَسْتَ مُرْسَلاً قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ ( 43 )\r\n\r\nترجمه :\r\nآيا نمىبينند كه ما زمين را قصد مىكنيم و از اطراف آن مىكاهيم ؟ خداوند حكم مىكند و كسى را نرسد كه حكم او را تعقيب و رد كند . او حسابش سريع است .\r\nپيش از آنها نيز كافران با پيامبران نيرنگ كردند . همهء تدبيرها و مكرها به دست خداست . او بكردار هر كسى آگاه است و كفار خواهند دانست كه سر انجام نيكو از آن كيست ؟ كافران گويند : تو فرستادهء خداوند نيستى . بگو : شهادت خداوند و كسى كه علم كتاب پيش اوست ، ميان من و شما كافى است .\r\n\r\nقرائت :\r\nاهل حجاز و ابو عمرو « و سيعلم الكافر » و ديگران « و سيعلم الكفار » خوانده‌اند .\r\nوجه قرائت اول اين است كه كلمهء « الكافر » مثل « الانسان » عام است و شامل همهء افراد مىشود مثل  « إِنَّ الْإِنْسانَ لَفِي خُسْرٍ »  ( عصر 2 : انسان‌ها در زيانند ) . وجه قرائت جمع اين است كه در مورد ديگر  « وَ سَيَعْلَمُ الَّذِينَ ظَلَمُوا . . . »  ( شعراء 227 : به زودى ستمكاران\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nمىدانند ) فاعل فعل ، جمع آمده و اشكالى هم ندارد .\r\nابو على گويد : « يعلم » متعدى به دو مفعول است و همانطورى كه در مثل  « فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ »  ( انعام 135 : خواهيد دانست كه سر انجام بهشت براى كيست ؟ ) فعل بوسيلهء استفهام معلق شده ، در آيهء مورد بحث نيز بوسيلهء جار و مجرور ، معلق شده است .\r\nدر قرائت غير مشهور « و من عنده علم الكتاب » بكسر ميم و دال « و من عنده علم الكتاب » نيز قرائت شده است . قرائت اول يعنى « و من فضله و لطفه ام الكتاب » كه جار و مجرور خبر و « علم الكتاب » مبتداست و در قرائت دوم ، جار و مجرور متعلق به فعل است .\r\n\r\nلغت :\r\nنقص : كم كردن چيزى از چيزى . در كمى منزلت و مقام نيز استعمال مىشود .\r\nطرف : آخر چيزى . اطراف زمين : نواحى آن .\r\nتعقيب : بازگرداندن چيزى پس از جدا كردن آن . مىگويند : « عقّب العقاب على صيده » ( عقاب بعد از آنكه از شكار خود جدا شده بود ، دوباره به آن حمله كرد . ) مكر : نيرنگ .\r\nشهيد : شاهد ، گواه . البته اين كلمه مبالغه آميز است . شهادت ، اين است كه انسان صحت چيزى را از راه مشاهده ، گواهى كند .\r\n\r\nاعراب :\r\n نَنْقُصُها مِنْ أَطْرافِها  : جملهء حاليه .\r\n لا مُعَقِّبَ لِحُكْمِهِ  : جملهء حاليه .\r\n كَفى بِاللَّهِ  : باء زائده . اين باء براى تأكيد است و اسناد فعل به فاعل را محقق مىسازد .\r\n\r\nمقصود :\r\nاكنون خداوند متعال ، مطلبى را ذكر مىكند كه براى عبرت آموزى اهل\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nكفر ، بسيار مفيد و مؤثر است .\r\n أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها  : آيا نمىبينند كه ما زمين را قصد مىكنيم و از اطراف آن مىكاهيم ؟ در بارهء معناى اين جمله ، اختلاف است :\r\n1 - ابن عباس و قتاده و عكرمه گويند : يعنى آيا كفار نمىبينند كه ما اطراف زمين را بوسيلهء مرگ اهلش كم مىكنيم ؟ در حقيقت اين تعبير مجازى است . مقصود كم - كردن اطراف زمين نيست . بلكه مقصود كم كردن اهل زمين است از اطراف آن . مثل :\r\n « وَ سْئَلِ الْقَرْيَةَ »  ( يوسف 82 : از اهل قريه سؤال كن ) . آيا نمىترسند كه همين عمل كاهش را نسبت به ايشان انجام دهيم ؟\r\n2 - عطا و مجاهد و بلخى گويند : يعنى علما و فقها و برگزيدگان را از اطراف زمين كم مىكنيم . نظير اين مطلب از ابن عباس و سعيد بن جبير و امام صادق ( ع ) نيز نقل شده است . عبد اللَّه بن مسعود مىگفت : مرگ عالم ، رخنه‌اى است در اسلام كه تا شب و روز بر قرار است هيچ چيز آن را جبران نمىكند .\r\n3 - حسن و ضحاك و مقاتل گويند : يعنى ما مسلمانان را كمك مىكنيم تا بفتوحاتى نائل آيند ، در نتيجه اهل كفر ، كم و اهل اسلام زياد مىشوند و بلاد شرك در قلمرو اسلام قرار مىگيرد .\r\nضحاك گويد : يعنى اهل مكه نديدند كه ما بلاد اطراف را براى محمد ( ص ) فتح كرديم ؟ ! زجاج گويد : يعنى آيا مشركين نمىترسند كه سرزمين آنها را نيز مثل سرزمينهاى ديگر براى محمد ( ص ) فتح كنيم ؟ ! اين معنى از ابن عباس نيز روايت شده است . قاضى گويد : اين معنى مناسب‌تر است ، زيرا به وعدهء خداوند در بارهء اظهار و نصرت دين حق ، متصل است .\r\n4 - جبائى گويد : يعنى آيا نديده‌اند كه چگونه آبادىها ويران ، و زندگيها دستخوش مرگ و نيستى و زياديها دستخوش كمى مىگردند ؟ !  وَ اللَّهُ يَحْكُمُ لا مُعَقِّبَ لِحُكْمِهِ  : خداوند حكم مىكند و ميان حق و باطل جدا مىسازد و كسى را نرسد كه حكم او را نقض كند . اين معنى از ابن عباس است و مقصود\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nاين است كه كسى حكم او را براى رد و نقض دنبال نمىكند .\r\n وَ هُوَ سَرِيعُ الْحِسابِ  : خداوند نسبت بكردار بندگان ، سريع الحساب است ، طاعات را پاداش و معصيتها را كيفر مىدهد .\r\nاكنون به اين مطلب مىپردازد كه مكر كافران بوقت نزول عذاب ، مضمحل مىگردد .\r\nاز اينرو فرمود :\r\n وَ قَدْ مَكَرَ الَّذِينَ مِنْ قَبْلِهِمْ  : كفارى كه پيش از اينان بودند ، با مؤمنين به نيرنگ پرداختند و در كفر خود حيله كردند و در تكذيب پيامبران سياست و تدبير به كار بردند .\r\nهمانطورى كه خداوند مكر آنان را باطل كرد ، مكر اينان را نيز باطل خواهد كرد .\r\n فَلِلَّهِ الْمَكْرُ جَمِيعاً  : همهء كارها و تدبيرها براى خداوند است ، بنا بر اين مكر آنان را بخودشان باز مىگرداند و دلائل روشن براى بندگان خود نصب خواهد كرد .\r\nابو مسلم گويد : يعنى خداوند مالك جزاى مكر آنهاست . جبائى گويد : يعنى خداوند عواقب وخيمى بر اثر نيرنگهاى آنان براى آنها فراهم خواهد ساخت .\r\n يَعْلَمُ ما تَكْسِبُ كُلُّ نَفْسٍ  : هيچ يك از كردار نيك و بد انسان بر خداوند مخفى نيست ، زيرا او بهمهء معلومات ، داناست . برخى گويند : يعنى خداوند به نيرنگهاى آنها نسبت به پيامبر آگاه است و همه را باطل و دين خود را آشكار مىكند .\r\n وَ سَيَعْلَمُ الْكُفَّارُ لِمَنْ عُقْبَى الدَّارِ  : در اينجا خداوند آنها را تهديد مىكند كه به زودى خواهند دانست كه سر انجام ، بهشت براى كيست . و اين هنگامى است كه مؤمنين داخل بهشت و كافران داخل جهنم مىشوند . برخى گويند : يعنى كافران خواهند فهميد كه عاقبت پسنديده ، براى شماست يا ايشان و اين هنگامى است كه خداوند دين خود را ظاهر گرداند .\r\n وَ يَقُولُ الَّذِينَ كَفَرُوا لَسْتَ مُرْسَلًا  : مردم كافر ، به تو مىگويند كه تو از جانب خداوند فرستاده نشده‌اى .\r\n قُلْ كَفى بِاللَّهِ شَهِيداً بَيْنِي وَ بَيْنَكُمْ  : بگو : شهادت خداوند در بارهء صدق ادعاى من كافى است ، زيرا براى اثبات نبوت من آيات و دلائلى قرار داده است كه براى اهل\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nانصاف و خرد ، كمترين ترديدى باقى نمىماند .\r\n وَ مَنْ عِنْدَهُ عِلْمُ الْكِتابِ  : در بارهء اين جمله اقوالى است :\r\n1 - حسن و ضحاك و سعيد بن جبير و زجاج گويند : مقصود از كسى كه : علم كتاب پيش اوست ، خداوند است . مؤيد آن قرائت  « مَنْ عِنْدَهُ عِلْمُ الْكِتابِ »  است .\r\n2 - ابن عباس و قتاده و مجاهد و جبائى گويند : مقصود مؤمنان اهل كتاب ، از قبيل عبد اللَّه سلام و سلمان فارسى و تميم دارى است . دستهء اول ، اين قول را نپذيرفته ، گويند :\r\nاين سوره ، مكى است و اينها بعد از هجرت ، مسلمان شده‌اند .\r\n3 - از امام باقر و امام صادق ( ع ) نقل شده كه منظور على ( ع ) و ساير ائمه است .\r\nبريد بن معاويه از امام صادق ( ع ) نقل كرده است كه فرمود : « خداوند ما را قصد كرده است . اول و افضل و برگزيده‌تر ما بعد از پيامبر ، على ( ع ) است » . عبد اللَّه بن كثير روايت كرده است كه آن بزرگوار دست بر سينه گذاشت و فرمود : « به خدا علم كتاب بطور كامل ، پيش ماست » مؤيد آن ، روايت است از شعبى كه گفت : بعد از پيامبر گرامى اسلام ، احدى به كتاب خدا عالم‌تر از على و اولاد صالحش نيستند . عاصم بن ابى النجود از ابى عبد الرحمن سلمى نقل كرده است كه گفت : احدى نديدم كه قرآن را بهتر از على بن ابى طالب قرائت كند . ابو عبد الرحمن نيز از عبد اللَّه مسعود نقل كرده است كه مىگفت :\r\nاگر كسى به قرآن عالمتر از من بود ، به او مراجعه مىكردم . گفتند : على چطور ؟ پاسخ داد : مگر من به على مراجعه و از او استفاده نكرده‌ام ؟\r\n\r\n","description":"","footnote":"","page_name":" 91 ","page_number":93},
  {"content":"\r\n\r\n\r\nسورهء ابراهيم\r\nابن عباس و قتاده و حسن گويند : اين سوره مكى است بجز دو آيهء آن كه در بارهء كشته‌گان بدر نازل شده است :  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً  . . .  وَ بِئْسَ الْقَرارُ »  ( 28 و 29 )\r\n\r\nشمارهء آيات :\r\nبنا بر عدد شامى 55 و بنا بر عدد حجازى 54 و بنا بر عدد كوفى 52 و بنا بر عدد بصرى 51 آيه است ( بموارد اختلاف ، در جاى خود اشاره خواهيم كرد ) .\r\n\r\nفضيلت سوره :\r\nابى بن كعب گويد : پيامبر گرامى اسلام فرمود : هر كس سورهء ابراهيم و حجر بخواند ، ده حسنه به او داده مىشود به اندازهء همه كسانى كه بت‌ها را پرستيده يا نپرستيده‌اند .\r\nعيينة بن مصعب از امام صادق ( ع ) روايت كرده است كه : هر كس سورهء ابراهيم و حجر را در دو ركعت نماز در هر جمعه بخواند ، فقر و جنون و سختى به او نمىرسد .\r\n\r\nتفسير :\r\nخداوند سورهء « رعد » را با اثبات رسالت پيامبر و آسمانى بودن قرآن ، خاتمه داد . اكنون اين سوره را به بيان هدف رسالت و قرآن آغاز كرده ، مىفرمايد :\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n\r\n[ سوره إبراهيم ( 14 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالر كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ ( 1 ) اللَّهِ الَّذِي لَهُ ما فِي السَّماواتِ وَ ما فِي الْأَرْضِ وَ وَيْلٌ لِلْكافِرِينَ مِنْ عَذابٍ شَدِيدٍ ( 2 ) الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ وَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً أُولئِكَ فِي ضَلالٍ بَعِيدٍ ( 3 )\r\nبِسْمِ اللَّهِ الرَّحمن الرّحيْمِ\r\n\r\nترجمه :\r\nكتابى است كه ما بر تو نازل كرديم براى اينكه مردم را به اذن پروردگارشان از تاريكيها ، بسوى نور و به راه خداوند مقتدر و ستوده ، هدايت كنى . خداوندى كه هر چه در آسمانها و زمين است از اوست و واى به حال كافران كه دچار عذابى سخت مىشوند .\r\nآنان كه زندگى دنيا را بر آخرت ترجيح داده ، از راه حق باز مىدارند و در طلب انحراف هستند . آنان در گمراهى دورى هستند .\r\n\r\nتعداد آيات :\r\nبنا بر عدد عراقى سه آيه و بنا بر عدد حجازى و شامى چهار آيه است . « الظلمات و النور » به نظر حجازيان و شاميان ، پايان آيهء اول است .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\nقرائت :\r\nاللَّه الذى : اهل مدينه و شام به رفع و ديگران به جر خوانده‌اند .\r\nجر آن بنا بر اين است كه بدل از « الحميد » باشد ، نه صفت . زيرا اسم صفت واقع نمىشود و كلمهء « اللَّه » بر اثر كثرت استعمال ، به صورت علم در آمده و نام ذات مقدس ربوبى است .\r\nقرائت رفع ، بنا بر اين است كه از سابق منقطع شده باشد . بنا بر اين « الذى » ممكن است خبر و ممكن است صفت باشد و در اين صورت ، خبر ، مقدر است .\r\nدر آيهء :  « قُلْ بَلى وَ رَبِّي لَتَأْتِيَنَّكُمْ عالِمِ الْغَيْبِ »  ( سبا 3 ) اگر  « عالِمِ الْغَيْبِ »  را برفع بخوانيم خبر آن  « لا يَعْزُبُ عَنْهُ »  است و اگر به جر بخوانيم ، صفت خواهد بود و بنا بر اين با آيهء مورد بحث ، مشابه است .\r\nدر آيهء :  « مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ »  ( يس 52 ) نيز ممكن است « هذا » را مبتدا و  « ما وَعَدَ الرَّحْمنُ »  را خبر بگيريم و ممكن است « هذا » را صفت « مرقدنا » بگيريم . در اين صورت  « ما وَعَدَ الرَّحْمنُ »  مبتدا و خبر آن مقدر است .\r\n\r\nلغت :\r\nعزيز : قادرى كه قدرت او ابدى است .\r\nحميد : كسى كه در همه حال پسنديده است .\r\nاستحباب : طلب محبت شيء . محبت ، خواستن منافع محبوب است . گاهى در شهوت و تمايلات نفسانى نيز استعمال مىشود .\r\nبغيه : ابتغاء ، طلب .\r\n\r\nمقصود :\r\n  الر   : در بارهء معانى حروف مقطعه‌اى كه در اوايل سوره‌ها آمده و اقوال مختلفى كه در بارهء آنهاست ، در اول سورهء بقره بحث كرده‌ايم .\r\n  كِتابٌ أَنْزَلْناهُ إِلَيْكَ   : اين كتاب آسمانى كه بوسيلهء جبرائيل بر تو نازل كرده‌ايم ، سحر و شعر نيست .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\n  لِتُخْرِجَ النَّاسَ مِنَ الظُّلُماتِ إِلَى النُّورِ   : تا مردم را از گمراهى به هدايت و از كفر به ايمان آورى .\r\n  بِإِذْنِ رَبِّهِمْ   : و اين كار را به امر پروردگارشان انجام مىدهى . از اين آيه بر مىآيد كه : خداوند از همهء مكلفين ، ايمان مىخواهد زيرا « لام » براى غرض و هدف است نه عاقبت و سرانجام ، زيرا اگر چنين بود بايد همهء مردم اهل ايمان باشند ، در حالى كه چنين نيست . اكنون مقصود از « نور » را بيان كرده ، مىفرمايد :\r\n  إِلى صِراطِ الْعَزِيزِ الْحَمِيدِ   : مردم را از ظلمات كفر به راه خداوند كه منجر به خدا - شناسى حقيقى و پى بردن بقدرت و عظمت و نعمتهاى بيكران او خواهد شد ، هدايت مىكند .\r\n اللَّهِ الَّذِي لَهُ ما فِي السَّماواتِ وَ ما فِي الْأَرْضِ  : خدايى كه مالك تمام موجوداتى است كه در زمين و آسمانهاست و هر گونه تصرفى مىتواند در آنها بكند .\r\n وَ وَيْلٌ لِلْكافِرِينَ مِنْ عَذابٍ شَدِيدٍ  : در اينجا نسبت بكافران اظهار تأسف كرده ، مىگويد : واى به حال كافرانى كه نعمتهاى خداوند را منكر شده ، به يگانگى او اعتراف نمىكنند . اينان دچار عذابى سخت و دشوار خواهند شد .\r\n الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ  : سپس مردم كافر را چنين توصيف مىكند : آنان كه ماندن در اين دار فانى را بر حيات آخرت ، ترجيح مىدهند . كلمهء « على » به همين منظور آمده كه ترجيح آنها دنيا را بر آخرت ، افاده كند . ترجيح آخرت بر دنيا مذمت‌آور است ، زيرا دنيا خانهء انتقال و فنا و آخرت ، خانهء مقام و بقاست .\r\n وَ يَصُدُّونَ عَنْ سَبِيلِ اللَّهِ  : ديگر از صفات كافران اين است كه : ديگران را از پيروى راه حق و خداشناسى باز مىدارند يا اينكه خود را از پيروى راه حق باز مىدارند .\r\n وَ يَبْغُونَها عِوَجاً  : و همچنين بدنبال تغيير راه و كج كردن آن هستند . كلمهء « سبيل » هم ممكن است مذكر باشد و هم مؤنث ، بنا بر اين بازگشت ضمير مؤنث به آن مانعى ندارد .\r\nبرخى گويند : يعنى دنيا را از غير راه آن طلب مىكنند ، چه نعمتهاى خدا از راه طاعت ، بدست مىآيد نه از راه معصيت .\r\n أُولئِكَ فِي ضَلالٍ بَعِيدٍ  : اينها از راه راست منحرف و دور و دچار گمراهى هستند .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\n\r\n[ سوره إبراهيم ( 14 ) : آيات 4 تا 6 
  ]\r\nوَ ما أَرْسَلْنا مِنْ رَسُولٍ إِلاَّ بِلِسانِ قَوْمِهِ لِيُبَيِّنَ لَهُمْ فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ ( 4 ) وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ ( 5 ) وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ وَ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 6 )\r\n\r\nترجمه :\r\nو هيچ پيامبرى را نفرستاديم جز به زبان قومش تا براى مردم احكام دين را بيان كند ، و خداوند هر كه را بخواهد گمراه و هر كه را بخواهد هدايت مىكند و او توانا و حكيم است . ما موسى را با دلائل و معجزاتى فرستاديم كه قومش را از تاريكيها بنور آورد و آنها را به ياد ايام عذاب و نعمت خدا افكند . در اين ياد آورى براى مردم شكيبا و سپاسگزار ، آياتى است . و ياد آور هنگامى كه موسى بقوم خود گفت : ياد آوريد نعمت خدا را بر خويش ، هنگامى كه شما را از آل فرعون - كه شما را عذاب\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nمىكردند و فرزندانتان را مىكشتند و زنانتان را زنده مىگذاشتند - نجات داد و در اينها آزمايش بزرگى است از پروردگارتان .\r\n\r\nتعداد آيات :\r\nبنا بر عدد عراقيان سه آيه و بنا بر عدد ديگران چهار آيه است . اختلاف در كلمهء  « إِلَى النُّورِ »  است .\r\n\r\nلغت :\r\nتذكير : يادآورى كردن .\r\nصبار : كسى كه صبر بسيار دارد .\r\n\r\nاعراب :\r\n أَنْ أَخْرِجْ  : ممكن است « انْ » به معناى « اىْ » و به معناى تفسير باشد . ممكن است همان « ان » باشد كه به افعال وصل مىشود ، جز اينكه در اينجا بر سر فعل امر در آمده و امر به خبر تأويل برده مىشود . مثل « انت الذى فعلت » كه مؤول است به « انت الذى فعل » .\r\n يَسُومُونَكُمْ سُوءَ الْعَذابِ  : جملهء حاليه .\r\n\r\nمقصود :\r\nاكنون اين مطلب را بيان مىكند كه پيامبران را به زبان قومشان مىفرستد ، تا بهتر مقاصد او را در يابند و عذرى براى آنها باقى نماند . از اينرو مىفرمايد :\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ  : هرگز پيامبرى نفرستاده‌ايم كه به زبان قوم خود سخن نگويد ، براى اينكه مردم سخن او را بفهمند و احتياجى بمترجم نداشته باشند . خداوند پيامبر اسلام را بسوى همهء انسانها فرستاد اما به زبان قومش يعنى عرب . چنان كه مىفرمايد :  « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً »  ( سبا 28 : ترا بسوى همهء مردم فرستاديم تا آنها را بشارت دهى و بترسانى ) .\r\nحسن گويد : خداوند بر پيامبر خود منت گذاشت كه او را تنها بسوى قومش نفرستاده ، بلكه مبعوث بسوى همهء انسانهاست . مجاهد نيز چنين گويد . برخى گويند : يعنى همانطورى كه ترا به زبان عربى بسوى عرب فرستاديم تا تو دين را براى\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nآنها و آنها براى مردم بيان كنند ، هر پيامبرى را نيز به زبان قومش فرستاديم تا دين را براى مردم آشكار سازند .\r\n فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ  : سپس جملهء ديگرى را آغاز كرده ، مىفرمايد : هر كه را بخواهد و مستحق كيفر باشد ، گمراه مىكند و هر كه را بخواهد بلطف خود هدايت مىكند . برخى گويند : يعنى نسبت به آنها كه شايستگى دارند لطف مىكند و نسبت به ديگران لطف نمىكند و گمراه مىشوند . بنا بر اين هر كس كه تفكر و تدبر كند ، هدايت مىيابد و خداوند او را استوار مىسازد و هر كس كه اعراض كند ، خداوند او را به حال خود وامىگذارد .\r\n وَ هُوَ الْعَزِيزُ الْحَكِيمُ  : خداوند صاحب قدرت و حكيم است .\r\nهم اكنون در بارهء رسالت موسى ، مىفرمايد :\r\n وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ  :\r\nما موسى را با معجزات و دلائل روشن فرستاديم و به او مأموريت داديم كه قوم خود را از تاريكيها بسوى نور رهنمون شود ، بديهى است كه آنها بوسيلهء دعوت موسى اهل ايمان شده ، از كفر خارج مىشوند ، بنا بر اين عامل خارج شدن آنها از كفر بايمان ، موسى است .\r\n وَ ذَكِّرْهُمْ بِأَيَّامِ اللَّهِ  ، در اين باره اقوالى است :\r\n1 - ابن زيد و بلخى گويند : يعنى به موسى امر كرديم كه قوم خود را به ياد حوادث گذشته و بلاهايى كه گريبانگير امم پيشين شده است بيفكند ، تا آنها بترسند .\r\nمؤيد اين معنى شعر عمرو بن كلثوم است :\r\n و ايام لنا غر طوال * عصينا الملك فيها ان ندينا \r\nيعنى : چه روزگار درخشان طولانى كه پادشاهى عمرو بن منذر را گردن ننهاديم و بدين او در نيامديم ! بنا بر اين ، مقصود ، ايامى است كه خداوند از گرد نفر از ان انتقام گرفته است .\r\n2 - ابن عباس و ابى بن كعب و حسن و مجاهد و قتاده گويند : يعنى آنها را به ياد\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nنعمتهاى خداوند در ساير ايام ، بيفكن . همين معنى از امام صادق ( ع ) نيز روايت شده است .\r\n3 - ابو مسلم گويد : منظور سنتها و افعال خداوند است كه به صورت انعام يا انتقام در ميان بندگان وقوع يافته است . در حقيقت « ايام » زمان وقوع سنن و افعال خداوند هستند . اين قول جامع دو قول سابق است .\r\n إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  : در اين يادآورى براى كسانى كه عادت بصبر دارند و شكر نعمت بجاى مىآورند ، دلائلى روشن است . در اينجا صبر و شكر را جمع كرده است زيرا مؤمن يا گرفتار بلائى است كه صبر مىكند يا برخوردار از نعمتى است كه شكر مىكند ، بنا بر اين صبر و شكر از خصال مؤمنين است ، علاوه بر اين ، هيچ تكليفى خالى از صبر و شكر نيست .\r\n وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ وَ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ  : به ياد آور كه موسى بقوم خود گفت : ياد آوريد هنگامى كه خداوند نعمت خود را شامل حال شما كرد و شما را از آل فرعون - كه عذابتان مىكردند و پسرانتان را سر مىبريدند و زنانتان را به منظور بردگى زنده مىگذاشتند - نجات بخشيد .\r\n وَ فِي ذلِكُمْ بَلاءٌ مِنْ رَبِّكُمْ عَظِيمٌ  : و در اين حوادث ، آزمايش بزرگى بود از جانب خداوند . تفسير اين آيه در سورهء بقره گذشت .\r\nدر سورهء بقره ، يذبحون بدون واو عطف و در اينجا با واو عطف آمده . فراء گويد :\r\nعطف صحيح است زيرا عذاب آنها غير از ذبح بود ، بدون عطف هم صحيح است تا تفسير باشد .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\n\r\n[ سوره إبراهيم ( 14 ) : آيات 7 تا 10 
  ]\r\nوَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ ( 7 ) وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ لَغَنِيٌّ حَمِيدٌ ( 8 ) أَ لَمْ يَأْتِكُمْ نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ إِلاَّ اللَّهُ جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ ( 9 ) قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ يَدْعُوكُمْ لِيَغْفِرَ لَكُمْ مِنْ ذُنُوبِكُمْ وَ يُؤَخِّرَكُمْ إِلى أَجَلٍ مُسَمًّى قالُوا إِنْ أَنْتُمْ إِلاَّ بَشَرٌ مِثْلُنا تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا فَأْتُونا بِسُلْطانٍ مُبِينٍ ( 10 )\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\nترجمه :\r\nو ياد آور هنگامى را كه خداوند اعلام فرمود كه : اگر شكر نعمت‌ها را بجاى آوريد ، بر نعمت‌هاى شما مىافزايم و اگر كفران نعمت كنيد ، عذاب من شديد است .\r\nموسى گفت : اگر شما و همهء كسانى كه در روى زمين هستند ، كفر بورزيد ، خداوند بىنياز و ستوده است . آيا خبر قوم نوح و عاد و ثمود كه در گذشته مىزيسته‌اند و كسانى كه بعد از آنها آمده‌اند و جز خدا كسى از حال آنها خبر ندارد ، به شما نرسيده است ؟\r\nپيامبران با دلائل روشن ، نزد آنها آمدند و آنها دست‌ها را در دهان‌هاى خويش كردند و گفتند : ما منكر رسالت شمائيم و در بارهء آنچه ما را به آن دعوت مىكنيد ، در شك هستيم و احتمال سوء نيت ، در بارهء شما مىدهيم . پيامبرانشان گفتند : آيا در بارهء خداوندى كه آفريدگار آسمان‌ها و زمين است ، شكى است ؟ خداوند شما را دعوت مىكند كه گناهان‌تان را بيامرزد و تا مدتى معين شما را مهلت دهد . گفتند : شما نيز بشرى مثل ما هستيد كه مىخواهيد ما را از آنچه پدرانمان پرستش مىكردند ، بازداريد .\r\nبنا بر اين دليلى روشن براى ما بياوريد .\r\n\r\nتعداد آيات :\r\nبر حسب شمارش كوفيان ، چهار آيه و بر حسب شمارش ديگران پنج آيه و اختلاف در  « قَوْمِ نُوحٍ وَ عادٍ وَ ثَمُودَ »  است . كوفيان اينجا را خاتمهء آيه ندانسته و ديگران دانسته‌اند .\r\n\r\nلغت :\r\nتأذن : اعلام . « آذن و تأذن » نظير « اوعد و توعد » داراى يك معنى هستند .\r\nشاعر گويد :\r\n آذنتنا ببينها اسماء * رب ثاو يمل منه الثواء \r\nيعنى : اسماء اعلام كرد كه او قصد دارد از ما جدا گردد ، بسا مقيمى كه از اقامت خود به تنگ آمده است .\r\nنبأ : خبر از يك حادثهء بزرگ . « نبّأ اللَّه محمداً » يعنى خداوند محمد را به پيامبرى\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nبرگزيد و او را از اسرار غيبى خبر داد . « تنبأ مسيلمة الكذاب » يعنى مسيلمه ادعاى نبوت كرد .\r\nريب : پليدترين شكها را گويند و « مريب » كسى است كه تهمت و افترا ببندد و در نتيجه در مردم ايجاد شك و ترديد كند .\r\n\r\nاعراب :\r\n قَوْمِ نُوحٍ وَ . . .  : بدل از  « الَّذِينَ مِنْ قَبْلِكُمْ »  .\r\nفاطر : مجرور صفت « اللَّه » .\r\n مِنْ ذُنُوبِكُمْ  : « من » براى تبعيض و بقولى زائده است . سيبويه گويد : « من » در جملهء مثبت ، زائده واقع نمىشود .\r\n\r\nمقصود :\r\nدر آيات پيش ، در پيرامون نعمتهاى الهى سخن گفته شد ، اكنون در بارهء وظيفهء شكر گزارى و فوايد آن و مضرات كفران نعمت ، سخن مىگويد :\r\n وَ إِذْ تَأَذَّنَ رَبُّكُمْ  : حسن و بلخى گويند : يعنى به ياد آورد هنگامى كه خداوند اعلام فرمود . ابن عباس گويد : يعنى هنگامى كه خداوند به شما فرمود . جبائى گويد :\r\nيعنى هنگامى كه خداوند شما را خبر داد .\r\n لَئِنْ شَكَرْتُمْ لَأَزِيدَنَّكُمْ  : اگر در برابر نعمتهاى من سپاسگزار باشيد ، بر نعمتهاى شما مىافزايم .\r\n وَ لَئِنْ كَفَرْتُمْ إِنَّ عَذابِي لَشَدِيدٌ  : و اگر منكر نعمتهاى من شويد ، عذاب من براى كسانى كه منكر شوند ، سخت است . امام صادق ( ع ) فرمود : از اين آيه برمىآيد كه هر بنده‌اى كه به او نعمتى عطا شد و به قلب خود به آن نعمت اقرار و خداوند را به زبان خود ، ستايش كرد ، سخنش به پايان نمىرسد ، جز اينكه خداوند فرمان دهد كه بر نعمت او افزوده شود .\r\n وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ لَغَنِيٌّ حَمِيدٌ  :\r\nموسى چنين گفت : اگر شما و همهء كسانى كه در روى زمين هستند منكر نعمت -\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nهاى خداوند شويد ، به خداوند زيان نمىرسانيد . ضرر اين كار ، دامنگير خود شما مىشود و سزاوار كيفر خواهيد شد ، زيرا خداوند از شكر شما بىنياز و در كارهاى خود ستوده است .\r\nممكن است منظور از كفر نعمت ، تشبيه خداوند به خلق يا رد حكمش يا مخالفت با يكى از پيامبرانش باشد ، زيرا خداوند در همهء اين امور ، بوسيلهء دلائل روشن ، مردم را مورد تنعم قرار داده و دقت در آن دلائل را مستلزم پاداش فراوان معرفى كرده است . پس دقت نكردن در آن دلائل و انكار آنها كفران نعمت است .\r\n أَ لَمْ يَأْتِكُمْ  : برخى گويند : اين خطاب ، متوجه امت پيامبر ماست كه آنها را متوجه سرگذشت مردم گذشته مىكند . برخى گويند : اين جمله هم تتمهء گفتار موسى ( ع ) است ، كه قسمتى از آن در آيهء پيش ، بيان شد .\r\n نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ إِلَّا اللَّهُ  :\r\nآيا اخبار قوم نوح و عاد و ثمود و اقوامى كه بعد از آنها آمده‌اند و تفصيل سرگذشت و تعداد و اعمال و كيفر آنها را جز خداوند نمىداند ، به شما نرسيده‌است ؟\r\nابن انبارى گويد : خداوند اقوامى از عرب و غير عرب را به هلاكت رسانيد ، در نتيجه اخبار و آثار آنها از ميان رفت ، بنا بر اين احدى جز خداوند از حال آنها خبر ندارد .\r\nابن مسعود هر گاه اين آيه را مىخواند ، مىگفت : نسابه‌ها دروغگو هستند .\r\nبرخى گفته‌اند : پيامبر اسلام در نسبت خود به اجداد ، از معد بن عدنان تجاوز نمىكرد .\r\nبنا بر اين جملهء  « وَ الَّذِينَ مِنْ بَعْدِهِمْ لا يَعْلَمُهُمْ إِلَّا اللَّهُ »  مبتدا و خبر است .\r\n جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ  : اقوامى كه پيامبران خدا براى ايشان ، دلائل روشن و احكام حلال و حرام آوردند و آنها زير بار نرفتند .\r\nدر بارهء معناى جملهء اخير ، اقوالى است :\r\n1 - ابن مسعود و ابن عباس و جبائى گويند : يعنى از شدت خشم انگشت‌ها را به دندان مىگرفتند ، زيرا تحمل گفتار پيامبران براى آنها دشوار بود .\r\n2 - حسن و مقاتل گويند : يعنى دست‌هاى خود را در دهان انبيا مىكردند ، تا\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nآنها را تكذيب و گفتار آنها را رد كنند . بنا بر اين ضمير « ايديهم » به كفار و ضمير « افواههم » به انبيا بر مىگردد . گويى آنها هنگامى كه سخن پيامبران را مىشنيدند ، با دست‌هاى خود به دهان آنها اشاره مىكردند ، تا آنها را ساكت كنند .\r\n3 - كلبى گويد : يعنى دستها را بر دهان خود مىگذاشتند و بدينوسيله به پيامبران اشاره مىكردند كه ساكت شوند و از دعوت آنها خوددارى كنند . ما هم هر گاه بخواهيم كسى را ساكت كنيم ، همين كار را انجام مىدهيم . بنا بر اين هر دو ضمير به كفار بر مىگردد .\r\n4 - هر دو ضمير به پيامبران بر مىگردد و منظور اين است كه آنها دست پيامبران را مىگرفتند و بر دهانشان مىگذاشتند ، تا ساكت شوند و سخنشان قطع شود . پيامبران هم از هدايت آنها مأيوس شده ، سكوت مىكردند .\r\nاينها همه ، بنا بر اين است كه : « ايدى » و « افواه » حمل بر معناى حقيقى شوند .\r\nكسانى كه حمل بر معانى مجازى كرده‌اند ، نيز در بارهء آن اختلاف كرده‌اند : برخى گفته‌اند منظور از « ايدى » دلائلى است كه پيامبران بر زبان مىآوردند و مقصود اين است كه : دلائل آنها را بدهانشان باز مىگرداندند و استماع نمىكردند . مجاهد و قتاده گويند : يعنى گفتار پيامبران را رد و تكذيب مىكردند . ابو عبيده و اخفش گويند :\r\nيعنى امر خدا را ترك و از قبول آن خوددارى مىكردند . قتيبى گويد : شنيده نشده است كه عرب از اين تعبير ، ترك امر را اراده كند . بلكه مقصود اين است كه آنها از روى خشم و غضب ، دستها را بدندان مىگرفتند . چنان كه شاعر گويد :\r\n « يردون فى فيه عشر الحسود » \r\nيعنى : آنها چنان حسود را به خشم مىآورند كه ده انگشت خود را بدندان مىگيرد . شاعر ديگرى گويد :\r\n قد افنى انامله ازمه * فاضحى يعض على الوظينا \r\nيعنى : از شدت غضب ، انگشتان خود را آن قدر گزيد كه همه را از بين برد و حالا پشت دست و ذراع را دندان مىگيرد ! مجاهد گويد : يعنى پندها و اندرزهاى حكيمانهء انبيا را رد مىكردند . بنا بر اين « فى » به معناى « باء » است . فراء گويد : برخى چنين گفته‌اند :\r\n\r\n","description":"","footnote":"","page_name":" 104 ","page_number":106},
  {"content":"\r\n\r\n و ارغب فيها عن لقيط و رهطه * و لكننى عن سنبس لست ارغب \r\nيعنى : بدخترم از لقيط و قبيله‌اش اعراض مىكنم . لكن از قبيلهء « سنبس » اعراض نمىكنم . ( در اينجا « فيها » يعنى « بها » )  وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ  : و گفتند : ما منكر رسالت شما هستيم و در دين شما شك داريم و احتمال مىدهيم كه شما از اين راه در صدد بدست آوردن رياست و مقام هستيد و دروغ مىگوئيد .\r\n قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ  : در اين هنگام پيامبران به ايشان گفتند : آيا با وجود دلائل بسيار بر توحيد ذات و صفات ، در بارهء خداوندى كه آفريدگار و پديد آورندهء آسمانها و زمين است ، ترديدى است ؟ بديهى است كه احدى جز خداوند ، بر اين كارها قدرت ندارد ، بنا بر اين لازم است كه به يكتايى پرستيده شود و ديگرى كه بر اختراع اجسام ، قدرتى ندارد ، پرستيده نشود .\r\n يَدْعُوكُمْ لِيَغْفِرَ لَكُمْ مِنْ ذُنُوبِكُمْ  : خداوند شما را دعوت به ايمان مىكند ، تا به شما سود برساند ، نه زيان . مقصود از  « مِنْ ذُنُوبِكُمْ »  اين است كه برخى از گناهان شما را بيامرزد ، زيرا خداوند گناه شرك را نمىآمرزد . جبائى گويد : درست است كه « من » براى تبعيض است ، لكن در معناى آن توسعه داده شده و مقصود ، آمرزش همهء گناهان است .\r\n وَ يُؤَخِّرَكُمْ إِلى أَجَلٍ مُسَمًّى  : خداوند شما را تا وقت مرگ مهلت مىدهد و كيفر شما را موكول به بعد از مرگ مىكند .\r\n قالُوا إِنْ أَنْتُمْ إِلَّا بَشَرٌ مِثْلُنا تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا  : به پيامبران خود مىگفتند : شما هم بشرى هستيد مثل ما و مىخواهيد ما را از پرستش بتها - كه كار نياكان‌مان بوده است - بازداريد .\r\n فَأْتُونا بِسُلْطانٍ مُبِينٍ  : بنا بر اين براى اثبات مدعاى خود و ابطال راه و رسم ما بايد دلائل روشنى نشان دهيد و بياوريد .\r\nعلت اينكه : چنين مىگفتند ، اين است كه معتقد بودند كه معجزات پيامبران معجزه\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nنيست و دلالتى ندارد . برخى گويند : آنها معجزات ديگرى مىخواستند .\r\n\r\nدلالت آيه :\r\nاز اين آيه ، برمىآيد كه خداوند ، ارادهء كفر و شرك نمىكند ، بلكه ارادهء خير و ايمان مىكند و اينكه پيامبران را بسوى كفار فرستاده است ، تا ايمان آورند و اين از راه رحمت و تفضل و انعام است نسبت به آنها . شاهد اين مطلب ، جملهء  « يَدْعُوكُمْ لِيَغْفِرَ لَكُمْ »  است .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\n\r\n[ سوره إبراهيم ( 14 ) : آيات 11 تا 12 
  ]\r\nقالَتْ لَهُمْ رُسُلُهُمْ إِنْ نَحْنُ إِلاَّ بَشَرٌ مِثْلُكُمْ وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ وَ ما كانَ لَنا أَنْ نَأْتِيَكُمْ بِسُلْطانٍ إِلاَّ بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 ) وَ ما لَنا أَلاَّ نَتَوَكَّلَ عَلَى اللَّهِ وَ قَدْ هَدانا سُبُلَنا وَ لَنَصْبِرَنَّ عَلى ما آذَيْتُمُونا وَ عَلَى اللَّهِ فَلْيَتَوَكَّلِ الْمُتَوَكِّلُونَ ( 12 )\r\n\r\nترجمه :\r\nپيامبرانشان گفتند : ما هم جز بشرى مانند شما نيستيم . لكن خداوند بر هر بنده‌اى كه بخواهد ، منت مىگذارد و ما را نرسد كه جز به اذن خدا براى شما دليل و معجزه‌اى بياوريم و بايد مردم مؤمن به خدا توكل كنند . و ما را نرسد كه به خدا توكل نكنيم ، حال آنكه راه را به ما نشان داده است . ما در برابر آزارهاى شما صبر مىكنيم و بايد مردم متوكل به خدا توكل كنند .\r\n\r\nمقصود :\r\nاكنون خداوند متعال به نقل جواب پيامبران به كفار پرداخته ، مىفرمايد :\r\n قالَتْ لَهُمْ رُسُلُهُمْ إِنْ نَحْنُ إِلَّا بَشَرٌ مِثْلُكُمْ  : پيامبرانشان به آنها گفتند : ما از لحاظ شكل و هيأت ، مثل شما بشريم و فرشته نيستيم « 1 » .\r\n\r\n\r\n","description":"","footnote":"\r\n( 1 ) -\r\n همسرى با انبيا برداشتند * اوليا را همچو خود پنداشتند \r\n","page_name":" 107 ","page_number":109},
  {"content":"\r\n\r\n وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ  : لكن خداوند بهربنده‌اى كه بخواهد منت مىگذارد و او را به پيامبرى مبعوث مىكند و همراه معجزات ، براى ارشاد مردم او را مأمور مىسازد . اكنون خداوند بر ما نيز منت‌گذارده و ما را برسالت آسمانى برگزيده است .\r\n وَ ما كانَ لَنا أَنْ نَأْتِيَكُمْ بِسُلْطانٍ إِلَّا بِإِذْنِ اللَّهِ  : و ما را نرسد كه براى اثبات مدعاى خود دليل و معجزه‌اى براى شما آوريم جز به امر خدا .\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  : مردمى كه خدا را تصديق و پيامبرانش را مىپذيرند ، بايد به خدا توكل كنند .\r\n وَ ما لَنا أَلَّا نَتَوَكَّلَ عَلَى اللَّهِ  : هر گاه ما به خدا توكل نكنيم و امور خود را به او واگذار نكنيم چه خواهيم داشت ؟ ! بنا بر اين « ما » براى استفهام است . برخى گويند :\r\nيعنى هر گاه به خدا توكل و اعتماد نكنيم ، عذرى نخواهيم داشت . بنا بر اين « ما » براى نفى است . اگر چه بازگشت استفهام نيز به نفى است .\r\n وَ قَدْ هَدانا سُبُلَنا  : با اينكه خداوند راه توكل را به ما نشان داده است . برخى گويند : يعنى ما را به راه ايمان هدايت و بر معرفت خود راهنمايى كرده و براى عبادت ، توفيق بخشيده و از آلايش شرك ، پاك ساخته و ضامن شده است كه ما را از پاداش فراوان خود برخوردار سازد . بنا بر اين مقصود اين است كه : هر گاه ما اهل هدايت باشيم ، سزاوار نيست كه به خدا توكل نكنيم .\r\n\r\n\r\n","description":"","footnote":"\r\n ( گفته ما اينك بشر ايشان بشر * ما و ايشان بستهء خوابيم و خور \r\n اين ندانستند ايشان از عمى * هست فرقى در ميان بى منتهى \r\n هر دو گون زنبور خورند از محل * ليك زان شد نيش و زان ديگر عسل \r\n هر دو گون آهو گيا خوردند و آب * زين يكى سرگين شد و زآن مشك ناب \r\n هر دو نى خوردند از يك آب خور * اين يكى خالى و آن پر از شكر \r\n صد هزاران اين چنين اشباه بين * فرقشان هفتاد ساله راه بين \r\n اين خورد گردد پليدى زآن جدا * آن خورد گردد همه نور خدا \r\n اين خود زايد همه بخل و حسد * و آن خورد زايد همه نور احد \r\n","page_name":" 108 ","page_number":110},
  {"content":"\r\n\r\n وَ لَنَصْبِرَنَّ عَلى ما آذَيْتُمُونا  : و ما بر آزار و اذيت شما صبر مىكنيم ، زيرا خداوند ما را در برابر تعديات شما يارى خواهد كرد .\r\n وَ عَلَى اللَّهِ فَلْيَتَوَكَّلِ الْمُتَوَكِّلُونَ  : خداوند متعال ، اين مطلب و نظائر آن را در قرآن كريم براى پيامبر گرامى اسلام نقل مىكند ، تا به پيامبران پيشين تأسى كند و در برابر آزار و اذيتهاى مشركين ، صبر و توكل داشته باشد .\r\nواقدى روايت مىكند كه پيامبر فرمود : هر گاه « كيك » شما را اذيت كند ، قدح آبى برگيريد و هفت بار آيهء  « وَ ما لَنا أَلَّا نَتَوَكَّلَ عَلَى اللَّهِ . . . »  بر آن بخوانيد و بگوييد :\r\nاگر به خداوند ايمان داريد ، دست از اذيت ما برداريد ، سپس آب را در اطراف بستر خود بپاشيد كه آن شب را راحت مىخوابيد .\r\n\r\n","description":"","footnote":"","page_name":" 109 ","page_number":111},
  {"content":"\r\n\r\n\r\n[ سوره إبراهيم ( 14 ) : آيات 13 تا 18 
  ]\r\nوَ قالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ ( 13 ) وَ لَنُسْكِنَنَّكُمُ الْأَرْضَ مِنْ بَعْدِهِمْ ذلِكَ لِمَنْ خافَ مَقامِي وَ خافَ وَعِيدِ ( 14 ) وَ اسْتَفْتَحُوا وَ خابَ كُلُّ جَبَّارٍ عَنِيدٍ ( 15 ) مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ ( 16 ) يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ ( 17 )\r\nمَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ ( 18 )\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n\r\nترجمه :\r\nكافران به پيامبران خويش گفتند : شما را از زمين خويش بيرون مىكنيم ، جز اينكه بكيش ما باز گرديد . خداوند به ايشان وحى كرد كه ستمكاران را هلاك مىكنيم و شما را پس از ايشان در زمين سكونت مىدهيم . اين است پاداش كسى كه از مقام من و وعيد من بترسد و آنان از خداوند طلب فتح كردند و هر جبار معاندى ، نوميد است .\r\nاز پس او جهنمى است كه از آب چركين به او مىدهند . كه مىنوشد ولى از شدت تنفر نزديك است كه ننوشد و مرگ ، او را از هر جا ، فرا مىرسد و نمىميرد و از پس او عذابى سخت است . مثل آنان كه به پروردگارشان كافر شدند اعمالشان مثل خاكسترى است كه در روز تندباد ، به اطراف پراكنده شود . آنها قادر نيستند كه از كردار خود ، چيزى به كف آورند . اين است گمراهى دور از راه صواب .\r\n\r\nقرائت :\r\nو استفتحوا : در قرائت غير مشهور از ابن عباس و مجاهد و ابن محيصن ، به كسر تاء آمده است . اگر بفتح تاء خوانده شود يعنى : طلب فتح كردند و اگر بكسر تاء خوانده شود ، فعل امر و عطف بر « فاوحى » است به تقدير « و قال لهم استفتحوا » يعنى : از خدا براى پيروزى بر آنها يارى بخواهيد . چنان كه در حديث است\r\n« كان ( ص ) يستفتح بصعاليك المهاجرين »\r\nيعنى : پيامبر بوسيلهء تودهء مهاجرين پيروزى بدست مىآورد .\r\nبرخى گويند : يعنى آنها را جلو مىانداخت و كار خود را با ايشان آغاز مىكرد .\r\nعلت اينكه قاضى را « فتاح » گفته‌اند ، اين است كه در حق را مىگشايد .\r\nفى يوم عاصف : در قرائت غير مشهور ، ابن ابى اسحاق ، به اضافهء « يوم » به « عاصف » قرائت كرده است و معناى آن « فى يوم ريح عاصف » است كه موصوف حذف و صفت بجاى آن نشسته است . در قرائت مشهور نيز « عاصف » به معناى باد سخت است .\r\n\r\nلغت :\r\nاستفتاح : طلب فتح و پيروزى .\r\nخيبت : رستگار نشدن . ضد « نجاح » يعنى رستگار شدن .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nجبر : طلب برترى مقام ، به حدى كه در وصف نگنجد . هر گاه انسان را « جبار » گويند ، ذم و هر گاه خدا را « جبار » گويند ، مدح است ، زيرا علو مقام او در حدّ اعلاست .\r\nعنيد : مبالغهء « عاند » و « عاند » كسى است كه از قبول حق با علم به آن امتناع ورزد . شاعر گويد :\r\n اذا انزلت فاجعلانى وسطاً * انى كبير لا اطيق العندا \r\nيعنى : هنگامى كه فرود آمدم مرا در ميان قرار دهيد ، كه من بزرگم و طاقت عناد ندارم .\r\nوراء : پشت ، خلف . گاهى اين كلمه به معناى جلو آيد . شاعر گويد :\r\n ا يرجو بنو مروان سمعى و طاعتى * و قومى تميم و الفلاة ورائيا \r\nيعنى : آيا بنى مروان اميدوارند كه من فرمان آنها را بشنوم و آنها را اطاعت كنم ، حال آنكه قوم من تميم و بيابان جلو من است .\r\nزجاج گويد : « وراء » چيزى است كه از نظر انسان پنهان باشد و از اضداد ، يعنى جهات ششگانه نيست . نابغه گويد :\r\n حلفت و لم اترك لنفسى ريبة * و ليس وراء اللَّه للمرء مذهب \r\nيعنى : سوگند ياد كردم و براى خود ترديدى باقى نگذاشتم و نيست براى انسان روشى كه از خداوند پوشيده باشد .\r\nصديد : چركى كه از زخم آيد . اين كلمه ، بيان است براى آبى كه نوشابهء اهل جهنم است و از اينرو مجرور شده است .\r\nتجرع : كم كم و بطور مداوم نوشيدن .\r\nاساغه : جارى كردن نوشيدنى در گلو .\r\nاشتداد : سريع كردن حركت با تمام نيرو .\r\nعاصف : باد سخت . اين كلمه صفت « يوم » قرار گرفته زيرا در « يوم » واقع مىشود . مثل « ليل نائم » و « يوم ماطر » يعنى شب خوابيده و روز بارنده . ممكن است به معناى « يوم عاصف ريحه » باشد . يعنى : روزى كه باد آن سخت است .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\n\r\nاعراب :\r\n أَوْ لَتَعُودُنَّ  : « او » به معناى « الّا » است .\r\n لا يَكادُ  : فراء گويد : اين كلمه هم در مورد آنچه واقع مىشود و هم در مورد آنچه واقع نمىشود ، به كار مىرود . اول مثل  « لا يَكادُ يُسِيغُهُ »  و دوم مثل  « لَمْ يَكَدْ يَراها »  يعنى :\r\nنديد او را .\r\n مَثَلُ الَّذِينَ كَفَرُوا  : به تقدير : فيما يتلى عليكم مثل الذين كفروا . . . » بنا بر اين « مثل » مبتداست و ممكن است « مثل » زايد و تقدير آن « الذين كفروا بربهم . . . » باشد ، بنا بر اين « الذين » مبتداست .\r\nاعمالهم : بدل از ( الذين ) .\r\nكرماد : خبر .\r\n\r\nمقصود :\r\n وَ قالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا  :\r\nكافران گفتند : ما شما را از سرزمين‌هاى خود اخراج مىكنيم . مگر اينكه شما هم به اديان و مذاهب ما بازگرديد .\r\n فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ  : خداوند به پيامبران خود وحى كرد كه : ما اين ستمكاران كافر را هلاك خواهيم كرد ، زيرا آنان از اخلاق و رفتار قوم خود به ستوه آمده بودند .\r\n وَ لَنُسْكِنَنَّكُمُ الْأَرْضَ مِنْ بَعْدِهِمْ  : پس از هلاك آنها شما را در سرزمين آنها جاى مىدهيم . يعنى : شما صبر كنيد كه دشمنتان را هلاك مىكنم و سرزمين آنها را به شما مىسپارم . در حديث است كه : « هر كس همسايه را بيازارد ، خداوند خانه‌اش را به همسايه واگذار مىكند » .\r\n ذلِكَ لِمَنْ خافَ مَقامِي  : اين رستگارى نصيب كسى مىشود كه از حساب و كيفر ، در پيشگاه الهى بترسد . در اينجا « مقام » را به خداوند اضافه مىكند ، زيرا ايستادن مردم در پيشگاه خداوند ، به امر اوست .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\n وَ خافَ وَعِيدِ  : و آنان كه از عقاب من بترسند .\r\nدر اين آيه ، از زبان آنها نقل كرد كه مىگفتند : « مگر اينكه شما هم به اديان و مذاهب ما بازگرديد » . اين جمله مستلزم اين است كه پيامبران ، قبلا به دين آنها بوده ، سپس بازگشته‌اند ، از اينرو به آنها مىگويند : اگر مجدداً به دين ما باز گرديد ، به شما كارى نداريم و از سرزمين خود اخراج نمىكنيم . لكن بديهى است كه پيامبران ، هرگز به دين باطل ، گروش پيدا نكرده‌اند . بنا بر اين ، اين مطلب ، بنا بر توهم خود آنها بود كه گمان مىكرده‌اند پيامبران ، در اول به دين آنها بوده و نشو و نماى ايشان با آن دين ، آغاز شده است .\r\n وَ اسْتَفْتَحُوا  : مجاهد و قتاده گويند : يعنى پيامبران از خداوند طلب مىكردند كه آنها را يارى كند ، تا بر دشمن فاتح و پيروز گردند . جبائى گويد : فتح به معناى حكم و فتاح به معناى حاكم و مقصود اين است كه : آنها از خداوند مىخواستند كه ميان آنها و امت‌هاى ايشان حكم كنند .\r\n وَ خابَ كُلُّ جَبَّارٍ عَنِيدٍ  : و مردم متكبر و معاند كه از حق دورى مىكنند ، زيانكارند . برخى گويند : يعنى كفار ، هم بوسيلهء تكذيب پيامبران مىخواستند بر آنها پيروز گردند .\r\n مِنْ وَرائِهِ جَهَنَّمُ  : زجاج گويد : يعنى جهنم پيش روى چنين اشخاصى است و در عين اينكه زيانكارند ، گرفتار جهنم خواهند شد . برخى گويند : يعنى جهنم ، پشت سر اين اشخاص است . اگر چه در حقيقت ، جهنم در جلو ايشان است ، نه پشت سر ، لكن در مورد زمان آينده ، مانعى ندارد كه زمانى كه در پيش است ، بعد و عقب ناميده شود ، زيرا زمان تدريجاً مىآيد و به انسان مىرسد ، هم چنان كه آنچه از دنبال انسان مىآيد ، چنين است .\r\n وَ يُسْقى مِنْ ماءٍ صَدِيدٍ  : و از چركها و خون و جراحت‌هايى كه از دستگاه تناسلى زن‌هاى بدكار ، در آتش جهنم جارى مىشود ، مىنوشند . چنان كه از امام صادق ( ع ) نقل شده است . اكثر مفسران گويند : رنگ آن مثل رنگ آب و طعم آن مثل\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nطعم خون و جراحت است .\r\nابو امامه از پيامبر گرامى اسلام در بارهء اين جمله ، روايت كرده است كه فرمود :\r\nاين آب را به آنها نزديك مىسازند و آنها از آن متنفرند . همين كه به دهانشان مىرسد ، صورتشان گداخته مىشود و پوست سرشان در آن مىريزد . همين كه نوشيدند ، امعاى آنها متلاشى و از آنها دفع مىشود . چنان كه خداوند مىفرمايد :  « وَ سُقُوا ماءً حَمِيماً فَقَطَّعَ أَمْعاءَهُمْ »  ( محمد 15 : آب داغ به آنها نوشانيده مىشود و امعاى آنها پاره مىشود ) و نيز مىفرمايد :  « وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ »  ( كهف 29 : و اگر استغاثه كنند ، با آبى پاسخ آنها مىدهند كه همچون چرك و جراحت است و صورتها را بريان مىكند ) .\r\nدر حديث است كه پيامبر گرامى اسلام فرمود : « كسى كه شراب بنوشد تا چهل روز نمازش پذيرفته نمىشود و اگر بميرد ، در حالى كه چيزى از شراب در شكمش باشد ، خداوند حق دارد كه از عصارهء چرك‌هاى اهل جهنم به او بنوشاند . اين عصاره ، چرك هاى اهل جهنم و موادى است كه از دستگاه تناسلى زناكاران خارج مىشود . اين مواد را در ديگ‌هاى جهنم ، گرد مىآورند و به اهل آتش مىدهند ، در نتيجه ، امعاى داخلى و پوست‌هاى ايشان ، گداخته مىشود . همين روايت را امام صادق ، از پدران خود ، از پيامبر گرامى نقل كرده است .\r\n يَتَجَرَّعُهُ وَ لا يَكادُ يُسِيغُهُ  : متكبران معاند ، از اين مواد چركين و گنديده ، كم كم مىنوشند و از شدت ناراحتى و تنفر ، مىخواهند از نوشيدن آن خوددارى كنند ولى چاره‌اى ندارند و بايد بنوشند . در حقيقت ، اگر به اختيار خود باشند ، نمىنوشند ، اما هيهات !  وَ يَأْتِيهِ الْمَوْتُ مِنْ كُلِّ مَكانٍ  : از هر سو سكرات مرگ ايشان را تهديد مىكند و با سختىهاى آن دست بگريبانند : از ظاهر و باطن و حتى از جانب موهاى سر ! اين معنى از ابراهيم تيمى و ابن جريح است . ابن عباس و جبائى گويند : يعنى در همه جا با مرگ روبرو هستند ، و مرگ از بالا و پائين و راست و چپ و پيش و پس آنها را\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nتهديد مىكند .\r\n وَ ما هُوَ بِمَيِّتٍ  : با اينكه اسباب مرگ و سختىهاى آن ايشان را به سختى رنج مىدهند و هر يك از آنها در اين جهان براى خاتمه دادن بزندگى انسان و آسوده كردن او از آلام و مشقتها كافى هستند ، مع الوصف نمىميرند و هم چنان در عذاب و مشقت ، بسر مىبرند . اين جمله مثل اين است كه مىفرمايد :  « لا يُقْضى عَلَيْهِمْ فَيَمُوتُوا »  ( فاطر 36 : بزندگى اهل جهنم خاتمه داده نمىشود ، تا بميرند و آسوده شوند ) .\r\n وَ مِنْ وَرائِهِ عَذابٌ غَلِيظٌ  : اينان در پشت سر خود ، عذاب جاودانى دارند . كلبى گويد : يعنى بعد از آن عذاب ، عذابى دردناكتر و دشوارتر دارند .\r\nهم اكنون پرده از روى يك مطلب ديگر برداشته ، مىفرمايد :\r\n مَثَلُ الَّذِينَ كَفَرُوا بِرَبِّهِمْ  : فراء گويد : يعنى مثل اينكه اعمال كسانى كه به پروردگارشان كفر ورزيدند . بنا بر اين مضاف به قرينهء اينكه بعداً ذكر شده ، حذف شده است . سيبويه گويد : يعنى از داستانهايى كه براى تو شرح مىدهيم ، مثل كسانى است كه كفر ورزيده‌اند .\r\n أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ  : اعمال آنها همچون خاكسترى است كه بادى سخت ، بر آن بوزد و آن را به اطراف پراكنده سازد .\r\n لا يَقْدِرُونَ مِمَّا كَسَبُوا عَلى شَيْءٍ  : همانطورى كه احدى نمىتواند خاكستر - هاى پراكنده را جمع آورى كند ، كفار نيز نمىتوانند از اعمال خود نفعى ببرند .\r\nچنان كه مىفرمايد :  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً »  ( فرقان 23 :\r\nما عمل گذشتهء آنها را مثل غبار پراكنده ساختيم ) .\r\n ذلِكَ هُوَ الضَّلالُ الْبَعِيدُ  : عمل آنها يك نوع گمراهى است كه از نفع دور است .\r\nابن عباس گويد : يعنى خطايى است كه از صواب دور است .\r\n\r\nدلالت آيه :\r\nاين آيه ، بطور واضح دلالت بر بطلان عقيدهء جبريان دارد ، زيرا عمل را به آنها اضافه مىكند و اگر عمل ايشان مخلوق خداوند بود ، به آنها اضافه نمىكرد .\r\n\r\n","description":"","footnote":"","page_name":" 116 ","page_number":118},
  {"content":"\r\n\r\n\r\n[ سوره إبراهيم ( 14 ) : آيات 19 تا 21 
  ]\r\nأَ لَمْ تَرَ أَنَّ اللَّهَ خَلَقَ السَّماواتِ وَ الْأَرْضَ بِالْحَقِّ إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ ( 19 ) وَ ما ذلِكَ عَلَى اللَّهِ بِعَزِيزٍ ( 20 ) وَ بَرَزُوا لِلَّهِ جَمِيعاً فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ قالُوا لَوْ هَدانَا اللَّهُ لَهَدَيْناكُمْ سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ ( 21 )\r\n\r\nترجمه :\r\nآيا نمىدانى كه خداوند آسمانها و زمين را به حق آفريد ؟ اگر بخواهد شما را مىبرد و خلق جديدى مىآورد و اين كار بر خداوند ممتنع نيست . و آنان براى خداوند آشكار مىشوند . ضعيفان به گردن فرازان گويند : ما پيروان شما بوديم . آيا چيزى از عذاب خدا را از ما دفع مىكنيد ؟ گويند : اگر خداوند ما را هدايت مىكرد ، شما را هدايت مىكرديم . خواه جزع كنيم يا صبر ، راه فرارى نداريم .\r\n\r\nقرائت :\r\nكوفيان - بجز عاصم - در اين سوره و در سورهء « نون » « خالق السماوات » و ديگران « خلق السماوات » خوانده‌اند .\r\n« خلق » فعل ماضى است . يعنى : خداوند آسمانها و زمين را در گذشته آفريد\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nو « خالق » اسم فاعل است و نظير  « فاطِرِ السَّماواتِ »  است كه با « خالق » يك معنى دارد ( انعام 14 ، يوسف 101 ، ابراهيم 10 ، فاطر 1 ، زمر 46 ، شورى 11 )\r\n\r\nلغت :\r\nبروز : خارج شدن چيزى از اشتباه ، بطورى كه به حس درآيد .\r\nضعفاء : جمع ضعيف ، اشخاص كم قوه .\r\nاستكبار : تكبر و تجبر ، خود را بزرگ شمردن تبع : جمع تابع . زجاج گويد : ممكن است مصدر باشد كه به معناى صفت به كار رفته است .\r\nمغنون عنا : از ما دفاع كننده هستيد .\r\nمحيص : راه فرار .\r\nجزع : بى صبرى كردن . شاعر گويد :\r\n فان تصبرا فالصبر خير مغبة * و ان تجزعا فالامر ما تريان \r\nيعنى : اگر صبر كنيد ، سر انجام صبر بهتر است و اگر بى صبرى كنيد ، همين است كه مىبينيد .\r\n\r\nمقصود :\r\nاكنون خداوند بيان مىكند كه انسان را براى پرستش و ايمان آفريده ، نه براى كفر و نافرمانى ، از اينرو مىفرمايد :\r\n أَ لَمْ تَرَ  : رؤيت ، به معناى علم هم استعمال شده است چنان كه به معناى ادراك و ديدن هم آمده . در اينجا معناى اول مقصود است . اين خطاب متوجه پيامبر است ، لكن مقصود امت اوست .\r\n أَنَّ اللَّهَ خَلَقَ السَّماواتِ وَ الْأَرْضَ بِالْحَقِّ  : آيا نمىدانيد كه خداوند آسمانها و زمين را بمقتضاى حكمت خود ، به سخن حق يا براى هدف حق ، آفريده است و منظور از هدف حق ، دين و عبادت است . يعنى جهان را آفريد تا مردم او را پرستش كنند و سزاوار پاداش گردند . اين معنى از ابن عباس و جبائى است .\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ  : اگر بخواهد شما را نابود و بجاى شما مردم ديگر خلق مىكند ، زيرا هر كس بر بناى چيزى قادر باشد ، بر خراب كردن آن قادرتر است ، مگر اينكه قدرت از او سلب شده باشد .\r\n وَ ما ذلِكَ عَلَى اللَّهِ بِعَزِيزٍ  : هلاك كردن شما و خلق مردم ديگر براى خداوند ممتنع نيست .\r\n وَ بَرَزُوا لِلَّهِ جَمِيعاً  : در اين آيه ، خداوند خبر مىدهد كه : چون قيامت فرا رسد ، مردم از قبرها خارج مىشوند و به حكم خداوند در برابرش حاضر مىگردند . در اينجا فعل ماضى به معناى آينده به كار رفته است ، زيرا مفاد آن حتمى الوقوع است .\r\nابن عباس گويد : يعنى همهء مردم اعم از سران و رؤسا و زيردستان آنها ، در برابر خداوند حاضر مىشوند . اين آيه ، متصل است به  « وَ لا يَكادُ يُسِيغُهُ »  .\r\nنظر به اينكه : آنان را تهديد بكيفر روز قيامت مىكند ، از اينرو به وصف قيامت و بيان گفتگوهايى كه ميان رؤسا و قويدستان و مردم ضعيف و ناتوان ، رد و بدل مىشود ، پرداخته ، مىفرمايد :\r\n فَقالَ الضُّعَفاءُ لِلَّذِينَ اسْتَكْبَرُوا  : ضعيفان به آنهايى كه تكبر ورزيده ، ايمان نياوردند ، يعنى آنهايى كه در دنيا رهبر و متنفذ و صاحب اقتدار بوده‌اند يا بناحق بر مسند رهبرى دينى تكيه زده بودند ، مىگويند :\r\n إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ  : ما در دنيا پيرو شما بوده و از شما تقليد كرده‌ايم ، آيا قادريد قسمتى از عذاب‌هاى الهى را از ما دور سازيد ؟ در صورتى كه بدون ترديد نمىتوانيد همهء عذابها را از ما دور سازيد ! در اينجا « من » براى تبعيض است .\r\n قالُوا لَوْ هَدانَا اللَّهُ لَهَدَيْناكُمْ  : آنها بتابعان خود مىگويند : اگر خداوند ما را به راه خلاص و نجات از كيفر ، هدايت مىكرد ، ما هم شما را به آن راه هدايت مىكرديم .\r\nيعنى : اگر ما خلاص مىشديم ، شما هم خلاص مىشديد . لكن نه ما را به خلاص و نجات اميدى است ، نه شما را . اين معنى از جبائى و ابو مسلم است . برخى گويند : يعنى اگر\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nخداوند ما را به دنيا باز مىگردانيد كه مفاسد خود را اصلاح كنيم ، ما هم شما را هدايت مىكرديم . برخى گويند : يعنى اگر خداوند ما را براهى هدايت مىكرد كه از او بخواهيم و او ما را اجابت كند ، ما هم شما را هدايت مىكرديم . اين دو وجه را قاضى عبد - الجبار در تفسير خود آورده است .\r\n سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ  : صبر و جزع ، مساويند ، چه صبر كنيم و چه جزع كنيم ، راه نجاتى براى ما وجود ندارد و بايد در عذاب خداوند به سر بريم . ديگر براى ما راه چاره‌اى باقى نمانده و تدبير ما به جايى نمىرسد و نوميديم .\r\nدر اين آيه ، خداوند مردم را به تفكر و خوددارى از تقليد ، تشويق كرده است .\r\nعلى ( ع ) به حارث همدانى فرمود :\r\n« يا حار الحق لا يعرف بالرجال . اعرف الحق تعرف اهله »\r\nيعنى : اى حارث ، حق بمردم شناخته نمىشود . حق را بشناس تا اهل آن را بشناسى .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\n[ سوره إبراهيم ( 14 ) : آيه 22 
  ]\r\nوَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلاَّ أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ ( 22 )\r\n\r\nترجمه :\r\nهنگامى كه خداوند از حكم ميان مردم فارغ شود ، شيطان گويد : خداوند شما را وعدهء حق كرد و من شما را وعده كردم ، آن هم وعدهء خلاف . مرا بر شما تسلطى نبود ، جز اينكه من شما را دعوت كردم و شما مرا اجابت كرديد . بنا بر اين مرا ملامت نكنيد ، خودتان را ملامت كنيد . نه من فريادرس شمايم ، نه شما فريادرس من . من كافرم به اينكه شما در دنيا مرا شريك خدا قرار داديد . براى ستمكاران عذابى دردناك است .\r\n\r\nقرائت :\r\nحمزه « بمصرخىّ » بكسر ياء و ديگران بفتح ياء خوانده‌اند .\r\nبرخى گفته‌اند : كسره ترجيح دارد ، زيرا با همزهء « انّ » كه مكسور است ، مطابقت مىكند .\r\n\r\nلغت :\r\nاصراخ : بفرياد رسيدن كسى كه فرياد كند و كمك بخواهد .\r\n\r\n","description":"","footnote":"","page_name":" 121 ","page_number":123},
  {"content":"\r\n\r\n\r\nمقصود :\r\nهم اكنون ، بدنبال نقل گفتگوهايى كه ميان رهبران و تبعهء آنها جريان مىيابد ، به نقل گفتار شيطان در روز قيامت ، پرداخته ، مىفرمايد :\r\n وَ قالَ الشَّيْطانُ  : به اتفاق همهء مفسران ، مقصود ابليس است كه به دوستان و پيروان خود ، سخن مىگويد .\r\n لَمَّا قُضِيَ الْأَمْرُ  : ابن عباس و حسن گويند : يعنى هنگامى كه خداوند از حكم ميان مردم فارغ مىشود و اهل بهشت به بهشت و اهل جهنم بجهنم ، مىروند . شيطان با مردم آغاز سخن مىكند ، بديهى است كه شيطان كوچكتر از آن است كه بميل خود سخنى بگويد . بنا بر اين آنچه مىگويد ، به اذن پروردگار است . مقاتل گويد : براى شيطان منبرى در آتش مىگذارند و او از فراز منبر ، اهل جهنم را مورد ملامت قرار مىدهد .\r\n إِنَّ اللَّهَ وَعَدَكُمْ وَعْدَ الْحَقِّ  : خداوند در پيرامون بعث ، نشور ، حساب ، پاداش و كيفر به شما وعدهء حق داد .\r\n وَ وَعَدْتُكُمْ فَأَخْلَفْتُكُمْ  : من هم شما را وعده دادم كه بعث و نشور و بهشت و جهنمى نيست . برخى گويند : يعنى شما را وعده كردم كه اگر گناه كنيد از كيفر خلاص مىشويد ، لكن به شما دروغ گفتم . برخى گويند : يعنى به وعدهء خود وفا نمىكنم .\r\n وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ  : من شما را اجبار نكردم ، فقط شما را از راه وسوسه ، دعوت كردم .\r\n فَاسْتَجَبْتُمْ لِي  : شما هم راه بدى اختيار و مرا اجابت كرديد . برخى گويند :\r\nيعنى من در بارهء آنچه مىگفتم ، دليلى نداشتم . فقط شما را دعوت مىكردم . بنا بر اين ، استثنا ، منقطع است . يعنى : من شما را بگمراهى دعوت كردم و شما مرا تصديق و اجابت كرديد و سخن مرا بسوء اختيار خود پذيرفتيد .\r\n فَلا تَلُومُونِي وَ لُومُوا أَنْفُسَكُمْ  : مرا - بخاطر كيفرى كه بخاطر كجروى ،\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nگريبانگيرتان شده است - ملامت نكنيد ، بلكه خودتان را ملامت كنيد كه از امر خدا سرپيچى و بدون هيچ دليلى مرا پيروى كرديد .\r\n ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ  : نه من فريادرس شما هستم و نه شما فريادرس من هستيد .\r\n إِنِّي كَفَرْتُ بِما أَشْرَكْتُمُونِ مِنْ قَبْلُ  : شما مرا در عبادت ، شريك خدا قرار مىداديد . اكنون من تنفر خود را از اين رفتار شما ابراز مىدارم و به آن كفر مىورزم .\r\nمن هرگز خودم را شريك خدا نمىدانم .\r\nفراء و جماعتى گويند : تقدير اين است : « انى كفرت بما اشركتمونى به من قبل » يعنى : من در زمان آدم ، بر اثر سجده نكردن ، به خداوند بزرگ كافر شدم و تكبر كردم و شما مرا شريك خداوند قرار داديد . اكنون تنفر خود را از همهء آنها اعلام مىدارم .\r\n إِنَّ الظَّالِمِينَ لَهُمْ عَذابٌ أَلِيمٌ  : ستمكاران را عذابى دردناك است .\r\nبرخى گويند : اين جمله ، دنبالهء سخن شيطان است . برخى گويند : اين جمله سر آغاز وعيد و تهديد خداوند ، نسبت به ايشان است . و ظاهرتر همين است .\r\n\r\nدلالت آيه :\r\nاز اين آيه ، چنين بر مىآيد كه : شيطان تنها قادر است كه مردم را دعوت و اغوا كند ، ديگر كارى از او ساخته نيست . بنا بر اين تنها كيفر او بخاطر همين دعوت است ، نه كار ديگر .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\n\r\n[ سوره إبراهيم ( 14 ) : آيات 23 تا 26 
  ]\r\nوَ أُدْخِلَ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها بِإِذْنِ رَبِّهِمْ تَحِيَّتُهُمْ فِيها سَلامٌ ( 23 ) أَ لَمْ تَرَ كَيْفَ ضَرَبَ اللَّهُ مَثَلاً كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ ( 24 ) تُؤْتِي أُكُلَها كُلَّ حِينٍ بِإِذْنِ رَبِّها وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ ( 25 ) وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ ( 26 )\r\n\r\nترجمه :\r\nو مردم مؤمن و نيكوكار ، به اذن پروردگارشان براى هميشه داخل بهشتهايى مىشوند كه نهرها از زير آنها جارى است و درود آنها در بهشت‌ها سلام است . آيا نمىدانى كه خداوند ، كلمهء طيبى را مثل مىزند كه همچون درختى پاكيزه ، ريشهء آن ثابت و شاخهء آن در آسمان است ؟ درختى كه ميوهء خود را همه وقت ، به اذن پروردگار خود مىدهد و خداوند براى مردم مثلها مىزند تا متذكر شوند . و مثل كلمهء پليد ، همچون درختى پليد است كه ريشهء آن از زمين بر آمده و ثبات و قرارى ندارد .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n\r\nتعداد آيات :\r\nبنا بر عدد كوفى و بصرى چهار و بنا بر عدد ديگران سه آيه است . اختلاف در كلمهء  « فِي السَّماءِ »  است كه كوفيان و بصريان پايان آيهء 24 دانسته‌اند .\r\n\r\nقرائت :\r\nدر قرائت غير مشهور ، از حسن « و ادخِلُ » نقل شده و بنا بر اين از سخن خداوند است كه در آغاز كلام خود مىفرمايد : و داخل مىسازم مردم مؤمن و . . . بنا بر اين « باذن ربهم » يعنى « باذنى » و اضافهء « رب » به ايشان براى اكرام و احترام است .\r\n\r\nلغت :\r\nتحيت : گرامى داشتن كسى در موقع برخورد . اينكه مىگويند : « التحيات للَّه » در بارهء معناى آن سه قول است :\r\n1 - يعنى : ملك از آن خداست 2 - يعنى : بقا از آن خداست 3 - سلام از آن خداست . قتيبى گويد : علت اينكه : جمع بسته شده ، اين است كه : مردم بعبارات مختلف ، پادشاهان را تحيت مىگفتند . به بعضى مىگفتند : از لعن و نفرين دور باش .\r\nبه برخى مىگفتند : سالم و متنعم باش . و به برخى مىگفتند : هزار سال زنده باش . جاويد باش . از اينرو بما گفتند كه هر گونه تحيت واقعى اختصاص به خداوند دارد .\r\nاجتثاث : از ريشه بر آوردن چيزى .\r\n\r\nمقصود :\r\nاز آنجا كه در آيهء پيش كافران را تهديد به عقاب كرد ، در اين آيه مؤمنان را نويد داده ، مىفرمايد :\r\n وَ أُدْخِلَ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها بِإِذْنِ رَبِّهِمْ  : مردمى كه ايمان آورده و خدا را اطاعت كنند ، به امر پروردگارشان به بهشتى داخل مىشوند كه نهرها از زير آن روان است و آنجا جايگاه ابدى ايشان خواهد بود .\r\n تَحِيَّتُهُمْ فِيها سَلامٌ  : تحيت و درود آنها در بهشت ، سلام است . در بارهء تفسير\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nاين جمله در سورهء يونس ، بحث شده است . اكنون خداوند متعال مثلى مىزند كه بفهم شنوندگان نزديك و آنها را در پيروى حق ، تشويقى باشد . مىفرمايد :\r\n أَ لَمْ تَرَ كَيْفَ ضَرَبَ اللَّهُ مَثَلًا  : اى محمد ، آيا نمىدانى كه خداوند ، چه گونه مثل مىزند ؟ در حقيقت ، با اين مثل ، مطلب خود را به صورت تشبيه ، بيان مىكند ، تا در ذهن مردم بهتر اثر كند . اكنون در تفسير اين مثل مىفرمايد :\r\n كَلِمَةً طَيِّبَةً  : اين كلمهء طيب ، همان كلمهء توحيد يعنى : شهادت به يكتايى خداوند است . اين معنى از ابن عباس است . ابو على گويد : مقصود طاعاتى است كه خداوند به آنها امر كرده است . علت اينكه : طاعات را « طيب » ناميده ، اين است كه براى صاحب خود ، خير و بركت به همراه مىآورد .\r\n كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ  : آن كلمهء طيب ، همچون درختى پاك و رشد كننده است كه ريشه‌هاى آن در زمين و شاخه‌هاى هر ميوهء آن در آسمان است . بدينترتيب ، مىخواهد در رفعت و عظمت درخت ، مبالغه كند . درست است كه اصل در زمين و فرع در آسمان است ، لكن هميشه فرع از اصل مايه مىگيرد و تغذيه مىكند .\r\nانس از پيامبر روايت كرده است كه : « درخت پاكيزه ، نخل است » . ابن عباس گويد : « درختى است در بهشت » . اين عقده از امام باقر ( ع ) روايت كرده است كه :\r\nدرخت پاكيزه ، پيامبر و شاخهء آن على و عنصر آن فاطمه و ميوهء آن اولاد فاطمه و شاخه‌ها و برگهاى آن شيعيان ما هستند . سپس فرمود : هنگامى كه يكى از شيعهء ما مىميرد ، برگى از آن درخت ، ساقط مىشود و چون طفل شيعه‌اى تولد مىشود ، برگى بجاى آن برگ ، سبز مىشود . از ابن عباس روايت است كه جبرئيل به پيامبر عرض كرد :\r\n« تويى آن درخت و على است شاخهء آن و فاطمه است برگ آن و حسن و حسين ميوهء آن هستند » . برخى گويند : لازم نيست چنين درختى در روى زمين وجود داشته باشد .\r\nمقصود اين است كه : كلمهء طيب توحيد ، همچون درختى است كه داراى چنين صفتى باشد . برخى گويند : مقصود از كلمهء طيبه ، ايمان و از درخت طيب ، مؤمن است .\r\n\r\n","description":"","footnote":"","page_name":" 126 ","page_number":128},
  {"content":"\r\n\r\n تُؤْتِي أُكُلَها كُلَّ حِينٍ  : ابن عباس گويد : يعنى اين درخت ، در هر شش ماه ، يك بار ميوه مىدهد . از امام باقر ( ع ) نيز چنين روايت شده است . حسن و سعيد بن جبير گويند : مقصود اين است كه در تابستان از خورماى آن و در زمستان از طلع آن استفاده مىشود و از وقتى كه خورماى نخل را مىچينند تا زمانى كه دوباره بارور مىشود ، شش ماه طول مىكشد .\r\nمجاهد و عكرمه گويند : مقصود از « كل حين » هر سال است ، زيرا درخت سالى يك مرتبه ، ثمر مىدهد . سعيد بن مسيب گويد : مقصود هر دو ماه است . زيرا از وقتى كه نخل بارور مىشود تا موقعى كه خورماى آن قابل چيدن مىشود ، دو ماه طول مىكشد .\r\nو بقولى : علت اين است كه از وقت چيدن خورما تا بارور شدن درخت ، دو ماه طول مىكشد . ربيع بن انس گويد : « كل حين » يعنى هر صبح و شام . از ابن عباس نيز چنين روايت شده است . برخى گويند : يعنى همه وقت ، زيرا ثمر نخل همواره موجود و قابل استفاده است ، چه در مرحله‌اى كه طلع باشد و چه در مراحل بعدى تا وقتى كه خورما شود . مؤيد اينكه « حين » به معناى وقت است شعر نابغه است :\r\n تناذرها الراقون من سوء سمها * تطلقه حيناً و حيناً تراجع \r\nيعنى : از بدى سم مار ، افسون كننده‌ها يكديگر را مىترسانيدند و مار گزيده زمانى دردش سبك و زمانى سنگين مىشد .\r\nبرخى گويند : خداوند ايمان را به نخل تشبيه كرده است ، بخاطر اينكه :\r\nايمان در قلب مؤمن ، ثابت است ، همچون نخل در زمين و علم مؤمن را نسبت به امور آسمانى ، به شاخه‌هايى نخل كه به آسمان رفته‌اند ، تشبيه كرده است و كردارى كه مؤمن از بركت ايمان انجام مىدهد و پاداشى كه همواره به او مىرسد به ثمر نخل تشبيه كرده است كه در همهء اوقات سال به صورت رطب و خورما مورد استفاده قرار مىگيرد .\r\n بِإِذْنِ رَبِّها  : آن درخت ، ميوهء خود را همواره به اذن پروردگار مىدهد . برخى گويند : مقصود از اينكه ميوهء خود را همواره باذن پروردگار مىدهد ، اين است كه ائمهء ما حقايق دين و احكام حلال و حرام را همواره باذن پروردگار ، براى مردم\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nبيان مىكنند .\r\n وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ  : خداوند مثلها را براى مردم ذكر مىكند كه بينديشند و مقصود او را دريابند .\r\n وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ  : ابن عباس و انس و مجاهد گويند : يعنى كلمهء كفر و شرك ، مثل درخت خبيث حنظل است . ابو على گويد : يعنى سخنى كه در راه معصيت خداست ، بدرخت پليد حنظل مىماند . حسن گويد : درخت خبيث ، همان درختى است كه اصل و ريشهء محكمى ندارد . برخى گويند : گياهان انگلى است كه به شاخ و برگ درختان ديگر مىپيچند و از آنها تغذيه مىكنند و خود ريشه‌اى در زمين ندارند . ابو الجارود از امام باقر ( ع ) روايت كرده است كه : اين مثل ، براى بنى اميه است .\r\n اجْتُثَّتْ مِنْ فَوْقِ الْأَرْضِ ما لَها مِنْ قَرارٍ  : درخت پليدى كه ريشهء آن از زمين برآمده و قرار و آرامى ندارد ، زيرا باد آن را به اين طرف و آن طرف ، پرتاب مىكند . چنان كه اين درخت ، ثبات و بقا و نفعى ندارد ، كلمهء پليد نيز به صاحب خود نفعى و خيرى نمىرساند .\r\nاز ابن عباس نقل شده است كه خداوند چنين درختى را هنوز نيافريده است و اين فقط مثلى است .\r\nاين قول ، بسيار پسنديده است ، زيرا حنظل و نظائر آن ، نتايج دارويى و درمانى دارند .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n\r\n[ سوره إبراهيم ( 14 ) : آيات 27 تا 30 
  ]\r\nيُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ ( 27 ) أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ ( 28 ) جَهَنَّمَ يَصْلَوْنَها وَ بِئْسَ الْقَرارُ ( 29 ) وَ جَعَلُوا لِلَّهِ أَنْداداً لِيُضِلُّوا عَنْ سَبِيلِهِ قُلْ تَمَتَّعُوا فَإِنَّ مَصِيرَكُمْ إِلَى النَّارِ ( 30 )\r\n\r\nترجمه :\r\nخداوند مردم مؤمن را به سخن ثابت ، در زندگى دنيا و در آخرت ، استوار مىدارد و ستمكاران را گمراه مىكند و هر چه بخواهد انجام مىدهد ، آيا بمردمى كه شكر نعمت خدا را بكفر مبدّل كردند و قوم خود را بخانهء هلاك كشاندند نمىنگرى ؟ ! خانهء هلاك ، جهنم است كه داخل آن مىشوند و چه بد جايگاهى است . آنان براى خداوند شريكهايى قرار دادند تا مردم را از راه خدا گمراه سازند . بگو : لذت ببريد كه سر انجام راه شما بسوى آتش است .\r\n\r\nلغت :\r\nاحلال : قرار دادن جسمى در محلى يا وارد كردن عرضى در جوهرى بوار : هلاك . « رجل بور » يعنى مردى كه هلاك شونده است و « قوم بور » يعنى :\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nقومى كه به هلاكت رسنده هستند . ابن زبعرى گويد :\r\n يا رسول المليك ان لسانى * راتق ما فتقت اذ انا بور \r\nيعنى : اى رسول پادشاه ، زبان من اشتباه مرا اصلاح مىكند . هنگامى كه بهلاك برسم .\r\nانداد : امثال و كسانى كه با هم ضديت و رقابت دارند . شاعر گويد :\r\n يهدى رءوس المترفين الانداد * الى امير المؤمنين الممتاد \r\nيعنى : سرهاى مردم متنعمى كه با يكديگر رقيبند به امير المؤمنين ، اهدا مىشود .\r\n\r\nاعراب :\r\nجهنم : بدل از  « دارَ الْبَوارِ »  .\r\nيصلونها : در محل نصب و حال از « قومهم » يا « جهنم » يا هر دو . مثل  « فَأَتَتْ بِهِ قَوْمَها تَحْمِلُهُ »  ( مريم 27 )\r\n\r\nمقصود :\r\nدر آيات پيش ، در بارهء سخن طيب ، سخن گفت : اكنون در بارهء پاداش و اجر آن مىفرمايد :\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ  :\r\nخداوند مردم مؤمن را بخاطر اينكه بر قول خود ثابت و استوار مانده‌اند ، در كرامت و پاداش خود استوار مىدارد . منظور از « قول ثابت » همان كلمهء ايمان است كه بوسيلهء براهين محكم به اثبات رسيده است .\r\nبرخى گويند : يعنى خداوند مؤمنين را به سبب كلمهء توحيد و حرمت آن در زندگى دنيا استوار و ثابتقدم مىسازد ، تا لغزش پيدا نكنند و از راه حق گمراه نشوند و همچنين آنها را استوار و ثابتقدم مىسازد ، تا از راه بهشت نيز در آخرت لغزش پيدا نكنند و گمراه نشوند .\r\nابو مسلم گويد : يعنى آنها را در زندگى دنيا در زمين مستقر مىسازد و آنها را\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nكمك مىكند تا بر مخالفان خود پيروز گردند و در آخرت آنها را در بهشت ، جاى مىدهد .\r\nابن عباس و ابن مسعود و اكثر مفسران گويند : اين آيه در بارهء سؤال قبر ، نازل شده و مقصود از آخرت ، قبر است . يعنى : در موقع سؤال قبر آنها را بر قول ثابت ايمان ، استوار مىدارد . از ائمهء گرامى ما نيز ، همين طور روايت شده است .\r\nمحمد بن يعقوب كلينى در كتاب كافى به اسناد خود از سويد بن غفله ، از امير المؤمنين على ( ع ) نقل كرده است كه : هنگامى كه انسان به آخرين روز زندگى دنيا و اولين روز زندگى آخرت مىرسد ، مال و فرزند و عمل ، پيش او مجسم مىشوند .\r\nنخست متوجه مال خود شده ، گويد : به خدا من براى جمع آورى تو آزمند و بخيل بودم . اكنون از تو بهرهء من چيست ؟ گويد : كفنت را از من بگير . سپس رو به فرزندان خود كرده ، گويد : به خدا شما را دوست مىداشتم و از شما حمايت مىكردم . اكنون شما چه نفعى براى من داريد ؟ گويند : ترا بگودال قبر مىرسانيم و در زير خاك ، پنهان مىكنيم . سپس متوجه كردار خود شده ، گويد : به خدا ، من نسبت به تو بى ميل بودم و تو بر من سنگين و گران بودى . اكنون براى من چه فايده‌اى دارى ؟ گويد : من در خانهء تنهايى قبر و در روز قيامت ، همدم تو هستم تا وقتى كه من و ترا به خداوند ، عرضه دارند .\r\nآن گاه فرمود : اگر اين شخص دوست خدا باشد ، پاكترين و زيباترين افراد نزد او آمده ، گويد : ترا به آسايش و بهشت جاويدان ، نويد داده ، مقدم‌ترا گرامى مىشمارم .\r\nمىپرسد : تو كيستى ؟ گويد : من عمل صالح تو هستم . هم اكنون از اين دنيا بسوى بهشت كوچ كن . او غسل دهندهء خود را مىشناسد . كسانى را كه جنازه‌اش حمل مىكنند ، سوگند مىدهد ، كه در بردن او تعجيل كنند . هنگامى كه داخل قبر مىشود ، دو فرشتهء قبر ، در شكلى بسيار مهيب ، با صدايى چون غرش رعد و چشمانى چون برق خيره كننده نزد او آمده گويند : خداى تو كيست ؟ دين تو چيست ؟ پيامبر تو كيست ؟ گويد : پروردگار من خداى من و اسلام دين من و محمد ( ص ) پيامبر من است . فرشتگان گويند : خداوند در آنچه دوست دارى و مىپسندى ، ترا استوار و ثابتقدم بدارد . چنان كه خداوند مىفرمايد :\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ »  آن گاه خانهء قبر را تا آنجا كه چشم او كار مىكند ، برايش وسعت مىدهند . سپس درى از بهشت به روى او مىگشايند و به او مىگويند : همچون جوانى شاداب ، بخواب و ديده روشن باش ، زيرا خداوند متعال مىفرمايد :  « أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا »  ( فرقان 24 : اهل بهشت در آن روز ، بهترين و آرامترين جايگاه دارند ) و اگر اين شخص ، دشمن پروردگار باشد ، زشتترين و بدبوترين افراد نزد او آمده ، گويد : ترا نويد مىدهم به حميم جهنم و عذاب آن . او غسل دهندهء خود را مىشناسد و حاملان جنازهء خود را سوگند مىدهد كه او را بسوى قبر نبرند . هنگامى كه داخل قبر مىشود ، دو فرشتهء قبر ، نزد او آمده ، كفنش را مىگشايند و به او مىگويند : پروردگار تو كيست ؟\r\nدين تو چيست ؟ پيامبر تو كيست ؟ گويد : نمىدانم ! گويند : هرگز ندانستى و هدايت نيافتى ! آن گاه با آن آلت كوبنده‌اى كه دارند ، چنان بر سر او فرو مىآورند كه بجز جن و انس ، تمام جانداران صداى آن را مىشنوند . سپس درى از جهنم به روى او مىگشايند و به او مىگويند : ببدترين حال در اينجا بخواب . در اين جايگاه تنگى كه از شدت تنگى مغز را از ميان ناخن و گوشت ، خارج مىسازد . آن گاه خداوند مارها و عقربها و ديگر حشرات را بر او مسلط مىسازد ، تا وقتى كه از قبر خارج گردد . او همواره آرزوى فرا رسيدن قيامت مىكند تا از شر اين دوران خلاص گردد . از عذاب قبر به خداوند پناه مىبريم !  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  : خداوند ستمكاران را بر قول ثابت ، استوار نمىدارد و آنها را گمراه مىكند و هر كارى بخواهد انجام مىدهد ، از قبيل : مهلت ، انتقام ، فشار قبر ، سؤال نكير و منكر و هيچگونه اعتراضى بر او نيست و احدى را نرسد كه او را منع كند . بدين ترتيب ، خداوند در آيهء مورد بحث ، هم ترغيب مىكند و هم تهديد . سپس پيامبر گرامى را مخاطب ساخته ، مىفرمايد :\r\n أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً  : احتمالا يعنى : به اين كفار نمينگرى كه مقام نبوت ترا شناختند و به اين نعمت بزرگ الهى پى بردند آن گاه كفر ورزيدند\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nو شكر اين نعمت را ترك كردند ؟ از امام صادق ( ع ) روايت شده است كه : به خدا ما نعمت الهى هستيم كه خداوند به بندگان خود انعام كرده است و بوسيلهء ما مردم رستگار مىشوند . اين روايت را على بن ابراهيم در تفسير خود آورده است . احتمال ديگر در بارهء معناى آيه اين است كه : مقصود همهء نعمتها باشد و مردم بجاى اينكه شكر نعمتها را بجاى آورند ، كفران نعمت مىكنند . در اينكه مقصود چه كسانى هستند ، اختلاف است . از على ( ع ) و ابن عباس و سعيد بن جبير و ضحاك و مجاهد روايت شده كه :\r\nمنظور كفار قريش است كه پيامبر را تكذيب و خود را براى جنگ و دشمنى با او آماده كردند . از على ( ع ) در اين باره سؤال كردند . فرمود : فاجرترين قريش : بنى اميه و بنى مغيره ، منظور است . بنى اميه را خداوند تا وقتى معين مهلت داده و بنى مغيره را در روز جنگ بدر ، بدست شما منكوب ساخته است . برخى گويند : منظور جبلة ابن ايهم و تابعان اوست كه به روميان پيوستند .\r\n وَ أَحَلُّوا قَوْمَهُمْ دارَ الْبَوارِ  : و قوم خود را در جنگ بدر به خانهء هلاك فرستادند . برخى گويند : يعنى قوم خود را به مخالفت با پيامبر دعوت و آنها را در آتش جهنم سرنگون كردند .\r\n جَهَنَّمَ يَصْلَوْنَها وَ بِئْسَ الْقَرارُ  : اين جمله ، تفسير  « دارَ الْبَوارِ »  است . يعنى :\r\nخانهء هلاك ، جهنم است كه چه بد خانه‌اى است !  وَ جَعَلُوا لِلَّهِ أَنْداداً  : اين مردم ناسپاس ، براى خدا ، در عبادت ، شريك قرار دادند و اين علاوه بر كفر و ناسپاسى ايشان بود .\r\n لِيُضِلُّوا عَنْ سَبِيلِهِ  : تا سر انجام بگمراهى گرفتار شوند . اين « لام » براى عاقبت است نه غرض ، زيرا غرض آنها از پرستش بتها هلاك شدن و گمراهى نبود . و اگر قرائت فعل بضم ياء باشد ، يعنى : براى اينكه مردم را از راه خدا گمراه كنند . سپس به پيامبرش فرمود :\r\n قُلْ تَمَتَّعُوا فَإِنَّ مَصِيرَكُمْ إِلَى النَّارِ  : به اين كفار بگو : از آنچه مىخواهيد و مىپسنديد ، لذت ببريد كه سر انجام كار شما جهنم خواهد بود . اگر چه در اينجا امر كرده است كه لذت برند و منتفع شوند ، لكن مقصود ، تهديد آنهاست .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n\r\n[ سوره إبراهيم ( 14 ) : آيات 31 تا 34 
  ]\r\nقُلْ لِعِبادِيَ الَّذِينَ آمَنُوا يُقِيمُوا الصَّلاةَ وَ يُنْفِقُوا مِمَّا رَزَقْناهُمْ سِرًّا وَ عَلانِيَةً مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ ( 31 ) اللَّهُ الَّذِي خَلَقَ السَّماواتِ وَ الْأَرْضَ وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ وَ سَخَّرَ لَكُمُ الْأَنْهارَ ( 32 ) وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ ( 33 ) وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّارٌ ( 34 )\r\n\r\nترجمه :\r\nبه بندگان من كه ايمان آورده‌اند ، بگو كه : نماز بپاى دارند و از آنچه به آنها روزى كرده‌ايم در نهان و آشكار ، انفاق كنند ، پيش از فرا رسيدن روزى كه در آن دادوستد و دوستى نيست . خداوند است كه آفريد آسمانها و زمين را و از آسمان آبى نازل كرد و ثمرات را به منظور روزى دادن به شما بيرون آورد و كشتىها را براى شما\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nرام كرد تا به امر او در دريا به حركت در آيد و رودها را براى شما رام نمود . و خورشيد و ماه را كه همواره در حركتند و شب و روز را براى شما مسخر كرد و از هر چه سؤال كرديد به شما داد و اگر نعمتهاى خدا را بشماريد ، آنها را نخواهيد شمرد . انسان به خود ستمكاران و كفران كنندهء نعمتهاست .\r\n\r\nشمارهء آيات :\r\nبنا بر عدد كوفيان و مدنيان چهار آيه و بنا بر شمارش ديگران سه آيه است .\r\nاختلاف در  « اللَّيْلَ وَ النَّهارَ »  است .\r\n\r\nقرائت :\r\nزيد به نقل از يعقوب ، « من كل » به تنوين قرائت كرده است . قرائت ابن عباس و حسن و امام باقر ( ع ) و امام صادق ( ع ) و ضحاك و عمرو بن قائد نيز همين است . ديگران بدون تنوين خوانده و اضافهء به ما بعد كرده‌اند .\r\nدر صورتى كه به تنوين خوانده شود ، بخاطر اين است كه مفعول در كلام ذكر شده است . يعنى : به شما داده است آنچه را خواسته‌ايد از هر چيزى . ضحاك گويد : طبق اين قرائت ، « ما » حرف نفى است . يعنى : از هر چيزى كه سؤال نكرده‌ايد بشما داده است .\r\nدر صورتى كه : كلمه را بدون تنوين و مضاف ، بخوانيم ، مفعول محذوف خواهد بود .\r\n\r\nلغت :\r\nخلال : دوستى ميان دو كس . مصدر باب مفاعله . امرء القيس گويد :\r\n صرفت الهوى عنهن من خشية الردى * و لست بمقلى الخلال و لا قال \r\nيعنى از ترس هلاك شدن ، از عشق ايشان خوددارى كردم . من نه نسبت به دوستى كينه دارم و نه مورد كينه واقع شده‌ام .\r\nممكن است : « خلال » جمع « خله » ( دوست ) باشد مثل قله و قلال .\r\nدؤوب : انجام دادن عملى از روى عادت . اسم فاعل آن « دائب » است .\r\n\r\nاعراب :\r\nيقيموا : فعل مضارع مجزوم . در بارهء جزم آن سه وجه است :\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n1 - در جواب امر واقع شده است . يعنى : « ان تقل لهم يقيموا . . . » 2 - جواب امر محذوف است . يعنى : « قل لعبادى اقيموا الصلاة يقيموا الصلاة » .\r\n3 - لام امر حذف شده است . يعنى : « قل لعبادى ليقيموا الصلاة » حذف لام امر جايز است ، زيرا دليل دارد .\r\n لا بَيْعٌ فِيهِ وَ لا خِلالٌ  : در اينجا رفع « بيع و خلال » و فتح هر دو و فتح يكى و رفع ديگرى جايز است .\r\n\r\nمقصود :\r\n قُلْ لِعِبادِيَ الَّذِينَ آمَنُوا يُقِيمُوا الصَّلاةَ وَ يُنْفِقُوا مِمَّا رَزَقْناهُمْ سِرًّا وَ عَلانِيَةً  :\r\nابن عباس گويد : مقصود اين است كه پيامبر به اصحاب خود بگويد . جبائى گويد : مقصود همهء مؤمنان است . يعنى : اى محمد ، به بندگان من كه بتوحيد و عدل ايمان دارند ، بگو : كه نمازهاى پنجگانه را در وقت خود بجاى آوردند ، زيرا نماز پايدار نمىماند ، جز اينكه آنها نماز را بپاى دارند . و نيز به آنها بگو كه : از اموال خود در راه‌هاى واجب و مستحبّ ، صرف كنند . مال را در راه‌هاى مستحبّ ، مخفيانه صرف كنند تا در معرض تهمت ريا قرار نگيرند و در راه‌هاى واجب ، آشكارا صرف كنند تا در معرض تهمت بخل و تنگ چشمى قرار نگيرند .\r\n مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ  : اين بذل و بخشش آشكار و پنهان را پيش از فرا رسيدن قيامت انجام دهند ، زيرا در آن روز ، فرصتى نيست كه براى نجات از آتش ، معامله‌اى انجام دهند يا اينكه از دوستىها بهره‌اى برگيرند .\r\nچنان كه در جايى ديگر مىفرمايد :  « الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ »  ( زخرف 67 : در روز قيامت ، دوستان با يكديگر دشمنى مىكنند ، مگر پرهيزكاران ) .\r\nاكنون اين مطلب را بيان مىكند كه : مستحق خداوندى ، ذات پاك و بيهمتاى اوست . مىفرمايد :\r\n اللَّهُ الَّذِي خَلَقَ السَّماواتِ وَ الْأَرْضَ  : خداوند كسى است كه : آسمان‌ها و زمين را از نيستى بهستى آورد . علت اينكه نخست بذكر آسمانها و زمين پرداخت ،\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nعظمت آنهاست .\r\n وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ  : و از آسمان باران نازل كرد و بوسيلهء آب باران ، گياهان و درختان را برويانيد تا روزى شما را به شما برساند .\r\n وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ  : و كشتىها و ساير مركبهاى دريايى را براى شما رام كرد ، تا بامر خداوند در دريا بجريان در آيند . علت اينكه مىگويد ، به امر خدا ، اين است كه حركت كشتيها به باد است و باد در فرمان خداست .\r\n وَ سَخَّرَ لَكُمُ الْأَنْهارَ  : و رودها را كه از آب باران بجريان در مىآيند ، براى شما رام كرد و در واديها جارى ساخت .\r\n وَ سَخَّرَ لَكُمُ الشَّمْسَ وَ الْقَمَرَ  : خورشيد و ماه را در مسيرى به حركت در آورد كه به شما نفع برسد و شما از نور و ساير فوايد آنها استفاده كنيد و ميوه‌ها و ثمر درختان و گياهان بوسيلهء آنها پخته و رسيده شوند و نعمت الهى براى شما كامل گردد .\r\n دائِبَيْنِ  : اين برنامه ، براى ماه و خورشيد ، هميشگى است . آنها هميشه - بدون لحظه‌اى سستى - در كارند تا انسان نانى به كف آرد و براحت بخورد .\r\n وَ سَخَّرَ لَكُمُ اللَّيْلَ وَ النَّهارَ  : شب و روز را نيز براى شما رام و آماده كرد تا شبها در زير پردهء سياه تاريكى بياراميد و روزها در روشنى خورشيد طلب معاش كنيد .\r\n وَ آتاكُمْ مِنْ كُلِّ ما سَأَلْتُمُوهُ  : انسان هر چه از خداوند مسألت كند ، به او عطا مىكند : سلامت ، نجات ، ثروت ، فرزند ، عزت ، آسان شدن كارها و گشايش سينه‌ها . خلاصه اينكه : از بركت دعا انسان مىتواند اين نعمت‌ها را از خداوند بگيرد . به شرطى كه سبب فسادى در دين يا زيانى به كسى نشود . بنا بر اين انسان در همه حال به خداوند نيازمند و در نعمتهاى بيكران او غوطه‌ور است . در اينجا « من » براى تبعيض و مفاد جمله اين است كه برخى از آنچه سؤال مىكنيد ، به شما مىدهد ، نه همه را .\r\nبديهى است كه خواسته‌هايى كه فسادى در دين يا زيانى به ديگرى در برداشته باشد ، هرگز به انسان داده نمىشوند . برخى گويند : يعنى از هر چه مورد نياز شماست ، به شما\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nداده است ، بنا بر اين هر چه در زندگى انسان مورد نياز باشد ، از جانب خداوند عطا شده است . نظير :  « خَلَقَ لَكُمْ ما فِي الْأَرْضِ جَمِيعاً »  ( بقره 29 : هر چه در زمين است براى شما آفريد ) و هيچ كس را تخصيص نداده است . برخى گويند : يعنى از هر چه كه خواسته و نخواسته‌ايد ، به شما داده است . بنا بر اين « ما » نكرهء موصوفه و جمله صفت آن است . حذف جملهء معطوف مثل :  « سَرابِيلَ تَقِيكُمُ الْحَرَّ »  ( نحل 18 : به تقدير و البرد . يعنى : جامه‌هايى كه شما را از سرما و گرما حفظ مىكند ) و آنچه حذف نشده ، دليل محذوف است .\r\n وَ إِنْ تَعُدُّوا نِعْمَتَ اللَّهِ لا تُحْصُوها  : شما قادر بر شمارش نعمتهاى خدا نيستيد ، زيرا تعداد آنها بسيار است . « نعمة » اسمى است كه جانشين مصدر شده و از اينرو جمع بسته نشده است . بنا بر اين منعم حقيقى خداوند و تنها او سزاوار عبادت است .\r\nاز طليق بن حبيب روايت است كه : حق خداوند بزرگتر از اين است كه بندگان بتوانند ادا كنند . زيرا نعمتهاى او از حدّ شمارش خارج است . لكن شما مىتوانيد هر صبح و شام توبه كنيد .\r\n إِنَّ الْإِنْسانَ لَظَلُومٌ كَفَّارٌ  : انسان در حق خود بسيار ظلم مىكند و فراوان نسبت به نعمتهاى پروردگار ، ناسپاسى مرتكب مىشود . برخى گويند : يعنى : انسان در سختىها شكايت و ناله مىكند و نعمتها را جمع و از ديگران منع مىنمايد . در اينجا منظور همهء انسان‌ها نيست . بلكه مثل :  « إِنَّ الْإِنْسانَ لَفِي خُسْرٍ »  ( عصر 2 : انسان در زيان است ) منظور پاره‌اى از افراد است .\r\n\r\nنظم آيات :\r\n قُلْ لِعِبادِيَ الَّذِينَ آمَنُوا يُقِيمُوا الصَّلاةَ  : متصل است به  « قُلْ تَمَتَّعُوا فَإِنَّ مَصِيرَكُمْ إِلَى النَّارِ »  زيرا بدنبال تهديد و وعيد ، وعدهء ثواب و پاداش آمده است .\r\nآيهء دوم ، به آيهء  « وَ جَعَلُوا لِلَّهِ أَنْداداً »  متصل است ، زيرا پس از بيان شرك و بت پرستى آنها ، بيان مىكند كه خداوندى كه سزاوار پرستش است ، كسى است كه :\r\nآسمانها و زمين را آفريده و . . .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n\r\n[ سوره إبراهيم ( 14 ) : آيات 35 تا 41 
  ]\r\nوَ إِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً وَ اجْنُبْنِي وَ بَنِيَّ أَنْ نَعْبُدَ الْأَصْنامَ ( 35 ) رَبِّ إِنَّهُنَّ أَضْلَلْنَ كَثِيراً مِنَ النَّاسِ فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ ( 36 ) رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ ( 37 ) رَبَّنا إِنَّكَ تَعْلَمُ ما نُخْفِي وَ ما نُعْلِنُ وَ ما يَخْفى عَلَى اللَّهِ مِنْ شَيْءٍ فِي الْأَرْضِ وَ لا فِي السَّماءِ ( 38 ) الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ ( 39 )\r\nرَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي رَبَّنا وَ تَقَبَّلْ دُعاءِ ( 40 ) رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ ( 41 )\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n\r\nترجمه :\r\nو به ياد آور هنگامى كه ابراهيم گفت : پروردگارا اين بلد را محيط امن قرار ده و مرا و فرزندانم را از پرستش بتها دور گردان . پروردگارا ، آنها بسيارى از مردم را گمراه كردند ، هر كه مرا پيروى كند ، از من و هر كه مرا معصيت كند ، تو آمرزگار و رحيمى .\r\nپروردگارا گروهى از ذريه‌ام را در وادى بىكشت و زرعى نزد خانهء صاحب حرمت تو سكونت دادم ، پروردگارا براى اينكه نماز بپاى دارند . بنا بر اين دلهاى گروهى از مردم را متمايل به آنها گردان و از ثمرات روزى آنها كن تا ترا شكر كنند . پروردگارا تو ميدانى آنچه پنهان و آنچه آشكار كنيم . هيچ چيز در زمين و آسمان بر خدا پنهان نيست . ستايش خدا را كه به پيرانه سر ، اسماعيل و اسحاق را به من بخشيد . پروردگارا من شنوندهء دعاست . پروردگارا مرا و ذريه‌ام را بپاى دارندهء نماز گردان . پروردگارا دعاى مرا بپذير . پروردگارا مرا و پدر و مادرم و مؤمنين را در روز حساب ، بيامرز .\r\n\r\nقرائت :\r\nو اجبنى : در قرائت غير مشهور بهمزهء قطع خوانده شده است . اين فعل از ثلاثى مجرد به معناى دور ساختن است و برخى از عربها به باب افعال برده‌اند .\r\nتهوى : در قرائت على ( ع ) و امام باقر و امام صادق ( ع ) بفتح واو خوانده شده است .\r\nدر اين صورت از « هوى يهوى » به معناى دوست داشتن و متعدى است لكن متعدى شدن به « الى » هم صحيح است ، زيرا محبت ، تمايلى است كه متوجه ديگرى خواهد بود . در قرائت مشهور كه بكسر واو آمده نيز به معناى ميل كردن به آنهاست .\r\nتقبل دعاء : ابن كثير و ابو عمرو و حمزه و هبيره - از حفص - « و تقبل دعائى ربنا » خوانده‌اند . اين قرائت ، طبق قياس است . لكن حذف ياء هم بلا مانع است ، زيرا كسره ، بر آن دلالت دارد . لكن ابو على گويد : در موقع وقف ، حذف ياء ، بهتر است . شاعر گويد :\r\n فهل يمنعنى ارتيادى البلاد * من حذر الموت ان يأتين \r\nيعنى : آيا گردش من در بلاد از ترس مرگ ، از مرگ من مانع مىشود ؟\r\nو لوالدى : امام مجتبى ( ع ) و امام باقر ( ع ) و زهرى و ابراهيم نخعى « و لولدى »\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nخوانده‌اند و منظور اسماعيل و اسحاق است . يحيى بن عمر « لولدى » خوانده . كلمهء « و ولد » هم مفرد است و هم جمع . سعيد بن جبير « لوالدى » خوانده است .\r\n\r\nلغت :\r\nوادى : دامنهء كوه بزرگ . به نهرهاى بزرگ « اوديه » مىگويند ، زيرا كناره‌هاى آن مثل كوه مىماند .\r\n\r\nمقصود :\r\n وَ إِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً  : اى محمد ، به ياد آور هنگامى را كه ابراهيم گفت : خدايا مكه و اطراف آن را - كه حرم است - محيط امن و امان قرار ده .\r\nگويند : وقتى كه ابراهيم از بناى كعبه ، فارغ شد ، اين دعا را بدرگاه خداوند كرد . تفسير دعاى ابراهيم در سورهء بقره گذشت ، در سورهء بقره ، گفت :  « هذا بَلَداً آمِناً »  ( 126 ) و در اينجا  « الْبَلَدَ آمِناً »  زيرا نكره وقتى تكرار شد ، معرفه مىشود .\r\nنظير :  « مِصْباحٌ الْمِصْباحُ فِي زُجاجَةٍ الزُّجاجَةُ . . . »  ( نور 35 ) . خداوند دعاى ابراهيم را مستجاب كرد . تا آنجا كه اگر كسى قاتل پدر خود را مىديد ، متعرض او نمىشد و حيوانات وحشى با انسانها خويگر شدند .\r\n وَ اجْنُبْنِي وَ بَنِيَّ أَنْ نَعْبُدَ الْأَصْنامَ  : و لطف خود را شامل حال من و فرزندانم كن كه از پرستش بتها خوددارى كنيم . بديهى است كه دعاى انبيا مستجاب مىشود .\r\nبنا بر اين سؤال ابراهيم ، در مورد كسانى است كه خداوند به ايمان آنها عالم است و مىداند كه جز او كسى را پرستش نمىكنند . وى براى دعا كردن در حق آنها از جانب خداوند مأذون و دعايش هم در بارهء آنها مستجاب است .\r\n رَبِّ إِنَّهُنَّ أَضْلَلْنَ كَثِيراً مِنَ النَّاسِ  : پروردگارا ، بسيارى از مردم به سبب پرستش بتها گمراه شدند . چنان كه مىگويند : « فلانى مرا مفتون كرد » ، منظور اين نيست كه كارى كرد كه مفتونش شد ، بلكه خود فريفته و شيداى او شده است .\r\n فَمَنْ تَبِعَنِي فَإِنَّهُ مِنِّي  : هر كس از اولاد من كه در اين بلد ساكن شده است ، مرا\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nپيروى كند و خداى يكتا را پرستش و از عبادت بتها خوددارى كند ، از من و حال او مثل حال من است .\r\n وَ مَنْ عَصانِي فَإِنَّكَ غَفُورٌ رَحِيمٌ  : و هر كس مخالفت مىكند ، تو در همه حال پوشندهء گناهان و صاحب رحم بوده ، به آنها نعمت مىبخشى .\r\nسپس خداوند متعال ، بنقل دنبالهء دعاى ابراهيم پرداخته ، مىفرمايد :\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ  : ، پروردگارا ، من برخى از فرزندان خود را - كه بدون خلاف منظور اسماعيل است - در وادى بى كشت و زرعى ، سكونت دادم . اسماعيل بزرگترين فرزندان ابراهيم بود . امام باقر فرمود : مائيم بقيهء آن عترت . و نيز فرمود : دعاى ابراهيم ، تنها در بارهء ما بود . مقصود از « وادى بى كشت و زرع » وادى مكه يعنى ابطح است . در آن زمان در وادى مكه ، آب و زراعتى وجود نداشت . در اينجا مفعول فعل را ذكر نكرد ، زيرا « من » به معناى بعض است و معناى مفعول را مىرساند . مثل  « أَفِيضُوا عَلَيْنا مِنَ الْماءِ »  ( اعراف 50 : مقدارى آب بر ما بريزيد ) بلخى گويد : تقدير « اسكنت اناساً من ذريتى » است .\r\n عِنْدَ بَيْتِكَ الْمُحَرَّمِ  : در اينجا خانه را به خدا اضافه كرده ، زيرا او صاحب خانه است . لكن خانه‌هاى ديگر متعلق به بندگان است .\r\nايراد :\r\nممكن است گفته شود : چگونه ابراهيم مىگويد : خانه ، در حالى كه هنوز خانه را بنا نكرده است ؟ ! پاسخ :\r\n1 - از آنجا كه معلوم بود كه خانه را بنا خواهد كرد ، چنين تعبير صحيح است . يعنى : خانه‌اى كه وجود آن از لحاظ علم تو مسلم است .\r\n2 - خانه ، قبلا وجود داشته و بدست « طسم » و « جديس » - كه دو قبيله از عرب بودند كه در مكه سكونت داشتند و منقرض شدند - ويران شده است . برخى گفته‌اند :\r\nخداوند هنگام طوفان ، خانه را به آسمان برد .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nعلت اينكه : خانه را توصيف كرده است به « محرم » اين است كه احدى بدون احرام حق ندارد به آن نزديك شود . برخى گويند : علت اين است كه : امورى كه در جاهاى ديگر ، مباح شمرده شده ، در اين خانه حرام است . برخى هم گفته‌اند : مقصود از « محرم » « عظيم الحرمة » است .\r\n رَبَّنا لِيُقِيمُوا الصَّلاةَ  : پروردگارا ، من آنها را در اين وادى ساكن كرده‌ام ، كه بر نماز مداومت داشته ، به شرايط آن قيام كنند . لام متعلق است به « اسكنت » كلمهء « ربنا » ميان آنها فاصله شده و اين امر ، پسنديده است . چنان كه شاعر گويد :\r\n على حين الهى الناس جل امورهم * فندلا زريق المال ندل الثعالب \r\nيعنى : هنگامى كه مردم سرگرم كارهاى خويش هستند ، اى زريق ، مال را مثل روبهان براى خود ذخيره كن ( يعنى يا زريق ) .\r\n فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  : ابراهيم از خداوند مسألت مىكند كه دلهاى مردم را متوجه آن سرزمين گرداند تا ذريه‌اش را دوست دارند و با آنها انس گيرند و وسائل زندگى و امور اقتصادى آنها تأمين گردد . بديهى است كه اگر خداوند دلهاى مردم را بخاطر حج و عمره و تجارت ، متوجه آنجا نمىكرد ، زندگى بر ساكنان آنجا دشوار بود .\r\nسعيد بن جبير گويد : اگر مىگفت : « افئدة الناس » يهوديان و مسيحيان و مجوسيان نيز حج مىكردند . لكن گفته است :  « مِنَ النَّاسِ »  و منظور فقط مسلمانان است .\r\nمجاهد گويد : اگر « افئدة الناس » مىگفت ، فارس و روم نيز براى حج ، ازدحام مىكردند .\r\nاز امام باقر ( ع ) روايت است كه : مردم مأمورند كه اين سنگها را طواف كنند ، آن گاه بسوى ما كوچ كرده ، ولايت خود را بما اعلام و ما را يارى كنند . سپس اين آيه را قرائت كرد .\r\nابن عباس و قتاده گويند : مقصود از  « تَهْوِي إِلَيْهِمْ »  تمايل مردم بذريهء ابراهيم است .\r\nابو مسلم گويد : منظور فرود آمدن مردم بر آنهاست ، زيرا مكه در گودى\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nواقع شده است .\r\n وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ  : و از ثمرات ، روزى آنها كن ، تا ترا شكر و پرستش كنند .\r\n رَبَّنا إِنَّكَ تَعْلَمُ ما نُخْفِي وَ ما نُعْلِنُ  : در اينجا ابراهيم ، اعتراف مىكند كه خداوند به آشكار و نهان مردم ، عالم است و هيچ چيز بر او پوشيده نيست .\r\n وَ ما يَخْفى عَلَى اللَّهِ مِنْ شَيْءٍ فِي الْأَرْضِ وَ لا فِي السَّماءِ  : اين كلام ، از ابراهيم نيست ، بلكه كلام خداوند متعال و بقول جبائى جملهء معترضه است . يعنى :\r\nتمام چيزهايى كه در زمين و آسمان است ، بر خداوند آشكار است .\r\n الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ  : بار ديگر به حكايت كلام ابراهيم پرداخته ، مىفرمايد : ابراهيم ، به نعمتهاى خداوند اعتراف و خدا را به اينكه در پيرى به او دو پسر بخشيد ، حمد كرد . ابن عباس گويد : در سن 99 سالگى اسماعيل و در سن 112 سالگى اسحاق به او داده شد . سعيد بن جبير گويد :\r\nبعد از سن 117 سالگى ابراهيم صاحب فرزند شد .\r\n إِنَّ رَبِّي لَسَمِيعُ الدُّعاءِ  : ابن عباس گويد : يعنى خداوند ، پذيرنده و اجابت كنندهء دعاست . جملهء « سمع اللَّه لمن حمده » مؤيد همين معنى است .\r\n رَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي  : پروردگارا ، مرا و ذريه‌ام را بپاى دارندهء نماز قرار ده . در اينجا ابراهيم از خداوند درخواست مىكند كه : لطف خود را شامل حالش گرداند ، تا خودش و گروهى از ذريه‌اش بدين تمسك جويند و نماز را بپاى دارند . مقصود از « ذريه » كسانى هستند كه بدين حق گرويدند . بنا بر اين همانطورى كه در بارهء خود دعا مىكند ، در بارهء آنان نيز دعا مىكند .\r\n رَبَّنا وَ تَقَبَّلْ دُعاءِ  : خدايا دعاى مرا اجابت كن ، زيرا قبول دعا ، غير از اجابت آن چيزى نيست .\r\n رَبَّنَا اغْفِرْ لِي وَ لِوالِدَيَّ  : پروردگارا مرا و پدر و مادرم را بيامرز . اصحاب ما به اين جمله استدلال كرده‌اند كه : پدر و مادر ابراهيم كافر نبوده‌اند ، زيرا از خداوند\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nدرخواست مىكند كه در روز قيامت ، آنها را بيامرزد و اگر كافر بودند ، چنين دعائى نمىكرد . بخصوص كه در بارهء آزر قرآن مىگويد :  « فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ »  ( توبه 114 : وقتى فهميد كه آزر دشمن خداست ، از او بيزارى جست ) بنا بر اين معلوم مىشود كه آزر پدر ابراهيم نبوده ، بلكه عمو يا جدّ مادريش بوده است .\r\nبرخى گويند : او براى پدر خود آزر دعا كرد ، زيرا آزر وعده كرده بود كه مسلمان شود و چون اسلام نياورد و در حال كفر بمرد ، ابراهيم از او تبرى جست .\r\nلكن اين مطلب صحيح نيست ، زيرا ابراهيم وقتى دعا كرد كه بسن پيرى رسيده و صاحب فرزندانى شده بود ، در اين وقت ، مسلم دانسته بود كه آزر ، كافر و دشمن خداست ، بنا بر اين دعا كردن ، براى او صحيح نيست .\r\n وَ لِلْمُؤْمِنِينَ يَوْمَ يَقُومُ الْحِسابُ  : همچنين دعا مىكند كه خداوند در روز قيامت ، مغفرت خود را شامل حال مؤمنان گرداند . برخى گويند : يعنى روزى كه وقت حساب ظاهر مىشود .\r\n\r\nنظم آيات :\r\nاين آيات ، متصل به سابق هستند ، زيرا سابقاً از پرستش بتها نهى و به پرستش خداوند امر كرد . بدنبال آن بنقل سر گذشت ابراهيم پرداخت ، كه سخت با بت‌پرستى مبارزه مىكرد و طرفدار توحيد و يكتا پرستى بود .\r\nبرخى گويند : عطف است بر :  « وَ لَقَدْ أَرْسَلْنا مُوسى بِآياتِنا »  .\r\nبرخى گويند : نظر به اينكه سابقاً فرمود :  « وَ آتاكُمْ مِنْ كُلِّ ما سَأَلْتُمُوهُ »  بدنبال آن بنقل دعاى ابراهيم پرداخته ، خاطر نشان كرد كه دعاى او را مستجاب كرده است .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n\r\n[ سوره إبراهيم ( 14 ) : آيات 42 تا 45 
  ]\r\nوَ لا تَحْسَبَنَّ اللَّهَ غافِلاً عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ ( 42 ) مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ ( 43 ) وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ ( 44 ) وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ وَ تَبَيَّنَ لَكُمْ كَيْفَ فَعَلْنا بِهِمْ وَ ضَرَبْنا لَكُمُ الْأَمْثالَ ( 45 )\r\n\r\nترجمه :\r\nو گمان مكن كه خداوند از كردار ستمكاران غافل است . همانا آنها را براى روزى كه چشمها از ترس خيره مىشوند ، به تأخير مىاندازد . حال آنكه شتابان بوده ، سرها را بلند كرده‌اند و چشمانشان به آنها باز نمىگردد و دلهاى ايشان همچون هوا بىقرار و بى آرام است . و بترسان مردم را از روزى كه ايشان را عذاب رسد و ستمكاران گويند : پروردگارا ما را تا مدتى نزديك مهلت ده ، تا دعوتت را اجابت و پيامبران را\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nپيروى كنيم . آيا شما در دنيا سوگند نمىخورديد كه زوالى نداريد ؟ و در ديار كسانى ساكن شديد كه به خود ستم كردند و براى شما آشكار شد كه ما با آنها چه كرديم و براى شما مثلهايى زديم .\r\n\r\nلغت :\r\nاهطاع : شتاب كردن . شاعر گويد :\r\n بدجلة اهلها و لقد اراهم * بدجلة مهطعين الى السماع \r\nيعنى : اهل دجله را مىبينم كه براى شنيدن آوازها شتاب دارند .\r\nاقناع : بلند كردن سر . شاعر گويد :\r\n يباكرن العضاه بمقنعات * نواجذهن كالحدء الوقيع \r\nيعنى : شترها درختان خاردار را با گردن‌هاى بلند خود مىخورند و دندانهاى آنها مانند تيشهء تيز است .\r\nطرف : چشم ، نگاه كردن و بستن چشم .\r\nافئدتهم هواء : دلهاى آنها بر اثر خوف و ناراحتى گنجايش چيزى ندارد .\r\nدر اينجا دلها را به هوا تشبيه كرده است . حسان گويد :\r\n الا بلغ ابا سفيان عنى * فانت مجوف نخب هواء \r\nيعنى : ابو سفيان را از جانب من ابلاغ كنيد كه كم دل و ترسوست .\r\nاجل : پايان مدت .\r\n\r\nاعراب :\r\n يَوْمَ يَأْتِيهِمُ  : مفعول به براى « انذر » و ظرف نيست .\r\nفيقول : عطف بر « يأتى » و جواب امر نيست . چه اگر جواب بود ، رفع و نصب آن جايز بود .\r\n تَبَيَّنَ لَكُمْ  : فاعل اين فعل محذوف است ، به تقدير « تبين فعلنا » البته فاعل « كيف » نيست ، زيرا ما قبل آن در آن عمل نمىكند .\r\nكيف : منصوب است به « فعلنا »\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\nمقصود :\r\nپس از آنكه روز حساب را يادآورى كرد ، به وصف آن پرداخته ، بيان مىكند كه مهلت ستمكاران از روى غفلت نيست ، بلكه براى تأكيد حجت است ، از اينرو فرمود :\r\n وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ  : در اينجا ستمكاران را تهديد و مظلومان را تسلى مىدهد و مىگويد : گمان مكن كه خداوند از مجازات ستمكاران و كردار آنها غافل است . برخى گويند : يعنى گمان مكن كه خداوند ستمكاران را كيفر نمىدهد و حق مظلومان را از ظالمان نمىستاند ،  إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ  : بلكه كيفر آنها را تا روز قيامت ، به تأخير مىاندازد ، روزى كه چشمها خيره شده ، از شدت ترس ، بسته نمىشوند . اين معنى از جبائى است . حسن گويد : يعنى وقتى آنها را مىخوانند چشمانشان خيره مىشوند . برخى گويند : يعنى از فرط حيرت و ترس ، چشمانشان بسته نمىشود .\r\n مُهْطِعِينَ  : حسن و سعيد بن جبير و قتاده گويند : يعنى آنها شتاب مىكنند .\r\nابن عباس و مجاهد گويند : يعنى همواره بيك طرف و بيك چيز نگاه مىكنند و چشمان خود را نمىبندند .\r\n مُقْنِعِي رُؤُسِهِمْ  : سرهاى خود را به آسمان بلند كرده‌اند ، بطورى كه جلو پاى خود را نمىبينند و اين از شدت ترس است . مؤرج گويد : به لغت قريش ، يعنى سرها را برگردانيده‌اند .\r\n لا يَرْتَدُّ إِلَيْهِمْ طَرْفُهُمْ  : چشمان ايشان هم چنان خيره مىماند و قادر نيستند كه برهم نهند .\r\n وَ أَفْئِدَتُهُمْ هَواءٌ  : ابن عباس گويد : يعنى دلهاى آنها از شدت ترس ، از هر چيزى خالى است . برخى گويند : يعنى : دلهاى آنها از نشاط و اميد خالى است ، زيرا ترس آنها شديد است ، بنا بر اين دلهاى آنها همچون هوايى كه در فضا سرگردان است ، مضطرب و پريشان است .\r\nبرخى گويند : يعنى دلهاى آنها از جاى خود كنده شده و بگلوى آنها نزديك\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nشده است ، بطورى كه نه از گلو خارج مىشود و نه بجاى خود بر مىگردد ، بنا بر اين همچون هوا مضطرب و پريشان است . اين معنى از سعيد بن جبير و قتاده است .\r\nاخفش گويد : يعنى دلهاى آنها از عقل تهى است .\r\n وَ أَنْذِرِ النَّاسَ يَوْمَ يَأْتِيهِمُ الْعَذابُ  : جبائى و ابو مسلم گويند : در اينجا پيامبر گرامى را مأمور مىكند كه همواره عموم مردم را از كيفر الهى بترساند . ابن عباس و حسن گويند : مقصود اين است كه : پيامبر اهل مكه را بوسيلهء قرآن ، بترساند . مقصود از روزى كه عذاب ، بر آنها نازل مىشود ، روز قيامت يا روز استيصال و درماندگى در همين دنيا يا روز مرگ است . بديهى است كه احتمال اول ، صحيح‌تر است .\r\n فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ  : و مردمى كه به خود ستم كرده و مرتكب معصيت شده‌اند ، گويند : پروردگارا ما را به دنيا بازگردان و مدت كوتاهى مهلتمان ده تا دعوت ترا اجابت كنيم .\r\n وَ نَتَّبِعِ الرُّسُلَ  : و پيامبران ترا اطاعت كنيم . سپس خداوند يا فرشتگان به امر خداوند ، آنها را مخاطب ساخته ، گويند :\r\n أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ  : مجاهد گويد : يعنى مگر شما نبوديد كه در دنيا سوگند ياد مىكرديد كه هرگز زوال پيدا نمىكنيد و از سراى دنيا به آخرت منتقل نخواهيد شد ؟ حسن گويد : يعنى قسم مىخورديد كه هرگز دچار عذاب نمىشويد .\r\n\r\nدلالت آيه :\r\nاز اين آيه ، برمىآيد كه در آخرت ، براى انسان تكليفى نيست . لكن جماعتى اين مطلب را قبول ندارند . بديهى است كه اگر تكليفى داشتند ، صحيح نبود كه آنها درخواست كنند كه خداوند آنها را به دنيا بازگرداند و باز ممكن بود كه همانجا ايمان بياورند و از كيفر الهى رها گردند .\r\n وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ وَ تَبَيَّنَ لَكُمْ كَيْفَ فَعَلْنا بِهِمْ  :\r\nدر اينجا به منظور توبيخ و ملامت بيشتر ، مىفرمايد : شما كسانى بوديد كه در ديار تكذيب -\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nكنندگان انبيا ساكن شديد و مىدانستيد كه خداوند چگونه بر آنها بلا نازل و هلاكشان كرده بود . اين معنى از ابن عباس و حسن است . برخى گويند : آنها عاد و ثمود و برخى گويند : آنها كشتگان بدر هستند .\r\n وَ ضَرَبْنا لَكُمُ الْأَمْثالَ  : ما براى شما مثلهايى زديم و شما را به احوال گذشتگان آشنا كرديم ، تا عبرت بگيريد ، ولى شما عبرت نگرفتيد و موعظه در شما اثر نكرد .\r\nبرخى گويند : منظور از مثلها همان مطالبى است كه در قرآن آمده و دلالت دارند بر اينكه خداوند هم چنان كه قادر بر خلقت انسان است ، قادر است كه پس از مرگ ، او را زنده كند . جبائى گويد : مقصود مثلهايى است كه انسان را بطاعت ، تشويق و از معصيت باز مىدارد .\r\n\r\nدلالت آيات :\r\nاز اين آيات ، بر مىآيد كه : ايمان ، فعل انسان است ، زيرا اگر فعل خداوند بود ، معنى نداشت كه آنها تمناى بازگشت به دنيا كنند .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\n\r\n[ سوره إبراهيم ( 14 ) : آيات 46 تا 52 
  ]\r\nوَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ ( 46 ) فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ إِنَّ اللَّهَ عَزِيزٌ ذُو انتِقامٍ ( 47 ) يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ ( 48 ) وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ ( 49 ) سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ ( 50 )\r\nلِيَجْزِيَ اللَّهُ كُلَّ نَفْسٍ ما كَسَبَتْ إِنَّ اللَّهَ سَرِيعُ الْحِسابِ ( 51 ) هذا بَلاغٌ لِلنَّاسِ وَ لِيُنْذَرُوا بِهِ وَ لِيَعْلَمُوا أَنَّما هُوَ إِلهٌ واحِدٌ وَ لِيَذَّكَّرَ أُولُوا الْأَلْبابِ ( 52 )\r\n\r\nترجمه :\r\nو آنها مكر خود را به كار انداختند و پاداش مكر آنها پيش خداست و مكر آنها چنان نيست كه كوه‌ها را زايل گرداند . پس گمان نكن كه خداوند وعدهء خود را به پيامبرانش خلاف مىكند . خداوند عزيز و صاحب انتقام است . روزى كه زمين و آسمانها به زمين و آسمانهاى ديگرى تبديل شوند و آنها براى خداوند يكتاى غالب ، آشكار مىشوند .\r\nو مىبينى مجرمين را كه در آن روز بزنجيرها كشيده شده‌اند . پيراهنهاى آنها از مادهء\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nسياه و بد بوست و آتش چهره‌هاى آنها را مىپوشاند . تا خداوند هر كسى را جزاى كردارش بدهد كه خداوند سريع الحساب است . قرآن براى مردم كافى و رساست و براى اينكه مردم بوسيلهء قرآن بترسند و بدانند كه خداوند يكتاست و صاحب خردان بترسند .\r\n\r\nقرائت :\r\nلتزول : كسايى بفتح لام اول و ضم لام دوم و ديگران بكسر لام اول و فتح لام دوم قرائت كرده‌اند . وجه قرائت دوم اين است كه : « ان » حرف نفى است و بنا بر اين بدنبال آن لام مكسوره آمده ، نظير :  « وَ ما كانَ اللَّهُ لِيُطْلِعَكُمْ عَلَى الْغَيْبِ »  ( آل عمران 179 :\r\nخداوند شما را بر غيب مطلع نمىسازد ) بنا بر اين معناى آيه اين است : « و ما كان مكرهم لتزول منه الجبال » و با توجه به اينكه « جبال » استعارهء از امر و اعلام پيامبر است يعنى :\r\nمكر آنها چنان نيست كه بتواند كارى را كه همچون كوه‌ها استوار است ، از جاى بر كند .\r\nوجه قرائت اول اين است كه : « ان » مخفف « انّ » است و در اين صورت معناى جمله اين است كه : مكر آنان عظيم است . مثل :  « وَ مَكَرُوا مَكْراً كُبَّاراً »  ( نوح 22 : مكرى سخت و عظيم كردند ) و مكرى است كه مىتواند كوه‌ها را از جاى بركند . شاعر گويد :\r\n بكى الحارث الجولان من موت ربه * و حوران منه خاشع متضائل \r\nيعنى : سرزمين جولان - كه در شام است - از مرگ صاحب خود حارث ، بگريست و حوران - كه نيز موضعى ديگر در شام است - از مرگ او ترسان و حقير گشت .\r\nاين بيان به منظور بزرگداشت مرگ او ترسان و حقير گشت .\r\nاين بيان به منظور بزرگداشت مرگ حارث ، مىباشد .\r\nمؤيد اينكه ما امر و اعلام پيامبر را به سختى و استوارى كوه ، دانستيم ، اين آيه است : « فلا تحسبن اللَّه مخلف وعده رسله » يعنى : خداوند وعدهء نصرت پيامبر و غلبهء او را داده و بنا بر اين امر پيامبر قابل زوال نيست . چنان كه مىفرمايد :  « لِيُظْهِرَهُ عَلَى الدِّينِ كُلِّهِ »  ( توبه 33 : تا او را بر هر دينى غالب سازد ) در موارد ديگر نيز كلمهء جبال براى تعظيم به كار رفته است . ابن مقبل گويد :\r\n إذا مت عن ذكر القوافى فلن ترى * لها شاعراً مثلى اطب و اشعرا \r\n\r\n","description":"","footnote":"","page_name":" 152 ","page_number":154},
  {"content":"\r\n\r\n و اكثر بيتاً شاعراً ضربت به * بطون جبال الشعر حتى تيسرا \r\nيعنى : هنگامى كه بميرم ، شاعرى داناتر و برجسته‌تر و كثير الشعرتر از من نمى - يا بى كه كوه‌هاى شعر را به آسانى در نوردد . ( در اينجا اضافهء استعارى يا تشبيه كوه به - شعر ، به منظور تعظيم مقام شعر است ) در قرائت غير مشهور « ان كاد مكرهم لتزول منه الجبال » آمده و در اين صورت هم « انّ » مخفف از « انّ » و معناى آن روشن است .\r\nقطران : زيد بنقل از يعقوب ، دو كلمهء قرائت كرده است : « قطر » و « آن » . قرائت ابو هريره و ابن عباس و سعيد بن جبير و كلبى و قتاده و عيسى همدانى و ربيع نيز همين است . در اين صورت ، كلمهء « قطر » به معناى مس و طلا و « آن » يعنى چيزى كه آماده شده و وقت استفادهء آن فرا رسيده است . شاعر گويد :\r\n و سليمان اذ يسيل له * القطر على ملكه ثلاث ليال \r\nيعنى : سه شبانه روز بر ملك سليمان طلاى مذاب ، جريان داشت .\r\nدر بارهء كلمهء « قطران » دو وجه ديگر جايز است : سكون طاء و ديگر كسرهء قاف و سكون طاء .\r\n\r\nلغت :\r\nبروز : ظاهر شدن .\r\nاصفاد : جمع « صفد » زنجيرهايى كه بوسيلهء آنها دست را به گردن مىبندند .\r\nمقرنين : چيزهايى كه بهم نزديك و جمع شده‌اند .\r\nسربال : پيراهن .\r\nبلاغ : كفايت . بلاغت يعنى بيان كافى و بليغ يعنى كسى كه مطلب خود را به خوبى به زبان آورد .\r\n\r\nاعراب :\r\n مُخْلِفَ وَعْدِهِ رُسُلَهُ  : اضافهء « مخلف » اضافهء غير محض و « وعده » محلا منصوب و مفعول به است و « رسله » مفعول دوم است .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n يَوْمَ تُبَدَّلُ الْأَرْضُ  : « يوم » منصوب است به « مخلف » يا « انتقام » يا به فعل محذوف « اذكر » و ممكن است صفت براى « يوم يقوم الحساب » باشد .\r\nالارض : نايب فاعل براى « تبدل »  غَيْرَ الْأَرْضِ  : مفعول ثانى براى « تبدل »\r\n\r\nمقصود :\r\nهم اكنون پرده از مكر كفار بر مىدارد و بيان مىكند كه مكر آنها را بهر سختى باشد ، دفع خواهد كرد ، تا خاطر پيامبر آرامش يابد .\r\n وَ قَدْ مَكَرُوا مَكْرَهُمْ  : آنان با پيامبران پيشين تا توانستند مكر كردند ، هم چنان كه با تو نيز به نيرنگ پرداختند و خداوند ، همانطورى كه پيامبران پيشين را از مكر آنها حفظ كرد ، ترا نيز حفظ خواهد كرد . برخى گويند : مقصود كفار قريش است كه در بارهء امر پيامبر دست به تدبير و چاره‌جويى و حيله زدند و با مؤمنين بخدعه و نيرنگ پرداختند .\r\n وَ عِنْدَ اللَّهِ مَكْرُهُمْ  : در اينجا مضاف حذف شده است . يعنى : كيفر مكر ايشان نزد خداوند است . مثل :  « تَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ »  ( شورى 22 :\r\nستمكاران را مىنگرى كه از كردار خود بيمناكند و جزاى كردارشان گريبانگير آنهاست ) بهر صورت منظور اين است كه : خداوند به مكر ايشان آگاه است و كيفر ايشان را مىدهد .\r\n وَ إِنْ كانَ مَكْرُهُمْ لِتَزُولَ مِنْهُ الْجِبالُ  : نيرنگ آنها چنان نيست كه براهين قرآنى و دلائل و معجزاتى كه با تست ، زايل سازد . زيرا اينها همچون كوه ، استوار بلكه استوارترند و نيرنگى كه كوه را از جا نكند ، چگونه دين را متزلزل مىكند كه از كوه هم استوارتر است ؟ بنا بر قرائت ديگر ، مقصود اين است كه : نيرنگ آنها بهر - پايه‌اى برسد ، دين خدا را متزلزل نمىسازد و به پيامبران خدا ضرر و لطمه‌اى نمىرساند و امر آنها را زايل نمىسازد ، بخصوص امر حضرت محمد ( ص ) كه از كوه ، استوارتر است .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nبرخى گويند : منظور نمرود بن كوش بن كنعان است كه چهار باز شكارى را چند روز گرسنه نگاه داشت و بالاى سر آنها گوشتى آويزان كرد و تابوتى به آنها بست و در حالى كه او و وزيرش در تابوت بودند ، بازها به پرواز در آمدند و به آسمان رفتند .\r\nدر اين وقت در بالاى تابوت را گشود و به آسمان نگريست ، ديد چيزى از بعد آن كاسته نشده است . سپس در زيرين تابوت را گشود و به زمين نگاه كرد ، از نظرش پنهان شده بود .\r\nاز اينرو ترسيد و بازها را متوجه پايين و تابوت سقوط كرد . اين مطلب از ابن عباس و ابن مسعود و جماعتى است .\r\n فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ  : گمان نكن كه خداوند وعده‌اى را كه به پيامبران خود داده است ، خلاف خواهد كرد . بلكه طبق وعدهء خود ، آنها را بر كفار غلبه خواهد داد .\r\n إِنَّ اللَّهَ عَزِيزٌ ذُو انتِقامٍ  : قدرت خداوند برتر از اين است كه از طرف كفار دچار شكست شود و او صاحب انتقام است .\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  : در اين باره دو قول است :\r\n1 - ابن عباس گويد : يعنى صورت و هيأت زمين تغيير مىيابد . نقل شده است كه :\r\nابن عباس مىگفت : بيشه‌ها و كوه‌ها و درختان ، مبدل مىشوند ، لكن زمين ، به حال خود مىماند و همچون نقره سفيد مىشود ، ديگر خونى بر آن نمىريزد و گناهى بر آن انجام نمىگيرد . آسمان‌ها نيز متبدل مىشوند و ماه و خورشيد و ستارگان ، از ميان مىروند ، و شعر زير را قرائت مىكرد :\r\n فما الناس بالناس الذين عهدتهم * و لا الدار بالدار التي كنت اعرف \r\nيعنى : مردم نه آنهايى هستند كه با آنها آشنا بوده‌ام و خانه ، نه آن خانه‌اى است كه مىشناخته‌ام ! مؤيّد آن روايت ابو هريره است ، از پيامبر گرامى اسلام كه فرمود : خداوند زمين را به زمين ديگر تبديل مىكند و همچنين آسمانها را . آنها را همچون سفره‌اى مىگستراند ، بطورى كه در آن كجى و انحرافى وجود ندارد . آن گاه مردم به سوى\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nاين چيز تبديل يافته ، رانده مىشوند و هر كس در جاى نخستين خود قرار مىگيرد .\r\nهر چه در شكم آن بوده ، در شكم و هر چه بر پشت آن بوده در پشت ، جاى مىگيرد .\r\n2 - جبائى و جماعتى از مفسران گويند : يعنى زمين و آسمان ، به زمين و آسمان ديگرى تبديل مىشوند .\r\nدر تفسير اهل بيت ( ع ) از امام باقر و امام صادق ( ع ) روايت شده است كه :\r\nزمين به صورت نان تازه‌اى در مىآيد كه مردم تا پايان حساب از آن مىخورند . خداوند مىفرمايد :  « وَ ما جَعَلْناهُمْ جَسَداً لا يَأْكُلُونَ الطَّعامَ »  ( انبياء 8 : آنها را جسدى قرار نداده‌ايم كه غذا نخورند ) . عقيدهء سعيد بن جبير و محمد بن كعب ، نيز همين است .\r\nسهل بن ساعدى از پيامبر روايت كرده است كه : مردم بر زمين سفيد و هموارى محشور مىشوند كه هيچ نشانه‌اى براى كسى در آن نيست .\r\nاز ابن مسعود روايت شده است كه : در روز قيامت ، كرهء زمين تبديل به آتش مىشود و وراى آن بهشت است كه مردم منظره‌هاى زيباى آن را مىنگرند ، هنوز برنامهء حساب آغاز نشده است و مردم در آن كورهء داغ سخت ناراحت و پريشانند .\r\nكعب گويد : آسمانها بهشت و درياها آتش مىشوند و زمين ديگرگون مىشود .\r\nاز ابو ايوب انصارى روايت شده است كه يكى از علماى يهود ، نزد پيامبر آمده ، گفت : آيا ديده‌اى كه خداوند در قرآن كريم مىفرمايد : « روزى كه زمين و آسمانها تبديل مىشوند » ؟ در آن روز مردم كجا هستند ؟ فرمود :\r\n- آنها مهمانان خدا هستند و هرگز به عجز در نمىآيند .\r\nبرخى گويند : زمين ، براى گروهى تبديل به زمين بهشت و براى گروهى تبديل به زمين جهنم مىشود .\r\nحسن گويد : مردم در زمين ديگرى كه زمين آخرت است و جهنم در آنجاست ، محشور مىشوند .\r\nتقدير آيه چنين است : « و تبدل السماوات غير السماوات » قسمت محذوف ، بواسطهء وجود قرينه ، حذف شده است .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n وَ بَرَزُوا لِلَّهِ الْواحِدِ الْقَهَّارِ  : مردم از خاك قبرها سر بر مىدارند و براى محاسبه ، در پيشگاه خداوند يكتا و بيهمتا و خداوندى كه بقهر خويش بندگان را بدام مرگ مىكشاند و صاحب هر نوع قدرتى است ، حاضر مىگردند . بديهى است كه همه چيز ، در همه حال ، در پيشگاه خداوند ، ظاهر و بارز است . علت اينكه : خصوصيت از قبر برخاستن مردگان را ، ظهور و بروز در پيشگاه خداوند ، دانسته ، اين است كه در آن مرحله ، حساب مردم فقط با خداوند است .\r\n وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ  : ابن عباس و حسن گويند :\r\nمقصود از « مجرمين » كفار است . ظاهر هم همين است ، زيرا قبلا در بارهء آنها گفتگو شده است . يعنى : در روز قيامت ، كافران در زنجير هستند و دستهاى آنها بگردنشان بسته است . جبائى گويد : يعنى مردم كافر را بزنجير كشيده و بهم بسته‌اند . ابو مسلم گويد : يعنى آنها را برشته‌اى از زنجير بسته‌اند . ابن عباس و حسن گويند : يعنى هر كافرى با زنجيرى آهنين ، به شيطانى كه گمراهش مىكرده ، بسته‌اند . مؤيد اين معنى ، اين آيه است :  « احْشُرُوا الَّذِينَ ظَلَمُوا وَ أَزْواجَهُمْ »  ( صافات 22 : مردم كافر و شياطينى كه قرين آنها بوده‌اند ، محشور كنيد ) و همچنين  « وَ إِذَا النُّفُوسُ زُوِّجَتْ »  ( تكوير 7 : هنگامى كه نفسها جفت جفت شوند ) .\r\n سَرابِيلُهُمْ مِنْ قَطِرانٍ  : پيراهن آنها از مادهء سياه و بد بويى است كه به بدن آنها ماليده شده و به شكل پيراهن در آمده است . آن گاه آتش بجان آنها مىافكنند ، تا زودتر بسوزند و مشتعل گردند و عذابشان شديدتر باشد . اين معنى از حسن و زجاج است .\r\nابن عباس و مجاهد و قتاده گويند : يعنى پيراهنى از مس يا طلاى گداخته ، بر تن آنها است ! جبائى طبق هر دو قرائت تجويز كرده است كه بر تن آنها دو پيراهن باشد : پيراهنى از آن مادهء بد بو و سياه و قابل اشتعال و پيراهنى از مس گداخته .\r\n وَ تَغْشى وُجُوهَهُمُ النَّارُ  : اما صورت آنها را هيچگونه پوششى نيست و مستقيماً مورد اصابت آتش قرار مىگيرد .\r\n لِيَجْزِيَ اللَّهُ كُلَّ نَفْسٍ ما كَسَبَتْ  : حرف لام متعلق بما قبل است . خداوند\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nمتعال ، در اينجا خبر مىدهد كه اين كيفر سخت ، براى اين است كه : هر كسى به جزاى عمل خود بايد برسد : اگر ايمان آورده ، بهشت و اگر ببدى گراييده ، جهنم جزاى اوست .\r\n إِنَّ اللَّهَ سَرِيعُ الْحِسابِ  : مجازات خداوند ، سريع است .\r\n هذا بَلاغٌ لِلنَّاسِ  : ابن عباس و حسن و ابن زيد و . . . گويند : اشاره به قرآن است .\r\nيعنى : قرآن ، براى مردم موعظه‌اى است كافى و شافى . برخى گويند : اشاره است به عذابهايى كه سابقاً ذكر شد . يعنى : اين تهديدها براى كسى كه بينديشد ، كافى است .\r\nلكن معناى اول ، صحيح است .\r\n وَ لِيُنْذَرُوا بِهِ  : قرآن فرستاده شده است تا مردم بترسند و پيرامون گناه و فساد نروند .\r\n وَ لِيَعْلَمُوا أَنَّما هُوَ إِلهٌ واحِدٌ  : و با توجه به ادلهء توحيد ، بدانند كه خداوند يكتا و بيهمتاست .\r\n وَ لِيَذَّكَّرَ أُولُوا الْأَلْبابِ  : و صاحب خردان ، از اين كتاب مقدس ، پندگيرند .\r\n\r\nدلالت آيه :\r\nاز اين آيه بر مىآيد كه : قرآن پاسخگوى همهء نيازمنديهاى مردم است ، زيرا اجمال و تفصيل همهء امور ، از قرآن استفاده مىشود . اين استفاده ، يا مستقيم است يا غير مستقيم .\r\nبنا بر اين بر مؤمن كوشا و صاحب همت ، لازم است كه : دامن همت بر كمر زند و در صدد كسب معارف قرآنى و حكم آن برآيد و به همان اكتفاء كند ، تا سعادت دنيا و آخرت ، نصيبش شود .\r\n\r\nدلالت ديگر آيه :\r\nاز جملهء  « وَ لِيَعْلَمُوا أَنَّما هُوَ إِلهٌ واحِدٌ »  بر مىآيد كه : خداوند از مردم علم توحيد ، خواسته است . لكن جبريان منكر اين مطلب بوده ، گويند : خداوند از مسيحيان ، اثبات « سه گانه پرستى ! » و از زردشتيان اثبات « دوگانه پرستى ! » خواسته است .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n\r\nدلالت ديگر :\r\nاز جملهء  « لِيَذَّكَّرَ . . . »  بر مىآيد كه خداوند متعال از همگان تدبر و تفكر خواسته و عقل ، براى انسان ، حجت است . زيرا موجوداتى كه عقل ندارند ، قادر به تفكر و عبرت آموزى نيستند .\r\n\r\nنظم آيات :\r\nآيهء دوم ، متصل است به  « وَ عِنْدَ اللَّهِ مَكْرُهُمْ »  يعنى گمان نكنيد كه خداوند خلاف وعدهء خود مىكند ، بلكه كافران را مجازات و پيامبران خود را يارى مىكند .\r\nبرخى گويند : متصل است به  « إِنَّما يُؤَخِّرُهُمْ »  يعنى : گمان نكنيد كه خداوند وعدهء خود را كه در بارهء كيفر كافران به پيامبران داده ، خلاف مىكند ، بلكه اگر بخواهد ، عذاب را به تأخير يا به جلو مىاندازد .\r\nآيهء  « يَوْمَ تُبَدَّلُ الْأَرْضُ غَيْرَ الْأَرْضِ . . . »  متصل است به  « فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ . . . »  يعنى : خداوند خلاف وعده نمىكند ، نه در دنيا و نه در آخرت . اين قول از ابو مسلم است . برخى گويند : مقصود اين است كه : خداوند در روز قيامت از كافران ، انتقام مىگيرد .\r\nآيهء  « لِيَجْزِيَ اللَّهُ كُلَّ نَفْسٍ ما كَسَبَتْ »  متصل است به  « يَوْمَ تُبَدَّلُ الْأَرْضُ »  .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nبسم اللَّه الرحمن الرحيم\r\n\r\nسورة الحجر\r\nقتاده و مجاهد گويند : اين سوره مكى است . حسن گويد : تنها آيهء :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  و آية   « كَما أَنْزَلْنا عَلَى الْمُقْتَسِمِينَ الَّذِينَ جَعَلُوا الْقُرْآنَ عِضِينَ »   مدنى است . اين سوره به اجماع ، 99 آيه است .\r\n\r\nفضيلت سوره :\r\nابى بن كعب ، از پيامبر گرامى اسلام روايت كرده است كه : « هر كس اين سوره را قرائت كند ، به عدد تمام مهاجرين و انصار و آنهايى كه محمد ( ص ) را استهزاء كرده‌اند ، خداوند به او ده حسنه خواهد داد . »\r\n\r\nتفسير :\r\nدر پايان سورهء ابراهيم ، نامى از قرآن بميان آمد . در آنجا فرمود : قرآن كريم ، براى راهنمايى مردم مسلمان كافى و رسالت . اكنون اين سوره را نيز با مطلبى در پيرامون قرآن و اينكه اين كتاب آسمانى بيان كنندهء احكام دين است ، آغاز مىكند .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\n\r\n[ سوره الحجر ( 15 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ وَ قُرْآنٍ مُبِينٍ ( 1 ) رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ ( 2 ) ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ ( 3 ) وَ ما أَهْلَكْنا مِنْ قَرْيَةٍ إِلاَّ وَ لَها كِتابٌ مَعْلُومٌ ( 4 )\r\nما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ ( 5 )\r\n\r\nترجمه :\r\nاين است آيات كتاب آسمانى و قرآن مبين . و قرآن مبين . چه بسا مردم كافر دوست دارند كه مسلمان بودند . ايشان را به حال خود گذار تا بخورند و لذت برند و سرگرم آرزوى خود باشند كه به زودى خواهند دانست . ما قريه‌اى را هلاك نكرديم ، جز اينكه برايش مدتى معلوم بود . هيچ امتى از مدت خود ، جلو و عقب نمىافتد .\r\n\r\nقرائت :\r\nربما : اهل مدينه و عاصم ، بدون تشديد و ديگران با تشديد خوانده‌اند .\r\nمحمد بن حبيب شمونى از اعشى از ابو بكر « ربتما » خوانده‌اند .\r\nسكرى گويد : « رُبَّما و رُبَّتما و رُبَما و رُبَتَما و رُبَّ و رُبَ » شش لغت است .\r\nسيبويه گويد : « ربّ » حرف است و كلمهء « ما » بعد از آن دو وجه دارد : 1 - نكره\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nبه معناى « شىء » ، شاعر گويد :\r\n ربما تكره النفوس من الامر * له فرجة كحل العقال \r\nيعنى : بسا نفسها از امرى كراهت دارند كه براى آن همچون گشودن بند پاى شتر ، گشايشى است . يعنى « رب شىء تكرهه » . گاهى بعد از « رب » كلمهء « من » واقع مىشود و قطعاً نكره است . مثل :\r\n الا رب من تغتشه لك ناصح * و مؤتمن بالغيب غير امين \r\nيعنى : هان ، بسا كسى كه او را خائن مىپندارى ، نصيحت كنندهء تست و كسى كه امين مىپندارى در نهان ، امين نيست .\r\n2 - « ما » كافّه است يعنى جلو عمل حرف را مىگيرد . بدليل اينكه كلمهء « ربما » بر سر فعل نيز در مىآيد . مثل « ربما يود » ، اگر چه ممكن است در اينجا هم « ما » به معناى « شىء » و جملهء بعد ، صفت آن باشد . يعنى « رب ودّ يوده الذين كفروا . . . » تخفيف « ربما » به خاطر اين است كه حذف حرف مضاعف ، مانعى ندارد و اينكه « ربتما » خوانده‌اند ، بخاطر اين است كه گاهى حروف با تاء مىآيند . مثل : ثمّ و ثمّة .\r\nلا و لات .\r\n\r\nاعراب :\r\nقرآن : عطف بر « الكتاب » مقصود از قرآن و كتاب ، يكى است . تنها اختلاف لفظى است كه اين عطف را تصحيح كرده است . علاوه بر اين ، مقصود از كتاب ، چيزى است كه نوشته مىشود و مقصود از قرآن چيزى است كه تأليف و حروف آن با هم جمع مىشود .\r\nبنا بر اين ، دو صفت مختلفند براى يك موصوف . چنان كه شاعر گويد :\r\n الى الملك القرم و ابن الهمام * و ليث الكتيبة فى المزدحم \r\n و ذى الرأى حين تغم الامور * بذات الصليل و ذات اللجم \r\nيعنى : بسوى پادشاهى بزرگ و بزرگزاده و شير لشكر ، در هنگام جنگ و صاحب رأى و تدبير ، هنگامى كه بر اثر بحبوحهء نبرد كارها دشوار گردد . ( در اينجا موصوف واحد ، داراى چند صفت است ) .\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nممكن است گفته شود : « رب » براى تعليل و مفاد جمله اين است : كافران گاهى به مسلمانى ميل پيدا مىكنند ، در حالى كه در عذاب و كيفر آخرت ، بايد اين تمايل ، هميشگى باشد .\r\nپاسخ اين است كه : 1 - اين تعبير ، براى تهديد رساتر است . يعنى براى آنها يك پشيمانى مختصر كافى است ، تا چه رسد به پشيمانى طولانى 2 - آنها بقدرى گرفتار عذابند ، كه جز گاه گاهى نمىتوانند آرزوى مسلمانى كنند .\r\n\r\nمقصود :\r\n  الر   : قبلا در بارهء اين حروف ، گفتگو و اقوال علما را در بارهء آن نقل كرده‌ايم .\r\n  تِلْكَ آياتُ الْكِتابِ وَ قُرْآنٍ مُبِينٍ   : اين است آيات كتاب آسمانى و قرآنى كه ميان حق و باطل ، تميز مىدهد . ابو مسلم گويد : يعنى قرآن آشكار و واضح . برخى گويند : يعنى قرآن ، بيان كنندهء حلال و حرام و اوامر و نواهى و آشكار كنندهء دلائل است . مجاهد گويد : مقصود از كتاب ، تورات و انجيل است . قتاده گويد : مقصود كتابهايى است كه پيش از قرآن كريم ، نازل شده‌اند .\r\n رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ  : گاهى مردم كافر ، در عالم آخرت ، آرزوى اسلام مىكنند و آن هنگامى است كه : مسلمانان وارد بهشت و كافران وارد دوزخ مىشوند . ممكن است ، اين آرزو را در وقت نوميدى پيدا كنند .\r\nمجاهد از ابن عباس روايت كرده است كه : خداوند همواره مردم را داخل بهشت مىكند و آنها را مورد رحم و مغفرت قرار مىدهد ، تا اينكه مىگويد : هر كس مسلمان است ، داخل بهشت شود . در اين هنگام ، كافران هم آرزو مىكنند كه مسلمان بودند .\r\nامام صادق ( ع ) فرمود : روز قيامت ، منادى ندا مىكند كه همهء خلايق بشنوند و گويد : جز مسلمان ، كسى داخل بهشت نمىشود . در اين وقت ، مردم آرزو مىكنند كه كاش مسلمان بودند .\r\nاز پيامبر روايت شده است كه : هنگامى كه اهل آتش ، در آتش جمع مىشوند و اهل قبله نيز در ميان آنها هستند ، كفار به مسلمانان گويند :\r\n\r\n","description":"","footnote":"","page_name":" 163 ","page_number":165},
  {"content":"\r\n\r\n- مگر شما مسلمان نبوديد ؟ ! گويند :\r\n- بوديم .\r\nگويند :\r\n- اسلام شما به شما سودى نبخشيد و اكنون با ما در آتش هستيد .\r\nگويند :\r\n- ما را گناهانى بود كه به كيفر آنها گرفتار جهنم شديم .\r\nخداوند كه اين سؤال و جوابها را مىشنود ، امر مىكند كه تمام مسلمانان از آتش بيرون آيند . در اين هنگام كفار ، مىگويند : كاش ما هم مسلمان بوديم .\r\n ذَرْهُمْ يَأْكُلُوا وَ يَتَمَتَّعُوا  : آنها را به حال خود گذار ، تا در دنيا همچون چارپايان بخورند و كيف كنند .\r\n وَ يُلْهِهِمُ الْأَمَلُ  : و آرزوهاى دروغشان آنها را از پيروى پيامبر و قرآن باز دارد . لهو به معناى سرگرمى و فراموشى است .\r\n فَسَوْفَ يَعْلَمُونَ  : همين كه قيامت فرا رسيد و گرفتار عذاب شدند و به آنچه منكر آن بودند ، رسيدند ، خواهند فهميد . اين آيه ، اشاره به اين است كه : انسان بايد همت خود را در راه تحصيل آخرت به كار اندازد و براى مرگ آماده شود و بسوى توبه ، شتاب كند و آرزوهايى كه او را از آخرت ، باز مىدارد . بدل راه ندهد .\r\nاز على ( ع ) روايت است كه :\r\n« ان اخوف ما اخاف عليكم اثنان : اتباع الهوى و طول الامل ، فان اتباع الهوى يصد عن الحق و طول الامل ينسى الآخرة »\r\nيعنى : از دو چيز بسيار دشوار ، نسبت بشما مىترسم : پيروى هواى نفس و درازى آرزو ، زيرا پيروى هواى نفس ، از حق باز مىدارد و درازى آرزو آخرت را از ياد مىبرد .\r\n وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ  : هيچ ساكنان قريه‌اى را هلاك نكرديم ، جز اينكه آنها را مدتى معين بود كه ناگزير مىبايد آن مدت را سپرى كنند و روزگارشان به سرآيد ، بنا بر اين ، اين كافران نيز از مهلت من ، مغرور نشوند . زيرا\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nاينان نيز دورانى دارند كه سر انجام سپرى مىشود و دستخوش زوال خواهند شد .\r\n ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ  : هيچ امتى پيش از پايان روزگارش به هلاكت نرسيد و پس از سپرى شدن دورانش مهلتى نيافت . بلكه بمحض سپرى شدن دورانش ، هلاك شد .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\n[ سوره الحجر ( 15 ) : آيات 6 تا 18 
  ]\r\nوَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ ( 6 ) لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ ( 7 ) ما نُنَزِّلُ الْمَلائِكَةَ إِلاَّ بِالْحَقِّ وَ ما كانُوا إِذاً مُنْظَرِينَ ( 8 ) إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ ( 9 ) وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ ( 10 )\r\nوَ ما يَأْتِيهِمْ مِنْ رَسُولٍ إِلاَّ كانُوا بِهِ يَسْتَهْزِؤُنَ ( 11 ) كَذلِكَ نَسْلُكُهُ فِي قُلُوبِ الْمُجْرِمِينَ ( 12 ) لا يُؤْمِنُونَ بِهِ وَ قَدْ خَلَتْ سُنَّةُ الْأَوَّلِينَ ( 13 ) وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ ( 14 ) لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ ( 15 )\r\nوَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ ( 16 ) وَ حَفِظْناها مِنْ كُلِّ شَيْطانٍ رَجِيمٍ ( 17 ) إِلاَّ مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ ( 18 )\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\nترجمه :\r\nگفتند : اى كسى كه قرآن بر تو نازل شده است ، تو ديوانه‌اى ، چرا - اگر راست مىگويى - فرشتگان را نزد ما نمىآورى ؟ ما فرشتگان را جز به حق نمىفرستيم و در اين هنگام آنها مهلت داده نخواهند شد . ما قرآن را فرستاديم و ما آن را حافظيم . پيش از تو پيامبرانى بميان فرقه‌هاى گذشته ، فرستاديم . پيامبرى نزد آنها نيامد ، جز اينكه مورد استهزايش قرار دادند . اين چنين قرآن را در دل مجرمين وارد مىسازيم . مع - الوصف ، آنها ايمان نمىآورند و سنت پيشينيان بگذشت . و اگر درى از آسمان بر ايشان مىگشوديم و از آن بالا و پايين مىكردند ، مىگفتند : چشمان ما را بسته‌اند . بلكه ما قومى افسون شده ، هستيم . ما در آسمان برجهايى قرار داديم و براى بينندگان زينتش داديم و آن را از هر شيطان مطرودى حفظ كرديم ، مگر كسى كه استراق « 1 » سمع كرد كه او را شهابى آشكار ، دنبال كرد .\r\n\r\nقرائت :\r\nما ننزل الملائكة : كوفيان بجز ابو بكر ، فعل را به دو نون و « الملائكة » را منصوب خوانده‌اند . ابو بكر بنقل از عاصم « ما تنزل الملائكة » بضم تاء و رفع « الملائكة » قرائت كرده است . ديگران بفتح تاء و زاء و رفع « الملائكة » قرائت كرده‌اند .\r\nوجه قرائت سوم اين است كه در سورهء قدر ، به همين صورت ، به كار رفته . مثل :\r\n « تَنَزَّلُ الْمَلائِكَةُ »  ( قدر 4 ) قرائت اول مشابه آيهء  « وَ لَوْ أَنَّنا نَزَّلْنا إِلَيْهِمُ الْمَلائِكَةَ »  ( انعام 111 ) است . قرائت دوم مشابه  « وَ نُزِّلَ الْمَلائِكَةُ تَنْزِيلًا »  است ( فرقان 25 ) .\r\nسكرت : ابن كثير اين فعل را بدون تشديد و ديگران با تشديد خوانده‌اند ، در قرائت غير مشهور « سَكَرَتْ » آمده است . وجه تشديد اين است كه فعل به جماعت ، اسناد دارد . مثل  « مُفَتَّحَةً لَهُمُ الْأَبْوابُ »  ( ص 50 ) و بنا بر اين بهتر است كه مشدد باشد . وجه تخفيف اين است كه افعالى كه به جماعت ، نسبت داده مىشوند ، گاهى مخفف مىشوند . مثل :\r\n« ما زلت افتح ابواباً و اغلقها » يعنى : همواره درهايى را مىگشايم و درهايى را مىبندم .\r\n\r\n\r\n","description":"","footnote":"\r\n( 1 ) - چيزى را مخفيانه گوش دادن .\r\n","page_name":" 167 ","page_number":169},
  {"content":"\r\n\r\n\r\nلغت :\r\nشيع : فرقه‌ها . هر فرقه‌اى شيعه است ، از لحاظ اينكه افراد هر فرقه ، يكديگر را مشايعت و متابعت مىكنند . اينكه مىگويند : « شيعهء على ، ع » بخاطر اين است كه :\r\nافراد شيعهء على ، پيرو او هستند و امامت او را پذيرفته‌اند . در حديث ام سلمه ، از پيامبر گرامى اسلام است كه :\r\n« شيعة على هم الفائزون يوم القيامة »\r\nيعنى : شيعهء على ، در روز قيامت ، رستگار هستند .\r\nسلك : اين فعل از مصدر « سلوك » است و با « اسلك » يك معنى دارد . شاعر گويد :\r\n و كنت لزاز خصمك لم اعرد * و قد سلكوك فى يوم عصيب \r\nيعنى : من ملازم دشمن‌هاى تو بودم و از آنها جدا نشدم . آنها در روزى بسيار گرم ، ترا وارد ساختند .\r\nديگرى گويد :\r\n حتى اذا اسلكوهم فى قتائدة * شلا كما تطرد الجمالة الشردا \r\nيعنى : تا وقتى كه آنها را وارد گردنهء معروف « قتائده » كردند ، آنها را راندند ، چنان كه شتربانان شتران را .\r\nعروج : بالا رفتن . در مضارع آن ، ضمه و كسرهء عين الفعل هر دو جايز است .\r\nسكرت ابصارنا : پوشيده شود چشمان ما . ابو على گويد : مقصود اين است كه نور چشمها ، طورى نيست كه بتواند حقيقت اشيا را درك كند . در حقيقت ، چشم از سنت معمول خود خارج گشته است . مىگويند : « تسكير در رأى » تصميم نداشتن است .\r\nپس از تصميم ، ديگر تسكيرى در كار نيست . « سكر شراب » حالتى است كه در آن ، انسان رأى و نظر نافذى ندارد .\r\nزجاج گويد : « سكرت ابصارنا » يعنى چشمان ما پوشيده شد و « سكرت ابصارنا » يعنى چشمان ما از ديدن باز ايستاد . چنان كه « سكرت الريح » يعنى : باد ، ساكن شد و « سكر الحر » يعنى : گرما فرونشست . شاعر گويد :\r\n جاء الشتاء و اجثأل القبر * و جعلت عين الحرود تسكر \r\n\r\n","description":"","footnote":"","page_name":" 168 ","page_number":170},
  {"content":"\r\n\r\nيعنى : زمستان فرا رسيد و گنجشكها جمع شدند و چشمهء گرما ساكن شد .\r\nبرج : در اصل به معناى ظهور است . برج آسمان هم از همين معنى است ، نظير برج دژ .\r\n« تبرجت المرأة » يعنى : زن زينت خود را آشكار ساخت .\r\nرجيم : به معناى مرجوم ، كسى كه طرد و رانده شده است .\r\nشهاب : قطعه‌اى از آتش . زجاج گويد : شهاب‌هاى آسمانى ، از علائم پيامبر اسلام است . زيرا اينها بعد از ميلاد آن بزرگوار واقع شده‌اند . بدليل اينكه تا پيش از ولادت پيامبر گرامى اسلام در اشعار عرب ، نامى از شهاب برده نشده‌است . با اينكه آنها در اشعار خود ، سرعت چيزها را به سرعت برق و سيل و . . . تشبيه مىكردند . ولى يك شعر نديده‌ايم كه در آن نامى از شهاب ، برده شده باشد . اما بعد از ميلاد پيامبر گرامى اسلام ، شعرا به اين موضوع ، اشاره كرده‌اند . ذو الرمه گويد :\r\n كأنه كوكب فى اثر عفرية * مسوم فى سواد الليل منقضب \r\nيعنى : گويى آن گاو وحشى ستاره‌اى است بدنبال ديو ، كه در سياهى شب ، به سرعت به پيش مىتازد . « 1 »\r\n\r\nاعراب :\r\nلوما : براى دعوت و تشويق به كار مىرود و با « لو لا و هلّا » يك معنى دارد . گاهى هم به معناى « لولاى امتناعيه » به كار مىرود و جواب مىگيرد . شاعر گويد :\r\n لو ما الحياء و لو لا الدين عبتكما * ببعض ما فيكما اذ عبتما عورى \r\nيعنى : اگر حيا و دين مانع نبود ، من هم به عيبجويى شما مىپرداختم كه بى حس بودن يك چشم مرا عيبجويى كرديد .\r\n إِلَّا مَنِ اسْتَرَقَ السَّمْعَ  : استثناى منقطع . يعنى « لكن من . . . » فراء گويد : استثناى صحيح است ، زيرا خداوند آسمان را از آنهايى كه استراق سمع مىكنند ، حفظ نكرده است . لكن هنگامى كه ديوان به استراق سمع ، پرداختند و بكاهنان رسانيدند ،\r\n\r\n\r\n","description":"","footnote":"\r\n( 1 ) - اين شعر ، بخاطر مىآورد شعر ناصر خسرو را :\r\n بنگر به ستاره كه بتازد سپس ديو * چون زر گدازنده ، كه بر قير چكانيش \r\n","page_name":" 169 ","page_number":171},
  {"content":"\r\n\r\nشهاب‌ها آنها را تعقيب خواهند كرد .\r\n\r\nمقصود :\r\n وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ  : مشركان به پيامبر اسلام مىگفتند : اى كسى كه بزعم خودت قرآن بر تو نازل گشته است ، تو ديوانه‌اى . يعنى ادعاى جنون آسايى مىكنى ، نه قرآنى بر تو نازل شده و نه ما از تو پيروى مىكنيم .\r\n لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ  : ابن عباس و حسن گويند : يعنى اگر در ادعاى خود راستگو هستى چرا فرشتگانى نمىآورى كه براستى سخنت شهادت دهند ؟\r\n ما نُنَزِّلُ الْمَلائِكَةَ إِلَّا بِالْحَقِّ  : در اينجا خداوند ، به آنها جواب قانع كننده داده ، مىفرمايد : ما فرشتگان را تنها هنگام مرگ مىفرستيم ، نه پيش از آن و نه بعد از آن .\r\nاين معنى از ابن عباس است .\r\nحسن و مجاهد و جبايى گويند : يعنى آنها با عذاب استيصال ، نازل مىشوند .\r\nنيز از مجاهد نقل شده است كه يعنى : آنها همراه رسالت ، در دنيا نازل مىشوند .\r\n وَ ما كانُوا إِذاً مُنْظَرِينَ  : و هنگامى كه فرشتگان نازل شوند ، مهلتى به آنها داده نخواهد شد .\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  : در اينجا توضيح بيشترى داده ، مىفرمايد : ما قرآن را نازل كرده‌ايم و آن را از كم و زياد شدن و تحريف و تغيير ، حفظ مىكنيم . اين معنى از قتاده و ابن عباس است . چنان كه مىفرمايد :  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ »  ( فصلت 42 : باطلى از پيش و پس بر قرآن راه نمىيابد ) .\r\nحسن گويد : يعنى خداوند ، متكفل حفظ قرآن ، در تمام ادوار است و به صورت اصلى خود ، هم چنان ميان امتها دست بدست مىگردد تا روز قيامت . بدين ترتيب مردم از وحى الهى برخوردار مىشوند و دعوت پيامبر را گردن مىنهند .\r\nجبائى گويد : يعنى خداوند ، قرآن را از نيرنگ مشركان حفظ مىكند . آنها از عهدهء مبارزهء با قرآن بر نمىآيند و قرآن هرگز كهنه و فراموش نمىشود .\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nفراء گويد : جايز است كه مرجع ضمير « له » حضرت محمد ( ص ) باشد . يعنى :\r\nما قرآن را فرستاده‌ايم و حافظ محمد ( ص ) هستيم .\r\n\r\nدلالت آيه :\r\nاز اين آيه ، بر مىآيد : كه قرآن ، حادث است نه قديم ، زيرا چيزى كه نازل شده و محفوظ است ، جز حادث ، نمىتواند باشد .\r\n وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ  : حسن و كلبى گويند : يعنى ما پيامبرانى بميان فرقه‌هاى گذشته فرستاده‌ايم . بعقيدهء ابن عباس مفعول « ارسلنا » حذف شده است . عطا و ابن عباس گويند : يعنى امتهاى اوليه .\r\n وَ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ  : در اينجا پيامبر گرامى اسلام را تسليت مىدهد ، زيرا او را خبر مىدهد كه : هر پيامبرى در ميان قوم خود گرفتار استهزا و ناراحتى بود . آنها از اين جهت ، پيامبران را مورد استهزا قرار مىدادند كه منكر وحى و رسالت آنها بودند و فكر مىكردند بخاطر اينكه با روش نياكانشان مخالف است ، به هيچ عنوان نمىتواند صحيح باشد .\r\n  كَذلِكَ نَسْلُكُهُ فِي قُلُوبِ الْمُجْرِمِينَ لا يُؤْمِنُونَ بِهِ   : در اين باره دو قول است :\r\n1 - يعنى ما قرآن را در دل كفار ، وارد مىسازيم و به آنها مطالب آن را مىفهمانيم .\r\nمع الوصف آنها ايمان نمىآورند و بر كيش نياكان خود باقى مىمانند و دست از تكذيب پيامبران بر نمىدارند . در گذشته نيز دعوت پيامبران را به گوش امتها رسانيديم و قلب آنها را متوجه آن ساختيم . اين معنى از بلخى و جبائى است . منظور اين است كه :\r\nاعراض آنها از قرآن ، ما را منع نمىكند از اينكه قرآن را مورد توجه قلبى آنها قرار دهيم ، زيرا بايد بر آنها اتمام حجت شود .\r\n2 - مقصود اين است كه : ما استهزا را در قلوب آنها داخل مىسازيم ، تا آنها را به كفرشان كيفر دهيم . بديهى است كه قول اول صحيح است .\r\nاز جماعتى از مفسران روايت است كه : يعنى شرك را در دلهاى كفار وارد مىسازيم .\r\nلكن اين معنى صحيح نيست ، زيرا قبلا در اين آيات ، نامى از شرك برده نشده است .\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nلكن از « ذكر » يعنى قرآن ، ياد شده است . علاوه بر اين ، بدنبال آن مىگويد : آنها به آن - يعنى قرآن - ايمان نمىآورند و اگر اين معنى صحيح باشد ، اين آيه ، مدح از كفار است كه به شرك ايمان نمىآورند . حال آنكه خلافى نيست كه اين آيه ، در مذمت آنها نازل شده است . وانگهى اگر خداوند ، شرك و كفر را در دل آنها وارد كرده باشد ، ديگر نبايد آنها را مذمت كند و به آنها بگويد : « چگونه به خداوند كفر مىورزيد ، حال آنكه آيات خدا براى شما خوانده مىشود . شما كارى زشت مرتكب شديد كه نزديك است از زشتى آن آسمانها شكافته شود » ( مريم 89 ) چگونه ممكن است اينطور عمل آنها را مورد انكار قرار دهد و از آنها بخواهد كه شرك را از دل خود خارج سازند ، حال آنكه بنا بر اين قول ، اين كار را خود او انجام داده است ؟ !  وَ قَدْ خَلَتْ سُنَّةُ الْأَوَّلِينَ  : روش امتهاى پيشين نيز همين بود . پيامبران آنها را بسوى كتاب خدا دعوت مىكردند و آنها ايمان نمىآوردند . ابو مسلم گويد : يعنى پيشينيان بر كفر خود اصرار مىورزيدند و از پيامبران مىخواستند كه آياتى بر آنها نازل كنند .\r\nخداوند هم آنها را گرفتار عذاب مىساخت . ابن عباس گويد : يعنى همانطورى كه اينها ترا تكذيب مىكنند ، پيشينيان نيز پيامبران خود را تكذيب مىكردند . سپس مىفرمايد :\r\n وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ  : اين مطلب ، در پاسخ خواهش آنهاست كه از پيامبران آيه و نشانه‌اى مىخواستند . ابن عباس و قتاده گويند :\r\nيعنى اگر درى از آسمان بگشاييم و آنها ببينند كه فرشتگان از آسمان بالا مىروند و پايين مىآيند . . . حسن و جبايى و ابو مسلم گويند : يعنى اگر درى از آسمان مىگشوديم و اين مشركان از آن در ، بالا و پايين مىكردند . . .\r\n لَقالُوا إِنَّما سُكِّرَتْ أَبْصارُنا  : مجاهد گويد : يعنى مىگفتند : چشم ما را بسته‌اند . ابن عباس و كلبى و كسايى گويند : يعنى مىگفتند : چشم ما را كور كرده‌اند .\r\nبرخى گويند : يعنى مىگفتند : چشم‌هاى ما از ديدن ، عاجز شده است .\r\n بَلْ نَحْنُ قَوْمٌ مَسْحُورُونَ  : بلكه محمد ما را سحر كرده است ، تا نتوانيم به چشم\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nخود ببينيم و اشياء را طورى ديگر ، پنداريم .\r\nاكنون بذكر دلائل توحيدى پرادخته ، مىفرمايد :\r\n وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ  : ما در آسمان ، براى ماه و خورشيد ، برج‌ها و منزلهايى قرار داديم و آسمان را براى نظر كنندگان ، زينت داديم . امام صادق ( ع ) مىفرمود : برجها دوازده تا هستند . ابن عباس و حسن و قتاده گويند :\r\nبرجها يعنى ستارگان .\r\n وَ حَفِظْناها مِنْ كُلِّ شَيْطانٍ رَجِيمٍ  : ابو على جبائى و ابو مسلم گويند : يعنى ما آسمان را از هر شيطانى كه بوسيلهء شهابها رانده مىشود ، حفظ كرديم . ابن عباس گويد :\r\nرجيم يعنى ملعون و مطرود . مقصود از حفظ شىء جلوگيرى از چيزهايى است كه باعث تضييع آن مىشوند . حفظ قرآن ، يعنى تدريس آن تا فراموش نشود و حفظ مال يعنى نگهدارى آن و حفظ آسمان از شيطان يعنى نگهدارى آن از شيطانها تا داخل آن نشوند و استراق سمع نكنند . مانع شيطانها از ورود به آسمان ، شهاب‌ها هستند .\r\n إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ  : سرقت عبارت است از ربودن چيزى كه در جاى محفوظى قرار دارد . سمع در اينجا به معناى مسموع است يعنى : بجز آنهايى كه مىخواهند در نهان چيزى از آسمان بشنوند كه شعلهء آتش آنها را دنبال مىكند . اين شعله را اهل زمين مىبينند . چنان كه ما هم مىبينيم . اين شعله‌هاى آتش همچون تيرى است كه به آنها انداخته مىشود . شهاب ، عمودى از نور است كه همچون آتش مىدرخشد .\r\nاز ابن عباس ، روايت است كه : در جاهليت ، كاهنانى بودند كه هر يك را شيطانى بود . اين شيطان‌ها در جاهايى كمين مىكردند و صداى فرشتگان را از آسمان استماع مىكردند . آنچه مىشنيدند در بارهء حوادث كرهء زمين بود . سپس نزد كاهن مىآمدند و آنچه شنيده بودند ، در اختيار او قرار مىدادند . پس از بعثت عيسى از سه آسمان و پس از بعثت پيامبر اسلام از همهء آسمانها منع شدند . از اين پس نگهبانى آسمانها به ستارگان\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nسپرده شد ، تا بوسيلهء شهابها جلو شياطين را بگيرند . بنا بر اين ، شهاب از معجزات پيامبر گرامى اسلام است ، زيرا پيش از او شهابى ديده نشده است .\r\nحسن گويد : شهاب ، شيطان‌ها را مىكشد و مىسوزاند . ابن عباس گويد : شيطانها سقوط مىكنند و مىسوزند ولى كشته نمىشوند .\r\n\r\n","description":"","footnote":"","page_name":" 174 ","page_number":176},
  {"content":"\r\n\r\n\r\n[ سوره الحجر ( 15 ) : آيات 19 تا 25 
  ]\r\nوَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ شَيْءٍ مَوْزُونٍ ( 19 ) وَ جَعَلْنا لَكُمْ فِيها مَعايِشَ وَ مَنْ لَسْتُمْ لَهُ بِرازِقِينَ ( 20 ) وَ إِنْ مِنْ شَيْءٍ إِلاَّ عِنْدَنا خَزائِنُهُ وَ ما نُنَزِّلُهُ إِلاَّ بِقَدَرٍ مَعْلُومٍ ( 21 ) وَ أَرْسَلْنَا الرِّياحَ لَواقِحَ فَأَنْزَلْنا مِنَ السَّماءِ ماءً فَأَسْقَيْناكُمُوهُ وَ ما أَنْتُمْ لَهُ بِخازِنِينَ ( 22 ) وَ إِنَّا لَنَحْنُ نُحْيِي وَ نُمِيتُ وَ نَحْنُ الْوارِثُونَ ( 23 )\r\nوَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ ( 24 ) وَ إِنَّ رَبَّكَ هُوَ يَحْشُرُهُمْ إِنَّهُ حَكِيمٌ عَلِيمٌ ( 25 )\r\n\r\nترجمه :\r\nو زمين را گسترش داديم و كوه‌ها را در آن افكنديم و در آن از هر چيزى باندازهء معين ، رويانيديم و براى شما در روى زمين معيشتها و كسانى كه رازق آنها نيستيد ،\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nقرار داديم . هيچ چيزى نيست ، جز اينكه خزانه‌هاى آن پيش ماست و جز به اندازهء معين نازل نمىكنيم و ما بادها را براى آبستنى ابرها فرستاديم و از آسمان آبى نازل و از آن شما را سير آب كرديم و شما نگهبان و خزانه‌دار آب باران نيستيد . ما زنده مىكنيم و مىميرانيم و مائيم وارثان . ما مىدانيم آنان كه پيش از شما بوده و آنان كه بعد از شما مىآيند . و پروردگار تو آنها را محشور مىكند . او حكيم و داناست .\r\n\r\nقرائت :\r\nحمزه « الريح لواقح » و ديگران « الرياح لواقح » قرائت كرده‌اند . ابو عبيده گويد :\r\nقرائت نخست ، وجهى ندارد ، جز اينكه چون « ريح » ( باد ) از هر طرف ، مىوزد ، بمنزلهء « رياح » ( بادها ) است .\r\nمبرّد گويد : ممكن است « ريح » را اسم جنس بدانيم . لكن اين هم صحيح نيست .\r\nزيرا بادها مختلفند .\r\n\r\nلغت :\r\nرواسى : جمع « راسيه » ، چيزهاى ثابت و استوار .\r\nوزن : اندازه گرفتن چيزى .\r\nمعايش : جمع معيشت . طلب اسباب رزق ، در دورهء زندگانى . اين اسباب گاهى خود به سراغ انسان مىآيند و اين خود بهترين نوع زندگى خواهد بود .\r\nلواقح : بادهايى كه ابرها را تلقيح مىكنند تا حامل آب گردند . تلقيح حيوان ، باردار كردن اوست .\r\n\r\nاعراب :\r\nو الارض : منصوب به فعل مقدر . يعنى « و مددنا الارض » مثل  « وَ الْقَمَرَ قَدَّرْناهُ »  ( يس 39 )  وَ مَنْ لَسْتُمْ لَهُ بِرازِقِينَ  : « من » در محل نصب و عطف بر « معايش » يا در محل جر و عطف بر « لكم » . لكن مبرّد گويد : عطف اسم ظاهر مجرور ، بر ضمير مجرور ، جز در شعر جايز نيست . مثل :\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n نعلق فى مثل السوارى سيوفنا * و ما بينهما و الكعب غوط نفانف \r\nيعنى : مردان ما آن چنان هيكلى بلند و سطبر دارند كه چون شمشير را به گردن آويزند ، از شمشير تا پاى ايشان فاصلهء زيادى است . در اينجا « الكعب » را عطف كرده است بر هاء « بينها » .\r\nوى گويد : ممكن است « مَن » در محل رفع باشد ، زيرا كلام به پايان رسيده و تقدير چنين است : « و لكم فيها من لستم له برازقين » . زجاج گويد : قول اول بهتر است .\r\n وَ إِنْ مِنْ شَيْءٍ  : « من » زائده و « شىء » مبتدا و « عندنا » خبر و « خزائنه » مرفوع است به ظرف .\r\n\r\nمقصود :\r\nپس از ذكر آسمان و دلائلى كه در آن موجود است ، به بحث در بارهء زمين پرداخته ، مىفرمايد :\r\n وَ الْأَرْضَ مَدَدْناها  : و زمين را از لحاظ طول و عرض ، گسترش داديم .\r\n وَ أَلْقَيْنا فِيها رَواسِيَ  : و در آن كوه‌هايى استوار ، در افكنديم .\r\n وَ أَنْبَتْنا فِيها مِنْ كُلِّ شَيْءٍ مَوْزُونٍ  : ابن عباس و سعيد بن جبير و مجاهد گويند : يعنى از هر چيز مقدور و معلومى در زمين رويانيديم . حسن گويد : يعنى از هر چه كه معمولا وزن مىشود - مثل طلا ، نقره ، مس و . . - در زمين بوجود آورديم . ابو مسلم گويد : مقصود تمام چيزهايى است كه از زمين خارج مىشود . علت اينكه فقط چيزهاى كشيدنى را در اينجا ذكر مىكند و چيزهاى پيمودنى را ذكر نمىكند ، اين است كه :\r\n1 - چيزهاى پيمودنى نيز منتهى به وزن مىشود ، بنا بر اين اصل وزن است نه كيل . 2 - در « وزن » معناى « كيل » نيز نهفته است ، زيرا وزن ، مساوى كردن چيزى با چيزى است . اين معنى در كيل نيز ثابت است .\r\nدانشمند بزرگوار ، مرحوم سيد مرتضى اين قول را رد كرده ، گويد : ظاهر آيه ، خلاف اين گفتار را اثبات مىكند ، زيرا مقصود از « موزون » مقدارى است كه به اندازهء حاجت باشد ، نه كم ، نه زياد . آن هم زيادى كه مضر و بيهوده باشد . مثلا هر گاه بگويند :\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nسخن فلانى و رفتارش « موزون » است ، يعنى از افراط و تفريط بر كنار است . از همين جهت است كه : مفسران قرآن كلمهء  « الْمَوازِينَ »  ( انبيا 47 ) را در قرآن كريم به معناى تعديل و مساوات ميان ثواب و عقاب ، دانسته‌اند .\r\n وَ جَعَلْنا لَكُمْ فِيها مَعايِشَ  : ابن عباس و حسن گويند : يعنى در روى زمين براى شما گياهان و درختان رويانديم تا وسيلهء معاش شما باشند . برخى گويند : مقصود از « معايش » خوردنيها و نوشيدنيهاست كه زندگى مردم به آنها بستگى دارد . برخى گويند : مقصود تصرف در اسباب روزى است در مدت حيات .\r\n وَ مَنْ لَسْتُمْ لَهُ بِرازِقِينَ  : و همچنين كسانى كه شما رازق آنها نيستيد ، از قبيل بردگان و حيوانات ، كه روزى آنها بدست خداست . معناى اين جمله ، بر حسب آنچه در بحث « اعراب » گفتيم ، اختلاف ، پيدا مىكند . علت اينكه « مَن » آورده ، نه « ما » اين است كه : جانب عاقلان ، را ترجيح داده است . بنا بر اينكه : « مَن » عطف بر « معايش » باشد ، يعنى : در روى زمين ، معيشتها و كسانى كه رازق آنها نيستيد ، براى شما قرار داديم . و بنا بر اينكه : عطف بر « لكم » باشد ، يعنى : براى شما و كسانى كه رازق آنها نيستيد ، معيشتها قرار داديم . در مورد احتمال سوم نيز ، بايد توجه داشت كه : معناى آن با اول فرقى ندارد .\r\n وَ إِنْ مِنْ شَيْءٍ إِلَّا عِنْدَنا خَزائِنُهُ  : هر چه از آسمان نازل شود يا در زمين برويد ، خزانه‌هايش نزد ماست و ما مالك آن و قادر بر آن هستيم . خزانه‌هاى خداوند ، مقدورات اوست ، زيرا او قادر است كه از هر جنسى هر چه بخواهد ايجاد كند و حدّى و مرزى براى قدرتش نيست . برخى گويند : مقصود ، آب است كه گياه را مىروياند و آب ، در خزانهء خداوند است . حسن گويد : باران ، خزانهء همهء چيزهاست .\r\n وَ ما نُنَزِّلُهُ إِلَّا بِقَدَرٍ مَعْلُومٍ  : باران را جز به اندازه‌اى كه مقتضاى حكمت است ، نمىفرستيم .\r\nبرخى گويند : خداوند متعال ، « خزانه » را استعارهء از قدرت بر ايجاد اشياء آورده و همچنين « انزال » را استعارهء از ايجاد ، آورده است ، زيرا « انزال » در معناى بخشش و\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nروزى است . مقصود اين است كه : همهء نيكيها از جانب خداوند است . او بر حسب مصلحت و حاجت ، ايجاد و بخشش مىكند .\r\nاكنون به بيان كيفيت نازل شدن باران پرداخته ، مىفرمايد :\r\n وَ أَرْسَلْنَا الرِّياحَ لَواقِحَ  : بادها را به جريان مىآوريم تا ابرها را آبستن باران كنند .\r\n فَأَنْزَلْنا مِنَ السَّماءِ ماءً فَأَسْقَيْناكُمُوهُ  : و از آسمان آب ، نازل كرديم و از آن آب به شما نوشانيديم و به شما قدرت بخشيديم .\r\n وَ ما أَنْتُمْ لَهُ بِخازِنِينَ  : شما حافظ و خزانه‌دار باران نيستيد ، بلكه خداوند آن را حفظ مىكند ، از آسمان نازل مىكند ، در اعماق زمين نگهدارى مىكند و باندازهء حاجت ، از چشمه‌ها بيرون مىآورد . اينكارها از قدرت بشر ، خارج است .\r\n وَ إِنَّا لَنَحْنُ نُحْيِي وَ نُمِيتُ  : در اينجا اين نكته را بيان مىكند كه خداوند ، هر گاه بخواهد خلق را احيا و هر گاه بخواهد ، مىميراند .\r\n وَ نَحْنُ الْوارِثُونَ  : مائيم وارث زمين و كسانى كه بر روى آن هستند . زيرا هنگامى كه خلق را فانى كرد واحدى بر روى زمين باقى نماند ، همهء اشياء بازگشت به او مىكنند و تنها اوست كه هر گونه تصرفى مىتواند در آنها انجام دهد .\r\n وَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ  : در اين باره اقوالى است :\r\n1 - مجاهد و ضحاك و قتاده گويند : يعنى آنهايى كه گذشته و آنهايى كه باقى مانده‌اند ، شناختيم .\r\n2 - شعبى گويد : يعنى اولين و آخرين را دانستيم .\r\n3 - سعيد بن مسيب گويد : يعنى شناختيم كه چه كسانى در جنگ ، در صف جلو هستند و چه كسانى در صف عقب .\r\n4 - حسن گويد : يعنى دانستيم كه چه كسانى در راه خير شتاب مىورزند و چه كسانى كندى مىكنند .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\n5 - ابن عباس گويد : يعنى دانستيم كه چه كسانى در نماز به صف جلو مىروند و چه كسانى به صف عقب ، زيرا كسانى بودند كه براى رسيدن به فضيلت نماز جماعت ، در صف جلو مىايستادند و كسانى بودند كه براى نگاه كردن به پشت سر زنان ، در صف عقب ، مىايستادند . اين آيه ، به همين مناسبت نازل شد .\r\n6 - ربيع بن انس گويد : پيامبر گرامى اسلام ، مردم را بر صف اول نماز ، ترغيب كرد و فرمود : بهترين صف مردان ، صف اول ، و بدترين آن ، صف آخر و بهترين صف زنان ، صف آخر و بدترين آن ، صف اول است . و فرمود : خداوند و فرشتگان بصف اول ، توجه دارند . از اينرو مردم ازدحام كردند . خانه‌هاى بنى عذره ، از مسجد دور بود . گفتند :\r\nخانه‌ها را مىفروشيم و در نزديكى مسجد ، خانه مىخريم ، تا صف جلو را درك كنيم . از اينرو آيه نازل شد . بنا بر اين مقصود اين است كه : ما پاداش مردم را بر حسب نيتشان مىدهيم .\r\n وَ إِنَّ رَبَّكَ هُوَ يَحْشُرُهُمْ  : يعنى پروردگار تو - اى محمد يا اى شنونده - آنها را روز قيامت ، زنده و براى مجازات و محاسبه ، جمع مىكند .\r\n إِنَّهُ حَكِيمٌ عَلِيمٌ  : خداوند در كارهايش حكيم و به استحقاق مردم داناست .\r\n\r\nنظم آيات :\r\n « وَ إِنَّا لَنَحْنُ نُحْيِي وَ نُمِيتُ »  و پس از آن ، متصل است به آنچه قبلا در بارهء نعمتها بيان كرد . در اينجا بيان مىكند كه : خداوند متعال وارث همهء نعمتهايى است كه به آنها داده ، تا آنها را نسبت به دنيا بىميل و نسبت به آخرت ، ترغيب كند . اين بيان از ابو مسلم است .\r\nقاضى گويد : پس از بيان انواع نعمتها ، بمردم مىفهماند ، كه اينها را براى بقا نيافريده ، بلكه اين نعمتها به اين منظور ، آفريده شده‌اند كه راهى بسوى نعمتهاى آخرت باشند .\r\nبرخى گويند : پس از اينكه آنها را به نعمتهاى دنيا متذكر ساخت ، آنها را به زنده كردن و ميراندن و عالم بودن خداوند بهمهء اشياء و حشر خلق ، متنبه ساخت ، تا متوجه خدا شوند و به عبادت و اطاعت پردازند .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n\r\n[ سوره الحجر ( 15 ) : آيات 26 تا 35 
  ]\r\nوَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ ( 26 ) وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ ( 27 ) وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ ( 28 ) فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ( 29 ) فَسَجَدَ الْمَلائِكَةُ كُلُّهُمْ أَجْمَعُونَ ( 30 )\r\nإِلاَّ إِبْلِيسَ أَبى أَنْ يَكُونَ مَعَ السَّاجِدِينَ ( 31 ) قالَ يا إِبْلِيسُ ما لَكَ أَلاَّ تَكُونَ مَعَ السَّاجِدِينَ ( 32 ) قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ ( 33 ) قالَ فَاخْرُجْ مِنْها فَإِنَّكَ رَجِيمٌ ( 34 ) وَ إِنَّ عَلَيْكَ اللَّعْنَةَ إِلى يَوْمِ الدِّينِ ( 35 )\r\n\r\nترجمه :\r\nما انسان را از خاكى خشك ، سياه و متغير ، آفريديم . و جنيان را پيش از خلق\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nانسان ، از آتشى كه باد گرم و كشنده توليد مىكرد ، آفريديم ، و يادآور هنگامى را كه پروردگارت به فرشتگان گفت : من بشرى از خاكى خشك ، سياه و متغير ، خلق خواهم كرد . همين كه او را آفريدم و در آن نفخ روح كردم ، در برابرش به سجده بيفتيد ، فرشتگان همگى سجده كردند جز ابليس كه خوددارى كرد كه با آنها سجده كند .\r\nخداوند فرمود : اى ابليس ! چه چيز مانع تو شد كه سجده نكردى . گفت : من براى بشر كه او را از خاكى خشك ، سياه و متغير ، آفريده‌اى سجده نمىكنم . گفت : از آن بيرون رو كه تو مطرودى و بر توست لعنت ، تا روز قيامت .\r\n\r\nلغت :\r\nصلصال : خاك خشك . اين كلمه از صلصله كه به معناى نوعى پرنده است گرفته شده و بصداى آهن و غرش رعد نيز صلصله ، گفته مىشود . « صلَّ » يعنى آواز داد .\r\nشاعر گويد :\r\n رجعت الى صوت كجرة حنتم * اذا قرعت صفراً من الماء صلت \r\nيعنى : بصدايى بازگشتم كه شبيه صداى خمى بود كه در وقت خالى بودن از آب ، بر آن بزنند .\r\nبرخى گويند : صلصال ، مادهء بدبوست كه از « صلّ اللحم و أصّل » گرفته شده‌است .\r\nيعنى گوشت متعفن شد .\r\nحمأ : جمع « حماة » خاكى كه متمايل به سياهى شده باشد .\r\nمسنون : ريخته . گويند : فرق آن با « مصبوب » اين است كه اولى ، آب فرستاده و دومى آب ريخته است .\r\nبرخى گويند : يعنى متغير . اصل اين كلمه به‌معناى استمرار است . سنت واحد ، يعنى : راه واحد . « سنت وجه » يعنى : ظاهر صورت . شاعر گويد :\r\n تريك سنة وجه غير مقرفة * ملساء ليس بها خال و لا ندب \r\nيعنى : صورت نازيبائى به تو نشان مىدهد كه نرم است و در آن ، خال و اثر جراحتى نيست .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nجان : جمع اين كلمه « جنّان » است . مثل حائط و حيطان و راعى و رعيان .\r\nچنان كه سيبويه گفته است .\r\nسموم : باد گرم . علت اينكه آن را « سموم » گويند ، اين است كه در « مام بدن » يعنى در منفذهاى بدن وارد مىشود . سم قاتل هم از همين مأخذ است .\r\n\r\nاعراب :\r\n ما لَكَ أَلَّا تَكُونَ مَعَ السَّاجِدِينَ  : « ما » مبتدا و « لك » خبر آن و « الا تكون » به تقدير « فى الا تكون » است . « فى » حذف و محل مجرور ، منصوب شده است . برخى « ان » را زايد دانسته و فعل را در محل حال دانسته‌اند .\r\n\r\nمقصود :\r\nپس از آنكه خداوند در بارهء ميراندن و زنده كردن و نشئهء دوم ، سخن گفت ، اكنون در بارهء نشئهء اول ، سخن مىگويد :\r\n وَ لَقَدْ خَلَقْنَا الْإِنْسانَ مِنْ صَلْصالٍ  : آدم را از خاك خشك آفريديم كه هر گاه به آن زده مىشد ، صدايش به گوش مىرسيد . اين قول از ابن عباس و حسن و قتاده و اكثر مفسران است . ضحاك گويد : آدم را از خاكى خشك كه مخلوط با رمل بود ، آفريد . مجاهد و كسايى گويند : از خاك بد بو .\r\n مِنْ حَمَإٍ مَسْنُونٍ  : خاكى متغير ، كه مثل طلا و نقره ، بقالب ريختند و از آن صورت آدم را آفريدند . ابن عباس گويد : يعنى خاك مرطوب . سيبويه گويد : يعنى خاك مصور . بعقيدهء او اين تعبير از همان « سنت وجه » اقتباس شده است .\r\n وَ الْجَانَّ  : حسن و قتاده گويند : منظور ابليس است . ابن عباس گويد : او پدر جن است ، چنان كه آدم پدر انسان است . برخى گويند : منظور ، جنيان است كه از نسل ابليس هستند . نصب اين كلمه ، بفعل مقدر است .\r\n خَلَقْناهُ مِنْ قَبْلُ مِنْ نارِ السَّمُومِ  : شيطان را پيش از آدم ، از آتشى آفريديم كه بادى گرم و كشنده ، توليد مىكرد . برخى گويند : يعنى آتشى كه دود ندارد و صاعقه‌ها از همان است . از ابن عباس نقل شده است كه : ابليس از يكى از تيره‌هاى فرشتگان\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nاست كه آنها را جن مىگويند و آنها از ميان فرشتگان از آن آتش مخصوص آفريده شده‌اند و جنيانى كه در قرآن از آنها ياد شده ، از شعلهء آتش خلق شده‌اند . ابو مسلم گويد :\r\nسموم يعنى : آتش شعله‌ور .\r\nاين آيه ، اشاره است به اينكه : فضيلت انسان به اصلش نيست ، بلكه بدين و علم و عمل صالح است . اصل آدم ، از خاك است . خاك را خداوند ، گل كرد . آن گاه گل را رها كرد تا ديگرگون و سست شد . سپس مدتى آن را گذارد تا خشكيد . اين مراحل را در قرآن بيان كرده است :  « خَلَقَكُمْ مِنْ تُرابٍ »  ( غافر 67 )  « وَ خَلَقْتَهُ مِنْ طِينٍ »  ( اعراف 12 )  « مِنْ حَمَإٍ مَسْنُونٍ »  و  « مِنْ صَلْصالٍ »  ميان اين سخنان تناقضى نيست ، زيرا نظر بمراحل مختلف ، دارد .\r\n وَ إِذْ قالَ رَبُّكَ لِلْمَلائِكَةِ  : اى محمد ، بيادآور ، هنگامى كه خداوند به فرشتگان فرمود :\r\n إِنِّي خالِقٌ بَشَراً  : به زودى بشرى خلق مىكنم . آدم را بشر ناميد ، زيرا بر خلاف حيوانات ، داراى مو و پشم نيست و بشرهء او ظاهر است .\r\n مِنْ صَلْصالٍ مِنْ حَمَإٍ مَسْنُونٍ  : در بارهء معناى آن گفتگو كرده‌ايم .\r\n فَإِذا سَوَّيْتُهُ  : همين كه خلقتش تمام و كامل شد . برخى گويند : يعنى هنگامى كه : صورتش متعادل شد .\r\n وَ نَفَخْتُ فِيهِ مِنْ رُوحِي  : نفخ ، دميدن در چيزى است . هنگامى كه خداوند ، روح را در بدن آدم وارد ساخت ، در حقيقت ، روح را در آن دميد . در اينجا روح آدم را اضافهء به خودش مىكند ، براى اينكه مقام آدم را بالا ببرد .\r\n فَقَعُوا لَهُ ساجِدِينَ  : وقتى كه خلقت آدم تمام شد و روحم را در آن نفخ كردم ، در برابرش سجده كنيد . كلبى گويد : يعنى در برابرش به سجده بيفتيد .\r\n فَسَجَدَ الْمَلائِكَةُ كُلُّهُمْ أَجْمَعُونَ  : سيبويه مىگويد : در اينجا دو تأكيد در كلام آمده است . مبرد گويد : از كلمهء « اجمعون » بر مىآيد كه آنها در سجود ، اجتماع كرده‌اند .\r\nيعنى همهء فرشتگان ، در يك حالت ، سجده كردند . زجاج گويد : قول سيبويه ، بهتر\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nاست . زيرا « اجمعون » حال نيست .\r\n إِلَّا إِبْلِيسَ أَبى أَنْ يَكُونَ مَعَ السَّاجِدِينَ  : تنها ابليس ، خوددارى كرد كه با فرشتگان ، سجده كند و سجده نكرد . در اينكه آيا ابليس ، از فرشتگان بوده‌است يا نه ؟ و اختلافى كه علما در بارهء آن دارند و دلايلى كه هر كدام در بارهء عقيدهء خود ذكر كرده‌اند و عقيده‌اى كه ما در بارهء مطالب آنها داشته‌ايم ، در سورهء بقره ، بحث كرده‌ايم و به اعادهء آنها نيازى نيست . در اينجا « ان يكون » در محل نصب و مفعول است .\r\n قالَ يا إِبْلِيسُ ما لَكَ أَلَّا تَكُونَ مَعَ السَّاجِدِينَ  : زجاج گويد : يعنى چه چيز مانع تو شد كه سجده نكردى ؟ ! بنا بر اين محل « ان » منصوب و حرف جر اسقاط شده است .\r\nپس مقصود ، اين است كه خداوند شيطان را مورد تحقير قرار دهد چنان كه به اهل آتش مىفرمايد :  « اخْسَؤُا فِيها وَ لا تُكَلِّمُونِ »  ( مؤمنون 108 : در آتش بمانيد و با من تكلم نكنيد ) .\r\nزجاج گويد : اين سخن را بعضى از فرستادگان خدا به شيطان گفتند ، زيرا صحيح نيست كه خداوند در زمان تكليف ، با كسى تكلم كند ، مگر با واسطه .\r\n قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ  : ابليس در پاسخ خداوند گفت : سزاوار نيست من براى بشرى سجده كنم كه از خاكى خشك و ديگرگون شده ، آفريده‌اى ، زيرا بر او شرافت دارم . ( غافل از اينكه : شرافت ، بدين و اعمال است نه به اصل ) .\r\n قالَ فَاخْرُجْ مِنْها فَإِنَّكَ رَجِيمٌ  : خداوند به او فرمان داد كه : از بهشت ، خارج گردد ، زيرا او پست و مطرود و ملعون است . ابو مسلم گويد : يعنى از آسمان خارج شو .\r\nبرخى گويند : منظور اين است كه : شيطان از زمين خارج شود و در درياها زندگى كند و داخل شدن او در زمين ، مثل داخل شدن دزدان در جاهاى ممنوع است . جبائى گويد : رجيم به معناى سنگسار شده است . يعنى اگر به آسمان بازگردى ، بوسيلهء شهابهايى كه به شيطانها انداخته مىشوند ، سنگسار خواهى شد .\r\n وَ إِنَّ عَلَيْكَ اللَّعْنَةَ إِلى يَوْمِ الدِّينِ  : و تا روز قيامت ، بر تو لعنت است . مقصود\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nاز لعنت ، دورى از رحمت خداست . بنا بر اين حيوانات را نمىتوان لعن كرد . مقصود اين است كه ابليس ، ملعون خداوند و فرشتگان و مردم است و اين لعنت ، تا روز قيامت ، ادامه دارد . پس از آن ، گرفتار جهنم خواهد شد .\r\nبدين ترتيب ، شيطان هرگز ايمان نخواهد آورد .\r\nبرخى از محققين گويند : در اينجا خداوند فرمود :  « وَ إِنَّ عَلَيْكَ اللَّعْنَةَ »  ( با الف و لام ) و در سورهء « ص » فرمود :  « لَعْنَتِي »  ( آيه 78 : با اضافهء بياء ) . علت اين است كه در آنجا خلقت ، آدم را به خود نسبت داده ، فرمود :  « لِما خَلَقْتُ بِيَدَيَّ »  بنا بر اين ، مناسب بود كه لعنت ابليس را هم به خود نسبت دهد ، تا در كلام هماهنگى باشد ، لكن در اينجا فرمود :  « وَ لَقَدْ خَلَقْنَا الْإِنْسانَ . . .   وَ الْجَانَّ »  بنا بر اين « اللعنة » را با الف و لام آورد ، تا در اينجا نيز هماهنگى باشد .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n\r\n[ سوره الحجر ( 15 ) : آيات 36 تا 44 
  ]\r\nقالَ رَبِّ فَأَنْظِرْنِي إِلى يَوْمِ يُبْعَثُونَ ( 36 ) قالَ فَإِنَّكَ مِنَ الْمُنْظَرِينَ ( 37 ) إِلى يَوْمِ الْوَقْتِ الْمَعْلُومِ ( 38 ) قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ ( 39 ) إِلاَّ عِبادَكَ مِنْهُمُ الْمُخْلَصِينَ ( 40 )\r\nقالَ هذا صِراطٌ عَلَيَّ مُسْتَقِيمٌ ( 41 ) إِنَّ عِبادِي لَيْسَ لَكَ عَلَيْهِمْ سُلْطانٌ إِلاَّ مَنِ اتَّبَعَكَ مِنَ الْغاوِينَ ( 42 ) وَ إِنَّ جَهَنَّمَ لَمَوْعِدُهُمْ أَجْمَعِينَ ( 43 ) لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ ( 44 )\r\n\r\nترجمه :\r\nابليس گفت : پروردگارا ، مرا تا روزى كه مبعوث مىشوند ، مهلت ده . خداوند فرمود : تو از مهلت داده شدگانى تا روز معين . گفت : پروردگارا ، به سبب اينكه مرا گمراه كردى ، در روى زمين براى آنها به آرايشگرى مىپردازم و همهء آنها را گمراه مىكنم . بجز بندگان خالص ترا . خداوند فرمود : ترا بر بندگان من تسلطى نيست ، جز گمراهانى كه از تو پيروى كنند . جهنم ، وعده‌گاه آنها همه است . جهنم را هفت در است\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nو براى هر درى ، از آنها بهره‌اى معين است .\r\n\r\nقرائت :\r\nصراط على : يعقوب « صراط على » قرائت كرده است . ابو رجاء ، ابن سيرين ، قتاده ، ضحاك ، مجاهد ، قيس بن عباده و عمرو بن ميمون نيز چنين قرائت كرده‌اند .\r\nاز امام صادق ( ع ) نيز همين طور نقل شده است . ديگران « عَلَىَّ » خوانده‌اند .\r\nابن جنى گويد : معناى قرائت اول ، راه گرامى و شريف است ، نه علو و بلندى .\r\nدر بارهء قرائت دوم گفته‌اند : اين تعبير ، نظير : « الدلالة اليوم علىّ » است ، يعنى :\r\nامروز راهنمايى بر عهدهء من است . مقصود اين است كه : راه بودن اين راه ، در عهده و تحت ضمان من است . مثل اينكه ، بگويند : « صحة هذا المال على » يعنى : درستى اين مال ، بر عهدهء من است و مقصود اين نيست كه : اين راه بر من و بزيان من است . اين معنى بسيار خوب است .\r\n\r\nلغت :\r\nاغواء : دعوت بگمراهى خلاف ارشاد . اين اصل معنى است . گاهى هم به معناى حكم بگمراهى است .\r\nتزيين : آراستن چيزى بطورى كه مقبول نفس آدمى واقع شود ، خواه از جهت طبيعت يا از جهت عقل ، به حق يا باطل . اغواى شيطان ، يعنى آراستن شيطان ، باطل را در نظر انسان ، تا به آن روى آورد .\r\n\r\nمقصود :\r\nاكنون در بارهء نوميدى ابليس از پاداش آخرت ، مىفرمايد :\r\n قالَ رَبِّ فَأَنْظِرْنِي إِلى يَوْمِ يُبْعَثُونَ  : ابليس گفت : پروردگارا ، مرا تا روزى كه مردم براى پاداش محشور مىشوند ، مهلت ده . در اينجا ابليس تا روز قيامت ، مهلت مىخواهد كه نميرد ، زيرا روز قيامت ، احدى نمىميرد . لكن خداوند اين خواستهء او را اجابت نكرد .\r\n  قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   : بلكه به او فرمود : تا روزى\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nمعين - كه آخر دوران تكليف و نفخهء نخستين است و در آن وقت همهء مخلوقات ، مىميرند - مهلت داده مىشوى . اين معنى از ابن عباس است .\r\nحسن و جبائى و ابو مسلم گويند : منظور از وقت معلوم ، روز قيامت است .\r\nبدين ترتيب ابليس تا روز قيامت ، مهلت دارد و دچار عذاب نمىشود . بلخى گويد : وقت معلوم را كه خداوند براى ابليس مقدر كرده ، براى خداوند معلوم و براى ابليس مبهم است ، زيرا اگر براى ابليس مبهم نبود ، به معصيت ، تشويق مىشد .\r\nدر بارهء جواز اجابت دعاى كافر ، اختلاف است .\r\nجبائى گويد : جايز نيست ، زيرا اجابت دعاى كافر ، تعظيم اوست . ابن اخشيد گويد : جايز است ، زيرا اجابت دعا همچون نعمت ، ممكن است پاداش و تعظيم يا مصلحت و لطف باشد .\r\n قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ  :\r\nدر اين باره اقوالى است :\r\n1 - اغواى اول و دوم ، به معناى گمراه كردن است . يعنى : خدايا ، همانطورى كه مرا گمراه كردى ، من هم آنها را گمراه خواهم كرد . اين قول ، صحيح نيست ، زيرا خداوند ، كسى را از دين ، گمراه نمىسازد .\r\n2 - هر دو اغوا به معناى نااميد كردن است . يعنى : همانطورى كه مرا از رحمت خود مأيوس كردى ، آنها را از رحمت تو مأيوس خواهم كرد . اين قول از جبائى است .\r\n3 - يعنى : همانطورى كه مرا از راه بهشت گمراه كردى ، منهم آنها را با دعوت به معصيت ، گمراه خواهم كرد .\r\n4 - بلخى گويد : يعنى تو مرا به سجدهء آدم تكليف كردى و من بواسطهء اين تكليف ، گمراه شدم . بنا بر اين ، ترك سجدهء آدم را گمراهى و تكليف خداوند را « اغواء » ناميده است . مثل  « فَزادَتْهُمْ رِجْساً إِلَى رِجْسِهِمْ »  ( توبه ، 125 : آنان كه در دلشان مرض است ، خداوند بر پليدى آنها افزوده است ) .\r\nابو عبيده گويد : حرف باء در  « بِما أَغْوَيْتَنِي »  براى قسم است . برخى گويند :\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nبه معناى سبب است . يعنى : بسبب اينكه من گمراهم ، باطل را در نظر اولاد آدم مىآرايم تا گرفتار آن شوند .\r\n إِلَّا عِبادَكَ مِنْهُمُ الْمُخْلَصِينَ  : در اينجا ابليس بندگان خالص خداوند را استثنا كرده ، گويد : جز بندگانى كه عبادت خود را بطور خالص براى خداوند انجام مىدهند و از عبادت شيطان خوددارى مىكنند . و از محرمات ، اجتناب مىورزند .\r\nبرخى : « المخلصين » را بفتح لام خوانده‌اند و در اين صورت مقصود كسانى است كه خداوند آنها را خالص گردانيده و از راه لطف ، توفيقى نصيب آنها كرده است كه شيطان را به آنها راهى نباشد .\r\n قالَ هذا صِراطٌ عَلَيَّ مُسْتَقِيمٌ  : در اين باره وجوهى گفته‌اند :\r\n1 - خداوند بدينوسيله ابليس را تهديد كرده است . چنان كه به كسى گفته شود :\r\nهر چه خواهى بكن ، راهى كه مىروى بر من است و از نظر من پوشيده نيست . يعنى :\r\nهر كارى خواهى بكن : راه من مستقيم است و از كيفر من در امان نيستى . مثل  « إِنَّ رَبَّكَ لَبِالْمِرْصادِ »  ( فجر 14 : پروردگارت در كمين است ) . اين وجه ، از مجاهد و قتاده است .\r\n2 - مقصود اين است كه : كار بندگان مخلص و گمراهان را راهى است كه من گذرگاه آنم . يعنى گذرگاه كسى كه مسلك او بر من است ، مستقيم است و انحرافى ندارد .\r\nخلاصه اينكه : كردار هر دو گروه را من پاداش مىدهم .\r\n3 - يعنى : اين دين ، مستقيم است و بيان آن بر عهدهء من و هدايت بسوى آن بر من است .\r\n إِنَّ عِبادِي لَيْسَ لَكَ عَلَيْهِمْ سُلْطانٌ  : در اينجا خبر مىدهد كه : ابليس را بر بندگان مطيع خداوند ، تسلط و قدرتى نيست ، تا آنها را به معصيت وادار كند . آنهايى هم كه پيروى ابليس مىكنند ، به اختيار خودشان هستند و مجبور نيستند .\r\nجبائى گويد : از اينجا برمىآيد كه جن نمىتواند به آدمى زيان برساند ، زيرا اين آيه ، عموميت دارد .\r\n إِلَّا مَنِ اتَّبَعَكَ مِنَ الْغاوِينَ  : از جملهء بندگان ، گروهى را كه پيروى ابليس\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nمىكنند ، استثنا كرده ، مىفرمايد : بجز كسانى كه در برابر اغواى ابليس ، تسليمند و مخالفتى نمىكنند . بنا بر اين ابليس را بر چنين كسانى تسلط است ، زيرا از هدايت ، عدول و دعوت ابليس را اجابت مىكنند .\r\nبرخى گويند : اين استثنا منقطع است . يعنى : لكن بر گمراهانى كه از تو پيروى مىكنند ، تسلط داراى .\r\n وَ إِنَّ جَهَنَّمَ لَمَوْعِدُهُمْ أَجْمَعِينَ  : و وعده‌گاه ابليس و پيروانش جهنم است .\r\n لَها سَبْعَةُ أَبْوابٍ  : در اين باره دو قول است :\r\n1 - از امير المؤمنين ( ع ) روايت است كه : جهنم را هفت در ، يعنى هفت طبقه است كه روى يكديگر قرار دارند . على ( ع ) يكى از دستها را بر روى دست ديگر نهاد و فرمود : اينطور . خداوند بهشت را به عرض ، گسترش داده و آتش را طبقه طبقه ، قرار داده است . طبقهء زيرين ، جهنم ، روى آن « لظى » ، روى آن حطمة ، بالاى آن سقر ، بر سر آن جحيم ، بالاى آن سعير و طبقهء نخستين هاويه است .\r\nدر روايت كلبى آمده است كه : طبقهء بالا جهنم و طبقهء زيرين هاويه است .\r\nاز ابن عباس است كه : در اول جهنم و در دوم سعير و در سوم سقر و در چهارم جحيم و در پنجم لظى و در ششم حطمة و در هفتم هاويه است .\r\nچنان كه ملاحظه مىشود ، روايات ، در اين باره مختلف است . عقيدهء مجاهد ، عكرمه و جبائى نيز همين است . اينان گويند : درهاى جهنم مثل قرار گرفتن دست روى دست است .\r\n2 - ضحاك گويد : جهنم را هفت در ، يعنى هفت درجه است كه به ترتيب روى يكديگر قرار گرفته‌اند . درجهء اول جاى اهل توحيد است كه به قدر اعمال و عمرشان در دنيا عذاب مىشوند سپس خارج مىگردند . درجهء دوم جاى يهود ، درجهء سوم جاى مسيحيان ، درجهء چهارم جاى صابئين ، درجهء پنجم جاى مجوس ، درجهء ششم جاى مشركين عرب و درجهء هفتم جاى منافقين است . چنان كه مىفرمايد :  « إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ »  ( نساء 145 : منافقان در درجهء زيرين جهنم هستند ) . قول\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nحسن و ابو مسلم نيز همين است .\r\nلكن بايد توجه داشت كه اين دو قول ، چندان تفاوتى با يكديگر ندارند .\r\n لِكُلِّ بابٍ مِنْهُمْ جُزْءٌ مَقْسُومٌ  : ابن عباس گويد : يعنى براى هر درى از آنها نصيبى معين است .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n\r\n[ سوره الحجر ( 15 ) : آيات 45 تا 50 
  ]\r\nإِنَّ الْمُتَّقِينَ فِي جَنَّاتٍ وَ عُيُونٍ ( 45 ) ادْخُلُوها بِسَلامٍ آمِنِينَ ( 46 ) وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ ( 47 ) لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ ( 48 ) نَبِّئْ عِبادِي أَنِّي أَنَا الْغَفُورُ الرَّحِيمُ ( 49 )\r\nوَ أَنَّ عَذابِي هُوَ الْعَذابُ الْأَلِيمُ ( 50 )\r\n\r\nترجمه :\r\nپرهيزكاران در بهشتها و چشمه‌سارها هستند . با سلامت و ايمنى داخل آنها شويد . ما كينه را از سينه‌هاى آنها برداشته‌ايم . آنها برادرانه بر سريرهاى شادى روبروى يكديگر نشسته‌اند . نه آنها را رنجى مىرسد ، و نه از آنجا خارج مىشوند .\r\nبندگان مرا آگاه كن كه من آمرزگار و رحيمم و عذابم دردناك است .\r\n\r\nلغت :\r\nغل : كينه ، كه به قلب مىپيچد هم چنان كه « غل » به گردن . غلول يعنى خيانت كه ننگ آن بر گردن صاحب خويش مىپيچد .\r\nسرير : مجلس رفيع كه براى سرور آماده شده . جمع آن « اسرّه ، سرر » نصيب : رنج و سستى كه بدنبال عمل ، دامنگير انسان مىشود . اين كلمه از « انتصاب » گرفته شده ، زيرا صاحب آن براى قطع عمل ، خود را نصب و آماده مىكند .\r\n\r\n","description":"","footnote":"","page_name":" 193 ","page_number":195},
  {"content":"\r\n\r\n\r\nمقصود :\r\nدر آيات پيش خداوند بندگان خالص خود را نام برد و اكنون در پيرامون حال آنها در آخرت ، سخن مىگويد :\r\n إِنَّ الْمُتَّقِينَ فِي جَنَّاتٍ وَ عُيُونٍ  : مردمى كه بوسيلهء اجتناب معصيت ، از كيفر خدا مىپرهيزند در باغها - كه براى آنها خلق شده - و چشمه سارها - كه از آنها آب ، شراب و عسل فوران مىكند و در جويها جريان مىيابد - هستند .\r\n ادْخُلُوها بِسَلامٍ آمِنِينَ  : به آنها گفته مىشود : با سلامت از آفتها و دورى از زيانها و ايمنى از اينكه از آن خارج شويد و با آرامش خاطر ، در بهشت ساكن شويد .\r\n وَ نَزَعْنا ما فِي صُدُورِهِمْ مِنْ غِلٍّ  : از سينه‌هاى اهل بهشت ، اسباب دشمنى يعنى :\r\nكينه ، حسد و بغض را بر كنديم .\r\n إِخْواناً  : اين كلمه حال است . يعنى اهل بهشت ، برادرانه و دوستانه ، زندگى مىكنند و زندگى آنها لذت بخش است .\r\n عَلى سُرُرٍ مُتَقابِلِينَ  : در مجالس شادى روبروى يكديگر نشسته ، به يكديگر نگاه مىكنند . مجاهد گويد : در بهشت ، مرد پشت سر زن خود و زن پشت سر شوهر خود را نمىبيند و در همه حال روبروى يكديگر هستند . برخى گفته‌اند آنها در موقعى كه به زيارت يكديگر مىروند ، مجالس و منازلشان ، هم سطح است و موقعى كه از هم جدا مىشوند ، منزلهاى بعضى بر منزلهاى بعضى برترى پيدا مىكند .\r\n لا يَمَسُّهُمْ فِيها نَصَبٌ  : در بهشت ، آنها دچار رنج و مشقت نمىشوند ، زيرا آنها براى انجام مقاصد خويش ، احتياجى به تحمل زحمت ندارند و همهء چيزها براى آنها فراهم است .\r\n وَ ما هُمْ مِنْها بِمُخْرَجِينَ  : و هرگز از بهشت ، خارج نمىشوند .\r\nسپس خداوند متعال پيامبر خود را امر مىكند كه بمردم بگويد كه : عفو و رحمت و مغفرت خداوند ، نسبت بدوستانش بسيار و عذابش نسبت بدشمنان ، شديد است . از اين رو فرمود :\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n نَبِّئْ عِبادِي أَنِّي أَنَا الْغَفُورُ الرَّحِيمُ  : اى محمد ، بندگان مرا آگاه كن كه من گناهان مؤمنين را مىآمرزم و رحمت و مغفرت من نسبت به آنها بسيار است .\r\n وَ أَنَّ عَذابِي هُوَ الْعَذابُ الْأَلِيمُ  : و عذاب من نيز دردناك است ، بنا بر اين تنها به آمرزش من دل نبنديد ، بلكه از كيفر و انتقام من نيز بترسيد .\r\n\r\n","description":"","footnote":"","page_name":" 195 ","page_number":197},
  {"content":"\r\n\r\n\r\n[ سوره الحجر ( 15 ) : آيات 51 تا 60 
  ]\r\nوَ نَبِّئْهُمْ عَنْ ضَيْفِ إِبْراهِيمَ ( 51 ) إِذْ دَخَلُوا عَلَيْهِ فَقالُوا سَلاماً قالَ إِنَّا مِنْكُمْ وَجِلُونَ ( 52 ) قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ ( 53 ) قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ ( 54 ) قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ ( 55 )\r\nقالَ وَ مَنْ يَقْنَطُ مِنْ رَحْمَةِ رَبِّهِ إِلاَّ الضَّالُّونَ ( 56 ) قالَ فَما خَطْبُكُمْ أَيُّهَا الْمُرْسَلُونَ ( 57 ) قالُوا إِنَّا أُرْسِلْنا إِلى قَوْمٍ مُجْرِمِينَ ( 58 ) إِلاَّ آلَ لُوطٍ إِنَّا لَمُنَجُّوهُمْ أَجْمَعِينَ ( 59 ) إِلاَّ امْرَأَتَهُ قَدَّرْنا إِنَّها لَمِنَ الْغابِرِينَ ( 60 )\r\n\r\nترجمه :\r\nو آنها را از مهمانان ابراهيم آگاه كن . هنگامى كه بر او داخل شدند و بر او سلام كردند . ابراهيم گفت : ما از شما ترسانيم . گفتند : نترس ، ما ترا به پسرى دانا بشارت مىدهيم . گفت : با اينكه مرا پيرى فرا رسيده است . بشارتم مىدهيد ؟ به چه بشارتم\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nمىدهيد ؟ گفتند : ترا به حق بشارت مىدهيم . نااميد مباش . گفت : جز گمراهان ، چه كسى از رحمت پروردگارش نااميد مىشود ؟ گفت : اى فرستادگان ، چيست كار مهم شما ؟ ! گفتند :\r\nما بسوى قومى مجرم ، فرستاده شده‌ايم . بجز آل لوط ، كه همه را نجات مىدهيم . بجز زنش كه مقدر ساختيم كه از باقى ماندگان باشد و هلاك شود .\r\n\r\nقرائت :\r\nتبشرون : نافع بكسر نون و برخى بفتح نون خوانده‌اند . وجه قرائت نافع اين است كه نون دوم بخاطر تكرار و سنگينى حذف شده است . نه نون اول كه علامت رفع است . حذف اين نون - كه زايده است - در كلام عرب شايع است . مثل :\r\n ابا لموت الذى لا بد انى * ملاق لا اباك تخوفينى \r\nيعنى : آيا بمرگ كه ناگزير ملاقاتش خواهم كرد ، مرا مىترسانى .\r\nابن كثير ، نون « تبشرون » را به تشديد و كسره خوانده‌است . وجه آن ، ادغام نون اول در نون دوم است . وجه فتحهء نون اين است كه مفعول آن حذف شده است .\r\nبرخى بروايت از يعقوب « تبشرونى » خوانده‌اند .\r\nيقنط : ابو عمرو و كسايى اين كلمه را در هر كجا باشد بكسر نون و ديگران بفتح نون خوانده‌اند . اينها دو لغتند و تفاوتى از لحاظ معنى ندارند .\r\nلمنجوهم : اهل كوفه - بجز عاصم و يعقوب - بدون تشديد و ديگران به تشديد خوانده‌اند . به تشديد از باب تفعيل و بدون تشديد ، از باب افعال است و هر دو در قرآن كريم به كار رفته . مثل  « وَ نَجَّيْنَا الَّذِينَ آمَنُوا »  ( انبياء 88 ) و  « فَأَنْجاهُ اللَّهُ مِنَ النَّارِ »  ( عنكبوت 24 ) قدرنا : ابو بكر از عاصم بدون تشديد ( همچنين در سورهء نمل ) و ديگران به تشديد خوانده‌اند . هر دو بر حسب لغت ، يك معنى دارند . هذلى گويد :\r\n و مفرهه عنس قدرت لساقها * فخرت كما تتايع الريح بالقفل \r\nيعنى : شترى نيرومند كه من خواستم بساقش بكوبم و بر اثر زدن من بر زمين افتاد ، هم چنان كه درخت خشك بر اثر وزش باد ، سقوط مىكند .\r\n\r\n","description":"","footnote":"","page_name":" 197 ","page_number":199},
  {"content":"\r\n\r\n\r\nلغت :\r\nضيف : مهمان . اين كلمه ، از لحاظ افراد و تثنيه و جمع ، يكسان است ، زيرا مصدرى است كه به معناى صفت ، به كار رفته است . گاهى هم به « اضياف و ضيوف و ضيفان » جمع بسته مىشود .\r\nوجل : ترس .\r\nخطب : كار بزرگ .\r\nمجرم : كسى كه از حق گسيخته و بباطل پيوسته و تمايلى به نيكىها ندارد .\r\nغابر : باقى هلاك شوند . شاعر گويد :\r\n فما ونى محمد مذ ان غفر * له الا له ما مضى و ما غبر \r\nيعنى : از آن وقتى كه خداوند گناهان گذشته و باقى محمد را آمرزيد ، ديگر سست و ضعيف نشد .\r\n\r\nاعراب :\r\nسلاماً : مصدر منصوب . يعنى « سلمنا سلاماً » .\r\n إِلَّا آلَ لُوطٍ  : استثناى منقطع .\r\n إِلَّا امْرَأَتَهُ  : استثناى از « هم » .\r\n قَدَّرْنا إِنَّها لَمِنَ . . .  : علمنا انها لمن . . .\r\nابو عبيده گويد : در اين آيه يك معناى فقهى است كه : ابو عبيده به آن اعتماد مىكرد . اين معنى اين است كه : خداوند ، آل لوط را از مجرمين استثنا كرد . سپس زن لوط را از آل لوط استثنا كرد . بنا بر اين زن لوط ، بازگشت به مجرمين مىكند و در رديف آنها قرار مىگيرد . بدين ترتيب ، هر جا در كلام چنين استثنايى در آيد ، استثناى دوم به اول كلام بازگشت مىكند . مثلا هر گاه كسى بگويد : فلانى را بر من ده درهم است ، جز چهار درهم ، جز يك درهم . در حقيقت ، اقرار به هفت درهم كرده است .\r\n\r\nمقصود :\r\nپس از بيان وعد و وعيد ، نسبت به نيكان و بدان ، اكنون بشرح داستان ابراهيم\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nو قوم لوط مىپردازد ، تا آنچه ذكر كرد ، تصديق و بوسيلهء امور دنيا بر امور آخرت ، استدلال كند ، از اينرو فرمود :\r\n وَ نَبِّئْهُمْ عَنْ ضَيْفِ إِبْراهِيمَ  : آنها را از مهمانان ابراهيم خبر ده .\r\n إِذْ دَخَلُوا عَلَيْهِ فَقالُوا سَلاماً  : آنها فرشتگانى بودند كه به صورت مهمان ، بر ابراهيم داخل شده ، به او سلام كردند و بر او تحيت و درود فرستادند و او را بشارت دادند كه خداوند او را فرزند عطا مىكند و قوم لوط را به هلاكت مىرساند .\r\n قالَ إِنَّا مِنْكُمْ وَجِلُونَ  : ابراهيم گفت : ما از شما بيمناكيم .\r\n قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ  : گفتند : نترس ، ما ترا به پسرى نويد مىدهيم كه پس از تولد و بلوغ ، عالم خواهد شد .\r\n قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ  : ابراهيم گفت : مرا به فرزند بشارت مىدهيد ، در حالى كه پير شده و به سستى رسيده‌ام كه از فرزند دار شدن مأيوسم ؟\r\nآيا به امر خدا مرا نويد مىدهيد ، تا اطمينان پيدا كنم ، يا از پيش خود ؟\r\n قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ  : فرشتگان گفتند : ما ترا به امر خدا و از روى حقيقت ، نويد مىدهيم ، بنا بر اين مأيوس مباش .\r\n قالَ وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ  : ابراهيم گفت : چه كسى از رحمت و نعمت خداوند ، مأيوس مىشود ؟ مگر اينكه از حق بازگشته ، گمراه شده باشد و بقدرت خداوند نسبت بخلق فرزند از زن و مرد پير ، جاهل باشد . از اين سخن بر - مىآيد كه ابراهيم مأيوس نشده بود ، لكن فرشتگان تصور مىكردند كه او مأيوس شده است . از اينرو ابراهيم با اين سخن به آنها فهمانيد كه مأيوس نشده است .\r\n قالَ فَما خَطْبُكُمْ أَيُّهَا الْمُرْسَلُونَ  : ابراهيم به آنها گفت : اى فرستادگان ، شما براى چه كار مهمى فرستاده شده‌ايد . در اينجا آنها را « مرسلون » مىگويد ، زيرا مىداند كه فرشته هستند .\r\n قالُوا إِنَّا أُرْسِلْنا إِلى قَوْمٍ مُجْرِمِينَ  : گفتند : ما بسوى قومى گنهكار - و بقولى كافر - فرستاده شده‌ايم . بدين ترتيب ، به او فهمانيدند كه براى هلاك قوم مىروند . زيرا\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nفرستاده شدن فرشتگان بسوى قومى جز براى هلاك نيست .\r\n إِلَّا آلَ لُوطٍ  : در اينجا خانوادهء لوط را استثناء كردند . مقصود از « آل لوط » بستگان نزديك او هستند . در اينجا آل لوط را از مجرمين استثنا كرده ، با اينكه آنها مجرم نبوده‌اند . علت اين است كه آنها اگر چه مجرم نبوده‌اند ، لكن از قوم لوط بوده‌اند برخى گويند : استثنا منقطع است يعنى : لكن آل لوط . . .\r\n إِنَّا لَمُنَجُّوهُمْ أَجْمَعِينَ  : كه آنها را همگى نجات مىدهيم .\r\n إِلَّا امْرَأَتَهُ قَدَّرْنا إِنَّها لَمِنَ الْغابِرِينَ  : در اينجا زن لوط را از آل لوط ، استثنا مىكند ، زيرا او كافر بود . مىفرمايد : او از كسانى است كه بايد در شهر بمانند و مانند اهل شهر هلاك شود .\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\n[ سوره الحجر ( 15 ) : آيات 61 تا 72 
  ]\r\nفَلَمَّا جاءَ آلَ لُوطٍ الْمُرْسَلُونَ ( 61 ) قالَ إِنَّكُمْ قَوْمٌ مُنْكَرُونَ ( 62 ) قالُوا بَلْ جِئْناكَ بِما كانُوا فِيهِ يَمْتَرُونَ ( 63 ) وَ أَتَيْناكَ بِالْحَقِّ وَ إِنَّا لَصادِقُونَ ( 64 ) فَأَسْرِ بِأَهْلِكَ بِقِطْعٍ مِنَ اللَّيْلِ وَ اتَّبِعْ أَدْبارَهُمْ وَ لا يَلْتَفِتْ مِنْكُمْ أَحَدٌ وَ امْضُوا حَيْثُ تُؤْمَرُونَ ( 65 )\r\nوَ قَضَيْنا إِلَيْهِ ذلِكَ الْأَمْرَ أَنَّ دابِرَ هؤُلاءِ مَقْطُوعٌ مُصْبِحِينَ ( 66 ) وَ جاءَ أَهْلُ الْمَدِينَةِ يَسْتَبْشِرُونَ ( 67 ) قالَ إِنَّ هؤُلاءِ ضَيْفِي فَلا تَفْضَحُونِ ( 68 ) وَ اتَّقُوا اللَّهَ وَ لا تُخْزُونِ ( 69 ) قالُوا أَ وَ لَمْ نَنْهَكَ عَنِ الْعالَمِينَ ( 70 )\r\nقالَ هؤُلاءِ بَناتِي إِنْ كُنْتُمْ فاعِلِينَ ( 71 ) لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ ( 72 )\r\n\r\nترجمه :\r\nهنگامى كه فرستادگان خدا ، نزد قوم لوط آمدند ، لوط به آنها گفت : شما قومى ناشناخته‌ايد . گفتند : بلكه نزد تو آمده‌ايم و عذابى نازل كرده‌ايم كه در بارهء آن ترديد داشتند . و با عذابى كه يقين و حق است نزد تو آمده‌ايم و راستگو هستيم . پس در اواخر\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nشب ، با خانواده‌ات از شهر بيرون برويد و مراقب آنها باش و هيچ يك از شما به شهر التفات نكند و به جايى كه مأموريد ، برويد . اين خبر را به لوط اعلام كرديم كه : بامدادان آخرين افراد اين قوم ، هلاك خواهند شد . اهل شهر ، در حالى كه يكديگر را نويد مىدادند ، بخانهء لوط شتافتند . لوط گفت : اينان مهمان منند ، مرا رسوا نكنيد و از خدا بترسيد و مرا خوار نسازيد . گفتند : آيا ترا از پناه دادن مردم ، نهى نكرديم ؟\r\nگفت : اينان دختران منند ، اگر به ازدواج تمايلى داريد . بجان تو سوگند ، آنها در مستى خود ، سرگردانند .\r\n\r\nلغت :\r\nاسراء : شب روى . « سرى يسرى سرى و اسرى يسرى اسراء » داراى يك معنى هستند . امرء القيس گويد :\r\n سريت بهم حتى تكل مطيهم * و حتى الجياد ما يقدن بارسان \r\nيعنى : آنها را به شب بردم تا مركبهاى ايشان خسته شد و مركبهاى نيكو را با بندها مىكشيدند .\r\nقطع : گويا اين كلمه ، جمع قطعه است .\r\nاتباع : پيروى و اقتدا . ضد آن ابتداع است .\r\nادبار : جمع دبر ، يعنى پشت سر . چنان كه قبل يعنى پيش‌رو . گاهى اين دو كلمه را به معناى فرج به كار مىبرند .\r\nدابر : اصل . بقول بعضى يعنى : آخر عمر : عمر . لكن در مورد قسم فقط عمر به كار مىرود . بيشتر قسم را به صورت « لعمرى و لعمرك » به كار مىبرند .\r\n\r\nاعراب :\r\n أَنَّ دابِرَ هؤُلاءِ  : در محل نصب و بدل از « ذلك الامر » كه تفسير آن است .\r\nممكن است حرف جر از آن حذف شده باشد .\r\nمصبحين : حال يستبشرون : حال\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nلعمرك : مبتدا . خبر آن محذوف است . يعنى « لعمرك قسمى » زجاج گويد :\r\nدر باب قسم فعل حذف مىشود و در اينجا خبر ، زيرا معلوم است . مثل « باللَّه لافعلن كذا » يعنى : « احلف باللَّه . . . »\r\n\r\nمقصود :\r\nاكنون در پيرامون آمدن فرشتگان ، نزد لوط ( ع ) و اطلاع وى از هلاك قوم ، مىفرمايد :\r\n  فَلَمَّا جاءَ آلَ لُوطٍ الْمُرْسَلُونَ قالَ إِنَّكُمْ قَوْمٌ مُنْكَرُونَ   : هنگامى كه فرشتگان بسوى قوم لوط ، آمدند ، لوط به آنها گفت : شما مردمى عجيب و غريب هستيد . علت اين بود كه آنها با چهره‌هايى زيبا و كم نظير بسوى لوط رفته بودند و اين مطلب ، براى وى تعجب آميز بود .\r\nبرخى گويند : واقع اين است كه لوط آنها را نشناخته بود و ميل داشت آنها را بشناسد تا آرامش قلبى پيدا كند .\r\n قالُوا بَلْ جِئْناكَ بِما كانُوا فِيهِ يَمْتَرُونَ  : گفتند : هنگامى كه تو آنها را از عذاب خدا مىترسانيدى ، آنها در بارهء آن شك مىكردند . اكنون همان عذاب را بر ايشان نازل كرده‌ايم .\r\n وَ أَتَيْناكَ بِالْحَقِّ وَ إِنَّا لَصادِقُونَ  : و با عذابى كه يقينى و حق است ، نزد تو آمده‌ايم و آنچه مىگوئيم ، راست و حقيقت است .\r\nبرخى گويند : يعنى امر خدا را آورده‌ايم و ترديدى نيست كه امر خداوند ، حق است .\r\n فَأَسْرِ بِأَهْلِكَ بِقِطْعٍ مِنَ اللَّيْلِ  : بعد از آنكه بيشتر شب ، گذشت و كمى از آن باقى ماند ، با اهل خويش از شهر بيرون رو .\r\n وَ اتَّبِعْ أَدْبارَهُمْ  : و مراقب آنها باش ، تا ببينى كه احدى از آنها از عذاب الهى نجات نمىيابند .\r\n وَ لا يَلْتَفِتْ مِنْكُمْ أَحَدٌ  : و هيچ يك از شما نبايد به پشت سر خود و شهر التفات\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nو تمايلى پيدا كند . برخى گويند : يعنى به شهر نگاه نكنيد كه منظرهء جانسوز عذاب ، شما را رنجور مىسازد و براى شما قبل تحمل نيست . اين معنى از حسن و ابو مسلم است .\r\n وَ امْضُوا حَيْثُ تُؤْمَرُونَ  : و به جايى برويد كه خداوند شما را مأمور كرده است يعنى : شام . اين معنى از سدى است .\r\n وَ قَضَيْنا إِلَيْهِ ذلِكَ الْأَمْرَ أَنَّ دابِرَ هؤُلاءِ مَقْطُوعٌ مُصْبِحِينَ  : اين خبر وحشتناك را به لوط اعلام كرديم كه آخرين افراد قوم ، بامدادان ، هلاك خواهندشد .\r\nبطورى كه از آنها اثرى و نسلى بيادگار نماند .\r\n وَ جاءَ أَهْلُ الْمَدِينَةِ يَسْتَبْشِرُونَ  : قوم از همه جا بى خبر ، با مشاهدهء ورود مهمانان زيبا روى ، به يكديگر نويد مىدادند به انتظار اينكه از وجود آنها كامجويى كنند و كردار پست شيطانى خود را نسبت به آنها تجديد نمايند .\r\n قالَ إِنَّ هؤُلاءِ ضَيْفِي فَلا تَفْضَحُونِ  : لوط به آنها گفت : اينان مهمانان منند كارى نكنيد كه من در برابر آنها شرمسار و رسوا گردم . دست از سر آنها برداريد .\r\n وَ اتَّقُوا اللَّهَ وَ لا تُخْزُونِ  : از خداوند بترسيد و از معصيت خوددارى كنيد و مرا در برابر آنها خوار نگردانيد .\r\n قالُوا أَ وَ لَمْ نَنْهَكَ عَنِ الْعالَمِينَ  : گفتند : آيا ما ترا نهى نكرديم كه كسى را پناه ندهى و به مهمانى نپذيرى ؟\r\nجبائى گويد : اين سخن را لوط به قوم خود گفت و اين پيش از آن بود كه بفهمد آنها فرشتگان هستند كه براى نازل كردن عذاب آمده‌اند . اين مطلب ، اگر چه در آخر ذكر شده است ، لكن در حقيقت ، جاى آن در آغاز كلام است . چنان كه در غير از اين سوره نيز همين رويه ، به كار رفته است .\r\n قالَ هؤُلاءِ بَناتِي إِنْ كُنْتُمْ فاعِلِينَ  : لوط در حالى كه بدختران خود اشاره مىكرد ، فرمود : اگر مايل به ازدواج باشيد ، اينك دختران من آمادهء ازدواج هستند .\r\nبا آنها ازدواج كنيد . اين معنى از ابن عباس و حسن و قتاده است .\r\nبديهى است كه در آن عصر ، ازدواج كافر با زن مسلمان جايز بوده است ، چنان كه\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nدر صدر شريعت اسلام نيز جايز بود و بعداً تحريم شد .\r\nبرخى گويند : منظور حضرت لوط ، اين بود كه با دختران قوم ، ازدواج كنند و دست از خوى زشت « همجنس گرايى ! » بردارند . لكن معناى اول ، واضحتر است .\r\n لَعَمْرُكَ  : اى محمد ، بجان تو و به مدت حيات تو سوگند . مبرد گويد : اين جمله دعاست ، يعنى : عمر ترا خواستارم . ابن عباس گويد : خداوند ، موجودى شريفتر و گرامىتر از حضرت محمد ( ص ) نيافريده و هرگز بحيات كسى جز حيات وى سوگند ياد نكرده است .\r\n إِنَّهُمْ لَفِي سَكْرَتِهِمْ يَعْمَهُونَ  : اين مردم كه بوسيلهء فرشتگان بر آنها عذاب نازل شد ، در مستى و غفلت ، حيران و سرگردان بودند و راه هدايت را نمىيافتند .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n\r\n[ سوره الحجر ( 15 ) : آيات 73 تا 84 
  ]\r\nفَأَخَذَتْهُمُ الصَّيْحَةُ مُشْرِقِينَ ( 73 ) فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً مِنْ سِجِّيلٍ ( 74 ) إِنَّ فِي ذلِكَ لَآياتٍ لِلْمُتَوَسِّمِينَ ( 75 ) وَ إِنَّها لَبِسَبِيلٍ مُقِيمٍ ( 76 ) إِنَّ فِي ذلِكَ لَآيَةً لِلْمُؤْمِنِينَ ( 77 )\r\nوَ إِنْ كانَ أَصْحابُ الْأَيْكَةِ لَظالِمِينَ ( 78 ) فَانْتَقَمْنا مِنْهُمْ وَ إِنَّهُما لَبِإِمامٍ مُبِينٍ ( 79 ) وَ لَقَدْ كَذَّبَ أَصْحابُ الْحِجْرِ الْمُرْسَلِينَ ( 80 ) وَ آتَيْناهُمْ آياتِنا فَكانُوا عَنْها مُعْرِضِينَ ( 81 ) وَ كانُوا يَنْحِتُونَ مِنَ الْجِبالِ بُيُوتاً آمِنِينَ ( 82 )\r\nفَأَخَذَتْهُمُ الصَّيْحَةُ مُصْبِحِينَ ( 83 ) فَما أَغْنى عَنْهُمْ ما كانُوا يَكْسِبُونَ ( 84 )\r\n\r\nترجمه :\r\nپس صيحه‌اى آنها را فرو گرفت و داخل در صبح شدند . و شهر را زير و زبر كرديم و بر آنها سنگهايى از گل خشك ، باريديم . در اين داستان ، دلايلى است براى انديشمندان . شهر لوط ، در رهگذرى ثابت و استوار است . در اين داستان براى مؤمنان دلايلى است . اصحاب ايكه ، ستمكار بودند . ما از آنها انتقام گرفتيم . هر دو شهر ، براهى\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nهستند كه مورد توجه و عبرت آموزى مردم قرار مىگيرند . اصحاب حجر ، پيامبران را تكذيب كردند . ما آيات خود را برايشان فرستاديم و آنها اعراض كردند . از كوه‌ها خانه‌هايى مىتراشيدند و با ايمنى در آن مىزيستند . بامدادان صيحهء آسمانى آنها را فرو گرفت و آنچه كسب كرده بودند ، آنها را سودمند نيفتاد .\r\n\r\nقرائت :\r\nالايكة : اين كلمه را همه قاريان قرآن با الف خوانده‌اند ، زيرا با الف هم نوشته مىشود . بجز ورش از نافع . وى همزه را ترك و حركت آن را به لام منتقل مىسازد .\r\nهمانطورى كه در كلمهء « الاحمر » جايز است « الحمر » در كلمهء « الايكه » هم جايز است « اليكة » .\r\n\r\nلغت :\r\nالايكة : درخت درهم پيچيده ، جمع آن « ايك » مثل « شجره و شجر » اميه ، ( در مرثيه كشتگان بت پرست جنگ بدر ) گويد :\r\n كبكا الحمام على فرو * ع الايك فى الطير الجوانح \r\nيعنى : همچون گريهء كبوتران بر روى شاخسار درختان ، در ميان مرغان پر و بال شكسته ! بعضى « ايكه » را به معناى بيشه ، دانسته‌اند .\r\nمتوسم : كسى كه در علامت ، نظر افكند . « و سمى » باران اول كه گياه را مى - روياند و بنا بر اين ، متوسم كسى است كه در طلب گياه باشد . شاعر گويد :\r\n و اصبحن كالدوام النواعم غدوة * على وجهة من ظاعن متوسم \r\nيعنى : با خرمى داخل در صبح شدند ، در حالى كه در مسير كوچ كننده‌اى بودند كه بدنبال گياه مىگردد .\r\nامام : راه . امام مبين يعنى : لوح محفوظ . اين كلمه در لغت به معناى پيشواست .\r\nحجر : اين كلمه از « حَجر » به معناى منع گرفته شده است . علت اينكه عقل را\r\n\r\n","description":"","footnote":"","page_name":" 207 ","page_number":209},
  {"content":"\r\n\r\n« حجر » نامند ، اين است كه : مانع از زشتيهاست .\r\n\r\nاعراب :\r\nمشرقين : حال مصبحين : حال  وَ إِنْ كانَ أَصْحابُ . . .  : ان مخففهء از ثقيله است .\r\nآمنين : حال\r\n\r\nمقصود :\r\nاكنون خداوند در چگونگى عذاب قوم لوط ، مىفرمايد :\r\n فَأَخَذَتْهُمُ الصَّيْحَةُ مُشْرِقِينَ  : هنگام طلوع خورشيد ، صدايى هول انگيز آنها را فرا گرفت .\r\n فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً مِنْ سِجِّيلٍ  : تفسير آن در سورهء هود ، گذشت .\r\n إِنَّ فِي ذلِكَ لَآياتٍ لِلْمُتَوَسِّمِينَ  : قتاده و ابن زيد گويند : يعنى آنچه در بارهء هلاك قوم لوط گفته شد ، براى اهل تفكر و عبرت ، دلائل و راهنمايى است .\r\nمجاهد گويد : يعنى براى اهل فراست . از پيامبر اسلام است كه : از فراست مؤمن ، بپرهيزيد كه او بنور خداوند ، مىنگرد . « 1 » و نيز فرموده : خداوند را بندگانى است كه مردم را به نشانه ، مىشناسند « 2 » آن گاه همين آيه را قرائت كرد . امام صادق ( ع ) فرموده : مائيم كسانى كه مىانديشيم و عبرت مىگيريم . راه سعادت ، در ما اقامه شده و اين راه ، بسوى بهشت است . « 3 » اين روايت را على بن ابراهيم در تفسير خود آورده است .\r\n وَ إِنَّها لَبِسَبِيلٍ مُقِيمٍ  : شهر لوط ، در رهگذر مردم قرار دارد . آنها براى انجام حوائج زندگى از آنجا مىگذرند و به آن عبرت مىگيرند . زيرا آثارى كه مورد\r\n\r\n\r\n","description":"","footnote":"\r\n( 1 ) -\r\nاتقوا فراسة المؤمن فانه ينظر بنور اللَّه\r\n( 2 ) -\r\nان للَّه عباداً يعرفون الناس بالتوسم\r\n( 3 ) -\r\nنحن المتوسمون و السبيل فينا مقيم و السبيل طريق الجنة\r\n","page_name":" 208 ","page_number":210},
  {"content":"\r\n\r\nتوجه قرار مىگيرد ، در آنجا بر قرار و ثابت و پايدار است . اين شهر « سدوم » است . قتاده گويد : قريه‌هاى قوم لوط ميان مدينه و شام است .\r\n إِنَّ فِي ذلِكَ لَآيَةً لِلْمُؤْمِنِينَ  : در اين داستان ، براى اهل ايمان ، عبرت و دلالت است . در اينجا مؤمنان را ذكر مىكند زيرا آنها هستند كه عبرت مىگيرند .\r\n وَ إِنْ كانَ أَصْحابُ الْأَيْكَةِ لَظالِمِينَ  : اصحاب ايكه ، قومى هستند كه آنها را اهل شجر و بيشه گفته‌اند . شعيب ، پيامبرى است كه بسوى آنها و اهل مدين فرستاده شد . اهل مدين ، با صيحه و اصحاب « ايكه » با صاعقه‌اى هلاك شدند . اين بيان از قتاده و جماعتى از مفسران است . معناى آيه ، اين است :\r\n- اصحاب ايكه ، بر اثر تكذيب پيامبرشان ستمكار بودند . آنان اصحاب بيشه‌هايى بودند كه خداوند آنها را گرفتار گرمايى شديد كرد ، سپس ابرى بر سر آنها فرستاد و آنها به اميد اينكه سر سايه‌اى بدست آورده‌اند ، به آن پناه بردند . در اين وقت خداوند از آن ابر ، صاعقه‌اى بر سر آنها فرستاد و هلاكشان كرد .\r\n فَانْتَقَمْنا مِنْهُمْ  : ما از قوم شعيب و قوم لوط ، انتقام گرفتيم و بعذابشان مبتلا كرديم .\r\nانتقام ، كيفر گناهان گذشته است . على بن عيسى ميان انتقام و عقاب فرق گذاشته ، گويد :\r\nانتقام ، نقيض انعام و عقاب ، نقيض پاداش است .\r\n وَ إِنَّهُما لَبِإِمامٍ مُبِينٍ  : ابن عباس و مجاهد و حسن و قتاده گويند : يعنى شهرهاى قوم لوط و اصحاب ايكه ، براهى است كه مورد توجه مردم قرار مىگيرد و از آن كسب هدايت ، مىشود .\r\nدر اينجا راه را « امام » ناميده ، بخاطر اينكه مورد توجه و اقتداى انسان قرار مىگيرد .\r\nجبائى گويد : مقصود اين است كه داستان اين دو شهر ، در لوح محفوظ ذكر و ثبت شده است . يا اينكه حديث لوط و شعيب ، در آنجا ثبت است . مثل  « وَ كُلَّ شَيْءٍ أَحْصَيْناهُ فِي إِمامٍ مُبِينٍ »  ( يس 12 : هر چيزى را در لوح محفوظ شمرده‌ايم ) مبين يعنى ظاهر .\r\nاكنون در بارهء هلاك شدن قوم صالح ، مىفرمايد :\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n وَ لَقَدْ كَذَّبَ أَصْحابُ الْحِجْرِ الْمُرْسَلِينَ  : حجر ، نام بلدى است كه مسكن قوم ثمود بود . آنها را اصحاب حجر گفته‌اند ، زيرا در آنجا مسكن داشته‌اند . همان طورى كه اعراب باديه نشين را « اصحاب باديه » گويند .\r\nقتاده گويد : حجر ، نام واديى است كه اينها در آن سكونت داشتند ، علت اين كه خداوند مىگويد : اصحاب حجر ، رسولان را تكذيب كردند ، در حالى كه آنها فقط صالح را تكذيب مىكردند ، اين است كه : تكذيب صالح ، يعنى تكذيب همهء رسولان خدا ، زيرا او مردم را به همان چيزى دعوت مىكرد كه ديگران دعوت كرده بودند و نيز آنها را دعوت مىكرد كه به فرستادگان خدا ايمان بياورند ، بنا بر اين تكذيب يكى تكذيب ديگران بود .\r\nجبائى گويد : خداوند بسوى آنها پيامبرانى فرستاد كه يكى از آنها صالح است .\r\n وَ آتَيْناهُمْ آياتِنا  : ما براى اصحاب حجر ، حجت‌ها و معجزات و دلائلى فرستاديم كه بر صدق انبياء دلالت مىكرد . حسن گويد : يعنى ما براى پيامبران آياتى فرستاديم .\r\n فَكانُوا عَنْها مُعْرِضِينَ  : آنها از تفكر در آيات ، و استدلال به آنها خوددارى كردند .\r\n وَ كانُوا يَنْحِتُونَ مِنَ الْجِبالِ بُيُوتاً آمِنِينَ  : قوم صالح آن چنان نيرويى داشتند كه : از كوه‌ها خانه‌هايى براى خود مىتراشيدند و در آنها ساكن مىشدند و از خراب شدن خانه ، ايمن و آسوده خاطر بودند . برخى گويند : يعنى از عذاب خدا ايمن بودند .\r\nبرخى گويند : يعنى بر اثر طول عمر ، از مرگ ايمن بودند .\r\n فَأَخَذَتْهُمُ الصَّيْحَةُ مُصْبِحِينَ  : بامدادان ، صيحه‌اى آنها را فرو گرفت و هلاك شدند .\r\n فَما أَغْنى عَنْهُمْ ما كانُوا يَكْسِبُونَ  : ولى مال و اولاد و ديگر وسايل پناهگاه‌ها آنها را از عذاب خداوند نجات نداد و آنها را بىنياز نكرد .\r\n\r\n","description":"","footnote":"","page_name":" 210 ","page_number":212},
  {"content":"\r\n\r\n\r\n[ سوره الحجر ( 15 ) : آيات 85 تا 91 
  ]\r\nوَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلاَّ بِالْحَقِّ وَ إِنَّ السَّاعَةَ لَآتِيَةٌ فَاصْفَحِ الصَّفْحَ الْجَمِيلَ ( 85 ) إِنَّ رَبَّكَ هُوَ الْخَلاَّقُ الْعَلِيمُ ( 86 ) وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ ( 87 ) لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ وَ لا تَحْزَنْ عَلَيْهِمْ وَ اخْفِضْ جَناحَكَ لِلْمُؤْمِنِينَ ( 88 ) وَ قُلْ إِنِّي أَنَا النَّذِيرُ الْمُبِينُ ( 89 )\r\nكَما أَنْزَلْنا عَلَى الْمُقْتَسِمِينَ ( 90 ) الَّذِينَ جَعَلُوا الْقُرْآنَ عِضِينَ ( 91 )\r\n\r\nترجمه :\r\nما آسمانها و زمين و آنچه ميان آنهاست ، جز به حق نيافريده‌ايم و قيامت در پيش است . بنا بر اين آنها را مورد عفو پسنديدهء خود قرار ده . پروردگار تو ، آفريدگار داناست . ما سورهء حمد و قرآن بزرگ را بر تو نازل كرديم . چشمانت را به نعمت‌هايى كه به آنها داده‌ايم ، متوجه نساز و غم آنها را نور و براى مؤمنان ، تواضع كن . و بگو :\r\nمنم ترسانندهء آشكار كننده . هم چنان كه نازل كرديم بر قسمت كنندگان . آنها كه قرآن را قسمت قسمت كردند .\r\n\r\n","description":"","footnote":"","page_name":" 211 ","page_number":213},
  {"content":"\r\n\r\n\r\nلغت :\r\nعضين : جمع عضه . اصل اين كلمه « عضوه » است كه واو آن افتاده و به « عضين » جمع بسته شده است . تعضيه ، يعنى تفريق . اين كلمه از اعضاء گرفته شده و به معناى اجزاى متفرق و پراكنده است . رؤبه گويد :\r\nليس دين اللَّه بالمعضّى .\r\nيعنى : دين خدا را نبايد قسمت قسمت كرد .\r\nديگرى گويد :\r\n تلك ديار تازم المآزما * و عضوات تقطع اللهازما \r\nيعنى اين است ديارى كه راه را تنگ و خارهايى كه استخوانهاى بيخ گوش را قطع مىكند .\r\nبرخى گويند : اصل عضه ، عضه است كه هاء آن حذف شده . مثل : شفه و شاة كه در اصل شفهه و شاهه بوده بدليل اينكه جمع آنها « شفاه و شياه » و مصغر آنها « شفيه » و شويهه » است .\r\n\r\nمقصود :\r\n وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  : ما آسمانها و زمين را بيهوده نيافريده‌ايم ، بلكه بمقتضاى حكمت ، آفريده‌ايم . اين حكمت ، عبارت از اين است كه اهل آسمان‌ها و زمين را بعبادت دعوت مىكنيم و آنها را پاداش مىدهيم .\r\n وَ إِنَّ السَّاعَةَ لَآتِيَةٌ  : بدون شك ، قيامت فرا مىرسد و آنها دچار عذاب مىشوند .\r\nبقولى يعنى همهء خلايق مجازات مىشوند . برخى گفته‌اند : اين جمله ، تفسير « الا بالحق » است .\r\n فَاصْفَحِ الصَّفْحَ الْجَمِيلَ  : اى محمد ، از مجازات گناهكاران و مشركان اعراض كن و آنها را ببخشاى . در بارهء اين آيه ، اختلاف است . ابن عباس و مجاهد و قتاده گويند :\r\nبا آيهء جنگ ، نسخ شده است . حسن گويد : منسوخ نيست . بلكه اين آيه ، مربوط است به امور خصوصى كه ميان ايشان و پيامبر گرامى بوده و ارتباطى به جهاد ندارد .\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nخداوند به پيامبر خود امر مىكند كه در مورد عفو ، آنها را مشمول عفو خود قرار دهد و موعظه كند .\r\nقاضى گويد : عفو در همه جا پسنديده و نظير حلم و تواضع است . با اينكه در مسألهء جهاد به سختگيرى سفارش شده است ، مع الوصف ، ما را بعفو ملزم كرده‌اند . از على ( ع ) حكايت شده است كه : صفح ، بخشايش بدون سرزنش است . برخى گفته‌اند :\r\nبخشايشى است كه توام با سختگيرى و توبيخ نباشد .\r\n إِنَّ رَبَّكَ هُوَ الْخَلَّاقُ الْعَلِيمُ  : پروردگار تو ، آفريدگار مخلوقات و به تدبير آنها داناست و از كارهاى شما آگاه است . ممكن است منظور اين باشد كه خداوند خالق شماست و از آنچه به حال شما بهتر است ، آگاهى دارد . او مىداند كه حالا عفو بهتر است . شما هم بايد اهل عفو و گذشت باشيد تا وقتى كه فرمان جهاد صادر شود .\r\nاكنون در بارهء نعمت‌هايى كه به پيامبر گرامى اسلام ، اختصاص دارد ، مىفرمايد :\r\n وَ لَقَدْ آتَيْناكَ سَبْعاً مِنَ الْمَثانِي  : در اين باره قبلا گفتگو كرده و گفته‌ايم كه « سبع المثانى » سورهء فاتحة الكتاب است . قول على ( ع ) و ابن عباس و حسن و ابو العالية و سعيد بن جبير و ابراهيم و مجاهد و قتاده ، همين است . از امام باقر ( ع ) و امام صادق ( ع ) نيز چنين روايت شده است . برخى گفته‌اند : مقصود ، هفت سورهء طولانى قرآن كريم است . علت اينكه اين سوره‌ها مثانى گفته شده ، اين است كه اخبار و عبرت‌ها در اين سوره‌ها ، دو به دو ، آمده‌اند . اين قول بنا بروايتى ديگر ، از ابن عباس است . ابن - مسعود و ابن عمر و ضحاك نيز چنين گفته‌اند . برخى گفته‌اند : مثانى همهء قرآن است .\r\nچنان كه مىفرمايد :  « كِتاباً مُتَشابِهاً مَثانِيَ »  ( زمر 23 ) اين قول از ابو مالك و طاووس است . از ابن عباس و مجاهد نيز چنين روايت شده است .\r\nآنان كه « المثانى » را فاتحة الكتاب دانند ، در بارهء سبب نامگذارى آن اختلاف دارند . حسن گويد : علت اين است كه در هر نمازى دو بار خوانده مىشود . از امام صادق ( ع ) نيز چنين روايت شده است .\r\nزجاج گويد : علت اين است كه در هر ركعتى بايد همراه قسمتى از قرآن خوانده\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nشود . برخى گويند : بخاطر اين است كه در اين سوره ، دو بار ، خداوند متعال ، ثنا گفته مىشود . يكى « رحمان » ديگرى « رحيم » . برخى گويند : علت اين است كه اين سوره ، ميان خداوند و بنده ، تقسيم شده است . چنان كه مضمون خبرى است . برخى گويند :\r\nبواسطهء اين است كه نيمى از آن ثنا و نيمى ديگر ، دعاست . برخى گويند : علت اين است كه : اين سوره ، بخاطر شرافت و عظمتى كه دارد ، دو بار نازل شده است . برخى گويند : علت اين است كه : در اين سوره ، كلماتى مانند « الرحمن الرحيم » ، « اياك اياك » و « الصراط صراط » دو به دو آمده‌اند . برخى گويند : علت ، اين است كه اين سوره ، اهل فسق را از فسق ، دور مىسازد .\r\nآنان كه مقصود از « المثانى » را همهء قرآن مىدانند ، حرف « من » را براى تبعيض مىدانند و آنان كه مقصود سورهء حمد مىدانند ، « من » را براى تبيين دانسته‌اند .\r\nراجز گويد :\r\n نشدتكم به منزل القرآن * ام الكتاب السبع من مثانى \r\n ثنتين من آى من القرآن * و السبع سبع الطول الدوانى \r\nيعنى : سوگند مىدهم شما را به نازل كنندهء قرآن و بنازل كنندهء ام الكتاب ، يعنى سورهء حمد كه آيات آن دو بار نازل شده است و بنازل كنندهء هفت سوره‌اى كه بهم نزديك و طولانى هستند .\r\n وَ الْقُرْآنَ الْعَظِيمَ  : و قرآن عظيم را بر تو نازل كرديم . علت اينكه : قرآن را بصفت عظمت ياد كرده ، اين است كه همهء امور دين را بنحو اختصار ، با بهترين نظم و تمامترين معنى ، در بردارد .\r\n لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ  : در اينجا كلمهء « ازواج » حال و به معناى « امثال و اشباه » است . يعنى : چشم به نعمتها و اولاد اين كافران ندوز ، زيرا اينها در معرض زوال و فنا هستند و سر انجام نيز كيفر و عقوبت ، دامنگير آنها مىشود .\r\nبرخى گويند : يعنى به نعمتهايى كه در دست آنهاست و مشابه يكديگر هستند ،\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nنگاه نكن ، زيرا نعمتهايى كه ما به تو و پيروانت بخشيده‌ايم ، يعنى نبوت ، قرآن ، اسلام ، فتوحات و . . . بيشتر و پر ارزش‌تر از نعمتهاى آنهاست .\r\nبرخى گويند : كلمهء « ازواج » به معناى « اصناف » است . يعنى به نعمتهايى كه به اصناف مشركان داده‌ايم ، نگاه نكن و آنها را پيش خود بزرگ نشمار . بنا بر اين « ازواج » مفعول به است و مقصود ، نهى پيامبر گرامى است از اينكه رغبتى به دنيا پيدا كند . پيامبر از نگاه كردن به چيزهاى نيكوى دنيا خوددارى مىكرد .\r\n وَ لا تَحْزَنْ عَلَيْهِمْ  : و اگر كفار قريش ، ايمان نمىآورند و دچار عذاب مىشوند ، تو غم آنها را نخور . اين معنى از كلبى است .\r\nحسن گويد : يعنى اگر آنها بر اثر كفر ، گرفتار عذاب مىشوند ، غم آنها را نخور .\r\nجبائى گويد : يعنى بخاطر نعمتهايى كه به آنها داده و به تو نداده‌ايم ، غمگين نباش .\r\n وَ اخْفِضْ جَناحَكَ لِلْمُؤْمِنِينَ  : ابن عباس گويد : يعنى با مؤمنان نرمى و ملايمت كن عرب به كسى كه با وقار و بردبار باشد ، گويد : « خافض الجناح » منشأ اين تعبير اين است كه : مرغان هنگامى كه جوجه‌ها را به طرف خود مىآورند ، نخست پر و بال را مىگشايند ، تا جوجه‌ها در زير آن آرام‌گيرند ، سپس بالها را به زير مىآورند و اين نشانهء محبت است ، بنا بر اين مقصود اين است كه : پيامبر بايد با مؤمنان متواضع باشد ، تا آنها از وى پيروى كنند .\r\n وَ قُلْ إِنِّي أَنَا النَّذِيرُ الْمُبِينُ  : و بگو : من شما را به جاهاى ترسناك ، آگاه مىسازم ، تا از آن بپرهيزيد و آنچه مورد نياز شماست و من با سمت رسالت ، براى بيان آن آمده‌ام ، براى شما بيان خواهم كرد .\r\n  كَما أَنْزَلْنا عَلَى الْمُقْتَسِمِينَ الَّذِينَ جَعَلُوا الْقُرْآنَ عِضِينَ   : در اين باره ، دو قول آورده‌اند :\r\n1 - قتاده گويد : يعنى قرآن را بر تو نازل كرديم ، همانطورى كه بر يهوديان و مسيحيان كه قرآن را قسمت قسمت كرده ، ميان اجزاى آن تفرقه افكندند و بعضى را قبول\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nو بعضى را رد كردند ، نيز نازل كرده‌ايم . اينان در قرآن كريم ، هر چه با كتاب خودشان موافق بود مىپذيرفتند و هر چه مخالف بود ، رد مىكردند . ابن عباس گويد : علت اينكه آنان را « مقتسمين » ناميده ، اين است كه آنها كتابهاى آسمانى را قسمت قسمت كرده ، به قسمتى ايمان مىآوردند و به قسمتى نه .\r\n2 - يعنى : شما را از عذابى مىترسانم كه بر آنهايى كه راه‌هاى مكه را قسمت كردند تا از ايمان به پيامبر گرامى مانع شوند ، نازل كردم .\r\nمقاتل گويد : آنها شانزده نفر بودند كه وليد بن مغيره ، آنها را در موسم حج ، مأموريت داده بود تا سر راه مسافران مكه بايستند و به آنها بگويند كه تحت تأثير جاذبهء معنوى محمد ( ص ) قرار نگيرند و فريب او را نخورند ! خداوند بر آنها عذاب نازل كرد و به خوارى و سختى جان سپردند . اين گروه ، قرآن را به اجزايى تقسيم كردند :\r\nقسمتى را سحر ، قسمتى را « اساطير اولين » و قسمتى را افترا ناميدند .\r\n\r\nنظم آيات :\r\nوجه اتصال آيهء اول ، به سابق اين است كه : چون امتها بمخالفت حق برخاستند ، هلاك شدند ، زيرا خداوند آسمانها و زمين را به حق آفريده و قيامت ، براى كيفر بد كاران ، در پيش و بازگشت همهء مخلوقات به خداوند دانايى است كه مدبر آنهاست .\r\nآيهء  « وَ لَقَدْ آتَيْناكَ سَبْعاً مِنَ الْمَثانِي »  به  « فَاصْفَحِ الصَّفْحَ الْجَمِيلَ »  متصل است ، زيرا خداوند نخست دستور به عفو مىدهد ، سپس به بيان نعمتهايى كه مخصوص پيامبر گرامى اسلام است ، مىپردازد .\r\nآيهء  « كَما أَنْزَلْنا »  بنا بر قول اول ، متصل است به  « لَقَدْ آتَيْناكَ سَبْعاً . . . »  يعنى همانطورى كه براى آنها كتابهايى فرستاديم ، براى تو نيز قرآن فرستاديم و بنا بر قول دوم به  « أَنَا النَّذِيرُ »  متصل است .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n\r\n[ سوره الحجر ( 15 ) : آيات 92 تا 99 
  ]\r\nفَوَ رَبِّكَ لَنَسْئَلَنَّهُمْ أَجْمَعِينَ ( 92 ) عَمَّا كانُوا يَعْمَلُونَ ( 93 ) فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ ( 94 ) إِنَّا كَفَيْناكَ الْمُسْتَهْزِئِينَ ( 95 ) الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ ( 96 )\r\nوَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ ( 97 ) فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ ( 98 ) وَ اعْبُدْ رَبَّكَ حَتَّى يَأْتِيَكَ الْيَقِينُ ( 99 )\r\n\r\nترجمه :\r\nسوگند به پروردگارت ، ما همهء آنها را از كردارشان سؤال مىكنيم . پس امر خدا را آشكار كن و از مشركين روى گردان باش . ما شر استهزا كنندگان را كوتاه خواهيم كرد . آنها با خداوند يكتا ، خدايان ديگرى قرار مىدهند و به زودى مىدانند . ما مىدانيم كه از گفتار آنها تو دلتنگ مىشوى . پس با ستايش پروردگارت خدا را تسبيح كن و از سجده كنندگان باش . و خدا را پرستش كن تا مرگت فرا رسد .\r\n\r\nلغت :\r\nصدع : فرق ، فصل . « صدع بالحق » يعنى : آشكارا به حق سخن گفت . ابو أذيب گويد :\r\n و كأنهن ربابة و كأنه * يسر يفيض على القداح و يصدع \r\n\r\n","description":"","footnote":"","page_name":" 217 ","page_number":219},
  {"content":"\r\n\r\nاو در وصف كره خرها و مادرشان گويد : آنها مثل جعبهء تير و مادرشان مثل كسى است كه با تيرها بازى و آنها را آشكار مىكند . كلمه « صديع » يعنى صبح ، شاعر گويد :\r\n« كأن بياض غرته الصديع » يعنى : سفيدى پيشانى آن شير ، به روشنى صبح مىماند .\r\n\r\nاعراب :\r\n فَاصْدَعْ بِما تُؤْمَرُ  : اگر « ما » موصوله باشد ، عايد آن محذوف است . اگر « ما » مصدريه باشد ، به تقدير : « فاصدع بالامر » است و به عايد ، نيازى نيست . يونس نحوى از رؤبه ، نقل كرده است كه : فصيح‌ترين تعبيرات قرآنى همين است .\r\n\r\nمقصود :\r\nبدنبال بيان كفر ايشان نسبت به قرآن و تفرقهء آن ، مىفرمايد : آنها كيفر اين كردار زشت را خواهند ديد و مؤاخذه خواهند شد .\r\n فَوَ رَبِّكَ لَنَسْئَلَنَّهُمْ أَجْمَعِينَ  : اى محمد ، سوگند به پروردگارت ، ما از آنان سؤال خواهيم كرد و منظورمان از اين سؤال ، توبيخ و سركوفت آنهاست . يعنى به آنها گوييم : چرا معصيت كرديد ؟ حجت شما چه بود ؟ بدين ترتيب رسوا و مفتضح خواهند شد . در اين آيه ، خداوند سوگند به خودش را ياد كرد و خود را بعنوان پروردگار محمد ، معرفى نمود ، تا عظمت مقام وى را بر مردم ثابت كند .\r\n عَمَّا كانُوا يَعْمَلُونَ  : سفيان بن عيينه گويد : يعنى از كردارشان سؤال مىكنيم .\r\nكلبى گويد : يعنى از « لا إله الا اللَّه » و ايمان به پيامبران سؤال مىكنيم . ابو العاليه گويد :\r\nيعنى از آنها مىپرسيم كه چه پرستيدند و چه جواب پيامبران دادند ؟\r\n فَاصْدَعْ بِما تُؤْمَرُ  : ابن عباس و ابن جريح و مجاهد و ابن زيد گويند : يعنى بدون ترس و بيم ، امر خدا را آشكار كن . جبائى و اخفش گويند : يعنى ميان حق و باطل جدايى افكن . زجاج گويد : يعنى هر چه به آن امر شده‌اى ، ظاهر گردان . وى گويد :\r\n« صدع » جدا كردن قسمتهاى شىء از قسمتهاى ديگر آن است .\r\n وَ أَعْرِضْ عَنِ الْمُشْرِكِينَ  : و پيش از اينكه مأموريت جنگى پيدا كنى ، با مشركين خصومت نكن . ابو مسلم گويد : يعنى از آنها نترس و به آنها توجهى نكن .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nجبائى گويد : يعنى هر گاه ترا اذيت كنند ، از آنها اعراض كن و در صدد پاسخ بر نيا .\r\n إِنَّا كَفَيْناكَ الْمُسْتَهْزِئِينَ  : ما شر آنها كه ترا استهزا مىكنند ، از سر تو كوتاه و آنها را هلاك مىكنيم .\r\nابن عباس و سعيد بن جبير گويند : پنج تن از قريش بودند كه پيامبر را استهزا مىكردند و خداوند آنها را هلاك كرد :\r\nعاص بن وائل ، وليد بن مغيره ، ابو زمعه ، اسود بن يغوث و حرث بن قيس .\r\nبرخى گويند : آنها شش نفر بودند و ششمى آنها حارث بن طلاطله - كه نام مادرش عيطله است - بود .\r\nگويند : جبرئيل بر پيامبر نازل شد ، در حالى كه آنان مشغول طواف خانهء كعبه بودند و پيامبر در كنار كعبه ايستاده بود ، وليد بن مغيره از كنارش گذشت و جبرئيل به ساقش اشاره كرد . هنگامى كه از كنار آهنگرى مىگذشت و لباسهايش را بر زمين مىكشيد ، ميخى به لباسش آويخت و او از فرط خودخواهى براى كندن ميخ ، خم نشد ، بلكه با پايش مىخواست آن را بيندازد ، ولى ميخ به ساقش نشست و سوراخ كرد ، بر اثر اين زخم ، هم چنان بيمار بود تا در گذشت . هنگامى كه عاص بن وائل از كنار پيامبر گرامى عبور مىكرد ، جبرئيل به پايش اشاره كرد . طولى نكشيد كه خارى به پايش خليد و بر اثر آن در گذشت . چون ابو زمعه ( اسود بن مطلب بن عبد مناف ) از آنجا گذشت ، جبرئيل به چشمش اشاره كرد و كور شد و برخى گويند : برگ سبزى بجانب او پرتاب كرد و كور شد . او همواره سر خود را به ديوار مىكوبيد ، تا هلاك شد . هنگامى كه اسود از آنجا مىگذشت ، جبرئيل به شكمش اشاره كرد و دچار بيمارى استسقا شد و در گذشت .\r\nبرخى گويند : بر اثر مسموميت ، چنان رنگش سياه شده بود كه وقتى به خانه آمد ، او را نشناختند . طولى نكشيد كه در گذشت ، در حالى كه مىگفت : خداى محمد مرا كشت .\r\nچون حارث بن طلاطله ، آمد ، به سرش اشاره كرد . در نتيجه ، از بينيش چرك مىآمد تا جان سپرد . برخى گفته‌اند : حرث بن قيس ماهى شور خورد و دچار عطش شد . او چندان آب خورد تا شكمش پاره شد و در گذشت .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nاكنون خداوند آنان را به شرك ، توصيف كرده ، مىفرمايد :\r\n الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ  : آنها با خداوند يكتا خدايان ديگرى پرستيدند و به زودى خواهند دانست . بدين ترتيب ، آنها را تهديد به عذاب مىكند .\r\n وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ  : اى محمد ، ما مىدانيم كه از تكذيب و استهزاى آنان ، تو دلتنگ مىشوى . اين جمله ، به منظور تسليت و دلخوش كردن پيامبر است .\r\n فَسَبِّحْ بِحَمْدِ رَبِّكَ  : بگو : سبحان اللَّه و بحمده .\r\n وَ كُنْ مِنَ السَّاجِدِينَ  : ضحاك و ابن عباس گويند : يعنى از نمازگزاران باش .\r\nابن عباس گويد : هر گاه پيامبر ، دچار اندوه مىشد ، به نماز مىپرداخت .\r\nبرخى گويند : يعنى خدا را بخاطر نعمتهايش حمد كن و از كسانى باش كه خدا را سجده كنند و عبادت خود را براى او انجام دهند .\r\n وَ اعْبُدْ رَبَّكَ حَتَّى يَأْتِيَكَ الْيَقِينُ  : ابن عباس و حسن و مجاهد گويند : يعنى خدا را پرستش كن تا مرگت فرا رسد . قتاده گويد : يعنى خدا را عبادت كن تا هنگام مرگ نسبت به امور نيك و بد ، يقين پيدا كنى . علت اينكه : مرگ را يقين ناميده ، اين است كه : امرى يقينى و قطعى است .\r\nاحتمال مىرود كه منظور اين باشد كه : خدا را پرستش كن تا وقتى كه نسبت بمرگ يقين پيدا كنى و مطمئن شوى كه هنگام خروج از دنيا فرارسيده است ، چه در اين وقت ديگر تكليفى نيست .\r\nزجاج گويد : يعنى همواره خدا را عبادت كن . اگر فقط مىگفت : خدا را عبادت كن و آن را مقيد به اين وقت نمىساخت ، كافى بود كه انسان يك بار خدا را عبادت كند و مطيع شناخته شود ، لكن با اين تعبير ، انسان را ملزم مىكند كه تا زنده است ، خدا را عبادت كند .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\n\r\nسورهء نحل\r\nچهل آيهء اول اين سوره ، مكى و بقيه - از  « وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ »  تا آخر سوره مدنى است . اين نظر ، از حسن و قتاده است .\r\nابن عباس ، عطا و شعبى گويند : تمام سوره ، مكى است ، بجز سه آيهء آخر آن -  وَ إِنْ عاقَبْتُمْ فَعاقِبُوا  تا آخر سوره - كه ميان مكه و مدينه ، هنگام بازگشت پيامبر از « احد » نازل شد .\r\nبنا بر روايتى ديگر از ابن عباس ، قسمتى از اين سوره ، مكى و قسمتى مدنى است .\r\nاز آغاز تا  « وَ لَكُمْ عَذابٌ عَظِيمٌ »  مكى و از  « لا تَشْتَرُوا بِعَهْدِ اللَّهِ ثَمَناً قَلِيلًا »  تا  « بِأَحْسَنِ ما كانُوا يَعْمَلُونَ »  مدنى است .\r\n\r\nشمارهء آيات :\r\nبدون هيچگونه اختلافى ، تعداد آيات 128 است .\r\n\r\nفضيلت سوره :\r\nابى بن كعب ، از پيامبر گرامى روايت كرده است كه :\r\n- هر كس ، اين سوره را بخواند ، خداوند نعمتهايى كه در دنيا به او داده ، با او حساب نخواهد كرد و اجر او به اندازهء كسى است كه : بميرد و وصيتى نيكو از خود بيادگار گذارد و اگر در همان روز يا شبى كه اين سوره را خوانده ، بميرد ، اجر او مانند كسى است كه با وصيت نيكو و پسنديده از دنيا رفته است .\r\nمحمد بن مسلم از امام باقر ( ع ) روايت كند كه :\r\n- هر كس سورهء نحل را در هر ماه بخواند ، در دنيا زيان نبيند و هفتاد نوع بلا - كه آسانترين آنها جنون و جذام و پيسى است - از او دور خواهد شد و جاى او در بهشت عدن است ، كه در وسط بهشت‌هاى ديگر قرار دارد .\r\n\r\nتفسير :\r\nهمانطورى كه سورهء حجر به تهديد كفار ، خاتمه يافت ، اين سوره نيز با تهديد ايشان آغاز مىشود :\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n\r\n[ سوره النحل ( 16 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nأَتى أَمْرُ اللَّهِ فَلا تَسْتَعْجِلُوهُ سُبْحانَهُ وَ تَعالى عَمَّا يُشْرِكُونَ ( 1 ) يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا أَنَّهُ لا إِلهَ إِلاَّ أَنَا فَاتَّقُونِ ( 2 )\r\n\r\nترجمه :\r\nامر خدا فرا مىرسد ، بنا بر اين تعجيل نكنيد ، كه خداوند از آنچه شريك قرار مىدهيد ، منزه است . خداوند فرشتگان را همراه وحى ، به امر خود بر هر كه خواهد مىفرستد كه : انذار كند كه جز من خدايى نيست و از عقاب من بپرهيزيد .\r\n\r\nقرائت :\r\nتشركون : كوفيان - بجز عاصم - اين كلمه را به تاء و ديگران به ياء خوانده‌اند .\r\nتنزل : اين كلمه را روح و زيد - از يعقوب - و سهل ، بفتح تاء و زاء و تشديد خوانده‌اند و « الملائكة » را هم رفع داده‌اند . ديگران « ينزل » خوانده و « الملائكه » را نصب داده‌اند ، جز اينكه ابن كثير و ابو عمرو به تخفيف خوانده‌اند .\r\n\r\nلغت :\r\nتسبيح : گفته‌اند اين كلمه چهار معنى دارد :\r\n1 - تنزيه . مثل   « سُبْحانَ الَّذِي أَسْرى . . »   ( اسراء 1 : منزه است خدا كه . . . ) 2 - استثناء . مثل  « لَوْ لا تُسَبِّحُونَ »  ( قلم 28 : چرا استثنا نمىكنيد ؟ يعنى « انشاء اللَّه » نمىگوييد ) .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n3 - نماز . مثل  « فَلَوْ لا أَنَّهُ كانَ مِنَ الْمُسَبِّحِينَ »  ( صافات 143 : اگر از نمازگزاران نبود ) 4 - نور . در حديث است كه :\r\n« فلو لا سبحات وجهه . »\r\n( اگر نور رخش نبود . . . ) روح : اين كلمه داراى ده معنى است :\r\n1 - زندگى نفوس بوسيلهء ارشاد .\r\n2 - رحمة . مثل « فروح و ريحان » ( بنا به قرائت راءِ مضموم ) .\r\n3 - نبوت . مثل  « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ »  ( غافر 15 : نبوت را بهر كه خواهد ، القا كند ) .\r\n4 - عيسى ( روح اللَّه ) كه از غير بشر ، آفريده شد .\r\n5 - جبرئيل .\r\n6 - نفخ و دميدن . شاعر گويد :\r\n فلما بدت كفنتها و هى طفلة * بطلساء لم تكمل ذراعاً و لا شبراً \r\n و قلت له ارفعها اليك و أحيها * بروحك و اقتته لها قيتة قدراً \r\nيعنى : آن گاه كه آغاز اشتعال آتش بود ، در دود و شعله‌اى بدرنگ ، آن را مخفى ساختم و به او گفتم : آرام آرام در آن بدم ، تا خوب شعله‌ور گردد .\r\n7 - وحى . مثل  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  ( شورى 52 : وحى خود را به تو فرستاديم ) .\r\n8 - برخى گويند : روح ، جبرئيل است .\r\n9 - يكى از فرشتگان آسمان كه از همهء مخلوقات خدا بزرگتر است . روز قيامت ، او به تنهايى در يك صف مىايستد و همهء فرشتگان در صف ديگر .\r\n10 - روح انسان . ابن عباس گويد : انسان را روحى و نفسى است . نفس همان است كه قدرت تميز و تكلم دارد و روح همان است كه خروج آن موجب مرگ است . در حال خواب ، فقط نفس خارج مىشود ولى در مرگ روح و نفس هر دو خارج مىشوند .\r\n\r\nمقصود :\r\n  أَتى أَمْرُ اللَّهِ   : در اين باره چند قول است :\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n1 - حسن و ابن جريح گويند : يعنى امر خداوند ، نسبت به كيفر مشركين كه بر كفر و تكذيب ، پايدارند ، نزديك است . حسن گويد : مشركين به پيامبر گفتند : عذاب خدا را بر ما نازل كن . فرمود : امر خداوند ، فرا مىرسد و هر چه فرا رسيدنى باشد ، نزديك است .\r\n2 - ضحاك گويد : يعنى احكام و فرائض الهى آمد .\r\n3 - جبائى گويد : مقصود از امر خدا ، روز قيامت است . از ابن عباس نيز همين طور روايت شده است . بنا بر اين فعل ماضى به معناى مضارع است . لكن از لحاظ مسلم بودن وقوع قيامت ، در آينده ، مثل اين است كه در گذشته واقع شده است . وانگهى خداوند ، قيامت را از چشم بهم زدن نزديكتر شمرده است .\r\n  فَلا تَسْتَعْجِلُوهُ   : اين خطاب به مشركين است كه روز قيامت و عذاب خدا را تكذيب و مسخره كرده ، مىخواستند كه هر چه زودتر فرا رسد . چنان كه مىگفتند :\r\n « فَأَمْطِرْ عَلَيْنا حِجارَةً مِنَ السَّماءِ »  ( انفال 32 : از آسمان بر ما سنگ ببار ) يعنى به اين كافران بگو كه براى رسيدن قيامت و عذاب ، عجله نكنند ، زيرا اينها بموقع خود فرا خواهند رسيد .\r\n  سُبْحانَهُ وَ تَعالى عَمَّا يُشْرِكُونَ   : اين جمله ، به منظور تنزيه و پاك ساختن خداوند ، از عيب و نقصهايى است كه مشركين مىپنداشتند و لايق ذات و صفات پروردگار نبود .\r\nيعنى خداوند بالاتر از اين است كه داراى شريك باشد و بزرگتر از اين است كه نقصى داشته باشد .\r\n يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ  : ابن عباس گويد :\r\nيعنى خداوند فرشتگان را با وحى ، بر هر كس كه خواهد مىفرستد . البته چنين كسى بايد صلاحيت نبوت و سفارت الهى داشته باشد . ابن زيد گويد : يعنى فرشتگان را با قرآن مىفرستد . اين دو قول يكى است . علت اينكه « وحى » را روح مىنامد ، اين است كه :\r\nحيات دلها و جانها به آن بستگى دارد . حسن گويد : منظور از روح ، نبوت است . « من امره » يعنى « بامره » مثل  « يَحْفَظُونَهُ مِنْ أَمْرِ اللَّهِ »  ( رعد 11 : بامر اللَّه ) .\r\n\r\n","description":"","footnote":"","page_name":" 224 ","page_number":226},
  {"content":"\r\n\r\n أَنْ أَنْذِرُوا أَنَّهُ لا إِلهَ إِلَّا أَنَا فَاتَّقُونِ  : اين جمله ، تفسير روح است و در حقيقت « روح » را معنى مىكند . يعنى فرشتگان از جانب خدا نازل مىشوند كه : اهل كفر و معصيت را بترسانيد كه جز من خدايى نيست . آنها موظفند يكتا پرست باشند و از شرك بپرهيزند .\r\nجملهء « فاتقون » يعنى : از مخالفت من بپرهيزيد .\r\n\r\nدلالت آيه :\r\nاز اين آيه بر مىآيد كه : منظور از بعثت انبيا ، ترسانيدن مردم و دعوت بسوى دين است .\r\n\r\nنظم آيه‌ها :\r\nوجه اتصال آيه‌ها به سابق ، اين است كه : مشركين براى عذاب ، عجله مىكردند و منظورشان تكذيب قيامت بود ، خداوند بيان فرمود كه از آنچه آنها مىگويند منزه است ، زيرا بر حكيم است كه هر گاه تكليف كرد ، مجازات كند و اگر نكند ، كار زشت كرده است .\r\nبرخى گويند : آنها منكر قدرت خداوند ، نسبت بزنده كردن مردگان بودند ، از اينرو خود را از گفتار آنها منزه كرد .\r\nآيهء  « يُنَزِّلُ الْمَلائِكَةَ »  به سابق متصل است ، زيرا خداوند پس از آنكه آنها را به عذاب تهديد كرد ، بيان مىكند كه فرشتگان براى ترسانيدن مردم نازل مىشوند و خداوند ، هيچ مشركى را بدون انذار ، كيفر نمىدهد .\r\nبرخى گويند : خداوند مىخواهد بيان كند كه حالا وقت تكليف است نه عذاب .\r\nاكنون صلاح اين است كه فرشتگان وحى و كتاب را بر پيامبر نازل و دلائل لازم را ذكر كنند . از همين جهت است كه در آيات بعد به ذكر دلائل مىپردازد .\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n\r\n[ سوره النحل ( 16 ) : آيات 3 تا 7 
  ]\r\nخَلَقَ السَّماواتِ وَ الْأَرْضَ بِالْحَقِّ تَعالى عَمَّا يُشْرِكُونَ ( 3 ) خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ ( 4 ) وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ ( 5 ) وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ ( 6 ) وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلاَّ بِشِقِّ الْأَنْفُسِ إِنَّ رَبَّكُمْ لَرَؤُفٌ رَحِيمٌ ( 7 )\r\n\r\nترجمه :\r\nخداوند آسمانها و زمين را به حق آفريد و از آنچه شريكش قرار مىدهيد ، منزه است . آدمى را از نطفه‌اى آفريد و چون بكمال رسيد ، مخاصمى آشكار گشت . و چارپايان را آفريد كه براى شماست در آنها وسيلهء گرمى و منافع ديگر و از گوشت آنها مىخوريد .\r\nو هنگامى كه بامدادان آنها را بچرا مىبريد و شامگاهان آنها را از چرا بر مىگردانيد ، براى شما زينت هستند ، و بارهاى شما را به بلادى حمل مىكنند كه شما بدون مشقت ، به آنجا نمىرسيد . پروردگار شما مهربان و رحيم است .\r\n\r\nقرائت :\r\nشق : ابو جعفر ، بفتح شين و ديگران بكسر خوانده‌اند و هر دو به معناى مشقت هستند .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\n\r\nلغت :\r\nانعام : جمع نَعَم ، شتر و گاو و گوسفند . علت اينكه اين حيوانات را فقط « نعم » گفته‌اند ، راه رفتن هموار آنهاست .\r\nدفء : هر چه كه بوسيلهء آن گرم شوند .\r\nاراحه : باز گرداندن حيوانات از چراگاه به محل استراحت ، به شامگاه .\r\nسروح : خارج شدن حيوانات از محل استراحت ، بچراگاه ، بوقت بامداد .\r\nاثقال : جمع « ثقل » متاعى كه سنگين است .\r\n\r\nاعراب :\r\nالانعام : منصوب به فعل مقدر و مفسر آن فعل بعد است . يعنى « و خلق الانعام خلقها » .\r\n لَكُمْ فِيها دِفْءٌ  : اين جمله در محل نصب و حال از « الانعام » است .\r\n\r\nمقصود :\r\nقبلا در پيرامون فرستادن ملائكه ، براى ترسانيدن و بيان توحيد و احكام اسلام ، سخن گفت ، اينك از راه بيان آفرينش مخلوقات و انسان و چارپايان ، به استدلال پرداخته ، مىفرمايد :\r\n خَلَقَ السَّماواتِ وَ الْأَرْضَ بِالْحَقِّ  : خداوند آسمانها و زمين را آفريد ، تا بوسيلهء آن دو ، بر شناسايى خود استدلال كند و نشان دهد كه با دقت در بارهء آنها ، انسان به كمال قدرت و حكمت او پى مىبرد . برخى گويند : يعنى آنها را آفريد تا از وجود آنها براى منافع دينى و دنيوى استفاده و حق ، به كار بسته شود .\r\n تَعالى عَمَّا يُشْرِكُونَ  : خداوند برتر از اين است كه داراى شريك باشد . در آيهء بعد ، به بيان دليلى ديگر ، پرداخته ، مىفرمايد :\r\n خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ  : نطفه به معناى آب اندك است .\r\nلكن معمولا به منى گفته مىشود . در جاهاى ديگر قرآن ، بمراحل آفرينش انسان اشاره شده است ، لكن در اينجا بطور اختصار ، مىفرمايد : انسان را از نطفه‌اى آفريد . اين\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nنطفه ، همين كه به صورت انسانى كامل در آمد ، با خويشتن بخصومت پرداخت و از « ما فى الضمير » خود پرده برداشت . بدين ترتيب خداوند متعال پست‌ترين و عاليترين مراحل خلقت آدمى را بيان مىكند ، تا بر كمال و قدرت خود استدلال كند .\r\nابن عباس و حسن گويند : يعنى انسان ، موجودى است كه بوسيلهء باطل بجدال مىپردازد و خصومت او آشكار است ، بنا بر اين ، مقصود اين است كه خداوند انسان را آفريد و به او قدرت بخشيد و او بخصومت پرداخت . ضمناً آيه ، متضمن كنايه‌اى است به انسان كه : نعمت خداوند را تضييع مىكند . در آيهء بعد ، در بارهء يكى ديگر از نعمتهاى خود مىفرمايد :\r\n وَ الْأَنْعامَ خَلَقَها  : و چارپايان را نيز از منى آفريد . چنان كه مىفرمايد :  « وَ اللَّهُ خَلَقَ كُلَّ دَابَّةٍ مِنْ ماءٍ »  ( نور 45 : خداوند هر جنبنده‌اى را از آب آفريد ) كلمهء انعام ، بيشتر در مورد گوسفندان به كار مىرود ولى شامل گاو و شتر نيز مىشود .\r\n لَكُمْ فِيها دِفْءٌ  : ابن عباس و مجاهد گويند : يعنى از آنها لباس تهيه مىكنيد .\r\nحسن گويد : يعنى هر چه كه از پشم و كرك و موى آنها تهيه كنند و براى جلوگيرى از سرما بپوشند ، بنا بر اين شامل گليم و لحاف و لباس و . . . مىشود . زجاج گويد : خداوند بيان مىكند كه در چارپايان چيزهايى است كه ما را گرم مىكند ، نه چيزهايى كه جلو سرما را بگيرد . بديهى است كه اين بيان جامعتر است ، زيرا چيزى كه براى پوشش بدن به كار مىرود ، هم مانع سرما مىشود ، هم مانع گرما . نظير آن  « سَرابِيلَ تَقِيكُمُ الْحَرَّ »  ( نحل 81 : پيراهنهايى كه شما را از گرما نگهدارد ) مقصود اين نيست كه فقط از سرما نگه‌دارد ، بلكه هم از سرما و هم از گرما .\r\nحسن و جماعتى گويند : يعنى چارپايان را بخاطر منافع شما آفريد . آن گاه ، جملهء ديگرى را آغاز كرده : گويد ، در چارپايان وسيلهء گرمى و حرارت است .\r\n وَ مَنافِعُ  : چارپايان منافع ديگرى هم دارند ، مثل باركشى ، سوارى ، شخم زمين ، آبكشى و توليد نسل .\r\n وَ مِنْها تَأْكُلُونَ  : همچنين شما از گوشت آنها نيز استفاده مىكنيد .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ  : و هنگامى كه صبحگاهان آنها را بچراگاه مىبريد يا شبانگاهان آنها را از چراگاه بر مىگردانيد . براى شما زينت هستند . بديهى است كه اين چارپايان هنگامى كه از چراگاه بر مىگردند با شكم پر و پستانهاى مملو از شير و كوهانهاى برجسته ، جلوهء خاصى دارند و براى صاحب خود ، جمال شمرده مىشوند .\r\n وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلَّا بِشِقِّ الْأَنْفُسِ  : شتران و بعضى از گاوها بارهاى شما را به جاهاى دور دست مىبرند كه شما بدون داشتن بار ، با زحمت و مشقت مىتوانيد به آنجا برويد . لكن خداوند متعال اين چارپايان را براى شما رام كرده است تا براحتى بتوانيد مسافرت كنيد و در نقل و انتقال بارها و توشه‌ها به زحمت نيفتيد .\r\nبرخى گويند : « شق » به معناى نصف است . يعنى : چارپايان بارهاى شما را به جاهايى مىبرند كه اگر شما بخواهيد بدون داشتن چارپايان به آنجا سفر كنيد ، نيمى از تاب و توان شما بهدر خواهد رفت .\r\nابن عباس و عكرمه گويند : يعنى بارهاى شما را به مكه - كه از شهرهاى بيابانى است - مىبرند .\r\n إِنَّ رَبَّكُمْ لَرَؤُفٌ رَحِيمٌ  : پروردگار شما صاحب رأفت و رحمت است ، از اينرو بدون اينكه از او درخواست كنيد ، اين نعمتها را در دسترس شما قرار داده است .\r\n\r\n","description":"","footnote":"","page_name":" 229 ","page_number":231},
  {"content":"\r\n\r\n\r\n[ سوره النحل ( 16 ) : آيات 8 تا 13 
  ]\r\nوَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً وَ يَخْلُقُ ما لا تَعْلَمُونَ ( 8 ) وَ عَلَى اللَّهِ قَصْدُ السَّبِيلِ وَ مِنْها جائِرٌ وَ لَوْ شاءَ لَهَداكُمْ أَجْمَعِينَ ( 9 ) هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ ( 10 ) يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ ( 11 ) وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ ( 12 )\r\nوَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ ( 13 )\r\n\r\nترجمه :\r\nو اسبها و قاطرها و خرها را آفريد تا بر آنها سوار شويد و زينت شما باشند و آنچه نمىدانيد ، خلق مىكند . بر خداوند است كه راه راست را بيان كند و برخى\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nاز راه‌ها كج هستند و اگر بخواهد ، همه شما را به راه راست هدايت مىكند . خداست كه از آسمان آبى نازل كرد . براى شماست از آن آب ، نوشابه‌اى و از آن آب ، درختانى كه در آنها - حيوانات را - مىچرانيد . بوسيلهء باران كشتزارها و درختان زيتون و نخل و انگور و ديگر ميوه‌ها را مىروياند . در اين كار ، براى مردم انديشنده ، دلالتى است .\r\nو شب و روز و خورشيد و ماه را براى شما مسخر كرد و ستارگان در تسخير امر اويند . در اين كار براى مردم عاقل ، نشانه‌ها و دلايلى است . و مسخر كرد آنچه را كه در زمين برنگهاى مختلف ، براى شما آفريده است . در اين كار براى مردمى كه متذكر شوند ، آيت و دلالتى است .\r\n\r\nقرائت :\r\nحماد و يحيى از ابو بكر ، از عاصم ، « ننبت » و ديگران « ينبت » خوانده‌اند .\r\nقرائت ياء ، بخاطر اين است كه در آيهء قبل « انزل » به صورت غايب به كار رفته است .\r\nمع الوصف ، قرائت نون هم ممتنع نيست .\r\nو الشمس و القمر و النجوم مسخرات : ابن عامر همه را برفع خوانده است .\r\nحفص از عاصم « الشمس و القمر » را به نصب و « النجوم مسخرات » را به رفع خوانده است .\r\nديگران همه را به نصب خوانده‌اند . ابو على گويد : در « الشمس و القمر و . . . » نصب بهتر است ، تا عطف به سابق باشد ، بنا بر اين « مسخرات » حال تأكيدى است . مثل « هو الحق مصدقاً » . وجه قرائت ابن عامر اين است كه « الشمس و القمر و النجوم » را مبتدا و « مسخرات » را خبر دانسته است . وجه قرائت حفص اين است كه : « سخر النجوم مسخرات » صحيح نيست ، بنا بر اين « النجوم مسخرات » را مبتدا و خبر دانسته و به همين دليل ، بايد در قرائت نصب ، تقدير جمله : « و جعل النجوم مسخرات » باشد .\r\n\r\nلغت :\r\nقصد : راست بودن راه . « طريق قصد » راهى است كه به مقصد مىرسد .\r\nجائر : منحرف از حق .\r\nشجر : آنچه كه از زمين برويد و داراى تنه و برگ باشد . جمع آن « اشجار » .\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nمشاجره هم از همين اصل است . يعنى : داخل شدن و درهم آميختن سخنان افراد .\r\nازهرى گويد : شجر ، هر چيزى است كه از زمين برويد .\r\nتسيمون : از اسامه ، يعنى چرانيدن شتر و رها كردن آن براى چرا . شاعر گويد :\r\n و اسكن ما سكنت ببطن واد * و اظعن ان ظعنت فلا اسيم \r\nيعنى : در دل وادى ساكن مىشوم و اگر كوچ كنم ، ديگر حيوانات را نمىچرانم .\r\nدر حديث است كه :\r\n« لا سوم قبل طلوع الشمس »\r\nبرخى گفته‌اند : « سوم » در معامله ، از همان اصل چرانيدن ، گرفته شده است ، از اينرو بعضى گفته‌اند : مقصود اين است كه گوسفندان را پيش از طلوع خورشيد ، نبايد بچرا برد ، تا پراكنده نشوند و برخى گفته‌اند : يعنى بيع ، قبل از طلوع خورشيد ، ناپسنديده است ، زيرا مشترى به عيب آن توجه نمىكند و دچار اشتباه و ضرر مىشود .\r\nذرأ : آشكار كردن چيزى از راه ايجاد آن اين كلمه با « انشأ و فطر » هم معنى است .\r\n\r\nاعراب :\r\n الْخَيْلَ وَ الْبِغالَ وَ الْحَمِيرَ  : منصوب به « خَلَقَ » مقدر .\r\nزينة : مفعول له . يعنى « خلقها زينة » ما ذرأ : « ما » موصول و محلا منصوب است . يعنى « خلق ما ذرأ لكم » . برخى گفته‌اند :\r\nمحلا مجرور و عطف است بر « فى ذلك » مختلفاً : حال الوانه : فاعل « مختلفاً »\r\n\r\nمقصود :\r\nدر آيات پيش ، در پيرامون نعمتهاى خود سخن گفت : اكنون بدنبال همان مطالب ، مىفرمايد :\r\n وَ الْخَيْلَ وَ الْبِغالَ وَ الْحَمِيرَ لِتَرْكَبُوها  : خداوند اسبان و قاطرها و الاغها را آفريد ، براى اينكه بر آنها سوار شويد و كارهاى خود را انجام دهيد .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\n وَ زِينَةً  : ديگر اينكه اين حيوانات ، زينت زندگى شما هستند . اين هم منتى است از جانب خداوند بر انسانها كه براى آنها حيواناتى آفريده است كه بر آنها سوار شوند و زندگى خود را به آنها زينت دهند . از اين آيه ، بر نمىآيد كه خوردن گوشت اسب و قاطر و خر ، حرام است . در صحيح بخارى آمده است كه : اسماء دختر ابو بكر مىگفت : ما در عهد پيامبر گرامى اسلام ، گوشت اسب خورديم .\r\n وَ يَخْلُقُ ما لا تَعْلَمُونَ  : و خداوند چيزهايى خلق مىكند كه شما نمىدانيد . مثل حيوانات و نباتات و جمادات ، كه در اختيار انسان قرار دارند و انسان در زندگى خود چه براى سوارى و چه زينت ، از آنها استفاده مىكند .\r\n وَ عَلَى اللَّهِ قَصْدُ السَّبِيلِ  : ابن عباس گويد : يعنى بر خداوند است كه راه راست را نشان دهد . مقصود اين است كه بر خداوند لازم است كه به عدالت خود ، راه راست را - كه همان راه هدايت از گمراهى و راه حلال از حرام است - بيان كند ، تا مردم از هدايت و حلال پيروى و از گمراهى و حرام ، اجتناب كنند . چنان كه مىفرمايد :\r\n « إِنَّ عَلَيْنا لَلْهُدى »  ( الليل 12 : بر ماست هدايت )  وَ مِنْها جائِرٌ  : برخى از راه‌ها كج و بگمراهى است .\r\n وَ لَوْ شاءَ لَهَداكُمْ أَجْمَعِينَ  : اگر خداوند مىخواست ، همهء شما را - اجباراً - به راه راست مىآورد ، زيرا بر اين كار قادر است .\r\nابو مسلم و جبائى گويند : يعنى اگر مىخواست - تفضلا - شما را به بهشت و پاداش نيك هدايت مىكرد .\r\nبرخى گويند : يعنى بر گذرگاه هر راهى خداوند است و هيچ يك از راه‌ها از قبضهء قدرت او بيرون نيست ، لكن برخى از اين راه‌ها كج هستند . چنان كه مىفرمايد :\r\n « إِنَّ رَبَّكَ لَبِالْمِرْصادِ »  ( فجر 14 : پروردگارت بر سر هر راهى در كمينگاه است ) برخى گويند : يعنى بر خداوند است كه افراد را - چه آنها كه به راه راستند و چه آنها كه به راه كجند - عبور دهد و بازگشت همه ، بسوى اوست و هيچ يك از قلمرو قدرت او خارج نيستند و آنان كه از راه راست منحرف مىشوند ، بخاطر عجز خداوند نيست .\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nاكنون در بيان يكى ديگر از نعمتهاى خود مىفرمايد :\r\n هُوَ الَّذِي أَنْزَلَ مِنَ السَّماءِ ماءً  : خداوند ، كسى است كه از آسمان باران نازل كرد .\r\n لَكُمْ مِنْهُ شَرابٌ  : براى شماست از آب باران ، نوشابه‌اى كه بنوشيد .\r\n وَ مِنْهُ شَجَرٌ  : در اين باره دو وجه است :\r\n1 - مقصود اين است كه درختان نيز از آب باران مشروب مىشوند . پس مضاف حذف شده . يعنى « شرب شجر » .\r\n2 - مضاف بضمير در كلمهء « منه » حذف شده‌است . يعنى « و من انباته شجر » و مقصود اين است كه درخت ، از بركت رويش باران ، بوجود مىآيد و مىرويد . حذف مضاف ، در ادبيات عرب ، رايج است . مثل :\r\n ا من ام اوفى دمنة لم تكلم * بجومانة الدراج فالمتثلم \r\nبه تقدير « ا من ناحية ام اوفى » يعنى : آيا بقاياى باديه نشينان از ناحيهء « ام اوفى » است كه با « جومانه » و « متثلم » سخن نگفت .\r\n فِيهِ تُسِيمُونَ  : شما چارپايان خود را در درختها مىچرانيد و براى تهيهء علوفه ، به زحمت نمىافتيد .\r\n يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ  :\r\nخداوند بوسيلهء باران كشتزارها و درختان زيتون و نخل و انگور و ساير ميوه‌ها را سبز مىكند ، تا از آنها بهره‌مند شويد .\r\n إِنَّ فِي ذلِكَ لَآيَةً لِقَوْمٍ يَتَفَكَّرُونَ  : در اين كار ، دلالت و حجت واضحى است ، براى آنها كه بينديشند و خدا را بشناسند . علت اينكه فقط انديشندگان را ذكر مىكند ، اين است كه : فقط آنها از اين منظره‌ها و صحنه‌ها بهره‌مند مىشوند .\r\n وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ  : بيان اين جمله ، گذشت . در حقيقت ، تسخير الهى نسبت به ماه و خورشيد است ، نه شب و روز ، زيرا روز و شب بر اثر مخفى ماندن خورشيد از نيمى از كرهء زمين و آشكار بودن آن براى نيمى ديگر ، بوجود مىآيند . جز اينكه خداوند ، در اينجا تسخير را - مجازاً و از باب توسعهء در\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nاستعمال - به شب و روز نيز نسبت داده است .\r\n وَ النُّجُومُ مُسَخَّراتٌ بِأَمْرِهِ  : ستارگان نيز در تسخير امر خدايند .\r\n إِنَّ فِي ذلِكَ لَآياتٍ لِقَوْمٍ يَعْقِلُونَ  : در اين تسخير نيز براى مردمى كه در بارهء خداوند تعقل كنند ، دلايلى است . آنها پى مىبرند كه تسخير كنندهء شب و روز و ماه و خورشيد ، مدبرى است قادر و عالم و حكيم .\r\n وَ ما ذَرَأَ لَكُمْ فِي الْأَرْضِ  : همچنين پوشيدنيها و خوردنيها را - اعم از حيوانات و نباتات و معادن و نعمتهاى ديگر - براى رفاه و آسايش بدن شما آفريد . اينها نيز در تسخير امر خدايند .\r\n مُخْتَلِفاً أَلْوانُهُ  : اينها برنگهاى مختلف هستند و شباهتى به يكديگر ندارند .\r\n إِنَّ فِي ذلِكَ لَآيَةً لِقَوْمٍ يَذَّكَّرُونَ  : در اينها نيز آيت و دلالتى است براى آنها كه در بارهء دلايل مىانديشند و در آنها مىنگرند و پند مىآموزند و عبرت مىگيرند .\r\n\r\n","description":"","footnote":"","page_name":" 235 ","page_number":237},
  {"content":"\r\n\r\n\r\n[ سوره النحل ( 16 ) : آيات 14 تا 18 
  ]\r\nوَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 14 ) وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلاً لَعَلَّكُمْ تَهْتَدُونَ ( 15 ) وَ عَلاماتٍ وَ بِالنَّجْمِ هُمْ يَهْتَدُونَ ( 16 ) أَ فَمَنْ يَخْلُقُ كَمَنْ لا يَخْلُقُ أَ فَلا تَذَكَّرُونَ ( 17 ) وَ إِنْ تَعُدُّوا نِعْمَةَ اللَّهِ لا تُحْصُوها إِنَّ اللَّهَ لَغَفُورٌ رَحِيمٌ ( 18 )\r\n\r\nترجمه :\r\nخداوند ، كسى است كه دريا را رام كرد ، تا از آن گوشت تازه بخوريد و زيورى كه خود را بدان مىآراييد ، استخراج كنيد . و كشتى را مىنگرى كه دريا را مىشكافد ، تا از فضل خداوند طلب معاش كنيد و شكر نعمتها را بجاى آوريد . و در زمين كوه‌هايى استوار افكند ، تا شما را نلرزاند و نهرها و رودهايى قرارداد ، تا هدايت شويد . و نشانه‌هايى قرارداد و به ستارگان هدايت مىشوند . آيا كسى كه خلق مىكند ، مانند كسى است كه خلق نمىكند ؟ آيا متذكر نمىشويد ؟ و اگر نعمتهاى خدا را بشماريد ، به شماره در نمىآيند .\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nخداوند ، آمرزگار و رحيم است .\r\n\r\nقرائت :\r\nحسن « بالنجم » بضم نون قرائت كرده و جمع « نجم » است . مثل « سَقف و سُقف » .\r\n\r\nلغت :\r\nمخر : شكافتن آب از چپ و راست . « ماخره » شكافندهء آب . « مواخر » جمع . مخر نيز به معناى صداى وزش باد و به معناى شكافتن و دريدن شكم زمين است براى زراعت .\r\nميد : لرزيدن و به چپ و راست متمايل شدن .\r\nعلامت : نشان ، اعم از خط ، لفظ ، اشاره يا شكل . نشان گاهى وضعى و گاهى برهانى و استدلالى است .\r\n\r\nاعراب :\r\n أَنْ تَمِيدَ بِكُمْ  : محلا منصوب و مفعول له است . يعنى « كراهة ان تميد بكم »  أَنْهاراً وَ سُبُلًا  : به تقدير « و جعل لكم انهاراً و سبلا » و مفعول به است . تقدير اين فعل بخاطر اين است كه عطف بر مفعول « القى » جايز نيست . مثل « علفتها تبناً و ماء بارداً » يعنى به حيوان كاه خورانيدم و آب سرد نوشاندم ( به تقدير : و اسقيتها ماء بارداً ) .\r\nشاعر گويد :\r\n تسمع فى اجوافهن صرداً * و فى اليدين جسأة و بدداً \r\nيعنى : صدايى كه از آنها مىشنوى از همبستگى و اتحاد خبر مىدهد ، ولى در دست آنها علامت جدايى و تفرقه مىنگرى ( يعنى و ترى فى اليدين ) .\r\nعلامات : عطف بر « انهاراً » . برخى گويند : تقدير آن « و خلق لكم علامات » است .\r\n\r\nمقصود :\r\nاكنون خداوند به بيان ديگر نعمتهاى خود پرداخته ، مىفرمايد :\r\n وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا  : خداوند دريا را براى شما رام كرد و به شما امكان داد تا بدرون آن راه پيدا كنيد و چيزهاى سودمندى كه در آن است ، استخراج و انواع ماهىها را صيد كنيد و از گوشت تازهء آن بخوريد . كلمهء\r\n\r\n","description":"","footnote":"","page_name":" 237 ","page_number":239},
  {"content":"\r\n\r\n« طرى » از طراوت است ، بنا بر اين بايد با همزه خوانده نشود .\r\n وَ تَسْتَخْرِجُوا مِنْهُ حِلْيَةً تَلْبَسُونَها  : و بوسيلهء غواصى گوهرهاى گرانبهاى دريا را استخراج كنيد و وسيلهء آرايش خود و همسرانتان قرار دهيد . اگر خداوند دريا را براى شما رام نمىكرد ، شما هرگز قادر نبوديد به دريا نزديك شويد و در آن غواصى كنيد .\r\n وَ تَرَى الْفُلْكَ مَواخِرَ فِيهِ  : عكرمه گويد : يعنى اى انسان ، كشتى را مىنگرى كه دريا را پاره مىكند و پيش مىرود . ابن عباس گويد : يعنى كشتى بر روى آب روان است .\r\n وَ لِتَبْتَغُوا مِنْ فَضْلِهِ  : تا بر كشتى سوار شويد براى تجارت و طلب معاش و روزى ، از فضل خداوند .\r\n وَ لَعَلَّكُمْ تَشْكُرُونَ  : و ديگر اينكه خدا را بر نعمتهايش سپاسگزارى كنيد ، تا بر نعمتهاى شما بيفزايد و شما را پاداش دهد . بر سر اين جمله ، واو آمده است ، تا دلالت كند ، بر اينكه خداوند اينها را به منظور نعمت بخشى به بندگانش آفريده است .\r\n وَ أَلْقى فِي الْأَرْضِ رَواسِيَ أَنْ تَمِيدَ بِكُمْ  : در زمين كوهايى بلند و استوار افكند ، تا زمين شما را مضطرب نسازد و آرامش و آسايش شما را سلب نكند .\r\n وَ أَنْهاراً وَ سُبُلًا  : و رودها و راههايى در زمين قرارداد ، تا آبها را بمزارع شما منتقل سازند و شما بهر نقطه‌اى كه بخواهيد ، سفر كنيد . برخى گويند : مقصود از « انهار » رود نيل و فرات و دجله و سيحون و جيحون و . . . است .\r\n لَعَلَّكُمْ تَهْتَدُونَ  : معناى اين جمله را گفته‌ايم ، برخى گويند : يعنى براى اينكه بدينوسيله به يگانگى خداوند پىبريد .\r\n وَ عَلاماتٍ  : و روى زمين نشانه‌هايى قرارداد كه بكمك آنها راه‌ها را پيدا كنيد . برخى گويند : مقصود از « علامات » كوه‌هاست كه روزها وسيلهء راهنمايى هستند .\r\n وَ بِالنَّجْمِ هُمْ يَهْتَدُونَ  : ابن عباس گويد : يعنى شبها بوسيلهء ستارگان هدايت مىشوند . مقصود از « نجم » جنس و همهء ستارگان ثابت است . برخى گويند : كلام تا\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n « وَ عَلاماتٍ »  تمام و سپس با جملهء  « وَ بِالنَّجْمِ . . . »  آغاز مىشود .\r\nقتاده و مجاهد گويند : مقصود از علامات ، نيز ستارگان است ، زيرا برخى از ستارگان وسيلهء راهنمايى هستند و برخى نيستند و فقط علامتند .\r\nبرخى گويند : مقصود ، يافتن قبله است . ابن عباس گويد : از پيامبر گرامى در اين باره سؤال كردم ، فرمود : ستارهء جدى ، علامت قبلهء شما و در خشكى و دريا راهنماى شماست .\r\nامام صادق ( ع ) فرمود :\r\n« نحن العلامات و النجم رسول اللَّه »\r\nيعنى : علامات ، مائيم و ستاره ، پيامبر خداست .\r\nو فرمود : خداوند ستارگان را امان اهل آسمان و ما را امان اهل زمين قرارداد .\r\n أَ فَمَنْ يَخْلُقُ كَمَنْ لا يَخْلُقُ  : آيا آنكه اين موجودات را خلق مىكند ، در استحقاق پرستش و خداوندى ، مانند بتهايى است كه قادر بر خلق چيزى نيستند ؟\r\nچگونه ممكن است آنها را مساوى پنداشت ؟ !  أَ فَلا تَذَكَّرُونَ  : اى مشركان ، چرا متذكر نمىشويد و عبرت نمىگيريد و بخطاى زشت خود پى نمىبريد . در اين آيه ، « من » براى غير عاقل به كار برده‌شده ، زيرا سخن از آفرينش مخلوقات است .\r\nاكنون متذكر مىسازد كه نعمتهاى خداوند ، فراوان و بى نهايت است :\r\n وَ إِنْ تَعُدُّوا نِعْمَةَ اللَّهِ لا تُحْصُوها  : اگر بخواهيد نعمتهاى خدا را بشماريد و به تفصيل آنها پىبريد ، قادر نيستيد ، فقط مىتوانيد ، اجمالًا به نعمتهاى خداوند پىبريد . بدين ترتيب ، بيان مىكند كه بجز نعمتهايى كه به آنها اشاره كرد ، نعمتهايى بى شمار نيز وجود دارد .\r\n إِنَّ اللَّهَ لَغَفُورٌ رَحِيمٌ  : خداوند تقصير شما را نسبت به شكر نعمتها مىآمرزد و نعمتهاى شما را بر اثر ناسپاسگزارى قطع نمىكند ، زيرا رحيم است .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\n\r\n[ سوره النحل ( 16 ) : آيات 19 تا 23 
  ]\r\nوَ اللَّهُ يَعْلَمُ ما تُسِرُّونَ وَ ما تُعْلِنُونَ ( 19 ) وَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ ( 20 ) أَمْواتٌ غَيْرُ أَحْياءٍ وَ ما يَشْعُرُونَ أَيَّانَ يُبْعَثُونَ ( 21 ) إِلهُكُمْ إِلهٌ واحِدٌ فَالَّذِينَ لا يُؤْمِنُونَ بِالْآخِرَةِ قُلُوبُهُمْ مُنْكِرَةٌ وَ هُمْ مُسْتَكْبِرُونَ ( 22 ) لا جَرَمَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ إِنَّهُ لا يُحِبُّ الْمُسْتَكْبِرِينَ ( 23 )\r\n\r\nترجمه :\r\nو خداوند به آشكار و نهان ايشان آگاه است . و بتهايى كه مىپرستند ، چيزى خلق نمىكنند و خود مخلوق هستند . مردگان غير زنده‌اى هستند و نمىدانند كى مبعوث مىشوند ؟ خداى شما يكتاست و آنان كه ايمان به آخرت ندارند ، دلهايشان انكار كنندهء موعظه است و ايشان كبر مىورزند . بناچار ، خداوند به آشكار و نهان ايشان آگاه است . خداوند مردم متكبر را دوست نمىدارد .\r\n\r\nقرائت :\r\nيدعون : برخى از قراء اين كلمه را بياء و برخى بتاء خوانده‌اند . قرائت تاء بخاطر اين است كه قبل و بعد آن خطاب است و قرائت ياء بخاطر اين است كه مخاطب پيامبر و ضمير عايد به مشركين باشد .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n\r\nمقصود :\r\nقبلا مردم را بوسيلهء ذكر نعمتها و نشان دادن قدرت كامل خود ، بعبادت دعوت كرد . اكنون در صدد بيان اين است كه : او به باطن هر كسى آگاه و از نيت او مطلع است .\r\nبدنبال اين مطلب نيز بيان مىكند كه شرك در عبادت ، باطل است . مىفرمايد :\r\n وَ اللَّهُ يَعْلَمُ ما تُسِرُّونَ وَ ما تُعْلِنُونَ  : خداوند به آشكار و نهان هر كسى آگاه است و او را در مقابل كردارش كيفر مىدهد ، زيرا هيچ چيز بر او پوشيده نيست .\r\n وَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ  : و بتهايى كه آنان پرستش مىكنند ، از عهدهء خلق چيزى بر نمىآيند ، بلكه خود مخلوق هستند و از چوب يا سنگ يا . . . تراشيده و ساخته شده‌اند و اينها همه مخلوق خدا هستند .\r\n أَمْواتٌ غَيْرُ أَحْياءٍ  : اينها موجودات بيجان و غير زنده‌اى هستند ، كه هيچ گاه حيات نداشته‌اند ، حتى مثل موجوداتى كه روزگارى در حيات هستند ، سپس مىميرند ، هم نيستند . موجودات مرده ، ممكن است يك بار ديگر زنده شوند ، ولى در بارهء بتها چنين اميدى هم نيست . در اينجا كلمهء « اموات » را در مورد بتها به كار مىبرد ، حال آنكه اين كلمه ، جمع « ميت » است و « ميت » به موجودى مىگويند كه قبلا زنده بوده ، سپس مرده است . بديهى است كه بتها چنين نبوده‌اند و بنا بر اين در مورد آنها بهتر بود « موات » به كار برده‌شود . علت اين استعمال اين است كه : بت پرستان ، بتها را به صورت عاقلان مىتراشيدند و با آنها رفتار عقلايى مىكردند ، هم از لحاظ نامگذارى و هم از لحاظ اعتقاد ! از اينرو فرمود : آنها خالق نيستند ، بلكه مخلوقند . ( يعنى ضمير عقلا به آنها برگردانيد ) .\r\n وَ ما يَشْعُرُونَ أَيَّانَ يُبْعَثُونَ  : فراء گويد : يعنى اين بتها نمىدانند كه : كى مبعوث مىشوند ؟\r\nبرخى گويند : منظور اين است كه كافران ، بر اثر دورى از حق و دين ، مردگانى هستند نمىدانند كى مبعوث مىشوند ؟\r\nجبائى گويد : يعنى بتها نمىدانند كه مردم كى مبعوث مىشوند ؟ كلمهء « ايان » در محل\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nنصب است به « يبعثون » . برخى از قراء غير مشهور اين كلمه را بكسر همزه خوانده‌اند ، لكن فتحهء همزه ، فصيحتر و صحيح‌تر است . اكنون بندگان خود را مخاطب ساخته ، مىفرمايد :\r\n إِلهُكُمْ إِلهٌ واحِدٌ  : خداى شما خدايى است يكتا و جز او هيچ كس قادر بر خلق اصول نعمتها نيست ، بنا بر اين در راه عبادتش استوار باشيد .\r\n فَالَّذِينَ لا يُؤْمِنُونَ بِالْآخِرَةِ قُلُوبُهُمْ مُنْكِرَةٌ  : آنان كه به آخرت ، ايمان ندارند ، دلهايشان منكر حق است و موعظه‌ها و اندرزها را نمىپذيرد .\r\n وَ هُمْ مُسْتَكْبِرُونَ  : آنها تكبر دارند و در برابر حق ، تسليم نيستند و بدون هيچگونه دليلى از آن سرپيچى مىكنند .\r\n لا جَرَمَ  : اين كلمه به معناى « حقاً » و بمنزلهء قسم است . خليل گويد : اين كلمه براى تحقيق و اثبات است كه جز در پاسخ كسى كه گويد : آنها چنين كردند ، واقع نمىشود .\r\nشنونده ، همين كه آن جمله را شنيد ، مىگويد : « لا جرم نادم مىشوند ! » زجاج گويد :\r\nيعنى حق و واجب است كه . . . شاعر گويد :\r\n و لقد طعنت ابا عيينة طعنة * جرمت فزارة بعدها ان يغضبوا \r\nيعنى : ابو عيينه را نيزه‌اى زدم كه بطور حتم فزاره را بغضب مىآورد .\r\nابو مسلم گويد : اصل اين كلمه ، از كسب است . گويا مىگويد : اين مطلب بقدرى بديهى است كه احتياج به تحقيق و مطالعه ندارد .\r\n أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ  : بطور حتم ، خداوند از آشكار و نهان ايشان با خبر است . اين جمله ، به منظور تهديد ايشان به كار رفته است ، تا بدانند كه خداوند به همهء احوال آنها آگاه است و آنها را بر گفتار و كردارشان كيفر مىدهد .\r\n إِنَّهُ لا يُحِبُّ الْمُسْتَكْبِرِينَ  : خداوند ، خود خواهان متكبر را كه از پيروى انبيا سرباز مىزنند ، دوست نمىدارد و نمىخواهد كه ثوابى و مقامى نصيب آنها شود .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\n\r\n[ سوره النحل ( 16 ) : آيات 24 تا 29 
  ]\r\nوَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ ( 24 ) لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ ( 25 ) قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ ( 26 ) ثُمَّ يَوْمَ الْقِيامَةِ يُخْزِيهِمْ وَ يَقُولُ أَيْنَ شُرَكائِيَ الَّذِينَ كُنْتُمْ تُشَاقُّونَ فِيهِمْ قالَ الَّذِينَ أُوتُوا الْعِلْمَ إِنَّ الْخِزْيَ الْيَوْمَ وَ السُّوءَ عَلَى الْكافِرِينَ ( 27 ) الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ ( 28 )\r\nفَادْخُلُوا أَبْوابَ جَهَنَّمَ خالِدِينَ فِيها فَلَبِئْسَ مَثْوَى الْمُتَكَبِّرِينَ ( 29 )\r\n\r\n","description":"","footnote":"","page_name":" 243 ","page_number":245},
  {"content":"\r\n\r\n\r\nترجمه :\r\nو هنگامى كه به آنها گفته شود : پروردگارتان چه نازل كرده است ؟ گويند :\r\nداستانهاى بى اساس گذشتگان . تا بارهاى گناه خود و قسمتى از بارهاى گناه كسانى كه بدون دانش ، از گمراهى آنها متأثر شده‌اند ، بطور كامل بر دوش گيرند . هان ! كه چه بد بارى بدوش مىگيرند ! پيش از آنها نيز به نيرنگ پرداختند و خداوند پايه‌هاى ساختمان ايشان را متزلزل كرد و سقف از بالا بر سر ايشان فرو ريخت و از جايى كه نمىدانستند بر ايشان عذاب نازل شد . آن گاه روز قيامت خداوند آنها را خوار و پريشان كرده ، گويد : شريكان من كه در بارهء آنها با من - يا مؤمنان - دشمنى مىكرديد ، كجايند ؟\r\nو آنان كه از علم دين برخوردار شده‌اند ، گويند : امروز خوارى و پريشانى براى كافرين است . آنان كه فرشتگان قبض روحشان كنند ، در حالى كه به خود ستم كرده‌اند و آنها سر تسليم فرود آورده ، گويند : ما كار زشتى نكرده‌ايم . بله ، خداوند بكردار شما داناست .\r\nپس براى هميشه ، داخل طبقات جهنم شويد . چه بد است جايگاه آنان كه از قبول حق ، تكبر مىورزند !\r\n\r\nقرائت :\r\nتشاقون : نافع اين كلمه را بكسر نون و ديگران بفتح نون خوانده‌اند . در بارهء وجه آن در سورهء حجر ، در مورد آيهء  « فَبِمَ تُبَشِّرُونَ »  گفتگو كرده‌ايم .\r\nيتوفاهم : حمزه و خلف ، در هر دو مورد ( آيه 32 ) به ياء و ديگران به تاء خوانده‌اند . قرائت تاء نظير « اذ قالت الملائكة » قرائت ياء بخاطر اين است كه فعل مقدم است .\r\nالسقف : در قرائت غير مشهور ، بضم سين آمده . در روايت از اهل بيت ( ع ) « فاتى بنيتهم . . . » آمده .\r\n\r\nلغت :\r\nمعناى « اساطير » و « اوزار » را در سورهء انعام ذكر كرده‌ايم .\r\nقواعد : جمع قاعده ، اساس . قواعد هودج ، چوبهاى چهارگانه‌اى است كه در\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nزير آن به كار رفته است .\r\nشقاق : خلاف . « تشاقون » يعنى مخالفت مىكنيد و بر كنار هستيد . به كسى كه از طاعت امام و جماعت مسلمانان خارج شود ، گويند : « شق عصا المؤمنين » يعنى از آنها كناره‌گيرى كرد و با آنها هماهنگ نشد . اين كلمه از « شق » به معناى نصف گرفته شده است .\r\n\r\nاعراب :\r\n ما ذا أَنْزَلَ  : « ما » مبتدا و « ذا » به معناى « الذى » خبر است .\r\nاساطير : مرفوع است ، بنا بر اينكه پاسخ سؤال باشد . يعنى « و اذا قيل لهم هذا القول » بنا بر اين نايب فاعل مصدر است ، نه جمله ، زيرا جمله ، نكره است و نايب فاعل ممكن است ضمير باشد و ضمير نكره نيست ، بلكه از همهء معارف ، معرفه‌تر است .\r\n وَ مِنْ أَوْزارِ  : « من » زايده است . سيبويه گويد : تقدير آن « و اوزاراً من اوزار . . . » مىباشد .\r\n ما يَزِرُونَ  : در محل رفع است كه « ساء » به معناى « بئس » است .\r\n ظالِمِي أَنْفُسِهِمْ  : منصوب و حال است .\r\n\r\nمقصود :\r\nاكنون خداوند ، پرده از روى احوال و اقوال مشركين برداشته ، مىفرمايد :\r\n وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ  : هر گاه بمشركين قريش گفته شود : خداوند بر محمد ص چه نازل كرده است ؟ پاسخ مىدهند : داستانهايى دروغ در بارهء گذشتگان ! اين معنى از ابن عباس و ديگران است .\r\nبه روايتى اين آيه ، در بارهء شانزده نفرى كه راه‌هاى مكه را در موسم حج ، قسمت كرده بودند ، تا مردم را از ايمان به جناب پيامبر بازدارند ، نازل شده است .\r\nبرنامهء آنها اين بود كه هر گاه كسى در بارهء قرآن حضرت محمد ( ص ) از آنها سؤالى كند ، بگويند : داستان‌ها و مطالب بى اساسى در بارهء گذشتگان است ! اين مطلب از كلبى و ديگران است .\r\n\r\n","description":"","footnote":"","page_name":" 245 ","page_number":247},
  {"content":"\r\n\r\n لِيَحْمِلُوا أَوْزارَهُمْ كامِلَةً يَوْمَ الْقِيامَةِ  : سر انجام آنها اين است كه : بارهاى كفر خود را در روز قيامت بطور كامل بر دوش كشند .\r\n وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ  : علاوه بر اين ، قسمتى از بارهاى آنها كه تحت تأثير گمراهى آنها قرار گرفته‌اند ، نيز بر دوش خواهند كشيد . اين بار ، بار گمراه كردن ديگران است ، نه بار گمراه شدن ديگران . كلمهء « به غير علم » يعنى « من غير علم » مقصود اين است كه آنها اين بارها را جاهلانه بدوش مىكشند .\r\nپيامبر گرامى اسلام فرمود : هر كس مردم را به راه راست ، بخواند و مردم از او پيروى كنند ، برابر اجر آنها پاداش به او داده مىشود ، بدون اينكه از اجر آنها چيزى كاسته شود . و هر كس مردم را بگمراهى دعوت كند و مردم از او پيروى كنند ، به اندازهء كيفر آنها دامنگير وى خواهد شد ، بدون اينكه از بار آنها چيزى كاسته شود .\r\n أَلا ساءَ ما يَزِرُونَ  : هان ، بدانيد كه آنان بد بارى بدوش مىكشند ، زيرا اگر بر اثر گناه خودشان بدوزخ روند ، خود سبب شده‌اند ، اما هر گاه بر اثر گناه ديگران ، بدوزخ روند ، چطور ؟ !  قَدْ مَكَرَ الَّذِينَ مِنْ قَبْلِهِمْ  : پيش از آنها كسانى بودند كه با پيامبران نيرنگ به كار بردند و آنها را تكذيب و اذيت كردند . منظور تسليت خاطر مبارك پيامبر و تهديد مخالفان اوست .\r\n فَأَتَى اللَّهُ بُنْيانَهُمْ مِنَ الْقَواعِدِ  : ابن عباس گويد : يعنى امر خداوند بر - ساختمانهاى آنها فرود آمد و آنها را از شالوده ويران كرد . وى گويد : مقصود نمرود ابن كنعان است . وى كاخى رفيع و آسمان‌خراش بساخت ، تا از آنجا به آسمان صعود كند و با اهل آن بجنگد . خداوند بادى فرستاد . اين باد سر قصر را به دريا افكند و بقيه را بر سر ايشان خراب كرد .\r\nزجاج گويد : مقصود از « قواعد » ستونهاى بناست .\r\nبرخى گويد : منظور « بخت نصر » است .\r\nابن انبارى و زجاج گويند : اين جمله ، مثلى است براى استيصال و درماندگى\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nآنها و الا پايه و سقفى در كار نيست . يعنى نيرنگ آنها را از ريشه ، تباه كرد و ضرر آن را بخودشان باز گردانيد .\r\nاين وجه به سخن عرب ، لا يقتر است ، چنان كه مىگويند : « اتى فلان من مأمنه » يعنى : از جهتى كه فلان كس در امان بود ، گرفتار هلاك شد . علت اينكه : خداوند ، آمدن را به خود نسبت داده ، اين است كه : پايه‌هاى زندگى آنها را خودش تخريب كرده است .\r\n فَخَرَّ عَلَيْهِمُ السَّقْفُ مِنْ فَوْقِهِمْ  : و سقف ، از بالاى سر ، بر ايشان فرو ريخت .\r\nبديهى است كه سقف ، بر بالاى سر است . منظور از اين تعبير ، يكى از چند وجه است :\r\n1 - منظور تأكيد است . مثل : بپايم رفتم و بزبانم تكلم كردم .\r\n2 - منظور اين است كه : آنها در زير سقف بودند ، زيرا انسان گاه مىگويد :\r\nخانه‌ام بر سرم ويران شد ، با اينكه خودش در زير خانه نمانده است .\r\n3 - ممكن است « على » به معناى « عن » باشد . يعنى از ناحيه كفر و انكارشان بود كه سقف بر سرشان خراب شد . چنان كه گويند : فلانى از دواى خود شكايت كرد . شاعر گويد :\r\n « ارمى عليها و هى فرع اجمع » \r\nيعنى از آن تيرها كه نشكافته بودند ، تيراندازى كرد . ( يعنى عنها ) بنا بر اين اگر  « مِنْ فَوْقِهِمْ »  را ذكر نمىكرد ، ممكن بود كسى تصور كند كه سقف ويران شده است و آنها در زير سقف نبوده‌اند . عرب در چنين مواردى « على » را در شر و امر ناگوار استعمال مىكند .\r\n وَ أَتاهُمُ الْعَذابُ مِنْ حَيْثُ لا يَشْعُرُونَ  : و عذاب استيصال و پريشانى از ناحيه‌اى دامنگير ايشان شد كه نمىدانستند . زيرا آنها گمان مىكردند كه بر حق هستند و منتظر عذاب نبودند ، چنان كه مىگويد :  « فَأَتاهُمُ اللَّهُ مِنْ حَيْثُ لَمْ يَحْتَسِبُوا »  ( حشر 2 :\r\nعذاب خدا از جايى كه گمان نمىكردند ، بر ايشان نازل شد ) .\r\n ثُمَّ يَوْمَ الْقِيامَةِ يُخْزِيهِمْ  : آن گاه در روز قيامت ، آنها را ميان مردم ذليل و مفتضح و دچار عذاب خواهد كرد و به همين عذاب دنيوى ايشان اكتفاء نمىكند .\r\n وَ يَقُولُ أَيْنَ شُرَكائِيَ الَّذِينَ كُنْتُمْ تُشَاقُّونَ فِيهِمْ  : و از راه سرزنش و سركوفت ،\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nبه آنها گويد : كجايند بتهايى كه آنها را در عبادت با من شريك مىكرديد و با من يا مؤمنين در مورد ايشان به مخالفت مىپرداختيد .\r\n قالَ الَّذِينَ أُوتُوا الْعِلْمَ  : آنها كه به خدا و دين و احكامش علم دارند و بقول ابن عباس فرشتگان گويند :\r\n إِنَّ الْخِزْيَ الْيَوْمَ وَ السُّوءَ عَلَى الْكافِرِينَ  : امروز ، خوارى و عذاب ، گريبانگير كسانى است كه نعمتهاى خدا را منكر شده و يگانگى او و صدق پيامبرانش را تصديق نكرده‌اند .\r\n الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ  : كلمهء « الذين » در محل جر و بدل از « الكافرين » يا صفت آن است ، يعنى : آنان كه ملك الموت و همكارانش ، قبض روحشان كنند و بر اثر اصرار بر كفر ، بخويشتن ستم كرده‌اند .\r\n فَأَلْقَوُا السَّلَمَ ما كُنَّا نَعْمَلُ مِنْ سُوءٍ  : هنگامى كه تسليم شدن و پذيرفتن حق سودى ندارد ، مطيع و منقاد گشته ، گويند : ما مرتكب كار زشتى نشده‌ايم ، لكن خداوند آنها را تكذيب مىكند و مىگويد :\r\n بَلى إِنَّ اللَّهَ عَلِيمٌ بِما كُنْتُمْ تَعْمَلُونَ  : خداوند به معصيتهايى كه در دنيا مرتكب مىشديد ، آگاه است . برخى گويند : مؤمنان و فرشتگانى كه از علم برخوردار شده‌اند ، اين مطلب را به آنها مىگويند :\r\n فَادْخُلُوا أَبْوابَ جَهَنَّمَ خالِدِينَ فِيها  : اكنون در طبقات جهنم داخل شويد و براى هميشه در آنجا باشيد .\r\n فَلَبِئْسَ مَثْوَى الْمُتَكَبِّرِينَ  : جايگاه آنها كه از قبول حق ، تكبر مىكردند ، بد است . « لام » براى تأكيد است .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\n\r\n[ سوره النحل ( 16 ) : آيات 30 تا 34 
  ]\r\nوَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ لَدارُ الْآخِرَةِ خَيْرٌ وَ لَنِعْمَ دارُ الْمُتَّقِينَ ( 30 ) جَنَّاتُ عَدْنٍ يَدْخُلُونَها تَجْرِي مِنْ تَحْتِهَا الْأَنْهارُ لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ ( 31 ) الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ ( 32 ) هَلْ يَنْظُرُونَ إِلاَّ أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ كَذلِكَ فَعَلَ الَّذِينَ مِنْ قَبْلِهِمْ وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ ( 33 ) فَأَصابَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ ( 34 )\r\n\r\nترجمه :\r\nو بمردم متقى گفته شد : پروردگارتان چه نازل كرده است ؟ گفتند : خير . براى كسانى كه نيكى كنند ، در اين دنيا نيكى است و خانهء پرهيزكاران ، نيكو خانه‌اى است .\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nبهشتهاى عدنى كه داخل آن مىشوند و نهرها از زير آن جارى است و براى آنهاست در بهشتها هر چه كه خواهند . چنين ، خداوند مردم متقى را پاداش مىدهد . آنان كه فرشتگان به پاكى قبض روحشان كرده ، و به آنها گويند : سلام بر شما . بپاداش كردارتان داخل بهشت شويد . مگر جز اين انتظار دارند كه فرشتگان سوى ايشان بيايند يا فرمان پروردگارت بيايد ؟ ! پيش از آنها نيز مردمى چنين كردند و خداوند بر آنها ظلم نكرد ، بلكه آنها بر خود ظلم كردند . و كيفرهاى زشت كردارشان به آنها رسيد و جزاى مسخرگىهاى خود را ديدند .\r\n\r\nاعراب :\r\nما ذا : مبتدا يعنى « اىّ شىءٍ » و بمنزلهء يك كلمه است .\r\nخيراً : منصوب و جواب « ما ذا » يعنى « انزل خيراً »  لِلَّذِينَ أَحْسَنُوا فِي هذِهِ الدُّنْيا حَسَنَةٌ  : ممكن است تفسير باشد براى « خيرا » و ممكن است آغاز كلام باشد .\r\n لَنِعْمَ دارُ الْمُتَّقِينَ  : مخصوص بمدح حذف شده . يعنى : « لنعم دار المتقين دار الآخرة » .\r\n جَنَّاتُ عَدْنٍ  : بيان براى  « دارُ الْمُتَّقِينَ »  و خبر مبتداى محذوف . ممكن است مبتدا و مخصوص بمدح باشد .\r\n\r\nمقصود :\r\nدر آيات پيش ، گفتار كافران را در بارهء قرآن كريم نقل كرد ، اكنون بنقل گفتار مؤمنان ، در اين باره پرداخته ، مىفرمايد :\r\n وَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً  : به آنان كه از شرك و معصيت ، پرهيز كردند ، گفته مىشود : پروردگار شما چه نازل كرده است ؟ گويند : خير ، زيرا قرآن ، سراسر هدايت و شفا و خير است .\r\n لِلَّذِينَ أَحْسَنُوا فِي هذِهِ الدُّنْيا حَسَنَةٌ  : ممكن است اين جمله ، آغاز كلام خداوند باشد ، نه دنبالهء كلام پرهيزكاران . يعنى : براى نيكوكاران در اين دنيا نيكى است ، تا\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nپاداش آنها باشد . يعنى نتيجهء نيكوكارى ، هدايت و توفيق است .\r\n وَ لَدارُ الْآخِرَةِ خَيْرٌ  : اما پاداشى كه در آخرت ، به آنها داده مىشود ، بهتر از پاداش دنيوى ايشان است . ممكن است همهء اين مطالب ، از گفتار متقين باشد . زجاج و حسن هر دو وجه را تجويز كرده‌اند .\r\n وَ لَنِعْمَ دارُ الْمُتَّقِينَ  : مردمى كه با اداى واجبات و اجتناب از محرمات ، تقوى پيشه كردند ، نيكوخانه‌اى دارند .\r\nحسن گويد : يعنى مردم متقى در دنيا خانه خوبى دارند ، زيرا عملى در آن انجام مىدهند كه موجب پاداش و خز است .\r\n جَنَّاتُ عَدْنٍ يَدْخُلُونَها  : بقول برخى : يعنى خانهء مردم متقى كه بهشت‌هاى عدن است ، نيكوخانه‌اى است .\r\n تَجْرِي مِنْ تَحْتِهَا الْأَنْهارُ  : كه از زير آنها نهرها جارى است .\r\n لَهُمْ فِيها ما يَشاؤُنَ  : در آنجا هر چه ميل داشته‌باشند ، نصيبشان مىشود .\r\n كَذلِكَ يَجْزِي اللَّهُ الْمُتَّقِينَ  : خداوند مردم متقى را اينطور پاداش مىدهد .\r\n الَّذِينَ تَتَوَفَّاهُمُ الْمَلائِكَةُ طَيِّبِينَ  : آنان كه با اعمال پاك و شايسته ، فرشتگان قبض روحشان مىكنند . آنها را قلبى پاك است و مرگ بر آنها دشوار نيست .\r\n يَقُولُونَ سَلامٌ عَلَيْكُمْ  : فرشتگان به آنها گويند : شما از هر امر ناگوارى در امان و آسوده‌ايد .\r\n ادْخُلُوا الْجَنَّةَ بِما كُنْتُمْ تَعْمَلُونَ  : برخى گويند : هنگامى كه فرشتگان آنها را به سلامت و آسايش ، بشارت مىدهند ، گويى بهشت خانهء آنها مىشود و آنها در خانهء خويش هستند . بنا بر اين وقتى كه فرشتگان به آنها گويند : بر اثر كردار نيكتان داخل بهشت شويد ، يعنى : بهشت از آن شماست . برخى گويند : فرشتگان اين جمله را هنگامى گويند كه : مؤمنان از قبرها خارج مىشوند .\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ  : تفسير اين جمله در سورهء بقره و سورهء انعام گذشت ( انعام 178 ) .\r\n\r\n","description":"","footnote":"","page_name":" 251 ","page_number":253},
  {"content":"\r\n\r\n كَذلِكَ فَعَلَ الَّذِينَ مِنْ قَبْلِهِمْ  : در اينجا خداوند خبر مىدهد كه كافران پيشين نيز مثل اينان پيامبران را تكذيب كردند و منكر توحيد شدند و خداوند آنها را هلاك كرد ، بنا بر اين ، اينان چگونه خود را از عذاب خداوند ، ايمن مىدانند .\r\n وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ  : خداوند به آنها ظلم نكرد ، بلكه آنان بر اثر معصيت ، مستحق هلاكت و بدبختى شدند .\r\n فَأَصابَهُمْ سَيِّئاتُ ما عَمِلُوا  : در نتيجه ، آنان كيفر كردارشان را ديدند . در اينجا عقاب را سيئه ناميده است ، چنان كه در جاى ديگر جزا را سيئه ناميده ، مىفرمايد :\r\n « جَزاءُ سَيِّئَةٍ سَيِّئَةٌ مِثْلُها »  ( شورى 40 : كيفر بدى ، بديى است مثل آن ) .\r\n وَ حاقَ بِهِمْ ما كانُوا بِهِ يَسْتَهْزِؤُنَ  : و كيفر استهزا و مسخرگىها گريبان - گيرشان شد .\r\n\r\n","description":"","footnote":"","page_name":" 252 ","page_number":254},
  {"content":"\r\n\r\n\r\n[ سوره النحل ( 16 ) : آيات 35 تا 37 
  ]\r\nوَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَ لا آباؤُنا وَ لا حَرَّمْنا مِنْ دُونِهِ مِنْ شَيْءٍ كَذلِكَ فَعَلَ الَّذِينَ مِنْ قَبْلِهِمْ فَهَلْ عَلَى الرُّسُلِ إِلاَّ الْبَلاغُ الْمُبِينُ ( 35 ) وَ لَقَدْ بَعَثْنا فِي كُلِّ أُمَّةٍ رَسُولاً أَنِ اعْبُدُوا اللَّهَ وَ اجْتَنِبُوا الطَّاغُوتَ فَمِنْهُمْ مَنْ هَدَى اللَّهُ وَ مِنْهُمْ مَنْ حَقَّتْ عَلَيْهِ الضَّلالَةُ فَسِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُكَذِّبِينَ ( 36 ) إِنْ تَحْرِصْ عَلى هُداهُمْ فَإِنَّ اللَّهَ لا يَهْدِي مَنْ يُضِلُّ وَ ما لَهُمْ مِنْ ناصِرِينَ ( 37 )\r\n\r\nترجمه :\r\nمردم مشرك گفتند : اگر خدا مىخواست ، ما و پدرانمان بتها را نمىپرستيديم و هيچ چيز را حرام نمىشمرديم . پيش از آنها نيز چنين گفتند . آيا بر پيامبران وظيفه‌اى جز ابلاغ آشكار هست ؟ ما در ميان هر امتى پيامبرى فرستاديم كه : خدا را پرستش و از شيطان و مردم شيطان صفت ، اجتناب كنند . گروهى را خداوند بلطف خويش هدايت كرد و گروهى بر ضلالت خود ثابت ماندند ، بنا بر اين در زمين سير كنيد و ببينيد كه سر انجام تكذيب كنندگان چيست ؟ اگر بر هدايت ايشان حريص باشى ، خداوند كسى\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nرا كه - بخاطر كفر - محكوم به گمراهى كرده است ، هدايت نمىكند و آنان را ياورى نيست .\r\n\r\nقرائت :\r\nلا يهدى : كوفيان بفتح ياء و ديگران بضم ياء خوانده‌اند . ابو على گويد : هر گاه فعل را مجهول بخوانيم ، ضميرى كه در « يضل » است به اسم « ان » بر مىگردد . و « من » نايب فاعل « يهدى » است . اگر فعل را معلوم بخوانيم ، هم ضمير « يهدى » و هم ضمير « يضل » به اسم « ان » باز مىگردد . بديهى است كه عايد موصول محذوف است . يعنى « من يضله » مقصود اين است كه هر كس بخاطر كفر ، حكم به گمراهيش شده است ، هدايت نمىشود . نظير آن ،  « فَمَنْ يَهْدِيهِ مِنْ بَعْدِ اللَّهِ »  است ( جاثيه 23 : بعد از آنكه خداوند حكم بگمراهيش كرد ، كه او را هدايت مىكند ؟ ) اين معنى ، بنا بر اين است كه فعل مجهول باشد . و اگر فعل معلوم باشد ، نظير  « مَنْ يُضْلِلِ اللَّهُ فَلا هادِيَ لَهُ »  ( اعراف 186 : هر كه را خداوند بگمراهيش حكم كند ، رهنمايى برايش نيست ) و  « وَ اللَّهُ لا يَهْدِي الْقَوْمَ الظَّالِمِينَ »  ( بقره 258 : خداوند قوم ستمكار را هدايت نمىكند ) و  « وَ ما يُضِلُّ بِهِ إِلَّا الْفاسِقِينَ »  است ( بقره 26 : جز فاسقان را بدان گمراه نمىكند . ) طبق اين قرائت « من » در محل نصب و مفعول است . برخى گفته‌اند : « يهدى » به معناى « يهتدى » است ، بدليل  « لا يَهِدِّي إِلَّا أَنْ يُهْدى »  ( يونس 35 : هدايت نمىپذيرد جز اينكه هدايت شود ) بنا بر اين بازهم « من » در محل رفع است .\r\nيضل : همهء قراء اين كلمه را بضم ياء و كسر ضاد خوانده‌اند . اين فعل از « اضله اللَّه » است . يعنى : او گمراه شد و خداوند بگمراهيش حكم كرد . مثل « كفر زيد و كفّره الناس » يعنى : زيد كافر شد و مردم حكم بكفرش كردند ، چنان كه اگر كسى را آب دهيد ، گوييد : « سقاك اللَّه » يعنى : خداوند سيرآبت كند ( منظور اين است كه حكم به سير آبى تو كند ) ذو الرمه گويد :\r\n و اسقيه حتى كاد مما ابثه * تكلمنى احجاره و ملاعبه \r\nيعنى : خانه‌ام را با اشك چشم چنان سير آب مىكنم كه بر اثر اندوه من نزديك است سنگها و بازيگاه‌هايش با من سخن گويند .\r\n\r\n","description":"","footnote":"","page_name":" 254 ","page_number":256},
  {"content":"\r\n\r\n\r\nلغت :\r\nبلاغ : ابلاغ ، رسانيدن مطلب به ديگرى .\r\nحرص : طلب كردن چيزى با كوشش . فعل آن « حرَص يحرِص » و به لغتى « حرص يحَرص » است از همين جهت ، در قرائت غير مشهور ، از حسن و ابراهيم « ان تحرص » نقل شده است ، لكن قرائت مشهور ، طبق لغت اهل حجاز است . اصل اين كلمه از « السحابة الحارصة » است ، يعنى ابرى كه پوست زمين را مىكند . « شجة حارصة » يعنى جراحتى كه پوست سر را بيفكند . حرص نيز به صاحب خود صدمه و آسيب مىرساند ، زيرا به آنچه حرص دارد ، زياد اهميت مىدهد .\r\n\r\nمقصود :\r\nاكنون خداوند متعال به نقل گفتار مشركين پرداخته مىفرمايد :\r\n وَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ  : مردم مشرك گفتند : اگر خدا مىخواست ، ما پرستش بتها نمىكرديم .\r\n نَحْنُ وَ لا آباؤُنا  : نه ما و نه پدرانمان كه به آنها تأسى مىكنيم .\r\n وَ لا حَرَّمْنا مِنْ دُونِهِ مِنْ شَيْءٍ  : و شتران گوش شكافته و شترانى كه به نذر يا پس از ده شكم زاييدن ، آزاد شده‌اند ، حرام نمىشمرديم . بنا بر اين بت پرستى ما و تحريم اين گونه شتران ، بخواست خداوند است .\r\nخداوند به منظور رد گفتار آنان فرمود :\r\n كَذلِكَ فَعَلَ الَّذِينَ مِنْ قَبْلِهِمْ  : كافران و گمراهان پيشين نيز چنين مىكردند ، پيامبران را تكذيب مىكردند و آيات خدا را منكر مىشدند . گفتار آنان مثل گفتار اينان و كردارشان مثل كردار اينان بود .\r\n فَهَلْ عَلَى الرُّسُلِ إِلَّا الْبَلاغُ الْمُبِينُ  : آيا پيامبران غير از ابلاغ رسالت ، وظيفه‌اى دارند ؟ در سورهء انعام ، نظير همين آيه ، وجود داشت و تفسير آن را نوشتيم . « 1 »\r\n\r\n\r\n","description":"","footnote":"\r\n( 1 ) - نمونه اين آيه در سورهء آل عمران آيه 30 و در سورهء مائده آيهء 92 و 99 و در سورهء رعد آيهء 40 و در سورهء ابراهيم آيهء 53 و در همين سوره ، آيهء 82 و در سورهء نور آيهء 54 و در سورهء عنكبوت آيهء 18 و در سورهء يس آيهء 17 و در سورهء شورى آيهء 48 و . . . آمده است .\r\n","page_name":" 255 ","page_number":257},
  {"content":"\r\n\r\n وَ لَقَدْ بَعَثْنا فِي كُلِّ أُمَّةٍ رَسُولًا  : ما در هر قرنى در ميان هر جمعيتى پيامبرى مبعوث كرديم ، هم چنان كه ترا بسوى امتت ، در اين دوره ، فرستاديم .\r\n أَنِ اعْبُدُوا اللَّهَ وَ اجْتَنِبُوا الطَّاغُوتَ  : وظيفهء پيامبران ، اين بود كه : بمردم بگويند : خداوند يكتا را پرستش كنيد و از پرستش شيطان و هر كس كه بگمراهى فرا خواند ، خوددارى كنيد .\r\n فَمِنْهُمْ مَنْ هَدَى اللَّهُ  : گروهى را خداوند مورد لطف خود قرارداد و هدايت كرد ، چه مىدانست كه اينها اهل ايمان هستند . در اينجا لطف خود را هدايت ناميده است . ممكن است منظور اين باشد كه : خداوند گروهى را بخاطر ايمان ، به راه بهشت هدايت كرد . بديهى است كه در اينجا منظور از « هدايت » بيان دليل و ارشاد نيست ، زيرا بيان دليل و ارشاد ، عمومى است و اختصاصى به اهل ايمان ندارد . لكن در آيهء  « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى »  ( فصلت 17 : ثمود را هدايت كرديم و آنها كورى را بر هدايت ترجيح دادند ) منظور از هدايت ، بيان دليل و ارشاد است .\r\n وَ مِنْهُمْ مَنْ حَقَّتْ عَلَيْهِ الضَّلالَةُ  : و گروهى از دعوت پيامبران خدا اعراض كردند و خداوند آنها را به حال خود گذاشت و گرفتار خوارى و خذلان كرد و بر گمراهى خود باقى و استوار ماندند و هرگز ايمان نخواهند آورد .\r\nبرخى گويند : يعنى عذاب و هلاك بر آنها حتمى شد . حسن گويد : يعنى بعضى از آنها را كيفر گمراهى حتمى شد . در اينجا خداوند كيفر را گمراهى ناميد ، چنان كه مىفرمايد :  « إِنَّ الْمُجْرِمِينَ فِي ضَلالٍ وَ سُعُرٍ »  ( قمر 47 : گناهكاران در گمراهى و جنونند ) .\r\n فَسِيرُوا فِي الْأَرْضِ  : در سرزمينهاى آنان كه تكذيب رسالت مىكردند ، بگردش درآييد ، تا اگر تصديق گفتار من نمىكنيد ، ويرانيها را به چشم خود بنگريد و ببينيد كه چگونه گرفتار عقوبت شدند .\r\n فَانْظُرُوا كَيْفَ كانَ عاقِبَةُ الْمُكَذِّبِينَ  : از تماشاى سر انجام تكذيب كنندگان عبرت بگيريد و كارى نكنيد كه : شما نيز به همان سرنوشت گرفتار شويد .\r\n إِنْ تَحْرِصْ عَلى هُداهُمْ فَإِنَّ اللَّهَ لا يَهْدِي مَنْ يُضِلُّ  : اگر تو آزمندانه ، در راه\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nهدايت آنان بكوشى ، كارى از پيش نمىبرى ، زيرا خداوند كسانى را كه بر اثر گمراهى ، محكوم ساخته است ، هدايت نمىكند و آنها را توفيق نمىبخشد .\r\nبدين ترتيب پيامبر را تسكين خاطر مىدهد ، تا بداند كه او در تبليغ خود قصورى نكرده است ، بلكه آنان چنان در كفر غوطه‌ور شده‌اند ، كه هرگز ايمان نمىآورند و كسى كه چنين باشد ، لطف الهى شامل حالش نمىشود و از هدايت خداوند محروم است و خداوند او را محكوم بگمراهى مىكند .\r\n وَ ما لَهُمْ مِنْ ناصِرِينَ  : و آنان را ياورى نيست كه از كيفر خداوند نجاتشان دهد .\r\nاز جملهء اخير بر مىآيد كه منظور از اينكه خداوند آنان را گمراه مىكند - يا بعبارت بهتر محكوم بگمراهى مىكند - نه آن چيزى است كه جبريان مىگويند .\r\n\r\n","description":"","footnote":"","page_name":" 257 ","page_number":259},
  {"content":"\r\n\r\n\r\n[ سوره النحل ( 16 ) : آيات 38 تا 40 
  ]\r\nوَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ ( 38 ) لِيُبَيِّنَ لَهُمُ الَّذِي يَخْتَلِفُونَ فِيهِ وَ لِيَعْلَمَ الَّذِينَ كَفَرُوا أَنَّهُمْ كانُوا كاذِبِينَ ( 39 ) إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ ( 40 )\r\n\r\nترجمه :\r\nو آنها با مبالغه و اصرار ، سوگند ياد كردند كه خداوند كسى را كه مىميرد ، زنده نمىكند . بله ، اين وعدهء حتمى خداوند است كه بايد عملى شود و حق است ، ولى بيشتر مردم نمىدانند . تا براى آنها بيان كند هر چه در آن اختلاف داشتند و مردم كافر بدانند كه دروغگو بودند . همانا گفتار ما براى چيزى اين است كه چون ارادهء او كنيم ، به او گوئيم : باش و او بشود .\r\n\r\nقرائت :\r\nفيكون : ابن عامر و كسايى ، اين فعل را در اينجا و در سورهء يس به نصب و ديگران برفع خوانده‌اند .\r\nنصب آن به تقدير « ان » مىباشد . زجاج گويد : رفع آن به تقدير « هو يكون » است . بنا بر اين در نصب آن دو وجه است :\r\n1 - عطف است بر « ان نقول » 2 - منصوب است بنا بر اينكه در جواب فعل امر واقع شده باشد .\r\nابو على گويد : وجه دوم را همهء اصحاب ما قبول ندارند ، زيرا مقصود از « كن »\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nامر حقيقى نيست ، بلكه مقصود خبر دادن از وجود و پديد آمدن مخلوقات است .\r\n- و اللَّه اعلم ! -\r\n\r\nاعراب :\r\n جَهْدَ أَيْمانِهِمْ  : اين مصدر به جاى حال نشسته است . يعنى « يجتهدون اجتهاداً فى ايمانهم » .\r\nوعدا : مفعول مطلق تأكيدى است به تقدير « وعدهم اللَّه وعداً » .\r\nليبين : لام متعلق است به بعث . يعنى « يبعثهم ليبين لهم . . . و ليعلم » ممكن است متعلق به  « وَ لَقَدْ بَعَثْنا فِي كُلِّ أُمَّةٍ »  باشد .\r\nقولنا : مبتدا  أَنْ نَقُولَ  : يعنى « انما قولنا لكل مراد قولنا »\r\n\r\nشأن نزول :\r\nگويند : مردى مسلمان از مشركى طلبكار بود و از او مطالبه كرد و در ضمن گفتارش چنين گفت : بعد از مرگ انتظار چنين و چنان دارم . مرد مشرك گفت :\r\n- تو گمان مىكنى كه پس از مرگ زنده مىشود . من سوگند ياد مىكنم كه پس از مرگ ، خداوند مردم را زنده نمىكند .\r\nابو العاليه گويد : اين آيات ، به همين مناسبت نازل گرديد .\r\n\r\nمقصود :\r\nاكنون خداوند متعال بحكايت نوعى ديگر از كجرويها و كج‌انديشىهاى آنان پرداخته ، مىفرمايد :\r\n وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ  : آنها با سرسختى و مبالغه و پافشارى سوگند ياد كردند كه : خداوند در روز قيامت كسى را زنده نمىكند و اصولا هيچ كس پس از مرگ زنده نمىشود .\r\nاكنون خداوند به تكذيب گفتار آنان پرداخته ، مىفرمايد :\r\n بَلى وَعْداً عَلَيْهِ حَقًّا  : بله ، خداوند آنها را محشور و مبعوث مىكند . اين\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nوعدهء حتمى است كه خداوند به آنها داده و بر او است كه از باب حكمت ، وعدهء خود را عملى سازد ، زيرا وعدهء او حق است و خلاف پذير نيست ، چه اگر قيامت نباشد تكليف صحيح نيست ، تكليف هنگامى صحيح است كه پاداش و عقابى باشد .\r\n وَ لكِنَّ أَكْثَرَ النَّاسِ لا يَعْلَمُونَ  : ولى بيشتر مردم ، بواسطهء كفر و انكار انبيا به صحت اين مطلب پى نمىبرند . برخى گويند : يعنى بيشتر مردم به حكمت قيامت و زنده شدن مردگان پى نمىبرند و به همين جهت ، تكذيب مىكنند .\r\n لِيُبَيِّنَ لَهُمُ الَّذِي يَخْتَلِفُونَ فِيهِ  : خداوند در روز قيامت ، مردگان را زنده مىكند ، تا آنچه در دنيا منكر مىشدند و در بارهء آن اختلاف مىكردند ، براى آنها بيان كند ، زيرا در روز قيامت ، براى آنها علم قطعى حاصل مىشود و ديگر تكليفى ندارند .\r\n وَ لِيَعْلَمَ الَّذِينَ كَفَرُوا أَنَّهُمْ كانُوا كاذِبِينَ  : و مردگان را زنده مىكند تا مردم كافر بدانند كه در دنيا دروغ مىگفتند و اينكه مىگفتند : خداوند كسى را پس از مرگ زنده نمىكند ، بى اساس بود .\r\nهر گاه لام متعلق به « بعثنا » باشد ، يعنى : بسوى هر امتى پيامبرى فرستاديم تا اختلافات آنها را بر طرف و آنها را به راه حق هدايت كنند و آنها را متنبه سازند .\r\n إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  : تفسير اين آيه ، در سورهء بقره ( آيه 117 ) گذشت . در اينجا مقصود اين است كه خداوند بر زنده كردن مردگان قادر است و اين كار بر او دشوار نيست ، بنا بر اين هر گاه اراده كند ، انجام مىدهد .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\n\r\n[ سوره النحل ( 16 ) : آيات 41 تا 44 
  ]\r\nوَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ ( 41 ) الَّذِينَ صَبَرُوا وَ عَلى رَبِّهِمْ يَتَوَكَّلُونَ ( 42 ) وَ ما أَرْسَلْنا مِنْ قَبْلِكَ إِلاَّ رِجالاً نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ( 43 ) بِالْبَيِّناتِ وَ الزُّبُرِ وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ ( 44 )\r\n\r\nترجمه :\r\nو آنان كه بعد از ستم‌هايى كه ديدند ، در راه خدا مهاجرت كردند ، براى آنها نيكى فراهم مىكنيم و اگر بدانند ، پاداش آخرت بزرگتر است . آنان كه صبر كردند و بر پروردگارشان توكل كردند . پيش از تو نيز نفرستاديم جز مردانى كه به آنها وحى مىكرديم ، بنا بر اين ، اگر نمىدانيد از اهل ذكر ، بپرسيد . آن مردان را با براهين روشن و كتابها فرستاديم و قرآن را بر تو نازل كرديم ، تا آنچه بر مردم نازل شده ، براى ايشان بيان كنى و شايد آنها بينديشند .\r\n\r\nاعراب :\r\nحسنة : منصوب است به تقدير « نحسن اليهم احسانا » دليل فعل محذوف « لنبوئنهم » است ، بنا بر اين براى مهاجران نيكى ذخيره مىكند و براى گنهكاران كيفر .\r\n\r\n","description":"","footnote":"","page_name":" 261 ","page_number":263},
  {"content":"\r\n\r\n\r\nشان نزول :\r\nآيهء نخست ، در بارهء كسانى نازل شده است كه در مكه دچار شكنجه شدند ، مثل صهيب و عمار و بلال و خباب و . . . خداوند به آنان در مدينه قدرت بخشيد . نقل كرده‌اند كه : صهيب به اهل مكه گفت : من پير مردى هستم . اگر با شما باشم سودى به حال شما ندارم و اگر با پيامبر باشم ، ضررى براى شما ندارم . مال مرا بگيريد و مرا آزاد گذاريد . آنها مالش را دادند و او به مدينه آمد . ابو بكر گفت : معاملهء صهيب ، سودمند بود ! روايت شده است كه عمر بن الخطاب ، هر گاه بيكى از مهاجران ، چيزى مىداد ، مىگفت : بگير . اين اجر دنياى تست . آنچه خداوند در آخرت براى تو ذخيره كرده ، افضل است . سپس اين آيه را مىخواند .\r\n\r\nمقصود :\r\n وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً  :\r\nآنان كه ترك وطن و خانه و زندگى و بستگان كردند و به منظور پيروى از دين و پيامبر ، در راه رضاى خدا ، راه ديار غربت را پيش گرفتند و پس از ظلم‌ها و شكنجه‌ها كه ديدند ، رهسپار مدينه گشتند ، ما براى آنها جايى نيكو - يعنى مدينه - آماده كرده‌ايم .\r\nاين معنى از ابن عباس است .\r\nبرخى گويند : يعنى فتح و پيروزى نصيب آنها مىكنيم . برخى گويند : منظور بلاد و ولاياتى است كه از راه فتح بدست آوردند .\r\n وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ  : و اگر كفار بدانند ، پاداش آخرت ، بزرگتر است . برخى گويند : يعنى اگر اهل ايمان به تفصيل ، نعمتهاى آخرت را مى - شناختند ، بر شادى آنها افزوده مىشد و براى ديندارى ، حريصتر مىشدند .\r\n الَّذِينَ صَبَرُوا وَ عَلى رَبِّهِمْ يَتَوَكَّلُونَ  : اين آيه در وصف همين مهاجران است .\r\nيعنى : آنها در راه طاعت خدا و در برابر آزار مشركين ، صبر كردند و كارها را به خداوند واگذاردند ، زيرا به لطف او اعتماد داشتند .\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nاكنون پيامبر را مخاطب ساخته ، مىفرمايد :\r\n وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ  : پيش از تو نيز در ميان مردم ، جز افرادى از بشر ، كه بنور وحى ما قلبشان فروغ يافت ، نفرستاديم . يعنى آنها نيز مانند تو فرستادهء ما بودند و از وحى ما نيز برخوردار مىشدند . اين مطلب ، در پاسخ مشركين مكه است كه رسالت بشر را منكر مىشدند . خداوند خاطر نشان مىكند كه رسول بايد از جنس خود مردم باشد ، تا مردم او را ببينند و با او گفتگو كنند و سخنش را درك كنند بنا بر اين صحيح نيست كه بجاى يك بشر ، يك فرشته ، بعنوان رسالت ، مأموريت پيدا كند .\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  : در اين باره اقوالى است :\r\n1 - مقصود از « اهل ذكر » كسانى است كه به تاريخ گذشتگان - اعم از مؤمنان و كافران - آگاهند ، بنا بر اين « اهل ذكر » يعنى اهل علم . بديهى است كه ذكر يعنى متذكر بودن و ضد سهو است و هر علمى از تذكر و يادآورى حاصل مىشود . و از اين لحاظ جايز است كه : ذكر - يعنى سبب - بجاى علم - يعنى مسبب - به كار رود . اين قول از رمانى و زجاج و ازهرى است .\r\n2 - ابن عباس و مجاهد گويند : منظور اهل كتاب است . يعنى اگر نمىدانيد از اهل تورات و انجيل سؤال كنيد . اين خطاب ، به مشركين است ، زيرا آنان اخبارى را كه يهود و نصارى از كتاب‌هاى خود مىدادند ، تصديق و پيامبر را بخاطر شدت دشمنى تكذيب مىكردند .\r\n3 - ابن زيد گويد : مقصود اهل قرآن است ، زيرا ذكر يعنى قرآن . قريب به همين مضمون ، جابر و محمد بن مسلم از امام باقر ( ع ) روايت كرده‌اند كه فرمود : « اهل ذكر ماييم » اينكه : خداوند در قرآن كريم ، پيامبر را « ذكر » ناميده ( طلاق 10 ) بنا بر يكى از دو وجه است :\r\n بِالْبَيِّناتِ وَ الزُّبُرِ  : عامل آن « ارسلنا » است . يعنى ما با براهين و كتابها جز مردانى كه بر آنها وحى نازل مىكرديم ، نفرستاديم . برخى گويند : در كلام ، چيزى\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nمقدر است . يعنى « ارسلناهم بالبينات و . . » چنان كه اعشى گويد :\r\n و ليس مجيراً ان اتى الحى خائف * و لا قائلا الا هو المتعيبا \r\nبه تقدير « اعنى المتعيبا » يعنى : اگر طايفهء حى را ترسنده‌اى از راه برسد ، جز او كه عيبجو هست ، او را پناه نمىدهد و حرفى نمىزند .\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  : ما قرآن را بر تو نازل كرديم ، تا احكام و راه‌هاى ديندارى و دلائل توحيد خداوند را براى آنها ذكر كنى .\r\n وَ لَعَلَّهُمْ يَتَفَكَّرُونَ  : و شايد آنها در اينباره بينديشند و بدانند كه حق است .\r\nاز اين جمله ، بر مىآيد كه خداوند از همهء آنها تفكر و دقتى خواسته ، كه باعث معرفت شود و اين بر خلاف گفتار جبريان است .\r\n\r\nنظم آيات :\r\nگفته‌اند در اتصال آيهء نخست ، به سابق چند وجه است :\r\n1 - متصل است به  « لِيُبَيِّنَ لَهُمُ الَّذِي يَخْتَلِفُونَ فِيهِ »  بنا بر اين مقصود اين است كه :\r\nبراى آنها بيان كند آنچه در آن اختلاف دارند و براى اينكه كافران بدانند و براى اينكه مؤمنان مهاجر ، پاداش مهاجرت خود را ببرند .\r\n2 - برخى گفته‌اند : از آنجا كه سابقاً بذكر كفار و كيفر آنها پرداخته بود ، بدنبال آن بذكر مؤمنان مهاجر پرداخت تا ديگران را تشويق كند كه از آنها پيروى كنند ، بنا بر اين ، اتصال اين دو قسمت ، مانند اتصال نقيض است به نقيض .\r\n3 - برخى هم گفته‌اند : نظر به اينكه سابقاً در بارهء زنده شدن مردگان سخن گفته شده است ، اكنون در بارهء حكم روز قيامت و انتقامى كه بخاطر مظلومان از ظالمان گرفته مىشود ، سخن مىگويد .\r\n\r\n","description":"","footnote":"","page_name":" 264 ","page_number":266},
  {"content":"\r\n\r\n\r\n[ سوره النحل ( 16 ) : آيات 45 تا 50 
  ]\r\nأَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ ( 45 ) أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ ( 46 ) أَوْ يَأْخُذَهُمْ عَلى تَخَوُّفٍ فَإِنَّ رَبَّكُمْ لَرَؤُفٌ رَحِيمٌ ( 47 ) أَ وَ لَمْ يَرَوْا إِلى ما خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ وَ هُمْ داخِرُونَ ( 48 ) وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ ( 49 )\r\nيَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ ( 50 )\r\n\r\nترجمه :\r\nآيا مردمى كه با نيرنگ ، بدنبال زشتىها رفتند ، ايمن هستند كه زمين آنها را فرو برد يا از ناحيه‌اى كه ندانند ، عذابى بر آنها وارد شود يا اينكه خداوند در گردشها آنها را فراگيرد ؟ آنها از قلمرو قدرت خداوند خارج نيستند . يا در حال ترس آنها را گرفتار سازد ؟ همانا پروردگار شما مهربان و رحيم است . آيا بموجودات\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nجسمانى كه خدا آفريده است نگاه نمىكنند كه سايه‌هاى آنها به‌راست و چپ ، مىگردند و براى او در حال سجده هستند و تواضع مىكنند ؟ و براى خداوند سجده مىكنند جنبندگانى كه در آسمانها و زمين هستند و فرشتگان كه تكبر ندارند . آنها از خداى بالاى سر خود مىترسند و امر خدا را انجام مىدهند .\r\n\r\nقرائت :\r\nا و لم يروا : كوفيان - بجز عاصم - به تاء و ديگران به ياء خوانده‌اند و همچنين در سورهء عنكبوت . قرائت ياء بخاطر اين است كه جملات سابق آن به صورت غيبت به كار رفته است . مثل « ان يخسف اللَّه بهم الارض . او يأتيهم ، او يأخذهم » و قرائت تاء بخاطر اين است كه خطاب بعموم مردم است .\r\nيتفيؤ : بصريان اين كلمه را بتاء و ديگران به ياء خوانده‌اند . بديهى است كه در اين مورد ، مذكر و مؤنث يكسان است .\r\n\r\nلغت :\r\nتخوف : رو بكاهش گذاردن چيزهايى يا افرادى . اين حالت ، حالتى است كه خطر هلاكت و نابودى دارد . چنان كه مىگويند : « تخوفه الدهر » يعنى : روزگار او را به هلاك تهديد كرد . شاعر گويد :\r\n تخوف السير منها تامكاً قرداً * كما تخوف عود النبعة السفن \r\nيعنى : راه‌پيمايى از كوهان فربه شتر ، بتدريج كم كرد ، چنان كه آهن از چوب مىتراشد .\r\nتفيؤ : مصدر باب تفعل است از « فىء » يعنى بازگشت سايه ، پس از آنكه نور خورشيد آن را از بين برده باشد .\r\n« فىء مسلمين » يعنى اموال و غنائمى كه همواره بدست آنها مىرسيد . فرق ميان « فىء » و « ظل » اين است كه « ظل » سايه‌اى است كه خورشيد آن را تغيير نمىدهد و « فىء » سايه‌اى است كه خورشيد آن را زايل كند . شاعر گويد :\r\n فلا الظل من برد الضحى تستطيعه * و لا الفىء من برد العشى تذوق \r\n\r\n","description":"","footnote":"","page_name":" 266 ","page_number":268},
  {"content":"\r\n\r\nيعنى نه تحمل سرماى سايهء روز را دارد و نه تحمل سرماى سايهء شب را .\r\nجمع « فىء » افياء » و « فيوء » است . شاعر گويد :\r\n ارى المال افياء الظلال فتارة * يؤوب و اخرى يحبل المال حابله \r\nيعنى : مال را همچون سايه‌هايى مىنگرم كه گاهى باز مىگردد و گاهى صاحب آن براى اينكه از دست نرود ، آن را با ريسمان مىبندد .\r\nنابغهء جعدى گويد :\r\n فسلام الاله يغدو عليهم * و فيوء الفردوس ذات الظلال \r\nيعنى : سلام خداوند ، صبحگاهان به اهل بهشت ، مىرسد ، در حالى كه سايه‌هاى بهشت ، يك نواخت است .\r\nاليمين و الشمائل : در اينجا كلمهء اول را مفرد و دومى را جمع آورده است ، زيرا مقصود از « يمين » هم ايمان و جمع است .\r\nشاعر گويد :\r\n بفى الشامتين الصخر إن كان هدنى * رزية شبلى مخدراً فى الضراغم \r\nيعنى : بدهان‌هاى شماتت كنندگان سنگ است ، اگر مصيبت شير بچه‌ام كه در ميان شيران جاى داشت ، مرا واژگون كرد . ( در اينجا منظور از « فى » افواه است ) .\r\nداخر : خاضع و كوچك . شاعر گويد :\r\n فلم يبق الا داخر فى مخيس * و منحجر فى غير ارضك فى حجر \r\nيعنى : جز كسى كه كوچك و خوار است و كسى كه در سوراخى تنگ ، در غير از زمين تو مخفى و زندانى است ، باقى نماند .\r\n\r\nمقصود :\r\nاكنون خداوند متعال مردم مشرك را تهديد كرده ، مىفرمايد :\r\n أَ فَأَمِنَ الَّذِينَ مَكَرُوا السَّيِّئاتِ  : در اينجا لفظ استفهام ، به كار برده است ، لكن مقصود انكار است .\r\n أَنْ يَخْسِفَ اللَّهُ بِهِمُ الْأَرْضَ  : مردمى كه براى توهين پيامبر و خاموش كردن نور\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nدين و آزار رسانيدن به مؤمنين ، نقشه مىكشند ، چه چيز آنها را ايمن كرده است از اينكه زمين آنها را فرو برد و بكيفر كردار زشتشان به سرنوشت قارون گرفتار شوند ؟ !  أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ  : يا اينكه از جايى كه ندانند ، عذاب بر آنها نازل شود . ابن عباس گويد : منظور روز بدر است ، زيرا آنها در آن روز هلاك شدند و چنين انتظارى نداشتند .\r\n أَوْ يَأْخُذَهُمْ فِي تَقَلُّبِهِمْ  : يا اينكه در موقع سفر ، عذاب و كيفر ، گريبانگير آنان شود .\r\nمقاتل گويد : مقصود از « تقلب » تنها سفر نيست ، بلكه منظور تمام حالات آنها در تمام مدت شب و روز است . بنا بر اين شامل هنگامى كه بر پهلوى راست و چپ مىخوابند نيز مىشود .\r\n فَما هُمْ بِمُعْجِزِينَ  : آنها از قلمرو قدرت خداوند خارج نيستند و هر جا باشند ، گرفتار عذاب خواهند شد .\r\n أَوْ يَأْخُذَهُمْ عَلى تَخَوُّفٍ  : بيشتر مفسران گويند : مقصود اين است كه سر انجام از راه قتل يا مرگ ، تدريجاً افراد آنها از بين مىروند ، تا تمام شوند .\r\nحسن گويد : يعنى در حالى كه از عذاب مىترسند ، گرفتار مىشوند ، چه هر گاه مردم قريه‌اى گرفتار عذاب مىشوند ، مردم قريه‌هاى ديگر بيمناك مىشوند از اينكه مبادا خودشان گرفتار عذاب گردند .\r\nجبائى گويد : مقصود اين است كه بر اثر بلاها و بيماريها جانها و مالهاى آنها در معرض خطر قرار مىگيرد ، تا ديگران متنبه شوند و به راه آنها نروند .\r\n فَإِنَّ رَبَّكُمْ لَرَؤُفٌ رَحِيمٌ  : پروردگار به شما مهربان است و دليل مهربانى او اين است كه شما را مهلت مىدهد تا توبه كنيد . اكنون بذكر دلايل قدرت خويش مىپردازد :\r\n أَ وَ لَمْ يَرَوْا إِلى ما خَلَقَ اللَّهُ مِنْ شَيْءٍ  : آيا مردم كافر كه منكر يكتايى خداوند هستند و پيامبر گراميش را تكذيب مىكنند ، به درختها و كوه‌ها و بناها و اجسام سايه‌دار كه همگى مخلوق خدا هستند ، نمىنگرند ؟\r\n\r\n","description":"","footnote":"","page_name":" 268 ","page_number":270},
  {"content":"\r\n\r\n يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ  : سايهء اين مخلوقات ، بر طبق حركت خورشيد ، گاهى به سمت چپ و گاهى به سمت راست مايل مىشود ، زيرا بوقت طلوع خورشيد ، اگر انسان رو به قبله بايستد ، سايهء او جلوش خواهد بود و همين كه خورشيد بر آمد در سمت راست او و همين كه ظهر گذشت پشت سر او و همين كه غروب فرا رسيد ، در سمت چپ او قرار مىگيرد . اين است معناى گردش سايه به راست و چپ .\r\nاين معنى از كلبى است . اينكه قرآن مجيد مىگويد : سايه ، براى خداوند ، سجده مىكند ، مقصود اين است كه : سايه ، مطيع و منقاد امر پروردگار است و گردش‌هاى آن از ارادهء خودش خارج است . اين آيه نظير  « وَ ظِلالُهُمْ بِالْغُدُوِّ وَ الْآصالِ »  است ( رعد 15 :\r\nو سايه‌هاى آنها صبح و عصر براى خدا سجده مىكنند . ) علت اينكه « ظلال » را بضمير مفرد ، اضافه كرده ، اين است كه مرجع ضمير ، كلمهء « ما » است كه بر كثرت دلالت مىكند .\r\nبرخى گويند : مقصود از « ظل » شخص است ، نه سايه . علقمه گويد :\r\n لما نزلنا رفعنا ظلم اخبية * و فار للقوم باللحم و المراجيل \r\nيعنى : « هنگامى كه فرود آمديم ، چادرها را بر سر پا كرديم و ديگهاى گوشت ، براى قوم مىجوشيدند » بديهى است كه سايه را بر سر پا نمىكنند بلكه چادرها را بر سر پا مىكنند . مؤيد آن ، شعر عماره است :\r\n كأنهن الفتيات اللعس * كأن فى اظلالهن الشمس \r\nيعنى : « گويى آنها دوشيزكان زيبايى هستند كه خال هندو بلب دارند و گويى در وجود آنها خورشيد است » . بديهى است كه منظور اين نيست كه خورشيد در سايهء آنهاست . ديگرى گويد :\r\n يتبع افياء الظلال عشية * على طرق كأنهن سيوف \r\nيعنى سايه‌هاى اشخاص را بوقت شام ، بر راههايى كه بباريكى شمشيرند ، دنبال مىكند . طبق اين قول « ظلال » به معناى اجسامى است كه داراى سايه است .\r\n وَ هُمْ داخِرُونَ  : و آنها خوار و ذليلند . بدينوسيله ، خداوند مىخواهد بفهماند\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nكه همهء اشياء بر اثر نيازى كه به آفريدگار توانا و مدبر خود دارند ، در برابر او خضوع مىكنند ، زيرا اگر نازى كند ، تمام قالبها فروريزند و نابود شوند ، بنا بر اين همهء موجودات ، همچون انسانها در برابرش ساجد و خاضعند .\r\n وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ  : همهء موجوداتى كه در آسمانها هستند و همهء موجوداتى كه در زمين هستند ، در پيشگاه خداوند سجده مىكنند .\r\nمقصود از  « مِنْ دابَّةٍ »  موجودات زمين است كه بر روى زمين جنبش و آمد و شد دارند .\r\n وَ الْمَلائِكَةُ  : همچنين فرشتگان نيز در برابر عظمت خداوند سجده مىكنند و او را مىپرستند . فرشتگان را جداگانه ياد مىكند : تا مقام آنها را تجليل كند . ديگر اينكه اسم « دابة » بر موجوداتى اطلاق مىشود كه جنبش و آمد و شد دارند . لكن فرشتگان داراى بال هستند و پرواز مىكنند .\r\n وَ هُمْ لا يَسْتَكْبِرُونَ  : و فرشتگان از عبادت خداوند سرباز نمىزنند و تكبر نمىكنند . اين جمله ، صفت فرشتگان است ، زيرا بدنبال آن مىفرمايد :\r\n يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ  : آنها از خداى بالاى سر خود مىترسند و امر او را اجرا مىكنند . علت اينكه :  « مِنْ فَوْقِهِمْ »  گويد : دو وجه است : 1 - مقصود اين است كه از كيفر خدا مىترسند و بيشتر ، كيفر از بالاى سر نازل مىشود 2 - خداوند بصفت برترى و ما فوق بودن ، متصف و داراى قدرت و كمال است ، بنا بر اين تعبير مذكور نيكو است ، تا دلالت كند بر اينكه قدرت او ما فوق قدرتهاست . قولى كه بروايت مجاهد از ابن عباس نقل شده ، نيز به همين معنى نظر دارد ، زيرا او مىگويد : فرشتگان از جلال و جبروت خداوند ترسناكند . زجاج نيز همين معنى را برگزيده ، گويد : آنها مثل كسى كه به حال تعظيم و تجليل در آمده ، از خداوند مىترسند . چنان كه مىفرمايد :  « وَ هُوَ الْقاهِرُ فَوْقَ عِبادِهِ »  ( انعام 18 : خداوند بر سربندگان قدرت و غلبه دارد ) فرعون نيز از جملهء  « إِنَّا فَوْقَهُمْ قاهِرُونَ »  ( اعراف 127 ) همين معنى را اراده مىكرد . برخى گويند :  « مِنْ فَوْقِهِمْ »  صفت ملائكه است . يعنى فرشتگانى كه بالاى سر انسان و ديگر موجودات زمين هستند ، با همهء مرتبهء بلندى كه دارند ، از خدا مىترسند ، بنا بر اين آنهايى كه مقام پايين‌ترى\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nدارند ، بايد بيشتر بترسند . كلبى در تفسير خود روايت كرده است كه پيامبر فرمود :\r\nخدا را فرشتگانى است كه در آسمان هفتم كه از آغاز آفرينش تا روز قيامت در سجده هستند و اندام آنها از ترس ، لرزان است ، هر قطره‌اى كه از اشك چشم آنها جارى شود ، به صورت فرشته‌اى در مىآيد . همين كه روز قيامت فرا رسيد ، سرها را بلند كرده ، گويند :\r\nخدايا ، حق عبادت ترا ادا نكرديم .\r\n\r\n","description":"","footnote":"","page_name":" 271 ","page_number":273},
  {"content":"\r\n\r\n\r\n[ سوره النحل ( 16 ) : آيات 51 تا 55 
  ]\r\nوَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ فَإِيَّايَ فَارْهَبُونِ ( 51 ) وَ لَهُ ما فِي السَّماواتِ وَ الْأَرْضِ وَ لَهُ الدِّينُ واصِباً أَ فَغَيْرَ اللَّهِ تَتَّقُونَ ( 52 ) وَ ما بِكُمْ مِنْ نِعْمَةٍ فَمِنَ اللَّهِ ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ ( 53 ) ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ ( 54 ) لِيَكْفُرُوا بِما آتَيْناهُمْ فَتَمَتَّعُوا فَسَوْفَ تَعْلَمُونَ ( 55 )\r\n\r\nترجمه :\r\nو خداوند فرمود : دو خدا را نپرستيد . خداوند يكتاست ، پس از من بترسيد .\r\nو براى اوست آنچه در آسمانها و زمين است . و براى اوست اطاعت هميشگى . آيا جز خدا را مىترسيد ؟ هر نعمتى كه داريد ، از خداوند است و هر گاه زيانى به شما برسد ، بدرگاه او استغاثه مىكنيد . و هر گاه زيان را از شما برگيرد ، گروهى از شما به پروردگارشان مشرك مىشوند ، تا به نعمتهاى ما كفر بورزند ، بنا بر اين - براى مدت كوتاهى - لذت بريد كه به زودى خواهيد دانست .\r\n\r\nلغت :\r\nواصب : واجب و دايم . ابو الاسود گويد :\r\n لا ابتغى الحمد القليل بقاءه * يوماً بذم الدهر اجمع واصباً \r\n\r\n","description":"","footnote":"","page_name":" 272 ","page_number":274},
  {"content":"\r\n\r\nيعنى : ستايشى كه بقاى آن اندك است و روزى سرزنش روزگار را واجب مىسازد ، نمىخواهم .\r\nجؤار : بكمك خواندن با صداى بلند . مىگويند : « جار الثور » يعنى گاو صداى خود را از گرسنگى بلند كرد . اعشى گويد :\r\n و ما ايبلى على هيكل * بناه و صلب فيه و صارا \r\n يراوح من صلوات المليك * طوراً سجوداً و طوراً جؤاراً \r\nيعنى : آنچه كه راهب بر هيكل - كه جاى مخصوصى است در صدر كليسا - بنا كرده و در آن صليب به كار برده و صورتهاى نقش كرده ، از درود فرشتگان ، گاه سجده مىكند و گاه استغاثه .\r\nبايد دانست كه كلماتى كه بر صورت دلالت دارند ، بر وزن فعال و فعيل آيند مثل « صراخ ، بكاء ، عويل و صغير » لكن فُعال بيشتر است .\r\n\r\nاعراب :\r\nاثنين : تأكيد براى الهين . مثل  « إِلهٌ واحِدٌ »  .\r\nواصب : حال .\r\n ما بِكُمْ  : « ما » موصول و « بكم » صلهء آن است . « ما » مبتدا و خبر آن  « فَمِنَ اللَّهِ »  به تقدير « فهو من اللَّه » است ، بنا بر اين بر سر خبر موصول « فاء » در آمده .\r\n\r\nمقصود :\r\nقبلا در بارهء دلايل قدرت و خداوندى خود سخن گفت . اكنون بر يكتايى خود آگاه ساخته ، مىفرمايد :\r\n وَ قالَ اللَّهُ لا تَتَّخِذُوا إِلهَيْنِ اثْنَيْنِ  : خداوند فرمود : خداى ديگرى در عبادت ، شريك خدا قرار ندهيد ، كه اين كار شرك در عبادت است و كسى جز او سزاوار پرستش نيست .\r\nكلمهء « اثنين » را در اينجا به منظور تأكيد آورده است . مثل « فعلت ذلك لامرين اثنين » يعنى اين كار را براى دو منظور - آرى دو منظور - بجاى آوردم . برخى گويند :\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nيعنى « لا تتخذوا اثنين الهين » يعنى : دو تا را خدا نگيريد : يكى خود خداوند و ديگرى بت . ( بنا بر اين فعل داراى دو مفعول است . )  إِنَّما هُوَ إِلهٌ واحِدٌ  : كلمهء « انما » براى اثبات موردى است كه ذكر شده و نفى موردى كه ذكر نشده . گويى چنين فرموده است : خداوند يكى است و جز او خدايى نيست .\r\n فَإِيَّايَ فَارْهَبُونِ  : بنا بر اين از كيفر و سطوت من بترسيد نه ديگرى . برخى از حكما گويند : خداوند ترا منع كرد كه دو خدا پرستش نكنى . تو هم يك خدا را پرستش مىكنى ولى اين خدا ، چيزى جز نفس خودت و هوى و هوسهاى آن نيست .\r\nآيا تو يكتا پرست هستى ؟ !  وَ لَهُ ما فِي السَّماواتِ وَ الْأَرْضِ  : سلطنت و مالكيت و خالقيت هر چه در آسمانها و زمين است ، از خداست .\r\n وَ لَهُ الدِّينُ واصِباً  : و طاعت خداوند ، على الدوام ، واجب و لازم است . اين معنى از ابن عباس ، حسن ، مجاهد و قتاده است . يعنى : خداوند همواره پرستيده مىشود ، اما غير خداوند فقط گاهگاهى پرستيده مىشوند . فراء گويد : يعنى دين خالص براى خداست و بنده ، موظف است كه از روى اخلاص او را بپرستد . برخى گفته‌اند : يعنى پادشاهى ، همواره از خداست .\r\n أَ فَغَيْرَ اللَّهِ تَتَّقُونَ  : اين استفهام براى توبيخ و سرزنش است . يعنى چرا از غير خدا مىترسيد و جز او را پرستش كرده ، مىترسيد ؟ !  وَ ما بِكُمْ مِنْ نِعْمَةٍ فَمِنَ اللَّهِ  : تمام نعمتهايى كه از آنها برخوردار هستيد ، مثل تندرستى ، فراخى روزى و . . . از خداوند است .\r\n ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ  : هر گاه گرفتار بيمارى و سختى و بلا و بد حالى بشويد ، بدرگاه خداوند استغاثه مىكنيد و مىناليد تا شما را آسوده كند .\r\n ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ  : هر گاه شما را از مشكلات و سختىها و بيماريها و فقر نجات بخشد ، گروهى از شما جاهلانه به شرك\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nمىگرايند و ديگران را نيز به شرك دعوت مىكنند و بجاى شكر ، بكفران و عصيان مىپردازند . اين كار از آدم عاقل ، شگفت‌آور است .\r\n لِيَكْفُرُوا بِما آتَيْناهُمْ  : گويى منظور آنها از اين كار تنها كفران نعمت‌هاى ما است و غرض ديگرى ندارند .\r\nبرخى گويند : لام براى امر و منظور تهديد است . يعنى : هر چه مىخواهند و مىتوانند انجام دهند ، زيرا سر انجام خداوند آنها را بكيفر رفتار زشتشان گرفتار مىسازد . موافق همين قول ، روايت مكحول است كه گويد : از پيامبر گرامى بخاطر دارم كه قرائت مىكرد : « ليكفروا بما آتيناهم فيمتعوا فسوف يعلمون » يعنى نعمت هاى ما را كفران كنند و لذت برند كه به زودى مىدانند . بنا بر اين قرائت « يمتعوا » عطف است بر « ليكفروا » و مجزوم است و ممكن است منصوب باشد .\r\n فَتَمَتَّعُوا فَسَوْفَ تَعْلَمُونَ  : اين جمله آغاز خطاب خداوند است به آنها و منظور تهديد و ارعاب آنهاست . مىفرمايد : اى كافران ، در اين جهان ، اندكى تمتع بريد ، كه به زودى خواهيد دانست كه چگونه عذابى دردناك ، بكيفر كردارتان ، دامنگير شما مىشود .\r\n\r\n","description":"","footnote":"","page_name":" 275 ","page_number":277},
  {"content":"\r\n\r\n\r\n[ سوره النحل ( 16 ) : آيات 56 تا 60 
  ]\r\nوَ يَجْعَلُونَ لِما لا يَعْلَمُونَ نَصِيباً مِمَّا رَزَقْناهُمْ تَاللَّهِ لَتُسْئَلُنَّ عَمَّا كُنْتُمْ تَفْتَرُونَ ( 56 ) وَ يَجْعَلُونَ لِلَّهِ الْبَناتِ سُبْحانَهُ وَ لَهُمْ ما يَشْتَهُونَ ( 57 ) وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ ( 58 ) يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ أَلا ساءَ ما يَحْكُمُونَ ( 59 ) لِلَّذِينَ لا يُؤْمِنُونَ بِالْآخِرَةِ مَثَلُ السَّوْءِ وَ لِلَّهِ الْمَثَلُ الْأَعْلى وَ هُوَ الْعَزِيزُ الْحَكِيمُ ( 60 )\r\n\r\nترجمه :\r\nو براى بتها كه از سود و زيان آنها بىخبرند ، سهمى از آنچه ما روزى ايشان كرده‌ايم قرار مىدهند . به خدا سوگند كه از آنچه افترا مىبنديد ، سؤال خواهيد شد ! و براى خداوند - كه منزه است - دختران و براى خود پسران قرار مىدهند . و هنگامى كه يكى از آنها بدخترى بشارت داده مىشد ، رويش بسياهى مىگراييد و خشمگين و غمناك مىشد . از بدى آنچه به او بشارت داده بودند ، از مردم مخفى مىشد و مىانديشيد كه طفل را به مشقت نگه‌دارد يا او را زنده بگور كند . آگاه باشيد كه آنها بد حكمى مىكردند . آنان كه به آخرت ايمان نمىآورند ، بر ايشان صفت بد و براى خداوند\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nصفت اعلى است و او قادر و حكيم است .\r\n\r\nلغت :\r\nظل : اين فعل دلالت دارد بر انجام كارى در آغاز روز ، مثل « اضحى » لكن از لحاظ استعمال ، به معناى شروع در انجام كارى استعمال مىشود .\r\nكظيم : آدم غمگينى كه دهانش از شدت غم بند آمده ، سخنى نمىگويد : اين كلمه از « كظامه » است كه به معناى بستن دهان مشك و به معناى چاه است . در حديث است كه\r\n« ان النبى اتى كظامة فتوضأ و مسح على قدميه »\r\nيعنى : پيامبر بر سر چاهى آمد و وضو گرفت و پاها را مسح كرد . جمع آن « كظائم » است .\r\nهون : مشقت . اين كلمه ، لغت قريش است . شاعر گويد :\r\n فلما خشيت الهون و العين ممسك * على رغمه ما اثبت الخيل حافره \r\nيعنى : هنگامى كه از مشقت ترسيدم و ديده ، امساك مىكردم ، سم اسب ، قرار نمىگرفت .\r\nيدسه : پنهان كند آن را . دساسه ، نام مارى است كه در زير خاك پنهان مىشود .\r\n\r\nاعراب :\r\n لَهُمْ ما يَشْتَهُونَ  : ممكن است « ما » در محل نصب باشد . يعنى « يجعلون لهم البنين الذين يشتهون » و بنا بر اين مفعول است براى « يجعلون » و ممكن است در محل رفع و مبتدا باشد .\r\nيمسكه : اين ضمير به « ما بُشّر به » بر مىگردد . برخى گويند : معناى آيه اين است كه : براى بتها كه علم ندارند و خلق نمىكنند ، نصيبى از چارپايان ، و زراعتها قرار مىدهند .\r\n\r\nمقصود :\r\nاكنون خداوند ، پرده از يكى ديگر از كارهاى مشركين كه بر جهل آنها دلالت دارد ، برداشته ، مىفرمايد :\r\n وَ يَجْعَلُونَ لِما لا يَعْلَمُونَ نَصِيباً مِمَّا رَزَقْناهُمْ  : مشركين براى بتها كه علمى\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nبه سود و زيان آنها ندارند ، از آنچه ما روزى آنها كرده‌ايم ، سهمى قرار مىدهند و مىخواهند بدينوسيله به آنها تقرب جويند ، همانطورى كه به خداوند بايد تقرب پيدا كنند . مقصود از آنچه براى بتها قرار مىدهند ، زراعتها و چيزهاى ديگرى است كه در سورهء انعام آمده است ( آيه 138 ) و مىگفتند :  « هذا لِلَّهِ بِزَعْمِهِمْ وَ هذا لِشُرَكائِنا »  ( اين به گمان خودشان براى خدا و اين براى شركاى ما : انعام 136 ) اين معنى از مجاهد و قتاده و ابن زيد است .\r\nاكنون خداوند سوگند ياد كرده ، مىفرمايد :\r\n تَاللَّهِ لَتُسْئَلُنَّ عَمَّا كُنْتُمْ تَفْتَرُونَ  : به خدا در عالم آخرت ، در برابر اين افتراها و دروغها مسئول خواهيد بود ، تا بخطاى خود اعتراف كنيد و اتمام حجت شود و دچار كيفر گرديد .\r\nسپس به بيان نوعى ديگر از نابخرديهاى آنها پرداخته ، مىفرمايد :\r\n وَ يَجْعَلُونَ لِلَّهِ الْبَناتِ  : آنها براى خدا بداشتن دختر ، معتقدند و مىگويند :\r\nفرشتگان دختران خدا هستند . چنان كه مىفرمايد :  « وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً »  ( زخرف 19 : و فرشتگان را كه بندگان خدايند ، زنان پنداشتند ) .\r\nسپس خود را از گفتار پوچ آنان منزه ساخته ، مىفرمايد :\r\n سُبْحانَهُ وَ لَهُمْ ما يَشْتَهُونَ  : خداوند از داشتن دختران منزه است . آنها براى خودشان چيزى را كه مىپسندند - يعنى پسران - قرار مىدهند و براى خداوند دختران . بنا بر وجه ديگر اعراب ، يعنى : براى آنهاست پسران كه دوست مىدارند .\r\n وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ  : هنگامى كه بيكى از آنها خبر مىرسيد كه صاحب دختر شده است ، رنگ صورتش به سياهى مىگراييد و بدينوسيله آثار خشم و نارضايى و اندوه ، در سيماى آنها هويدا مىشد و خشم و غم سراسر وجودشان را فرا مىگرفت . جاهل ، چنين مردمى كه خود از داشتن دختر ، چنين ناراحت بودند و در عين حال خداوند يكتا را صاحب دختر مىپنداشتند !  يَتَوارى مِنَ الْقَوْمِ مِنْ سُوءِ ما بُشِّرَ بِهِ  : كسى كه صاحب دختر شده بود ، بخاطر\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nشرمسارى و سرافكندگى در برابر خبرى كه به او داده شده بود ، از مردم مخفى مىشد .\r\n أَ يُمْسِكُهُ عَلى هُونٍ أَمْ يَدُسُّهُ فِي التُّرابِ  : پيش خود مىانديشيد كه با طفل مظلوم چه كند ؟ آيا او را بخوارى و مشقت ، نگه‌دارد ، يا زنده بگورش كند . عمل « واد » در ميان جامعهء عرب ، عبارت بود از زنده بگور كردن دختران ، از ترس اينكه مبادا دچار فقر شوند و بخواهند دختران را به اشخاص غير همشأن خود دهند .\r\n أَلا ساءَ ما يَحْكُمُونَ  : بدانيد كه آنها بد قضاوت مىكردند ، زيرا براى خود چيزى قرار مىدادند كه پسند خاطرشان بود و براى خداوند چيزى قرار مىدادند كه مطلوب خودشان نبود . برخى گويند : بد قضاوت مىكردند ، زيرا دختران را زنده بگور مىكردند ، در حالى كه آنها نيز همچون پسران حق حيات داشتند و شايد دخترى بهتر از پسرى بود . از ابن عباس روايت شده است كه : اگر خداوند در مورد تولد فرزندان ، به خواسته‌هاى مردم توجه مىكرد ، دخترى به دنيا نمىآمد ، زيرا هيچكس طالب دختر نيست . و اگر همه پسر باشند ، نسل بشر منقرض خواهد شد .\r\n لِلَّذِينَ لا يُؤْمِنُونَ بِالْآخِرَةِ مَثَلُ السَّوْءِ وَ لِلَّهِ الْمَثَلُ الْأَعْلى  : اينها كه به - آخرت ايمان ندارند و خدا را صاحب فرزند ، مىدانند ، داراى صفتى زشتند كه عبارت است از : روسياهى و غم ! ولى صفات برجسته ، از قبيل سلطنت و قدرت ، از خداوند است .\r\nبرخى گويند : يعنى آنها داراى صفات نقص ، از قبيل : جهل ، كفر ، گمراهى ، حدوث ، ضعف ، عجز ، احتياج به پسران و كشتن دختران ، هستند و براى خداوند است صفات خداوندى ، از قبيل : بىنيازى از همدم و فرزند ، ربوبيت و اخلاص توحيد .\r\nپرسش :\r\nدر اينجا خداوند مىفرمايد : « براى خداوند است مثل اعلى » و در جاى ديگر مىفرمايد :  « فَلا تَضْرِبُوا لِلَّهِ الْأَمْثالَ »  ( همين سوره 74 : براى خداوند مثل نياوريد ) جمع ميان آنها چگونه است ؟\r\nپاسخ :\r\nمقصود از « امثال » اشباه است . يعنى : خدا را شبيه چيزى قرار ندهيد و مقصود\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nاز « مثل اعلى » وصف اعلى است كه عبارت است از قديم بودن ، قادر بودن ، عالم بودن ، زنده بودن ، بى نظير بودن و . . .\r\nبرخى گويند : منظور از « مثل اعلى » مثالهايى است كه به حق زده مىشود و منظور از  « فَلا تَضْرِبُوا لِلَّهِ الْأَمْثالَ »  مثالهايى است كه به باطل زده مىشود .\r\n وَ هُوَ الْعَزِيزُ الْحَكِيمُ  : خداوند قادرى است كه هيچ چيز از قلمرو قدرت او خارج نيست و حكيمى است كه چيزها را بر طبق حكمت ، در جاى صحيح خود قرار مىدهد .\r\n\r\nدلالت آيه :\r\nاز اين آيه بر مىآيد كه نبايد چيزهاى پست را به خداوند نسبت داد ، زيرا خداوند از مشركين انتقاد كرده است كه آنچه خودشان نمىپسندند ، به خدا نسبت مىدهند .\r\nهر گاه انسان از نسبت كار زشت به خويش ، كراهت دارد ، چگونه جايز است كه همان كار زشت يا غير آن را به خداوند نسبت دهد .\r\n\r\n","description":"","footnote":"","page_name":" 280 ","page_number":282},
  {"content":"\r\n\r\n\r\n[ سوره النحل ( 16 ) : آيات 61 تا 65 
  ]\r\nوَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ( 61 ) وَ يَجْعَلُونَ لِلَّهِ ما يَكْرَهُونَ وَ تَصِفُ أَلْسِنَتُهُمُ الْكَذِبَ أَنَّ لَهُمُ الْحُسْنى لا جَرَمَ أَنَّ لَهُمُ النَّارَ وَ أَنَّهُمْ مُفْرَطُونَ ( 62 ) تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ فَهُوَ وَلِيُّهُمُ الْيَوْمَ وَ لَهُمْ عَذابٌ أَلِيمٌ ( 63 ) وَ ما أَنْزَلْنا عَلَيْكَ الْكِتابَ إِلاَّ لِتُبَيِّنَ لَهُمُ الَّذِي اخْتَلَفُوا فِيهِ وَ هُدىً وَ رَحْمَةً لِقَوْمٍ يُؤْمِنُونَ ( 64 ) وَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ بَعْدَ مَوْتِها إِنَّ فِي ذلِكَ لَآيَةً لِقَوْمٍ يَسْمَعُونَ ( 65 )\r\n\r\n","description":"","footnote":"","page_name":" 281 ","page_number":283},
  {"content":"\r\n\r\n\r\nترجمه :\r\nو اگر خداوند مردم را به ستمشان مؤاخذه مىكرد ، هيچ جنبنده‌اى بر روى زمين باقى نمىگذاشت ، ولى آنها را تا مدتى معين مهلت مىدهد و همين كه اجلشان فرا رسيد ، نه ساعتى عقب مىافتند نه جلو . آنچه نمىپسندند براى خداوند قرار مىدهند و زبان آنها بدروغ مىگويد كه براى آنهاست نيكى . بناچار ، براى آنهاست آتش و بسوى آن رهسپار خواهند شد . به خدا ، ما پيش از تو پيامبرانى بسوى امتهاى پيشين فرستاديم و شيطان كردارشان را در نظرشان آراست . او امروز ولى و رهبر آنهاست و ( فردا ) براى آنها عذابى دردناك است . ما قرآن را بر تو نازل نكرديم جز اينكه آنچه در آن اختلاف مىكنند ، براى آنها بيان كنى و هدايت و رحمتى باشد براى مردم مؤمن . خداوند از آسمان باران فرستاد و زمين مرده را به آن زنده كرد . در اين كار براى مردمى كه بشنوند ، دليل و نشانى است .\r\n\r\nقرائت :\r\nمفرطون : نافع و قتيبه ، از كسايى به سكون فاء و كسر سين خوانده‌اند . امام باقر ( ع ) بفتح فاء و كسر راء مشدد ، قرائت فرموده است . ديگران به سكون فاء و فتح راء قرائت كرده‌اند ، از اعرج نيز بفتح راء و تشديد آن روايت شده است .\r\nزجاج گويد : « مفرطون » بقول ابن عباس يعنى : « متروكون » و بقولى يعنى « مقدمون » . همچنين « مُفرّطون » نيز به همين معنى است . معناى متروك و مقدم ، چندان فرقى ندارد ، زيرا هر دو يعنى : در آتش رها شده‌اند . هر گاه به صيغهء اسم فاعل خوانده شود ، در مورد باب تفعيل ، يعنى : آنها در دنيا تفريط كردند و به آخرت توجه نكردند و در مورد باب افعال ، يعنى آنها در راه معصيت ، افراط و زياده روى كردند . در اين صورت از « فَرَط » و به معناى سبقت بسوى آتش است .\r\n\r\nاعراب :\r\nالكذب : مفعول « تصف »  أَنَّ لَهُمُ الْحُسْنى  : بدل از « الكذب »\r\n\r\n","description":"","footnote":"","page_name":" 282 ","page_number":284},
  {"content":"\r\n\r\n أَنَّ لَهُمُ النَّارَ  : در محل نصب به « جرم » برخى گويند : در محل رفع است . يعنى « وجب لهم النار » .\r\n لِتُبَيِّنَ لَهُمُ  : به تقدير « ان » و در محل نصب .\r\n وَ هُدىً وَ رَحْمَةً  : عطف بر آن .\r\n\r\nمقصود :\r\n وَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ  : اگر خداوند كفار و گنهكاران را در دنيا مؤاخذه مىكرد و كيفر آنها را به دنيا مىانداخت ، احدى از آنها را بر روى زمين باقى نمىگذاشت . در اينجا مقصود از « عليها » « على الارض » است ، با اينكه نامى از « ارض » بميان نيامده است . علت اين است كه : كلام بر آن دلالت مىكند ، زيرا علم داريم به اينكه مردم بر روى زمين زندگى مىكنند . نظير اين مطلب ، در محاورات عرب ، بسيار است .\r\n وَ لكِنْ يُؤَخِّرُهُمْ إِلى أَجَلٍ مُسَمًّى  : ولى آنها را تا وقتى معين - يعنى روز قيامت - به تأخير مىاندازد . برخى گويند : مهلت آنها تا وقتى است كه خدا مىداند و بس و آن هنگامى است كه به مقتضاى علم خداوند ، ديگر كسى از نسل آنها اهل ايمان نباشد . علت تأخير ، اين است كه به منظور تفضل ، آنها را مهلت مىدهد ، تا توبه كنند ، يا اينكه مصلحتى ديگر در آن است .\r\nپيروان مكتب عدل الهى ، اختلاف دارند در اينكه كسى كه از حالش معلوم است كه ايمان نمىآورد ، آيا جايز است او را نابود كرد يا نه ؟ برخى گويند : جايز است ، زيرا تكليف ، تفضل است ، بنا بر اين باقى گذاردن واجب نيست . قول ابو هاشم و سيد مرتضى ( ره ) همين است . ديگران گويند : جايز نيست و بايد او را باقى گذاشت . قول بلخى و جبائى همين است . لكن آنها در دليل اين گفتار ، اختلاف كرده‌اند . ابو على گويد :\r\nنابود كردن او مفسده است . و بلخى گويد باقى گذاشتن او به صلاح نزديكتر است . شيخ مفيد ( ره ) نيز همين معنى را برگزيده است .\r\nسدى و عكرمه گويند : معناى آيه اين است : اگر خداوند آنها را بگناهانشان\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nمؤاخذه كند ، باران از آنها حبس مىشود و همهء جانداران از ميان مىروند .\r\nپرسش :\r\nمكلفى كه نافرمانى و ستم مىكند ، سزاوار كيفر است . اما گناه حيوانات چيست ؟\r\nپاسخ :\r\nعذاب ، براى ستمكار ، كيفر و براى غير ستمكار ، عبرت و گرفتارى است ، بنا بر اين مانند بيماريهايى است كه براى اولياى خدا و اطفال ، پيش مىآيند و در عوض ، به آنها پاداش داده مىشود .\r\nبرخى گويند : يعنى اگر پدران بواسطهء كفرشان كيفر ببينند ، فرزندانى از آنها بوجود نمىآيند .\r\nبرخى گويند : هر گاه ستمكاران هلاك شوند ، مكلفى باقى نمىماند ، در نتيجه ، حيوانى هم باقى نمىماند ، زيرا آنها بخاطر افراد مكلف خلق شده‌اند و بقاى آنها ، بعد از هلاك مردم ، فايده‌اى ندارد .\r\n فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  : همين كه اجل آنها فرا رسيد ، نه ساعتى به تأخير مىافتند نه جلو .\r\nاكنون بحكايت از كارهاى كفار پرداخته ، مىفرمايد :\r\n وَ يَجْعَلُونَ لِلَّهِ ما يَكْرَهُونَ  : آنچه نمىپسندند ، يعنى دختران را براى خدا قرار مىدهند .\r\n وَ تَصِفُ أَلْسِنَتُهُمُ الْكَذِبَ أَنَّ لَهُمُ الْحُسْنى  : زبان آنها بدروغ ، خبر مىدهد كه براى آنهاست نيكى ، يعنى پسران . اين معنى از مجاهد است . زجاج و ديگران گويند :\r\nيعنى بدروغ مىگويند كه پيش خداوند براى آنهاست پاداش نيكو ، يعنى بهشت ، زيرا مشركين مىگفتند : اگر آنچه محمد ( ص ) مىگويد ، راست است و واقعاً بهشت و قيامتى در كار باشد ، ما اهل بهشت هستيم .\r\nروايت شده است كه : معاذ « الكذب » را بضم ذال و باء خوانده و در اين صورت ، صفت است براى « السنه » و جمع كاذب يا كذوب خواهد بود .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nسپس خداوند به رد گفتار آنها پرداخته ، مىفرمايد :\r\n لا جَرَمَ أَنَّ لَهُمُ النَّارَ  : چنين نيست كه آنها مىگويند ، نتيجه كردار آنها آتش جهنم است . مفسران قرآن كريم گويند : يعنى : بناچار براى آنهاست جهنم .\r\n وَ أَنَّهُمْ مُفْرَطُونَ  : و آنها به زودى بسوى جهنم رهسپار خواهند شد . سپس قسم ياد كرده ، مىفرمايد :\r\n تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ  : به خدا سوگند ، اى محمد پيش از تو پيامبرانى بسوى امتهاى پيشين فرستاديم و شيطان اعمال آنها - يعنى كفر و گمراهى و تكذيب پيامبران را - براى آنها زينت داد .\r\n فَهُوَ وَلِيُّهُمُ الْيَوْمَ  : امروز ، در اين دنيا شيطان رهبر و مقتداى آنهاست . اما روز قيامت از آنها تبرى مىجويد . اين معنى از ابو مسلم است . برخى گويند : روز قيامت نيز شيطان رهبر آنهاست و خداوند آنها را به شيطان واگذار مىكند و از رحمت خود مأيوس مىسازد .\r\n وَ لَهُمْ عَذابٌ أَلِيمٌ  : براى شيطان و پيروانش عذابى دردناك است . اكنون اين نكته را بيان مىكند كه او اقامهء حجت كرده و راه را نشان داده است :\r\n وَ ما أَنْزَلْنا عَلَيْكَ الْكِتابَ إِلَّا لِتُبَيِّنَ لَهُمُ الَّذِي اخْتَلَفُوا فِيهِ  : اى محمد ، ما قرآن را براى تو نازل نكرديم ، جز براى اينكه اختلاف آنها را در مسائل توحيد و عدل بر طرف و حلال و حرام را براى آنها بيان كنى .\r\n وَ هُدىً وَ رَحْمَةً لِقَوْمٍ يُؤْمِنُونَ  : همچنين قرآن را بر تو نازل كرديم تا دلالت بر حق كند و براى مؤمن ، رحمت باشد .\r\nاكنون در بارهء نعمتهاى خود نسبت به خلق ، مىفرمايد :\r\n وَ اللَّهُ أَنْزَلَ مِنَ السَّماءِ ماءً  : خداوند از آسمان باران نازل كرد .\r\n فَأَحْيا بِهِ الْأَرْضَ بَعْدَ مَوْتِها  : و با آب باران زمين را بعد از آنكه گياهانش خشكيده شده بود ، سبز و خرم ساخت .\r\n إِنَّ فِي ذلِكَ لَآيَةً لِقَوْمٍ يَسْمَعُونَ  : در اين كار حجت و دلالتى است براى مردمى كه دلائل خدا را بشنوند و در بارهء آن بينديشند .\r\n\r\n","description":"","footnote":"","page_name":" 285 ","page_number":287},
  {"content":"\r\n\r\n\r\nفهرست جلد سيزدهم ترجمهء تفسير « مجمع البيان »\r\nاز اول سورهء رعد تا آيهء 65 سورهء نحل جزء 13 - 14 فضيلت سورهء رعد 3 آيهء ( 1 و 2 ) و ترجمه و تذكر 5 لغت ، اعراب ، مقصود و تفسير 6 آيهء ( 3 و 4 ) ، ترجمه و قرائت 10 مقصود و تفسير دو آيهء فوق 12 آيهء ( 5 تا 7 ) و ترجمه 15 تعداد آيات ، قرائت و لغت 16 مقصود و تفسير 17 اقوال : 21 آيهء ( 8 تا 11 ) و ترجمه 22 قرائت و لغت 23 اعراب 24 مقصود و تفسير 25 نظم آيات 28 آيهء ( 12 تا 15 ) و ترجمه 30 قرائت و لغت 31 مقصود و تفسير 33 آيهء ( 16 ) و ترجمه ، تعداد آيات و قرائت 38 مقصود و تفسير 39 پاسخ 41 آيهء ( 17 و 18 ) و ترجمه 43 قرائت ، لغت 44 اعراب ، مقصود و تفسير 45 آيهء ( 19 تا 24 ) و ترجمه 50 لغت 51 اعراب ، مقصود و تفسير 52 آيهء ( 25 تا 29 ) و ترجمه 57 لغت ، اعراب و مقصود 58 نظم آيات 62 آيهء ( 30 و 31 ) و ترجمه 64 قرائت ، لغت 65 شأن نزول 66 مقصود و تفسير 67 نظم آيات 71 آيهء ( 32 تا 34 ) و ترجمه 72 قرائت ، لغت 73 مقصود و تفسير 74 آيهء ( 35 تا 37 ) و ترجمه 77 لغت و اعراب و مقصود 78 آيهء ( 38 تا 40 ) و ترجمه و قرائت 81\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nمقصود و تفسير 82 نظم آيات 86 آيهء ( 41 تا 43 ) و ترجمه و قرائت 87 لغت ، مقصود و تفسير 88 سورهء ابراهيم شمارهء آيات و فضيلت سوره 92 آيهء ( 1 تا 3 ) و ترجمه ، تعداد آيات 93 قرائت ، لغت و مقصود 94 آيهء ( 4 تا 6 ) و ترجمه 96 تعداد آيات ، لغت ، اعراب و تفسير 97 آيهء ( 7 تا 10 ) و ترجمه 100 تعداد آيات ، لغت 101 اعراب ، مقصود 102 دلالت آيه 106 آيهء ( 11 و 12 ) و ترجمه و تفسير 107 آيهء ( 13 تا 18 ) و ترجمه 110 قرائت 111 اعراب و تفسير 113 دلالت آيه 116 آيهء ( 19 تا 21 ) و ترجمه و قرائت 117 لغت و تفسير 118 آيهء ( 22 ) و ترجمه ، قرائت و لغت 121 مقصود و تفسير 122 دلالت آيه 123 آيهء ( 23 تا 26 ) و ترجمه 124 تعداد آيات ، قرائت ، لغت و تفسير 125 آيهء ( 27 تا 30 ) و ترجمه و لغت 129 اعراب و تفسير 130 آيهء ( 31 تا 34 ) و ترجمه 134 شمارهء آيات ، قرائت ، لغت و اعراب 135 مقصود و تفسير 136 نظم آيات 138 آيهء ( 35 تا 41 ) و ترجمه 139 قرائت 140 لغت و تفسير 141 ايراد و پاسخ 142 نظم آيات 145 آيهء ( 42 تا 45 ) و ترجمه 146 لغت و اعراب 147 مقصود و تفسير 148 دلالت آيه 149 دلالت آيات 150 آيهء ( 46 تا 52 ) و ترجمه 151 قرائت 152 لغت و اعراب 153 مقصود و تفسير 154 دلالت آيه 158 دلالت و نظم آيات 159 سورة الحجر - ( جزء ) چهاردهم ) فضيلت سوره 160 آيه ( 1 تا 5 ) و ترجمه و قرائت 161 اعراب 162 مقصود و تفسير 163 آيهء ( 6 تا 18 ) و ترجمه 166 قرائت 167 لغت 168 اعراب 169 مقصود و تفسير 170\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nدلالت آيه 171 آيهء ( 19 تا 25 ) و ترجمه 175 قرائت ، لغت و اعراب 176 مقصود و تفسير 177 نظم آيات 180 آيهء ( 26 تا 35 ) و ترجمه 181 لغت 182 اعراب و مقصود 183 آيهء ( 36 تا 44 ) و ترجمه 187 قرائت ، لغت و مقصود 188 آيهء ( 45 تا 50 ) ترجمه و لغت 193 مقصود و تفسير 194 آيهء ( 51 تا 60 ) و ترجمه 196 قرائت 197 لغت ، اعراب و مقصود 198 آيهء ( 61 تا 72 ) و ترجمه 201 اعراب 202 مقصود و تفسير 203 آيهء ( 73 تا 84 ) و ترجمه 206 قرائت و لغت 207 اعراب و مقصود 208 آيهء ( 85 تا 91 ) و ترجمه 211 لغت و مقصود 212 نظم آيات 216 آيهء ( 92 تا 99 ) ترجمه و لغت 217 اعراب و مقصود 218 سورهء نحل شمارهء آيات و فضيلت سوره و تفسير 221 آيهء ( 1 و 2 ) و ترجمه و قرائت و لغت 222 مقصود و تفسير 223 نظم آيه‌ها 225 آيهء ( 3 تا 7 ) ترجمه و قرائت 226 لغت و اعراب و تفسير 227 آيهء ( 8 تا 13 ) و ترجمه 230 قرائت و لغت 231 اعراب و مقصود 232 آيهء ( 14 تا 18 ) و ترجمه 236 قرائت لغت ، اعراب و تفسير 237 آيهء ( 19 تا 23 ) ، ترجمه و قرائت 240 مقصود 241 آيهء ( 24 تا 29 ) و ترجمه 243 قرائت و لغت 244 اعراب و مقصود 245 آيهء ( 30 تا 34 ) و ترجمه 249 اعراب و مقصود 250 آيهء ( 35 تا 37 ) و ترجمه 253 قرائت 254 لغت و مقصود 255 آيهء ( 38 تا 40 ) ، ترجمه و قرائت 258 اعراب و شأن نزول و مقصود 259 آيهء ( 41 تا 44 ) ، ترجمه و اعراب 261 شأن نزول و تفسير 262 نظم آيات 264 آيهء ( 45 تا 50 ) و ترجمه 265 قرائت و لغت 266 مقصود و تفسير 267 آيهء ( 51 تا 55 ) ترجمه و لغت 272 اعراب و مقصود 273 آيهء ( 56 تا 60 ) و ترجمه 276 لغت ، اعراب ، مقصود و تفسير 277 پرسش و پاسخ 279 دلالت آيه 280 آيهء ( 61 تا 65 ) و ترجمه 281 قرائت و اعراب 282 مقصود و تفسير 283 پرسش و پاسخ 284\r\n\r\n\r\n","description":"","footnote":"","page_name":" 288 ","page_number":290}
  ]