[
  {"content":"\r\n\r\nتشريح المقاصد\r\nفي\r\nشرح الفرائد\r\nتأليف\r\nسيد محمد جواد ذهنى تهرانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n* تشريح المقاصد\r\nفي شرح الفرائد\r\nتأليف : سيد محمد جواد ذهنى تهرانى\r\nناشر : انتشارات حاذق\r\nتاريخ انتشار : 13 رجب 1405\r\n« كليه حقوق چاپ و انتشار در انحصار ناشر است »\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nجلد اول\r\n\r\n[ مقدمه 
  ]\r\nبسم اللّه الرحمن الرحيم\r\nحمد و سپاس مىكنم خداوند و خالقى را كه تمام موجودات را از ظلمت نيستى به نور هستى و از درك عدم به جنّت وجود آورد و به وسيله راهنمايان و فرستادگانش اشرف مخلوقات و اكمل آنها را كه انسان باشد به تكاليف شرعيّه موظّف و به واسطه اصول و قواعد اساسى بنيان و پايه‌هاى آن را مستحكم فرمود و درود قلبى و تحيّت لسانى ما بر بهترين و زيبنده‌ترين موجودات حضرت نبوىّ صلّى اللّه عليه و آله و سلّم و اهل بيت اطهر و طهارتش مخصوصا وصىّ و خليفه بلافصل آن جناب مولانا و مقتدانا حضرت امير مؤمنان علىّ بن ابى طالب ارواح العالمين له الفداء .\r\nامّا بعد چنين گويد راقم اين سطور سيّد محمّد جواد ذهنى الطّهرانى كه بر تمام اهل دانش و حضرات دانشمندان واضح و روشن است كه هر علم و فنّى را اساس و بنيانى لازم است همچون علم نحو كه اساس آن صرف يا صرف كه اصل آن اشتقاق و يا حكمت كه بنيان آن منطق مىباشد و علم شريف شريعت يعنى فقه نيز اساس و اصلى دارد كه از آن به علم « اصول فقه » تعبير مىكنند و حضرات سلسله دانشمندان و اهل قلم از همان به دو تدوين كتب فقهى كم‌وبيش و جسته و گريخته مسائل و قواعد اين علم را نوشته و لو بعنوان كتاب مستقلّى هم كه نبود در معرض مطالعه دانش‌پژوهان قرار مىدادند و بتصديق تمام اهل تحقيق و كافّه اربابان نظر هيچ كتابى تاكنون محكم‌تر و دقيق‌تر از كتاب شريف « فرائد الاصول » تصنيف نابغه دهر علّامه زمان خاتم المجتهدين مرحوم شيخنا الانصارى رضوان اللّه تعالى عليه به رشته تأليف در نيامده و به ملاحظه اشتمالش بر رموز و دقائق و نكات بىشمارى كه در اين كتاب وجود دارد از ابتداء تأليف اين سفر قيّم چه از ناحيه تلامذه مرحوم مصنّف و چه از جانب ديگران حواشى و شروحى برآن نگاشته شده كه تمام در مرتبه و نوبه خود واجد مزايا و ارزش حائز اهمّيّتى هستند منتهى چون تمام بلسان تازى و برخى از آنها بسيار مفصّل و از حوصله محصّلين اين عصر خارج بوده و عمده آنكه بلسان مأنوس ايشان نمىباشد لذا اين بىبضاعت به واسطه اصرار و درخواست زيادى كه از طرف دوستان و آشنايان و غيره شد و پيشنهاد نمودند\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكه شرح فارسى برآن نوشته به‌طورى كه همگان مخصوصا علاقمندان و دوستداران اين علم شريف كه در سطح محصّلين هستند بتوانند از آن استفاده نمايند لاجرم اين حقير با كثرت مشاغل درسى و از آن مهم‌تر با در دست داشتن تأليف كتبى چند از جمله كتاب « المباحث الفقهيّه » دامن همّت بكمر زده و از خداوند متعال وسيله واسطه‌هاى فيضش يعنى حضرات ائمّه طاهرين عليهم السّلام طلب توفيق نموده و اقدام بر نگارش شرحى فارسى بر اين كتاب شريف نموده و حتّى الامكان در آن سعى نمودم نكات و رموزات را به زبانى ساده و روشن بيان نمايم تا تمام محصّلين توانسته از آن استفاده نموده و احيانا اگر در نقطه و مكانى باشند كه از فيض درس استاد محرومند به راهنمائى اين كتاب مشكلات متن حلّ شده و نيازى به حضور در جلسه درس نداشته باشند و آن را به « تشريح المقاصد » فى « شرح الفرائد » ناميدم .\r\nدر اينجا وظيفهء خود مىدانم كه از فاضل محترم جناب آقاى محمّد حاذق‌فر مدير محترم انتشارات حاذق كه در طبع و نشر و تنظيم اين كتاب زحمت و مشقّت طاقت‌فرسائى را متحمّل شده و آن را در دسترس حضرات قرار داده‌اند كمال تشكّر و سپاس را نموده و از خداوند متعال توفيق ايشان و تمام اهل خير را مسئلت دارم بحقّ محمّد و آله الطّاهرين آمين ربّ العالمين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبسم اللّه الرحمن الرحيم\r\nمتن : فاعلم انّ المكلّف اذا التفت الى حكم شرعىّ ، فامّا أن يحصل له الشكّ فيه او القطع او الظنّ :\r\nفان حصل له الشّكّ فالمرجع فيه هى القواعد الشّرعية الثّابتة للشّاكّ فى مقام العمل و تسمّى بالاصول العمليّة و هى منحصرة فى الاربعة ، لانّ الشّكّ امّا ان يلاحظ فيه الحالة السّابقة ام لا :\r\nو على الثّانى فامّا ان يمكن الاحتياط ام لا :\r\nو على الاوّل فامّا ان يكون الشّكّ فى التّكليف اوفى المكلّف به .\r\nفالاوّل مجرى الاستصحاب و الثّانى مجرى التّخيير و الثّالث مجرى اصالة البراءة و الرّابع مجرى قاعدة الاحتياط .\r\nترجمه : پس بدان كه مكلّف وقتى به حكم شرعى فرعى توجّه نمود ، يا براى او در آن شكّ حاصل شده و يا قطع پيدا نموده و يا ظنّ حاصل مىشود :\r\nپس اگر برايش شكّ حاصل شود محلّ رجوع در شكّ قواعد شرعيّه كلّيّه‌اى است كه در مقام عمل براى شخص شاك قرار داده شده و بنام « اصول عمليّه » مىخوانند و آنها در چهار اصل منحصر مىشوند ، زيرا در شكّ يا حالت قبلى ملاحظه شده يا آن را در نظر نمىگيرند :\r\nو بنا بر دوّم يا احتياط در عمل ممكن و ميسّر است يا چنين نمىباشد :\r\nو بنا بر اوّل يا شكّ در تكليف بوده و يا در مكلّف به مىباشد .\r\nپس فرض اوّل محلّ جريان « استصحاب » و دوّم مجراى « تخيير » و سوّم جاى اجراء « اصالة البراءة » و چهارم مورد جريان قاعده « احتياط » مىباشد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nشرح مقصود\r\nقوله : انّ المكلّف اذا التفت الى حكم شرعى :\r\nمؤلّف گويد :\r\n\r\n[ مقصود از تكليف 
  ]\r\nدر مقصود از مكلّف دو احتمال است :\r\nالف : آنكه مرحوم مصنّف از آن « مكلّف شأنى » را اراده نموده باشند يعنى شخص بالغ عاقل كه براى توجّه خطاب قابليّت داشته باشد اگرچه قابليّتش بنفس وجود خطاب تحقّق يابد بنابراين مىتوان گفت مكلّف يعنى كسى كه تمام شرائط عامّه تكليف را دارا است ازاين‌رو با اين قيد اشخاصى كه فاقد شرائط مزبور هستند از محلّ كلام خارج مىشوند همچون ، طفل ، مجنون و عاجز و غافل و منظور از حكم در اين احتمال حكم خاص نظير وجوب نماز و روزه و حجّ و امثال اين‌ها مىباشد .\r\nبنابراين معناى عبارت چنين مىشود :\r\nبدان هر عاقل بالغ واجد شرائط تكليف وقتى متوجّه حكم خاصّى از احكام شد از سه حال خارج نيست الى آخر .\r\nب : مقصود از مكلّف ، « مكلّف فعلى » يعنى كسى كه جميع شرائط تكليف بالفعل و در وقت خطاب دو موجود باشد حتّى التفات و توجّهش به حكم .\r\nسؤال\r\nممكنست گفته شود بنابراين احتمال قيد « اذا التفت » لغو و زائد است درحالىكه اصل در قيود براى احتراز و افاده فائده مىباشد .\r\nجواب\r\nمىگوييم قيد ياد شده بنا بر احتمال مذكور براى احراز موضوع و تحقّق آن مىباشد از قبيل ان رزقت ولدا ذكورا فاختنه ( اگر فرزند ذكور خداوند به تو عطاء فرمود او را ختنه نما ) كه قيد « ذكور » براى تحقّق و احراز موضوع حكم يعنى وجوب ختان مىباشد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو بهر تقدير در اين احتمال مقصود از حكم همان حكم خاصّى است كه در احتمال قبلى ذكر شد و معناى عبارت چنين مىشود :\r\nبدان هر عاقل بالغ واجد شرائط تكليف و ملتفت به حكم از سه حال خارج نيست الى آخر .\r\n\r\nمقاله محقّق يزدى\r\nمرحوم سيّد محمّد باقر يزدى كه از جهابذه عصر خود و از تلامذه مبرّز مرحوم مصنّف بوده‌اند فرموده :\r\nمحتمل است مقصود از « مكلّف » مكلّف ملتفتى باشد كه مسائل را بطور كلّى و اجمالا بداند ولى بخصوصيّات و مصاديق آنها توجّهى نداشته باشد و مراد از « اذا التفت » توجّه بمصاديق و افراد مسائل باشد ازاين‌رو منظور از ذكر مكلّف اخراج جاهل مقصّرى است كه بدون توجّه به حقيقت تكليف و التفات به آن در عمل به احكام از والدين يا كسانى كه به منزله ايشانند تقليد مىنمايد سپس فرموده :\r\nو وجه تقييد مكلّف به قيد التفات از اين جهت است كه تحقّق امور سه‌گانه يعنى قطع ، ظنّ و شك متوقّف به التفات فعلى و شخصى نسبت بمصاديق مسائل مىباشد لذا مقصّر ياد شده چون چنين التفاتى در او نيست از محلّ كلام خارج است .\r\nالبتّه گرچه اين احتمال در به دو امر بعيد و مخفى به نظر مىآيد ولى از نظر ما اظهر احتمالات و وجوه مىباشد .\r\nمؤلّف گويد :\r\nبنا بفرموده ايشان مقصود از « مكلّف » مكلّف فعلى كه تمام شرائط تكليف در او جمع است مىباشد و به اين قيد فاقد شرائط خارج مىگردد همچون جاهل مقصّرى كه غفلت از حقيقت حكم دارد و اين احتمال از نظر ما احتمال جديدى غير از احتمال دوّم نمىباشد و همان‌طورىكه مكلّف در احتمال دوّم به منظور اخراج غافل مىباشد در اينجا نيز چنين است منتهى در اين احتمال غافل خصوص كسى قرار داده\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nشده كه منشا غفلتش تقصير بوده و بدون التفات اقتداء به والدين و امثال اين دو مىنمايد ولى در احتمال اوّل مطلق غافل مورد احتراز قرار گرفته است .\r\nقوله : فامّا ان يحصل له الشّكّ فيه او القطع او الظنّ : ضمير در « له » به « مكلّف » و در « فيه » به « حكم شرعى » راجع است .\r\nمؤلّف گويد :\r\n\r\n[ حصر مكلف 
  ]\r\nحصر حالت مكلّف ملتفت در امور سه‌گانه يعنى : قطع ، ظنّ و شكّ از قبيل حصر عقلى است زيرا در وقت التفات يا اعتقاد به حكم در او حاصل است يا حاصل نيست در صورت دوّم وى را شاك خوانند ولى در فرض اوّل يا اعتقادش بدون احتمال خلاف است كه وى را قاطع گفته و يا با چنين احتمال مقرون مىباشد كه او را ظانّ نامند .\r\nقوله : هى القواعد الشرعيّة : در بعضى از نسخ بجاى كلمه « القواعد » « القاعدة » آمده ولى تعبير به جمع مناسب‌تر است گرچه صيغه مفرد باعتبار اراده جنس نيز اشكالى برآن متوجّه نمىباشد .\r\nقوله : فان حصل له الشكّ : ضمير در « له » به مكلّف عائد است .\r\nقوله : فالمرجع فيه هى القواعد الشرعيّة : ضمير در « فيه » به شك رجوع مىكند و مقصود از « قواعد شرعيه » اعم از استعمالات متعارفه در اصول است بنابراين اصول عقليه از قبيل برائت عقلى و تخيير و احتياط عقلى نيز در آن داخل مىباشند .\r\nقوله : و تسمّى بالاصول العمليّة : ضمير مستتر در « تسمّى » به « القواعد الشرعية » راجع است :\r\nمؤلّف گويد :\r\nوجه ناميدن اين قواعد به اصول ازاين‌رو است كه در اصطلاح علماء اين فن دليلى را كه صرفا وظيفه شاك را در مقام عمل بيان كند بدون نظر داشتن به واقع و بدون كشف كردن آن اصل گويند و بديهى است كه اصول عمليّه اين چنين مىباشند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو در مقابل آن دليلى را كه در بيان وظيفه جاهل كاشف از واقع بوده و بعنوان مرآت از آن پرده بردارد اماره و دليل اجتهادى گويند .\r\nو امّا وجه ناميدن اين قواعد را به « عمليّه » آنست كه از آنها صرفا در مقام عمل استفاده مىكنند و در قبال آن اصول موضوعيّه قرار دارد كه جهت احراز موضوعات خارجى به كار گرفته مىشوند همچون اصالة الصحّة و نظير آن .\r\nقوله : و هى منحصرة فى الاربعة : ضمير « هى » به « اصول عمليّه » راجع است و\r\n\r\n[ حصر اصول 
  ]\r\nحصر اصول عمليه در چهار اصل معروف از باب حصر عقلى يعنى اثبات مطلوب از راه دوران بين نفى و اثبات مىباشد .\r\nسؤال\r\nغير از اصول چهارگانه قواعد و اصول ديگرى در لسان علماء اين فن رائج است كه در مقام شكّ نيز از آنها استفاده مىشود نظير بيّنه ، يد ، قاعده قرعه و قاعده شكّ بعد از فراغ و اصالة الصحّة پس با وجود اين‌ها حصر نمودن مصنّف قواعد شرعيّه مستعمله در مقام شك را در چهار اصل ياد شده صحيح نيست .\r\nجواب\r\nمقصود از شكّ ، شكّ در حكم كلّى است و در اين مورد قواعد شرعيّه نسبت بمقام عمل منحصر در چهار اصل مىباشند و امّا قواعدى كه در سؤال ذكر شد اكثر آنها براى احراز موضوع به كار گرفته مىشوند همچون قاعده قرعه و بيّنه و يد و برخى از آنها در احكام جزئيه استعمال مىشوند مانند قاعده فراغ و اصالة الصحّة بنابراين از موضوع كلام خارجند و حقّ با مرحوم مصنّف است كه قواعد نامبرده را در اصول چهارگانه منحصر فرموده‌اند .\r\n\r\nتنبيه\r\nمؤلّف گويد :\r\nبرخى از اصول وجود دارند همچون « اصالة الطهارة » ، و « اصالة الاباحه » كه برگشت آنها به يكى از اصول چهارگانه است چنانچه « اصالة الطهارة » مرجعش به اصالة البراءة بوده و اصالة الاباحه نيز در برخى موارد به برائت و در بعضى مواضع به\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاستصحاب راجعست لذا اين دو اصل مستقل و جداگانه‌اى نيستند تا بحصر مذكور ايرادى متوجّه باشد .\r\nقوله : لانّ الشّكّ امّا ان يلاحظ فيه الحالة السّابقة : ضمير در « فيه » به شكّ راجعست و حاصل مراد مرحوم مصنّف اينست كه :\r\nگاهى در شك حالت قبل از آن و حكم سابق برآن ملاحظه مىشود مثلا اگر شخصى در ظهر شكّ در بقاء وضوئش نمود اگر به زمان قبل از آن برگشت و حدوث وضوء را ملاحظه و اعتبار نمود وظيفه‌اش اينست كه بگويد وضوء باقى است و به اين عمل استصحاب گويند .\r\nلازم بتوضيح است مجرّد وجود در سابق كافى در جريان استصحاب نمىكند بلكه همان‌طورىكه مرحوم مصنّف اشاره فرموده‌اند بايد وجود سابق مورد لحاظ و اعتبار واقع شود تا مصحّح و مجوّز جريان آن بشود .\r\nقوله : ام لا : يعنى يا حالت سابقه ملاحظه نمىشود اعم از آنكه وجود داشته و ملاحظه نشده يا بتاتا موجود نبوده است .\r\nقوله : امّا ان يمكن الاحتياط : مثل اينكه مكلّفى شكّ دارد كه در روز جمعه نماز ظهر واجبست و جمعه مستحبّ يا بالعكس كه در اينجا احتياط آنست كه هر دو را بخواند يا در جائى شكّ دارد كه وظيفه‌اش خواندن نماز قصر است يا تمام كه احتياط مقتضى است هر دو را بخواند .\r\nقوله : ام لا : يعنى يا احتياط ممكن نيست مثل اينكه نداند عبادت كذائى آيا واجب است يا حرام كه در اين قبيل موارد احتياط ممكن نيست و از آن در اصول به « دوران امر بين محذورين » نام مىبرند .\r\nقوله : و على الاوّل : يعنى در موردى كه احتياط ممكن باشد .\r\nقوله : فامّا ان يكون الشّكّ فى التّكليف : مثل اينكه مكلّف در استعمال سيگار شك دارد كه آيا حرام است يا مباح كه احتياط ممكن است يعنى ترك آن مقدور و سهل است و از طرفى شك در حرمت و اباحه بوده كه هريك تكليف مىباشند و مقصود از تكليف حكم شرعى است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nقوله : او فى المكلّف به : مانند مثال ظهر و جمعه كه قبلا گذشت چه آنكه هركدام از آن دو مكلّف به مىباشند و مقصود از مكلّف به متعلّق و مورد تكليف و حكم شرعى است .\r\nقوله : فالاوّل مجرى الاستصحاب : مقصود از « اوّل » موردى است كه حالت سابق بر شكّ را ملاحظه مىكنند چنانچه مثالش گذشت .\r\nقوله : و الثّانى مجرى التّخيير : مقصود از « ثانى » موردى است كه حالت سابقه را ملاحظه نكرده و احتياط نيز ممكن نباشد همچون موارد دوران امر بين محذورين كه مثال آن قبلا گذشت يعنى مكلّف در اين قبيل مواضع مخيّر است كه هريك از طرفين شكّ را كه خواست امتثال كند .\r\nقوله : و الثالث مجرى اصالة البراءة : مقصود از « ثالث » موردى است كه حالت سابقه را ملاحظه نكرده و احتياط ممكن بوده و شكّ در تكليف باشد و مثال آن قبلا ذكر شد .\r\nقوله : و الرّابع مجرى قاعدة الاحتياط : مقصود از « رابع » موردى است كه حالت سابقه را ملاحظه ننموده و احتياط ممكن بوده و شكّ در مكلّف به باشد چنانچه مثالش گذشت .\r\nمتن : و بعبارة أخرى :\r\nالشّكّ امّا أن يلاحظ فيه الحالة السّابقة ، او ، لا :\r\nفالاوّل مجرى الاستصحاب و الثانى امّا ان يكون الشّكّ فيه فى التّكليف ، او ، لا\r\nفالاوّل مجرى اصالة البراءة و الثّانى امّا ان يمكن الاحتياط فيه ، او ، لا :\r\nفالاوّل مجرى قاعدة الاحتياط و الثّانى مجرى قاعدة التّخيير .\r\nترجمه : مرحوم مصنّف مىفرماين :\r\nو به عبارت ديگر :\r\nشكّ يا در آن حالت پيشين اعتبار و ملاحظه مىشود يا نمىشود :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nصورت اوّل محلّ جريان استصحاب بوده و فرض دوّم يا شكّ در آن از قبيل شكّ در تكليف است يا چنين نمىباشد :\r\nصورت اوّل محلّ جريان اصالة البراءة مىباشد و فرض دوّم يا احتياط در آن ممكن است يا ممكن نيست :\r\nپس صورت اوّل محلّ جريان قاعده احتياط بوده و فرض دوّم مورد جريان قاعده تخيير مىباشد .\r\nشرح مقصود\r\nمؤلّف گويد :\r\nبيانى كه قبلا مرحوم مصنّف در حصر اصول چهارگانه فرمودند چون دو اشكال به آن وارد بود ازاين‌رو آن را تغيير داده و فرمودند و « بعبارة اخرى » و تقرير حصر را به نحوى ديگر بيان نمودند كه از آن دو اشكال سالم مىباشد .\r\nامّا تقرير دو اشكال مزبور .\r\n\r\nاشكال اوّل\r\nهمان‌طورىكه مرحوم مصنّف طبق فرموده يكى از تلامذه ايشان در درس فرموده‌اند ترتيب مجارى اصول از اختلال و اضطراب خالى نيست زيرا بنا بفرموده مصنّف ( ره ) موردى كه احتياط ممكن نباشد مىبايد به تخيير متمسّك شد درحالىكه موارد عديده‌اى هست كه احتياط در آنها ممكن نيست ولى مجراى برائت مىباشند نه تخيير و ما به برخى از آنها در اينجا اشاره مىنمائيم :\r\nالف : موردى كه امر دائر باشد بين اينكه فلان شىء واجب يا حرام يا مستحب و يا مكروه باشد كه بفرموده مصنّف بايد در آن به تخيير تمسّك جست درحالىكه اصوليّون آن را مجرى برائت مىدانند .\r\nب : موردى كه امر دائر باشد بين اينكه فلان شىء واجب يا حرام و يا مباح باشد كه در اين صورت نيز حكم برائت است درحالىكه مقتضاى عبارت تخيير مىباشد زيرا حالت سابقه ملاحظه نشده و احتياط نيز ممكن نيست .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nج : موردى كه امر دائر باشد بين اينكه فلان شىء واجب باشد يا حرام كه لازمه عبارت اينست در اينجا تخيير جارى باشد و حال آنكه رأى مرحوم مصنّف اينست كه در اين قبيل موارد يا برائت جارى مىشود و يا توقّف بايد نمود چنانچه شرحش در مبحث شك ان‌شاءالله خواهد آمد .\r\n\r\nاشكال دوّم\r\nاز عبارت اين‌طور استفاده مىشود كه برائت و احتياط هر دو از افراد ممكن الاحتياط بوده و مقسم آنها موردى است كه احتياط ميسور باشد و جائى كه احتياط ممكن نباشد چه شك در تكليف بوده و چه در مكلّف به بايد به تخيير قائل شد درحالىكه اين نحو تقرير به نظر صحيح نمىآيد بلكه حقّ آنست كه بگوئيم :\r\nشك يا در تكليف است و يا در مكلّف به :\r\nاگر شكّ در تكليف باشد مطلقا مجراى برائت است چه احتياط ممكن بوده و چه امكان نداشته باشد .\r\nو اگر شكّ در مكلّف به است در صورتى كه احتياط امكان داشته باشد احتياط و در غير اين صورت مجراى تخيير مىباشد .\r\nپس لازم است احتياط و تخيير را از افراد شك در مكلّف به قرارداد و قدر مشتركشان را اين دانست و برائت را در مقابل هر دو آورد نه آنكه برائت و احتياط را در يك مقسم مشترك و مقابل تخيير قرار داد .\r\nازاين‌رو مرحوم مصنّف تقرير حصر را تغيير داده و مىفرماين :\r\nشكّ يا در آن حالت پيشين ملاحظه مىشود يا نمىشود :\r\nدر صورت اوّل مجراى استصحاب است و اگر حالت قبل ملاحظه نشود يا شك در تكليف است و يا در مكلّف به :\r\nدر صورت اوّل مجراى برائت بوده و در صورت دوّم از دو حال خارج نيست يا در شك در مكلّف به احتياط ممكن است يا ممكن نيست اگر ممكن باشد مجراى قاعده احتياط و در غير اين صورت لازمست به تخيير متمسّك شد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nقوله : و بعبارة اخرى : در برخى از نسخ « و بعبارة اخرى احسن » آمده است و بعد از توجّه به دو اشكال ياد شده و ملاحظه تقرير دوّم با بيان وجه حصر در اوّل وجه حسن اين تقرير به خوبى معلوم مىشود .\r\nقوله : مجرى اصالة البراءة : كلمه « اصالة » بفتح همزه مصدر است از باب « كرم - يكرم » به معناى راسخ شدن و مستحكم گشتن .\r\nمتن : و ما ذكرنا هو المختار فى مجارى الاصول الاربعة و قد وقع الخلاف فيها و تمام الكلام فى كلّ واحد موكول الى محلّه فالكلام يقع فى مقاصد ثلاثة :\r\nالاولى فى القطع و الثّانى فى الظّنّ و الثّالث فى الاصول العمليّة المذكورة الّتى هى مرجع عند الشّكّ .\r\n\r\n[ مختار مصنف در مجارى اصول 
  ]\r\nترجمه : و آنچه ذكر نموديم اختيار ما است در محلّ جريان اصول چهارگانه ولى در مجارى و موارد جريان اصول بين اصوليّين اختلاف واقع شده كه بحث كامل دربارهء هريك از آنها بمحلّ خودش واگذارده شده است در نتيجه كلام ما در اين كتاب در سه مقصد مىباشد :\r\nمقصد اوّل در قطع و مقصد دوّم در ظنّ و مقصد سوّم در بيان اصول عمليّه‌اى كه گفته شد در وقت شكّ به آنها بايد رجوع نمود .\r\nشرح مقصود\r\nقوله : و ما ذكرنا : مقصود از « ماء موصوله » بيان حصر اصول مىباشد .\r\nقوله : و قد وقع الخلاف فيها : ضمير در « فيها » به « مجارى اصول » عود مىكند و مقصود اينست كه :\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاين‌طور نيست كه رأى تمام علماء در مورد اجراء اصول چهارگانه موارد مذكور باشد بلكه بين ايشان در اين امر اختلاف است :\r\nمثلا در مورد جريان « اصالة البراءة » بين حضرات اصوليّين و اخباريّين اختلاف است :\r\nاصوليّين مجراى آن را در مطلق شكّ در تكليف مىدانند ولى اخباريّين گفته‌اند : اگر شكّ در تكليف از مصاديق شبهه وجوبيّه بوده در آن برائت جارى كرده ولى در صورتى كه از افراد شبهه تحريميّه باشد لازمست به اصالة الاحتياط عمل نمود .\r\nقوله : و تمام الكلام فى كلّ واحد : تنوين در كلمة « واحد » عوض از محذوف بوده و تقدير كلام چنين است :\r\nو تمام الكلام فى كلّ واحد من الاصول الأربعة .\r\nقوله : الى محلّه : محلّ برائت و احتياط كتاب شكّ و محلّ استصحاب در رسالهء استصحاب و محلّ تخيير رساله تعادل و تراجيح مىباشد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبسم اللّه الرحمن الرحيم\r\nامّا الكلام فى المقصد\r\nمتن :\r\nالاوّل\r\nفنقول : لا اشكال فى وجوب متابعة القطع و العمل عليه ما دام موجودا لانّه بنفسه طريق الى الواقع و ليس طريقيّته قابلة لجعل الشّارع اثباتا و نفيا و من هنا يعلم انّ اطلاق الحجّة عليه ليس كاطلاق الحجّة على الامارات المعتبرة شرعا ، لانّ الحجّة عبارة عن الوسط الّذى به يحتجّ على ثبوت الاكبر للاصغر و يصير واسطة للقطع بثبوته له كالتّغيّر لاثبات حدوث العالم .\r\nفقولنا : الظّنّ حجّة او البيّنة حجّة او فتوى المفتى حجّة يراد به كون هذه الامور أوساطا لاثبات احكام متعلّقاتها فيقال :\r\nهذا مظنون الخمريّة ، و كلّ مظنون الخمريّة يجب الاجتناب عنه و كذلك قولنا :\r\nهذا الفعل ما افتى المفتى بتحريمه ، او قامت البيّنة على كونه محرّما ، و كلّما كان كذلك فهو حرام .\r\n\r\nمقصد اوّل\r\nترجمه :\r\n\r\nقطع و احكام آن\r\nبين علماء در لزوم پيروى از قطع و عمل برطبق آن تا مادامىكه وجود داشته باشد اختلاف و اشكالى نيست ، زيرا قطع خود به تنهائى طريق به واقع بوده و اين طريقيّت از حيث اثبات و نفى قابل جعل شارع مقدّس نيست و از اينجا معلوم مىشود\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكه اطلاق لفظ « حجّت » برآن مانند اطلاق اين بر امارات معتبر شرعى نمىباشد چه آنكه حجّت عبارتست از :\r\nحدّ وسطى كه به واسطه‌اش استدلال بر ثبوت اكبر براى اصغر صورت گرفته و واسطه جهت قطع پيدا نمودن به ثبوت اكبر براى اصغر قرار مىگيرد نظير « تغيّر » نسبت به اثبات « حدوث » جهت عالم .\r\nدر نتيجه اينكه مىگوييم : ظنّ يا بيّنه يا فتواى مفتى حجّت است مقصود اينست كه اين امور حدّ وسط براى اثبات احكام متعلّقات خود مىباشند بنابراين گفته مىشود :\r\nهذا مظنون الخمريّة و كلّ مظنون الخمريّة يجب الاجتناب عنه .\r\nو همچنين است :\r\nهذا الفعل ما افتى المفتى بتحريمه يا بجاى آن بگوئيم :\r\nهذا ما قامت البيّنة على كونه محرّما و در كبرى هريك اضافه كنيم :\r\nو كلّما كان كذلك فهو حرام .\r\nشرح مقصود\r\nقبل از اينكه بشرح الفاظ كتاب بپردازيم لازم است دو نكته تذكّر داده شود :\r\n\r\n1 - تقسيم قطع\r\nقطع در اصطلاح و السنه اصوليّين به دو قسم منقسم مىشود :\r\n1 - قطع طريقى .\r\n2 - قطع موضوعى .\r\nقطع طريقى آنست كه از آن صرفا جهت رسيدن به حكم استفاده شدن و آن را طريق براى نيل بواقع قرار مىدهند .\r\nقطع موضوعى آنست كه در تشكيل موضوع حكم يا دخالت تامّ داشته و يا جزئى از آن باشد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nعلامت تشخيص قطع طريقى و موضوعى\r\nبراى اينكه بتوان تشخيص داد كه قطع در موردى بعنوان طريقى است يا موضوعى علامتى بيان فرموده‌اند كه ذيلا تشريح مىشود .\r\nاگر موضوع حكم را نفس واقع يا مجرّد اشياء خارجى قرار داده باشند بدون اينكه در آن نامى از قطع برده شده باشد در صورتى كه قطع به آن موضوع پيدا شود چون از طريق آن بواقع مىتوان رسيد يا بوسيلهء آن موضوع نشان داده مىشود در نتيجه راهى براى احراز حكم پيدا مىگردد قطع در اينجا طريقى است .\r\nمثلا فرض مىكنيم در دليل اين مضمون وارد شده :\r\n« البول نجس يجب الاجتناب عنه » يا :\r\n« الخمر حرام يجب الاحتراز عنه » .\r\nچون قطع يكى از طرق رسيدن بموضوع و احراز آن مىباشد لاجرم اگر مكلّف به مايعى در خارج قطع پيدا نمود كه بول يا خمر است بايد از آن اجتناب و احتراز نمايد ازاين‌رو قطع در اين مورد طريقى مىباشد .\r\nامّا اگر در دليل قطع را تمام موضوع يا جزئى از آن قرار داده باشند به‌طورىكه حصول آن در تحقّق موضوع نقش داشته باشد از آن بقطع موضوعى تعبير مىكنند .\r\nمثلا اگر در دو مثال فوق فرض كنيم مضمون دليل چنين باشد :\r\n« معلوم البوليّة يجب الاجتناب عنه » يا بتعبير ديگر :\r\nاذا قطعت بمائع انّه البول فيجب عليك الاجتناب عنه .\r\nدر اين مورد چون موضوع اجتناب قطع و بول هر دو قرار داده شده است لذا قطع در اين قبيل موارد موضوعى است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n2 - اطلاق حجّت و اصطلاح در آن\r\nحجّت عبارت است از امرى كه بواسطهء آن بر خصم فائق آيند و در آن دو اصطلاح است :\r\n1 - اصطلاح اهل اصول .\r\n2 - اصطلاح اهل ميزان .\r\nحجّت از نظر اصوليّون عبارتست از حدّ وسط كه با آن اكبر را براى اصغر اثبات مىكنند همچون « تغيّر » در مثال :\r\nالعالم متغيّر ، و كلّ متغيّر حادث ، فالعالم حادث .\r\nكه در اين مثال « تغيّر » يعنى حدّ وسط حادث را كه « اكبر » است براى عالم يعنى « اصغر » اثبات نموده ازاين‌رو اهل اصول به آن حجّت گويند و برخى از اهل فن گفته‌اند كه اهل كلام نيز حجّت را به همين معنا اصطلاح خود قرار داده‌اند .\r\nولى حجّت در نظر اهل ميزان عبارتست از مجموع صغرى و كبرى يعنى در مثال مذكور « العالم متغيّر » و « كلّ متغيّر حادث » .\r\nقوله : لا اشكال فى وجوب متابعة القطع : مقصود از « قطع » قسم طريقى آنست كه حجّيّتش ذاتى و عقلى است نه موضوعى چه آنكه حجّيّت موضوعى تابع دليلى است كه آن را موضوع قرار داده و شرحش عن‌قريب ان‌شاءالله خواهد آمد .\r\nقوله : و العمل عليه ما دام موجودا : ضمير در « عليه » به « قطع » عود مىكند و اين عبارت اشاره است به اينكه عمل به قطع از باب وجود اين وصف و تحقّق آن بوده بدون اينكه تعبّدى در كار باشد ، بخلاف امارات جعليّه كه عمل به آنها صرفا از باب تعبّد است اگرچه موجب حصول يقين يا ظنّ هم نشوند .\r\nقوله : لانّه بنفسه طريق الى الواقع : ضمير در « لانّه » و « بنفسه » به قطع راجعست و اين عبارت تعبير ديگرى است از حجّت ذاتى و عقلى بودن قطع طريقى .\r\nقوله : و ليس طريقيّته قابلة لجعل الشّارع : ضمير در « طريقيّته » به قطع راجعست و حاصل مراد مرحوم مصنّف اينست كه :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n[ قطع طريقى 
  ]\r\nقطع طريقى ، حجّت مجعول نيست تا صحبت شود كه جاعلش كيست بلكه حجّت منجعل بوده و لزوم ترتيب اثر برآن از جمله قياساتها معها و امر ذاتى است چه آنكه شخص بعد از يقين به موضوع يا حكمى بدون درنگ خود برآن آثارش را بار كرده و منتظر امر و فرمانى نمىباشد ازاين‌رو نه در مقام اثبات جعل شارع به آن تعلّق مىگيرد كه بفرمايد :\r\nايّها المكلّف يجب عليك العمل بقطعك و نه در مقام نفى و سلب مثلا بفرمايد :\r\nايّها المكلّف لا يجب عليك العمل بقطعك .\r\nقوله : اثباتا و نفيا : امّا در مقام اثبات قابليّت جعل را ندارد زيرا امر و جعل شىء به منظور ايجاد داعى و برانگيختن آمر و مبعوث شدن مأمور به طرف مأمور به است درحالىكه بعد از حصول قطع و قبل از آمدن امر از شارع اين حالت در مكلّف ايجاد شده و نيازى به بعث ديگرى ندارد فلذا اگر شارع هم امر بفرمايد چنين امرى را حمل بر ارشاد كرده و هيچ ثواب و عقابى بر اطاعت يا عصيان آن مترتّب نمىكنند .\r\nو امّا عدم قابليّت به لحاظ مقام نفى به جهت اينست كه بعد از حصول قطع برهانى تشكيل شده كه نتيجه آن وجوب عمل به حكم مقطوع به مىباشد حال اگر شارع وجوب را نفى بفرمايد اين امر موجب اجتماع نقيضين و امر بمحال مىشود و شرح اين فقره بعدا در كلام مصنّف ( ره ) خواهد آمد .\r\nقوله : و من هنا يعلم انّ اطلاق الحجّة الخ : كلمه « هنا » اشاره است به ذاتى بودن حجّيّت قطع و طريقيّت آن نسبت به واقع و حاصل مقصود مصنّف ( ره ) اينست كه حجّت در اصطلاح علماء آنست كه واسطه در ثبوت و علّت براى امرى باشد يعنى بتوان آن را واسطه براى ثبوت اكبر براى اصغر قرار داد همان‌طورىكه « تغيّر » در مثال گذشته چنين بود درحالىكه قطع واجد چنين خصوصيّتى نمىباشد زيرا احكام در واقع براى موضوعات ثابت بوده چه قطع به آنها حاصل شده و چه اين‌طور نباشد .\r\nمثلا وقتى شارع فرمود : البول نجس\r\nنجاست براى بول واقعى ثابت است اعمّ از اينكه مكلّف به واسطه يقين آن را احراز كند يا به آن علم و قطع پيدا نكند پس اطلاق حجّت برآن اطلاق حقيقى نيست\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبلكه مجازا اين نام را برآن گذارده‌اند و علاقه مجازيّت يا علاقه مشابهت است يا علاقه سببيّت مىباشد .\r\nيعنى همان‌طورىكه « حجّت » واسطه در ثبوت احكام براى موضوعات است عينا قطع نيز براى نشان دادن احكام واقعيّه براى موضوعات صلاحيّت داشته و كاشف از ثبوتشان براى آنها مىباشد و به عبارت ديگر :\r\nهمان‌طورىكه برخى از محقّقين فرموده‌اند احكام واقعيّه‌اى كه تابع مصالح و مفاسد نفس الأمريّة بوده و باقتضاى آنها براى موضوعات ثابت مىباشند در ثبوت آنها قطع هيچ نقشى ندارد بلكه صرفا بعد از تعلّق قطع به مرحلهء تنجّز مىرسند درحالىكه حجّت مىبايد واسطه در اصل ثبوت باشد نه تنجّز آن .\r\nقوله : ليس كاطلاق الحجّة على الامارات الخ : كلمه « امارات » بفتح همزه جمع « اماره » بفتح همزه نيز بوده به معناى علامت و نشان و در اصطلاح اهل اصول دليلى را گويند كه در موضوعات و براى نشان دادن آنها قائم شود نظير « يد » و « سوق مسلمين » و « اقرار » و « شهادت عدل » و امثال اين‌ها و مقصود مصنّف ( ره ) از اين عبارت آنست كه :\r\nاطلاق حجّت بر امارات اطلاق حقيقى است بخلاف اطلاق آن بر قطع چنانچه گفته شد .\r\nو وجه حقيقى بودن آن اينست كه :\r\nچنانچه قبلا شرح داديم حجّت به حدّ وسطى گويند كه آن را واسطه ثبوت اكبر براى اصغر قرار دهند و بدين‌وسيله بتوان قطع پيدا كرد كه اكبر براى اصغر ثابت است لذا در امارات معتبره شرعى مانند ظنّ معتبر يا بيّنه يا فتواى مفتى مىبينيم اين معنا تحقّق دارد فلذا به هريك از اين سه بطور حقيقى نام حجّت نهاده‌اند و مقصود از حجّت بودن اين امور آنست كه حدّ وسط براى اثبات احكام موضوعات و متعلّقات خود مىباشند فلذا اگر شارع فرموده باشد .\r\n« يجب الاجتناب عن الخمر »\r\nو سپس مكلّف از طريق ظنّ معتبر نظير شهادت دو مرد عادل يا اعتراف\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nصاحب يد ظنّ پيدا نمود كه مايع فلانى خمر است بلافاصله برهان و قياسى به اين نحو تشكيل مىدهد :\r\nهذا مظنون الخمريّة ، و كلّ مظنون الخمريّة يجب الاجتناب عنه .\r\nدر نتيجه از مظنون و مايع كذائى بايد اجتناب كند .\r\nو چنانچه ملاحظه مىشود در اين قياس « ظنّ » واسطه است براى اثبات وجوب اجتناب از خمر مظنون .\r\nپس مىتوان به آن حجّت اطلاق نمود .\r\nيا اگر مجتهد و مفتى فتوى داد كه مثلا گوشت خرگوش حرام است مقلّد بعد از آگاه شدن از چنين فتوائى قياسى به اين شكل تشكيل مىدهد .\r\nهذا الفعل ( خوردن گوشت خرگوش ) ما افتى المفتى بتحريمه و كلّما كان كذلك فهو حرام\r\nپس در نتيجه از تناول گوشت خرگوش بايد اجتناب نمايد و در اين قياس نيز فتواى مفتى حدّ وسط است براى اثبات حرمت تناول گوشت خرگوش پس از مصاديق حجّت بوده و اطلاق آن بر فتواى اطلاق حقيقى است .\r\nيا اگر بيّنه و دليل ظنّى بر حرمت امرى قائم شد و بحسب فرض معتبر و غير قابل طرد باشد بلافاصله قياسى به اين طرز تشكيل مىشود :\r\nهذا الفعل ما قامت البيّنة على كونه محرّما ، و كلّما كان كذلك فهو حرام .\r\nپس در نتيجه اجتناب از آن واجب و ارتكابش حرام است و در اين برهان نيز بيّنه واسطه است براى اثبات حكم تحريم نسبت به متعلّقش كه فعل كذائى باشد ازاين‌رو حقيقتا مىتوان آن را حجّت دانست .\r\nقوله : لانّ الحجّة عبارة عن الوسط الّذى به : ضمير « به » به وسط راجعست .\r\nقوله : و يصير واسطة : ضمير مستتر در « يصير » به وسط عود نموده و اين جمله معطوف است به « يحتجّ » .\r\nقوله : بثبوته له : ضمير در « ثبوته » به « اكبر » و در « له » به اصغر راجع است .\r\nقوله : يراد به : ضمير در « به » به « قولنا » راجعست .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nقوله : احكام متعلّقاتها : ضمير در « متعلّقاتها » به « امور » راجع بوده و مقصود از « متعلّقات » موضوعات است .\r\nمتن : و هذا بخلاف القطع ، لانّه اذا قطع بوجوب شىء فيقال :\r\nهذا واجب ، و كلّ واجب يحرم ضدّه او يجب مقدّمته .\r\nو كذلك العلم بالموضوعات :\r\nفاذا قطع بخمريّة شىء فيقال :\r\nهذا خمر ، و كلّ خمر يجب الاجتناب عنه و لا يقال :\r\nانّ هذا معلوم الوجوب او الخمريّة و كلّ معلوم حكمه كذا ، لانّ احكام الخمر انّما تثبت للخمر لا لما علم انّه خمر .\r\nو الحاصل : انّ كون القطع حجّة غير معقول ، لانّ الحجّة ما يوجب القطع بالمطلوب فلا يطلق على نفس القطع .\r\nترجمه : و اين امر در قطع بر خلاف آنست زيرا زمانى كه بوجوب موضوعى قطع حاصل شود اين‌طور گفته مىشود :\r\nهذا واجب ، و كلّ واجب يحرم ضدّه يا يجب مقدّمته .\r\nو همچنين است اگر بنفس موضوعى قطع حاصل گردد بنابراين اگر شخصى به خمر بودن چيزى يقين كند چنين مىگويد :\r\nهذا خمر ، و كلّ خمر يجب الاجتناب عنه نه اينكه بگويد :\r\nانّ هذا معلوم الوجوب يا معلوم الخمريّة و كلّ معلوم حكمه كذا .\r\nزيرا احكام خمر براى نفس خمر ثابت شده‌اند نه خمر معلوم و حاصل كلام آنكه حجّت بودن قطع طريقى معقول نيست چه آنكه حجّت دليلى است كه سبب حصول قطع به مطلوب گردد لذا بر نفس قطع اطلاق آن صحيح نمىباشد و گفته نمىشود .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nشرح مقصود\r\nقوله : و هذا بخلاف القطع : حاصل مقصود مصنّف ( ره ) اينست كه :\r\nدر امارات جعلى و تنزيلى همچون ظنّ معتبر يا فتواى مفتى و يا شهادت بيّنه بعد از تعلّق گرفتن آنها بموضوع يا حكمى از نفس آنها در تشكيل قياس استفاده شده و آنها را بعنوان حدّ وسط ذكر مىكنند چنانچه شرحش گذشت بخلاف قطع طريقى كه چه در احكام و چه در موضوعات بعد از آنكه بامرى تعلّق گرفت متعلّق را حدّ وسط قرار داده و بدين ترتيب قياس را تشكيل مىدهند بدون اينكه در آن نامى از قطع ببرند :\r\nمثال تعلّق قطع به حكم مانند اينكه بگوئيم :\r\nهذا واجب و كلّ واجب يحرم ضدّه ( بنا بر اينكه امر به شىء مقتضى نهى از ضدّش باشد ) يا مىگوييم و كلّ واجب يجب مقدّمته ( بنا بر اينكه مقدّمه واجب ، واجب باشد ) .\r\nمثال تعلّق قطع به موضوع نظير اينكه بگوئيم :\r\nهذا خمر و كلّ خمر يجب الاجتناب عنه .\r\nو چنانچه ملاحظه مىشود در هر دو قياس حدّ وسط متعلّق قطع قرار گرفته يعنى « واجب » در مثال اوّل و « خمر » در مثال دوّم بدون اينكه اسمى از قطع برده و مثلا بگوئيم :\r\nهذا معلوم الوجوب الخ يا هذا معلوم الخمريّة الخ .\r\nو جهت اينكه در مثال دوّم نفس خمر را حدّ وسط قرار مىدهند نه معلوم الخمريّة را ، آنست كه حكم به وجوب اجتناب و ساير احكام ديگر همچون نجاست و عدم ماليّت و امثال آن براى نفس خمر ثابت شده نه معلوم الخمريّة ازاين‌رو وجهى ندارد كه در حدّ وسط قطع را جزء موضوع بياورند .\r\nقوله : هذا بخلاف القطع : مشار اليه « هذا » « كون هذه الامور أوساطا » مىباشد و مقصود از « قطع » قطع طريقى است .\r\nقوله : لانّه اذا قطع الخ : ضمير در « لانّه » به معناى شأن است و كلمه « قطع » به صيغه مجهول مىباشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nقوله : و كذلك العلم بالموضوعات : مشار اليه « كذلك » قطع بوجوب شىء مىباشد .\r\nقوله : لانّ احكام الخمر : يعنى احكام واقعيّه خمر كه تابع مفاسد كامنه در خمر مىباشند .\r\nقوله : انّما تثبت للخمر لا لما علم انّه خمر : كلمه « علم » به صيغه مجهول بوده و ضمير در « انّه » به « ماء موصوله » در « لما » راجعست .\r\n\r\nكلام مرحوم شارح كبير و نقد مؤلّف بر ايشان\r\nمرحوم ملّا صفر على بارفروشى رضوان اللّه تعالى عليه در شرح كبير در ذيل عبارت مذكور مىفرماين :\r\nاحكام مذكوره براى ذات خمر ثابت بوده و به ملاحظه وجود واقعى آن جعل شده بدون اينكه علم و قطع مكلّف يا عدم آن ملاحظه شده باشد چه آنكه احكام واقعيّه عبارتند از احكامى كه شارع مقدّس آنها را باعتبار صفات كائنه در موضوعات براى افعال مكلّفين تشريع فرموده به‌طورىكه نفس مصالح و مفاسد واقعيّه آنها منشا تأسيس حكم گشته و كوچك‌ترين دخالتى علم و يقين در آنها ندارند و اساسا اگر علم در جعل آنها مدخليّت داشته باشد مستلزم دور است كه آن هم امر باطل و مستحيلى مىباشد .\r\nشرح دور\r\nقطعا علم مكلّف به احكام واقعيّه متوقّف بر تبليغ و ايصال آنها است و تبليغ نيز توقّف بر تشريع و جعل آنها دارد حال اگر جعل نيز متوقّف بر علم و مشروط به يقين مكلّف باشد دور پيش مىآيد .\r\nمؤلّف گويد :\r\nبه نظر فاتر ما چنين مىآيد كه اين كلام تمام نبوده و علّت فرموده مصنّف ( ره ) اين نيست كه مرحوم شارح كبير تقرير فرموده‌اند زيرا اگر علم بموضوع را در جعل\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nحكم دخيل دانسته و تشريع آن را موقوف به موضوع مقطوع و معلومى بدانيم دور پيش نمىآيد و صرفا اين اشكال در جائى است كه تأسيس حكم را موقوف به علم به حكم بدانيم .\r\nو امّا تقرير عدم لزوم دور در صورتى كه ذكر نموديم اينست كه موقوف غير از موقوف عليه است چه آنكه جعل حكم موقوف بر علم بموضوع و متعلّق حكم بوده ولى علم بموضوع توقّفى بر تشريع و جعل حكم ندارد تا دور پيش بيايد .\r\nبنابراين علّت فرموده مصنّف ( ره ) اينست كه فرض كلام در قطع طريقى است يعنى در موردى كه قطع بموضوع كوچك‌ترين دخالتى در حكم و جعل آن نداشته باشد به‌طورىكه اگر موضوع امر مقطوع به بوده محذور و اشكالى ندارد منتهى از مفروض كلام خارج مىباشد و از مصاديق قطع موضوعى مىشود كه فعلا در آن صحبتى نداريم .\r\nقوله : انّ كون القطع حجّة غير معقول : مقصود از « حجّت » حجّت باصطلاح اصوليّين و اهل ميزان است .\r\nو براى عدم تعقّل حجّت بودن قطع طريقى دو بيان ذكر شده :\r\nالف : آنچه مرحوم مصنّف ايراد فرموده‌اند و حاصل آن اينست كه :\r\nحجّت چه باصطلاح اهل اصول و چه در مصطلح اهل ميزان سبب و موجب ( بكسر جيم ) براى قطع بمطلوب را گويند نه نفس قطع را كه موجب ( بفتح جيم ) و مسبب باشد و اساسا بعد از حصول قطع نه تنها نيازى به تشكيل حجّت و قياس نيست بلكه ترتيب آن امر غير معقولى است چون مستلزم تحصيل حاصل مىباشد چه آنكه ترتيب قياس به منظور پيدا شدن قطع است كه آن قبل از اين امر حاصل مىباشد .\r\nب : تقريرى است از مرحوم بارفروشى و حاصل آن اينست :\r\nحجّت واسطه براى ثبوت حكم واقعى جهت موضوع واقعى است و شأن واسطه اينست كه از نظر وجود بر ذو الواسطه مقدّم باشد درحالىكه ترديدى نيست كه احكام واقعى قبل از حصول قطع بموضوعات براى آنها در نفس الامر و واقع جعل شده‌اند ازاين‌رو اگر قطع را حجّت يعنى واسطه بدانيم لازم مىآيد واسطه از\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nذو الواسطه مؤخّر بوده و اين تناقض واضح و روشنى است كه به لحاظ عدم معقول بودنش قابل پذيرفتن نيست .\r\nمتن : هذا كلّه بالنّسبة الى متعلّق القطع و هو الامر المقطوع به .\r\nو امّا بالنّسبة الى حكم آخر فيجوز ان يكون القطع مأخوذا فى موضوعه فيقال :\r\nانّ الشّيء المعلوم به وصف كونه معلوما حكمه كذا و حينئذ فالعلم يكون وسطا لثبوت ذلك الحكم و ان لم يطلق عليه الحجّة اذ المراد بالحجّة فى باب الادلّة ما كان وسطا لثبوت احكام متعلّقه شرعا لا لحكم آخر كما اذا رتّب الشّارع الحرمة على الخمر المعلوم كونها خمرا لا على نفس الخمر و كترتّب وجوب الاطاعة على معلوم الوجوب لا الواجب الواقعى .\r\n\r\n[ قطع موضوعى 
  ]\r\nترجمه : شرحى كه ذكر شد و گفتيم قطع در موضوع حكم اخذ نشده و نمىتوان آن را حدّ وسط براى آن قرارداد نسبت به متعلّق قطع كه امر مقطوع به است مىباشد .\r\nامّا باعتبار حكم ديگرى كه متعلّق آن نبوده مىتوان قطع را در موضوعش اخذ كرده و بگوئيم :\r\nشىء معلوم به وصف معلوم بودن حكمش چنين است كه در چنين فرضى جهت ثبوت حكم مزبور مىتوان قطع را حدّ وسط قرار داد .\r\nالبتّه ناگفته نماند كه در اين فرض نيز به قطع نمىتوان اطلاق حجّت نمود چه آنكه مراد و مقصود از حجّت در باب ادلّه آنست كه وسط براى ثبوت احكام متعلّق خودش واقع گردد نه حكم ديگر .\r\nمثل اينكه شارع مقدّس حكم به حرمت را بر خمر معلوم مترتّب فرموده باشد نه خمر واقعى يا وجوب اطاعت را بر معلوم الوجوب جعل كرده نه واجب واقعى .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمتن : و بالجملة :\r\nفالقطع قد يكون طريقا للحكم و قد يكون مأخوذا فى موضوع الحكم .\r\nثمّ ما كان طريقا لا يفرّق فيه بين خصوصيّاته من حيث القاطع و المقطوع به و اسباب القطع و ازمانه ، اذ المفروض كونه طريقا الى متعلّقه فيترتّب عليه احكام متعلّقه و لا يجوز للشّارع ان ينهى عن العمل به لانّه مستلزم للتّناقض .\r\nترجمه : و خلاصه كلام آنكه :\r\nقطع گاهى براى حكم طريق و زمانى در موضوع آن اخذ مىشود سپس معلوم باشد ، قطعى كه طريق براى رسيدن به حكم است در آن فرقى نيست بين خصوصيّات و افرادش از حيث شخصى كه به حكم قطع پيدا كرده و يا از جهت حكم مقطوع به چنانچه تفاوتى در آن از حيث اسباب و ازمانش وجود ندارد ، زيرا فرض آنست كه چنين قطعى طريق و راه رسيدن به متعلّقش مىباشد در نتيجه پس از حصول چون متعلّقش را نشان مىدهد لاجرم لازمست احكام متعلّق را برآن ترتيب داد و ممكن نيست كه در چنين وقتى شارع مقدّس از عمل به آن نهى بفرمايد چه آنكه اين نهى مستلزم تناقض در كلامش مىباشد .\r\nشرح مقصود\r\nقوله : فالقطع قد يكون طريقا للحكم : و آن در جائى است كه حكم يعنى مثلا وجوب يا حرمت در لسان دليل به نفس واقع تعلّق گرفته باشد مثل اينكه گفته باشند يجب الاجتناب عن البول و يحرم الخمر و در اين صورت اصطلاحا به آن قطع طريقى گويند .\r\nقوله : و قد يكون مأخوذا فى موضوع الحكم : ضمير مستتر در « يكون » به قطع راجع بوده و حاصل مراد مصنّف ( ره ) اينست كه :\r\nو گاهى قطع را در لسان دليل بعنوان تمام الموضوع يا جزء آن ملاحظه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىكنند و مقصود از جزء موضوع آنست كه در لزوم اطاعت و امتثال حكم دو امر دخالت دارند :\r\nالف : تحقّق قطع و يقين .\r\nب : تعلّق آن به واقع .\r\nچنانچه بفرمايند : يجب الاجتناب عن معلوم البوليّة .\r\nو مراد از تمام موضوع آنست كه وجوب امتثال و حرمت مخالفت حكم صرفا منوط به تحقّق قطع است اعمّ از آنكه متعلّقش با واقع مطابق بوده يا چنين نباشد و بهر تقدير قطع را در هر دو صورت ( تمام الموضوع و جزء الموضوع ) بنام قطع موضوعى خوانند .\r\nقوله : ثمّ ما كان منه طريقا الخ :\r\n\r\nفرق بين قطع طريقى و موضوعى\r\nاين عبارت تا « ثمّ من خواصّ القطع الخ » اشاره است به فرق بين قطع طريقى و موضوعى و شرح آن چنين است :\r\nدر موردى كه قطع بعنوان طريق و مرآت براى واقع ملاحظه شده از جهت قاطع يا مقطوع به يا سبب حصول قطع و نيز زمان تحقّقش بين افراد آن هيچ فرقى نيست به اين معنا كه قطع از هركسى باشد در حقّ وى حجّت است اعم از آنكه وى مرد بوده يا زن ، در حصول يقين برايش متعارف بوده يا غير متعارف باشد و نيز حكم مقطوع به هر حكمى كه باشد امتثالش لازم و مخالفتش حرام است چه در عبادات بوده و چه در معاملات ، حرمت باشد يا وجوب و همچنين سبب تحقّق قطع هرچه باشد فرقى در لزوم امتثال ندارد ، سبب عادى و متعارف بوده يا غير عادى باشد چنانچه در وجوب اطاعت آن تفاوتى بين ازمان نخواهد بود .\r\nو دليل بر تعميم حجّيّت قطع در تمام موارد ياد شده اينست كه بحسب فرضى كه نموده‌ايم قطع طريقى است يعنى از آن صرفا بعنوان رسيدن به واقع و نشان دادن\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nآن استفاده مىكنيم و پرواضح است كه در چنين فرضى خصوصيّات قاطع و مقطوع به يا سبب و زمان هيچ دخالتى ندارند بلكه در جميع تقادير پس از حصول قطع و احراز شدن موضوع واقعى به واسطه آن بلافاصله حكم برآن مترتّب مىگردد و چنانچه مرحوم مصنّف فرموده‌اند احدى حتّى شارع مقدّس نمىتواند از اطاعت و امتثال آن نهى نمايد چه آنكه نهى شارع در چنين فرضى مستلزم تناقض است و شرح لزوم تناقض اينست :\r\nپس از حصول قطع چون بحسب فرض از آن بعنوان طريق استفاده شده بلافاصله حكم از ناحيه شرع بمكلّف قاطع متوجّه شده كه امتثال و اطاعت تكليف لازم است حال اگر جايز و ممكن باشد شارع بمكلّف بفرمايد امتثال مكن و از عمل به قطع استنكاف نما اين دو حكم يعنى لزوم امتثال و عدم آن متناقض و صدور هر دو از شارع جمع بين متناقضين مىباشد و آن بودن اراده و نبودن آن در نفس شارع است كه امرى مستحيل و غير ممكن مىباشد .\r\nقوله : ما كان منه : ضمير « منه » به قطع راجع است .\r\nقوله : لا يفرّق فيه : ضمير « فيه » به قطع عود مىكند .\r\nقوله : بين خصوصيّاته : ضمير مجرورى در « خصوصيّاته » به قطع عائد بوده و مقصود از « خصوصيّات » افراد و مصاديق است .\r\nقوله : من حيث القاطع : يعنى قاطع مجتهد بوده يا عامّى .\r\nقوله : و مقطوع به : يعنى چه مقطوع به موضوع خارجى بوده مانند بول و خمر يا حكم شرعى باشد نظير وجوب طهارت و حرمت شرب .\r\nقوله : و اسباب القطع : يعنى در اعتبار قطع شرط نيست كه از سبب خاصّى حاصل شود بنابراين سببش امر حسّى بوده يا حسّى باشد حجّت است چنانچه تفاوتى بين اسباب متعارف و غير متعارف مثل رمل و جفر نمىباشد .\r\nقوله : و ازمانه : يعنى و ازمان قطع و مراد اينست كه اعتبار قطع محدود و منوط به زمان خاصّى نيست بنابراين چه در زمان انسداد حاصل شده و چه در وقت انفتاح ، در حال ضرورت و اضطرار تحقّق يابد يا در وقت اختيار حاصل شود در تمام اين صور\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمعتبر و حجّت است .\r\nقوله : اذ المفروض كونه طريقا الى متعلّقه : ضمير در « كونه » و « متعلّقه » به قطع عائد است .\r\nقوله : فيترتّب عليه احكام متعلّقه : كلمه « فاء » به معناى تفريع و نتيجه بوده و ضمير در « عليه » و « متعلّقه » به قطع راجعست .\r\nقوله : و لا يجوز للشّارع ان ينهى عن العمل به : كلمه « لا يجوز » به معناى « لا يمكن » است و ضمير در « به » به قطع راجعست .\r\nقوله : لانّه مستلزم للتّناقض : ضمير در « لانّه » به « نهى » عود مىكند .\r\nمتن : فاذا قطع كون مايع بولا من اىّ سبب كان فلا يجوز للشّارع ان يحكم بعدم نجاسته او عدم وجوب الاجتناب عنه ، لانّ المفروض انّه بمجرّد القطع يحصل له صغرى و كبرى اعنى قوله :\r\nهذا بول ، و كلّ بول يجب الاجتناب عنه ، فهذا يجب الاجتناب عنه فحكم الشّارع بانّه لا يجب الاجتناب عنه مناقض له .\r\nترجمه : در نتيجه وقتى مكلّف قطع پيدا نمود كه مايعى بول است ، از هر سببى كه حاصل گردد براى شارع امكان ندارد كه حكم بعدم نجاست آن يا عدم وجوب اجتناب از آن نمايد زيرا فرض اينست كه بعد از پيدا شدن قطع بلافاصله برايش صغرى و كبرائى به اين نحو تشكيل مىشود :\r\nاين بول است ، و هر بولى واجب الاجتناب است ، در نتيجه از اين بول نيز بايد اجتناب كرد .\r\nازاين‌رو حكم شارع به اينكه اجتناب واجب نيست با نتيجه‌اى كه از قياس بدست آمد مناقض مىباشد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nشرح مقصود\r\nقوله : ان يحكم بعدم نجاسته : ضمير در « نجاسته » به مايع راجعست .\r\nقوله : او عدم وجوب الاجتناب عنه : ضمير در « عنه » به مايع عائد است .\r\nقوله : لانّ المفروض انّه بمجرّد القطع يحصل له : ضمير در « انّه » به معناى « شأن » بوده و ضمير در « له » به مكلّف قاطع راجعست .\r\nقوله : اعنى قوله : ضمير در « قوله » به مكلّف قاطع عود مىكند .\r\nقوله : فحكم الشّارع بانّه لا يجب الاجتناب عنه : ضمير در « بانّه » به معناى « شأن » بوده و در « عنه » به مايع راجعست .\r\nقوله : مناقض له : ضمير در « له » به وجوب اجتناب عود مىكند .\r\nمتن : الّا اذا فرض عدم كون النّجاسة و وجوب الاجتناب من احكام نفس البول بل من احكام ما علم بوليّته على وجه خاصّ من حيث السّبب او الشّخص او غيرهما ، فيكون مأخوذا فى الموضوع و حكمه انّه يتّبع فى اعتباره مطلقا او على وجه خاصّ دليل ذلك الحكم الثّابت الّذى اخذ العلم فى موضوعه .\r\nترجمه : مگر آنكه فرض شود نجس بودن و وجوب اجتناب از احكام بول نبوده بلكه از احكام معلوم البوليّة باشند كه قطع از حيث سبب يا شخص يا غير اين دو بوجه خاص و طرز مشخّصى حاصل شده باشد كه در اين فرض قطع در موضوع حكم اخذ شده و حكمش اينست كه از حيث معتبر بودن بطور مطلق يا در صورت خاصّى مىبايد دليل حكمى را نگريست كه قطع را در موضوع آن اخذ كرده و سپس بهر نحوى كه قطع را ملاحظه نموده بايد امتثال و اطاعت نمود .\r\nشرح مقصود\r\nقوله : الّا اذا فرض عدم كون الخ : كلمه « من احكام نفس البول » جارّ و مجرور و متعلّق است به « عدم » و براى سلاست معنا بهتر است در ترجمه به فارسى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكلمه « عدم » را بعد از « وجوب اجتناب » و قبل از « من احكام » معنا نمود چنانچه ما در ترجمه عبارت چنين نموديم .\r\nو حاصل مقصود مصنّف ( ره ) اينست به فرضى كه نجاست و وجوب اجتناب از احكام بول نبوده تا قطع حاصل طريقى شود بلكه از احكام معلوم البوليّة باشد قطع پيدا شده موضوعى است و حكم آن بخلاف قطع طريقى مىباشد يعنى اين‌طور نيست كه بمحض پيدا شدنش از هر طريق و در هر شخصى و نسبت به هر زمان و از هر سببى حجّت بوده و معتبر باشد بلكه مىبايد دليلى را كه قطع به حكم را در موضوع آن اخذ كرده نگريست و ملاحظه نمود قطع را چگونه ملاحظه كرده آيا همچون قطع طريقى بطور مطلق و بدون در نظر گرفتن خصوصيّتى اعتبار به آن داده يا از جهات نامبرده خصوصيّات مورد نظر و توجّه قرار گرفته است .\r\nقوله : ما علم بوليّته : ضمير مجرورى به « ماء موصوله » راجع است .\r\nقوله : او غيرهما : يعنى غير سبب و شخص مثل قاطع و مقطوع به و زمان .\r\nقوله : فيكون مأخوذا الخ : ضمير مستتر در « يكون » به قطع راجع است .\r\nقوله : و حكمه انّه يتّبع فى اعتباره مطلقا الخ : ضمير در « حكمه » به قطع موضوعى راجع است و ضمير در « انّه » به معناى « شأن » بوده و نائب فاعل در « يتّبع » دليل ذلك الحكم مىباشد و ضمير در « اعتباره » به قطع موضوعى راجع بوده و مقصود از « مطلقا » عدم ملاحظه خصوصيّت از جهت قاطع و مقطوع و سبب و زمان قطع مىباشد .\r\nقوله : الثّابت الّذى اخذ العلم فى موضوعه : كلمه « الثابت » صفت است براى « الحكم » و الّذى نيز صفت براى « الثّابت » بوده و ضمير در « موضوعه » به « حكم » عود مىكند .\r\nمتن : فقد يدلّ على ثبوت الحكم لشيء به شرط العلم به بمعنى انكشافه للمكلّف من غير خصوصيّته للانكشاف كما فى حكم العقل بحسن اتيان ما قطع العبد بكونه مطلوبا لمولاه و قبح ما يقطع بكونه مبغوضا ، فانّ مدخليّة القطع بالمطلوبيّة او المبغوضيّة فى صيرورة الفعل حسنا او قبيحا عند العقل لا يختصّ ببعض افراده .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو كما فى حكم الشّرع بحرمة ما علم انّه خمر او نجاسته بقول مطلق بناء على انّ الحرمة و النّجاسة الواقعيّتين انّما تعرضان مواردهما به شرط العلم لا فى نفس الامر كما هو قول بعض .\r\nترجمه : پس گاهى دليل اين‌طور دلالت دارد كه حكم براى موضوعى به شرط تحقّق علم ثابت است به اين معنا كه صرفا وقتى موضوع براى وى آشكار و منكشف شد بدون دخالت خصوصيّتى در آن حكم مترتّب مىگردد نظير :\r\nحكم عقل به حسن امتثال عبد نسبت بامرى كه مطلوب و خواسته مولا است و حكمش به قبح ارتكاب بنده امرى را كه مبغوض و مكروه آقا مىباشد چه آنكه دخالت قطع به مطلوبيّت يا مبغوضيّت در اينكه فعل را از نظر عقل حسن يا قبيح نمايد اختصاص به برخى از افراد قطع ندارد .\r\nو مانند حكم شارع مقدّس به اينكه خمر معلوم حرام يا نجس است بدون قيد و شرطى .\r\nالبتّه اين مثال در صورتى شاهد مىشود كه حرمت و نجاست واقعى بر موارد و موضوعات خود مشروط به علم عارض شوند نه بر موضوعات واقعى بدون دخالت قطع و علم چنانچه برخى از فقهاء اين‌طور معتقد بوده و در مورد بحث علم را دخيل دانسته‌اند .\r\nشرح مقصود\r\nقوله : فقد يدلّ : ضمير فاعلى در « يدلّ » به دليل الحكم راجعست .\r\nقوله : به شرط العلم به : ضمير در « به » به « شىء » عود مىكند .\r\nقوله : بمعنى انكشافه للمكلّف الخ : ضمير در « انكشافه » به « شىء » راجعست .\r\nاين عبارت اشاره است به قسمى از قطع موضوعى كه به آن « قطع موضوعى على وجه الطريقيّة » گفته و حكمش همچون قطع طريقى محض است يعنى از هر طريقى كه حاصل شده و در هر قاطعى كه پيدا شود حجّت مىباشد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nقوله : ما قطع العبد بكونه مطلوبا لمولاه : ضمير در « بكونه » به « ما قطع » راجع بوده و ضمير در « مولاه » به عبد عود مىكند .\r\nقوله : و قبح ما يقطع بكونه مبغوضا : كلمه « قبح » مجرور است تا معطوف به « حسن » باشد و ضمير در « يقطع » به عبد و در « كونه » به ماء موصوله راجع است .\r\nقوله : لا يختصّ ببعض افراده : يعنى افراد قطع .\r\nمؤلّف گويد :\r\nمرحوم مصنّف در اين عبارت اشاره به اين مطلب نموده‌اند كه قطع در احكام عقلى بعنوان طريق و مرآت ملاحظه و اخذ شده اگرچه آن را در موضوع مورد نظر قرار دهند نظير وجوب اطاعت و حرمت معصيت چه آنكه اين دو بر واجب و حرام معلوم عارض مىشوند نه بر ذات واجب و نفس حرام واقعى ازاين‌رو در آن خصوصيّت فاعلى يا مفعولى و يا سببى و زمانى ملاحظه نشده است .\r\nقوله : و كما فى حكم الشّرع : اين عبارت اشاره است به مثال دوّم براى قطع موضوعى على وجه الطريقيّة .\r\nقوله : او نجاسته : ضمير مجرور به « ما علم » عائد است .\r\nقوله : بقول مطلق : يعنى بدون تقييد به شرط و خصوصيّتى .\r\nقوله : انّما تعرضان مواردهما به شرط العلم الخ : ضمير تثنيه در « تعرضان » و « مواردهما » به حرمت و نجاست راجع است .\r\nقوله : كما هو قول بعض : ضمير « هو » به « عروض » راجع است و مقصود از « بعض » مرحوم شيخ يوسف بحرانى صاحب حدائق مىباشد .\r\nمرحوم شارح كبير فرموده‌اند :\r\nدليل صاحب حدائق حديث شريف : كلّ شىء طاهر حتّى تعلم انّه قذر مىباشد ولى اين استدلال ضعيف است زيرا ظاهرا روايت مزبور حكم ظاهرى را بيان كرده نه واقعى را كه مورد بحث ما است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمتن : و قد يدلّ دليل ذلك الحكم على ثبوته لشيء به شرط حصول القطع به من سبب خاصّ او شخص خاصّ مثل ما ذهب اليه بعض الاخباريّين من عدم جواز العمل فى الشّرعيّات بالعلم غير الحاصل من الكتاب و السّنّة كما سيجيء .\r\nو ما ذهب اليه بعض من منع عمل القاضى بعلمه فى حقوق اللّه تعالى .\r\nترجمه : و گاهى دليل بر ثبوت حكم براى موضوعى اين‌طور دلالت دارد كه در ثبوت حكم حصول قطع و تحقّق آن از سبب خاصّ يا شخص معيّنى اعتبار و ملاحظه شده است نظير آنچه برخى از اخباريّون فرموده‌اند و آن اينست كه در شرعيّات بعلمى كه از غير كتاب و سنّت بدست آمده باشد نمىتوان عمل كرد چنانچه بحث آن ان‌شاءالله عن‌قريب مىآيد و نيز مانند آنچه بعضى از فقهاء فرموده‌اند و آن اينست كه قاضى در حقوق اللّه بعلم خويش نمىتواند عمل نمايد .\r\nشرح مقصود\r\nقوله : على ثبوته لشيء : ضمير مجرورى در « ثبوته » به حكم راجعست .\r\nقوله : به شرط حصول القطع به : ضمير در « به » به « شىء » عود مىكند .\r\nقوله : من عدم جواز العمل فى الشّرعيّات الخ : مثال است براى تصرّف در قطع و تعيين سبب خاصّ براى آن .\r\nقوله : من منع عمل القاضى بعلمه فى حقوق اللّه تعالى : مثال است براى تصرّف در قطع و تعيين مقطوع به كه حقوق النّاس بايد باشد .\r\nمتن : و امثلة ذلك بالنّسبة الى حكم غير القاطع كثيرة ، كحكم الشّارع على المقلّد بوجوب الرّجوع الى الغير فى الحكم الشّرعى اذا علم به من الطّرق الاجتهاديّة المعهودة لا من مثل الرّمل و الجفر ، فانّ القطع الحاصل من هذه و ان وجب على القاطع الاخذ به فى عمل نفسه الّا انّه لا يجوز للغير تقليده فى ذلك و كذلك العلم الحاصل للمجتهد الفاسق او غير الامامى من الطّرق الاجتهاديّة المتعارفة ، فانّه لا يجوز للغير العمل بها و كحكم الشّارع على الحاكم بوجوب قبول خبر العدل المعلوم له من الحسّ لا من الحدس الى غير ذلك .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nترجمه : و مثالهاى قطع موضوعى نسبت به غير قاطع بسيار و فراوان است مانند :\r\nحكم شارع بر شخص مقلّد در احكام شرعى كه به كسى رجوع نمايد كه علمش از طرق اجتهادى متعارف يعنى از راه كتاب و سنّت و عقل و اجماع حاصل شده باشد نه از مانند علم رمل و جفر چه آنكه علم حاصل از اين قبيل امور گرچه در حقّ خود قاطع حجّت است و براى اعمال خود الزاما به آن عمل مىكند ولى ديگرى حق ندارد كه از وى در آن مسئله تقليد و تبعيّت نمايد . و نيز مثل علمى كه براى مجتهد فاسق يا غير شيعى از طرق متعارف اجتهاد بدست آيد چه آنكه ديگرى نمىتواند از وى تقليد كرده و به آن حكم عمل نمايد و نظير حكم نمودن شارع بر حاكم و قاضى كه به خبر عادل در صورتى عمل كند كه از طريق حسّ آن را تحمّل كرده نه از راه حدس و غير اين موارد از امثال و اشباه اين‌ها .\r\nشرح مقصود\r\nقوله : و امثلة ذلك : مشار اليه « ذلك » قطع موضوعى است .\r\nقوله : اذا علم به من الطّرق الاجتهاديّة الخ : ضمير در « به » حكم شرعى راجع است .\r\nقوله : لا من مثل الرّمل و الجفر :\r\nعلم رمل ( بفتح راء و سكون ميم ) عبارتست از علم نقاط كه به وسيله ريختن آنها و تحصيل چهار شكل بنام امّهات و تكثير آنها به شانزده شكل مطلوب و حكم آن را بدست مىآورند و آنچه از طريق اين علم بدست آيد در صورتى كه قطع و علم باشد براى قاطع حجّت ولى نسبت به ديگران حجّت نيست .\r\nو امّا علم جفر : عبارتست از استخراج ضمائر و امور نهانى از طريق حروف و اعداد و علم مستفاد از اين فنّ نيز صرفا در حقّ قاطع حجّت مىباشد .\r\nقوله : فانّ القطع الحاصل من هذه : مشار اليه « هذه » طرق غير معهوده مثل رمل و جفر مىباشد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nقوله : على القاطع الاخذ به : ضمير در « به » به قطع راجع است .\r\nقوله : الّا انّه لا يجوز للغير تقليده فى ذلك : ضمير در « انّه » به معناى « شأن » بوده و ضمير در « تقليده » به « قاطع » راجع مىباشد و مشار اليه « ذلك » « القطع الحاصل من هذه » است .\r\nقوله : فانّه لا يجوز للغير العمل بها : ضمير در « انّه » به معناى « شأن » و در « بها » به « العلم الحاصل » راجع است و به نظر مىآيد كه وجهى براى تأنيث ضمير نباشد و بهتر اين بود كه « به » ضبط مىشد .\r\nقوله : خبر العدل المعلوم له : ضمير در « له » به حاكم عود مىكند .\r\nمتن : ثمّ من خواصّ القطع الّذى هو طريق الى الواقع قيام الامارات الشّرعيّة و الاصول العمليّة مقامه فى العمل بخلاف المأخوذ فى الحكم على وجه الموضوعيّة ، فانّه تابع لدليل الحكم :\r\nفان ظهر منه او من دليل خارج اعتباره على وجه الطّريقيّة للموضوع قامت الامارات و الاصول مقامه و ان ظهر منه اعتبار صفة القطع فى الموضوع من حيث كونها صفة خاصّة قائمة بالشّخص لم يقم مقامه غيره .\r\nترجمه : سپس معلوم باشد از جمله خواصّ قطعى كه نسبت بواقع طريق و مرآت بوده آنست كه امارات شرعى و اصول عملى در مقام عمل بجاى آن قرار مىگيرند بخلاف قطعى كه در حكم بعنوان موضوع اخذ شده است چه آنكه اين قسم از قطع تابع دليلى است كه حكم را جعل و تأسيس نموده لذا اگر از دليل يا قرينه خارجى ظاهر شود كه قطع در موضوع بطور طريق و مرآت ملاحظه شده امارات و اصول به جايش قرار گرفته و در صورتى كه از آن چنين بدست آيد كه صفت قطع در موضوع بعنوان اينكه صفت خاصّ و معيّنى است و قيام به شخص داشته و از كمالات نفسانى بوده ملاحظه شده است به جايش چيز ديگرى قرار نمىگيرد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nشرح مقصود\r\n\r\nخاصيّت قطع طريقى و قطع موضوعى\r\nمرحوم مصنّف در اين فقره از عباراتى كه نقل شد اشاره به خاصيّت قطع طريقى و موضوعى فرموده تا بدين‌وسيله آنها را از هم ممتاز و مشخّص نمايند و حاصل مقصود آنست كه :\r\nقطع طريقى چنانچه شرحش گذشت آنست كه حكم در آن بر ذات موضوعى واقعى حمل شده بدون اينكه كوچك‌ترين دخالتى براى قطع در تشريع و توجّه آن نسبت بمكلّف باشد ازاين‌رو اعتبار و ملاحظه اين قسم از قطع صرفا از باب اينست كه واقع را نشان مىدهد پس در حقيقت خاصيّت اين قسم از قطع طريق بودن و ارائه واقع است ازاين‌رو هر اماره معتبر و اصل شرعى و عقلى كه واجد اين خصوصيّت باشد نظير « بيّنه » و « استصحاب » بايد بتواند بجاى آن قرار گرفته و فائده‌اى كه بر قطع مترتّب است آن نيز افاده نمايد و از اين حيث با قطع هيچ فرق ندارد .\r\nبلى تنها فرقى كه بين آنها است اينكه قطع طريقى حجّيّت و اعتبارش ذاتى است ولى امور ياد شده جعلى و تنزيلى مىباشند .\r\nبنابراين همان‌طورىكه اگر در دليل اين‌طور آمده باشد :\r\nالخمر حرام و مكلّف نسبت به مايعى قطع پيدا نمود كه خمر است واجب است از آن اجتناب نمايد عينا در صورتى كه قطع نداشت ولى بيّنه بر خمر بودنش قائم شد يا شخص سابقا در ظرف كذائى مىدانست كه خمر بوده و اكنون در خمر بودن مايع در آن شكّ نموده استصحاب بقاء خمر او را موظّف باجتناب از آن مىكند پس نفس دليلى كه استصحاب را حجّت نموده يا بيّنه را معتبر قرار داده كافى است كه اين دو را بجاى قطع و همچون يقين حجّت قلمداد نمايد . و سرّ اين امر آنست كه حجّيّت و اعتبار استصحاب و بيّنه نيز باعتبار طريقيّت و نشان دادن واقع مىباشد و پرواضح است كه در صورت فقدان طريقى از طرق ديگرى كه واجد خصوصيّت آن است على القاعده مىبايد جاى آن واقع شود .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nولى قطع موضوعى چنين نيست زيرا در اين قسم قطع فرض آنست كه مثلا شارع آن را موضوع حكم قرار داده پس براى اينكه احراز كنيم آن را بچه نحو در موضوع ملاحظه كرده آيا بنحو صرف الموضوع و مجرّد اينكه صفت كمال و از حالات نفسانى است اعتبار نموده يا بملاك طريقيّت و اينكه به واسطه آن واقع نشان داده مىشود مورد لحاظ قرار گرفته بايد به خود جاعل از طريق رجوع به دليلى كه از طرفش صادر شده مراجعه نمود لذا بعد از مراجعه چه‌بسا اين‌طور بدست مىآيد كه قطع را بمناط طريق بودن بواقع موضوع قرار داده لذا در اينجا همچون قطع طريقى مىتوانيم در صورت فقدانش از امارات و اصول استفاده نمائيم ولى گاهى مفاد دليل اينست كه وجود نفس قطع موضوع بوده به‌طورىكه جاعل و شارع به امر ديگرى جاى آن راضى نيست قهرا دليل ديگر را نمىتوان جايش قرار داد .\r\nقوله : قيام الامارات الشّرعيّة : مقصود از « امارات شرعيّه » ادلّه اجتهادى است مانند بيّنه ، اقرار ، قاعده قرعه ، قاعده يد ، سوق مسلمين و امثال اين امور كه در طريق بودن بواقع و ارائه آن همچون قطع طريقى مىباشند .\r\nقوله : مقامه فى العمل : ضمير در « مقامه » به قطع طريقى راجعست .\r\nقوله : بخلاف المأخوذ فى الحكم على وجه الموضوعيّة : الف و لام در « المأخوذ » الف و لام موصوله بوده و مراد از آن « القطع » مىباشد .\r\nقوله : فانّه تابع لدليل الحكم : ضمير در « فانّه » به « المأخوذ » عود مىكند .\r\nقوله : فان ظهر منه : ضمير در « منه » به « دليل الحكم » راجع است .\r\nقوله : اعتباره على وجه الطّريقيّة للموضوع : ضمير در « اعتباره » به قطع عائد است .\r\nو در اين عبارت مرحوم شيخ به برخى از انحاء قطع موضوعى اشاره فرموده‌اند كه ما جهت روشن شدن مراد و مقصود ايشان اجمالا به تمام اقسام آن در ذيل اشاره مىنماييم :\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nانحاء قطع موضوعى\r\nقطع موضوعى بتقسيم اوّلى به دو نحو اعتبار مىشود :\r\n1 - قطع بنحو جزء موضوع\r\n2 - قطع بنحو تمام موضوع\r\nو هركدام از اين دو نيز به دو گونه ملاحظه مىشوند :\r\nالف : بمناط طريقيّت به واقع\r\nب : بملاك اينكه صفت قطع صفتى است نفسانى و از حالات راجحه و مطلوبه است .\r\nبنابراين اقسام قطع موضوعى چهار است به اين شرح :\r\n1 - جزء موضوع بنحو طريقيّت : و آن اينست كه مثلا شارع مقدّس موضوع حكم را امر مركّب از دو جزء قرار داده ، يكى واقع و ديگرى قطع به آن منتهى قطع را بملاك اينكه نشان‌دهنده و طريق رسيدن به آن است ملاحظه نموده .\r\n2 - تمام موضوع بنحو طريقيّت : و آن اينست كه مثلا شارع مقدّس موضوع حكم را صرفا نفس قطع قرار داده ولى به اين اعتبار كه سبب رساندن به واقع و نشان دادن آن مىباشد .\r\n3 - جزء موضوع بنحو صفتى : و آن اينست كه مثلا شارع مقدّس موضوع حكم را امر مركّب از دو جزء قرار داده ، يكى واقع و ديگرى قطع به آن ولى قطع را بمناط اينكه صفت راجح و حالت مطلوبى است در نفس اعتبار نموده بدون اينكه غير از آن غرض ديگرى داشته باشد .\r\n4 - تمام موضوع بنحو صفتى : و آن اينست كه موضوع حكم صرفا نفس قطع و آن هم به اين اعتبار كه صفت راجح و حالت مطلوبى است باشد .\r\nو مجموع اين چهار قسم با يك قسم ديگر كه قطع طريقى محض باشد مجموعا پنج قسم هستند .\r\nبا توجّه به اين مقدّمه مىگوييم :\r\nمرحوم مصنّف معتقدند بجاى قطع طريقى محض و قطع موضوعى كه بمناط\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nطريقيّت ملاحظه شده امارات و اصول قرار مىگيرند به اعمّ از اينكه قطع جزء موضوع بوده يا تمام موضوع در نتيجه از اقسام پنجگانه در دو صورت يعنى قطع تمام موضوع بنحو صفتى و قطع جزء موضوع بنحو صفتى امارات و اصول بجاى قطع قرار نمىگيرند و در سه قسم ديگر نيابتشان صحيح مىباشد .\r\nقوله : و ان ظهر منه اعتبار صفة القطع : ضمير در « منه » به « دليل الحكم » راجعست .\r\nقوله : من حيث كونها صفة خاصّة : ضمير در « كونها » به صفة القطع عود مىكند .\r\nقوله : لم يقم مقامه غيره : ضمير در « مقامه » و « غيره » به قطع راجعست .\r\nمتن : كما اذا فرضنا انّ الشّارع اعتبر صفة القطع على هذا الوجه فى حفظ عدد الرّكعات الثّنائيّة و الثّلاثيّة و الأوليين من الرّباعيّة فانّ غيره كالظّنّ باحد الطّرفين ، او اصالة عدم الزّائد لا يقوم مقامه الّا بدليل خاصّ خارجىّ غير ادلّة حجّيّة مطلق الظّنّ فى الصّلاة و اصالة عدم الاكثر .\r\nترجمه : مثل اينكه فرض كنيم شارع مقدّس صفت قطع را بنحو وصفى در موضوع وجوب حفظ عدد ركعات نماز صبح و مغرب و دو ركعت اوّل و دوّم از نمازهاى چهار ركعتى اعتبار و ملاحظه نموده كه در اين فرض اگر ظنّ به يكى از دو طرف احتمال حاصل شود هرگز بجاى قطع قرار نگرفته و مصلّى در صورت فقدان قطع نمىتواند به چنين ظنّى اكتفاء و اعتماد نمايد چنانچه از اصالة عدم زائد در صورت شكّ در زيادى ركعات نمىتواند استفاده كند مگر آنكه غير از ادلّه حجّيّت مطلق ظنّ در نماز يا حجّيّت اصالة عدم الاكثر دليل خاصّ خارجى ديگرى وارد شود كه در خصوص مورد بحث ظنّ يا اصل مزبور را بجاى قطع حجّيّت قرار دهد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nشرح مقصود\r\nگفته شد علم طريقى محض و موضوعى مشوب كه از آن به موضوعى على وجه الطّريقى تعبير مىكنند خصوصيّتشان اينست كه ممكنست امارات كاشفه و اصول عمليّه در صورت فقدان آنها به جايشان قرار گيرند . بخلاف علم موضوعى محض كه امارات كاشفه يا اصول عمليّه به جايش واقع نمىشوند مگر آنكه دليل خاصّى بر جواز قيام آنها قائم گردد كه در اين صورت دليل قائم نسبت بدليل شرعى كه قطع را موضوع قرار داده وارد يا حاكم مىشود و اين قاعده و به عبارت ديگر كبرا بين علماء و اصوليّين اجمالا مورد تسالم و توافق است و نزاعى كه بينشان وجود دارد در صغريات و موارد مىباشد كه برخى علم را در آن موضوعى صرف دانسته و گروهى طريقى فرض كرده‌اند و از جمله اين موارد دو مورد ذيل است كه مرحوم مصنّف به آنها اشاره فرموده كه ذيلا تشريح مىشود :\r\nالف : مسئله اعتبار قطع در عدد ركعات نماز صبح و مغرب و ركعت اوّل و دوّم نمازهاى چهار ركعتى .\r\nكه طبق فرموده مصنّف مفروض در اين مسئله آنست كه قطع به حفظ ركعات در اين مورد بطور موضوع محض اعتبار شده ازاين‌رو اگر كسى در نماز صبح يا مغرب شكّ در ركعات نمود نمازش را باطل مىدانند بدون اينكه به كمك قواعدى از قبيل قاعده ظنّ و گمان به يك طرف از دو طرف شكّ يا اصالة عدم الاكثر نماز را تصحيح نمايند چنانچه در خصوص دو ركعت اوّل و دوّم نمازهاى چهار ركعتى نيز همين‌طور فرموده‌اند و حاصل كلام آنكه در اين مسئله غير از قطع و علم صفت ديگرى را معتبر ندانسته‌اند و اين امر خود شاهد صدقى است بر اين مدّعا كه مورد مزبور از مواردى است كه قطع بنحو موضوعى صرف و محض مورد حكم واقع شده است به‌طورىكه قرار دادن غير قطع بجاى آن نياز به دليل خاصّى دارد تا بر دليلى كه قطع را بنحو مزبور موضوع قرار داده حاكم يا وارد باشد و مجرّد دليلى كه مطلق ظنّ را حجّت قرار داده براى اين معنا كافى و وافى نيست .\r\nو بفرموده برخى از محقّقين در حفظ ركعات و احراز آن وصف يقين معتبر\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاست زيرا ادلّه‌اى كه در اين باب وارد شده صرفا وصف يقين را اعتبار نموده و اين صفت قائم بنفس را مناط امتثال قرار داده و بديهى است كه اين معنا در سائر كواشف و امارات وجود ندارد لا جرم قيام آنها بجاى يقين بدون وجه مىباشد پس ظنّ و گمان به يكى از دو طرف يا اصل عدم زائد در اين مورد مجرائى ندارند .\r\n\r\n[ قطع طريقى و موضوعى 
  ]\r\nولى ناگفته نماند كه در همين مورد بعضى از اصوليّين فرموده‌اند مقصود از اعتبار علم جهت طريقيّت آن است و خصوصيّتى براى وصف يقين نيست بنابراين از دليل چنين استظهار كرده‌اند يقين در اين مورد از قبيل يقين موضوعى مشوب است در نتيجه امارات و كواشف ديگر همچون ظنّ به يكى از دو طرف يا اصالة عدم الاكثر به جايش واقع مىشوند . فلذا نوعا در كلمات فقهاء ديده مىشود كه مىفرماين اگر كسى در نماز صبح يا مغرب يا دو ركعت اوّل و دوّم شكّ نمود و ظنّ و گمانش به طرفى متمايل نگشت نمازش باطل است و معناى اين عبارت اينست كه اگر گمانش به طرفى ميل پيدا نمود نماز صحيح است و اين تعبير دلالت دارد بر اينكه ظنّ و گمان به يك طرف بجاى علم و يقين قرار مىگيرد .\r\nقوله : كما اذا فرضنا انّ الشّارع اعتبر صفة القطع الخ : چنانچه از برخى روايات اين‌طور استفاده مىشود كه صفت قطع و حفظ معتبر است از جمله روايتى است كه مرحوم صاحب وسائل آن را در ج ( 5 ) ص ( 305 ) به اين شرح نقل فرموده :\r\nمحمد بن يعقوب از حسين بن سعيد ، از نضر ، از موسى بن بكر ، از فضيل قال :\r\nسألته عن السّهو ؟ فقال : فى صلاة المغرب اذا لم تحفظ ما بين الثّلاث الى الاربع فاعد صلاتك .\r\nقوله : على هذا الوجه : يعنى موضوعى محض .\r\nقوله : فانّ غيره : ضمير در « غيره » به قطع راجع است .\r\nقوله : لا يقوم مقامه : ضمير در « مقامه » به قطع راجعست .\r\nقوله : الّا بدليل خاصّ خارجى غير ادلّة حجّيّة مطلق الظّنّ : مقصود از ادلّه حجّيّت مطلق ظنّ در نماز اخبارى است كه در باب احكام خلل وارد شده كه ظنّ\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبه يكى از دو طرف يا بناء بر اكثر يا اصل عدم زياده را بجاى قطع و حفظ ركعت در دو ركعت اخير در نمازهاى چهار ركعتى قرار داده است نظير روايتى كه مرحوم صاحب وسائل در ج ( 5 ) ص ( 317 ) به اين شرح نقل فرموده :\r\nمحمّد بن علىّ بن الحسين به اسنادش از عمّار ، از مولانا ابى عبد اللّه عليه السلام .\r\nانّه قال له :\r\nيا عمّار اجمع لك السّهو كلّه فى كلمتين ، متى ما شكّكت فخذ بالاكثر فاذا سلّمت فاتمّ ما ظننت انّك نقصت .\r\nحال مرحوم مصنّف مىفرماين :\r\nدر دو ركعت اوّل و دوّم يا نماز صبح و مغرب كه قطع به ركعت و حفظ آن به صورت قطع موضوعى محض اعتبار شده اگر قطع مفقود شد اين قبيل ادلّه كافى در قرار دادن ظنّ يا قاعده بناء بر اكثر را بجاى قطع نمىباشند بلكه براى اين امر نياز به ادلّه خاصّ و مشخّصى ديگر داريم كه آن هم مفقود است .\r\nمتن : و من هذا الباب عدم جواز اداء الشّهادة استنادا الى البيّنة أو اليد على قول و ان جاز تعويل الشّاهد فى عمل نفسه بهما اجماعا ، لانّ العلم بالمشهود به فى مقام العمل على وجه الطّريقيّة بخلاف مقام اداء الشّهادة الّا ان يثبت من الخارج انّ كلّما يجوز العمل به من الطّرق الشّرعية يجوز الاستناد اليه فى الشّهادة كما يظهر من رواية حفص الواردة فى جواز الاستناد الى اليد .\r\nترجمه : و از همين قبيل است عدم جواز شهادت دادن درحالىكه استناد شاهد به « بيّنه » يا « قاعده يد » باشد چنانچه برخى از فقهاء چنين فرموده‌اند چه آنكه در اين فرض چنين شهادتى مسموع نبوده و قاضى نمىتواند برطبق آن حكم نمايد اگرچه خود شاهد در ارتباط با عمل خويش مىتواند به آن اعتماد كند چنانچه اجماع\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتمام فقهاء برآن است كه يد و بيّنه نسبت بمقام عمل مورد اعتناء بلكه حجّت است ولى اينكه قاضى نيز بتواند برطبق شهادتى كه مدركش يكى از اين دو است حكم صادر كند چنين اتّفاقى وجود ندارد زيرا علم به مشهود به ( مورد شهادت ) در مقام عمل شخص به آن بنحو طريقيّت اعتبار شده ولى نسبت به مقام شهادت اين‌طور نيست بلكه به طرز موضوعى ملاحظه گشته است ازاين‌رو شارع نسبت به اين مقام در آن تصرّف فرموده و صرفا علمى كه از طريق حسّ حاصل شده مناط و ملاك جواز اداء شهادت قرار داده است . بنابراين طبق قاعده شاهد گرچه خود موظّف است بعلمى كه مستندش بيّنه يا يد است عمل نمايد ولى در مقام اداء شهادت نمىتواند به آن اعتماد كند مگر از خارج و به كمك دليلى جداگانه ثابت شود كه در مقام عمل به طرق و امارات شرعيّه‌اى كه مىتوان اعتماد كرد عينا در مقام شهادت نيز جايز است به آنها استناد جست و ملاك اداء شهادت قرار داد چنانچه اين معنا از روايت حفص كه در باب جواز استناد به يد وارد شده به خوبى استفاده مىشود .\r\nشرح مقصود\r\nب : ديگر از موارد و صغرياتى كه در موضوعى بودن علم يا طريق بودنش بين حضرات اختلاف است مسئله عدم جواز شهادتى است كه مستند به « يد » يا بيّنه باشد كه از نظر بعضى از فقهاء اين مسئله نيز از همين باب بوده يعنى شارع مقدّس علم به مشهود به را بنحو موضوعى ملاحظه نموده فلذا در آن تصرّف كرده و صرفا قطع و علمى كه از راه حسّ براى شاهد حاصل شود مناط قرار داده و موردى كه قطعش از راه ملاحظه يد يا اظهار بيّنه باشد تخطئه فرموده و آن را مجوّز اداء شهادت قرار نداده است .\r\nدرحالىكه مشهور بين فقهاء اينست كه شاهد مىتواند يد متصرّف را مناط قرار داده و به ملك مطلق شهادت دهد بلكه برخى از بزرگان ادّعاى عدم خلاف در آن فرموده‌اند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nقوله : و من هذا الباب : يعنى موردى كه قطع بنحو موضوعى محض ملاحظه شده .\r\nقوله : فى عمل نفسه بهما : يعنى به « يد » و « بيّنه » .\r\nقوله : كما يظهر من رواية حفص الخ : روايت نامبرده را مرحوم صاحب وسائل درج ( 18 ) ص ( 215 ) به اين شرح نقل فرموده : محمّد بن يعقوب ، از علىّ بن ابراهيم ، از پدرش و علىّ بن محمّد كاشانى همگى از قاسم بن يحيى ، از سليمان بن داود ، از حفص بن غياث از مولانا ابى عبد اللّه عليه السّلام قال قال له رجل :\r\nاذا رأيت شيئا فى يدى رجل يجوز لى ان اشهد انّه له ؟\r\nقال : نعم ، قال الرّجل : اشهد انّه فى يده و لا اشهد انّه له فلعلّه لغيره .\r\nفقال ابو عبد اللّه عليه السّلام : أ فيحلّ الشّراء منه ؟\r\nقال : نعم ، فقال ابو عبد اللّه عليه السّلام : فلعلّه لغيره فمن اين جاز لك ان تشتريه و يصير ملكا لك ثمّ تقول بعد الملك هو لي و تحلف عليه و لا يجوز ان تنسبه الى من صار ملكه من قبله اليك ؟\r\nثمّ قال ابو عبد اللّه عليه السّلام : لو لم يجز هذا لم يقم للمسلمين سوق .\r\nمتن : و ممّا ذكرنا يظهر انّه لو نذر احد ان يتصدّق كلّ يوم بدرهم ما دام متيقّنا بحياة ولده فانّه لا يجب التّصدّق عند الشّكّ فى الحياة لاجل استصحاب الحياة بخلاف ما لو علّق النّذر بنفس الحياة ، فانّه يكفى فى الوجوب الاستصحاب .\r\nترجمه : از آنچه ذكر نموديم روشن شد كه اگر شخصى چنين نذر كند تا زمانى كه بحيات فرزند خويش يقين دارد هر روز يك درهم صدقه دهد كه در اينجا حكم آنست كه اگر روزى در زنده بودن فرزند شك نمايد باستصحاب حيات صدقه بر او واجب نيست زيرا موضوع وجوب صدقه يقين بحيات آن هم بنحو موضوعى محض مىباشد ازاين‌رو استصحاب يا دليل ديگرى بجاى آن قرار نمىگيرد بخلاف صورتى كه نذر را به نفس حيوة معلّق كند يعنى بگويد تا زمانى كه فرزندم زنده باشد نذر مىكنم\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nروزى يك درهم صدقه دهم كه در اين فرض اگر روزى شكّ در حيات وى نمود به مقتضاى استصحاب چون فرزند محكوم به زنده بودن است لا جرم وجوب صدقه برعهده‌اش مىباشد .\r\nشرح مقصود\r\nقوله : يظهر انّه لو نذر احد : ضمير در « انّه » به معناى شأن مىباشد .\r\nقوله : فانّه لا يجب التّصدّق : ضمير در « فانّه » به معناى شأن است .\r\nقوله : فانّه يكفى فى الوجوب : ضمير در « فانّه » به معناى شأن است .\r\nمتن : ثمّ انّ هذا الّذى ذكرنا من كون القطع مأخوذا تارة على وجه الطّريقيّة و اخرى على جهة الموضوعيّة جار فى الظّنّ ايضا و ان فارق العلم فى كيفيّة الطّريقيّة ، حيث انّ العلم طريق بنفسه و الظّنّ المعتبر طريق بجعل الشّارع بمعنى كونه وسطا فى ترتّب احكام متعلّقه كما اشرنا اليه سابقا .\r\nترجمه : سپس معلوم باشد آنچه تا به اينجا ذكر نموده و گفتيم قطع گاهى بنحو طريقيّت و زمانى به طرز موضوعيّت ملاحظه و اعتبار مىشود عينا درباره ظنّ نيز جارى مىباشد البتّه ظنّ با علم در كيفيّت طريقيّت فرق دارد ، زيرا علم طريق بودنش ذاتى و نفسى است درحالىكه ظنّ معتبر طريقيّتش مستند به جعل شارع مىباشد يعنى ظنّ در وسط واقع شدن جهت ترتّب احكام متعلّقش نياز به جعل و تشريع دارد چنانچه در اين مقوله سابقا شطرى نگاشتيم .\r\nشرح مقصود\r\nقوله : و ان فارق العلم في كيفيّة الطّريقيّة : ضمير فاعلى در « فارق » به ظنّ عائد است .\r\nقوله : و الظّنّ المعتبر طريق الخ : مرحوم شارح كبير از برخى تلامذه مرحوم مصنّف نقل نموده كه ماتن ( ره ) مقصودش از « ظنّ معتبر » در اينجا ظنّى است كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nحجّت و مجعول باشد ولى در درس از اين تفسير عدول فرموده و معتبر را اين‌طور معنا نموده‌اند :\r\nظنّ معتبر آنست كه در خارج داراى حكم باشد و مقابل آن ظنّى است كه در خارج امرى برآن مترتّب نشود نظير ظنّ به اينكه فلان شخص زيد است .\r\nقوله : بمعنى كونه وسطا الخ : ضمير در « كونه » به ظنّ عود مىكند .\r\nقوله : احكام متعلّقه : ضمير در « متعلّقه » به ظنّ راجعست .\r\nمتن : لكنّ الظّنّ ايضا قد يؤخذ طريقا مجعولا الى متعلّقه سواء كان موضوعا على وجه الطّريقيّة لحكم متعلّقه او لحكم آخر يقوم مقامه سائر الطّرق الشّرعيّة فيقال حينئذ انّه حجّة و قد يؤخذ موضوعا لا على وجه الطّريقيّة لحكم متعلّقه او لحكم آخر و لا يطلق عليه الحجّة حينئذ و لا يقوم مقامه سائر الطّرق الشّرعيّة .\r\nفلا بدّ من ملاحظة دليل ذلك ، ثمّ الحكم بقيام غيره من الطّرق المعتبرة مقامه لكنّ الغالب فيه الاوّل .\r\n\r\n[ ظن طريقى و موضوعى 
  ]\r\nترجمه : ولى ظنّ نيز همچون قطع گاهى نسبت به متعلّقش طريق قرار داده شده اعم از آنكه موضوع بنحو طريقيّت براى متعلّقش يا حكم ديگر بوده كه در اين صورت بجاى آن سائر طريق و ادلّه شرعيّه قرار مىگيرد و به آن اطلاق حجّت مىنمايند .\r\nو زمانى آن را موضوع ولى نه بنحو طريقيّت براى متعلّقش يا حكم ديگر ملاحظه نموده و در اين فرض به آن حجّت نگويند و به جايش طرق و امارات شرعيّه قرار نگيرد .\r\nپس در نتيجه بايد گفت لازم است دليلى كه ظنّ را حجّت نموده ملاحظه كرد و نگريست كه ظنّ را بچه نحو دليل و برهان قرار داده ، آيا بنحو طريقى محض يا به طرز موضوع و در موضوع نيز آيا موضوع بنحو طريقى يا وصفى ملاحظه شده و سپس\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحكم نمود كه مورد از مواضعى است كه غير ظنّ از امارات و ادلّه معتبر بجاى آن واقع شده يا چنين نمىباشد ولى غالب در ظنّ اينست كه آن را بمناط طريقيّت ملاحظه نموده‌اند .\r\nشرح مقصود\r\nقوله : سواء كان موضوعا الخ : حاصل مقصود مصنّف ( ره ) اينست :\r\nظنّى را كه نسبت به متعلّقش يعنى امر مظنون طريق قرار داده‌اند از دو حال خارج نيست :\r\nالف : آنكه آن را موضوع حكم متعلّقش قرار داده‌اند مثل اينكه در دليل چنين بيايد :\r\nاذا ظننت الى جانب انّه قبلة فيجب الصّلاة إليها .\r\n« زمانى كه به طرفى گمان قبله پيدا نمودى پس نماز به آن طرف واجب است » .\r\nكه در اين مثال اوّلا ظنّ نسبت به قبله طريق قرار داده شده و سپس ظنّ به قبله را موضوع براى وجوب نماز به آن صوب كه حكم متعلّق است بنحو موضوع على وجه الطّريقيّة اخذ نموده‌اند .\r\nب : آنكه آن را موضوع حكم غير متعلّقش اخذ نمايند مثل اينكه در دليلى چنين وارد شود :\r\nاذا ظننت بثبوت الهلال فعليك بالتّصدّق .\r\n« زمانى كه به ثبوت اوّل ماه گمان پيدا نمودى صدقه دادن بر تو واجب است » .\r\nكه در اين مثال ظنّ را طريق براى ثبوت هلال قرار داده و سپس آن را موضوع براى حكم غير هلال يعنى وجوب تصدّق بنحو موضوع على وجه الطّريقيّة ملاحظه كرده‌اند .\r\nو بهر تقدير در اين دو فرض چون ظنّ طريق بوده لاجرم در صورت فقدان امارات و كواشف ديگر مىتوانند بجاى آن قرار گيرند فلذا در مثال اوّل اگر كسى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبه هيچ‌يك از اطراف نتوانست ظنّ به قبله بودن پيدا كند ولى دو نفر عادل بوى خبر دادند كه فلان جهت قبله است يا ملاحظه نمود كه قبور آن موضوع به جهت كذائى مىباشد مسلّما به همان طرف نماز خواندن وظيفهء او است .\r\nيا در مثال دوّم اگر شياع حاصل شد كه فردا اوّل ماه بوده يا دو عادل به آن خبر دادند قطعا صدقه دادن بر وى واجب و لازم مىشود ازاين‌رو به چنين ظنّى اطلاق حجّت مىنمايند . زيرا همان‌طورىكه قبلا گفته شد حجّت به حدّ وسطى اطلاق شود كه نسبت به احكام متعلّقش حدّ وسط واقع شود و چنانچه ذكر نموديم ظنّ موضوعى على وجه الطريقيّه واجد چنين خصوصيّتى مىباشد .\r\nقوله : لحكم متعلّقه : يعنى متعلّق ظنّ .\r\nقوله : يقوم مقامه سائر الطّرق : ضمير در « مقامه » به ظنّ عود مىكند .\r\nفيقال حينئذ انّه حجّة : ضمير در « انّه » به ظنّ راجعست .\r\nقوله : و قد يؤخذ موضوعا : ضمير در « يؤخذ » به ظنّ عود مىكند .\r\nقوله : لا على وجه الطّريقيّة لحكم متعلّقه الخ : يعنى بنحو موضوعى محض ملاحظه شود چنانچه بگويند : اذا ظننت به بول فهو نجس .\r\nقوله : و لا يطلق عليه الحجّة حينئذ : يعنى ظنّ در اين فرض ممكنست حدّ وسط واقع شود مثلا بگوئيم :\r\nهذا مظنون البوليّة و كلّ ما كان كذلك فهو نجس فهذا نجس .\r\nولى همان‌طورىكه قبلا گفتيم به آن حجّت نمىتوان گفت زيرا ظنّ در اين مثال حدّ وسط واقع شده براى اثبات حكم مظنون البوليّة يا نفس بول كه متعلّق آن مىباشد و چنانچه گفتيم حجّت آنست كه حدّ وسط براى اثبات احكام متعلّقش واقع شود نه غير آن و پرواضح است كه متعلّق ظنّ نفس بول است نه مظنون البوليّة .\r\nقوله : و لا يقوم مقامه سائر الطّرق الشّرعيّة : ضمير در « مقامه » به ظنّ موضوع محض راجع است و سرّ عدم قيام امارات بجاى آن اينست كه اين قسم از ظنّ حصولش در ترتّب حكم و عدمش در زوال آن دخيل است به‌طورىكه نفس اين حالت مطلوب بوده نه غير آن بنابراين ممكن نيست طرق و امارات ديگر بجاى آن قرار گيرند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nقوله : ملاحظة دليل ذلك : مشار اليه « ذلك » ظنّ موضوعى است .\r\nقوله : بقيام غيره من الطّرق المعتبرة مقامه : ضمير در « غيره » به ظنّ راجع بوده و ضمير در « مقامه » نيز چنين مىباشد .\r\nقوله : لكن الغالب فيه الاوّل : مقصود از « الاوّل » ظنّ موضوعى على وجه الطريقيّة مىباشد .\r\n\r\nتنبيه : [ ظن طريقى 
  ]\r\nچنانچه از ظاهر كلمات مرحوم مصنّف استفاده مىشود ظنّ طريقى محض وجود ندارد بلكه در تمام موارد ظنّ بنحو موضوع اخذ مىگردد منتهى گاهى موضوع براى حكم متعلّقش و زمانى جهت حكم غير آن .\r\nو شايد سرّ اين امر آن باشد كه چون حجّيّت ظنّ بجعل جاعل و تنزيل او مىباشد ازاين‌رو در تمام موارد مىبايد ظنّ بنحو موضوع مأخوذ باشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبسم اللّه الرحمن الرحيم\r\nو ينبغى التّنبيه\r\nمتن :\r\nعلى امور\r\nالاوّل : انّه قد عرفت انّ القاطع لا يحتاج فى العمل بقطعه الى ازيد من الادلّة المثبتة لاحكام مقطوعة ، فيجعل ذلك كبرى لصغرى قطع بها فيقطع بالنّتيجة ، فاذا قطع بكون شىء خمرا و قام الدّليل على كون حكم الخمر فى نفسها هى الحرمة فيقطع بحرمة ذلك الشّيء لكنّ الكلام فى انّ قطعة هذا هل هو حجّة عليه من الشّارع و إن كان مخالفا للواقع فى علم اللّه ، فيعاقب على مخالفته او انّه حجّة عليه اذا صادف الواقع بمعنى انّه لو شرب الخمر الواقعى عالما عوقب عليه فى مقابل من شربها جاهلا لا انّه يعاقب على شرب ما قطع بكونه خمرا و ان لم يكن خمرا فى الواقع .\r\nترجمه :\r\n\r\nتنبيهات مبحث قطع\r\nسزاوار است كه بر امورى تنبيه شود :\r\n\r\nتنبيه اوّل : [ مبحث تجرى 
  ]\r\nقبلا دانسته شد كه قاطع در عمل به قطعش به بيشتر از ادلّه‌اى كه احكام مقطوعش را اثبات نموده نيازى ندارد ازاين‌رو دليل مزبور را براى آنچه كه قطع پيدا نموده كبرى و مقطوعش را صغرى قرار مىدهد و بدين‌وسيله به نتيجه قطع پيدا مىكند .\r\nمثلا وقتى قطع پيدا نمود كه فلان مايع خمر است و دليل دلالت نمود كه حكم خمر ذاتا حرمت است بدون اينكه قطع در آن دخالت داشته باشد از طريق ترتيب صغرى و كبرى يقين به حرمت مايع مذكور پيدا مىكند به اين نحو كه مىگويد :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاين شراب است و هر شرابى حرام بوده ، پس يقينا اين مايع نيز حرام مىباشد .\r\nو اين مطلب در سابق شرحش گذشت ولى كلام و صحبت فعلا در اينست كه قطع مزبور آيا بطور مطلق حجّت بوده و شارع مقدّس اطاعت و امتثالش را بدون قيد و شرطى طالب است اگرچه با واقع نيز مخالف باشد بنابراين قاطع اگر آن را مخالفت كند مورد عقاب واقع مىشود ، يا آنكه در صورتى حجّت است كه با واقع مصادف و موافق باشد يعنى در صورتى كه يقين به شراب بودن مايعى پيدا كرد و واقعا مقطوع شراب بود و وى آن را آشاميد عقاب مىگردد در مقابل كسى كه از روى جهل شراب را نوشيد كه چون قطع نداشته عقاب نمىشود پس عقاب در صورتى است كه شخص هم علم داشته و هم واقع مطابق با قطعش باشد نه اينكه صرف مخالفت قطع موجب عقاب باشد و شرب مقطوع الخمريّه باعث عصيان گردد اگرچه در واقع شراب نباشد .\r\nشرح مقصود\r\nقوله : انّه قد عرفت الخ : ضمير در « انّه » به معناى شأن است .\r\nقوله : الى ازيد من الادلّة الخ : مثلا دليل قائم شد بر اينكه بول نجس است پس از اينكه مكلّف قطع پيدا نمود فلان مايع بول است براى حكم مقطوع و تكليفش به آن اين قياس را تشكيل مىدهد :\r\nاين بول است ، و هر بولى نجس بوده ، پس اين نجس است و چنانچه ملاحظه مىشود در حكم به نجاست مقطوع غير از دليلى كه حكم به نجاست بول نموده به امر ديگر نيازى نيست لذا دليل ياد شده را كبرى و مقطوع را صغرى قرار داده و به نتيجه مىرسيم .\r\nقوله : لاحكام مقطوعه : ضمير در « مقطوع » به قاطع رجوع نموده و مقصود از حكم مقطوع نجاست در مثالى است كه ما ذكر نموديم و حرمت است در مثالى كه مصنّف ( ره ) ذكر فرموده‌اند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nقوله : فيجعل ذلك كبرى : مشار اليه « ذلك » دليلى است كه مثبت حكم مقطوع است .\r\nقوله : لصغرى قطع بها : ضمير در « بها » به صغرى راجع است و مقصود از « صغرى » همان است كه به آن قطع پيدا نموده مانند « بول » در مثال ما و خمر در مثال مرحوم مصنّف .\r\nقوله : حكم الخمر فى نفسها هى الحرمة : ضمير « هى » به حكم راجع بوده و تأنيث آن باعتبار « حرمت » مىباشد چه آنكه در ضميرى كه مبتداء واقع شده هم رعايت مرجعش جايز بوده و هم مراعات خبرش ازاين‌رو در تذكير و تأنيث آن دو وجه جايز است .\r\nقوله : لكنّ الكلام فى ان قطعه الخ : مقصود مصنّف ( ره ) اينست كه در اينكه قاطع بايد به قطعش عمل كند كلامى نيست و اساسا معقول نيست كه به غير اين تكليفى داشته باشد و چنانچه قبلا گفتيم اگر شارع وى را از عمل بقطع بازداشته و منصرف نمايد تناقض و تكليف به امر محال لازم مىآيد .\r\nاكنون صحبت در اينست كه آيا قطع قاطع از قبل شارع در حقّ وى بطور مطلق حجّت است اعمّ از آنكه با واقع مطابق بوده يا چنين نباشد و به عبارت ديگر :\r\nقطع قاطع وقتى نسبت بموضوع واقعى بعنوان طريق محض يا موضوع مشوب به طريقيّت ملاحظه شد گاهى با واقع مطابق درآمده و زمانى مخالف كه در صورت مخالفت از آن به جهل مركّب نام مىبرند .\r\nحال كلام در اينست كه همان‌طورىكه مخالفت نمودن قطعى كه با واقع مطابق است موجب عقاب مىگردد آيا مخالفت جهل مركّب نيز چنين است بنابراين اگر شخصى بجهل مركّب بخمر بودن مايعى قاطع بود و مع‌ذلك آن را آشاميد چون با قطعش مخالفت كرده معاقب است .\r\nيا بگوئيم صرفا مخالفت علمى كه با واقع مطابق است عقاب‌آور مىباشد بنابراين كسى كه از روى جهل شرابى را آشاميد يا با علم به شراب بودن مايع آن را نوشيد و بعد معلوم شد شراب نبوده عقاب ندارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nقوله : قطعه هذا : ضمير در « قطعه » به قاطع راجع بوده و مشار اليه « هذا » قطع مىباشد .\r\nقوله : هل هو حجّة عليه : ضمير « هو » به قطع و ضمير مجرورى در « عليه » به قاطع عود مىكند .\r\nقوله : و إن كان مخالفا للواقع : ضمير مستتر در « كان » به قطع عود مىكند .\r\nقوله : فى علم اللّه : كلمه « فى علم » جارّ و مجرور بوده و متعلّق به « للواقع » است .\r\nقوله : فيعاقب على مخالفته : ضمير نائب فاعلى در « يعاقب » به قاطع و در « مخالفته » به قطع عود مىكند .\r\nقوله : او انّه حجّة عليه : ضمير در « انّه » به قطع و در « عليه » به قاطع راجع است .\r\nقوله : اذا صادف الواقع : ضمير مستتر در « صادف » به قطع راجع است و مقصود از « صادف » موافقت مىباشد .\r\nقوله : بمعنى انّه لو شرب الخ : ضمير در « انّه » و « شرب » به قاطع راجع است .\r\nقوله : عوقب عليه : ضمير مستتر نائب فاعلى در « عوقب » به شارب خمر و در « عليه » به شرب عود مىكند .\r\nقوله : فى مقابل من شربها : ضمير مفعولى در « شربها » به خمر راجعست .\r\nو مقصود از اين عبارت آنست كه جاهل بموضوع اگر مرتكب خلافى شود عقابى بر وى مترتّب نمىباشد ازاين‌رو كسى كه به خمر بودن مايعى جاهل است اگر آن را نوشيد عقاب ندارد .\r\nقوله : لا انّه يعاقب : كلمهء « لا » جمله بعد را به لو شرب الخمر الواقعى الخ عطف مىنمايد و ضمير در « انّه » به قاطع و شارب راجع مىباشد چنانچه ضمير مستتر در « يعاقب » نيز چنين مىباشد .\r\nقوله : ما قطع بكونه خمرا : ضمير مجرورى در « بكونه » به ما قطع راجع است .\r\nقوله : و ان لم يكن خمرا : ضمير مستتر در « لم يكن » به ما قطع عائد است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمتن : ظاهر كلماتهم فى بعض المقامات الاتّفاق على الاوّل كما يظهر من دعوى جماعة الاجماع على انّ ظانّ ضيق الوقت اذا اخّر الصّلاة عصى و ان انكشف بقاء الوقت .\r\nفانّ تعبيرهم بظنّ الضّيق لبيان ادنى فردى الرّجحان فيشمل القطع بالضّيق .\r\nنعم حكى عن النّهاية و شيخنا البهائى ( ره ) التّوقّف فى العصيان بل فى التّذكرة لو ظنّ ضيق الوقت عصى لو اخّر ان استمرّ الظّنّ و ان انكشف خلافه فالوجه عدم العصيان انتهى .\r\nترجمه : از ظاهر كلمات علماء در برخى از موارد چنين استفاده مىشود كه بر حكم اوّل يعنى عقاب بر مخالفت قطع اگرچه با واقع مطابق نباشد اتّفاق است چنانچه از ادّعاء جماعتى از اصحاب كه ادّعاء اجماع بر حكم مسئله ذيل نموده‌اند اين امر ظاهر مىگردد :\r\nايشان فرموده‌اند كسى كه به تنگ بودن وقت گمان داشته باشد و مع‌ذلك نمازش را بتأخير بياندازد معصيت نموده اگرچه معلوم شود وقت باقى مىباشد .\r\nو اينكه ايشان به ظنّ ضيق و گمان تعبير فرموده‌اند جهتش اينست كه خواسته‌اند بفرمايند مخالفت فرد ضعيف از رجحان كه ظنّ باشد موجب استحقاق عقاب است بنابراين مخالفت قطع نيز بطريق اولى موجب عقاب مىباشد ازاين‌رو اگر با قطع به تنگ بودن وقت نماز را تأخير بياندازد مسلّما بايد عقاب گردد . اگرچه بعدا معلوم شود كه وقت تنگ نبوده است .\r\nبلى از مرحوم علّامه در كتاب نهايه و مرحوم شيخ بهائى چنين حكايت شده كه ايشان در عصيان و تحقّق معصيت توقّف نموده‌اند بلكه مرحوم علّامه در كتاب تذكره فرموده :\r\nاگر كسى به تنگ بودن وقت گمان داشته باشد و نمازش را بتأخير بياندازد مرتكب عصيان و گناه شده مشروط به اينكه گمانش به همين نحو ادامه يابد و كشف خلاف نشود ولى در صورت كشف خلاف و اينكه وقت تنگ نبوده وجه وجيه اينست كه بگوئيم عصيان تحقّق نيافته است . ( پايان كلام مرحوم علّامه ) .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nشرح مقصود\r\nدر مسئله مورد بحث يعنى جواز و حرمت مخالفت قطع سه قول وجود دارد :\r\nالف : رأى مشهور : و آن اينست كه مخالفت علم را حرام و مخالف را مستحقّ عقاب مىدانند .\r\nب : قول مرحوم علّامه در تذكره : و آن اينست كه در صورت كشف خلاف عصيان تحقّق نيافته لا جرم استحقاق عقاب نيز در مخالف نمىباشد و اين قول را مرحوم سيّد مجاهد در مفاتيح الاصول قريب شمرده‌اند .\r\nج : توقّف و عدم حكم باستحقاق عقوبت و عدم تحقّق عصيان و اين رأى مرحوم علّامه در كتاب نهايه و شيخ بهائى در زبدة الاصول است .\r\nمشهور براى مدّعاى خود به اجماع متمسّك شده‌اند و البتّه آن را در مخالفت ظنّ ذكر كرده و از باب مفهوم اولويّت در مخالفت قطع بطريق اولى اين امر را قائل هستند .\r\nقوله : الاتّفاق على انّ ظانّ ضيق الوقت الخ : وجه عصيان و تحقّق معصيت آنست كه شخص ظانّ مكلف است كه به ظنّش عمل كند درحالىكه وى اين امر واجب را ترك و مخالفت آن را نموده است و پرواضح است كه مخالف واجب عاصى مىباشد .\r\nقوله : و ان انكشف بقاء الوقت :\r\nمؤلّف گويد :\r\nاز اين قيد اين‌طور استفاده مىشود كه ظنّ در مورد مزبور به صورت موضوعى محض ملاحظه شده فلذا برخى از ارباب صناعت همچون قاضى باقلانى قائل است كه نماز مزبور را بايد به نيّت قضاء بخواند زيرا نماز بحسب ظنّ وى بعد از وقت واقع شده است .\r\nقوله : فانّ تعبيرهم بظنّ الضّيق الخ : اين عبارت اشاره است به دفع اشكالى كه شده و آن اينست كه :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nاشكال\r\nاجماع ادّعاشده در خصوص مخالفت ظنّ بوده و دخلى به مسئله قطع ندارد بنابراين تمسّك به اين اجماع و ذكر مخالفت ظنّ ارتباطى با مورد بحث ندارد .\r\n\r\nجواب\r\nتعبير مشهور به ظنّ جهتش اينست كه فرد ضعيف از رجحان را بيان كرده و بفرمايند مخالفت با اين فرد موجب استحقاق عقاب مىشود چه رسد به اينكه مخالفت نسبت به فرد قوىّ صورت گيرد يعنى شخص با قطعش مخالفت نمايد .\r\nقوله : حكى عن النّهاية : مقصود « نهايه » مرحوم علّامه حلّى است .\r\nقوله : و شيخنا البهائى : يعنى در كتاب « زبدة الاصول » كه كتاب بسيار مختصر و كوچكى است كه ايشان در فنّ اصول تدوين فرموده‌اند .\r\nقوله : بل فى التّذكرة : كتاب « تذكرة الفقهاء » تصنيف مرحوم علّامه حلّى است در دو جلد بزرگ كه كتابى است بسيار مفصّل كه ايشان در آن نوعا آراء اهل سنّت را نيز نقل فرموده‌اند .\r\nقوله : و ان انكشف خلافه : ضمير در « خلافه » به ظنّ راجعست .\r\nمتن : و استقرب العدم سيّد مشايخنا فى المفاتيح .\r\nو كذا لا خلاف بينهم ظاهرا فى انّ سلوك الطّريق المظنون الخطر او مقطوعه معصية يجب اتمام الصّلاة فيه و لو بعد انكشاف عدم الضّرر فيه فتأمّل .\r\nترجمه : سرور اساتيد ما مرحوم سيّد مجاهد در كتاب مفاتيح الاصول عدم تحقّق عصيان را اقرب دانسته است .\r\nو همچنين بين علماء و مشهور از ايشان خلافى نيست بحسب ظاهر كه اگر كسى راه مظنون يا مقطوع الخطرى را بپيمايد مرتكب معصيت شده و لازم است نمازش را در آن سفر تمام بخواند اگرچه بخواهد بعد از انكشاف عدم ضرر در آن راه نمازش را بخواند « پس تأمّل نما » .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nشرح مقصود\r\nقوله : سيّد مشايخنا فى المفاتيح : مرحوم سيّد مجاهد عالم تحرير و اصولى كم‌عديل و فقيه بزرگوار فرزند مرحوم محقّق عظيم الشّأن سيّد على طباطبائى صاحب كتاب رياض المسائل فى شرح مختصر النافع است كه برخى از اساتيد مرحوم مصنّف همچون مرحوم شريف العلماء مازندرانى نزد وى تلمّذ نموده‌اند و كتاب « مفاتيح الاصول » كه كتاب بسيار كبير و بزرگى است از تأليفات آن جناب در علم اصول بوده و كتاب ديگرى بنام مناهل در علم شريف فقه تأليف و تصنيف فرموده‌اند .\r\nقوله : و كذا لا خلاف بينهم : اين عبارت اشاره به تأييد قول اوّل يعنى رأى مشهور است كه مخالفت علم و قطع را عصيان دانسته و بر مخالف عقاب را ثابت دانسته‌اند .\r\nقوله : او مقطوعه : يعنى مقطوع الخطر .\r\nقوله : يجب اتمام الصّلاة فيه : ضمير در « فيه » به « طريق مظنون يا مقطوع الخطر » راجعست .\r\nقوله : و لو بعد انكشاف عدم الضّرر فيه : ضمير در « فيه » به « سلوك طريق مظنون الخطر » راجعست .\r\nو دليل اين حكم آنست كه مخالفت ظنّ همچون قطع براى ظانّ غير مشروع بوده ازاين‌رو نفس مخالفت عقاب‌آور و معصيت است و لذا كشف خلاف اثرى در حكم مذكور ندارد .\r\nقوله : فتأمّل : ممكنست اشاره به اين امر باشد كه كلام ما در قطع طريقى است درحالىكه امثله مذكور تمام از قبيل قطع موضوعى است ازاين‌رو به اين مثال‌ها نمىتوان رأى مشهور را تقريب و احيانا اثبات نمود .\r\nمتن : و يؤيّده بناء العقلاء على الاستحقاق و حكم العقل بقبح التّجرّى .\r\nو قد يقرّر دلالة العقل على ذلك بانّا اذا فرضنا شخصين قاطعين بان قطع احدهما\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبكون مايع معيّن خمرا و قطع الآخر بكون مائع آخر خمرا فشرباهما ، فاتّفق مصادفة احدهما للواقع و مخالفة الآخر :\r\nفامّا ان يستحقّا العقاب ، او لا يستحقّه احدهما ، او يستحقّه من صادف قطعه الواقع دون الآخر ، او العكس .\r\nلا سبيل الى الثّانى و الرّابع ، و الثّالث مستلزم لاناطة استحقاق العقاب بما هو خارج عن الاختيار و هو مناف لما يقتضيه العدل ، فتعيّن الاوّل .\r\nترجمه : و رأى مشهور يعنى حرمت مخالفت را بناء عقلاء و سيره ايشان تأييد مىكند چه آنكه چنين شخصى از نظر كافّه عقلاء مستحقّ عقاب و مذمّت است چنانچه عقل نيز از باب قبح تجرى وى را محكوم مىنمايد .\r\nو مىتوان دليل عقل بر قبح تجرى را اين‌طور تقرير نمود :\r\nاگر دو نفر را فرض كنيم كه هر دو قاطعند به اين نحو كه يكى به شراب بودن مايع معيّنى قطع داشته و ديگرى به خمر بودن مايع معيّن ديگر .\r\nحال هر دو مرتكب شرب شده و مايعى را كه معتقد به خمر بودنش بودند نوشيدند اتّفاقا از يكى شراب و از ديگرى شراب نبود .\r\nحال مىگوييم از چهار صورت خارج نيست :\r\n1 - يا هر دو استحقاق عقاب بايد داشته باشند .\r\n2 - يا آنكه هيچيك معاقب نيستند .\r\n3 - آنكه قطعش با واقع مصادف و موافق شده عقاب دارد نه ديگرى .\r\n4 - آنكه قطعش با واقع مصادف و موافق شده عقاب ندارد ولى آنكه با واقع مخالف بوده و شراب نخورده عقاب دارد .\r\nاحتمال دوّم و چهارم صحيح نبوده و نمىتوان آن را پذيرفت .\r\nاحتمال سوّم نيز باطل است زيرا طبق آن بايد استحقاق عقاب را به امرى كه از اختيار خارج است منوط كرده باشيم و اين با قواعدى كه عدل اقتضاء دارد منافى مىباشد در نتيجه احتمال اوّل متعيّن است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nشرح مقصود\r\nقوله : و يؤيّده بناء العقلاء : ضمير منصوبى به قول مشهور راجعست .\r\nقوله : على الاستحقاق : يعنى استحقاق عقاب و ذمّ .\r\nقوله : و حكم العقل بقبح التّجرّى : كلمه « حكم » مرفوع بوده تا عطف باشد بر « بناء العقلاء » .\r\nقوله : و قد يقرّر دلالة العقل على ذلك : مشار اليه « ذلك » قبح تجرى است .\r\nمؤلّف گويد :\r\nمقرّر مرحوم فاضل سبزوارى در كتاب ذخيره است كه بنا بر حكايت مرحوم بارفروشى محقّق قمى ( ره ) نيز اين تقرير را در مسئله جاهل قاصر و مقصّر از كتاب قوانين آورده و حاصل مقصود آنست كه :\r\nاگر زيد و عمرو هركدام به مايعى كه نزدشان هست قطع پيدا نمودند كه خمر است و هر دو با علم بخمر بودن آن را آشاميدند و اتّفاقا مايعى كه زيد نوشيده شراب و مشروب عمرو آب درآمد در اينجا از چهار حال خارج نيست :\r\n1 - آنكه بگوئيم هر دو مستحقّ عقاب مىباشند .\r\n2 - هيچيك عقاب نشوند .\r\n3 - زيد عقاب شده بدون عمرو .\r\n4 - عمرو عقاب گردد نه زيد .\r\nمسلّما فرض دوّم و چهارم باطلست :\r\nامّا صورت دوّم : به جهت اينكه با اجماع قطعى مخالف است چه آنكه عقاب مرتكب عصيان با قطع به آن مورد اتّفاق جميع علماء است .\r\nو امّا صورت چهارم ازاين‌رو كه لازمه آن اينست كه مرتكب حرام واقعى عقاب نشده و تارك آن عقاب گردد و اين امر هم با اجماع مخالف بوده و هم مستلزم ترجيح مرجوح بر راجح مىباشد .\r\nو امّا صورت سوّم نيز قابل قبول نيست زيرا لازمه آن اينست كه استحقاق عقاب منوط بامرى بوده كه از اختيار فاعل خارج باشد چه آنكه زيد صرفا آشاميدن\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمايع در اختيارش بوده همان‌طورىكه عمرو چنين مىباشد حال اگر بين اين دو تفاوت در حكم قائل شده و تنها زيد را معاقب دانسته بدون عمرو حتما اين تفاوت بخاطر اينست كه فعل زيد با حرام واقعى مطابق شده و عمرو مطابق و موافق درنيامده است درحالىكه نفس مطابقيّت و موافق بودن از امور اختيارى نيست لذا فرض مزبور را به ملاحظه اين تالى فاسدش نيز نمىتوان پذيرفت چه آنكه حكم ياد شده با اساس قواعد عدليّه تنافى دارد و به عبارت روشن‌تر :\r\nفرض سوّم چون مستلزم تصديق ظلم و اثبات آن براى مبدأ متعال مىباشد و آن با اساس اعتقادى اماميّه تهافت دارد غير قابل قبول است .\r\nدر نتيجه بايد به فرض اوّل ملتزم شد يعنى بگوئيم هم زيد كه عاصى است معاقب بوده و هم عمرو كه متجرّى مىباشد .\r\nقوله : او لا يستحقّه احدهما : يعنى هيچ‌كدام استحقاق عقاب ندارند .\r\nقوله : بما هو خارج عن الاختيار : كلمه « بما » جارّ و مجرور متعلّق است به « اناطه » و ضمير « هو » به ماء موصوله راجعست .\r\nقوله : و هو مناف لما يقتضيه العدل : ضمير « هو » به « عقاب بما هو خارج عن الاختيار » راجع بوده و ضمير منصوبى در « يقتضيه » به ماء موصول عائد است .\r\nمتن : و يمكن الخدشة فى الكلّ :\r\nامّا الاجماع : فالمحصّل منه غير حاصل و المسألة عقليّة خصوصا مع مخالفة غير واحد كما عرفت من النّهاية و ستعرف من قواعد الشّهيد قدّس سرّه و المنقول منه ليس حجّة فى المقام .\r\nو امّا بناء العقلاء فلو سلّم فانّما هو على مذمّة الشّخص من حيث انّ هذا الفعل يكشف عن وجود صفة الشّقاوة فيه لا على نفس فعله كمن انكشف لهم من حاله انّه بحيث لو قدر على قتل سيّده لقتله ، فانّ المذمّة على المنكشف لا الكاشف .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nخدشه و مناقشه مصنّف در ادلّه قائلين به حرمت تجرّى\r\nترجمه :\r\nمرحوم مصنّف در جواب استدلال قائلين به حرمت تجرّى مىفرماين :\r\nممكن است در تمام ادلّه ايشان خدشه نمود :\r\nامّا در اجماعى كه ادّعاء شد : گوئيم اجماع يا محصّل است و يا منقول .\r\nاجماع محصّل كه حاصل نبوده و در دست نيست و از اين گذشته مسئله مورد بحث چون عقلى مىباشد جاى تمسّك باجماع نيست مخصوصا كه بسيارى از علماء در آن مخالف مىباشند چنانچه از كلام مرحوم علّامه در نهايه دانسته شد و به زودى نيز از عبارت مرحوم شهيد اوّل در قواعد دانسته مىشود .\r\nو امّا اجماع منقول نيز در اين مقام حجّت نمىباشد .\r\nو امّا بناء عقلاء و سيره ايشان : اوّلا معلوم نيست چنين سيره‌اى تحقّق داشته باشد و بفرض وجود آن گوئيم اگرچه عقلاء شخص متجرّى را مذمّت و عتاب مىكنند ولى اين سرزنش و ملامت از اين جهت است كه فعل صادر از او كاشف از وجود صفت شقاوت در وى مىباشد پس در واقع او را بر صفت زشت و خبيثى كه دارد مذمّت مىكنند نه بر نفس فعل واقع از او مثلا نزد عقلاء كسى كه داراى چنين صفتى است كه اگر بر كشتن آقايش دست يابد وى را خواهد كشت مورد مذمّت و سرزنش است و پرواضح است كه اين مذمّت بر صفت رذيله و زشتى است كه در او بوده و بر ايشان منكشف شده است نه آنكه در مقابل عملى كه از وى صادر شده و از اين صفت كشف نموده باشد .\r\nشرح مقصود\r\nقوله : فالمحصّل منه غير حاصل : ضمير در « منه » به اجماع راجعست و از اين قيد چنين استفاده مىشود كه اجماع داراى افرادى است كه يكى از آنها اجماع محصّل بفتح صاد مشدّده است و آن اجماعى را گويند كه علم بوجود آن باشد مثل آن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nموردى كه خود شخص به واسطه فحص كامل آن را تحصيل نموده باشد و بهر تقدير مرحوم مصنّف غرضشان از اين عبارات اينست كه بفرمايند اجماع زمانى مفيد علم و قطع است كه محقّق و محصّل باشد درحالىكه چنين اجماعى وجود ندارد .\r\nقوله : و المسألة عقليّة : اين عبارت اشاره است به حجّت نبودن اجماع در مورد بحث از جهت ديگر و حاصل آن اينست كه :\r\nاجماع در مسائل فقهى و شرعى حجّت است باعتبار اينكه از رضايت معصوم عليه السّلام كاشف مىباشد ولى در مسائل عقلى همچون مسئله مورد كلام نمىتوان به آن تمسّك نمود زيرا اتّفاق و اجماع علماء بر امر عقلى كشف از رأى معصوم عليه السّلام نمىكند تا به اين عنايت حجّت باشد حتّى در موردى كه اجماع محصّل و محقّق باشد چه رسد به موردى كه مسأله‌اى مورد اختلاف بوده بسيارى از اهل دانش در آن مخالف باشند همچون همين مسئله چنانچه از شهادت مرحوم علّامه در كتاب نهايه اين‌طور بدست مىآيد كه در مسئله تجرى كثيرى از فقهاء و اصوليّين قائل به عدم حرمت مىباشند .\r\nقوله : و المنقول منه ليس حجّة : ضمير در « منه » به اجماع راجعست و مقصود از اجماع منقول آنست كه خود شخص اجماع را تحصيل نكرده باشد بلكه شخص عادلى آن را نقل و ادّعاء كرده است .\r\nقوله : و امّا بناء العقلاء الخ : حاصل مقصود مصنّف عليه‌الرّحمه اينست كه :\r\nاوّلا : قبول نداريم كه بناء عقلاء بر اين باشد متجرّى را مذمّت كنند .\r\nثانيا : بفرض اينكه ايشان چنين بناء و سيره‌اى داشته باشند مذمّتشان بر صدور فعل نيست بلكه ازاين‌رو وى را مورد ملامت و سرزنش قرار مىدهند كه فعل صادر كاشف است از اينكه در وى صفت شقاوت و خباثت وجود دارد و حاصل مذمّت باعتبار قبح فاعلى است نه قبح فعلى .\r\nقوله : عن وجود صفة الشّقاوة فيه : ضمير در « فيه » به متجرّى راجعست .\r\nقوله : لا على نفس فعله : يعنى فعل متجرّى .\r\nقوله : كمن انكشف لهم من حاله : ضمير در « لهم » به عقلاء و در « حاله » به\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n« من موصوله » در « كمن انكشف » راجعست .\r\nقوله : انّه بحيث لو قدر على قتل سيّده لقتله : ضمير در « انّه » و « قدر » و « قتل » و « سيّده » و ضمير فاعلى در « قتله » به من موصوله در « كمن انكشف » راجع بوده و ضمير مفعولى در « قتله » به سيّد عود مىكند .\r\nقوله : على المنكشف : به صيغه اسم مفعول و مقصود از آن صفت شقاوت است .\r\nقوله : لا الكاشف : مراد از آن فعلى است كه از متجرّى صادر شده .\r\nمتن : و من هنا يظهر الجواب عن قبح التّجرّى فانّه لكشف ما تجرّى به عن خبث الفاعل لكونه جريئا و عازما على العصيان و التّمرّد لا عن كون الفعل مبغوضا للمولى .\r\nترجمه : و از بيانى كه در اينجا نموديم جواب از قبيح بودن تجرّى و حرمت آن نيز ظاهر مىگردد ، چه آنكه قبح تجرّى متوجّه خبث فاعل و شقى بودن وى گشته كه به واسطه فعل صادر كشف مىگردد و اگر وى را مذمّت يا تقبيح مىكنند بخاطر اين جهت است كه بر عصيان نمودن جرأت نشان داده و قصد و عزم آن را نموده و خود را در سلك متمرّدين و سركشان قرار داده است و حاصل آنكه قبح تجرّى ، قبح فاعلى است نه اينكه نفس فعل صادر از وى مبغوض مولى مىباشد .\r\nشرح مقصود\r\nقوله : و من هنا : مشار اليه « هنا » كون المذمّة على المنكشف لا الكاشف مىباشد .\r\nقوله : فانّه لكشف ما تجرّى به : ضمير در « فانّه » به قبح و در « ما تجرّى به » به ماء موصوله راجعست .\r\nقوله : لكونه جريئا و عازما على العصيان : ضمير در « لكونه » به فاعل راجعست .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nقوله : و التّمرّد : به معناى سركشى و عبارت ديگرى است براى عصيان .\r\nقوله : لا عن كون الفعل مبغوضا للمولى : كلمه « لا » ما بعدش را به « عن خبث الفاعل » عطف مىكند .\r\nمتن : و الحاصل :\r\nانّ الكلام فى كون هذا الفعل الغير المنهى عنه واقعا مبغوضا للمولى من حيث تعلّق اعتقاد المكلّف بكونه مبغوضا ، لا فى انّ هذا الفعل المنهى عنه باعتقاده ينبئ عن سوء سريرة العبد مع سيّده و كونه جريئا فى مقام الطّغيان و المعصية و عازما عليه ، فانّ هذا غير منكر فى هذا المقام كما سيجيء لكن لا يجدى فى كون الفعل محرّما شرعيّا ، لانّ استحقاق المذمّة على ما كشف عنه الفعل لا يوجب استحقاقه على نفس الفعل و من المعلوم انّ الحكم العقلى باستحقاق الذّمّ انّما يلازم استحقاق العقاب شرعا اذا تعلّق بالفعل لا بالفاعل .\r\nترجمه :\r\n\r\nحاصل كلام\r\nحاصل آنكه صحبت ما اينجا در اينست كه فعلى كه از متجرّى صادر شده و در واقع منهى نبوده و صرفا به اعتقاد فاعل مبغوض مولى است آيا نفس اين اعتقاد باعث مىشود فعل مبغوض مولى واقع شده و در نتيجه حرام شود يا چنين نيست نه آنكه بحث كنيم آيا فعل صادر كه به اعتقاد فاعل منهى عنه است از باطن خبيث و سريره شقى فاعل كشف نموده و از جرى بودن عبد نسبت به مولى و سركشى وى و عاصى بودنش اخبار مىكند يا چنين نمىباشد .\r\nچه آنكه اين امر مورد انكار نبوده و همان‌طورىكه عن‌قريب خواهيم گفت كسى در آن نزاع ندارد و طرح بحث جهت تحقيق آن نمىباشد و خلاصه كلام آنست كه قبح فاعلى و شقى بودن متجرّى مورد قبول و تسليم است ولى اين امر باعث\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنمىشود كه فعل صادر از او را حرام شرعى بدانيم و قبح فاعلى در افادهء اين معنا كافى نمىباشد ، زيرا استحقاق وى نسبت به مذمّت بلكه وقوع ملامت و سرزنش كه عقلاء وى را مورد آن قرار مىدهند بر امرى است كه فعل صادر از وى كاشف از آن است يعنى شقاوت درونى و سوء سريره‌اى كه دارد و قطعا اين باعث نمىشود بر فعلش نيز استحقاق عقاب و عتاب پيدا كند و بديهى است كه حكم عقل به استحقاق مذمّت زمانى با استحقاق عقاب تلازم و تقارن دارد كه به فعل تعلّق گيرد نه بفاعل .\r\nشرح مقصود\r\nقوله : فى هذا الفعل الغير المنهى عنه واقعا : مثلا خوردن آب كه شارب اعتقاد دارد آن خمر است و به قصد شرب خمر آن را مىنوشد .\r\nقوله : مبغوضا للمولى الخ : كلمه « مبغوضا » منصوب است چون خبر « كون هذا الفعل » مىباشد .\r\nقوله : لا فى انّ هذا الفعل المنهى عنه الخ : حاصل مقصود مصنّف ( ره ) اينست كه :\r\nدر اينجا دو باب جداگانه و مستقلّ مىباشد :\r\n1 - باب قبح فعلى .\r\n2 - باب قبح فاعلى .\r\nمقصود از قبح فعلى آنست كه فعل صادر از شخص به ملاحظه آنكه داراى مفسده واقعى است قبيح بوده فلذا شرع نيز آن را تحريم نموده است اعمّ از اينكه از شخص شقى صادر شود يا سعيد .\r\nو مراد از قبح فاعلى آنست كه شخص داراى صفت رذيله و سريره خبيث و باطنى كثيف باشد كه بواسطهء آن پيوسته در مقام بىصفائى با مولا و ولىّنعمت خويش باشد و پيوسته در ذهنش خيال سركشى با مولا را داشته و نقشهء طغيان را طرّاحى مىكند و لو اينكه فعلى از او صادر نشود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nقطعا چنين شخصى زشت سريره و مذموم الباطن است و چه‌بسا كسانى كه از حال وى مطّلع و به روحيّات او آشنا هستند وى را مورد ملامت قرار مىدهند ولى فعلى را كه او به خيال عصيان انجام داده و در واقع داراى مصلحت بوده و از جهات مفسده خالى است و شرعا مباح مىباشد احدى تقبيح نمىكند اگرچه اين فعل موجب اين شده كه ديگران به باطن خبيث وى پى ببرند ولى مع‌ذلك چون فعل شرعا مباح مىباشد قبحى نداشته و بدين‌وسيله نمىتوان حكم به تحريمش نمود و مبحث تجرّى و طرح آن به اين منظور است كه آيا فعل صادر از متجرّى حرام است يا حرام نيست و به عبارت ديگر آيا اين فعل قبح فعلى دارد يا ندارد پس كسى كه قائل به حرمت و قبح فعلى است بايد دليلى بياورد كه اين امر را اثبات كند نه آنكه رنج اقامه دليل را متحمّل شده و با آن قبح فاعلى را كه احدى در ثبوت آن نزاع ندارد اثبات كند و بديهى است كه ادلّه‌اى كه قائلين به حرمت تجرّى و قبح فعلى آورده‌اند از اين قبيل بوده و از آوردن دليلى كه حرمت فعل را اثبات نمايد عاجز مانده‌اند .\r\nقوله : هذا الفعل المنهى عنه باعتقاده : يعنى اعتقاد مكلّف .\r\nقوله : مع سيّده : يعنى سيّد عبد .\r\nقوله : و كونه جريئا فى مقام الطغيان : ضمير در « كونه » به عبد راجع است .\r\nقوله : و عازما عليه : ضمير در « عليه » به طغيان راجع است .\r\nقوله : فان هذا غير منكر فى هذا المقام : مشار اليه « هذا » انباء و اخبار از سوء سريره بوده و مقصود از « هذا المقام » مبحث تجرّى است .\r\nقوله : لكن لا يجدى فى كون الفعل : ضمير مستتر در « يجدى » به « هذا » راجع است .\r\nقوله : على ما كشف عنه الفعل : مقصود از « ماء موصوله » قبح فاعلى است .\r\nقوله : لا يوجب استحقاقه على نفس الفعل : ضمير مستتر در « لا يوجب » به استحقاق المذمّة على ما كشف عنه راجع بوده و ضمير در « استحقاقه » به مذمّت عائد است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمتن : و امّا ما ذكر من الدّليل العقلى فنلتزم باستحقاق من صادف قطعه الواقع لانّه عصى اختيارا دون من لم يصادف .\r\nقولك « انّ التّفاوت بالاستحقاق و العدم لا يحسن ان يناط بما هو خارج عن الاختيار » ممنوع ، فانّ العقاب بما لا يرجع بالأخرة الى الاختيار قبيح الّا انّ عدم العقاب لامر لا يرجع الى الاختيار قبحه غير معلوم كما يشهد به الاخبار الواردة فى انّ من سنّ سنّة حسنة كان له مثل اجر من عمل بها و من سنّ سنّة سيئة كان له مثل وزر من عمل بها .\r\nفاذا فرضنا انّ شخصين سنّا سنّة حسنة او سيّئة و اتّفق كثرة العامل باحداهما و قلّة العامل بما سنّه الآخر ، فانّ مقتضى الرّوايات كون ثواب الاوّل او عقابه اعظم .\r\nو قد اشتهر انّ للمصيب اجرين و للمخطئ اجرا واحدا .\r\nترجمه : و امّا دليل عقلى كه ذكر شد در جواب گوئيم :\r\nاز چهار صورتى كه تصوير شد صورتى را ملتزم مىشويم كه شخص قاطعى كه قطعش با واقع مصادف و مطابق درآمده استحقاق عقاب داشته و ديگرى معاقب نباشد و دليل استحقاق عقاب اينست كه وى از روى اختيار عصيان نموده است امّا ديگرى عصيان و مخالفتى از وى سر نزده چون بحسب فرض آب مثلا خورده .\r\n\r\nاشكال\r\nممكن است در مقام اشكال گفته شود :\r\nبين اين دو نفر تفاوت گذاردن به اين نحو قاطعى كه قطعش مصادف با واقع بوده مستحقّ عقاب بوده و ديگرى چنين استحقاقى نداشته باشد حسنى ندارد زيرا لازمه‌اش اينست كه استحقاق عقاب و عدم استحقاق منوط بامرى بوده كه از اختيار مكلّف خارج مىباشد چه آنكه مطابق درآمدن فعل با واقع و عدم تطابقش با آن از حيطه اختيار فاعل خارج است پس چطور فعلى كه با واقع مطابق شده سبب عقاب شده و فعلى كه موافق در نيامده موجب استحقاق نباشد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nجواب\r\nاين كلام ممنوع است زيرا عقاب نمودن به واسطه فعلى كه هيچ در اختيار نبوده حتّى در مرحله اخير نيز به آن منتهى نمىشود قبيح است نه فعلى كه بالاخره به اختيار مكلّف منتهى مىگردد و از اين گذشته اگر بفرض اين امر قبيح باشد امّا عدم عقاب به جهت امرى كه در اختيار نبوده به آن رجوع نمىكند كه قبيح نيست پس در اشكال نبايد چنين گفته شود كه استحقاق عقاب و عدم استحقاق به واسطه امر غير اختيارى قبيح است بلكه عدم استحقاق را بايد حذف نمود .\r\nو بهر حال عقاب چنين شخصى كه قطعش با واقع مطابق بوده و فعلش نيز با حرام واقعى منطبق شده است قبيح نيست زيرا علّت اخير براى تحقّق معصيت در اختيار وى بوده و آن ارتكاب است و اخبار در اين زمينه بسيار وارد شده است و شاهد بر اين گفتار اخبارى است كه مضمون آنها چنين است :\r\nكسى كه سنّت نيكوئى گذارد اجر وى مانند اجر كسى است كه به آن عمل مىنمايد و در قبال آن شخصى كه سنّت زشت و قبيحى گذاشته و ديگرى به آن عمل نمايد وزر و و بال او همچون وزر و عقاب فاعل و مرتكب آن مىباشد .\r\nبنابراين اگر فرض كنيم دو نفر سنّت پسنديده‌اى را جعل و تأسيس نمودند يا هر دو عمل زشت و ناپسندى را طرّاحى نمودند و اتّفاقا عاملين به طرح يكى زياد و فاعلين فعل ديگرى كمتر باشند ، مقتضاى روايات اينست كه ثواب اوّل يا عقابش از ديگرى بيشتر باشد درحالىكه كثرت و قلّت عاملين در اختيار بنيان‌گذاران و مؤسّسين نبوده است و بقول مستشكل بايد عقاب و عدم عقاب بر امر غير اختيارى واقع شده باشد ولى همان‌طورىكه گفتيم اين اشكال وارد نبوده چون علّت اخير بدست مؤسّسين و طرّاحين بوده لاجرم عقاب و عدم عقاب بر امر اختيارى واقع شده و هيچ‌گونه محذورى در بين نيست و در تأييد اين مطلب مىگوييم :\r\nدر لسان اهل علم مشهور است كه مىفرماين :\r\nمجتهدى كه اجتهادش با واقع مطابق درآيد دو اجر داشته و آنكه به خطا رود يك اجر درحالىكه طبق گفته مستشكل نبايد اين‌طور باشد چه آنكه مطابقت اجتهاد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nبا واقع و عدم مطابقتش در اختيار مجتهد نيست .\r\nولى طبق تقريرى كه نموديم در اينجا نيز مىگوييم چون علّت اخير به اختيار اين دو مىباشد صحيح است بگوئيم براى مصيب دو اجر و براى مخطى يك اجر مىباشد .\r\nشرح مقصود\r\nقوله : من صادف قطعه الواقع : كلمه « قطعه » مضاف و مضاف اليه و ضمير مجرورى به « من موصوله » راجع بوده و مضاف فاعل است براى « صادف » و كلمه « الواقع » منصوب بوده بنا بر اينكه مفعول « صادف » باشد .\r\nقوله : لانّه عصى اختيارا : ضمير در « لانّه » به من صادف راجعست .\r\nقوله : دون من لم يصادف : يعنى ملتزم مىشويم كه آنكه قطعش با واقع مصادف نشده عقاب ندارد .\r\nقوله : قولك : انّ التفاوت الخ : كلمه « قولك » مبتداء و « ممنوع » خبر آن است .\r\nو نيز « التفاوت » اسم انّ و « لا يحسن » خبر آن مىباشد و كلمه « بالاستحقاق » جارّ و مجرور ، متعلّق است به « التفاوت » .\r\nو حاصل مقصود مستشكل اينست كه :\r\nدر فرض مزبور كه زيد و عمرو هر دو با قطع به شراب بودن مايع آن را خوردند و اتّفاقا مشروب زيد خمر و عمرو آب درآمد فعل اين دو در تمام جهات اختيارى با هم مساوى و يكسان مىباشد چه آنكه هر دو با اختيار و با علم و از روى ميل و قصد مايع داخل ظرف را نوشيده‌اند بنابراين از نظر حسن و قبح فعلى در يك عرض و با هم تفاوتى ندارند بلى تنها فرقى كه بين اين دو است اينكه فعل زيد با واقع مطابق درآمده و فعل عمرو مطابق و موافق نيامده است و پرواضح است كه اين امر در اختيار هيچ‌كدام نبوده ازاين‌رو در حسن يا قبح فعل تأثير و دخالتى ندارد بنابراين هر دو فعل قبيح انجام داده و لازم است معاقب و معذّب شوند حال اگر خصوص زيد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nرا معاقب دانسته و عمرو را غير معاقب لازم مىآيد بين اين دو تفاوت گذارده و مناط آن را امرى كه از اختيارشان خارج است قرار دهيم و اين حسنى نداشته بلكه كلامى است از صواب بدور .\r\nقوله : فانّ العقاب بما لا يرجع الخ : حاصل مقصود مصنّف از اين عبارات در مقام جواب از اشكال و استدلال مذكور اينست كه :\r\nدو ايراد به تقرير ياد شده وارد است :\r\nالف : آنكه بر امر غير اختيارى اگر عقاب واقع نشود قبحى ندارد لذا در مثال اگر عمرو عقاب نشود نبايد آن را نيز در اشكال داخل نمود بلكه تنها عقاب بر امر غير اختيارى يعنى عذاب شدن زيد را بايد در مقام اشكال مطرح كرد .\r\nب : آنكه مىگوييم عقاب شدن زيد نيز نبايد مورد اشكال و مناقشه قرار گيرد زيرا عقاب وى بر امر غير اختيارى يعنى موافقت فعل با واقع مترتّب نيست بلكه چون آخرين عملى كه موجب وقوع در محرم واقعى است يعنى رساندن مايع به دهان با علم به اينكه شراب و خمر است از وى اختيارا سر زده سبب آن مىشود كه فعلش را قبيح دانسته و عقاب برآن بار شود درحالىكه در عمرو چنين نيست يعنى آخرين عمل وى موجب وقوع در محرم واقعى نشد پس وجهى براى عقاب نمودن او وجود ندارد .\r\nقوله : قبحه غير معلوم : ضمير در « قبحه » به عدم العقاب راجع است .\r\nقوله : كما يشهد به الاخبار الواردة : غرض مرحوم مصنّف از استشهاد به اين روايات تثبيت اين معنى است كه ثواب و عقاب بر امر اختيارى واقع شده و آن جزء اخير عمل بوده كه با علم به حسن يا قبحش مكلّف اقدام بر انجام آن نموده است بنابراين ضمير در « به » به « كون العقاب على امر اختيارىّ » راجعست .\r\nقوله : و قد اشتهر انّ للمصيب الخ : اين عبارت اشاره است به استشهاد ديگر براى اينكه عقاب و ثواب بر امر اختيارى است نه غير آن و حاصل آن اينست كه :\r\nدر لسان علماء و كلام بزرگان اين‌طور شايع است كه مجتهدى كه اجتهادش با واقع مطابق درآيد صاحب دو اجر است يكى جهت مشقّت و رنجى كه برده و ديگر بابت رسيدن به واقع و يافتن آنكه هر دو در اختيار وى بوده و امّا مجتهدى كه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاجتهادش با واقع موافق درنيايد از يك اجر برخوردار است و آن بخاطر رنج و مشقّتى كه در استنباط حكم متحمّل شده ولى چون واقع را نيافته از اجر و ثواب در مقابل آن بىبهره است و در اين حكم هيچ محذور و بىعدالتى حاصل نشده است .\r\nمؤلّف گويد :\r\nاگرچه در لسان حضرات اهل علم اين مضمون كه « انّ للمصيب اجرين الخ » مشهور و شايع است و احيانا برخى آن را روايت تلقّى نموده‌اند ولى ما آن را در كتب اخبار نيافته و سندى براى آن پيدا نكرده‌ايم و اللّه اعلم .\r\nمتن : و الاخبار فى امثال ذلك فى طرف الثّواب و العقاب بحدّ التّواتر .\r\nفالظّاهر انّ العقل انّما يحكم بتساويهما فى استحقاق المذمّة من حيث شقاوة الفاعل و خبث سريرته مع المولى لا فى استحقاق المذمّة على الفعل المقطوع بكونه معصية .\r\nترجمه : اخبار و روايات وارده در امثال و اشباه اين امور از نظر ترتّب ثواب و عقاب بر افعال بحدّ تواتر است به‌طورىكه جاى شبهه و ترديد باقى نمىماند .\r\nبنابراين در نتيجه بحث مىگوييم :\r\nظاهر چنين است كه عقل اين دو شخصى را كه يكى فعلش با واقع مطابق درآمده و مرتكب معصيت شده و ديگرى كه چنين نبوده و صرفا تجرّى نموده است از نظر اينكه مستحقّ مذمّت و سرزنش بوده و در مقام اظهار شقاوت با مولى و ابراز خباثت با ولىّنعمت خويش هستند مساوى دانسته و هر دو را فاعل بد و شخص سوء قلمداد مىكند ولى اينكه فعل هر دو نيز با هم يكسان بوده و از اين جهت هر دو را مذمّت نمايد اين‌طور نيست بلكه مرتكب معصيت را مستحقّ عقاب و عذاب دانسته ولى متجرّى را اساسا و اصلا فاعل فعل قبيح نمىداند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nشرح مقصود\r\nقوله : فى امثال ذلك : مشار اليه « ذلك » افعال و اعمالى است كه بمناط اختيارى بودن جزء اخيرشان روايات ثواب و عقاب برآن مترتّب نموده .\r\nقوله : بحدّ التّواتر : خبر متواتر خبرى را گويند كه آن را در هر طبقه افراد كثيرى نقل نموده باشند كه معمولا اتّفاقشان بر كذب و دروغ ممكن نيست .\r\nو براى آن سه شرط نقل فرموده‌اند :\r\n1 - قبل از خبر شنونده به آن عالم نباشد چه آنكه در فرض حصول علم تحصيل مفاد خبر از آن همچون تحصيل حاصل است .\r\n2 - سامع به كذب مضمون خبر معتقد نباشد .\r\n3 - مدرك مخبر حسّ بوده نه حدس .\r\nقوله : انّما يحكم بتساويهما : يعنى تساوى عاصى و متجرّى .\r\nقوله : من حيث شقاوة الفاعل و خبث سريرته : مقصود از شقاوت و خبث سريره قصد مخالفت با مولى است .\r\nو كلمه « سريره » به معناى راز و نهان و باطن مىباشد .\r\nقوله : المقطوع بكونه معصية : ضمير در « بكونه » به « الفعل » راجع است .\r\nمتن : و ربّما يؤيّد ذلك انّا نجد من انفسنا الفرق فى مرتبة الذّمّ بين من صادف فعله الواقع و بين من لم يصادف الّا ان يقال انّ ذلك انّما هو فى المبغوضات العقلائيّة من حيث انّ زيادة الذّمّ من المولى و تأكّد الذّمّ من العقلاء بالنّسبة الى من صادف اعتقاده الواقع لاجل التّشفى المستحيل فى حقّ الحكيم تعالى فتأمّل .\r\nترجمه : و چه‌بسا مىتوان فرق بين عصيان و تجرّى را اين‌طور تأييد نمود و گفت :\r\nما وقتى بنفس و وجدان خويش رجوع مىكنيم بطور آشكار درمىيابيم كه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبين كسى كه قطعش با واقع موافق است و آنكه چنين نيست فرق و تفاوت مىباشد و به عبارت ديگر :\r\nمولى بنده‌اى را كه با قطع موافق با واقعش مخالفت نموده با آنكه تجرّى كرده و از يقين مخالف با واقعش سرپيچى كرده است مساوى ندانسته و بين اين دو فرق مىگذارد به اين نحو كه اوّلى را عقاب و دوّمى را مورد عتاب و ملامت قرار مىدهد و اين سيره عرفى و سلوك اهل عادت خود دليل بارزى است بر تفاوت بين عصيان و تجرّى .\r\nمگر آنكه گفته شود :\r\nاين تفاوت و امتياز بين تجرّى و عصيان صرفا در مكروهات و مبغوضات عقلائى وجود دارد چه آنكه مولى با ازدياد مذمّت و به تعبير بهتر بوسيلهء عقاب و عذاب نمودن عبد عاصى و آنكه با قطع موافق با واقعش مخالفت نموده خود را تسلّى داده و بدين ترتيب غيظ درونى خويش را تشفّى مىبخشد درحالىكه اين معنا چون در حقّ حقّ تعالى و حكيم متعال مستحيل است لاجرم تفاوتى بين اين دو وجود ندارد و هر دو در يك عرض مورد عقاب و ملامت واقع مىشوند . پس تأمّل كن .\r\nشرح مقصود\r\nقوله : و ربّما يؤيّد ذلك : مشار اليه « ذلك » تفاوت بين تجرّى و عصيان مىباشد و جمله « انّا نجد من انفسنا » در تأويل مفرد بوده و فاعل « يؤيّد » است و حاصل مقصود مصنّف ( ره ) اينست كه :\r\nمتجرّى و عاصى از نظر مذمّت شدن و مورد ملامت قرار گرفتن در يك مرتبه نيستند بلكه آنكه فعلش با مبغوض واقعى مطابق درآمده مذمّت بيشتر و احيانا تنبيه و شكنجه شده و ديگرى كه صرفا با قطع و يقين خود مخالفت نموده در اين حدّ نبوده بلكه تنها او را عتاب و مذمّتى خفيف‌تر از اوّلى متوجه‌اش مىسازند .\r\nقوله : الّا ان يقال انّ ذلك الخ : مشار اليه « ذلك » فرق در مرتبه ذمّ بين متجرّى و عاصى مىباشد و حاصل مقصود مصنّف ( ره ) اينست كه :\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nفرق در مبغوضات شرعيّه نبوده و فعل عاصى و متجرّى هر دو مبغوض و مذموم هستند بدون اينكه تفاوتى بين آنها باشد و مثال و شاهد عرفى كه ذكر شد اثبات مدّعى حتّى موجب تأييد نيز نمىشود زيرا عقلاء و موالى عرفى كه بين عبد عاصى و متجرّى فرق گذارده و اوّلى را بيشتر مذمّت مىكنند جهتش اينست كه بغض و غيظشان نسبت بوى بيشتر برانگيخته شده لاجرم براى تشفّى خاطر و فرونشاندن خشم خود از اين راه به غرضشان مىرسند ولى در مبغوضات شرعى كه طرف مخالفت خداوند متعال مىباشد و به ملاحظه اينكه حضرتش محلّ عوارض و حالات نفسانى ممكنات از قبيل غيظ ، غضب ، سرور ، تشفّى و امثال آن واقع نمىشود اين كلام صحيح نبوده و تمسّك به اين مؤيّد خالى از سداد و صواب است .\r\nقوله : فتأمّل : ممكنست اشاره باشد به اينكه مذمّت بيشتر و احيانا عقاب عاصى در مبغوضات عقلائى به جهت تشفّى و فرونشاندن خشم نيست تا بگوئيم در حقّ حكيم تعالى جارى نمىباشد بلكه جهتش ارتكاب نفس مبغوض و وقوع در نفس مكروه است .\r\nمتن : هذا ، و قد يظهر من بعض المعاصرين التّفصيل فى صورة القطع بتحريم شىء غير محرّم واقعا فيرجّح استحقاق العقاب بفعله الّا ان يعتقد تحريم واجب غير مشروط به قصد القربة ، فانّها لا يبعد عدم استحقاق العقاب عليه مطلقا او فى بعض الموارد نظرا الى معارضة الجهة الواقعيّة للجهة الظّاهريّة ، فانّ قبح التّجرّى عندنا ليس ذاتيّا بل يختلف بالوجوه و الاعتبار .\r\nفمن اشتبه عليه مؤمن ورع عالم بكافر واجب القتل فحسب انّه ذلك الكافر و تجرّى فلم يقتله ، فانّه لا يستحقّ الذّمّ على هذا الفعل عقلا عند من انكشف له الواقع و ان كان معذورا لو فعل .\r\nترجمه : اين ( عدم حرمت تجرّى ) رأى ما بود ولى از برخى معاصرين در صورتى كه شخص به حرمت موضوعى كه در واقع حرام نيست قطع پيدا كند تفصيل\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nظاهر شده و فرموده :\r\nاگر مكلّف مذكور فعل ياد شده را مرتكب شود مستحقّ عقاب است مگر آنكه به حرمت واجبى كه نيّت قربت شرطش نيست معتقد شود ، چه آنكه در اين فرض بعيد نيست بر ارتكاب چنين فعلى استحقاق عقاب نداشته باشد اعمّ از اينكه مفسده فعل بر مصلحت واقع راجح بوده يا چنين نباشد يا ممكنست صرفا در خصوص بعضى موارد يعنى در صورتى كه مفسده فعل با مصلحت واقع مساوى يا مصلحت واقع بيش از مفسده فعل باشد ملتزم به عدم استحقاق عقاب شويم زيرا از نظر ما قبح تجرّى ذاتى نبوده بلكه بحسب اعتبارات و وجوه مختلف مىشود .\r\nمثلا كسى كه بر او مؤمن پرهيزگار عالمى با كافر واجب القتلى مشتبه شود يعنى گمان كند كه وى كافر مهدور الدّم است و بايد او را بقتل رساند ولى تجرّى كرده و اقدام به كشتن نكند در اينجا كسانى كه از واقع مطّلع بوده و بدانند كه وى به واسطه تجرّى دست به چنين فعل شنيعى نزده از نظر عقل او را مستحقّ عقاب نمىدانند اگرچه در صورت كشتن چون از قطع و يقينش اطاعت كرده و برطبق آن عمل نموده معذور مىبود .\r\nشرح مقصود\r\nقوله : و قد يظهر من بعض المعاصرين : مقصود مرحوم شيخ محمّد حسن نجفى معروف به صاحب فصول است وى اين مبحث را در آخر كتاب فصول در فصل عدم معذوريّت جاهل به حكم آورده‌اند .\r\nمؤلف گويد :\r\nهمان‌طورىكه مرحوم شارح كبير فرموده‌اند مناسب است عبارت قبل از آنچه مرحوم مصنّف در اينجا آورده‌اند نقل شود زيرا در تسهيل فهم قارى دخالت بسزائى دارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nمقاله مرحوم صاحب فصول\r\nايشان در مبحث مزبور چنين مىفرماين :\r\nو تساوى العاملين فى الاختيار لا يوجب تساويهما فى العمل المختار الّذى هو منشا لترتّب الآثار بل آثار كلّ عمل من استحقاق المدح و الثّواب و الذّم و العقاب تترتّب عليه عند صدوره عن المختار العالم بالحال .\r\nو امّا الآثار الّتى يعتقد ترتّبها على العمل مع خلوّه منها فى نفسها فالّذى يتقوّى فى النّظر انّ هنا تفصيلا :\r\nو هو انّ الاعتقاد و ان كان بطريق ثبت اعتباره شرعا كالاجتهاد و التّقليد المعتبرين فلا اشكال فى ترتّب ثواب العمل بالطّريق عليه ، بل الظّاهر ترتّب ثواب العمل الصّحيح عليه ، لانّ العامل اتى به برجاء فى ثوابه فيؤتى به كما يستفاد من اخبار التّسامح فى ادلّة السّنن و ان كان بطريق غير معتبر فترتّب الاجر عليه فى غير المحرّمات غير معلوم و ان كان بالنّظر الى فضله تعالى غير بعيد .\r\nو امّا بالنّسبة الى المحرّمات فينبغى القطع بعدم استحقاق الاجر لا سيّما اذا كان من الكبائر كما لو اعتقد الوثنيّ وجوب عبادة الاوثان او المخالف وجوب اطاعة مشايخه فانّه لا يستحقّ الثّواب بعمله قطعا .\r\nهذا اذا اعتقد الوجوب او النّدب .\r\nو امّا اذا اعتقد التّحريم فلا يبعد استحقاق العقوبة بفعله و ان كان بطريق غير معتبر نظرا الى حصول التّجرّى بفعله الّا ان يعتقد تحريم واجب غير مشروط الى آخر .\r\nقوله : واجب غير مشروط به قصد القربة : مقصود واجبات توصّلى است كه در تحقّق آنها نيّت قربت شرط نيست حتّى با قصد ريا نيز وجود پيدا مىكنند نظير ازاله نجاست از لباس و بدن .\r\nو امّا وجه اينكه در اين قبيل از واجبات ملتزم به تفصيل شده‌اند اينست كه در واجبات تعبّدى چون نيّت قربت شرط تحقّق آنها است لا جرم اگر شخص به حرمت آنها معتقد باشد و از روى تجرّى به آوردنشان مبادرت ورزد به ملاحظه اينكه نيّت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nقربت از وى ممكن نيست قطعا واجب واقعى را نياورده تا مصلحت واقعيّه حاصل شده و مفسده تجرّى را مضمحل كند و در نتيجه بتوان آن را از مصاديق مورد بحث قرار داد .\r\nقوله : فانّها لا يبعد عدم استحقاق العقاب عليه مطلقا او فى بعض الموارد : ضمير مؤنّث در « فانّها » به « صورة القطع بتحريم » راجع بوده و ضمير مذكّر در « عليه » به ارتكاب فعل عود مىنمايد .\r\nو مقصود از « مطلقا » تمام موارد و مواضع است در مقابل « فى بعض الموارد » . و امّا جهت ترديد مرحوم صاحب فصول بين مطلق موارد و برخى از آنها طبق فرموده بعضى از محقّقين اينست كه :\r\nبه عقيده مرحوم صاحب فصول در ترتّب عقاب بر عمل تجرّى يا معارضه با جهت حسن و عنوان پسنديده‌اى كه تجرّى در ضمن آن تحقّق يافته ملاحظه مىشود يا بدون لحاظ آن مورد كلام و صحبت واقع مىشود :\r\nاگر عقاب را در صورتى بر عمل تجرّى مترتّب بدانيم كه از معارضه نمودن با عنوان حسن خالى باشد بديهى است بعد از ابتلاء به چنين معارضه‌اى يعنى تحقّق آن در ضمن اتيان بواجب غير عبادى لازم است كه بطور مطلق حكم بعدم استحقاق متجرّى نمود بدون اينكه بين حسن معارض و قبح تجرّى موازنه ملاحظه شود .\r\nو اگر موازنه بين جهت قبح تجرّى و حسن واجب مزبور ملحوظ باشد قطعا عقاب در بعضى موارد ثابت و در برخى مواضع ساقط است .\r\nامّا موارد ثبوت : آنجائى است كه جهتين با هم مساوى بوده يا جهت حسن واقعى بر قبح ظاهرى ترجيح داشته باشد .\r\nو امّا مواضع سقوط : مواردى است كه جهت قبح تجرّى بر حسن واقعى ترجيح داشته باشد .\r\nقوله : نظرا الى معارضة الجهة الواقعيّة الخ : اين عبارت علّت است براى عدم استحقاق عقاب نسبت به بعضى از موارد تجرّى .\r\nقوله : فانّ قبح التّجرّى عندنا الخ : اين عبارت علّت است براى ملاحظه موازنه\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبين جهت واقعيّه با جهت ظاهريّه و حاصل مقصود اينست كه :\r\nعمل تجرّى فى حدّ ذاته و بنفسه قبحى ندارد و نمىتوان آن را علّت تامّه براى قبح دانست ازاين‌رو از حيث ترتّب عقاب برآن يا سقوط عذاب از فاعلش لازم است موارد را در نظر گرفت زيرا چه‌بسا در ضمن فعل پسنديده‌اى تحقّق يافته كه حسن فعل مزبور مانع از ترتّب عقاب مىشود ، پس وجوه تحقّق و اعتبارات موارد و مواضع را بايد در نظر گرفت ازاين‌رو است كه ما گفته‌ايم قبح تجرّى ذاتى نبوده بلكه بوجوه و اعتبار فرق مىكند .\r\nمثلا شخصى يقين نمود كه زيد كافر واجب القتل است درحالىكه واقعا مردى عالم و زاهد و متّقى است حال اگر به گمان خودش مخالفت شرع را نموده و وى را نكشت هرگز كسانى كه از واقع مطّلع هستند وى را تقبيح نمىكنند زيرا ترك قتل مؤمن عنوان حسن و پسنديده‌اى است كه مانع از تأثير قبح تجرّى مىباشد .\r\nقوله : فحسب انّه ذلك الكافر : كلمه « حسب » به معناى « ظنّ » بوده و ضمير در « انّه » به « مؤمن » راجعست .\r\nقوله : فانّه لا يستحقّ الذّمّ على هذا الفعل : ضمير در « فانّه » به متجرّى راجع بوده و مقصود از « هذا الفعل » ترك قتل مىباشد .\r\nمتن : و اظهر من ذلك ما لو جزم بوجوب قتل نبىّ او وصىّ فتجرّى فلم يقتله الا ترى : انّ المولى الحكيم اذا امر عبده بقتل عدوّ له فصادف ابنه و زعمه ذلك العدوّ فتجرّى و لم يقتله انّ المولى اذا اطّلع على حاله لا يذمّه على هذا التّجرّى بل يرضى به و ان كان معذورا لو فعل . و كذا لو نصب له طريقا غير القطع الى معرفة عدوّه فادّى الطّريق الى تعيين ابنه فتجرّى و لم يفعل .\r\nو هذا الاحتمال حيث يتحقّق عند المتجرّي لا يجديه ان لم يصادف الواقع و لذا يلزمه العقل بالعمل بالطّريق المنصوب لما فيه من القطع بالسّلامة من العقاب بخلاف ما لو ترك العمل به ، فانّ المظنون فيه عدمها .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nترجمه : مثال ديگر\r\nمثال روشن‌تر آنكه : اگر شخصى جزم و قطع پيدا كند كه قتل فلانى واجب است درحالىكه وى پيغمبر يا وصىّ او باشد ، حال اگر تجرّى نمود و او را نكشت يقينا وى را ملامت و سرزنش نمىكنند بلكه از فعلش اظهار خشنودى نيز مىنمايند .\r\nمثال ديگر\r\nاگر مولاى حكيم به بنده‌اش امر كند كه دشمن او را بكشد اتّفاقا بنده به كسى برخورد نمود و گمان كرد كه او دشمن آقايش مىباشد ولى تجرّى كرد و به قتلش نرساند درحالىكه شخص مزبور فرزند مولا بود ، در اينجا آقا وقتى از واقعه مطّلع شود نه تنها بنده را ملامت و سرزنش نمىكند بلكه از فعلش راضى نيز مىشود گرچه بنده اگر مبادرت به قتل مىنمود معذور بوده و گناهى نداشته است .\r\nمثال ديگر\r\nو همچنين اگر مولا براى بنده‌اش نسبت به شناختن دشمنش غير از قطع و يقين علامت و راهى نصب نمود و بوى گوشزد كرد كه اين راه بهر كسى كه منجرّ شد بدان دشمن من است و او را از پاى درآور .\r\nاتّفاقا طريق معيّن شده به فرزند مولا منجرّ شد و بنده از روى تجرّى او را نكشت مسلّما در اين فرض نيز مولا از فعل بنده ناراضى نبوده بلكه خشنود نيز مىباشد .\r\nتوهّم\r\nممكنست چنين توهّم شود كه مثال اخير شاهد براى مدّعاى شما نيست زيرا مولا جهت معرفت عبد به دشمنش طريق ظنّى نصب نموده و در اين قبيل موارد چه‌بسا مكلّف احتمال خلاف ظنّ را نيز مىدهد مثلا در مثال مذكور چه‌بسا ممكنست بنده احتمال داده باشد كه طريق تعيين شده به فرزند مولا منجر شده باشد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nازاين‌رو ترك قتل وى نه از باب تجرّى است بلكه از قبيل انقياد و صرف اطاعت و تحصيل رضاى مولا است .\r\nجواب\r\nمرحوم صاحب فصول در دفع چنين توهمى مىفرماين :\r\nاحتمال ياد شده كافى در ترك امتثال فرمان مولا نمىباشد مگر آنكه با واقع مطابق آيد يعنى مطابقت احتمال با واقع را عبد احراز نمايد ولى اگر صرفا احتمال و خيال باشد مجوّز مخالفت نيست فلذا عقلش وى را به عمل بطريق منصوب ملزم و موظّف مىداند چه آنكه امر دائر است بين اينكه به طريق معيّن شده عمل كند و بدين ترتيب از عقاب مخالفت با فرمان مولا سالم مانده و بين اينكه جانب احتمال را گرفته و به آن ترتيب اثر دهد كه به گمان قوى از عقاب مستخلص نمىباشد و پرواضح است كه در چنين موردى عقل حاكم است كه به طريق عمل نمايد و خود را از عقاب برهاند .\r\nشرح مقصود\r\nقوله : و اظهر من ذلك : مشار اليه « ذلك » مثال اشتباه مؤمن بكافر است .\r\nو وجه اظهريّت اجلّ شأن بودن نبىّ و وصىّ نسبت به مؤمن مىباشد .\r\nقوله : بقتل عدوّ له : ضمير در « له » به مولا راجع است .\r\nقوله : فصادف العبد ابنه : يعنى ابن مولى .\r\nقوله : و زعمه ذلك العدوّ : فاعل « زعمه » عبد و مفعولش ضميرى است كه به ابن راجع است .\r\nقوله : اذا اطّلع على حاله لا يذمّه : فاعل « اطلع » ضميرى است كه به « مولى » راجع بوده و ضمير مجرورى در « حاله » و ضمير مفعولى در « يذمّه » به عبد عود مىكند .\r\nقوله : بل يرضى به : ضمير فاعلى در « يرضى » به مولى و ضمير مجرورى در « به » به « هذا التّجرّى » عائد است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nقوله : و كذا لو نصب الخ : غرض مرحوم صاحب فصول از اين مثال اينست كه تجرّى تنها در فرض قطع تحقّق ندارد بلكه در صورت مكلّف بودن به اماره ظنّى و ترك آن نيز تصوير مىگردد .\r\nو بهر تقدير ضمير فاعلى در « نصب » به مولى و ضمير مجرورى در « له » به عبد راجع است .\r\nقوله : فادّى الطّريق : يعنى طريق كشانده شد .\r\nقوله : الى تعيين ابنه : يعنى ابن مولى .\r\nقوله : فتجرّى و لم يفعل : يعنى فتجرّى و لم يقتله .\r\nقوله : و هذا الاحتمال : يعنى احتمال خلاف در صورت ظنّ به عدوّ چه آنكه ظنّ به چيزى مقرون با احتمال خلافش مىباشد .\r\nقوله : لا يجديه ان لم يصادف الواقع : كلمه « لا يجديه » يعنى لا ينفعه بنابراين ضمير فاعلى به احتمال و ضمير مفعولى به عبد راجعست و مقصود از « ان لم يصادف الواقع » اينست كه ان لم يحرز مصادفة الاحتمال للواقع .\r\nقوله : و لذا يلزمه العقل : كلمه « يلزمه » بضمّ ياء و ضمير مفعولى به عبد راجعست .\r\nقوله : لما فيه من القطع بالسّلامة من العقاب : ضمير در « فيه » به عمل به طريق راجع بوده و وجه قطع بسلامت از عقاب اينست كه :\r\nفعل صادر از عبد چون به داعى امتثال فرمان مولى بوده عقلا مقتضى حصول امتثال و اجزاء است ازاين‌رو مولا نمىتواند از چنين فعلى وى را نهى كند .\r\nقوله : بخلاف ما لو ترك العمل به : ضمير در « به » به طريق منصوب راجع است .\r\nقوله : فانّ المظنون فيه عدمها : ضمير در « فيه » به ترك عمل و در « عدمها » به سلامت راجع است .\r\nمتن : و من هنا يظهر :\r\nانّ التّجرّي على الحرام فى المكروهات الواقعيّة اشدّ منه فى مباحاتها و هو فيها\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاشدّ منه فى مندوباتها و يختلف باختلافها ضعفا و شدّة كالمكروهات و يمكن ان يراعى فى الواجبات الواقعيّة ما هو الاقوى من جهاته و جهات التّجرّى انتهى كلامه رفع مقامه .\r\nترجمه :\r\n\r\nبقيّه كلام صاحب فصول ( ره )\r\nو از اينجا ظاهر مىشود كه تجرّى بر فعل حرام در مكروهات واقعى از تجرّى در مباحات واقعى شديدتر بوده و در مباحات از مستحبّات صعب‌تر است چنانچه در مستحبّات باختلاف مراتب آنها از حيث ضعف و شدّت مختلف شده همان‌طورىكه در مكروهات نيز چنين مىباشد .\r\nسپس در ذيل عبارت مىفرماين :\r\nو ممكنست در واجبات واقعى اين‌طور بگوئيم :\r\nبين واقع و تجرّى هركدام اقوى بوده مراعاتش لازم و واجب است .\r\nتمام شد كلام مرحوم صاحب فصول كه خداوند به علوّ مقامش بيفزايد .\r\nشرح مقصود\r\nقوله : و من هنا : مشار اليه « هنا » ذاتى نبودن قبح در تجرّى و تفاوتش بوجوه و اعتبار مىباشد .\r\nقوله : انّ التّجرّى على الحرام فى المكروهات الواقعيّة : مقصود اينست كه مكروه واقعى را حرام بداند و مع‌ذلك تجرّى كرده و مرتكب شود .\r\nقوله : اشدّ منه فى مباحاتها : ضمير در « منه » به تجرّى و در « مباحاتها » به واقعيّة راجعست و مقصود آنكه مباح واقعى را حرام دانسته و تجرّى كند و مرتكب شود .\r\nقوله : و هو فيها اشدّ منه فى مندوباتها : ضمير در « هو » و در « منه » به تجرّى راجع بوده و در « فيها » به مباحات و در « مندوباتها » به واقعيّة عود مىكند .\r\nقوله : و يختلف باختلافها ضعفا و شدّة : ضمير در « اختلافها » به مندوبات راجع است و مقصود اينست كه مراتب مندوبات نيز از حيث شدّت و ضعف متفاوت است\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nچه آنكه بعضى از مندوبات اكيد و برخى غير اكيد هستند ازاين‌رو تجرّى در مندوبات اكيد شديدتر است از تجرّى در مندوبات اكيد .\r\nبنابراين اگر كسى مستحبّ واقعى را حرام دانسته و از روى تجرّى به ارتكاب آن مبادرت ورزد نسبت به كسى كه مستحبّ مؤكّدى را حرام بداند و سپس مرتكب شود سخت‌تر و تجرّى وى شديدتر است .\r\nقوله : كالمكروهات : يعنى همان‌طورىكه مكروهات نيز چون از حيث شدّت و ضعف مراتب مختلفى دارند لاجرم تجرّى در آنها بحسب مراتب مختلف است ازاين‌رو تجرّى در مكروه ضعيف سخت‌تر است از تجرّى در مكروه شديد به اين معنا كسى كه مكروه ضعيفى را حرام دانسته و تجرّى نموده و مرتكب آن شود قطعا تجرّى وى شديدتر است از كسى كه به حرمت مكروه شديدى معتقد شده و پس از آن به انجامش اقدام نمايد .\r\nقوله : و يمكن ان يراعى فى الواجبات الواقعيّة : اين عبارت اشاره است به نفى استحقاق عقاب از تجرّى در واجبات واقعى بطور مطلق يا نسبت به خصوص برخى از موارد كه شرحش بتفصيل گذشت .\r\nقوله : ما هو الاقوى من جهاته و جهات التّجرّى : ضمير « هو » به ماء موصوله راجع بوده و ضمير در « جهاته » به واقع عود مىنمايد و كلمه « من » بيان ماء موصوله را مىكند .\r\nمتن :\r\nاقول\r\nيرد عليه :\r\nاوّلا : منع ما ذكره ، من عدم كون قبح التّجرّى ذاتيّا ، لانّ التّجرّى على المولى قبيح ذاتا سواء كان لنفس الفعل او لكشفه عن كونه جريئا .\r\nفيمتنع عروض الصّفة المحسّنة له و فى مقابله الانقياد للّه تعالى سبحانه ، فانّه يمتنع ان يعرض له جهة مقبّحة .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nمقاله مرحوم مصنّف و انتقاد به كلام صاحب فصول ( ره )\r\nترجمه :\r\nمرحوم مصنّف در جواب صاحب فصول مىفرماين :\r\nبه ايشان دو ايراد و اشكال وارد است :\r\nاشكال اوّل\r\nاينكه فرمود قبح تجرّى ذاتى نيست ممنوع است ، زيرا تجرّى بر مولى ذاتا داراى قبح بوده چه از باب قبح فعلى كه برخى قائلند و چه از جهت كشف نمودنش از جرى بودن عبد و قبح فاعلى كه بعضى ديگر به آن رفته‌اند .\r\nازاين‌رو ممتنع است بر تجرّى صفتى عارض شود كه سبب حسن آن شود ، چنانچه در مقابل تجرّى انقياد حضرت سبحان است چه آنكه به ملاحظه حسن ذاتى آن مستحيل است جهتى برآن طارى و عارض گردد و بواسطهء آن جهت قبيح و ناپسند تلقّى شود .\r\nشرح مقصود\r\nقوله : من عدم كون الخ : كلمه « من » بيانيّه بوده و عبارت « ما ذكره » را بيان مىنمايد .\r\nقوله : لانّ التّجرّى على المولى قبيح ذاتا : حاصل مقصود مرحوم مصنّف اينست كه :\r\nقبح تجرّى بر مولايى كه سزاوار است اطاعتش رعايت گردد ذاتى مىباشد به اين معنا كه حصول تجرّى علّت تامّه براى صفت قبح بوده لا جرم ذاتا مقتضى مذمّت و تقبيح مىباشد همان‌طورىكه ظلم چنين است بلكه بفرموده برخى از محقّقين تجرّى خود قسمى از ظلم است و بهر تقدير قبح ذاتى تجرّى را نمىتوان انكار نمود بلى جاى اين بحث هست كه بگوئيم قبح ذاتى آن فعلى است همان‌طورىكه عدّه‌اى فرموده‌اند يا قبحش فاعلى بوده به اين معنا كه شخص متجرّى آدم بدى است چنانچه رأى مختار و عقيده ما چنين است .\r\nقوله : فيمتنع عروض الصّفة المحسّنة له : كلمه « المحسّنة » به صيغه اسم فاعل بوده\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو ضمير در « له » به تجرّى راجع است و حاصل مقصود مصنّف اينست كه :\r\nوقتى ملتزم شديم به ذاتى بودن قبح در تجرّى و آن را علّت تامّه براى مذمّت و تقبيح دانستيم لاجرم ممكن نيست جهتى برآن عارض شود كه به واسطه عروض آن تجرّى حسن گردد زيرا انقلاب ذات و تبديل ماهيّت به ماهيّت ديگر مستحيل است و به عبارت ديگر وقتى تجرّى علّت تامّه براى حصول قبح باشد معناى آن اينست كه در ترتّب اثرش هيچ مانعى نمىتواند ممانعت كند همان‌طورىكه آتش وقتى علّت تامّه براى احراق فرض شد ديگر مانع و حاجب كارى از پيش نمىتواند ببرد .\r\nقوله : و فى مقابله الانقياد الخ : يعنى در مقابل تجرّى صفت انقياد است كه ذاتا حسن مىباشد يعنى علّت تامّه است براى تحسين ازاين‌رو محال است كه به واسطه عروض جهتى قبيح گردد .\r\nقوله : فانّه يمتنع ان يعرض له جهة مقبّحة : ضمير در « فانّه » به معناى شأن بوده و ضمير در « له » به انقياد عود مىكند .\r\nمتن : و ثانيا : انّه لو سلّم انّه لا امتناع فى ان يعرض له جهة محسّنة لكنّه باق على قبحه ما لم يعرض له تلك الجهة ، و ليس ممّا لا يعرض له فى نفسه حسن و لا قبح الّا بملاحظة ما يتحقّق فى ضمنه .\r\nو بعبارة اخرى :\r\nلو سلّمنا عدم كونه علّة تامّة للقبح كالظلم فلا شكّ فى كونه مقتضيا له كالكذب و ليس من قبيل الافعال الّتى لا يدرك العقل بملاحظتها فى انفسها حسنها و لا قبحها . و حينئذ فيتوقّف ارتفاع قبحه على انضمام جهة يتدارك بها قبحه كالكذب المتضمّن لانجاء نبىّ ، و من المعلوم انّ ترك قتل المؤمن به وصف انّه ترك قتل المؤمن فى المثال الّذى ذكره كفعله ليس من الامور الّتى يتّصف بحسن او قبح ، للجهل بكونه قتل مؤمن و لذا اعترف فى كلامه بانّه لو قتله كان معذورا .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nترجمه : اشكال دوّم\r\nبفرض قبول كنيم عروض جهتى كه باعث حسن تجرّى گردد ممتنع و مستحيل نباشد ولى مىگوييم :\r\nتا مادامىكه اين جهت عارض نشده تجرّى به صفت قبحش باقى است چه آنكه تجرّى از امورى نيست كه ذاتا و فى نفسه داراى حسن يا قبح نبوده مگر به ملاحظه جهتى كه تجرّى در ضمن آن تحقّق مىيابد .\r\nتقرير ديگر\r\nو به عبارت روشن‌تر بفرض تجرّى همچون ظلم علّت تامّه براى قبح نباشد بدون شكّ مقتضى براى آن بوده و قطعا از افعالى نيست كه عقل نتواند به ملاحظه خودش و با قطع نظر از جهات عارضه برآن حسن يا قبحش را درك كند .\r\nو وقتى اين معنا را ملتزم شديم بايد بگوئيم :\r\nارتفاع قبح از آن منوط است بانضمام جهتى كه بواسطهء آن قبح تجرّى جبران شده و بجاى آن صفت حسن پيدا شود نظير دروغى كه بواسطهء آن پيغمبرى را از مرگ نجات دهند چه آنكه دروغ مقتضى قبح است ولى وقتى جهتى مانند نجات پيامبر از خطر مرگ با آن صورت گرفت لا جرم قبحش مرتفع شده و بجاى آن به صفت حسن متّصف مىگردد .\r\nو پرواضح است كه مثال ترك قتل مؤمن در كلام مرحوم صاحب فصول از اين قبيل نمىباشد زيرا ترك قتل مؤمن ذاتا و فى نفسه باعتبار اينكه در حال جهل تارك فرض شده نه حسن دارد و نه قبح چنانچه فعل قتل نيز در اين حال همين‌طور مىباشد و لذا خود مرحوم صاحب فصول در كلامش اعتراف نمود اگر عبد ، مؤمن را هم بكشد چون جهل داشته معذور مىباشد .\r\nشرح مقصود\r\nقوله : انّه لو سلّم انّه لا امتناع فى ان يعرض له جهة محسّنة : ضميرهاى در « انّه لو سلّم » و « انّه لا امتناع » به معناى شأن است و ضمير در « له » به تجرّى راجعست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو حاصل مقصود آنست كه : اگر پذيرفتيم كه ممكنست در تجرّى صفت و جهتى عارض شود كه عنوان قبح را به حسن مبدّل كند يعنى قبول كرديم كه ذاتا قبيح نبوده و علّت تامّه براى قبح نمىباشد .\r\nقوله : لكنّه باق على قبحه الخ : ضمير در « لكنّه » و « قبحه » به تجرّى راجعند .\r\nو كلمه « ما » در عبارت « ما لم يعرض » مصدريّه زمانيّه بوده و ضمير در « له » به تجرّى نيز راجعست بنابراين معناى عبارت و حاصل مقصود اينست :\r\nلكن تجرّى تا مادامىكه جهت ياد شده برآن عارض نشده به قبح خود باقى است .\r\nقوله : و ليس ممّا لا يعرض له فى نفسه حسن و لا قبح : ضمير مستتر در « ليس » به تجرّى راجع بوده و ضمير در « له » به ماء موصوله در « ممّا » عود مىكند و حاصل مقصود اينست كه تجرّى از افعالى نيست كه ذاتا نه حسن بوده و نه قبيح و در اتّصاف به هريك نياز به جهت عارضه‌اى دارد كه به واسطه عروض آن متّصف به يكى از آن دو شود .\r\nقوله : الّا بملاحظة ما يتحقّق فى ضمنه : ضمير فاعلى در « يتحقّق » به تجرّى و ضمير مجرورى در « ضمنه » به ماء موصوله راجع است .\r\nقوله : عدم كونه علّة تامّة للقبح كالظلم : ضمير در « كونه » به تجرّى راجع است و حاصل مقصود اينست كه :\r\nچنانچه گفته شد تجرّى علّت تامّه براى حصول صفت قبح است و از باب اينكه تخلّل بين علّت و معلول و تخلّف معلول از علّت عقلا ممكن نيست لاجرم تحقّق تجرّى از تحقّق صفت قبح غير ممكن است همان‌طورىكه ظلم نيز چنين مىباشد بلكه بايد گفت تجرّى فردى از افراد يا قسمى از اقسام ظلم است چه آنكه ظلم به معناى وضع هر چيز در غير مكانش مىباشد و پرواضح است كه اين معنا بر تجرّى نيز قابل انطباق است .\r\nقوله : فلا شكّ فى كونه مقتضيا له : ضمير در « كونه » به تجرّى و در « له » به قبح عائد است و حاصل مقصود اينست كه :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاگر تجرّى را علّت تامّه ندانيم بدون ترديد بايد مقتضى قبح باشد و در محلّش مقرّر است كه « المقتضى اثّر اثره ما لم يمنعه مانع » يعنى تا مادامىكه مانع عارض نشده مقتضى اثر خود را مىبخشد .\r\nو اساسا فرق بين علّت تامّه و مقتضى همين است كه مقتضى در محلّ قابل بعد از فراغ از عدم مانع موجب تأثير است ولى با فرض مانع اثرش خنثى مىباشد همچون آتش كه در هيزم ايجاد احراق زمانى مىكند كه مانع از گرفتن آتش در هيزم نبوده مثلا خيس و مرطوب نباشد ولى علّت تامّه زمانى اطلاق مىكنند كه فرض وجود مانع نشود بنابراين علّت تامّه همان مقتضى است منتهى بعد از فرض انتفاع مانع .\r\nو مىتوان گفت نسبت بين اين دو اعمّ و اخصّ مطلق است چه آنكه هر علّت تامّه‌اى مقتضى بوده بدون صدق عكس و به عبارت روشن‌تر مقتضى از قبيل ماهيّت لا به شرط بوده ولى علّت تامّه ماهيت به شرط لا است .\r\nو بهر تقدير تجرّى وقتى مقتضى براى قبح بود طبق آنچه گفتيم اگر مانعى عارض شود اثر آنكه قبح باشد زائل مىگردد پس قبل از عروض مانع اقتضاى قبح در آن مىباشد . و هرگز از افعالى كه اقتضائى ندارند مگر بواسطهء عروض عارض نمىباشد بلكه همچون كذب و دروغ است كه فى نفسه مقتضى قبح است مگر مانعى از اين اقتضاء جلوگيرى كند چنانچه دروغى كه موجب نجات نفس محترمه‌اى خصوصا نفس شريف نبىّ يا وصىّ گردد بعد از كسر و انكسار بين دو جهت قبح كذب و حسن انجاء صرفا حسن بوده و كوچك‌ترين اثرى از قبح در آن نمىباشد .\r\nقوله : بملاحظتها فى انفسها حسنها و لا قبحها : ضميرهاى مؤنّث به « افعال » عائد مىباشند .\r\nقوله : و حينئذ فيتوقّف ارتفاع قبحه على انضمام جهة يتدارك بها قبحه : مقصود از « حينئذ » حين قلنا بانّ التّجرّى مقتضى للقبح بوده و ضمير در « قبحه » به تجرّى راجع بوده و ضمير در « بها » به جهت عود مىكند .\r\nقوله : و من المعلوم ان ترك قتل المؤمن الخ : كلمهء « واو » حاليه بوده و مقصود\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاينست كه مثال مذكور در كلام مرحوم صاحب فصول يعنى تجرّى در ضمن ترك قتل مؤمن به نظر تمام نيست زيرا بعد از اينكه تجرّى را مقتضى براى قبح دانستيم بايد مانعى كه اثر قبح را خنثى مىكند مانعيّتش مسلّم و قطعى باشد درحالىكه ترك قتل مؤمن به ملاحظه اينكه در حال جهل متجرّى به مؤمن بودن طرف فرض شده لا جرم براى مانعيّت صلاحيّت ندارد چون ترك همچون فعل در مثال مزبور نه قبيح است و نه حسن چه آنكه احكام واقعيّه قبل از تعلّق علم به آنها نه اتّصافشان به حسن صحيح بوده و نه بقبح .\r\nقوله : و لذا اعترف الخ : يعنى چون فعل قتل نيز از جاهل قبحى ندارد خود ايشان نيز حكم به معذور بودن وى فرمود .\r\nقوله : بانّه لو قتله كان معذورا : ضمير در « انّه » و ضمير فاعلى در « قتله » و در « كان » به عبد راجع بوده و ضمير مفعولى در « قتله » به مؤمن عائد است .\r\nمتن : فاذا لم يكن هذا الفعل الّذى تحقّق التّجرّى فى ضمنه ممّا يتّصف بحسن او قبح لم يؤثّر فى اقتضاء ما يقتضى القبح كما لا يؤثّر فى اقتضاء ما يقتضى الحسن لو فرض امره بقتل كافر ، فقتل مؤمنا معتقدا كفره ، فانّه لا اشكال فى مدحه من حيث الانقياد و عدم مزاحمة حسنه بكونه فى الواقع قتل مؤمن .\r\nترجمه : پس وقتى اين فعل يعنى فعلى كه تجرّى در ضمنش تحقّق يافته نه حسن بوده و نه قبيح قطعا در اقتضاء قبح از ناحيهء تجرّى اثرى ندارد چنانچه در اقتضاء حسن از ناحيه انقياد نيز مؤثّر نمىباشد .\r\nبنابراين اگر مولائى عبدش را به قتل كافرى امر فرمود و عبد مؤمنى را به اعتقاد اينكه كافر است كشت قطعا باعتبار انقيادى كه در او است بايد وى را مدح نمود و صرف اينكه اين فعل در واقع قتل مؤمن بوده مانع از اتّصاف فعلش به صفت حسن نمىشود زيرا قتل در حال جهل از وى صادر شده است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nشرح مقصود\r\nقوله : لم يؤثّر فى اقتضاء ما يقتضى القبح : مقصود از « ماء موصوله » تجرّى است و مراد از تأثير در اقتضاء ممانعت از تحقّق آن مىباشد .\r\nقوله : كما لا يؤثّر فى اقتضاء الخ : ضمير فاعلى در « لا يؤثّر » به هذا الفعل راجع بوده و مراد از « ما يقتضى الحسن » انقياد است .\r\nقوله : فانّه لا اشكال فى مدحه : ضمير در « فانّه » به معناى شأن بوده و ضمير در « مدحه » به قاتل راجع است .\r\nقوله : و عدم مزاحمة حسنه بكونه الخ : ضمير در « حسنه » و « بكونه » به قتل عود مىكند .\r\nمتن : و دعوى انّ الفعل الّذى يتحقّق به التّجرّى و ان لم يتّصف فى نفسه بحسن و لا قبح لكونه مجهول العنوان لكنّه لا يمتنع ان يؤثّر فى قبح ما يقتضى القبح بان يرفعه ، الّا ان نقول بعدم مدخليّة الامور الخارجة عن القدرة فى استحقاق المدح و الذّمّ و هو محلّ نظر بل منع ، و عليه يمكن ابتناء منع الدّليل العقلى السّابق فى قبح التّجرّى .\r\nترجمه :\r\nتوهّم\r\nو آن اينست : فعلى كه به واسطه آن تجرّى محقّق مىشود اگرچه ذاتا به حسن و قبح متّصف نيست به واسطه اينكه مجهول العنوان مىباشد ولى در عين حال هيچ امتناعى ندارد كه در قبح چيزى كه مقتضى آنست تأثير گذاشته و قبحش را رفع كند ، مگر آنكه بگوئيم امور خارج از قدرت در استحقاق مدح و ذمّ دخالتى ندارند كه آن هم محلّ نظر بلكه ممنوع و مردود است ، و بنابراين ممكنست دليل عقلى كه سابقا براى قبح تجرّى ذكر شده منع نمائيم .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nشرح مقصود\r\nقوله : و دعوى الخ : كلمه « دعوى » مبتداء و خبرش « مدفوعة » است كه در چند سطر بعد آمده .\r\nقوله : الفعل الّذى يتحقّق به التّجرّى : ضمير در « به » به « الفعل » راجع است و مقصود از فعلى كه تجرّى بواسطهء آن تحقّق مىيابد تنها امر وجودى نظير شرب مايعى كه يقين به خمر بودنش هست نمىباشد بلكه مراد اعمّ از آن است بنابراين ترك قتل مؤمن با قطع به مهدور الدّم بودنش نيز از مصاديق فعلى است كه مورد بحث است اگرچه ظاهر و عنوان فعل صرفا امور وجودى را شامل مىگردد .\r\nبلكه مقصود از « الفعل الّذى الخ » در اينجا صرفا ترك مىباشد .\r\nقوله : لكونه مجهول العنوان : ضمير در « لكونه » به « الفعل » راجع است و مقصود از « مجهول العنوان » اينست كه متجرّى نمىداند كه عنوان تركش ، ترك قتل مؤمن است .\r\nقوله : لكنّه لا يمتنع ان يؤثّر فى قبح ما يقتضى القبح : ضمير در « لكنّه » به « الفعل » راجع است و مراد از « ما يقتضى القبح » تجرّى مىباشد .\r\nو حاصل مقصود اينست كه ترك قتل مؤمن در واقع گرچه باعتبار مجهول بودن عنوانش متّصف بقبح و حسن نيست و از افعال صادره هستند به اختيار محسوب نمىشود و قطعا افعالى در اشياء مؤثّرند كه از روى اختيار و علم صدور يابند ولى در عين حال ممكنست بگوئيم تأثير گذاردن اين افعال استحاله‌اى ندارد يعنى مىتوان گفت ترك قتل مؤمن قابليّت اين معنى را دارد كه جلو قبح تجرّى را گرفته و آن را رفع نمايد و مثل ترك قتل در اينجا مثل نوشيدن ترياق است كه اثر سمّ را در بدن رفع مىنمايد چه خورنده آن از روى علم و اختيار به تناولش مبادرت ورزد و جهلا مرتكب آن شود .\r\nو به عبارت ديگر : بعضى اشياء اثر تكوينى و وضعى داشته و اين اثر از آنها جداشدنى نيست چه در محلّ قابل تحقّق و حلول نمايند و چه در غير آن ، حال مدّعى اينست كه ترك قتل مؤمن ممكنست از اين قبيل بوده و هيچ امتناع و استحاله‌اى در\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاين احتمال و امكان نيست .\r\nقوله : بان يرفعه : كلمه « ان » تفسيريّه بوده و « ان يؤثّر » را تشريح و توضيح مىدهد و ضمير مستتر در « يرفعه » به « الفعل » راجع بوده و ضمير منصوبى در آن به « قبح » عود مىكند .\r\nقوله : الخارجة عن القدرة فى استحقاق المدح و الذّم : مقصود از امور خارج از قدرت افعال صادر از روى جهل است كه با عنوان حسن واقعى مطابق و موافقند .\r\nبا توجّه به اين معنا مقصود از استثناء در عبارت كتاب اينست كه :\r\nمگر قائل شويم صرف توافق با عنوان حسن واقعى كافى در استحقاق مدح يا ذمّ نبوده بلكه علاوه برآن علم و اختيار و قصد و امثال اين امور نيز لازم است .\r\nقوله : و هو محلّ نظر بل منع : ضمير « هو » به عدم مدخليّة راجع است و مقصود اينست كه اين قول و التزام به اينكه امور خارج از قدرت در استحقاق مدح و ذمّ دخالتى ندارند و توافق با عنوان حسن واقعى كفايت نمىكند كلامى است مورد اشكال بلكه غير صحيح .\r\nوجه اشكال\r\nوجه اشكال همان است كه قبلا مرحوم مصنّف از محقق سبزوارى عليه الرّحمة نقل فرمود و حاصل آن اين بود : كه بين متجرّى و غير متجرّى يعنى عاصى هيچ فرقى نيست زيرا فعل هر دو وقتى با عنوان قبيح واقعى موافق شد هر دو مورد ذمّ قرار گرفته و فعل هر دو متّصف بقبح مىباشد .\r\nقوله : و عليه يمكن ابتناء منع الدّليل العقلى : ضمير در « عليه » به « منع » راجعست و مراد از « الدّليل العقلى » همان تقريرى است كه قبلا از مرحوم محقّق سبزوارى ذكر شد .\r\nو حاصل مقصود اينست كه : بنا بر منع عدم دخالت امور خارج از اختيار در استحقاق مدح و ذمّ و تثبيت اين معنا كه فعل گرچه خارج از اختيار باشد ولى بعد از صدور از فاعل چه‌بسا موجب متّصف شدن فاعل به حسن شده و او را در معرض مدح و ثناء قرار مىدهد اينك مىگوييم ،\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nطبق اين مبنا مىتوان دليل سابق را جواب داد و گفت :\r\nاساس اين دليل بر اين بود كه افعال خارج از اختيار نبايد مناط و ملاك فرق بين استحقاق مدح و ذمّ و عدم آن قرار گيرند بلكه عاصى و متجرّى از نظر فعل با هم يكسانند :\r\nگوئيم : امر غير اختيارى بعدى ندارد كه مناط در فرق بين عاصى و متجرّى باشد يعنى ملتزم شويم كه متجرّى به ملاحظه اينكه فعلش با عنوان حسن واقعى موافق شده عقاب ندارد ولى عاصى باعتبار انطباق عنوان قبيح بر فعلش معذب و معاقب است .\r\nمتن : مدفوعة ، مضافا الى الفرق بين ما نحن فيه و بين ما تقدّم من الدّليل العقلى كما لا يخفى على المتأمّل بانّ العقل مستقلّ بقبح التّجرّى فى المثال المذكور و مجرّد تحقّق ترك قتل المؤمن فى ضمنه مع الاعتراف بانّ ترك القتل لا يتّصف بحسن و لا قبح لا يرفع قبحه ، و لذا يحكم العقل بقبح الكذب و ضرب اليتيم اذا انضمّ اليهما ما يصرفهما الى المصلحة اذا جهل الفاعل بذلك .\r\nترجمه :\r\nجواب و دفع توهّم\r\nادّعاى مذكور مدفوع است و صحيح نمىباشد .\r\nو علاوه بين بحث در اينجا ( نزاع با مرحوم صاحب فصول ) و بحث گذشته ( نزاع با مرحوم محقّق سبزوارى ) فرق بسيار است پس با بيانى كه در اينجا جواب از مرحوم صاحب فصول مىتوان داد آن را در بحث گذشته و در جواب از دليل سابق نمىتوان اقامه نمود چنانچه بر شخص متأمّل اين گفتار مخفى نيست و امّا وجه مدفوع بودن ادّعاى مذكور اينست :\r\nعقل تجرّى را مستقلا قبيح مىداند و در مثال مذكور متجرّى را تقبيح مىنمايد و صرف اينكه در ضمن تجرّى عنوان ترك قتل مؤمن تحقّق يافته با توجّه و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاعتراف به اينكه اين ترك نه حسن دارد و نه قبح هرگز زشتى و قبح تجرّى را رفع نمىنمايد ، و لذا دروغى را كه شخص جاهل مرتكب مىشود بدون اينكه از مصلحت واقعى آن اطّلاع داشته باشد يا زدن يتيم كه در واقع مصلحت داشته ولى ضارب از آن بىاطّلاع است عقل تقبيح و حكم به زشتى آن مىكند ، پس اگر صرف وجود عنوان حسن در واقع و توافق آن با تجرّى كافى در رفع قبحش مىبود نمىبايد عقل در دو مثال مزبور فعل تجرّى را قبيح تلقّى نمايد .\r\nشرح مقصود\r\nقوله : مضافا الى الفرق بين ما نحن فيه و بين ما تقدّم : حاصل مقصود اينست كه مقام مقابله با مرحوم صاحب فصول با مقام مقابله با مرحوم محقّق سبزوارى فرق دارد چه آنكه صاحب فصول مىفرماين قبول داريم كه تجرّى داراى قبح است ولى به ملاحظه تحقّقش در ضمن امر غير اختيارى كه با عنوان حسن واقعى موافق است قبحش مرتفع مىگردد و به عبارت ديگر :\r\nبعد از ابتلاء قبح ظاهرى تجرّى با مصلحت واقعى و غلبه جهت واقع بر ظاهرى قبح تجرّى زائل مىگردد .\r\nولى مرحوم محقّق سبزوارى قائل است كه تجرّى حرام بوده و فعلى كه تجرّى در ضمنش محقّق شده قبيح و حرام است و دليل بر اين مدّعا را اين قرار داد كه اگرچه اين فعل با عنوان حسن واقعى موافق است ولى به ملاحظه اينكه توافقش مستند به اختيار نيست نمىتوان آن را حسن خواند و مناط فرق بين آن و عصيان دانست .\r\nبا توجّه بمقاله اين دو محقّق بزرگوار مىگوييم :\r\nنزاع ما با مرحوم محقّق سبزوارى در اين جهت است كه اصلا تجرّى قبح فعلى ندارد يعنى اساسا مقتضى براى قبح فعلى موجود نيست به اين معنا كه وى مىفرمايد : كسى كه با علم به شراب بودن مايعى آن را مىنوشد و در واقع آب بوده است نفس علم به خمر بودن مقتضى حرمت فعل بوده و بايد فاعل همچون عاصى عقاب گردد ولى ما به ايشان مىگوييم :\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشراب واقعى حرام بوده و شرب آن قبيح و مقتضى براى عقاب است ازاين‌رو متجرّى با عاصى تفاوت دارد .\r\nولى نزاع ما با مرحوم صاحب فصول در اين جهت است كه فرض مىكنيم مقتضى براى قبح فعلى وجود دارد و بعد از فراغت از اين جهت وى مدّعى است كه صرف توافق فعل با عنوان حسن واقعى مانع و رافع مقتضى و قبح بوده ما اين معنا را منكر بوده و قبول نداريم و مىگوييم فعلى كه ذاتا نه متّصف به حسن مىتواند باشد و نه بقبح چگونه اثر در امرى كه مقتضى براى قبح است گذاشته و مانع از تأثير آن مىشود . و به عبارت ساده و مختصرتر .\r\nنزاع ما با محقّق سبزوارى ( ره ) در دفع قبح فعلى از عملى است كه تجرّى در ضمن آن تحقّق يافته و با مرحوم صاحب فصول در رفع قبح به وسيله فعل غير اختيارى است و بسى روشن و واضح است با دليلى كه به مخاصمه صاحب فصول مىتوان برخاست آن را نمىتوان جهت مقابله و ردّ محقّق سبزوارى قرار داد .\r\nقوله : بانّ العقل مستقلّ الخ : كلمه « بانّ » با اسم و خبرش نائب فاعل براى « مضافا » است و حاصل مقصود مصنّف ( ره ) اينست كه با اين عبارت در مقام دفع دعوى مذكور برآمده و مىفرماين :\r\nبر اين ادّعا دو اشكال وارد است :\r\nالف : آنكه بين اين مقام و مقام سابق فرق است و هر دو را با يك دليل و برهان نمىتوان ردّ نمود چنانچه شرحش گذشت .\r\nب : آنكه عقل مستقلا حكم بقبح تجرّى مىنمايد يعنى كسى كه بعقل و وجدان خويش رجوع كند بطور قطع و جزم درمىيابد كه عقل و وجدان هر دو ترك قتل مؤمن را در مثالى كه گذشت تقبيح مىنمايند و اين خود اقوى شاهد و برهانى است بر اينكه صرف توافق فعل با مصلحت واقعى در رفع قبح فعل مزبور كافى نمىباشد على الخصوص كه اذعان و اعتراف نمائيم به اينكه اين ترك ذاتا نه متّصف به حسن بوده و نه قبح چه آنكه تأثير متعلّق به افعالى است كه مقتضى براى يكى از دو امر ( قبح - حسن ) بوده و از ماهيّت صرف و مجرّد امكان بودن بدر آمده و قابليّت و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاقتضاء در آن بفعليّت رسيده باشد و بديهى است كه ترك قتل مؤمن به وصف جهالت فاعل چگونه مىتواند اقتضاى قبح در تجرّى را خنثى كند با اينكه خود مدّعى معترف است كه اين ترك امكان بحت و ماهيّت صرف بوده و نه حسنى دارد و نه قبحى .\r\nقوله : و مجرّد تحقّق ترك قتل المؤمن فى ضمنه : ضمير در « ضمنه » به تجرّى عود مىكند .\r\nقوله : لا يرفع قبحه : يعنى قبح تجرّى .\r\nقوله : اذا انضمّ اليهما ما يصرفهما الى المصلحة : ضمير در « اليهما » به كذب و ضرب راجع است چنانچه ضمير تثنيه در « يصرفهما » نيز چنين مىباشد .\r\nقوله : اذا جهل الفاعل بذلك : مشار اليه « ذلك » مصلحت مىباشد .\r\nمتن : ثمّ : انّه ذكر هذا القائل فى بعض كلماته انّ التّجرّى اذا صادف المعصية الواقعيّة تداخل عقابهما ، و لم يعلم معنى محصّل لهذا الكلام ، اذ مع كون التّجرّى عنوانا مستقلا فى استحقاق العقاب لا وجه للتّداخل ان اريد به وحدة العقاب ، فانّه ترجيح بلا مرجّح و سيجيء فى الرّواية « انّ على الرّاضى انّما و على الدّاخل اثمان » .\r\nو ان اريد به عقاب زائد على عقاب محض التّجرى فهذا ليس تداخلا ، لانّ كلّ فعل اجتمع فيه عنوانان من القبح يزيد عقابه على ما كان فيه احدهما .\r\nترجمه :\r\n\r\nشطرى ديگر از مقاله مرحوم صاحب فصول ( ره )\r\nمرحوم صاحب فصول پس از بيان مطالب ياد شده مىفرماين :\r\nتجرّى در جائى كه با معصيت واقعى مصادف شود عقاب عصيان و تجرّى با هم تداخل مىنمايند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nانتقاد مرحوم مصنّف\r\nمعناى صحيح و مفهوم درستى از اين كلام استفاده نمىشود ، زيرا اگر تجرّى را عنوان مستقلّ و علىحده‌اى براى استحقاق عقاب دانستيم چنانچه صاحب فصول ( ره ) به اين معنا معتقد است ديگر مجالى براى تداخل عقاب آن در عقاب عصيان نمىباشد .\r\n\r\nتوضيح\r\nاز ايشان سؤال مىكنيم مقصودتان از تداخل چيست ؟\r\nاز دو حال خارج نمىباشد يا مىفرماين مراد اينست كه براى هر دو عنوان تحقّق يافته ( تجرّى - عصيان ) يك عقاب بيشتر نمىباشد .\r\nو يا مىفرماين مقصود اينست كه شخص مذكور را عقابى مىكنند زائد بر عقاب محض تجرّى .\r\nگوئيم : اگر مقصود شقّ اوّل باشد پس آنكه تجرّى را همچون عصيان عنوان مستقلّى فرض نموديم عقاب كداميك از عصيان و تجرّى اصل و ديگرى فرع و در آن تداخل مىكند هركدام باشد مستلزم ترجيح بلا مرجّح است و آن صحيح نمىباشد مضافا به اينكه تداخل از نظر منطق روايات درست نيست و شاهد بر اين گفتار روايتى است به اين مضمون :\r\nراضى به گناه يك جرم و عقاب دارد مرتكب آن دو گناه برايش ثابت است و چنانچه ملاحظه مىشود در مرتكب نفرمود يك گناه از باب تداخل گناه رضا و گناه ارتكاب ثابت مىباشد .\r\nو اگر مراد شقّ دوّم باشد ، نام اين را تداخل گذاردن صحيح نيست چه آنكه هرگاه در فعلى دو عنوان از قبح جمع باشد قهرا عقاب مترتّب برآن زيادتر است از عقاب بر فعلى كه داراى يك عنوان از قبح باشد .\r\nشرح مقصود\r\nقوله : تداخل عقابهما : يعنى عقاب تجرّى و عقاب عصيان .\r\nقوله : اذ مع كون التّجرّى عنوانا مستقلا الخ : چنانچه مفروض كلام ايشان چنين\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاست .\r\nقوله : ان اريد به وحدة العقاب : ضمير در « به » به تداخل راجع است .\r\nقوله : فانّه ترجيح بلا مرجّح : ضمير در « فانّه » به تداخل راجع بوده و تقدير عبارت چنين است : فانّ التّداخل يستلزم ترجيح كلّ واحد من التّجرّى و العصيان على الآخر من غير مرجّح .\r\nقوله : و ان اريد به عقاب زائد : ضمير در « به » به تداخل راجع است .\r\nقوله : لانّ كلّ فعل اجتمع فيه عنوانان : ضمير در « فيه » به فعل راجع است .\r\nقوله : يزيد عقابه على ما كان فيه احدهما : ضمير در « عقابه » به « كلّ فعل » راجع بوده و در « فيه » به ماء موصوله و در « احدهما » به « عنوانان » عود مىكند .\r\nمتن : و التّحقيق :\r\nانّه لا فرق فى قبح التّجرّى بين موارده و انّ المتجرّي لا اشكال فى استحقاقه الذّمّ من جهة انكشاف خبث باطنه و سوء سريرته و جرأته .\r\nو امّا استحقاقه للذّمّ من حيث الفعل المتجرّي فى ضمنه ففيه اشكال كما اعترف به الشّهيد ( قدّس سرّه ) فيما يأتى من كلامه .\r\nترجمه :\r\n\r\n[ تحقيق مصنّف ( ره ) 
  ]\r\nمرحوم مصنّف مىفرماين :\r\nتحقيق اينست كه بگوئيم در قبيح بودن تجرّى هيچ بين موارد و مواضع آن فرقى نيست و اينكه شخص متجرّى مستحقّ مذمّت است از جهت خبث باطن و بدى نهانش و زشت بودن جرئتش بر عليه مولى جاى اشكال و شبهه‌اى نيست امّا اينكه مستحقّ مذمّت از جهت فعلى كه تجرّى در ضمن آن تحقّق يافته نيز باشد مورد اشكال است چنانچه در كلامى كه ان‌شاءالله از مرحوم شهيد اوّل قدّس سرّه خواهد آمد ايشان نيز به اين امر اعتراف فرموده‌اند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nشرح مقصود\r\nحاصل مقصود مرحوم مصنّف در اين مقام اينست كه بفرمايند :\r\nدر اينجا دو مقام است :\r\nالف : مقام قبح فاعلى و اينكه متجرّى آدم بدى است .\r\nب : آنكه فعل صادر از وى قبيح و حرام است .\r\nبدون شكّ قبح فاعلى در وى بوده و احدى در آن صحبت و نزاع ندارد ولى معلوم باشد بر مجرّد اين قبح و صرف شخص بدى بودن عقاب مترتّب نمىباشد . امّا قبح فعلى و حرمت آن محلّ كلام و اشكال است و ما آن را قبول نداريم به همان ادلّه‌اى كه نقل شد .\r\nقوله : انّه لا فرق فى قبح التّجرّى بين موارده : ضمير در « انّه » به معناى شأن بوده و ضمير در « موارده » به تجرّى رجوع مىكند .\r\nقوله : لا اشكال فى استحقاقه الذّمّ : ضمير مجرورى در « استحقاقه » به متجرّى راجع است .\r\nقوله : من جهة انكشاف خبث باطنه : مقصود از خبث باطن و سوء سريره قصد گناه و عزم بر مخالفت است نه آنكه نعوذ باللّه ذاتش خبيث و باطنش سيّئ باشد چه آنكه اين اعتقاد به جبر مىگرايد اعوذ باللّه من هذا الرّأى .\r\nقوله : و امّا استحقاقه للذّمّ : ضمير در « استحقاقه » به متجرّى راجع است .\r\nقوله : من حيث الفعل المتجرّي فى ضمنه : كلمه « متجرّى » به صيغه اسم مفعول و ضمير در « ضمنه » به فعل راجع مىباشد .\r\nقوله : ففيه اشكال كما اعترف به الشّهيد : ضمير در « فيه » به « استحقاق » راجع بوده و ضمير در « به » به اشكال عود مىنمايد .\r\nمتن : نعم ، لو كان التّجرّى على المعصية بالقصد الى المعصية فالمصرّح به فى الاخبار الكثيرة العفو عنه ، و ان كان يظهر من اخبار اخر العقاب على القصد ايضا ، مثل قوله صلّى اللّه عليه و آله و سلّم :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n« نيّة الكافر شرّ من عمله » و قوله صلّى اللّه عليه و آله و سلّم :\r\n« انّما يحشر النّاس على نيّاتهم » و ما ورد من تعليل خلود اهل النّار فى النّار و خلود اهل الجنّة فى الجنّة بعزم كلّ من الطّائفتين على الثّبات على ما كان عليه من المعصية و الطّاعة لو خلّدوا فى الدّنيا .\r\nو ما ورد ، من انّه اذا التقى المسلمان بسيفهما فالقاتل و المقتول فى النّار قيل يا رسول اللّه ، هذا القاتل فما بال المقتول ؟\r\nقال صلّى اللّه عليه و آله و سلّم : لانّه اراد قتل صاحبه .\r\nو ما ورد فى العقاب على فعل بعض المقدّمات به قصد ترتّب الحرام كغارس الخمر و الماشى لسعاية مؤمن .\r\nو فحوى ما دلّ على انّ الرّضا بفعل كفعله مثل :\r\nما عن امير المؤمنين عليه السّلام : انّ الرّاضى بفعل قوم كالدّاخل فيه معهم ، و على الدّاخل اثمان ، اثم الرّضا و اثم الدّخول .\r\nو يؤيّده قوله تعالى :\r\n إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ . \r\nو قوله تعالى :\r\n إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ . \r\nو ما ورد من انّ من رضى بفعل فقد لزمه و ان لم يفعل .\r\nو ما ورد فى تفسير قوله تعالى  « فَلِمَ قَتَلْتُمُوهُمْ إِنْ كُنْتُمْ صادِقِينَ » : \r\nمن انّ نسبة القتل الى المخاطبين مع تأخّرهم عن القاتلين بكثير رضاهم بقتلهم .\r\nو قوله تعالى :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً . \r\nترجمه : بلى اگر تجرّى بر عصيان و گناه بمجرّد قصد به گناه باشد در اخبار بسيارى تصريح به عفو از آن شده است گرچه از طائفه ديگر اين‌طور برمىآيد كه قصد گناه نيز عقاب دارد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nاخبارى كه دلالت بر ثبوت عقاب بر قصد دارند\r\nاز اخبارى كه دلالت بر ثبوت عقاب بر قصد دارند چند خبر ذيل است :\r\n1 - فرموده رسول خدا صلّى اللّه عليه و آله و سلّم :\r\nنيّة الكافر شرّ من عمله .\r\n2 - فرموده پيغمبر اكرم صلّى اللّه عليه و آله و سلّم :\r\nانّما يحشر النّاس على نيّاتهم .\r\n3 - اخبارى كه به اين مضمون وارد شده‌اند :\r\nعلّت خلود اهل جهنّم در جهنّم و بقاء اهل بهشت در بهشت اينست كه هركدام از اين دو طائفه عزمشان اين بود كه اگر در دنيا مخلّد و هميشگى باشند عصيان و طاعت نمايند .\r\n4 - اخبارى به اين مضمون رسيده :\r\nاگر دو گروه مسلمان با شمشير با هم درآويختند قاتل و مقتول هر دو در آتش جهنم هستند به محضر حضرت نبوىّ عرض شد :\r\nيا رسول اللّه قاتل بايد در جهنّم رود امّا مقتول براى چه ؟\r\nحضرت فرمودند :\r\nزيرا وى نيز اراده قتل داشت و درصدد كشتن رفيقش بود .\r\n5 - اخبارى به اين مضمون وارد شده :\r\nكسى كه بعضى از مقدّمات حرام را به قصد ايجاد و رسيدن به حرام انجام دهد نظير شخصى كه درخت انگور مىكارد براى درست كردن و دست يافتن به شراب يا كسى كه قطع طريق مىنمايد براى سعايت نمودن و بدگوئى كردن از مؤمنى نزد ديگرى .\r\n6 - فحواى اخبارى كه دلالت مىكند بر اينكه رضاى بفعلى مثل ارتكاب آنست . از جمله اين اخبار حديث شريفى است از مولانا امير المؤمنين عليه السّلام كه فرمودند : كسى كه راضى بفعل طائفه‌اى باشد مانند شخصى است كه با ايشان در آن\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفعل داخل شده ، بر داخل و مرتكب دو گناه است ، گناهى كه رضايت به عمل حرام داشته و گناهى ديگر بخاطر ارتكاب و داخل شدن در عمل .\r\nو مؤيّد اين اخبار و اينكه بر قصد و اراده عقاب ثابت است مىباشد فرموده خداوند متعال كه فرموده :\r\nمحقّقا كسانى كه دوست دارند راجع به مؤمنين فحشائى از ايشان شايع و ظاهر شود بر ايشان عذاب دردناكى مىباشد .\r\nو در جاى ديگر مىفرمايد :\r\nاگر آنچه در نهان و ضمائرتان است آشكار نموده يا مخفى بداريد خداوند شما را با آن حساب مىنمايد .\r\n7 - خبرى كه به اين مضمون وارد شده است :\r\nكسى كه به عمل ديگرى راضى باشد پس آن عمل با او همراه و ملازم مىباشد اگرچه مرتكب آن نشده باشد .\r\n8 - روايتى كه در تفسير اين آيه  فَلِمَ قَتَلْتُمُوهُمْ إِنْ كُنْتُمْ صادِقِينَ  آمده و در ضمن بيان مىفرمايد با اينكه مخاطبين به اين آيه از قاتلين متأخّر بوده‌اند پس چطور خداوند متعال قتل را به ايشان نسبت مىدهد و علّت اين نسبت را خشنودى و رضايت وافر ايشان به كشته شدن آنها معرّفى مىفرمايد .\r\nو نيز از آياتى كه دلالت بر اين معنا دارد آيه شريفه ذيل است كه مىفرمايد :\r\nجهان آخرت را براى كسانى قرار داديم كه اراده سركشى و فساد در زمين نداشته‌اند .\r\nشرح مقصود\r\nقوله : نعم لو كان التّجرّى على المعصية الخ : حاصل مقصود مصنّف ( ره ) اينست كه :\r\nيكى از اقسام تجرّى عبارتست از قصد عصيان و نيّت طغيان چنانچه در ذيل اقسام تجرّى شرح آن ان‌شاءالله خواهد آمد ، در اين قسم از تجرّى دو دسته از اخبار وارد شده است :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nالف : اخبارى كه بطور صريح در آنها حكم شده به عفو از آن و اينكه متجرّى عقابى ندارد از جمله اين اخبار سه حديث شريف ذيل مىباشد :\r\n1 - محمّد بن يحيى ، از احمد بن محمّد ، از علىّ بن حديد ، از جميل بن درّاج ، از زراره ، از احد الصّادقين عليهما السّلام قال :\r\nانّ اللّه تبارك و تعالى جعل لآدم فى ذرّيته من هم بحسنة و لم يعملها كتبت له حسنة ، و من همّ بحسنة و عملها كتبت له بها عشرا و من همّ بسيّئة و لم يعملها لم تكتب عليه سيئة ، و من همّ بها و عملها كتبت عليه سيّئة . « مرآت العقول ج 11 ص 287 »\r\n2 - عدّه‌اى از اصحاب ، از احمد بن ابى عبد اللّه ، از عثمان بن عيسى ، از سماعة بن مهران ، از ابى بصير ، از مولانا الصّادق عليه السلام قال :\r\nانّ المؤمن ليهمّ بالحسنة و لا يعمل بها فتكتب له حسنة و ان هو عملها كتبت له عشر حسنات ، و انّ المؤمن ليهمّ بالسّيّئة ان يعملها فلا يعملها فلا تكتب عليه .\r\n« مرآت العقول ج 11 ص 291 »\r\n3 - محمّد بن يحيى ، از علىّ بن حفص العوسى ، از علىّ بن السّائح ، از عبد اللّه بن موسى بن جعفر ، از پدر بزرگوارش سلام اللّه عليهم قال :\r\nسألته عن الملكين ، هل يعلمان بالذّنب اذا اراد العبد ان يفعله او الحسنة ؟\r\nفقال : ريح الكنيف و ريح الطّيّب سواء ؟\r\nقلت : لا ، قال :\r\nانّ العبد اذا همّ بالحسنة خرج نفسه طيّب الرّيح فقال صاحب اليمين لصاحب الشمال : قم فانّه قد همّ بالحسنة ، فاذا فعلها كان لسانه قلمه و ريقه مداده فاثبتها له ، و اذا همّ بالسّيئة خرج نفسه منتن الرّيح فيقول صاحب الشّمال لصاحب اليمين :\r\nقف ، فانّه قد همّ بالسّيّئة فاذا هو فعلها كان لسانه قلمه و ريقه مداده و اثبتها عليه .\r\n« مرآت العقول ج 11 ص 292 »\r\nب : اخبارى كه ظاهر آنها دلالت بر ثبوت عقاب دارد كه اين دسته از اخبار را مرحوم مصنّف فقط در كتاب نقل فرموده‌اند و اين دسته از اخبار به چند صنف خود تقسيم مىشوند كه ذيلا به آنها اشاره مىكنيم :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n1 - اخبارى كه ظاهر آنها اينست كه نيّت در مؤمن از عملش بهتر و نيّت در كافر از فعلش بدتر است يا آنكه حشر و نشر مردم بر نيّت و عزمشان مىباشد از جمله حديثى است كه مرحوم مصنّف نقل فرموده و تمام آن چنين است :\r\nعلىّ ، از پدرش ، از نوفلى ، از سكونى ، از مولانا الصّادق عليه السّلام :\r\nقال ، قال رسول اللّه صلّى اللّه عليه و آله و سلّم : نيّة المؤمن خير من عمله و نيّة الكافر شرّ من عمله ، و كلّ عامل يعمل على نيّته . « مرآت العقول ج 8 ص 92 » .\r\n2 - اخبارى كه علّت خلود اهل نار و بهشت را در نار و بهشت نيّت طاعت و عصيان در دنيا قرار داده مانند خبر ذيل :\r\nصدوق عليه‌الرّحمه ، از پدرش ، از سعد بن عبد اللّه ، از قاسم بن محمّد ، از سليمان بن داود الشّاذكونى ، از احمد بن يونس ، از ابى هاشم قال :\r\nسألت ابا عبد اللّه عليه السلام عن الخلود فى الجنّة و النّار ؟\r\nقال : انّما خلد اهل النّار فى النّار ، لانّ نيّاتهم كانت فى الدّنيا لو خلّدوا فيها ان يعصوا اللّه ابدا و انّما خلد اهل الجنّة فى الجنّة لانّ نيّاتهم كانت فى الدّنيا لو بقوا ان يطيعوا اللّه ابدا ما بقوا فالنّيّات تخلّد هؤلاء و هؤلاء . « علل الشرائع ص 522 » .\r\n3 - اخبارى كه فعل بعضى از مقدّمات به قصد رسيدن به حرام را مناط عقاب قرار داده .\r\n4 - اخبارى كه رضايت و خشنودى به ارتكاب فعل را مانند فعل قرار داده در اينكه عقاب برآن ثابت است .\r\nو پرواضح است كه تمام اين اخبار نفس نيّت و رضاء و قصد را موجب ثبوت عقاب قرار داده و بدين ترتيب بين اين دسته از اخبار و طائفه اوّل تعارض واقع مىشود كه الزاما بايد براى علاج آن چاره‌اى انديشيد ازاين‌رو مرحوم مصنّف چنانچه عن‌قريب ان‌شاءالله مىآيد بين آنها به طرقى جمع فرموده‌اند .\r\nقوله : فالمصرّح به فى الاخبار : الف و لام در « المصرّح » موصوله بوده و ضمير در « به » به آن راجعست .\r\nقوله : العفو عنه : ضمير در « عنه » به قصد راجع است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nقوله : نيّة الكافر شرّ من عمله : مرحوم محدّث مجلسى رضوان اللّه تعالى عليه در كتاب شريف مرآت العقول در ذيل اين حديث شريف مىفرماين :\r\nاين حديث از اخبار مشهوره بين خاصّه و عامّه است و در وجه آن وجوهى گفته شده سپس بطور مفصّل دوازده وجه براى آن نقل مىفرماين كه ما اختصار و اجمالى از آن را در اينجا مىآوريم :\r\n1 - مراد به نيّت مؤمن اعتقاد حقّ و مستقيم او است و بديهى است كه چنين اعتقادى از اعمال بهتر مىباشد چه آنكه اثرش خلود در بهشت و عدم آن سبب خلود در جهنّم است .\r\n2 - مراد اينست كه نيّت بدون عمل از عمل بدون نيّت بهتر است .\r\n3 - از ابن دريد منقول است كه مؤمن اعمال بسيارى را قصد مىكند و تصميم بر انجامش مىگيرد كه زمان او را بر بجاى آوردن آنها مساعدت نمىكند ازاين‌رو ثواب بر نيّاتش بيشتر از ثواب بر اعمالش مىباشد .\r\n4 - برخى از محقّقين فرموده‌اند :\r\nمؤمن عزم و قصد مىكند كه عباداتش را به احسن وجه بياورد چه آنكه ايمانش مقتضى اين معنا است ولى پس از اشتغال به آنها مقصودش ميسّر نمىگردد .\r\n5 - اساسا طبع نيّت از طبيعت عمل بهتر است زيرا بر نيّت عقاب اصلا مترتّب نمىشود زيرا اگر خير باشد برآن ثواب منظور شده و در صورت شرّ بودنش وجود آن به منزله عدمش محسوب مىگردد بخلاف عمل چه آنكه :\r\nمن يعمل مثقال ذرّة خيرا يره و من يعمل مثقال ذرّة شرّا يره .\r\nدر نتيجه مىتوان گفت نيّت به اين اعتبار و لحاظ از عمل بهتر است .\r\n6 - نيّت از افعال قلب بوده و قلب به ملاحظه افضليّتش از جوارح فعلش نيز افضل از اعمال جوارح مىباشد .\r\n7 - مقصود نيّت برخى از اعمال پرمشقّت همچون حجّ و جهاد است كه از بعضى اعمال سهل نظير تلاوت يك آيه قرآنى يا به يك درهم صدقه دادن افضل مىباشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n8 - مرحوم علم الهدى سيّد مرتضى رضوان اللّه تعالى عليه فرموده‌اند :\r\nلفظ خير در روايت اسم تفضيل نبوده بلكه مراد اينست كه نيّت مؤمن عمل خير و نيكى است كه از جمله اعمالش محسوب مىشود .\r\nبنابراين كلمه « من جارّه » به معناى تبعيض مىباشد .\r\n9 - مقصود از نيّت تأثّر قلب در وقت عمل و انقياد آن به طاعت و اقبالش به آخرت و انصرافش از دنيا است و پرواضح است چنين امرى از صرف حركات جوارح بدون حصول چنين حالتى در فاعل بمراتب افضل و اشرف است چه آنكه نيّت به اين معنا روح عمل است و عمل جسم و شرافت روح بر جسم بسى روشن و آشكار است .\r\n10 - نيّت مؤمن او را به اعمال نيك وادار نموده و به اين اعتبار اصل عمل آن مىباشد و در واقع و حقيقت علّت افعال حسنه و سبب تحقّق آنها نيّت است پس نيّت علّت و عمل معلول است و شرافت علّت بر معلول احتياج به دليل ندارد .\r\n11 - نيّت روح عمل و عمل به منزله بدن براى آن است ، پس خير بودن عمل يا شرّ بودنش ناشى از خير يا شرّ بودن نيّت است چنانچه شرافت بدن و خباثت آن تابع شرافت و خباثت روح است پس به اين اعتبار نيّت مؤمن از عملش بهتر و نيّت كافر از فعلش بدتر است .\r\n12 - نيّت مؤمن و قصد وى ابتداء خداوند متعال بوده و عمل در مرحلهء ثانى تحقّق مىيابد ولى نيّت و قصد كافر ابتداء به غير خدا تعلّق مىگيرد و عملش وى را به همان مقصودش مىرساند پس به اين ملاحظه صحيح است گفته شود نيّت مؤمن از عملش بهتر و نيّت كافر از فعلش بدتر است .\r\nقوله : انّما يحشر النّاس على نيّاتهم : به اين مضمون و مشابه آن اخبار بسيار است كه مضمون آنها اينست كه خداوند متعال مردم را در قيامت به صورت نيّات و مقاصدشان محشور مىفرمايد و آن‌طور كه مرحوم شارح كبير فرموده معناى اين احاديث اينست كه خداوند متعال بندگان را در قيامت بر نيّات مكنونه در ضمائرشان و ميول مجبوله در فطرتشان محشور مىنمايد چه آنكه بسا انسانى را به ظاهر انسان مىبينى ولى در باطن\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nصورتش غير آن بوده بلكه يا ملك است و يا شيطان مىباشد ، كلب است يا شير و يا گرگ و يا ميمون و يا غير اين‌ها .\r\nقوله : بعزم كلّ من الطّائفتين : كلمه « بعزم » جارّ و مجرور ، متعلّق به تعليل مىباشد .\r\nقوله : كغارس الخمر : مقصود كغارس الكرم لوصوله الى الخمر است و استعمال خمر بجاى « كرم » استعمال مجازى به علاقه ما يئول اليه مىباشد .\r\nقوله : و الماشى لسعاية مؤمن : كلمه « سعايت » به معناى بدگوئى است .\r\nقوله : و فحوى ما دلّ الخ : مقصود از « فحوى » مفهوم خطاب است كه در اصول از آن به مفهوم موافقت و لحن الخطاب و قياس اولويّت نام مىبرند همچون مفهوم آيه شريفه :  فَلا تَقُلْ لَهُما أُفٍّ  كه عبارت باشد از « لا تضر بهما » .\r\nقوله : كالدّاخل فيه معهم : ضمير « فيه » به فعل و ضمير « معهم » به قوم راجعست .\r\nقوله : و يؤيّده قوله تعالى انّ الّذين الآية : ضمير منصوب در « يؤيّده » به عقاب بر قصد راجعست چه آنكه مضمون آيه شريفه اينست كه عذاب اليم بر كسانى است اشاعه فحشاء را دوست داشته و به آن خشنود و راضى هستند اگرچه خود فاعل و مباشر اشاعه نباشند . « سوره نور آيه 19 »\r\nقوله :  إِنْ تُبْدُوا ما فِي أَنْفُسِكُمْ  الآية : در اين آيه خداوند متعال مىفرمايد بر آنچه در ضمائر و نفوستان پنهان داريد محاسبه مىشويد و بديهى است كه اضمار در نهان همان نيّت و قصد است . « سوره بقره آيه 284 »\r\nقوله : من رضى بفعل فقد لزمه : ضمير فاعلى در « لزمه » به فعل و ضمير مفعولى آن به « من موصوله » راجعست و حاصل مضمون اين حديث شريف آنست كه رضايت و خشنودى بهر فعلى باعث اين مىشود كه تبعات آن فعل با شخص راضى ملازم و همراه شود . و اين حديث نيز مؤيّد اينست كه نيّت و قصد مناط عقاب و ثواب مىباشد .\r\nقوله :  فَلِمَ قَتَلْتُمُوهُمْ إِنْ كُنْتُمْ صادِقِينَ :  « سوره آل عمران آيه 183 » .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nقوله : بكثير رضاهم : جارّ و مجرور متعلق است به نسبة القتل .\r\nقوله :  تِلْكَ الدَّارُ الْآخِرَةُ نَجْعَلُها لِلَّذِينَ  الآية : « سوره قصص آيه 83 » .\r\nمتن : و يمكن حمل الاخبار الاول على من ارتدع عن قصده بنفسه و حمل الاخبار الأخيرة على من بقى على قصده حتّى عجز عن الفعل لا باختياره ، او يحمل الاول على من اكتفى بمجرّد القصد و الثّانية على من اشتغل بعد القصد ببعض المقدّمات كما يشهد له حرمة الاعانة على المحرّم حيث عمّمه بعض الاساطين لاعانة نفسه على الحرام و لعلّه لتنقيح المناط لا بالدّلالة اللّفظيّة .\r\nترجمه :\r\n\r\nجمع بين دو دسته اخبار\r\nممكنست اخبار دسته اوّل را بر كسى حمل كنيم كه به اختيار خودش از قصد عصيان منصرف شده باشد .\r\nو اخبار دسته دوّم را بر كسى كه به قصد خويش همچنان باقى ماند تا بدون اختيار و بجبر از انجام فعل عاجز ماند .\r\nيا ممكنست اخبار دسته اوّل را بر كسى حمل كنيم كه بر صرف قصد اكتفاء نموده و طائفه دوّم از اخبار را بر كسى كه بعد از قصد به انجام برخى از مقدّمات حرام همّت ورزيده باشد و شاهد اين جمع حرمت اعانه بر فعل حرام است چه آنكه برخى از اساطين دانش و فحول علم آن را تعميم داده و فرموده شامل اعانه شخص خودش را بر امر حرام نيز مىشود .\r\nو گويا البتّه فرموده ايشان از باب دلالت لفظيّه نبوده و از جهت تنقيح مناط باشد .\r\nشرح مقصود\r\nحاصل مقصود مرحوم مصنّف اينست كه بين دو طائفه معارض از اخبار كه طائفه اوّل بر عدم عقاب و طائفه دوّم بر ثبوت آن بر صرف قصد و عزم دلالت دارند به دو نحو مىتوان جمع نمود :\r\nاوّل : آنكه بگوئيم اخبار دسته اوّل محمول بر موردى است كه شخص قبل از ارتكاب از قصد عصيان منزجر و مرتدع شد ولى اخبار دسته دوّم ناظر به موردى است\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكه شخص به حال قصد مانده و بىاختيار از ارتكاب عمل عاجز شد .\r\nمؤلّف گويد :\r\nبه نظر اين جمع شاهد و مستندى نداشته بلكه دليل بر خلاف آن در دست است زيرا صحّت اين جمع در وقتى است كه اخبار دستهء اوّل بر ثبوت عقاب نسبت به بقاء قصد و ادامه آن دلالت داشته باشد .\r\nدرحالىكه لحن آنها بتاتا عقاب و مؤاخذه را بر ماهيّت قصد نفى و سلب نموده است چنانچه تأمّل در اين روايات مثبت مدّعاى ما مىباشد .\r\nدوّم : بگوئيم اخبار دسته اوّل ناظر به كسى است كه صرفا به قصد اكتفاء نموده و اخبار دسته دوّم محمول بر كسى است كه وارد عمل نيز شده و لو به اينكه بعضى از مقدّمات حرام را مشغول شده باشد .\r\nمؤلّف گويد :\r\nبه نظر اين جمع صحيح و متين مىباشد چه آنكه در اخبار دسته اوّل ملاك عقاب را عمل قرار داده و اين خود بهترين شاهدى است بر اين جمع .\r\nو شاهد ديگر آنست كه مرحوم مصنّف به آن استشهاد فرموده‌اند و آن اينست كه :\r\nبعضى از اساطين فرموده‌اند :\r\nاعانت بر حرام ، حرام است اگرچه به اين باشد كه انسان نيّت و قصد بر ارتكاب حرام را كه در خويش مىيابد تقويت كرده و به مرحله عمل برساند .\r\nو از ظاهر اين عبارت استفاده مىشود كه تا مادامىكه قصد را تقويت ننموده و بوادى عمل وارد نكند حرام نيست .\r\nقوله : حمل الاخبار الاول : كلمه « اول » بضمّ همزه و فتح واو جمع اولى مؤنّث « اوّل » مىباشد .\r\nو اينكه در بعضى از نسخ « اوّله » با تاء ضبط شده صحيح نيست .\r\nقوله : ارتدع عن قصده : يعنى انزجر عن نيّته و ضمير در « قصده » به « من موصوله » راجع است .\r\nقوله : بنفسه : يعنى باختياره .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nقوله : كما يشهد له حرمة الاعانة على المحرّم : ضمير در « له » به حمل دوّم راجع است .\r\nقوله : حيث عمّمه بعض الاساطين : ضمير منصوبى در « عمّمه » به اعانه على المحرّم راجعست و مقصود از « بعض الاساطين » مرحوم شيخ جعفر نجفى معروف به كاشف الغطاء مىباشد .\r\nقوله : و لعلّه لتنقيح المناط لا بالدّلالة اللفظيّة : يعنى لفظ « اعانه بر حرام » از شمول اعانه نفس بر حرام قاصر است و صرفا كمك نمودن غير را بر حرام دربر ميگيرد ولى مناطى كه در كمك كردن غير بر حرام وجود دارد يعنى ايجاد قبيح در خارج در اعانه نفس نيز موجود است .\r\nمتن : ثمّ انّ التّجرّى على اقسام يجمعها عدم المبالات بالمعصية او قلّتها :\r\nاحدها : مجرّد القصد الى المعصية .\r\nو الثّانى : القصد مع الاشتغال بمقدّماته .\r\nو الثّالث : القصد مع التّلبّس بما يعتقد كونه معصية .\r\nو الرّابع : التّلبّس بما يحتمل كونه معصية رجاء لتحقّق المعصية .\r\nو الخامس : التّلبّس به لعدم المبالات بمصادفة الحرام .\r\nو السّادس : التّلبّس برجاء ان لا يكون معصية و خوف كونها معصية .\r\nو يشترط فى صدق التّجرّى فى الثّلاثة الاخيرة عدم كون الجهل عذرا عقليّا او شرعيّا كما فى الشّبهة المحصورة الوجوبيّة او التّحريميّة و الّا لم يتحقّق احتمال المعصية و ان تحقّق احتمال المخالفة للحكم الواقعى كما فى موارد اصالة البراءة و استصحابها .\r\nترجمه :\r\n\r\nاقسام تجرّى و شرط تحقّق در آنها\r\nبراى تجرّى اقسامى است كه جامع بين آنها عبارتست از « عدم مبالات به معصيت » يا « قلّت مبالات در عصيان » و شرح اقسام آن چنين است :\r\n1 - صرف قصد و نيّت معصيت .\r\n2 - قصد عصيان با مشغول شدن به مقدّمات گناه .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n3 - قصد گناه با ارتكاب امرى كه به اعتقادش معصيت و گناه است .\r\n4 - انجام امرى كه احتمالا گناه بوده به اميد اينكه نافرمانى و عصيان تحقّق يابد .\r\n5 - ارتكاب امرى كه محتملا گناه باشد زيرا باكى از مصادف شدن با حرام ندارد .\r\n6 - انجام امرى كه از طرفى خوف دارد گناه بوده و از جانبى اميدوار است كه عصيان و نافرمانى نباشد .\r\nالبتّه شرط صادق بودن تجرّى و تحقّق آن در سه فرد اخير اينست كه جهل فاعل عذر عقلى يا شرعى نباشد چنانچه در شبهه محصوره وجوبيّه يا تحريميّه اين‌طور است كه جاهل معذور نيست و امّا اگر جهلش بحسب عقل يا شرع عذر باشد اساسا در ارتكابش احتمال معصيت نبوده اگرچه محتملا با واقع مخالفت نموده باشد مانند عمل به اصالة البراءة و استصحاب برائت كه عامل قطعا معذور است ولى ممكنست دو اصل ياد شده با حكم واقعى مخالف باشند ولى احتمال مخالفت با واقع غير از احتمال تحقّق عصيان و نافرمانى است .\r\nشرح مقصود\r\nحاصل مراد و خلاصه مقصود مصنّف ( ره ) در اين مقام اينست كه براى تجرّى شش قسم نقل شده كه قدر جامع و معناى مشترك بين تمام اينست كه فاعل يا اصلا از مصادف شدن حرام و ارتكاب آن باكى نداشته يا آنكه تورع و اجتنابش از آن كم و ناچيز است ازاين‌رو در وى داعى قوى بر احتراز از محارم و ترك واجبات وجود ندارد .\r\nقوله : على اقسام يجمعها عدم المبالات : ضمير مفعولى در « يجمعها » به اقسام راجع بوده و فاعل آن « عدم المبالات » است و كلمه « مبالات » بضمّ ميم يعنى در كارى اهتمام داشتن و اطرافش انديشيدن .\r\nقوله : او قلّتها : ضمير مجرورى به « مبالات » عود مىكند .\r\nقوله : احدها مجرّد القصد الى المعصية : ضمير در « احدها » به اقسام عود مىكند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمؤلّف گويد :\r\nمقتضاى جمع اوّلى كه مرحوم مصنّف نقل فرمود اينست كه اگر قاصد از روى اختيار و ميل از نيّت گناه منزجر و مرتدع نشود معاقب است و مقتضاى جمع دوّم آنست كه خداوند متعال وى را عفو مىفرمايد .\r\nقوله : الثّانى : القصد مع الاشتغال بمقدّماته : ضمير در « مقدّماته » به عصيان عود مىكند و مقتضاى هر دو جمع آن است كه متجرّى در اين قسم معاقب باشد .\r\nقوله : الثّالث القصد مع التّلبّس بما يعتقد كونه معصية : ضمير در « كونه » به ماء موصوله راجع است .\r\nقوله : التّلبّس به : ضمير در « به » به ما يحتمل كونه معصية راجع است .\r\nقوله : و خوف كونها معصية : ضمير در « كونها » به ما يحتمل عود مىكند\r\nقوله : كما فى الشّبهة المحصورة الوجوبيّة او التّحريميّة : شبهه محصورة وجوبيّة آنست كه قطعا وجوبى از ناحيه شرع آمده منتهى متعلّق آن بين افراد معدود و محصورى مشتبه شده نظير وجوبى كه در روز جمعه بعد از وقت زوال آمده و معلوم نيست متعلّق آن نماز ظهر است يا جمعه كه جهل در اين مورد عذر عقلى يا شرعى براى ترك هر دو نيست بلكه چون علم اجمالى به وجوب است لا جرم عقل و شرع هر دو حكم به وجوب احتياط مىكنند بنابراين بر مكلّف لازم است هر دو را بخواند .\r\nامّا شبهه محصوره تحريميّه آنست كه قطعا حكم به حرمت از قبل شارع صادر شده منتهى مكلّف حرام كدام است يعنى متعلّق حرمت در بين افراد معدود و معيّنى مشتبه شده است نظير علم اجمالى به اينكه يكى از دو ظرف شراب و ديگرى آب است در اين مورد نيز همچون صورت پيش جهل مكلّف عقلا و شرعا عذر نبوده بلكه به حكم عقل و شرع اجتناب از هر دو ظرف واجبست .\r\nقوله : و الّا لم يتحقّق احتمال المعصية : يعنى اگر در موردى جهل عذر عقلى و شرعى باشد و مكلّف به وظيفه مقرّرش عمل كند اساسا احتمال عصيان تحقّق نمىيابد اگرچه ممكنست عملش احتمالا با واقع مخالف باشد نظير شكّ در تكليف كه شخص مثلا نمىداند اصلا وجوبى بوى متوجّه شده يا نه يا مثلا در توجّه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nحكم به حرمت شكّ دارد كه وظيفهء وى در اين دو مورد اينست كه برائت جارى كند حال اگرچه در واقع وجوب و حرمتى باشد ولى چون وى به تكليف و وظيفه خود عمل نموده لا جرم عند اللّه مصاب بوده اگرچه عملش با واقع مخالف باشد .\r\nقوله : و استصحابها : يعنى استصحاب البراءة مثل اينكه شخصى بعد از بلوغ شكّ كند در توجّه حكمى به او كه در اينجا برائت از تكليف كه قبل از بلوغ بود استصحاب مىشود و در واقع اگرچه حكم آمده وى مصاب بوده و عقابى ندارد .\r\nمتن : ثمّ انّ الاقسام السّتّة كلّها مشتركة فى استحقاق الفاعل للمذمّة من حيث ذاته و جرأته و سوء سريرته .\r\nو انّما الكلام فى تحقّق العصيان بالفعل المتحقّق فى ضمنه التّجرّى و عليك بالتّأمّل فى كلّ من الاقسام .\r\nترجمه : تمام اقسام ششگانه تجرّى در اينكه فاعل استحقاق مذمّت داشته و در اينكه دلالت بر خبث ذات و بدى باطن فاعل و جرئتش بر مخالفت مولى دارند با هم مشترك بوده و بالاشتراك قبح فاعلى را اثبات مىنمايند فقط كلام در اينست كه آيا علاوه بر قبح فاعلى اين اقسام دلالت بر تحقق عصيان به واسطه فعلى كه تجرّى در ضمنش صورت گرفته دارد يا چنين دلالتى ثابت نيست لذا لازم است هريك از اقسام مذكور را تأمّل نمود و حكمش را استخراج كرد .\r\nمتن : قال الشّهيد قدّس سرّه فى القواعد :\r\nلا يؤثّر نيّة المعصية عقابا و لا ذمّا ما لم يتلبّس بها و هو ممّا ثبت فى الاخبار العفو عنه و لو نوى المعصية و تلبّس بما يراه معصية ، فظهر خلافها ففى تأثير هذه النّيّة نظر من انّها لمّا لم يصادف المعصية صارت كنيّة مجرّدة و هو غير مؤاخذ بها ، و من دلالتها على انتهاك الحرمة و جرأته على المعاصى .\r\nو قد ذكر بعض الاصحاب : انّه لو شرب المباح تشبيها بشرب المسكر فعل حراما و لعلّه ليس لمجرّد النيّة ، بل بانضمام فعل الجوارح .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو يتصوّر محلّ النّظر فى صور :\r\nمنها : لو وجد امرأة فى منزل غيره فظنّها اجنبيّة ، فاصابها فبان انّها زوجته او امته .\r\nمنها : لو وطئ زوجته بظنّ انّها حائض فبانت طاهرة .\r\nو منها : لو هجم على طعام بيد غيره فاكله فتبيّن انّه ملكه .\r\nو منها : لو ذبح شاة بظنّ انّها للغير به قصد العدوان ، فظهرت ملكه .\r\nو منها : ما اذا قتل نفسا بظنّ انّها معصومه ، فبانت مهدورة .\r\nو قد قال بعض العامه :\r\nيحكم بفسق المتعاطى ذلك لدلالته على عدم المبالات بالمعاصى و يعاقب فى الآخرة ما لم يتب عقابا متوسّطا بين الصّغيرة و الكبيرة . و كلاهما تحكّم و تخرّص على الغيب انتهى .\r\nترجمه :\r\n\r\nمقاله مرحوم شهيد اوّل در قواعد\r\nمرحوم شهيد اوّل در كتاب قواعد مىفرماين :\r\nنيّت معصيت در عقاب و ثبوت مذمّت مؤثّر نيست مادامىكه به ارتكاب معصيت متلبّس نشود و در روايات و اخبار از آن عفو شده است . ولى اگر نيّت عصيان نمود و سپس به امرى كه آن را گناه مىداند متلبّس شد و پس از آن خلافش ظاهر گرديد پس در تأثير اين نيّت تأمّل است :\r\nاز جهت اينكه با معصيت مصادف نشده پس حكم آن مانند مجرّد نيّت است كه مؤاخذه و عقاب نداشت .\r\nامّا از حيث اينكه فعلش دلالت بر هتك حرمت و جرئت داشتنش بر معاصى دارد پس معاقب و معذّب بايد باشد .\r\nو برخى از اصحاب و علماء فرموده‌اند :\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاگر مايع مباحى را كسى بمانند شرب مسكر بياشامد فعل حرام مرتكب شده .\r\nو اين حكم شايد نه بخاطر مجرّد نيّت باشد بلكه چون فعل جوارح و اعضاء به آن ضميمه شده موجب حرمت شده است .\r\nسپس فرموده :\r\nبراى نظر و تأمّل در حرمت نيّت در مورد ياد شده مواردى است كه به برخى از آنها اشاره مىشود :\r\nاز جمله : اگر مردى زنى را در خانه غير خود بيابد و گمان كند زن اجنبيّه است لذا با وى تماس پيدا كند و پس از آن معلوم شود همسر يا كنيز خودش بوده .\r\nاز جمله : اگر با همسرش به گمان اينكه در حالت ناپاكى است هم بستر شود بعد معلوم شد كه پاك بوده .\r\nاز جمله : بر طعام و خوراكى كه در دست غير است حمله برد و آن را گرفت و تناول نمود و پس از آن معلوم شد ملك خودش بوده .\r\nاز جمله : اگر گوسفندى را به گمان اينكه مال ديگرى است سر بريد و قصدش تعدّى و تجاوز به مال ديگرى بود پس از آن معلوم شد از آن خودش بوده .\r\nاز جمله : نفس كسى را كه گمان معصوم و محترم بودنش را داشت از بين برد بعد معلوم شد كه وى مهدور الدّم بوده است .\r\nو برخى از علماء عامّه گفته‌اند :\r\nكسى كه مرتكب اين قبيل افعال شود فاسق بوده زيرا فعلش دلالت دارد كه از معاصى باكى نداشته و از مصادف شدن با حرام و گناه اجتنابى ندارد و در آخرت وى را عقابى بين عقاب بر معصيت كبيره و صغيره مىنمايند .\r\nسپس مرحوم شهيد فرموده :\r\nاين دو مطلب و نكته‌اى را كه ايشان گفته‌اند هر دو بدون دليل و تخمين زدن و از غيب خبر دادن مىباشد . تمام شد نقل كلام مرحوم شهيد رضوان اللّه عليه .\r\nقوله : ما لم يتلبّس بها : ضمير در « بها » به معصيت راجع است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nقوله : و هو ممّا ثبت فى الاخبار العفو عنه : ضمير « هو » به مجرّد نيّت راجع است چنانچه ضمير در « عنه » نيز چنين مىباشد .\r\nمؤلّف گويد :\r\nاين عبارت اشاره است به قسم اوّل از تجرّى كه مجرّد نيّت گناه باشد .\r\nقوله : و لو نوى المعصية و تلبّس بما يراه معصية : اين عبارت اشاره است به قسم سوّم از تجرّى .\r\nقوله : فظهر خلافها : ضمير در « خلافها » به معصيت عود مىكند .\r\nقوله : ففى تأثير هذه النيّة نظر : اشاره است به حكم قسم سوّم تجرّى كه مرحوم شهيد در آن تأمّل و ترديد فرموده .\r\nقوله : من انّها لمّا لم يصادف المعصية صارت كنيّة مجرّدة : اشاره است به احتمال اوّل كه عفو از تجرّى در قسم سوّم باشد و ضمير در « انّها » به نيّت در اين قسم عود مىكند و عبارت « كنيّة مجرّدة » يعنى قسم اوّل از تجرّى .\r\nقوله : و هو غير مؤاخذ بها : ضمير « هو » به مجرّد نيّت عود مىكند .\r\nقوله : و من دلالتها على انتهاك الخ : اشاره است به احتمال دوّم كه از تجرّى قسم سوّم عفو نشده باشد .\r\nضمير در « دلالتها » به نيّت معصيت مزبور راجعست .\r\nقوله : و جرأته على المعاصى : ضمير در « جرأته » به متجرّى عود مىكند .\r\nقوله : انّه لو شرب المباح الخ : ضمير در « انّه » به معناى شأن بوده و ضمير فاعلى در « شرب » به شخص راجع بوده و كلمه « المباح » صفت است براى موصوف مقدّر يعنى « المائع المباح » .\r\nقوله : فعل حراما : ضمير در « فعل » به شخص شارب راجع است .\r\nقوله : و لعلّه ليس لمجرّد النيّة : ضمير در « لعلّه » به حرام عود مىكند .\r\nقوله : و يتصوّر محلّ النّظر فى صور : مقصود اينست كه براى قسم سوّم از تجرّى كه مرحوم شهيد در حكمش تأمّل و ترديد نمود امثله و مواردى است كه به آنها اشاره فرموده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n[ مقاله مؤلف 
  ]\r\nمؤلّف گويد :\r\nبرخى از محقّقين بفرموده مرحوم شهيد ايراد و اشكالى وارد نموده‌اند كه به نظر بسيار متين و بجا است و آن اينكه :\r\nمخالفت در موارد مذكور از باب تجرّى نيست زيرا تجرّى در موردى تحقّق پيدا مىكند كه امر ظاهرى شرعى نبوده و صرفا امر عقلى متحقّق باشد .\r\nدرحالىكه در تمام امثله امر ظاهرى شرعى بوده و مخالفت فاعل از قبيل مخالفت با امر ظاهرى مىباشد .\r\nبلى در يكى از موارد نامبرده امر ظاهرى شرعى وجود ندارد و آن مورد دوّم يعنى وطى زوجه مظنون الحيضيّة مىباشد كه در اين مثال اصل مقتضى است كه وى حائض نباشد پس امر ظاهرى شرعى با فعل وى موافق بلكه مصحّح آنست مگر فرض كنيم كه حالت سابق زن حيض بوده و شوهر به مقتضاى استصحاب بقاء ظنّ به حيض بودن داشته و با اين ظنّ مع‌ذلك اقدام بر فعل نموده و سپس معلوم شد كه حيض نبوده بلكه پاك بوده است چه آنكه در اين فرض همچون ساير موارد مخالفت از قبيل مخالفت با حكم ظاهرى شرعى است .\r\nقوله : فى منزل غيره فظنّها اجنبيّة : ضمير در « غيره » به شخص واجد راجع بوده و ضمير مؤنث در « فظنّها » به « امرأة » عود مىكند .\r\nقوله : فاصابها : ضمير فاعلى به « شخص واجد » و ضمير مفعولى به « امرأة » عائد است .\r\nقوله : فبان انّها زوجته او امته : ضمير در « انّها » به « امرأة » و در « زوجته » و « امته » به شخص واجد راجع است و جمله « انّها زوجته » در تأويل مصدر فاعل است براى « بان » .\r\nقوله : و منها لو هجم على طعام بيد غيره : كلمه « هجم » به معناى دست درازى نمودن است .\r\nقوله : بيد غيره : ضمير در « غيره » به فاعل « هجم » راجع است .\r\nقوله : فاكله فتبيّن انه ملكه : ضمير فاعلى در « اكله » به فاعل « هجم » و ضمير\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمفعولى آن به طعام راجع بوده و جمله « انّه ملكه » در تأويل مفرد و فاعل است براى « تبيّن » و ضمير مجرورى در « ملكه » به فاعل « هجم » عود مىنمايد .\r\nقوله : لو ذبح شاة بظنّ انّها للغير : ضمير فاعلى در « ذبح » به شخص راجع بوده و ضمير در « انّها » به شاة راجع است .\r\nقوله : به قصد العدوان : يعنى به نيّت تعدّى و ظلم به غير .\r\nقوله : فظهرت ملكه : ضمير در « ظهرت » به شاة و ضمير مجرورى در « ملكه » به ذابح رجوع مىنمايد .\r\nقوله : بظنّ انّها معصومه : ضمير در « انّها » به « نفسا » رجوع كرده و مقصود از « معصومه » نفسى است كه قتل آن حرام مىباشد .\r\nقوله : فبانت مهدورة : ضمير در « بانت » به « نفسا » رجوع نموده و مراد از « مهدوره » نفسى است كه قتلش جايز بلكه احيانا واجب مىباشد .\r\nقوله : يحكم بفسق المتعاطى ذلك : كلمه « متعاطى » به معناى مرتكب بوده و مشار اليه « ذلك » افعال نامبرده مىباشد .\r\nقوله : لدلالته على عدم المبالات بالمعاصى : ضمير در « لدلالته » به « تعاطى » و ارتكاب راجع مىباشد .\r\nقوله : و كلاهما تحكم و تخرّص على الغيب : ضمير در « كلاهما » به « الحكم به فسق المتعاطى » و « عقاب متوسّط بين صغيره و كبيره » عود مىكند و كلمه « تحكّم » به معناى زور گفتن و ادّعاى بدون دليل بوده و « تخرّص » به معناى تخمين زدن و حكم حدسى بيان نمودن و گاهى به معناى كذب نيز مىباشد .\r\nمؤلّف گويد :\r\nامّا تحكّم نسبت به « حكم بفسق متعاطى » بخاطر اينست كه دليلى در دست نيست كه فعل متعاطى گناه كبيره باشد .\r\nو امّا تحكم نسبت به « عقاب متوسّط » جهتش آنست كه اگر تجرّى عنوان حرام بوده و موجب عقاب است پس حكم بتوسّط عقاب بدون وجه مىباشد و اگر حرام نبوده و سبب تحقّق عقاب نمىگردد پس اساسا اصل عقاب و استحقاق بدون معنى است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبسم اللّه الرحمن الرحيم متن : الثّانى\r\nانّك قد عرفت انّه لا فرق فيما يكون العلم فيه كاشفا محضا بين اسباب العلم .\r\nو ينسب الى غير واحد من اصحابنا الاخباريين عدم الاعتماد على القطع الحاصل من المقدّمات العقليّة القطعيّة الغير الضّروريّة لكثرة وقوع الاشتباه و الغلط فيها فلا يمكن الركون الى شىء منها .\r\nترجمه :\r\n\r\nتنبيه دوّم : [ مقاله اخبارىها در عدم حجيت قطع 
  ]\r\nقبلا گفته شد در موردى كه علم بعنوان كاشف محض ملاحظه شده فرقى نيست بين اسباب حصول آن و از هر طريقى كه حاصل شود حجّت و برهان است و به برخى از علماء اخبارى ما نسبت داده شده كه ايشان فرموده‌اند :\r\nبر قطعى كه از مقدّمات عقليّه قطعى غير ضرورى حاصل مىشود نمىتوان اعتماد نمود ، زيرا اشتباه در آن بسيار و غلط فراوان مىباشد ازاين‌رو به قطعى كه حاصل مىگردد نمىتوان ركون و استناد جست .\r\nشرح مقصود\r\nقوله : لا فرق فيما يكون العلم فيه كاشفا محضا : ضمير در « فيه » به ماء موصوله راجع است و مقصود از « علمى » كه بنحو كشف محض ملاحظه شده همان طريقى محض مىباشد .\r\nقوله : و ينسب الى غير واحد الخ : در حجّيّت و عدم حجّيّت قطع چهار رأى وجود دارد :\r\n1 - رأى سوفسطائىها : ايشان مىگويند به قطع‌هائى كه در انسان پديد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمىآيد هيچ اعتنائى نيست زيرا در حقيقت و واقع قطع نبوده و اساسا قطع ممكن الحصول نمىباشد بلكه هرآنچه بعنوان قطع و يقين تلقّى شده صرف تخيّل و مجرّد وهم مىباشد .\r\n2 - رأى صوفيّه : ايشان معتقدند كه از طريق استدلال و نظر قطع حاصل نمىگردد و هرگز بر علوم نظرى و صناعات برهانى و فلسفه يونان نمىتوان اعتماد نمود بلكه در حصول آن صرفا بايد از طريق رياضت و تزكيه نفس و تصفيه روح داخل شد پس علم حاصل از اين راه واقعا قطع و جزم بوده و مىتوان به آن اعتماد نمود .\r\n3 - عقيده بسيارى از اخباريّين : ايشان مىگويند بر قطعى كه از مقدّمات عقليّه غير ضرورى حاصل مىشود نمىتوان اعتماد نمود بدليل اينكه اين سنخ مقدّمات بسيار مورد اشتباه و غلط قرار مىگيرند ازاين‌رو قطع حاصل از آنها غير قابل اعتناء نيست .\r\n4 - رأى محقّقين از اصوليين : ايشان معتقدند كه قطع كاشف و طريقى از هر طريق و از هر سببى كه حاصل شود حجّت و دليل است چنانچه شرح آن بتفصيل گذشت .\r\nقوله : الغير الضروريّة : قيد غير ضرورى براى اخراج « قطع ضرورى » است چه آنكه اجماعا بر چنين قطعى مىتوان اعتماد نمود .\r\nمؤلّف گويد :\r\nمقصود از ضروريّات قطعى طبق گفته برخى امورى است همچون مشاهدات باطنيّه يعنى وجدانيّات نظير گرسنگى و سيرى و همچون اوّليّات نظير بطلان و استحاله اجتماع نقيضين و همچون محسوسات مانند علم بزرگتر بودن كوه از سنگ و مشهورات مثل حسن صدق و قبح كذب .\r\nقوله : و الغلط فيها : ضمير در « فيها » به مقدّمات عقليّه قطعيّه غير ضروريّه عود مىكند .\r\nقوله : فلا يمكن الرّكون الى شىء منها : كلمه « ركون » بضمّ راء مصدر است از باب « نصر ، ينصر » به معناى ميل نمودن و اعتماد كردن و ضمير در « منها » به مقدّمات راجع است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمتن : فان ارادوا عدم جواز الرّكون بعد حصول القطع فلا يعقل ذلك فى مقام اعتبار العلم من حيث الكشف ، و لو امكن الحكم بعدم اعتباره لجرى مثله فى القطع الحاصل من المقدّمات الشّرعيّة طابق النّعل بالنّعل . و ان ارادوا عدم جواز الخوض فى المطالب العقليّة لتحصيل المطالب الشّرعيّة لكثرة وقوع الغلط و الاشتباه فيها ، فلو سلّم ذلك و أغمض عن المعارضة بكثرة ما يحصل من الخطاء فى فهم المطالب من الادلّة الشّرعيّة فله وجه و حينئذ فلو خاض فيها و حصل القطع بما لا يوافق الحكم الواقعى لم يعذر فى ذلك ، لتقصيره فى مقدّمات التّحصيل ، الّا انّ الشّأن فى ثبوت كثرة الخطاء ازيد ممّا يقع فى فهم المطالب من الادلّة الشّرعيّة .\r\nترجمه :\r\n\r\nجواب مرحوم مصنّف از مقاله اخباريّين\r\nمصنّف ( ره ) در مقام جواب از گفتار اخبارىها مىفرماين :\r\nمقصود ايشان از عدم ركون به قطع حاصل از طريق مقدّمات عقليّه چيست ؟\r\nاگر مرادشان اينست كه بعد از حصول و تحقّق قطع به آن نمىتوان اعتماد نمود ، اين كلامى است غير معقول زيرا فرض اينست كه علم در مقام طريقيّت و كاشفيّت بوده و نسبت به چنين مقامى تصوّر اين گفتار اصلا ممكن نيست و بفرض اگر ممكن باشد و بتوان چنين علمى را پس از حصولش معتبر ندانست عينا در قطعى كه از مقدّمات شرعيّه حاصل مىآيد نظيرش جارى شده و ممكنست آن را نيز پس از حصول قابل اعتبار ندانيم .\r\nو اگر منظورشان اينست كه خوض و تأمّل در مطالب عقليّه جهت بدست آوردن مسائل شرعيّه جايز نيست زيرا در اين مطالب غلط فراوان و اشتباه بسيار است جواب اينست كه اوّلا كثرت غلط و اشتباه را در آنها قبول نداشته و بفرض صحّت چنين گفتارى در فهم مطالب از ادلّه شرعيّه نيز چنين خطاء و اشتباهى موجود بوده و از اين حيث با هم معارضند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nحال اگر بنا گذارديم كه غلط و اشتباه در مطالب عقليّه وجود داشته و آن را تسليم نموديم و از معارضه آن با وقوع غلط و خطاء در ادلّه شرعى اغماض نموده و چشم پوشيديم مىتوان گفت اين كلام از اخباريّين در اين فرض وجيه بوده و قابل قبول است و در نتيجه بايد گفت :\r\nاگر شخص در مطالب عقلى تأمّل نمود و بحكمى كه با واقع موافق نيست قطع پيدا كرد معذور نبوده و چه‌بسا مؤاخذه مىشود ، زيرا در مقدّمات تحصيل حكم تقصير نموده است .\r\nمنتهى كلامى كه هست اينكه معلوم نيست خطاء در مطالب عقلى بيشتر از اشتباهات در ادلّه شرعى باشد .\r\nشرح مقصود\r\nقوله : فلا يعقل ذلك فى مقام اعتبار العلم من حيث الكشف : مشار اليه « ذلك » عدم جواز ركون مىباشد .\r\nامّا عدم معقول بودن جهتش آنست كه اگر فرض نموديم علم از حيث كاشف بودن معتبر است معناى آن اينست كه مقصود اصلى نشان دادن واقع و انكشاف آن مىباشد و بديهى است كه علم از هر طريقى حاصل شود مقصود و غرض را حاصل مىكند لذا تفاوت نهادن و تفكيك كردن بين حصول علم از مقدّمات عقلى و مقدّمات نقلى در اين فرض قابل تعقّل و تصوير نمىباشد .\r\nقوله : و لو امكن الحكم بعدم اعتباره : يعنى عدم اعتبار قطعى كه از مقدّمات عقليّه حاصل شده .\r\nقوله : لجرى مثله : يعنى مثل همين امكان .\r\nقوله : عدم جواز الخوض : كلمه « خوض » بفتح خاء به معناى فرورفتن در چيزى است و مقصود از آن در اينجا تأمّل نمودن مىباشد .\r\nقوله : لكثرة وقوع الغلط و الاشتباه فيها : ضمير در « فيها » به مطالب عقليّه راجع است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nقوله : فلو سلّم ذلك : مشار اليه « ذلك » وقوع غلط و اشتباه در مطالب عقليّه است .\r\nقوله : فله وجه : حاصل مقصود مصنّف ( ره ) اينست كه :\r\nاگر مقصود اخباريّين از عدم اعتماد بر قطع حاصل از مقدّمات عقلى اينست كه از همان ابتداء و مرحله بدوى تأمّل در مسائل عقلى و دقّت در نكات فلسفى جايز نيست زيرا در اين وادى اشتباهات و خطاها بسيار واقع و حاصل مىشود .\r\nبراى كلامشان مىتوان وجهى درست نمود زيرا نه تنها دليلى بر وجوب تأمّل در ادلّه عقليّه جهت رسيدن به احكام شرعى نداريم بلكه در برخى از موارد دليل و برهان بر زجر از آن و عدم اعتبارش وارد شده نظير مسائل قضاء و قدر و بعضى از مسائل اعتقادى ديگر منتهى اين را نمىتوان از ايشان پذيرفت كه خطاهاى در ادلّه عقلى بيش از اشتباهات در مقدّمات نقلى است .\r\nقوله : فلو خاض فيها : ضمير در « فيها » به مطالب عقليّه راجع است .\r\nقوله : لم يعذر فى ذلك : مشار اليه « ذلك » « قطع بما لا يوافق الحكم الواقعى » مىباشد .\r\nقوله : لتقصيره فى مقدّمات التّحصيل : ضمير در « لتقصيره » به قاطع راجع است .\r\nقوله : الّا انّ الشّأن فى ثبوت كثرة الخطاء الخ : اين عبارت اشاره است به ردّ شق دوّم از ترديدى كه در مراد اخباريّين ذكر شد و حاصل مقصود اينست كه :\r\nكلام در اينكه خطاء در فهم مطالب از مقدّمات عقليّه بيشتر باشد از ادلّه شرعى محل نظر و اشكال است زيرا چه‌بسا ادّعاء عكس آن شده چه آنكه عقليّات مبتنى بر قواعد و ادلّه مضبوط و محدودى است كه هركس برهه‌اى از زمان وقتى عمر خويش را در آن صرف نمايد برايش حاصل مىگردد بخلاف شرعيّات زيرا اين سنخ از علم عبارتست از فروع مختلف و مسائل متشتّت كه اكثرا بر ادلّه‌اى متفرّعند كه ظنّى بوده و احيانا در برخى از آنها عقول و ادراكات دقّى و فلسفى راه ندارد ازاين‌رو تحصيل آن و رسيدن به احكام و مسائلش نياز شديد به صرف عمر و فكر داشته و به ملاحظه اينكه غالب احكام در اين فنّ مبتنى بر ظواهر و مفاهيم خفيّه است چه‌بسا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nانسان پس از رنج فراوان به واقع و حقيقت آن نائل نشود .\r\nبنابراين اشكال ياد شده چندان مورد اعتماد نمىباشد .\r\nمتن : و قد عثرت بعد ما ذكرت هذا على كلام يحكى عن المحدّث الاسترابادى فى فوائده المدنيّة :\r\nقال : فى عداد ما استدلّ به على انحصار الدّليل فى غير الضّروريّات الدينيّة بالسّماع عن الصّادقين عليهم السّلام .\r\nقال : الدليل التّاسع مبنىّ على مقدّمة دقيقة شريفة تفطّنت لها بتوفيق اللّه تعالى و هى انّ العلوم النّظريّة قسمان :\r\nقسم ينتهى الى مادّة هى قريبة من الاحسان و من هذا القسم علم الهندسة و الحساب و اكثر ابواب المنطق .\r\nو هذا القسم لا يقع فيه الخلاف بين العلماء و الخطاء فى نتائج الافكار .\r\nو السّبب فى ذلك انّ الخطاء فى الفكر امّا من جهة الصّورة او من جهة المادّة و الخطاء من جهة الصّورة لا يقع من العلماء لان معرفة الصّورة من الامور الواضحة عند الاذهان المستقيمة و الخطاء من جهة المادّة لا يتصوّر فى هذه العلوم لقرب الموادّ فيها الى الاحساس .\r\nو قسم ينتهى الى مادّة هى بعيدة عن الاحساس و من هذا القسم الحكمة الالهيّة و الطبيعيّة و علم الكلام و علم اصول الفقه و المسائل النّظريّة و الفقهيّة و بعض القواعد المذكورة فى كتب المنطق و من ثمّ وقع الاختلافات و المشاجرات بين الفلاسفة فى الحكمة الالهيّة و الطبيعيّة و بين علماء الاسلام فى اصول الفقه و مسائل الفقه و علم الكلام و غير ذلك .\r\nو السّبب فى ذلك انّ القواعد المنطقيّة انّما هى عاصمة من الخطاء من جهة الصّورة لا من جهة المادّة ، اذ أقصى ما يستفاد من المنطق فى باب موادّ الاقيسة تقسيم الموادّ على وجه كلّى الى اقسام و ليست فى المنطق قاعدة بها يعلم انّ كلّ مادّة مخصوصة داخلة فى اىّ قسم من الاقسام ، و من المعلوم امتناع وضع قاعدة يكفل بذلك .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nترجمه :\r\n\r\nمقاله محدّث استرابادى در فوائد مدنيّه\r\nمرحوم مصنّف مىفرماين :\r\nبعد از اينكه مطلب فوق را از برخى اخباريّين نقل و ذكر نمودم به كلامى از محدّث استرآبادى در كتاب فوائد مدنيّه برخورد نمودم كه ايشان در زمره استدلالات بر انحصار دليل در غير ضروريّات دينى به شنيدن از حضرات معصومين عليهم السّلام چنين گفته است :\r\nدليل نهم مبنى است بر يك مقدّمه دقيق و شريف كه بتوفيق و تأييد حضرت حقّ تعالى برآن آگاه شدم و آن اينست كه :\r\nعلوم نظرى و اكتسابى بر دو قسم است :\r\n1 - قسمى كه منتهى به مادّه‌اى شده قريب به حسّ همچون علم هندسه و حساب و اكثر ابواب علم ميزان .\r\nو در اين قسم بين علماء خلاف و نزاع واقع نمىشود و از خطاء در نتائج افكار مصون و محفوظ مىباشند .\r\nو سبب آن اينست كه خطاء در فكر يا از جهت صورت بوده و يا از حيث مادّه است خطاء از جهت صورت هرگز از علماء صادر نشود زيرا معرفت و آگاهى به صور از امور واضح و روشن نزد اذهان صاف و مستقيم مىباشد .\r\nو خطاء از حيث مادّه نيز در اين قبيل علوم متصوّر نيست زيرا موادّ اين‌ها قريب به حسّ مىباشد و در محسوسات خطاء و اشتباه مادّى واقع نشود .\r\n2 - قسمى كه منتهى به مادّه‌اى شده بعيد از حسّ نظير حكمت الهى و طبيعى و علم كلام و اصول فقه و مسائل نظرى فقهى و برخى از قواعد مذكور در كتب منطقى .\r\nازاين‌رو بين فلاسفه در حكمت الهى و طبيعى اختلافات بوده و نيز بين علماء اسلام در اصول فقه و مسائل فقهى و علم كلام مشاجرات و منازعات واقع است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو سرّ آن اينست كه قواعد منطقى صرفا از خطاء صورى مانع بوده و عدم اشتباه و غلط مادّى را تأمين نكرده و عهده‌دار اين جهت نمىباشد چه آنكه نهايت استفاده‌اى كه از علم منطق در باب موادّ قياسات مىشود آنست كه به تقسيم موادّ بطور كلّى شخص پى برده و اقسام را آگاه مىشود ولى اينكه كدام مادّه در كداميك از اقسام داخل است هرگز منطق متصدّى و ضامن آن نمىباشد و بديهى است كه نمىتوان قاعده و ضابطه‌اى براى اين امر وضع و جعل نمود .\r\nشرح مقصود\r\nقوله : و قد عثرت : يعنى آگاه شدم .\r\nقوله : بعد ما ذكرت هذا : مشار اليه « هذا » نسبت قول مذكور به اخباريّين است .\r\nقوله : على كلام يحكى عن المحدّث الاسترآبادى : حاكى اين عبارت مرحوم شيخ محمّد تقى در كتاب هداية المسترشدين ( حاشيه بر معالم ) مىباشد .\r\nقوله : قال فى عداد ما استدلّ به الخ : اين عبارات را ايشان در كتاب فوائد مدنيّه ، فصل دوّم كه براى بيان انحصار مدرك امور غير ضرورى در سماع از حضرات ائمه معصومين سلام اللّه عليهم اجمعين منعقد ساخته فرموده است .\r\nقوله : تفطّنت لها بتوفيق اللّه : ضمير در « لها » به مقدّمه راجع است .\r\nقوله : و هى انّ العلوم النّظريّة : ضمير « هى » به مقدمه عود مىكند .\r\nقوله : قسم ينتهى الى مادّة الخ : مقصود از « مادّة » مواد قضايائى است كه جهت بيان مقاصد و مطالب در علوم ذكر مىشوند و آنها بر دو قسم هستند :\r\n1 - موادّ قريب باحساس مانند صناعات خمس كه در علم منطق از آنها نام مىبرند و آنها عبارتند از :\r\nشعر ، خطابه ، برهان ، جدل ، مغالطه .\r\n2 - مادّه بعيد از احساس و آنها عبارتند از :\r\nمادّه خيالى نسبت به شعر و مظنونات كه مادّه خطابه بوده و مشبّهات كه مادّه مغالطه است و يقينيّات كه مادّه برهان و جدل مىباشند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nقوله : و من هذا القسم علم الهندسة و الحساب : كلمه « هندسه » بفتح هاء و دال و سين مصدر است به معناى اندازه گرفتن و در اصطلاح عبارتست از علمى كه در آن از تعيين مساحات اشكال و مقادير اجسام و خواصّ و احوال آنها صحبت مىشود و حاصل مقصود آنكه اين دو علم نيز از قبيل فنونى هستند كه مادّه مسائل آنها قريب به حسّ مىباشد زيرا موضوع علم هندسه « كمّ متّصل قارّ الذّات » يعنى جسم تعليمى و سطح و خطّ بوده و موضوع علم حساب « كمّ منفصل » يعنى عدد مىباشد و بديهى است كه مسائل اين دو علم منتهى به امرى شده كه به حسّ نزديك است و ازاين‌رو در براهين واقع در اين دو فنّ غالبا خطاء و اشتباه وجود ندارد بلكه اكثر ادلّه و حجج مورد استدلال در اين دو به امور حسّى و بديهى رجوع مىكند .\r\nقوله : الخطاء فى الفكر امّا من جهة الصّورة الخ : مقصود از « صورت » هيئتى است كه براى صغرى و كبرى از ناحيه نسبت حدّ وسط به اصغر و اكبر حاصل مىشود .\r\nو گاهى « صورت » را به امرى اطلاق كنند كه منشا فعليّت صاحب صورت يعنى مادّه گردد .\r\nو مقصود از « مادّة » آنست كه جوهر به واسطه آن در مرحله قوّه مىباشد .\r\nقوله : و السّبب فى ذلك : مشار اليه « ذلك » اختلاف و مشاجره مىباشد .\r\nقوله : وضع قاعدة يكفل بذلك : مشار اليه « ذلك » علم بدخول مواد در اقسام مىباشد .\r\nمتن : ثمّ استظهر ببعض الوجوه تأييدا لما ذكره و قال بعد ذلك :\r\nفان قلت : لا فرق فى ذلك بين العقليّات و الشّرعيّات و الشاهد على ذلك ما نشاهد من كثرة الاختلافات الواقعة بين اهل الشّرع فى اصول الدّين و فى الفروع الفقهيّة .\r\nقلت : انّما نشاء ذلك من ضمّ مقدّمة عقليّة باطلة بالمقدّمة النّقليّة الظّنّية او القطعيّة ، و من الواضحات لما ذكرناه من انّه ليس فى المنطق قانون يعصم من الخطاء فى مادّة الفكر انّ المشّائين ادّعوا البداهة فى انّ تفرّق ماء كوز إلى كوزين اعدام\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nلشخصه و احداث لشخصين آخرين و على هذه المقدّمة بنوا اثبات الهيولى و الاشراقيين ادّعوا البداهة فى انّه ليس اعداما للشّخص الاوّل و انّما انعدمت صفة من صفاته و هو الاتّصال .\r\nثمّ قال : اذا عرفت ما مهّدناه من المقدّمة الدّقيقة الشّريفة فنقول ان تمسّكنا بكلامهم عليهم السّلام فقد عصمنا من الخطاء و ان تمسّكنا بغيرهم لم نعصم عنه انتهى كلامه .\r\nترجمه :\r\n\r\nدنباله مقاله استرآبادى\r\nسپس در مقام استظهار به برخى از وجوه متمسّك شده و بعنوان تأييد مطالبى كه ذكر نموده امورى را ايراد كرده و سپس بدنبال آن اشكال و جوابى به اين شرح آورده است :\r\nاشكال\r\nاز نظر وقوع اشتباه و عاصم نبودن قواعد و مسائل فرقى بين علوم عقليّه و شرعيّه نبوده و رعايت و تحصيل هيچ‌كدام سبب مصون ماندن از اشتباه نمىباشد و شاهد بر اين مدّعا اختلافات بسيار است كه از اهل شرع و فقهاء ديده مىشود چه آنكه ايشان در اصول دين و فروع فقهى اختلاف و مشاجرات فراوان بينشان است .\r\nجواب\r\nاين اختلافات اگرچه بين فقهاء در اصول و فروع فقهى وجود دارد ولى منشا آنها اينست كه ايشان در رسيدن به مرحلهء نهائى كه استنباط حكم باشد از ضميمه نمودن مقدّمه عقلى باطل به دليل نقلى ظنّى يا قطعى استفاده كرده‌اند .\r\nو از امورى كه مطلب مذكور را واضح و روشن مىنمايد و اين معنا را به مرحلهء اثبات مىرساند كه در منطق قانونى نيست كه باعث عصمت از خطاء در مادّه فكر باشد نزاعى است مشهور بين دو طائفه از حكماء يعنى حكماء مشّاء و اشراق چه آنكه مشّائين ادّعاى بداهت كرده‌اند در اينكه آب يك كوزه را وقتى در دو كوزه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nريختند اين امر موجب اعدام و نابود كردن فرد اوّل و احداث و ايجاد دو فرد جديد است و بر اين مقدمه اثبات هيولا و مادّه را بناء نموده‌اند .\r\nو حكماء اشراق گفته‌اند اين امر بديهى است كه ريختن آب در دو كوزه اعدام شخص اوّل و احداث دو فرد ديگر نمىباشد بلكه اين همان فرد قديم است كه صفتش عوض شده زيرا اوّل صفت اتّصال داشته و اكنون اتّصال بانفصال مبدّل شده است .\r\nسپس فرموده :\r\nپس از آنكه دانستى اين مقدّمه دقيق و شريف را اكنون مىگوييم :\r\nاگر در نيل بمقاصد و رسيدن بمطالب بكلمات معصومين عليهم السّلام تمسّك بجوئيم از خطاء و لغزش مصون مانده و در غير اين صورت از اشتباه در امان نخواهيم ماند تمام شد كلام مرحوم استرآبادى .\r\nشرح مقصود\r\nقوله : ثمّ استظهر ببعض الوجوه الخ : از جمله وجوه و امورى كه وى جهت تأييد مطالب خود آورده دو وجه يكى نقلى و ديگرى عقلى است :\r\nامّا وجه نقلى : مىفرمايد :\r\nامّا از جهت نقل احاديث متواتره معنوى است كه مضمونش اينست :\r\nانّ اللّه تعالى اخذ ضغثا من الحقّ و ضغثا من الباطل فمغثهما ، ثمّ اخرجهما الى النّاس ، ثمّ بعث الانبياء يفرّقون بينهما ففرّقهما الانبياء و الاوصياء فبعث الانبياء ليفرّقوا ذلك و جعل الانبياء قبل الاوصياء ليعلم النّاس من يفضّل اللّه و من يختصّ و لو كان الحقّ على حدّة و الباطل على حدّة كلّ منهما قائم بشأنه ما احتاج النّاس الى نبىّ و لا وصىّ و لكن اللّه خلطهما و جعل تفريقهما الى الانبياء و الائمّة من عباده .\r\nو امّا وجه عقلى :\r\nآنست كه در شرح عضدى بر كتاب مختصر حاجبى در مقام ذكر ضروريّات قطعيّه آمده و مىگويد :\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمنها : المشاهدات الباطنيّة ، و منها الاوّليّات ، و منها المحسوسات ، و منها التّجربيّات و منها المتواترات .\r\nو پس از اين عبارت ، كلماتى كه در مقام ذكر ضروريّات ظنّيّه همچون حدسيّات و مشهورات و وهميّات آورده نقل نموده تا مىرسد به جائى كه مىفرمايد :\r\nقال فى بحث الاجماع :\r\nو الجواب انّ اجماع الفلاسفة على قدم العالم من نظر عقلى و تعارض الشّبه و اشتباه الصّحيح فيه بالفاسد كثير .\r\nو امّا فى الشّرعيّات فالفرق بين القاطع و الظّنّي بيّن لا يشتبه على اهل المعرفة و التّمييز .\r\nقوله : لا فرق فى ذلك : مشار اليه « ذلك » وقوع اشتباه و خطاء است .\r\nقوله : انّما نشاء ذلك : مشار اليه « ذلك » اشتباه است .\r\nقوله : و من الواضحات لما ذكرناه : كلمه « من » به معناى تبعيض بوده و « الف و لام » داخل بر « واضحات » موصوله است و تقدير كلام چنين مىشود .\r\nو بعض ما يوضح الخ .\r\nقوله : انّ المشّائين ادّعوا البداهة الخ : مقصود از ذكر اين عبارات توضيح آن است كه در منطق قانونى وجود ندارد كه انسان را از خطاء در مادّه فكر مصون نگهدارد . و اگر چنين مىبود نمىبايد حضرات حكماء كه بمنطق ورود فوق‌العاده‌اى دارند باشتباه و غلط افتاده و در يك مسئله عدّه‌اى ادّعاء بداهت نموده و دسته‌اى ديگر بر خلاف آن مدّعى ضرورت و بداهت شوند چنانچه بين مشّائين و اشراقيّين اين امر اتّفاق افتاده است .\r\n\r\n[ مؤلّف گويد : 
  ]\r\nحكماء بر دو دسته‌اند : حكماء مشّاء و حكماء اشراق .\r\nرئيس طائفه مشّائين حكيم بزرگ معلم اوّل يعنى ارسطاطاليس است و رئيس طائفه اشراقيّين از قدماء استاد ارسطاطاليس يعنى حكيم افلاطون بوده و از متأخّرين شيخ شهاب الدّين سهروردى است .\r\nطائفه اوّل معتقدند كه تحصيل معارف جزء از طريق استدلال و برهان\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nصورت نگرفته و اشتغال به رياضات و ادّعاى مكاشفات امرى است بيهوده و بىمعنا و طائفه دوّم اعتقادشان آنست كه اطّلاع بر حقائق اشياء با برهان و استدلال ممكن نيست بلكه جهت رسيدن به آنها لازم است باطن را از رذائل تصفيه كرده و ملكات حميده و اوصاف طاهره بجاى آن تحصيل نموده و نفس را به آن متّصف و مزيّن كرد تا بدين‌وسيله نفس براى پذيرفتن فيض و انوار حقيقت قابليّت پيدا نمايد .\r\nو در وجه تسميه فرقه اوّل به حكماء مشّاء گفته‌اند :\r\nبناء معلّم اوّل چنين بود كه وقتى به خدمت اسكندر مىرفت و از آنجا برمىگشت در حال مشى حكمت را تدريس مىنمود .\r\nو در وجه تسميه فرقه دوّم به حكماء اشراق گفته‌اند :\r\nايشان چون مدّعى كشف و اشراقند لاجرم به اين نام موسوم شده‌اند .\r\nو بهر تقدير بين اين دو طائفه در بسيارى از مسائل حكمت اختلاف و منازعه است كه از جمله آنها مسئله تركيب جسم از مادّه و صورت و عدم تركيب آن از اين دو است چه آنكه حكماء مشّاء مىگويند جسم از هيولا و صورت تركيب يافته و اشراقيّون اين معنى را منكرند .\r\nالبته هر دو طائفه تركيب جسم طبيعى را قبول داشته ثبوت هيولا را معتقدند منتهى اختلافشان در تركيب جسم از خصوص هيولا و عدم آن مىباشد .\r\n\r\nتوضيح\r\nجسم بر دو قسم است : طبيعى و تعليمى .\r\nجسم طبيعى : عبارتست از جوهرى كه در آن بتوان طول و عرض و عمق را فرض نمود .\r\nجسم تعليمى : عبارتست از كمّ متّصلى كه داراى سه بعد يعنى طول و عرض و ارتفاع باشد ، بنابراين جسم تعليمى عارض و جسم طبيعى معروض مىشود و بهر تقدير در جسم تعليمى اختلافى نبوده و باتّفاق كلمه آن را از هيولا ( مادّه ) مركّب مىدانند و نزاعى كه در تركيب اجسام مىباشد در جسم طبيعى است .\r\nمتكلّمون قاطبا قائلند كه جسم طبيعى از اجزاء لا يتجزّاى متناهى تشكيل\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nيافته و چنانچه منقول است نظام نيز با ايشان موافق مىباشد فقط قيد متناهى را حذف كرده است .\r\nشهرستانى مىگويد :\r\nجسم طبيعى جوهر واحدى است كه براى انقسام به اجزاى متناهى قابليّت دارد .\r\nحكماء جملگى مىگويند :\r\nجسم طبيعى جوهر متّصل واحدى است كه از اجزاء فعلى تركيب نشده ولى براى اقسام باجزاء غير متناهى قابليّت دارد و ايشان خود به دو گروه تقسيم مىشوند :\r\nالف : اشراقيّون معتقدند كه جسم طبيعى جوهر بسيطى است كه در خارج داراى جزء نيست قهرا تركيب در آن منتفى مىباشد ولى در عين حال براى عروض صفت اتّصاف و انفصال قابليّت دارد ولى در هر دو حال ذاتش باقى و لا يتغيّر است .\r\nب : مشّائون مىگويند جسم طبيعى جوهر متّصلى است كه در جوهر ديگر يعنى هيولا و صورت حلول مىكند و براى اثبات آن گفته‌اند :\r\nجوهر متّصل وقتى برآن انفصال عارض شود نظير آب در كوزه كه آن را به دو كوزه ديگر بريزند وحدت و اتّصال سابقش معدوم شده و دو جوهر متّصل ديگر حادث مىشود .\r\nبنابراين لازمست بين جوهر متّصل اوّل و دو متّصل جديد امر مشتركى وجود داشته كه در هر دو حال بعينه باقى باشد چه آنكه در غير اين صورت لازم مىآيد تفريق جسم به دو جسم ديگر اعدام اوّل و ايجاد دو جسم ديگر از كتم عدم باشد و بطلان آن بديهى و ضرورى است .\r\nاشراقيّون از اين استدلال جواب داده و مىگويند :\r\nتفريق مذكور اعدام صفت جسم و ايجاد صفت جديد براى آنست يعنى وصف اتّصال را از آن سلب نموده و صفت انفصال را بجاى آن ايجاد مىنمايد نه آنكه شخص اعدام شده و دو شخص ديگر ايجاد گردد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمتن : و المستفاد من كلامه عدم حجّيّة ادراكات العقل فى غير المحسوسات و ما يكون مباديه قريبة من الاحساس اذا لم يتوافق عليه العقول و قد استحسن ما ذكره غير واحد ممّن تأخّر عنه منهم السّيّد المحدّث الجزائرى قدّس سرّه فى اوائل شرح التّهذيب على ما حكى عنه :\r\nقال بعد ذكر كلام المحدّث المتقدّم بطوله و تحقيق المقام يقتضى ما ذهب اليه :\r\nفان قلت : قد عزلت العقل عن الحكم فى الاصول و الفروع فهل يبقى له حكم فى مسئلة من المسائل .\r\nقلت : امّا البديهيّات فهى له وحده و هو الحاكم فيها فامّا النّظريّات فان وافقه النقل و حكم بحكمه قدّم حكمه على النقل وحده و امّا لو تعارض هو و النّقلى فلا شكّ عندنا فى ترجيح النقل و عدم الالتفات الى ما حكم به العقل .\r\nقال : و هذا اصل يبتنى عليه مسائل كثيرة .\r\nثمّ ذكر جملة من المسائل المتفرّعة .\r\nترجمه : آنچه از كلام محدّث استرآبادى استفاده مىشود اينست كه ايشان ادراكات عقلى را در دو مورد حجّت نمىداند :\r\nالف : در غير امور محسوس .\r\nب : مواردى كه مبادى و مقدّمات آن قريب به حسّ نباشد مشروط به اينكه تمام عقول برآن توافق نداشته باشند .\r\nو آنچه را كه محدّث نامبرده ذكر كرده دسته‌اى ديگر از متأخّرين اخباريّين نيكو شمرده و آن را اختيار كرده است از جمله :\r\nمرحوم سيّد جزائرى در اوائل شرح تهذيب طبق آنچه از ايشان حكايت شده است :\r\nوى بعد از اينكه كلام محدّث استرآبادى را با همه طول و تفصيلش نقل كرده و مىگويد تحقيق در اين مقام مقتضى است كه به عقيده و رأى استرآبادى معتقد شويم مىافزايد :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nاشكال\r\nاگر اشكال كنى : پس شما عقل را از حكم نمودن در اصول و فروع منعزل نموديد آيا براى آن جهت حكم نمودن در مسأله‌اى از مسائل جائى باقى مىماند .\r\n\r\nجواب\r\nدر جواب مىگويم : امّا مسائل بديهى صرفا تعلّق بعقل دارد و حاكم مستقلّ در آنها او مىباشد ، و امّا مسائل نظرى :\r\nپس اگر نقل با عقل توافق داشت و همچون آن حكم نمود در وقت تعارض بين اين حكم عقلى با نقل تنها حكم عقل را بر نقل مزبور مقدّم مىدارند .\r\nو امّا اگر عقل با نقل تعارض نمود بدون اينكه نقل ديگرى موافق عقل باشد در اينجا از نظر ما شكّى نيست كه نقل معارض را بر عقل مقدّم كرده و اساسا به حكم عقلى هيچ التفات و توجّهى نبايد نمود .\r\nسپس فرموده :\r\nو اين اصل و قاعده مسلّمى است كه برآن مسائل بسيارى مبتنى مىباشد .\r\nو پس از آن پاره‌اى از مسائل متفرّع و مبتنى را نقل نموده است .\r\nشرح مقصود\r\nقوله : و المستفاد من كلامه الخ : اين عبارت مستفاد از كلام حاكى يعنى مرحوم شيخ محمّد تقى است كه تا « و قد استحسن » از فرموده ايشان بوده و مرحوم مصنّف آن را نقل فرموده‌اند .\r\nو حاصل مقصود امين استرآبادى طبق استفاده مرحوم شيخ محمّد تقى اينست كه احكام عقلى و ادراكات آن در غير محسوسات و نيز غير مسائلى كه مقدّماتش به احساس نزديك است حجّت نمىباشد .\r\nالبتّه مشروط به اينكه عقول برآن با هم توافق نداشته باشند يعنى از ضروريّات نباشد .\r\nقوله : و ما يكون مباديه : يعنى و فى غير ما يكون مباديه الخ .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nقوله : فهل يبقى له حكم فى مسئلة من المسائل : ضمير در « له » به عقل راجعست .\r\nقوله : امّا البديهيّات فهى له وحده : ضمير « هى » به « بديهيّات » و ضمير در « له » و « وحده » به عقل عود مىكند .\r\n\r\n[ مؤلّف گويد : 
  ]\r\nمرحوم شيخ محمّد تقى نجفى فرموده‌اند مقصود از « بديهيّات » معلوم نيست چه آنكه دو احتمال در آن وجود داشته كه هر دو مورد نظر و اشكال مىباشند :\r\nالف : آنكه بگوئيم مقصود از آن امورى است كه از نظر عالم بديهى بوده اگرچه نزد ديگران اين‌طور نباشد .\r\nب : آنكه منظور امورى است كه نزد تمام عقلاء از بديهيّات محسوب شوند چه عالم و چه ديگران .\r\nو چنانچه گفتيم هر دو احتمال مورد مناقشه بلكه اشكال مىباشد .\r\nامّا احتمال اوّل : به جهت اينكه خود محدّث استرآبادى حكم عقل را در آن حجّت ندانست و چون مرحوم جزائرى فرمود تحقيق مقتضى است كه برأى استرآبادى معتقد شويم لا جرم وى نيز مىبايد حكم عقل را در اين سنخ از بديهيّات حجّت نداند پس گفتن « امّا البديهيّات فهى له » درست نيست .\r\nو امّا احتمال دوّم : اشكالش اينست كه اتّفاق عقلاء بر حكم به بداهت مسأله‌اى مفيد اين معنا نيست كه بتوان حكم به صحّتش نمود مگر از جهت توافق افهام و آراء پس استنباط مطابقت آن با واقع مستند به اتّفاق كلّ است نظير استناد جستن باجماع در مسأله‌اى از مسائل و حجّيّت چنين استنادى در امور عقلى بسى مشكل و بىاعتبار است .\r\nقوله : و هو الحاكم فيها : ضمير « هو » به عقل و ضمير در « فيها » به بديهيّات راجعست .\r\nقوله : فان وافقه النقل و حكم بحكمه : ضمير منصوبى در « وافقه » به عقل و در « حكم » به نقل و در « بحكمه » نيز به عقل راجعست .\r\nقوله : قدّم حكمه على النّقل وحده : ضمير در « حكمه » به عقل عائد است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nقوله : و امّا لو تعارض هو و النقلى : ضمير « هو » به عقلى راجع است .\r\nقوله : قال و هذا اصل الخ : ضمير « قال » به محدّث جزائرى راجع بوده و « هذا » اشاره است به تقديم نقل بر عقل در موارد مذكور .\r\nقوله : ثمّ ذكر جملة من المسائل المتفرّعة : برخى از محقّقين پاره‌اى از مسائل مزبور را نقل نموده كه ذيلا درج مىشود :\r\nاز جمله : مسئله احباط ، در اين مسئله اكثر علماء رضوان اللّه عليهم ادلّه عقليّه بر نفى آن اقامه كرده‌اند با اينكه اخبار و روايات برآن دلالت دارند .\r\nاز جمله : مسئله انساء و به فراموشى انداختن خداوند متعال پيامبرش را در نماز چه آنكه اخبار مستفيضه در دلالت برآن وارد شده و مرحوم صدوق قدّس سرّه به آنها عمل نموده ولى اصحاب و علماء رضوان اللّه عليهم آن را انكار و بر امارات عقليّه اعتماد كرده‌اند .\r\nاز جمله : مسئله اراده است در اين مسئله متكلّمون معتقدند كه ادلّه و براهين عقلى دلالت دارند بر اينكه اراده عين ذات است ولى در اخبار مستفيضه اين‌طور آمده كه اراده زائد بر ذات و از صفات افعال است .\r\nاز جمله : مسئله تعيين اوّل واجبات در اين مسئله اكثر معتقدند كه اوّلين واجب معرفت به خالق متعال است زيرا اين امر اصل عقايد و معارف دينى است و برآن هر واجبى از واجبات شرعى متفرّع مىگردد .\r\nو بعضى ديگر مىگويند اوّلين واجب نظر و فكر در معرفت بارىتعالى است چه آنكه اين امر باتّفاق ارباب دانش واجب بوده و در عين حال قبل از معرفت تحقّق دارد و اين رأى معتزله است چنانچه عقيده اوّل از اشاعره مىباشد .\r\nمتن : اقول\r\nلا يحضرنى شرح التهذيب حتّى ألاحظ ما فرّع على ذلك ، فليت شعرى اذا فرض حكم العقل على وجه القطع بشيء كيف يجوز حكم العقل بخلافه على وجه القطع .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nترجمه :\r\n\r\nمقاله مرحوم مصنّف\r\nمصنّف ( ره ) مىفرماين :\r\nشرح تهذيب نزد من حاضر نيست تا ملاحظه نموده كه وى چه مسائلى را برآن متفرّع ساخته ، امّا كاش مىدانستم وقتى فرض شد كه عقل بطور جزم و قطع حكمى را صادر كرد چگونه ممكنست باز عقل بطور قطع و جزم بر خلاف آن حكم نمايد .\r\nشرح مقصود\r\nقوله : ما فرّع على ذلك : ضمير فاعلى در « فرّع » به محدّث جزائرى راجع بوده و مشار اليه « ذلك » اصل مىباشد .\r\nقوله : اذا فرض حكم العقل على وجه القطع الخ : اين عبارت ناظر به كلام محدّث جزائرى است كه فرمود :\r\nو امّا لو تعارض هو و النقلى الخ .\r\nو حاصل نظر و اشكال اينست كه وقتى دليل عقلى در شخصى قطع ايجاد نمود چگونه ممكن است از دليل نقلى قطع بخلاف حاصل گردد همان‌طورىكه اگر از دليل نقلى ابتداء براى كسى قطع حاصل شود ممكن نيست بعدا از دليل عقلى قطع بر خلاف آن قائم گردد پس تعارض بين دو دليل قطعى كه يكى عقلى و ديگرى نقلى باشد تصوير ندارد .\r\nمتن : و ممّن وافقهما على ذلك فى الجملة المحدّث البحرانى فى مقدّمات الحدائق حيث نقل كلاما للسّيّد المتقدّم فى هذا المقام و استحسنه الّا انّه صرّح بحجّيّة العقلى الفطرى الصّحيح و حكم بمطابقته للشّرع و مطابقة الشّرع له .\r\nثمّ قال : لا مدخل للعقل فى شىء من الاحكام الفقهيّة من عبادات و غيرها و لا سبيل اليها الّا السّماع عن المعصوم لقصور العقل المذكور عن الاطّلاع عليها .\r\nثمّ قال : نعم يبقى الكلام بالنّسبة الى ما لا يتوقّف على التّوقيف فنقول :\r\nان كان الدّليل العقلى القطعى المتعلّق بذلك بديهيّا ظاهر البداهة مثل الواحد نصف الاثنين فلا ريب فى صحّة العمل به و الّا فان لم يعارضه دليل عقلى و لا نقلى فكذلك ، فان عارضه دليل عقلى آخر ، فان تأيّد احدهما بنقلى كان التّرجيح للمتأيّد بالدّليل النّقلى و الّا فاشكال ، فان عارضه دليل نقلى ، فان تأيّد ذلك العقلى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبدليل نقلى كان التّرجيح للعقلى الّا انّ هذا فى الحقيقة تعارض فى النّقليّات و الّا فالتّرجيح للنّقلى وفاقا للسّيّد المحدّث المتقدّم ذكره و خلافا للاكثر .\r\nهذا بالنّسبة الى العقلى بقول مطلق ، امّا لو اريد المعنى الاخصّ و هو الفطرى الخالى عن شوائب الاوهام الّذى هو حجّة من حجج الملك العلّام و ان شدّ وجوده فى الأنام ففى ترجيح النّقلى عليه اشكال انتهى .\r\nترجمه :\r\n\r\nمقاله مرحوم محدّث بحرانى\r\nو از كسانى كه با اين دو نفر ( يعنى امين استرآبادى و محدّث جزائرى ) اجمالا بر عدم حجّيّت ادراكات عقلى موافقت نموده مرحوم محدّث بحرانى در مقدّمات كتاب حدائق است :\r\nوى كلام سيّد جزائرى را نقل نموده و آن را پسنديده است منتهى اضافه كرده و بطور صريح فرموده است عقل فطرى صحيح حجّت بوده و با شرع مطابق و شرع نيز با آن موافق مىباشد .\r\nسپس گفته است :\r\nدر احكام فقهى اعمّ از عبادات و غير آن اصلا عقل هيچ دخالتى نداشته و راهى به آنها نيست مگر شنيدن از معصوم عليه السّلام زيرا عقل از اطّلاع بر مسائل فقهى و احكام شرعى قاصر است .\r\nپس از آن فرموده :\r\nبلى : كلام باقى مىماند نسبت به امورى كه بر توقيف از شرع توقّف نداشته و از سنخ مسائل و احكام شرعى نيست :\r\nدر شرح و توضيح آن مىگوييم :\r\nاگر دليل عقلى قطعى كه به آن تعلّق گرفته بديهى بوده و در ظهور بداهت همچون « الواحد نصف الاثنين » باشد بدون ترديد عمل به آن صحيح و جايز است ولى در غير اين صورت از دو حال خارج نيست :\r\nالف : آنكه دليل عقلى و نقلى با آن تعارض ندارد .\r\nب : آنكه معارض داشته باشد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدر صورت اوّل همچون فرض قبلى بدون شكّ مىتوان به آن عمل كرد ولى در صورت دوّم باز از دو حال خارج نيست :\r\nج : آنكه با آن دليل عقلى ديگرى معارض است .\r\nد : معارض دليل نقلى باشد .\r\nدر صورت اوّل باز دو حالت براى آن متصوّر است :\r\nه : يك كدام از متعارضين به وسيله دليل نقلى تأييد شوند .\r\nو : هيچيك مؤيّدى از ادلّه نقليّه نداشته باشند .\r\nدر صورتى كه احد المتعارضين به وسيله دليل نقلى تأييد شوند ترجيح با آن بوده و در مقام تعارض مؤيّد به دليل نقلى را مقدّم مىكنند ولى در فرضى كه هيچيك مؤيّد و مرجّحى از ادلّه نقلى نداشته باشند جاى اشكال و تأمّل است .\r\nامّا صورتى كه معارض با دليل عقلى ، دليل نقلى باشد ( صورت : د ) آن نيز داراى دو فرض مىباشد :\r\nز : آنكه دليل عقلى مورد تعارض به وسيله دليل نقلى ديگرى تأييد شود .\r\nح : آنكه دليل عقلى مزبور مؤيّد نقلى نداشته باشد .\r\nدر فرض اوّل دليل عقلى مؤيّد بنقلى را بايد بر نقلى معارض مقدّم نمود منتهى در واقع تعارض بين عقلى و نقلى نبوده بلكه دو دليل نقلى با هم تعارض كرده و احد النّقليين را بر ديگرى بايد مقدّم نمود .\r\nو امّا حكم در فرض دوّم اينست كه سيّد جزائرى فرموده يعنى بايد نقلى را بر عقلى بدون مرجّح مقدّم نمود گرچه اكثر با اين حكم مخالفند .\r\nلازم بتوضيح است صور و شقوقى كه تصوير و احكامشان بيان گرديد نسبت به دليل عقلى مطلق بود امّا دليل عقلى به معناى اخصّ يعنى عقلى فطرى كه از شوائب اوهام و خيالات فاسده بدور بوده و خود از ناحيه حضرت حقتعالى حجّت و برهان مىباشد اگرچه وجود چنين عقلى در مردم به ندرت و شذوذ يافت مىشود ولى مع‌ذلك در صورتى كه اين قبيل از دليل عقلى با نقلى تعارض كند در ترجيح دادن نقلى برآن اشكال و تأمّل است تمام شد كلام مرحوم محدّث بحرانى .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nشرح مقصود\r\nقوله : و ممّن وافقهما على ذلك : ضمير تثنيه در « وافقهما » به استرآبادى و جزائرى راجع بوده و مشار اليه « ذلك » عدم حجّيّت دليل عقلى است .\r\nقوله : فى الجملة : يعنى مرحوم محدّث بحرانى با اين دو نفر اجمالا موافق است اگرچه در برخى از امور با ايشان همراه نمىباشد از جمله بطور مطلق حكم عقلى را مسلوب الحجّيّة قرار نداده بلكه در آن تفصيل قائل شده و قسمى از آن را كه عقلى فطرى است حجّت دانسته است .\r\nقوله : فى مقدّمات الحدائق : كتاب حدائق النّاضرة تأليف مرحوم شيخ يوسف بحرانى در فقه كتابى است بسيار متين كه بر مسلك اهل اجتهاد تأليف شده و مصنّف آن با اينكه خود از مشايخ اخباريّين است ولى مع‌ذلك در اين كتاب سعى نموده مطالب را از طريق خبر و اجتهاد تمام نمايد و در واقع مىتوان گفت كتاب مزبور كتابى است بين مصنّفات اخباريّين و مجتهدين .\r\nقوله : حيث نقل كلاما للسّيّد المتقدّم : مقصود سيّد محدّث جزائرى است .\r\nقوله : فى هذا المقام : يعنى در مقام عدم حجّيّت ادراكات عقلى .\r\nقوله : و استحسنه : ضمير فاعلى به « بحرانى » و ضمير مفعولى به كلام سيّد متقدّم راجع است .\r\nقوله : الّا انّه صرّح بحجّيّة العقلى الفطرى : مقصود از عقل فطرى ابده بديهيّات يعنى امورى كه در نفوس و جبلّت انسانى مركوز است مىباشد و اين امور در فطرت هر انسان عاقلى وجود دارد .\r\nقوله : و حكم بمطابقته للشّرع و مطابقة الشّرع له : ضمير مستتر در « حكم » به محدّث بحرانى و ضمير مجرورى در « بمطابقته » و « له » به عقلى فطرى راجع است و اين عبارت اشاره است به قاعده مقرّر و معروف :\r\nكلّما حكم به العقل حكم به الشّرع و كلّما حكم به الشّرع حكم به العقل .\r\nقوله : لا مدخل للعقل الخ : مقصود عقل غير فطرى است چنانچه خود در ذيل كلامش به آن اشاره مىكند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nقوله : من عبادات و غيرها : يعنى غير عبادات كه مقصود معاملات باشد .\r\nقوله : و لا سبيل اليها الّا السّماع : ضمير در « اليها » به احكام فقهيّه راجع است .\r\nقوله : لقصور العقل المذكور : مقصود همان عقل مطلق است كه در عبارت « لا مدخل للعقل » آمده .\r\nقوله : عن الاطّلاع عليها : ضمير مؤنّث در « عليها » به احكام راجعست .\r\nقوله : بالنّسبة الى ما لا يتوقّف على التّوقيف : مقصود از « توقيف » توقيف و استدلال شرعى است و منظور از « ما لا يتوقّف الخ » امور نظرى مىباشد .\r\nقوله : المتعلّق بذلك : مشار اليه « ذلك » ما لا يتوقّف مىباشد .\r\nقوله : فى صحّة العمل به : ضمير در « به » به دليل عقلى راجعست .\r\nقوله : و الّا فان لم يعارضه دليل عقلى : كلمه « الّا » يعنى و ان لم يكن بديهيّا و ضمير در « لم يعارضه » به « الدّليل العقلى القطعى » راجع است .\r\nقوله : فكذلك : يعنى فلا ريب فى صحّة العمل به .\r\nقوله : فان عارضه دليل عقلى آخر : ضمير منصوبى در « عارضه » به « الدّليل العقلى القطعى » عود مىكند .\r\nقوله : و الّا فاشكال : كلمه « الّا » يعنى و ان لم يكن مؤيّدا بالنّقلى .\r\nقوله : فان عارضه دليل نقلى : ضمير در « عارضه » به « الدّليل العقلى القطعى » عود مىكند .\r\nقوله : الّا انّ هذا فى الحقيقة الخ : مشار اليه « هذا » تعارض عقلى مؤيّد بنقلى با دليل نقلى ديگر مىباشد .\r\nقوله : تعارض فى النّقليّات : يعنى در واقع دو دليل نقلى با هم متعارض بوده كه دليل عقلى مرجّح يكى از آن دو قرار گرفته است .\r\nقوله : و الّا فالتّرجيح للنّقلى : معناى كلمه « الّا » اينست كه و ان لم يكن العقلى مؤيّدا بالنّقلى و مقصود از « للنّقلى » نقلى معارض مىباشد .\r\nقوله : هذا بالنّسبة الى العقلى المطلق : مشار اليه « هذا » مطالبى است كه از « نعم يبقى الكلام الخ » گفته شد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمتن : و لا ادرى كيف جعل الدّليل النّقلى فى الاحكام النّظريّة مقدّما على ما هو فى البداهة من قبيل « الواحد نصف الاثنين » مع انّ ضروريّات الدّين و المذهب لم يزد فى البداهة على ذلك .\r\nترجمه :\r\n\r\nانتقادات مرحوم مصنّف به محدّث بحرانى ( ره )\r\nمرحوم مصنّف به مقاله محدّث بحرانى انتقاداتى دارند كه ذيلا تشريح مىشود .\r\n\r\nانتقاد اوّل\r\nنمىدانم كه محدّث بحرانى چگونه دليل نقلى را در احكام نظرى بر دليل عقلى بديهى همچون « الواحد نصف الاثنين » مقدّم نموده با اينكه ضروريّات دين و مذهب در بداهت و ظهور بيش از اين نمىباشند .\r\nشرح مقصود\r\nحاصل مقصود مرحوم مصنّف از انتقاد اوّل بمقاله بحرانى اينست :\r\nاحكام نظرى عبارتند از امورى كه توقّف به توقيف و تمسّك به دليل نقلى ندارد مع‌ذلك مرحوم بحرانى چطور و بچه دليلى در اين قبيل احكام فرموده :\r\nدليل نقلى بر عقلى مقدّم است آن هم عقلى كه از قبيل « الواحد نصف الاثنين » است با اينكه ضروريّات دين همچون وجوب نماز يا ضروريّات مذهب نظير وجوب خمس در غير غنائم دار الحرب در بداهت زيادى بر دليل عقلى مزبور نداشته و مع‌ذلك اخذ شده و هر دليل نقلى معارض با آن را طرح مىنمايند .\r\nمؤلّف گويد :\r\nدر عباراتى كه از مرحوم بحرانى نقل شد كلامى نبود كه دلالت كند بر اينكه ايشان حكم بتقديم دليل نقلى بر عقلى بديهى نموده باشد بلكه بر خلاف آن\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nحكم كرده چه آنكه ايشان در صدر عبارت فرمود :\r\nاگر دليل عقلى قطعى در ظهور و بداهت همچون « الواحد نصف الاثنين » باشد بدون ترديد عمل به آن صحيح و جايز است .\r\nاز اطلاق اين كلام به خوبى مىتوان دريافت كه اگرچه دليل نقلى با آن معارض باشد حكم همين است .\r\nو ظاهر كلام بعدى ايشان اينست كه صورت تعارض بين دليل عقلى و نقلى در غير عقلى بديهى است زيرا ايشان بعدا چنين فرموده است : ولى در غير دليل عقلى بديهى حال به دو صورت است :\r\nالف : آنكه دليل عقلى و نقلى با آن تعارض ندارد .\r\nب : آنكه معارض داشته باشد .\r\nتا آخر عباراتى كه از ايشان نقل شد .\r\nبنابراين به ذهن قاصر حقير اين‌طور مىرسد كه انتقاد اوّل مرحوم مصنّف به بحرانى وارد نباشد و تعجّب است از شرّاح و محشّين كه هيچيك تا آنجائى كه ما رجوع نموديم به اين امر تذكّر نداده‌اند .\r\nقوله : مع انّ ضروريّات الدّين : يعنى ضروريّات دين اسلام و آن امورى است كه فريقين آن را قبول داشته باشند .\r\nقوله : و المذهب : يعنى ضروريّات مذهب و آن امورى است كه از نظر قاطبه علماء فرقه ناجيه مقبول و مورد تسالم باشد .\r\nقوله : لم يزد على ذلك : مشار اليه « ذلك » ما هو فى البداهة من قبيل « الواحد نصف الاثنين » مىباشد .\r\nمتن : و العجب ممّا ذكره فى التّرجيح عند تعارض العقل و النّقل كيف يتصوّر التّرجيح فى القطعى و اىّ دليل على التّرجيح المذكور .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nترجمه :\r\n\r\nانتقاد دوّم\r\nمرحوم مصنّف در انتقاد دوّم مىفرماين :\r\nبسى جاى شگفت و تعجّب است از آنچه مرحوم بحرانى در مقام ترجيح موقع تعارض دليل عقلى با نقلى ذكر فرموده زيرا :\r\nاوّلا : چطور و چگونه در تعارض دو دليل قطعى ترجيح تصوّر نموده .\r\nو ثانيا : بفرض تصوير آن بچه دليل ترجيح مزبور را ذكر فرموده است .\r\nشرح مقصود\r\nحاصل مقصود مرحوم مصنّف از انتقاد دوّم اينست كه وقتى فرض نموديم دو دليل هر دو قطع‌آور هستند چگونه ممكنست يكى را بر ديگرى ترجيح داد با اينكه فوق قطع حالت ديگرى نيست كه مرجّح ( بكسر جيم ) مرجّح ( بفتح جيم ) را به آن رتبه برساند و در نتيجه بر دليل مرجوح مقدّم گردد .\r\nو بفرض صحّت ترجيح چه دليلى بر تقديم مزبور وجود دارد و چطور مىتوان گفت در صورتى كه دو دليل عقلى قطعى با هم تعارض نمودند اگر احد المتعارضين به وسيله دليل نقلى تأييد شد آن را بر ديگرى ترجيح مىدهيم .\r\nمؤلّف گويد :\r\nممكنست بگوئيم مقصود مرحوم بحرانى از تعارض بين دو دليل عقلى قطعى و ترجيح مؤيّد بالنّقلى بر ديگرى اين باشد :\r\nاوّلا منظور از دو دليل قطعى آنست كه هركدام مقتضى ايجاد قطع در شخص مىباشند و به عبارت ديگر قطعى بودنشان شأنى است نه فعلى به اين معنا كه اگر هريك مبتلا بمعارض نبوده و خود به تنهائى قائم شده بودند موجب حصول قطع مىشدند .\r\nثانيا چه اشكالى دارد كه دو دليل شأنى وقتى با هم تعارض نمودند به واسطه مرجّح يكى به مرحله فعلى برسد و ديگرى چون واجد آن نيست در همان مرتبه شأنى بماند و تصوير اين معنى بسى سهل و آسان است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبنابراين براى اشكال بعدى زمينه و مجال باقى نمىماند يعنى وقتى به كمك مرجّح و لو مرجّح دليل نقلى باشد احد الدّليلين به مرتبه فعلى رسيد لا جرم بايد بر دليل شأنى مقدّم شود و دليل بر اين ترجيح همان ادلّه وجوب ترجيح در باب متعارضين مىباشد .\r\nلذا از نظر فاتر حقير اين انتقاد مرحوم مصنّف نيز تمام نمىباشد و قابل جواب است .\r\nمتن : و اعجب من ذلك الاستشكال فى تعارض العقلين من دون ترجيح مع انّه لا اشكال فى تساقطهما .\r\nترجمه :\r\n\r\nانتقاد سوّم\r\nمرحوم مصنّف در انتقاد سوّم مىفرماين :\r\nعجيب‌تر از مطلب قبلى اينكه مرحوم بحرانى فرمود :\r\nدر جائى كه دو دليل عقلى با هم تعارض كنند و هيچيك مرجّح نداشته باشند جاى تأمّل و اشكال است با اينكه اين مورد از موارد تساقط بوده و بدون اشكال و تأمّل از هر دو بايد صرفنظر نمود .\r\nشرح مقصود\r\nحاصل مقصود مصنّف ( ره ) اينست كه در كلّيّه مواردى كه دو دليل با هم تعارض مىكنند و هيچيك بر ديگرى راجح نمىباشد هر دو از اعتبار ساقط مىگردند و اين حكم از نظر قاطبه علماء مقبول و مورد تسالم است و جاى اشكال و تأمّل نيست پس چطور مرحوم بحرانى در اين مورد حكم به اشكال و تأمّل نموده است .\r\nمؤلّف گويد :\r\nدر اين انتقاد حقّ با مرحوم مصنّف است ولى احتمال بعيد داده مىشود كه مقصود بحرانى اين باشد كه در مورد تعارض مزبور ترجيح هركدام بر ديگرى جاى اشكال بوده بلكه طبق قاعده ثانوى در باب تعادل و تراجيح در اخذ بهر يك شخص مخيّر است و اساسا حكم به تخيير با حفظ مشكل بودن ترجيح و با ثبوت اشكال مىباشد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمتن : و فى تقديم النّقلى على العقلى الفطرى الخالى عن شوائب الاوهام ، مع انّ العلم بوجود الصّانع جلّ ذكره امّا ان يحصل من هذا العقل الفطرى او ممّا دونه من العقليّات البديهيّة ، بل النّظريات المنتهية الى البداهة .\r\nترجمه :\r\n\r\nانتقاد چهارم\r\nمرحوم مصنّف در انتقاد چهارم مىفرماين :\r\nو نيز عجب است از ايشان كه چطور در تقديم دليل نقلى بر عقلى فطرى حكم به اشكال و تأمّل نموده با اينكه قطعا بايد دليل عقلى فطرى كه از شوائب اوهام خالى است بر نقلى معارض با آن مقدّم شود زيرا علم بوجود صانع جلّ ذكره يا از همين دليل عقلى فطرى حاصل شده يا از دليل عقلى بديهى كه از آن پست‌تر و ضعيف‌تر است و يا احيانا از دليل عقلى نظرى كه منتهى به عقلى بديهى مىشود پديد مىآيد .\r\nشرح مقصود\r\nحاصل مقصود مرحوم مصنّف در اين انتقاد اينست كه اگر با دليل عقلى فطرى ، دليل نقلى تعارض كند بدون ترديد و شكّ دليل نقلى بايد طرح شود و دليل عقلى فطرى اخذ گردد چنانچه در مبحث اثبات صانع حضرات فرموده‌اند هر دليل نقلى كه با عقل فطرى خالى از شوائب اوهام يا با دليل عقلى ما دون آن تعارض كند مطرود است و اين حكم البتّه قاعده كلّى و ضابطه مسلّمى است كه در تمام موارد بايد اجراء گردد پس با توجّه به اين امر اينكه مرحوم بحرانى فرمود اگر با دليل عقلى فطرى دليل نقلى تعارض كند جاى اشكال و تأمّل است خيلى محل تعجّب و شگفت مىباشد .\r\nمؤلّف گويد :\r\nعلاوه بر اشكال مرحوم مصنّف به ايشان اشكال ديگرى به مرحوم بحرانى متوجّه است و آن اينكه :\r\nوى در تعارض دليل عقلى بديهى از قبيل « الواحد نصف الاثنين » با دليل نقلى فرمود بدون ترديد بايد به دليل عقلى عمل نمود با اينكه اين دليل عقلى نسبت به\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nعقل فطرى در مرحلهء نازل‌تر است پس چطور در ذيل كلام در تعارض عقل فطرى با دليل نقلى حكم به اشكال و تأمّل نموده و اين بحسب ظاهر تهافت و تناقض مىباشد و اللّه اعلم بالصّواب .\r\nقوله : و فى تقديم النّقلى على العقلى الفطرى : كلمه « تقديم النّقلى » معطوف است به « تعارض العقلين » و تقدير عبارت چنين است :\r\nو اعجب من ذلك الاستشكال فى تقديم النقلى على العقلى الخ .\r\nمتن : و الّذى يقتضيه النّظر وفاقا لاكثر اهل النّظر انّه كلّما حصل القطع من دليل عقلىّ فلا يجوز ان يعارضه دليل نقلى و ان وجد ما ظاهره المعارضة فلا بدّ من تأويله ان لم يمكن طرحه و كلّما حصل القطع من دليل نقلىّ مثل القطع الحاصل من اجماع جميع الشّرائع على حدوث العالم زمانا فلا يجوز ان يحصل القطع على خلافه من دليل عقلى مثل استحالة تخلّف الاثر عن المؤثّر ، و لو حصل منه صورة برهان كانت شبهة فى مقابلة البديهة .\r\nلكن هذا لا يتأتى فى العقل البديهى من قبيل « الواحد نصف الاثنين » و لا فى العقل الفطرى الخالى عن شوائب الاوهام ، فلا بدّ فى مواردهما من التزام عدم حصول القطع من النّقل على خلافه ، لانّ الادلّة القطعيّة النّظريّة فى النّقليّات مضبوطة محصورة ، ليس فيها شىء يصادم العقل البديهى او الفطرى .\r\nترجمه :\r\n\r\nرأى و اظهار نظر مصنّف عليه الرّحمة\r\nمرحوم مصنّف مىفرماين :\r\nآنچه را كه فكر و انديشه اقتضاء مىكند چنانچه اكثر متفكّرين نيز با آن موافقند آنست كه بگوئيم هرگاه از دليل عقلى نسبت بمطلبى قطع حاصل شود ممكن نيست دليل نقلى با آن معارضه كند و قطع بخلاف ايجاد نمايد و اگر دليلى كه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nظاهرش معارضه است يافت شود بايد طرح شود و در صورت عدم امكان طرح لازمست آن را تأويل كنند و در مقابل هرگاه از دليل نقلى قطع حاصل شود نظير قطع مستفاد از اجماع تمام شرايع بر حدوث زمانى عالم هرگز ممكن نيست از دليل عقلى قطعى بر خلاف آن قائم شود نظير دليل عقلى « استحاله تخلّف اثر از مؤثّر » .\r\nو اگر همچنين دليلى قائم شود و بحسب ظاهر توهّم شود قطع از آن حاصل شده در واقع اين صورت برهان است كه در مقابل قطع حاصل و بداهت مستفاد از دليل نقلى شبهه‌اى بيش نمىباشد .\r\nلازم بتذكّر است تعارضى كه ذكر شد هرگز در عقل بديهى از قبيل « الواحد نصف الاثنين » يا عقل فطرى خالى از شوائب اوهام جارى نمىباشد به اين معنا كه اگر در مورد قيام دليل نقلى و حصول قطع از آن يكى از اين دو دليل عقلى قائم شود لازم است كه ملتزم شويم قطع مستفاد از دليل نقلى قطع نبوده و هرگز با اين دو دليل معارض نمىباشد چه آنكه ادلّه قطعيّه نظريّه در نقليّات مضبوط و محصور و مشخّصند و در بين آنها دليلى سراغ نداريم كه با عقل بديهى يا فطرى تصادم و تعارض كند .\r\nشرح مقصود\r\nحاصل مقصود مرحوم مصنّف اينست كه :\r\nدر نفس واحد و شخص فارد هرگز نسبت به شىء واحد و مشخّصى دو قطع بخلاف حاصل نمىشود .\r\nبا توجّه به اين امر مىگوييم : پس اگر از دليل عقلى نسبت بمطلب و حكمى قطع حاصل شود هرگز ممكن نيست دليل نقلى قطع بر خلاف در قاطع ايجاد نمايد و به عبارت ديگر هرگز دليل نقلى نمىتواند در عرض آن موجب قطع بخلاف شده و بدين‌وسيله با دليل عقلى مزبور معارضه كند .\r\nازاين‌رو اگر در چنين موقعيّتى دليل نقلى مخالف با دليل عقلى مزبور وارد شود اگر طرحش ممكن بود بايد طرح و در غير اين صورت لازمست تأويل شود يعنى در دلالت و مضمونش مىبايد تصرّف نمود .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nچنانچه متقابلا اگر دليل نقلى موجب قطع شود هرگز دليل عقلى نمىتواند با آن معارضه كند و ايجاد قطع بخلاف نمايد .\r\nبنابراين وقتى اجماع جمله شرايع و قاطبه انبياء عظام بر اين است كه عالم حادث زمانى است و بدون شكّ و شبهه چنين اجماعى موجب حصول قطع مىباشد ديگر جاى اقامه برهان و آوردن دليل براى حكماء نيست كه بامثال كلماتى همچون استحاله تخلّف اثر از مؤثّر متمسّك شده و قدم زمانى را اثبات كنند چه آنكه با وجود اجماع مزبور اين استدلال ، حقيقتا استدلال نبوده بلكه برهان صورى و ايجاد شبهه در مقابل دليل بديهى است .\r\nقوله : فلا يجوز ان يعارضه دليل نقلى : كلمه « جواز » در اينجا و امثال اين مورد به معناى امكان است .\r\nقوله : و ان وجد ما ظاهره المعارضه : حاصل مقصود آنست كه دليل نقلى مظنون الصّدور همچون خبر واحد اگر با دليل عقلى قطعى بحسب ظاهر تعارض كند طرحش لازم و مىبايد به دليل قطعى عمل نمود .\r\nولى در صورتى كه دليل معارض قطعى الصّدور باشد همچون قرآن شريف و اخبار متواتره و خبر واحد محفوف به قرينه قطعى چون طرحش ممكن نيست لازم است آن را تأويل و توجيه نمود به‌نحوىكه از صورت تعارض با دليل عقلى خارج شود مانند برخى از آيات شريفه همچون  « الرَّحْمنُ عَلَى الْعَرْشِ اسْتَوى »  يا  « يَدُ اللَّهِ فَوْقَ أَيْدِيهِمْ »  يا  « وَ جاءَ رَبُّكَ وَ الْمَلَكُ صَفًّا صَفًّا »  و امثال آن چه آنكه با ادلّه عقلى قطعى اثبات شده است كه حقّ تعالى جسم نيست درحالىكه « استواء بر عرش » و « داشتن يد » و « آمدن » از لوازم جسم است لاجرم بايد اين آيات را به ملاحظه عدم امكان طرحش تأويل برد مثلا بگوئيم مقصود از « استواء » تسلّط و احاطه بوده و از « يد » قدرت و از  « جاءَ رَبُّكَ »  جاء امر ربّك مىباشد .\r\nقوله : فلا يجوز ان يحصل القطع على خلافه الخ : حاصل مقصود مصنّف ( ره ) اينست كه : جمله شرايع و كافّه انبياء متّفقند كه عالم حادث زمانى است يعنى در زمانى معدوم بوده و سپس موجود شده است همان‌طورىكه باتّفاق تمام فلاسفه و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nحكماء اسلامى ذاتا نيز حادث است و پس از حصول چنين قطعى اگر دليل عقلى بر خلاف آن قائم شود و درصدد اثبات قدم زمانى عالم باشد نظير دليلى كه فلاسفه جهت اثبات اين معنى آورده و گفته‌اند : چون خداوند متعال قديم است و نسبت بعالم علّت مىباشد و مقتضاى سنخيّت بين علّت و معلول و عدم امكان تخلّف اثر از مؤثّر لاجرم عالم نيز بايد بحسب زمان قديم باشد ، حقيقتا دليل نبوده و به منزله القاء شبهه و برهان صورى است كه نبايد به آن اعتناء و التفات نمود چه آنكه اساس اين استدلال مبتنى است بر اينكه حضرتش جلّ و علا را علّت يعنى موجود بىاختيار و فاعل موجب ( بفتح جيم ) بدانيم درحالىكه اين امر به ادلّه مسلّمه و براهين قطعيّه مردود و طرد شده است كه در اين كتاب محلّ تعرّض آن نمىباشد .\r\nقوله : و لكنّ هذا لا يتأتى فى العقل البديهى : مشار اليه « هذا » تعارض نقل قطعى با دليل عقلى بوده و كلمه « لا يتأتى » به معناى لا يجرى است .\r\nقوله : فلا بدّ فى مواردهما : ضمير تثنيه در « مواردهما » به عقل بديهى و فطرى عود مىكند .\r\nقوله : على خلافه : يعنى على خلاف كل واحد من العقل البديهى و الفطرى .\r\nقوله : لانّ الادلّة القطعيّة النّظريّة فى النّقليّات الخ : چه آنكه ادلّه نظرى نقلى منحصرند در اخبار متواتره و احاديث آحاد كه با قرينه همراه بوده و نيز اجماعات محصّل و محقّق و هر متتبّعى مىداند كه هيچيك از اين سه دليل در موردى از موارد با دليل عقلى فطرى و دليل عقلى بديهى تعارض نكرده‌اند .\r\nمتن : فان قلت : لعلّ نظر هؤلاء فى ذلك الى ما يستفاد من الاخبار مثل قولهم عليهم السّلام : حرام عليكم ان تقولوا بشيء ما لم تسمعوا منّا .\r\nو قولهم عليهم السّلام : لو انّ رجلا قام ليله و صام نهاره و حجّ دهره و تصدّق بجميع ماله و لم يعرف ولاية ولىّاللّه فيكون اعماله بدلالته فيواليه ، ما كان له على اللّه ثواب .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو قولهم عليهم السّلام : من دان اللّه به غير سماع من صادق فهو كذا و كذا الى غير ذلك من انّ الواجب علينا هو امتثال احكام اللّه تعالى الّتى بلّغها حججه عليهم السّلام فكلّ حكم لم يكن الحجّة واسطة فى تبليغه لم يجب امتثاله بل يكون من قبيل « اسكتوا عمّا سكت اللّه عنه » فانّ معنى سكوته عنه عدم امر اوليائه بتبليغه و حينئذ فالحكم المنكشف به غير واسطة الحجّة ملغى فى نظر الشّارع و ان كان مطابقا للواقع كما يشهد به تصريح الامام عليه السّلام بنفى الثّواب على التّصدّق بجميع المال مع القطع بكونه محبوبا و مرضيّا عند اللّه .\r\nترجمه :\r\n\r\nتوجيه كلام اخباريّين\r\nمرحوم مصنّف پس از نقل آراء اخباريّين و جواب از آنها در مقام توجيه برآمده و در تحت عنوان « ان قلت » آن را چنين مطرح مىفرماين :\r\nممكن است در توجيه كلام ايشان اين‌طور گفته شود :\r\nنظر اخباريّين شايد در امرى كه ذكر شد و در ضمن آن تصريح نمودند كه نقل را بر عقل بايد مقدّم نمود اين باشد كه مطلب مذكور از اخبار بسيارى كه وارد شده است استفاده مىشود از جمله :\r\nفرموده معصومين عليهم السلام است كه مىفرماين :\r\nبر شما حرام است چيزى را كه از ما نشنيده‌ايد بگوئيد .\r\nو نيز : اگر شخصى روزها را روزه بدارد و شب‌ها را به عبادت مشغول باشد و تمام سنوات بحجّ رود و تمام دارائى خود را صدقه دهد ولى ولايت ولىّ خدا را نشناخته تا اعمالش به راهنمائى او بوده و وى را والى خود داند هرگز براى وى ثواب و اجرى نزد خدا منظور نمىشود .\r\nو نيز : كسى كه به غير شنيدن از صادق و معصوم عليه السّلام به خداوند نزديك شود پس بر او است . . . و . . . .\r\nو غير اين اخبار از روايات ديگر و از مجموع اين‌طور استفاده مىشود كه بر ما\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nلازم است صرفا احكامى را امتثال و تبعيّت نموده كه حجّت‌هاى خداوند يعنى حضرات معصومين عليهم السّلام واسطه در تبليغ آنها بوده‌اند .\r\nبنابراين هر حكمى كه حجّت خدا در آن وساطت نداشته باشد اطاعتش واجب نيست بلكه از قبيل « اسكتوا الخ » يعنى « ساكت باشيد از آنچه حقّ تعالى سكوت از آن نموده » مىباشد .\r\nچه آنكه معناى سكوت خداوند از آن به اين معنا است كه اولياء و سفرائش را براى تبليغ آن امر نفرموده است .\r\nو بهر تقدير در اين وقت بايد گفت : پس حكمى كه به غير وساطت معصوم عليه السّلام منكشف و بيان شود در نظر شارع ملغى و بىاعتبار است اگرچه با واقع مطابق باشد و شاهد بر اين مدّعا تصريح امام عليه السّلام در روايت مذكوره است بنفى ثواب بر صدقه دادن جميع مال با اينكه قطعا اين امر محبوب و از نظر حضرت حقّ تعالى فعلى است پسنديده ولى در عين حال چون از طريق معصوم و بفرمان امام عليه السّلام نبوده ملغى و بىاعتبار است .\r\nشرح مقصود\r\nقوله : لعلّ نظر هؤلاء فى ذلك : مقصود از « هؤلاء » اخباريّين بوده و مشار اليه « ذلك » ترجيح نقل بر عقل است .\r\nقوله : من دان : به معناى تقرّب .\r\nقوله : فانّ معنى سكوته عنه : ضمير در « سكوته » به حقّ تعالى و در « عنه » به ماء موصوله در « عمّا » راجع است .\r\nقوله : عدم امر اوليائه بتبليغه : ضمير مجرور در « اوليائه » به حقّ تعالى و در « تبليغه » به ماء موصوله در « عمّا » راجعست .\r\nقوله : كما يشهد به تصريح الامام عليه السّلام : ضمير در « به » به « ملغى فى نظر الشّارع » رجوع مىكند .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمتن : و وجه الاستشكال فى تقديم النّقلى على العقل الفطرى السّليم ، ما ورد من النّقل المتواتر على حجّيّة العقل و انّه حجّة باطنة و انّه ممّا يعبد به الرّحمن و يكتسب به الجنان و نحوها ممّا يستفاد منه كون العقل السّليم ايضا حجّة من الحجج ، فالحكم المستكشف به حكم بلّغه الرّسول الباطنى الّذى هو شرع من داخل كما انّ الشّرع عقل من خارج .\r\nترجمه :\r\n\r\nدنباله توجيه\r\nامّا وجه اشكال و تأمّل نمودن اخباريّين در تقديم دليل نقلى بر عقلى فطرى سالم از شوائب اوهام آنست كه اخبار متواتره‌اى وارد شده كه داراى مضامين مختلف مىباشند .\r\nمثلا در برخى از آنها چنين آمده كه عقل حجّت است و در بعضى ديگر عقل حجّت باطنه بوده و در دسته ديگرى از آنها اين مضمون ديده مىشود كه عقل امرى است كه خداوند متعال به وسيله آن عبادت شده و بهشت به واسطه‌اش بدست مىآيد و امثال اين تعبيرات كه از تمام اين‌ها اين‌طور استفاده مىشود كه عقل سالم نيز حجّتى است از حجّت‌هاى حقّ تعالى .\r\nدر نتيجه حكمى كه به واسطه عقل كشف مىشود حكمى است كه رسول باطنى يعنى شرع داخل مبلّغ آن بوده است همان‌طورىكه حكم مستكشف به واسطه شرع حكمى است كه عقل خارجى واسطه در تبليغ آن مىباشد .\r\nبنابراين جاى تأمّل و اشكال است كه كداميك از دو شرع يا دو عقل را بر ديگرى تقديم داشته و ترجيح دهيم ، شرع داخل ( يعنى عقل ) را بر شرع خارج يا عقل خارج ( شرع و دليل نقلى ) را بر عقل داخل .\r\nمتن : و ممّا يشير الى ما ذكرنا من قبل هؤلاء ما ذكره السّيّد الصّدر ( ره ) فى شرح الوافية فى جملة كلام له فى حكم ما يستقلّ به العقل ما لفظه :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nانّ المعلوم هو انّه يجب فعل شىء او تركه او لا يجب اذا حصل الظّنّ او القطع بوجوبه او حرمته او غيرهما من جهة نقل قول المعصوم عليه السّلام او فعله او تقريره الّا انّه يجب فعله او تركه او لا يجب مع حصولهما من اىّ طريق كان انتهى موضع الحاجة .\r\nترجمه :\r\n\r\nكلام سيّد صدر ( ره )\r\nو از كلماتى كه اشاره دارد به آنچه ما از طرف اخباريّين بعنوان توجيه مقالاتشان آورديم عباراتى است از مرحوم سيّد صدر در شرح وافيه ضمن مجموع كلماتى كه به ايشان تعلّق داشته و در تحت عنوان حكم مستقلّات عقليّه ايراد نموده :\r\nوى مىگويد : معلوم و معيّن است كه زمانى انجام كار يا ترك آن واجب يا غير واجب است كه ظنّ يا قطع بوجوب يا حرمت و يا غير اين دو و از طريق نقل قول معصوم عليه السّلام يا فعل و يا تقرير او حاصل شده باشد نه آنكه از هر طريقى كه بدست آمد واجب الامتثال باشد تمام شد محل حاجت از كلام سيّد صدر ( ره ) .\r\nشرح مقصود\r\nقوله : انّ المعلوم هو انّه يجب فعل شىء او تركه : الف و لام بر سر « معلوم » موصوله بوده و ضمير « هو » به آن راجعست .\r\nمتن : قلت : اوّلا نمنع مدخليّة توسّط تبليغ الحجّة فى وجوب اطاعة حكم اللّه سبحانه ، كيف و العقل بعد ما عرف انّ اللّه تعالى لا يرضى به ترك الشّيء الفلانى و علم بوجوب اطاعة اللّه لم يحتج ذلك الى توسّط مبلّغ .\r\nو دعوى استفادة ذلك من الاخبار ، ممنوعة ، فانّ المقصود من امثال الخبر المذكور عدم جواز الاستبداد بالاحكام الشّرعيّة بالعقول النّاقصة الظنّية على ما كان متعارفا فى ذلك الزّمان من العمل بالاقيسة و الاستحسانات من غير مراجعة حجج\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاللّه بل فى مقابلهم عليهم السّلام و الّا فادراك العقل القطعى للحكم المخالف للدّليل النّقلى على وجه لا يمكن الجمع بينهما فى غاية النّدرة بل لا نعرف وجوده ، فلا ينبغى الاهتمام به فى هذه الاخبار الكثيرة مع انّ ظاهرها ينفى حكومة العقل و لو مع عدم المعارض .\r\nترجمه :\r\n\r\nجواب مصنّف ( ره ) از توجيه مذكور\r\nمرحوم مصنّف از توجيهى كه ذكر شد دو جواب به اين شرح داده‌اند :\r\n\r\nجواب اوّل\r\nاوّلا مىگوييم : قبول نداريم كه در وجوب اطاعت حكم خداوند سبحان تبليغ حجّت دخيل باشد به‌طورىكه اگر حكم از غير آن حاصل و استكشاف گردد واجب الامتثال نباشد .\r\nچگونه اين را بتوان باور نمود درحالىكه عقل بعد از اينكه دانست خداوند متعال به ترك فلان شىء راضى نيست و فهميد كه اطاعت حضرتش جلّ و علا واجب و لازم است ديگر نيازى به توسّط مبلّغ نمىباشد بلكه همين مقدار در لزوم امتثال كافى است .\r\nو اينكه ادّعاء شد وساطت و دخالت حجّت از اخبار وارده استفاده مىشود مورد قبول نبوده بلكه از آن منع مىتوان نمود چه آنكه مقصود از اخبار مذكور اين معنا نبوده و غرض ديگرى از آنها اراده شده و آن اينست كه اخبار ياد شده و امثال آن به اين مقصود آورده شده‌اند كه برسانند بواسطهء عقول ضعيف و ناقص جايز نيست مستقلا و بطور استبداد احكام شرعى را استنباط نمود و به‌طورىكه در زمان صدور اين اخبار متعارف و مرسوم بوده توسّط عمل به قياس و استحسان و بدون مراجعه به حجّت‌هاى برحقّ و وسائط بين خالق و مخلوق حكم را كشف كرد بلكه چه‌بسا در آن اعصار\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبرخى خود را در مقابل حضرات معصومين سلام اللّه عليهم قرار داده و به اين وسيله نمودار مىكردند كه وجود حجج هيچ‌گونه اثر و نقشى در بيان احكام الهى ندارد ازاين‌رو اخبار ياد شده براى تخطئه اين فكر و برچيدن اساس اين نحو از اعمال و حركات صادر شده‌اند .\r\nو با قطع نظر از اين جهت مىگوييم :\r\nاساسا چنين واقع نشده كه دليل عقلى قطعى بر حكمى دلالت كند كه با مدلول دليل نقلى به‌طورى مخالفت داشته باشد كه جمع بين آن دو به‌هيچ‌وجهى امكان‌پذير نباشد و اگر هم واقع باشد در نهايت قلّت و ندرت بوده بلكه ما با آن برخورد ننموده و از وجودش خبرى نداريم .\r\nپس وقتى حال بدين منوال بود و امرى در چنين ندرت وجودى و وقوعى باشد شايسته نيست در اين اخبار كثيره چنين اهتمامى برآن نشان داده شود ازاين‌رو بايد گفت مقصود از اخبار مذكوره همان است كه گفته شد يعنى اهتمام در آنها به منظور تخطئه و ردّ نمودن فكر فاسد برخى است كه اصلا در احكام شرعى خود را از مسئله اوصياء و ائمّه طاهرين مستغنى مىبينند .\r\nاز اين گذشته اگر به ظاهر اخبار ياد شده بخواهيم اعتماد كنيم اين ظاهر مقتضى است كه حكومت عقل و لو با عدم وجود معارض منفى باشد درحالىكه اين معنا حتّى از نظر اخباريّين مقبول و مسموع نيست چه آنكه ايشان حكم عقل در صورت عدم وجود معارض را قبول دارند .\r\nشرح مقصود\r\nقوله : اوّلا نمنع مدخليّة الخ : حاصل مقصود مصنّف ( ره ) اينست كه اطاعت احكام مجعوله از جانب حقّ تعالى امرى است محبوب و مرغوب بلكه در برخى موارد واجب\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nو لازم است و حاكم به اين امر عقل است و در آن فرقى نمىكند كه حكم از طريق معصوم عليه السّلام بمكلّف رسيده يا از غير اين طريق و اصل شده باشد چه آنكه وقتى مكلّف بحكمى قطع و يقين پيدا نمود و دانست كه حقّ تعالى به مخالفت آن راضى نيست عقلش وى را ملزم به اطاعت مىكند و لو از غير طريق معصوم عليه السّلام آن را احراز كرده باشد و به عبارت ديگر وساطت حجّت و معصوم عليه السّلام در وجوب اطاعت دخيل نيست چنانچه بفرموده برخى از محقّقين وساطت حجّت در جعل احكام واقعيّه و انشاء آن نيز دخيل نيست زيرا حجّت عليه السّلام بيان‌كننده و حاكى از آن است و پرواضح است كه محكى عنه لازم است قبل از اخبار و حكايت موجود باشد .\r\nقوله : كيف و العقل بعد ما عرف الخ : حاصل مقصود مصنّف ( ره ) آنست كه از اخبار مذكوره چنين استفاده مىشود كه غرض از توسّط حجّت و وساطت آن ايصال احكام واقعيّه به مكلّفين است و بدون ترديد وقتى واقع براى مكلّف به دليل عقلى منكشف شد و دانست كه فلان شىء مطلوب حقّ تعالى است و حضرتش راضى به ترك آن نيست و از طرفى برايش محرز باشد كه اطاعت خالق متعال لازم و واجب است ديگر نيازى به دخالت حجّت و وساطتش در لزوم اطاعت وجود ندارد زيرا همان‌طورىكه گفته شد غرض از تبليغ توصّل و رسيدن به احكام واقعيّه است و فرض اينست كه بدون وساطت اين امر حاصل شده ازاين‌رو اگر مكلّف را بخواهيم مأمور بدانيم كه واقع حاصل شده را از طريق حجّت عليه السّلام اخذ نموده و اطاعت كند اين امر مستلزم تحصيل حاصل مىشود .\r\nو حاصل كلام آنكه بر مكلّف لازم است به احكام واقعيّه عمل كند و از هر طريقى كه به آنها دست يابد چون سلوك طرق عنوان ارائه و مرآت بودن را دارند لاجرم هريك واجد خاصيّت ديگرى بوده و از هركدام كه واقع را احراز نمود كافى است در وجوب اطاعت و حرمت مخالفتش و براى اينكه اين امر بهتر روشن شود به\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمثالى كه برخى از اعلام فرموده‌اند متوسّل مىشويم اگر دشمن مولى بر منهدم ساختن خانه و غارت كردن اموال وى عازم شود و عبد از نيّت وى مطّلع گردد و قدرت دفاع و ردع او را داشته باشد ولى بعذر اينكه چون مولى وى را امر ننموده دفاع از حريم او را ترك كند و دشمن عزم خود را عملى كند در اينجا تمام عقلاء عبد را مذمّت نموده و وى را مستحقّ سياست و مؤاخذه مىدانند و اين حكم صرفا بخاطر اين جهت است كه وى پس از احراز رضايت بلكه مطلوبيّت امرى براى مولى در ترك خواسته او مجاز و معذور نيست اگرچه از خودش صريحا آن را نشنيده و به آن امر نشده باشد .\r\nقوله : لم يحتج ذلك الى توسّط مبلّغ : مشاراليه « ذلك » به وجوب اطاعت راجع است .\r\nقوله : و دعوى استفادة ذلك من الاخبار : مشاراليه « ذلك » دخالت وساطت حجّت در وجوب اطاعت مىباشد .\r\nقوله : بل فى مقابلهم عليهم السّلام : چنانچه فتاواى صادر از برخى ائمه اهل سنّت همچون ابو حنيفه در قبال بيان احكام واقعيّه به وسيله رئيس المذهب مولانا الصّادق عليه السّلام ناشى از استحسان و قياس بوده است .\r\nقوله : و الّا فادراك العقل القطعى الخ : كلمه « الّا » يعنى و اگر مقصود از اخبار مذكور غرض مزبور يعنى عدم جواز استبداد به احكام شرعى نباشد و صرفا در مقام تخطئه ادراك عقلى بوده و اينكه حكم مستند به دليل عقلى چون در مظانّ مخالفت با واقع مستكشف به وسيله دليل نقلى است مورد اعتبار نمىباشد .\r\nقوله : فلا ينبغى الاهتمام به فى هذه الاخبار : حاصل مقصود مصنّف ( ره ) اينست كه دلالت اخبار بر مقصود اخباريّين يعنى عدم حجّيّت عقل و عدم اعتناء به حكمش نزد شارع و اختصاص دادن امتثال احكام واقعى بخصوص موردى كه حجّت عليه السّلام واسطه در تبليغش باشد ضعيف و موهون است زيرا ادراك عقل قطعى حكمى را كه با دليل نقلى بر وجهى غير قابل جمع تنافى و مخالفت داشته باشد در غايت قلّت و\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنهايت ندرت است ازاين‌رو حمل اين اخبار كثيره را بر فرد نادر قبيح بلكه غير صحيح است فلذا درست نيست بگوئيم امام عليه السّلام اهتمام شديد و سعى بليغ فرموده‌اند در بيان حجّت نبودن ادراكات عقلى كه با مدلول ادلّه نقليّه اختلاف داشته به‌طورىكه بينشان جمع ممكن نباشد با اينكه مىتوان اخبار مزبور را بر فرد شايع در عصر صدور اين روايات كه استبداد به احكام شرعيّه بعقول ناقصه ظنّيّه است حمل نمود .\r\nقوله : مع انّ ظاهر ينفى حكومة العقل : ضمير در « ظاهرها » به اخبار مذكور راجع است و حاصل مقصود اينست كه :\r\nبا قطع نظر از آنچه گفتيم اگر به ظاهر اين اخبار تمسّك نمائيم حتّى با مذاق اخباريّين نيز سازگار نمىباشد زيرا ظاهر آنها مقتضى است كه عقل بطور مطلق حجّت نبوده و ادراكاتش بتاتا بىاعتبار باشد حتّى عقل فطرى خالى از شوائب اوهام و اين معنائى است كه ايشان خود به آن ملتزم نيستند پس در نتيجه بايد از ظواهر آنها رفع يد نمود و بر همان معنائى كه ذكر كرديم حمل نمود .\r\nمتن : و على ما ذكرنا يحمل ما ورد « من انّ دين اللّه لا يصاب بالعقول » .\r\nو امّا نفى الثّواب على التّصدّق مع عدم كون العمل به بدلالة ولىّاللّه ، فلو ابقى على ظاهره تدلّ على عدم الاعتبار بالعقل الفطرى الخالى عن شوائب الاوهام مع اعترافه بانّه حجّة من حجج الملك العلّام ، فلا بدّ من حمله على التّصدّقات الغير المقبولة مثل التّصدّق على المخالفين لاجل تديّنهم بذلك الدّين الفاسد كما هو الغالب فى تصدّق المخالف على المخالف كما فى تصدّقنا على فقراء الشّيعة لاجل محبّتهم لامير المؤمنين عليه السّلام و بغضهم لاعدائه ، او على انّ المراد حبط ثواب التّصدّق من اجل عدم المعرفة لولىّ اللّه تعالى ، او على غير ذلك .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nترجمه : و بر معنائى كه اخبار را نموديم حمل مىشود رواياتى كه به اين مضمون وارد شده‌اند : « دين خداوند را با عقول نمىتوان درك نمود و به آن رسيد » .\r\nيعنى اين سنخ روايات نيز معنايش نه اين است كه اساسا ادراكات عقلى را تخطئه نموده و حجّيّت را از عقل بطور كلّى مسلوب قرار داده باشد بلكه درصدد اين معنا است كه برساند با عقول ظنّيّه و افكار عليل و ناقص نمىتوان خود را از مسئله اوصياء مستغنى قرار داد و در قبال ايشان دستگاهى علىحدّه و مستقلّ تشكيل داد .\r\nو امّا نفى ثواب بر تصدّق كه در يكى از روايات آمده بود و در آن حكم شد به اينكه اگر تصدّق و عمل به آن به دلالت و راهنمائى ولىّاللّه نباشد فاعلش مثاب نيست .\r\nجواب از اين روايت آنست كه ظاهر معنا مقصود نيست زيرا اگر آن را به ظاهرش باقى بگذاريم دلالت دارد كه اساسا بعقل فطرى سليم از شوائب اوهام نيز نبايد اعتناء نمود با اينكه اخبارى خود معترف است كه اين عقل حجّتى است از حجج حقتعالى و ملك علّام .\r\nپس بايد نفى ثواب بر تصدّق را حمل نمود بر نفى ثواب از تصدّقات غير مقبول همچون تصدّق بر اهل خلاف بخاطر تديّن و اعتقادشان به آن دين فاسد چنانچه غالبا تصدّقات مخالفين بر يكديگر به اين داعى صورت مىگيرد همان‌طورىكه تصدّقات ما بر فقراء شيعه به اين جهت است كه ايشان نسبت به ساحت مقدّس امير المؤمنين عليه السّلام محبّت داشته و از دشمنان حضرتش تبرّى ورزيده و آنها را مبغوض دارند .\r\nيا ممكنست بگوئيم مقصود از آن حبط ثواب تصدّق است در جائى كه دهنده صدقه نسبت به ولىّاللّه تعالى معرفت نداشته باشد .\r\nو يا بر غير اين معنا از معانى و محامل ديگر بايد آن را حمل نمود .\r\nشرح مقصود\r\nقوله : مع عدم كون العمل به : ضمير در « به » به تصدّق راجع است .\r\nقوله : فلا بدّ من حمله : ضمير در « حمله » به نفى ثواب راجعست .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nقوله : مثل التّصدّق على المخالفين الخ : مرحوم شارح كبير در ذيل اين فقره فرموده است :\r\nمرحوم مصنّف با اين عبارت اشاره به دفع آنچه در سؤال بعنوان استشهاد آورده شده نموده و تقرير دفع چنين است :\r\nتصدّق در روايت محمول است بر تصدّقات غير مقبول مانند تصدّق مخالف بر اهل مذهب و هم كيش خودش چه آنكه تصدّقات ايشان به هم‌مسلكانشان به اين جهت است كه متديّن به اين دين بوده و داراى بغض نسبت به امير مؤمنان و ساير اولاد طاهرينشان مىباشند چنانچه صدقات ما به فقراء شيعه ازاين‌رو است كه به امير مؤمنان و اولاد راشدين حضرتش داراى محبّت و اخلاصند و جاى ترديد و شكّ نيست كه عقل نسبت به چنين تصدّقاتى كه از اهل خلاف صادر مىشود حكم بحسن نمىنمايد بلكه چه‌بسا آن را تقبيح نيز مىنمايد .\r\nو مؤيّد اين معنا فتاواى بسيارى از علماء اخيار است كه به تبعيّت از برخى اخبار فرموده‌اند :\r\nمخالف و سنّى وقتى مستبصر شد و به تشيّع گرائيد و از شيعيان اثنىعشرى گشت ايمان حاصل شده در وى جبران آنچه قبلا انجام داده مىنمايد و طاعات و عبادات را لازم نيست قضاء نمايد مگر خصوص زكاتى كه باهل مذهبش داده و علّت اعاده زكات را چنين آورده‌اند كه چون در غير محلّش قرار داده است .\r\nو عموم اين تعليل مورد بحث يعنى صدقات مندوبه را شامل مىشود به اين معنا كه از اين تعليل به خوبى مىتوان دريافت كه تصدّقات اهل خلاف بر هم‌دينان و هم هم‌كيشان خود صحيح نبوده و فاسد به حساب مىآيد .\r\nسپس فرموده :\r\nبلى اگر مخالف و سنّى به فقراء شيعه تصدّق كند و داعى وى بر اين امر اضطرار و احتياج ايشان باشد بدون اشكال مستحقّ اجر و ثواب است همان‌طورىكه فقر و نياز فقراء عامّه و يهود و نصارى داعى شود كه ما بر ايشان تصدّق نمائيم كه در اينجا مأجور و مثاب هستيم چه آنكه در اخبار و روايات وارده چنين آمده لكلّ كبد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nحرّاء اجر . تمام شد كلام مرحوم شارح كبير رضوان اللّه تعالى عليه .\r\nقوله : او على انّ المراد حبط ثواب الخ : كلمه « حبط » بفتح حاء و سكون باء به معناى باطل شدن و هدر رفتن است و در اصطلاح اين كلمه عبارتست از اينكه به واسطه معصيت متأخر ثواب اعمالى كه مكلّف قبلا انجام داده به هدر رود .\r\nچنانچه تكفير بر خلاف آن بوده و عبارت است از اينكه به واسطه طاعت متأخّر گناهان متقدّم پاك و محو شود .\r\nو اين حمل دوم از مرحوم مصنّف در صورتى قابل قبول است كه حبط مورد تصديق باشد درحالىكه در كلام آن را مسئله اختلافى تلقّى كرده‌اند :\r\nمرحوم خواجه طوسى در تجريد مىفرماين :\r\nو الاحباط باطل لاستلزامه الظّلم و لقوله تعالى :\r\n فَمَنْ يَعْمَلْ مِثْقالَ ذَرَّةٍ خَيْراً يَرَهُ . \r\nقوله : او على غير ذلك : مثل اينكه روايت را حمل كنيم بر اينكه معرفت امام عليه السّلام از جمله اصول بوده و انكار آن مستلزم كفر است و به عبارت روشن‌تر :\r\nسوق روايت براى آنست كه دلالت كند بر اينكه ولايت و محبّت به ساحت مقدّس حضرات ائمّه طاهرين شرط قبولى اعمال بلكه شرط صحّت اعمال است چنانچه فقهاء اماميّه رضوان اللّه تعالى عليهم قاطبتا برآنند و باتّفاق كلمه فرموده‌اند عمل بدون داشتن ولايت و محبّت نسبت به خاندان طهارت باطل مىباشد .\r\nمتن : و ثانيا : سلّمنا مدخليّة تبليغ الحجّة فى وجوب الاطاعة لكنّا اذا علمنا اجمالا بانّ حكم الواقعة الفلانيّة لعموم الابتلاء بها قد صدر يقينا من الحجّة مضافا الى ما ورد من قوله صلّى اللّه عليه و آله و سلّم فى خطبة حجّة الوداع :\r\nمعاشر النّاس ما من شىء يقرّبكم الى الجنّة و يباعدكم عن النّار الّا امرتكم به و ما من شىء يقربكم الى النّار و يباعدكم عن الجنّة الّا و قد نهيتكم عنه .\r\nثمّ ادركنا ذلك الحكم امّا بالعقل المستقلّ و امّا بواسطة مقدّمة عقليّة نجزم\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمن ذلك بانّ ما استكشفناه بعقولنا صادر عن الحجّة صلوات اللّه عليه ، فيكون الاطاعة بواسطة الحجّة ، الّا ان يدّعى انّ الاخبار المتقدّمة و ادلّة وجوب الرّجوع الى الائمّة صلوات اللّه عليهم اجمعين تدلّ على مدخليّة تبليغ الحجّة و بيانه فى طريق الحكم و انّ كلّ حكم لم يعلم من طريق السّماع عنهم عليهم السّلام و لو بالواسطة فهو غير واجب الاطاعة و حينئذ فلا يجدى مطابقة الحكم المدرك لما صدر عن الحجّة عليه السّلام لكن قد عرفت عدم دلالة الاخبار و مع تسليم ظهورها فهو ايضا من باب تعارض النّقل الظنّى مع العقل القطعى و لذلك لا فائدة مهمّة فى هذه المسألة ، اذ بعد ما قطع العقل به حكم و قطع بعدم رضاء اللّه جلّ ذكره بمخالفته فلا يعقل ترك العمل بذلك ما دام هذا القطع باقيا ، فكلّما دلّ على خلاف ذلك فمؤول او مطروح .\r\nترجمه :\r\n\r\nجواب دوّم مصنّف ( ره ) از توجيه\r\nمرحوم مصنّف در جواب دوّم از توجيه مذكور مىفرماين :\r\nثانيا كه بپذيريم تبليغ حجّت عليه السّلام در وجوب اطاعت دخيل باشد ولى مىگوييم : وقتى اجمالا دانستيم كه حكم فلان واقعه به ملاحظه عام البلوا بودنش قطعا از حجّت عليه السّلام صادر شده مضافا به خبرى كه وارد شده يعنى فرموده حضرت نبوىّ صلّى اللّه عليه و آله و سلّم در خطبه حجّة الوداع :\r\nكه فرمودند :\r\nاى مردم نيست چيزى كه شما را به بهشت نزديك و از جهنّم دور كند مگر آنكه شما را به آن امر نمودم و نيست شيئى كه شما را به آتش نزديك و از بهشت برين دور نمايد جز آنكه شما را از آن نهى و زجر نمودم .\r\nو سپس حكم واقعه مزبور را يا به واسطه عقل مستقلّ درك نموده و يا بتوسّط مقدّمه علميّه عقليّه به آن دست يافتيم با در نظر گرفتن امور ياد شده جزم و يقين پيدا\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمىكنيم كه حكم استكشاف شده به عقلمان از حجّت صادر شده لاجرم اطاعت آن حكم به واسطه حجّت صلوات اللّه و سلامه عليه مىباشد .\r\nمگر ادّعاء شود كه اخبار مذكور و ادلّه‌اى كه رجوع به حضرات ائمّه طاهرين صلوات اللّه عليهم اجمعين را لازم نموده دلالت دارند كه اساسا تبليغ و بيان بدون واسطه حضرتش عليه السّلام طريق منحصر رسيدن به حكم است و هر حكمى كه از طريق شنيدن از ايشان نباشد و لو با واسطه اطاعتش واجب و لازم نيست بنابراين مجرّد مطابق بودن حكم درك شده به عقول ما با حكم صادر از حجّت عليه السّلام فائده‌اى ندارد زيرا اين حكمى است كه از طريق سماع از نفس معصوم حاصل نشده ولى در قبال اين ادّعاء بايد گفت :\r\nهمان‌طورىكه دانسته شد اخبار چنين دلالتى ندارند و بفرض اينكه مدلولشان چنين باشد يك ظهورى بيشتر نبوده و تعارضش با عقل قطعى از باب تعارض نقل ظنّى با عقلى قطعى است كه واجب الطّرح است .\r\nازاين‌رو مىگوييم بحث و نقض و ابرام در اين مسئله چندان فائده‌اى ندارد .\r\nچه آنكه بعد از يقين پيدا كردن عقل بحكمى با قطع به اينكه حقّ تعالى به مخالفت آن راضى نيست ديگر براى ترك عمل به آن حكم مجالى نبوده و اساسا تا مادامىكه قطع مزبور باقى است اين امر قابل تعقّل نمىباشد .\r\nدر نتيجه بايد گفت هر دليلى كه بر خلاف آن قائم شود در صورتى كه قابل طرح نباشد تأويل بايد برد و بفرض امكان طرح لازم است از آن اغماض شده و طرح گردد .\r\nشرح مقصود\r\nحاصل مقصود مرحوم مصنّف از جواب دوّم اينست كه :\r\nبفرض پذيرفتن و قبول نمودن اين امر كه وساطت حجّت عليه السّلام در وجوب اطاعت احكام دخيل باشد مىگوييم :\r\nبا دو مقدّمة مىتوان اثبات نمود كه حكم مدرك و استكشاف شده به واسطه عقول همان حكمى است كه از حجّت عليه السّلام صادر شده است :\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nالف : مقدّمه اوّل آنكه نسبت به احكام مورد ابتلاء يقينا بعلم اجمالى مىدانيم حكم از ناحيه حجّت صادر شده زيرا وظيفه و شأن ايشان اينست كه حكم امور مورد ابتلاء را بيان بفرمايند تا امّت متحيّر و سرگردان نباشند .\r\nب : مقدّمه دوّم آنست كه بفرموده حضرت نبوىّ صلّى اللّه عليه و آله و سلّم در خطبهء حجّة الوداع تمام واجبات و محرّمات و مستحبّات و مكروهات بيان شده‌اند حال پس از توجّه داشتن به اين دو مقدّمه اگر حكمى از احكام را از طريق دليل عقلى مستقلّ يا به واسطه مقدّمه عقليّه درك نموديم مىتوان ادّعاء نمود حكم درك شده به واسطه حجّت عليه السّلام بوده و برآن صادق است بگوئيم حكمى است صادر از حجّت و امام عليه السّلام چه آنكه صدور حكم گاه بدون واسطه است و زمانى به واسطه همچون مورد بحث .\r\nقوله : لعموم الابتلاء بها : ضمير در « بها » به واقعه فلانيّه راجعست .\r\nقوله : ثمّ ادركنا ذلك : مشار اليه « ذلك » حكم واقعه فلانيّه است .\r\nقوله : نجزم من ذلك : كلمه « نجزم » جواب است براى « اذا علمنا » و مشاراليه « ذلك » انضمام علم اجمالى بصدور حكم واقعه با روايت صادر از حضرت نبوىّ صلّى اللّه عليه و آله و سلّم مىباشد .\r\nقوله : تدلّ على مدخليّة تبليغ الحجّة : يعنى وساطت حجّت در تبليغ حكم بدون واسطه باشد و به عبارت ديگر اخبار دلالت دارد كه مكلّف صرفا حكم را بايد از نفس معصوم عليه السّلام يا از كسى كه او از امام عليه السّلام حكم را شنيده باشد بشنود و در غير اين صورت اطاعت و امتثال لازم نيست .\r\nقوله : و انّ كلّ حكم لم يعلم : كلمه « انّ » بفتح همزه با اسم و خبرش معطوف است به « ان يدّعى » .\r\nقوله : و لو بالواسطة : يعنى اگرچه شنيدن حكم از نفس معصوم عليه السّلام نبوده بلكه از كسى بشنود كه او حكم را از امام عليه السّلام شنيده است در اين صورت نيز اطاعت و امتثال واجب مىباشد چون برآن صدق مىكند كه حكمى است با وساطت حجّت بما رسيده است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nقوله : و حينئذ فلا يجدى مطابقة الحكم : مقصود از « حينئذ » حين دلالة الاخبار على مدخلية تبليغ الحجّة و بيانه فى طريق الحكم است .\r\nقوله : و لذلك لا فائدة مهمّة : مشاراليه « ذلك » تعارض نقل ظنّى با عقلى قطعى مىباشد .\r\nقوله : على خلاف ذلك : يعنى بر خلاف وجوب عمل .\r\nقوله : فمؤول : در جائى كه دليل دالّ بر خلاف را به واسطه اعتبار سندش نتوان طرح نمود .\r\nقوله : او مطروح : در جائى كه دليل مزبور سندش معتبر نباشد .\r\nمتن : نعم الانصاف انّ الرّكون الى العقل فيما يتعلّق بادراك مناطات الاحكام لينتقل منها الى ادراك نفس الاحكام موجب للوقوع فى الخطاء كثيرا فى نفس الامر و ان لم يحتمل ذلك عند المدرك كما يدلّ عليه الاخبار الكثيرة الواردة بمضمون « انّ دين اللّه لا يصاب بالعقول » و « انّه لا شىء ابعد عن دين اللّه من عقول النّاس » و اوضح من ذلك كلّه رواية ابان بن تغلب عن الصّادق عليه السّلام :\r\nقال : قلت رجل قطع اصبعا من اصابع المرأة كم فيها من الدّية ؟\r\nقال عشر من الابل .\r\nقال : قلت : اصبعين ؟\r\nقال عليه السّلام : عشرون .\r\nقلت : قطع ثلاثا ؟\r\nقال عليه السّلام : ثلاثون .\r\nقلت : قطع اربعا .\r\nقال عليه السّلام : عشرون .\r\nقلت سبحان اللّه ، يقطع ثلاثا ، فيكون عليه ثلاثون و يقطع اربعا فيكون عليه عشرون ، كان يبلغنا هذا و نحن بالعراق ، فقلنا انّ الّذى جاء به شيطان .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nقال عليه السّلام : مهلا يا ابان هذا حكم رسول اللّه صلّى اللّه عليه و آله و سلّم انّ المرأة تعاقل الرّجل الى ثلث الدّية ، فاذا بلغ الثلث رجع الى النّصف ، يا ابان انّك اخذتنى بالقياس ، و السّنّة اذا قيست محق الدّين .\r\nترجمه :\r\n\r\nاستدراك و انصاف\r\nمرحوم مصنّف مىفرماين :\r\nبلى ، انصاف اينست كه اعتماد به عقل در آنچه مربوط بادراك مناطات و ملاكات احكام است تا از آن بادراك نفس احكام منتقل شوند چه‌بسا بحسب واقع و نفس الامر سبب وقوع در اشتباه و خطاء مىشود گرچه مدرك احتمال اين معنا را هرگز نمىدهد ولى اين واقعيّتى است كه وى از آن غافل است و شاهد بر اين ادّعاء اخبار بسيارى است كه بمضامين مختلف در اين باب وارد شده :\r\nدر برخى از آنها چنين آمده « دين خداوند متعال را با عقول نمىتوان درك كرد و به آن رسيد » و در پاره‌اى ديگر آمده « هيچ‌چيزى از دين حقتعالى نسبت بعقول مردم دور تر نمىباشد » .\r\nو از تمام اخبار اين باب روشن‌تر و واضح‌تر خبر ابان بن تغلب از مولانا الصّادق عليه السّلام است :\r\nابان مىگويد :\r\nمحضر امام عليه السّلام عرض كردم مردى است انگشت زنى را قطع نموده ديه آن چه مقدار است ؟\r\nحضرت فرمودند : ده رأس شتر .\r\nعرض نمودم : دو انگشت قطع كرده ؟\r\nفرمودند : بيست رأس شتر .\r\nعرض كردم : سه انگشت بريده ؟\r\nفرمودند : سى رأس شتر .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nعرض كردم : چهار انگشت قطع نموده ؟\r\nفرمودند : بيست رأس شتر .\r\nاز روى تعجّب عرض كردم سبحان اللّه !\r\nسه انگشت مىبرد ، پس بر او سى شتر است و چهار انگشت قطع مىنمايد به‌عهده‌اش بيست شتر مىآيد ، ما در عراق بوديم و اين خبر بما رسيد ، گفتيم آورنده اين خبر شيطان است .\r\nحضرت فرمودند : اى ابان ساكت باش اين حكمى است كه رسول خدا صلّى اللّه عليه و آله و سلّم فرموده‌اند .\r\nهمانا زن تا ثلث ديده با مرد مساوى است ، و پس از رسيدن به اين مقدار ديه وى به نصف ديه مرد برمىگردد ، اى ابان ، تو بقياس متوسّل شدى درحالىكه سنّت و شريعت وقتى مورد قياس قرار گيرد مساوى با نابودى دين مىباشد .\r\nشرح مقصود\r\nحاصل مقصود مرحوم مصنّف در اين مقام آنست كه :\r\nگر چه دليل عقلى را ما حجّت دانسته و همچون اخباريّين عقل را در احكام شرع از ادراك مطلوبات و اغراض شارع مقدّس معطّل و مهمل نمىدانيم ولى اين را نمىتوانيم انكار كنيم كه در مواردى كه مكلّف به واسطه عقل محدود بلكه ناقص اگر مناط و ملاك حكم را بخواهد درك كند و بدون رجوع به فرمايشات معصومين عليهم السّلام خود علل و جهات تشريع احكام را استنباط نموده و از آن تعدّى كرده و به مقتضاى العلّة يعمّم كما يخصّص وجود علّت مستنبط را در مورد ديگر دليل بر تحقّق حكم بداند چه‌بسا اين امر خطرناك بوده و باعث وقوع در خطا و اشتباه و مخالفت با حكم واقعى مىگردد ازاين‌رو بايد گفت در عين حالى كه عقل دليل و حجّت است شخص مكلّف لازم است كمال احتياط و مراعات را نموده صرفا از آن جهت رسيدن به نفس احكام استفاده نمايد نه آنكه از طرق دوران و ترديد كه در منطق معنون است از آن جهت استكشاف مناط و علّت حكم بهره‌بردارى كرده و بدين‌وسيله عنايت خود را از فرمايشات حضرات خاندان وحى كم نمايد و الحذر كه اين امر\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكم‌كم و بتدريج موجب بىاعتنائى و سلب وثوق به روايات شده و انسان را بوادى ديگر مىكشاند فلذا در روايات مأثوره از حضرات ائمّه طاهرين سلام اللّه عليهم اجمعين اهتمام زيادى در اين امر شده و با عبارات مؤكّد و كلمات مغلّظ همواره مردم را از قرار گرفتن در اين مسير نهى و زجر فرموده‌اند گاهى به تعبير « انّ دين اللّه لا يصاب بالعقول » و زمانى به عبارت « لا شىء ابعد عن دين اللّه من عقول النّاس » و پاره‌اى اوقات به تعابير ديگر ايشان را از عواقب وخيم و خطرناك اين مسلك و رويّه مطّلع نموده‌اند و شاهد پرواضح اين معنا روايت ابان است . كه نقل گرديد .\r\nقوله : لينتقل منها الى ادراك نفس الاحكام : ضمير در « منها » به مناطات راجع است .\r\nقوله : موجب للوقوع فى الخطاء كثيرا فى نفس الامر : مرحوم ملّا صفر على بارفروشى معروف به شارح كبير در شرح كبير مىفرماين :\r\nمخفى نماند : كه كثرت خطاء و اشتباه متوقّف است بر كثرت حصول قطع از مقدّمات عقليّه و مطالب غير نقليّه در احكام شرعيّه فرعيّه درحالىكه بدون ترديد اين امر در نهايت قلّت و غايت ندرت است چه آنكه حصول قطع مستند به مقدّمات عقلى منحصرا در موارد معدود و محصورى است مضافا به اينكه در همين موارد محدود تازه شخص مستدلّ غالبا از روى اعتقاد بادلّة شرعيّه وارد در مسئله مىشود و اين‌طور نيست كه عنايت آن فقط به دليل عقلى بوده و از اقبال به دليل شرعى گريزان و احيانا از ميل و رغبت به آن منسلخ باشد فلذا در همين موارد از ادلّه نقليّه چه‌بسا بعنوان معاضد و مرجّح كمك مىگيرد ازاين‌رو بايد گفت كثرت خطائى كه مرحوم مصنّف از آن بيمناك است اساسا قابل تصوير نيست .\r\nو لذا برخى فرموده‌اند :\r\nاگر قائل بعدم حجّيّت عقل ظنّى در احكام فرعيّه شويم پس معترف به دين و شريعت و امامت ائمّه عليهم السّلام و به حجّيّت قول ايشان وقتى بر او مسأله‌اى وارد شود و وى در مدارك شرعى آن جهت معرفت حكمش تتبّع و تفحّص نمايد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nهيچ ايراد و منعى بر او نيست كه در مقدّمات عقليّه براى تحصيل مناط حكم نظر نموده و آن را دريابد :\r\nو پس از نظر و دقّت اگر مناط ظنّى براى وى حاصل شد به آن اعتناء نكرده و در معرفت حكم به ادلّه خاصّ يا عامّ شرعى روى مىآورد و اگر مناط قطعى و يقينى را تحصيل نمود و طابق النعل بالنعل دليل عقلى مدلولش همچون مدلول دليل شرعى بود در اينجا نه تنها خلافى مرتكب نشده بلكه مضمون دليل شرعى را با دليل عقلى تأكيد كرده است و حال چنين كسى حال شخصى است كه از به دو امر دليلى بر حكم شرعى يافته منتهى جهت تقويت و تأكيد درصدد تحصيل دليل ديگر برآمده است .\r\nو اگر مناط مستنبط به وسيله دليل عقلى با مدلول دليل شرعى مخالف باشد از دو حال خارج نيست :\r\nالف : آنكه بر قطع حاصل از دليل عقلى باقى مىماند .\r\nب : آنكه قطعش زايل مىگردد .\r\nدر صورت اوّل اصلا ممكن نيست از دليل شرعى قطعى بر خلاف قطع حاصل بوجود آيد ازاين‌رو وى بدليل عقلى اخذ كرده و لاجرم دليل نقلى را تأويل مىكند و در صورت امكان طرح ، طرحش مىنمايد .\r\nو در صورت دوّم بدليل شرعى اخذ مىكند اعم از اينكه اين دليل مفيد قطع بوده يا از آن ظنّ حاصل شود يا بتاتا مفيد هيچيك از اين دو حالت نباشد چه آنكه حجّيّت عقل منوط به افاده قطع و حصول آنست بخلاف دليل شرعى كه حجّيّت آن متوقّف بر حصول قطع يا ظنّ نبوده بلكه صرف تعبّد مىباشد پس با اين مقدّمات كثرت وقوع در خطاء جواب داده مىشود .\r\nتمام شد كلام مرحوم شارح كبير با اندك تصرّفى كه ما در عبارات ايشان نموديم .\r\n\r\n[ مؤلّف گويد : 
  ]\r\nبه نظر فاتر چنين مىآيد كه حقّ بجانب مرحوم مصنّف رضوان اللّه تعالى عليه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاست زيرا همان‌طورىكه قبلا اشاره نموديم منظور و مقصود ايشان اينست كه خوض در ادلّه عقلى و اعتماد برآن جهت تحصيل مناطات و ملاكات بتدريج و بمرور ايّام يك نوع حالت بىاعتنائى و بىرغبتى به روايات در شخص ايجاد مىكند كه از به دو امر مانع مىشود كه وى بسراغ ادلّه شرعيّه رود و همواره شوقش او را به اين امر وادار نموده كه مسئله را بر پايه استدلال عقلى تمام كند و بديهى است پس از فراهم شدن مقدّمات عقلى و حصول قطع اساسا قاطع بدليل ديگرى نمىتواند خود را مشغول كند و بفرض نظر نمودن در دليل ديگر آن را از همان به دو امر مطرود و مطروح مىانگارد و چون اين حالت و رويّه در شخص مستنبط راسخ شد و وى را برآن داشت كه در نوع مسائل على الخصوص مسائلى كه زمينه براى استدلال عقلى در آنها فراهم است از اين سليقه و مسلك استفاده كند با توجّه به اينكه عقول ما اسيران شهوات و ميول نفسانى و طالبان هوى و اباطيل به واسطه پوشش جهل و نادانى ناقص و محدود است لاجرم كثرت وقايع و تكرار اين رويّه در مسائل چه‌بسا منجر به وقوع خطاء و اشتباه مىشود و اگر هم يقين به آن نداشته باشيم لااقلّ در معرض وقوع قرار مىگيريم و همين مقدار كافيست در وجوب احتياط و لزوم احتراز از چنين رويّه‌اى و اگر امر چنين نمىبود اهتمام حضرات ائمّه طاهرين عليهم السّلام در اين امر و سعى بليغشان در اين مضمار العياذ باللّه بىوجه مىبود و از باب ادلّ دليل بر امكان شىء وقوع شىء است مىگوييم چه بسيار از افراد اهل استنباط را ديده يا شنيده‌ايم كه چون رويّه اجتهاد و استنباطشان اين‌چنين بود احكام مستنبط ايشان از طريق صواب بدور و باعلى صوت شهادت بر خلاف واقع مىداد فلذا محضر فضلاء و دانشمندان عرض مىشود كه فرموده مرحوم ماتن كلامى است كه مضمون اخبار و روايات برآن دلالت داشته و از آن گذشته عمل فقهاء اماميّه رضوان اللّه عليهم اجمعين از به دو پس پرده رفتن آفتاب هدايت وجود اقدس حضرت حجّت سلام اللّه عليه تا به اكنون چنين بوده و ما نمىتوانيم به خود اجازه دهيم كه در مقابل سيره عملى فقهاء شيعه و اساطين علم و كسانى كه عملشان مورد تأييد امام عصر عجّل اللّه تعالى فرجه الشّريف بوده است مخالفت كرده و سيره‌اى جديد و مرامى مخترع ابداع نمائيم غفر اللّه لنا و لجميع اهل\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nالعلم و حفظنا و ايّاهم من زلات الفكر بحقّ محمّد و آله الطّاهرين .\r\nقوله : و ان لم يحتمل ذلك عند المدرك : مشاراليه « ذلك » وقوع فى الخطاء است .\r\nقوله : كما يدلّ عليه : ضمير مجرور در « عليه » به وقوع فى الخطاء راجعست .\r\nقوله : بمضمون انّ دين اللّه لا يصاب بالعقول : برخى از اعلام فرموده‌اند :\r\nمقصود از « دين اللّه » معظم شريعت و بخش مهمّ آنست نه موارد نادره و قضاياى جزئيّه كه عقل مستقلا در آن حاكم است بنابراين مىتوان ادّعاء نمود كه عدم اصابت به واسطه عقول كه مراد عقول ناقصه است به معظم شريعت امرى واضح و بديهى است و جاى تأمّل نمىباشد .\r\nمرحوم شارح كبير در ذيل اين فرمايش مىفرماين :\r\nاستظهار بعض اعلام بجا و صحيح است زيرا اضافه « دين » به « اللّه » مفيد عموم است و اقتضاء آن اينست كه عقول مردم در هيچ‌چيز از دين خداوند متعال بصواب منتهى نشوند .\r\nولى اين معنا خلاف اجماع است زيرا حجّت بودن برخى از عقول و نيز دليل بودن حكم عقل در پاره‌اى از احكام جاى شبهه نيست و اين امر بين عامّه و خاصّه مورد اتّفاق و تسالم است .\r\nازاين‌رو بايد روايت مذكور و امثال آن را ناظر به آنچه از عامّه عمياء معروف است كه بقياس و آراء عمل مىكنند دانست .\r\nقوله : رواية ابان بن تغلب : ابان بن تغلب بن رباح ابو سعيد البكرى الجريرى مولى بنى جرير همان‌طورىكه مرحوم علّامه در خلاصه الرّجال آورده شخصى ثقه و جليل القدر است .\r\nو مرحوم شيخ در فهرست مىفرماين :\r\nوى در بين اصحاب داراى منزلتى بس عظيم بوده و با حضرت ابا محمّد علىّ بن الحسين و ابا جعفر و ابا عبد اللّه عليهم السّلام ملاقات نموده و از ايشان روايت كرده است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nقوله عليه السّلام : انّ المرأة تعاقل الرّجل الخ : كلمه « تعاقل » يعنى « تساويه » و اين لفظ از « عقل » به معناى ديه مىباشد و در وجه تسميه ديه به عقل ( بكسر عين ) فرموده‌اند چون سبب عقل و بستن زبان ولىّ مقتول مىگردد .\r\nقوله : يا ابان انّك اخذتنى بالقياس : مرحوم محقّق يزدى يعنى آقا سيّد محمّد باقر يزدى كه از تلامذه مرحوم مصنّف بوده‌اند در مقصود و مراد از اين عبارت وجوهى بيان فرموده كه مناسب ديدم در اينجا نقل نمايم :\r\nايشان مىفرماين در اين عبارت وجوهى محتمل است :\r\n1 - مقصود اين باشد : انك اردت ان تأخذنى متلبسا بالقياس يعنى اردت ان افتى بمقتضى القياس .\r\n2 - انك اخذتنى حال كونك متلبسا به .\r\n3 - محتمل است كلمه « اخذتنى » از مادّه « مؤاخذه » باشد بنابراين معنا چنين مىشود : انّك آخذتنى و عاقبتنى باستعجابك و حكمك بانّ الّذى ذكرته هو ما تعتقد انّ الشّيطان جاء به بسبب عملك بالقياس .\r\nو سپس از يكى از مشايخ و اساتيدش كه ظاهرا مرحوم شيخ راضى نجفى است وجه ديگرى به اين شرح نقل مىفرماين :\r\n4 - مراد اينست كه : انّك جعلت القياس حجّة علىّ چنانچه وقتى مىگويند اخذته بالرّواية يعنى جعلتها حجّة عليه .\r\nو سپس با كمال احترام و رعايت ادب مىفرماين :\r\nاستاد به ملاحظه نجفى بودن آشناتر و مأنوس‌ترند بمحاورات لسانى عربى كنايه از اينكه معناى ايشان در مقام ترجيح بهتر از وجوهى است كه ما ذكر نموديم .\r\nقوله عليه السّلام : و السّنّة اذا قيست محق الدّين : كلمه « محق » به صيغه مجهول به معناى پاك شدن و محو شدن است .\r\nمتن : و هى و ان كانت ظاهرة فى توبيخ ابان على ردّ الرّواية الظنّية الّتى سمعها فى العراق به مجرد استقلال عقله بخلافه ، او على تعجّبه ممّا حكم به الامام\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nعليه السّلام من جهة مخالفته لمقتضى القياس الّا انّ مرجع الكلّ الى التّوبيخ على مراجعة العقل فى استنباط الاحكام ، فهو توبيخ على المقدّمات المفضية الى مخالفة الواقع ، و قد أشرنا هنا و فى اوّل المسألة الى عدم جواز الخوض لاستكشاف الاحكام الدّينيّة فى المطالب العقليّة و الاستعانة بها فى تحصيل مناط الحكم و الانتقال منه اليه على طريق اللّم ، لانّ انس الذّهن بها يوجب عدم حصول الوثوق بما يصل اليه من الاحكام التّوقيفيّة ، فقد يصير منشا لطرح الامارات النّقليّة الظّنيّة ، لعدم حصول الظّنّ له منها بالحكم .\r\nترجمه : مرحوم مصنّف مىفرماين :\r\nاين روايت گرچه ظاهر است در توبيخ و سرزنش ابان بر ردّ نمودنش روايت ظنّيّه‌اى را كه در عراق شنيده و به صرف اعتماد به عقلش كه بر خلاف آن حكم نموده است يا احيانا از حكمى كه امام عليه السّلام فرموده‌اند به ملاحظه مخالفتش با مقتضاى قياس تعجّب نموده است ولى برگشت اين وجوه تمام به اينست كه وجود مقدّس امام عليه السّلام وى را بر مراجعه به عقلش در استنباط احكام ملامت و توبيخ فرموده‌اند .\r\nو در نتيجه بايد گفت توبيخ حضرتش در واقع توبيخ و سرزنش است بر تمسّك كردن به مقدّماتى كه شخص را به مخالفت واقع مىكشاند .\r\nازاين‌رو در همين مبحث و در اوّل مسئله اشاره نموديم كه جهت كشف احكام دينى جايز نيست در مطالب عقلى خوض نمود و به استعانت آن در تحصيل مناط احكام سعى كرد و سپس بعد از اطّلاع بر مناط مستنبط بنحو دليل لمّى از آن به حكم منتقل شد و وجه عدم جواز اينست كه انس پيدا نمودن ذهن با مطالب عقلى چه‌بسا موجب مىشود كه شخص به آنچه از احكام توقيفى و مسائلى كه بايد به حضرات اهل وحى رجوع كند وثوق و اطمينانى پيدا نكرده و بدون اعتماد بر ادلّه عقلى در خود آرامشى احساس ننمايد و اين حالت چه‌بسا منشا براى طرح و ردّ امارات نقلى ظنّى مىشود زيرا پس از انس پيدا كردن به ادلّه عقلى از غير آن ظنّ برايش حاصل نمىشود .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nشرح مقصود\r\nمرحوم مصنّف به روايت ابان متمسّك شدند تا مدّعاى خويش كه عدم جواز استنباط ملاكات و مناطات احكام به دليل عقلى باشد اثبات بفرمايند با توجّه به اين نكته دو ايراد به تمسّك مزبور به اين شرح وارد شده است :\r\n\r\nايراد اوّل\r\nظاهر اين روايت دلالت دارد كه حضرتش عليه السّلام ابان را نه بر استنباط ملاك و مناط حكم توبيخ فرموده باشند بلكه جهت سرزنش اينست كه وى بمجرّد اينكه عقلش بر خلاف حكم امام عليه السّلام و اينكه در قطع چهار انگشت بيست رأس شتر ثابت است حكم نمود روايت ظنّى را بدون تأمّل در اطرافش و تفحّص از حكم آن طرد و ردّ نمود و پرواضح است كه توبيخ در چنين موردى بجا و صحيح بوده امّا ارتباطى به مقصود ندارد و مثبت اين معنى نيست كه جهت ملاك و مناط حكم نتوان بعقل رجوع نمود .\r\n\r\nايراد دوّم\r\nظاهر اين روايت آنست كه ابان از فرموده امام عليه السّلام و حكم حضرتش به ملاحظه اينكه با مقتضاى قياس مخالفت دارد تعجّب نموده فلذا بعد از سؤال از قطع چهار انگشت كه امام عليه السّلام در جواب فرمودند بيست شتر از روى شگفت و تعجّب مىگويد :\r\nسبحان اللّه !\r\nسه انگشت را قطع كند و به‌عهده‌اش سى شتر باشد ولى چهار انگشت را كه ببرد بيست رأس شتر بر او لازم گردد ! ! !\r\nازاين‌رو امام عليه السّلام وى را بر اين تعجّب ملامت و توبيخ فرموده و بوى تفهيم مىنمايند كه حكمى را كه رسول خدا صلّى اللّه عليه و آله و سلّم بفرمايند و ما بعقل ناقص خود نتوانيم درك كنيم نبايد تعجّب نمائيم و در اين مورد اساسا محلّى براى بشگفت آمدن نمىباشد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nو بديهى است بنابراين روايت به جهت ردّ عمل بقياس و استحسان است كه دأب عامّه و رسم ايشان مىباشد و هيچ ارتباطى به استنباط مناط و ملاك حكم با عقل ندارد .\r\n\r\nجواب\r\nمرحوم مصنّف در جواب از اين دو ايراد مىفرماين :\r\nگرچه ظاهر اين روايت همان است كه در ايراد اوّل يا دوّم ذكر شد ولى برگشت هر دو به اين است كه ابان در استنباط حكم و در مقام كشف آن به عقل خويش رجوع نموده بود و چون فرموده امام عليه السّلام را با مناط مستنبط عقلى خويش سازگار نمىديد لاجرم روايت را بمجرّد سماع در عراق مردود مىانگاشت يا پس از استماع از حضرتش عليه السّلام تعجّب مىكرد فلذا امام عليه السّلام وى را مورد عتاب قرار داده و بوى فرمودند چرا از طريق مقدّماتى وارد مىشوى كه تو را بخلاف واقع بكشاند و در رسيدن به حكم به مناطى دست يا بى كه غلط و اشتباه باشد .\r\nدر نتيجه بايد گفت برگشت آنچه در دو ايراد گفته شد به مدّعاى ما رجوع مىكند و همان مطلبى را كه ما درصدد اثباتش بوديم تثبيت مىنمايد .\r\nقوله : المقدّمات المفضية : كلمه « مفضيه » با فاء و به صيغه اسم فاعل يعنى كشاننده .\r\nقوله : و الاستعانة بها : ضمير در « بها » به مطالب عقليّه راجعست .\r\nقوله : و الانتقال منه اليه : ضمير در « منه » به مناط و در « اليه » به حكم راجع است .\r\nقوله : على طريق اللمّ : طريق لمّى آنست كه از علّت به معلول استدلال نمايند .\r\nقوله : لانّ انس الذّهن بها : ضمير در « بها » به مطالب عقليّه عود مىكند .\r\nقوله : فقد يصير منشا لطرح الخ : يعنى علّت عدم جواز خوض در مسائل عقلى اينست كه ذهن با اين مطالب انس مىگيرد و پس از حصول انس سبب مىشود امارات و ادلّه نقلى طرح گردد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمرحوم شارح كبير رضوان اللّه تعالى عليه اين امر را به عبارتى نيكوتر و اوفى به مقصود مصنّف ( ره ) تقرير نموده و مىفرمايد :\r\nوجه در عدم جواز استناد به حكم عقلى ظنّى براى استخراج لمّ و علّت احكام اينست كه اين امر موجب استغناء از معرفت امام عليه السّلام مىشود درحالىكه روايتى از حضرت نبوىّ صلّى اللّه عليه و آله و سلّم وارد شده كه :\r\nمن مات و لم يعرف امام زمانه مات ميتة جاهليّة .\r\nسپس در وجه استغناء از معرفت امام عليه السّلام چنين مىنگارد :\r\nوجه استغناء اينست كه ذهن بعد از انس گرفتن بمطالب عقلى در فهم احكام خود را محتاج به مراجعه امام عليه السّلام نمىبيند پس نيازى در معرفت به ساحت مقدّسش در خود احساس نمىكند الخ .\r\nقوله : لعدم حصول الظنّ له منها : ضمير در « له » به ذهن و در « منها » به امارات نقليّه راجع است .\r\nمتن : و اوجب من ذلك ترك الخوض فى المطالب العقليّة النّظريّة لادراك ما يتعلّق باصول الدّين ، فانّه تعريض للهلاك الدّائم و العذاب الخالد .\r\nو قد اشير الى ذلك عند النّهى عن الخوض فى مسئلة القضاء و القدر و عند نهى بعض اصحابهم عليهم السّلام عن المجادلة فى المسائل الكلاميّة ، لكنّ الظّاهر من بعض تلك الاخبار انّ الوجه فى النّهى عن الاخير عدم الاطمينان بمهارة الشّخص المنهىّ فى المجادلة ، فيصير مفحما عند المخالفين و يوجب ذلك وهن المطالب الحقّة فى نظر اهل الخلاف .\r\nترجمه : سپس مرحوم مصنّف مىفرماين :\r\nو از ترك تلبّس بمقدّمات عقليّه جهت استخراج مناطات احكام فرعى واجب و لازم‌تر است ترك خوض در مطالب عقلى نظرى به منظور ادراك امورى كه متعلّق به اصول دين است چه آنكه فرورفتن در مسائل عقلى و مراجعه بعقول ناقصه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nدر اين قبيل امور موجب اين مىشود كه شخص در معرض هلاكت دائمى و عذاب هميشگى قرار گيرد .\r\nو در مواضع متعدّد به اين مطلب اشاره شده و از حضرات ائمه معصومين سلام اللّه عليهم اجمعين از تفكّر و فرورفتن در مسئله قضا و قدر و امثال آن نهى نموده‌اند و نيز بسيار ديده شده كه اصحابشان را از مجادله نمودن در مسائل كلامى نهى و زجر مىفرمودند و اين خود نمونه‌اى است بارز بر مبغوض بودن انغمار در مسائل اصول دين از طريق مقدّمات عقلى .\r\nولى مىتوان گفت از برخى اخبار اين‌طور ظاهر مىشود كه وجه در نهى از مجادله مزبور نه بخاطر مبغوض بودن خوض در اين قبيل مسائل از طريق مقدّمات عقلى است تا بتوان به آن استشهاد نمود بلكه جهتش اين بوده كه شخص منهى چه‌بسا در فنّ كلام و جدل مهارت چندانى نداشته ازاين‌رو در معرض مفحم شدن قرار مىگرفت و اين امر چه‌بسا باعث تشجيع مخالفين شده و منجر به سست جلوه كردن مطلب حقّ در نظر اهل خلاف مىشده لذا اين قبيل اشخاص را مورد نهى و زجر قرار مىداده‌اند .\r\nبنابراين به اين اخبار نمىتوان جهت اثبات مدّعى استشهاد نمود .\r\nشرح مقصود\r\nقوله : و اوجب من ذلك : مشاراليه « ذلك » خوض در مقدّمات عقلى جهت استنباط مناطات احكام مىباشد .\r\nقوله : ترك الخوض فى المطالب العقليّة النّظريّة الخ : مرحوم شارح كبير از برخى اعلام تحقيقى در اين مقام نقل فرموده كه اجمالا آن را در اينجا مىنگاريم :\r\nوى مىفرماين :\r\nمخفى نماند كه وجوب ترك خوض در مطالب عقلى جهت ادراك امور مربوط باصول دين براى برخى از مشايخ عصر ما محلّ تأمّل و نظر است زيرا مسائل اصول دين به دو صنف تقسيم مىشوند :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n1 - صنفى كه متوقّف بر سماع از معصومين عليهم السّلام است زيرا عقل در آن راه ندارد همچون احوال بعد از مرگ و تفاصيل حالات روز قيامت و امثال اين دو .\r\n2 - صنفى كه بر سماع توقّفى ندارد ، اين صنف خود بر دو گونه است :\r\nالف : آنكه غير از اذهان صافيه و وقّاد ديگران حقّ ورود در آن را ندارند چون به مقصود نمىتوانند رسيد نظير مسئله عينيّت صفات حقتعالى با ذات و مبحث اصالة الوجود و مسئله قضا و قدر و امثال ذلك .\r\nب : هركس كه از مرتبه عقل هيولانى تعدّى نموده و از اين مرحله گذشته باشد مىتواند در آن داخل شده و به نتيجه برسد همچون مسئله وجود صانع تعالى و عدم حدوث ذاتش و عدم فقر و حاجت در ذات اقدسش و نظير اين مسائل .\r\nبعد از تمهيد اين مقدمه مىگوييم :\r\nاگر مقصود اينست كه خوض در صنف اوّل موجب معرض بودن براى هلاكت و عذاب مىباشد ممكنست آن را منع نمائيم زيرا تفكّر در اين قبيل مسائل بعد از نظر نمودن در ثبوت صانع و جعل دين و شريعت است و بعد از اذعان بوجود صانع و ارسال پيامبر صلّى اللّه عليه و آله و اعتقاد قطعى به آنچه وجود مقدّس حضرت نبىّ اكرم صلّى اللّه عليه و آله و سلّم آورده‌اند ظاهرا اگر كسى در مسائل بعد از مرگ نظر و دقّت به خرج دهد غالبا بلكه دائما اين‌طور است كه به قطع و جزم منتهى نمىشود و بفرض پيدا شدن قطع و يقين بامرى كه بر خلاف واقع است نمىتوان معتقد به آن را كافر دانست مگر آنكه بامرى معتقد شود كه بر خلاف ضرورى دين باشد و بفرض آنكه كافر هم باشد معلوم نيست كه اين كفر موجب عذاب هميشگى گردد بلكه نهايت آن اينست كه در دنيا احكام وضعيّه كفر برآن مترتّب مىشود و چون هنوز حرمت نظر نمودن در عقليّات اثبات نشده لاجرم وى را مقصّر نيز نمىتوان دانست ، و ظواهرى كه دلالت بر خلود اهل كفر دارد معلوم نيست شامل چنين كسى شود چه آنكه باحتمال قوى مقصود كافرى است كه از روى عناد كفر را اختيار نموده باشد .\r\nچنانچه بر خلود اين شخص باجماع نيز نمىتوان متوسّل و متمسّك شد زيرا\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتحقّق چنين اجماعى معلوم نمىباشد بلكه عدل بارىتعالى مقتضى است كه مكلّفين را عقاب نفرموده مگر بعد از اتمام حجّت و برهان بر ايشان .\r\nو پس از تأمّل و دقّت در مطالبى كه ذكر شد وجه منع از معرضيّت نظر در امور عقلى و مسائل دقّى براى هلاكت نسبت به صنف دوّم ظاهر مىگردد چه آنكه نهايت اين امر آنست كه نظر ناظر منتهى به اين مىشود كه صفات ذاتى حضرت ربّ متعال همچون : علم و قدرت و امثال اين دو زائد بر ذات هستند و اين موجب كفر نيست بلكه سبب آن است كه معرفتش نسبت به خالق كم باشد و ما گمان نمىكنيم كه احدى از مسلمين اشاعره را بخاطر اين اعتقادشان كافر بدانند .\r\n\r\nجواب مرحوم شارح كبير\r\nسپس مرحوم شارح كبير در مقام جواب برآمده و مىفرماين :\r\nو لكن اهل خبره و اطّلاع مىدانند كه در جمله امور مذكور باب مناقشه و اشكال باز است زيرا اهتمام در تحصيل واقع نسبت بمسائل اصول دين بمراتب شديدتر و عنايت شارع مقدّس نسبت به اين سنخ مسائل از مطالب فروع و احكام فقهى بيشتر است چه آنكه تقصير در نرسيدن بواقع احكام فقهى موجب كفر نيست بخلاف مسائل اصول دين .\r\nو اين امر را نمىتوان منكر شد كه لغزشات و انحرافات در طرق عقلى جهت ادراك مسائل اصول دين بيش از سلوك طرق ديگر است و به نظر ما اين امر قابل شبهه و شكّ نيست .\r\nسپس مىفرماين :\r\nبر هيچ صاحب عقل و شعورى مخفى نيست كه در مسائل توحيد و نبوّت و معاد اگر كسى به واسطه غور در مسائل عقلى بخلاف رود اين امر موجب كفر خواهد شد و اقتضاى اطلاق كتاب و سنّت آنست كه وى هلاك و گرفتار عذاب هميشگى مىباشد تمام شد كلام مرحوم شارح كبير رضوان اللّه تعالى عليه .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nقوله : فانّه تعريض للهلاك الدّائم : ضمير در « فانّه » به خوض فى المطالب العقليّة راجع است .\r\nقوله : و قد اشير الى ذلك الخ : مشاراليه « ذلك » ترك الخوض فى المطالب العقليّة است .\r\nقوله : عدم الاطمينان بمهارة الشّخص المنهى الخ : و سبب عدم اطمينان قصور عقل غالب اشخاص از رسيدن به حقيقت اين امور است و عدم تفطن ايشان از تحقيق حال در اين سنخ مسائل و عدم التفاتشان به دقائق اين مسائل است و مقتضاى اين امور اينست كه شخص چه‌بسا در مقام مجادله با خصم مفحم و مغلوب شده و بدين ترتيب مطالب حقّه در نظر مخالف سخيف و ضعيف جلوه‌گر مىكند و شاهد بر اين مدّعا روايت هشام بن حكم است كه امام عليه السّلام در ذيل آن بوى فرمودند :\r\nمثلك فليكلم النّاس يعنى مانند تو بايد با مردم تكلّم نموده و به مجادله برخيزد .\r\nو يا روايت يونس بن يعقوب از مولانا ابى عبد اللّه عليه السّلام در وقتىكه مردى از اهل شام بر حضرتش وارد شد تا جائى كه امام عليه السّلام بوى فرمودند :\r\nيا يونس لو كنت تحسن الكلام كلّمته .\r\nفقلت : جعلت فداك ، انّى سمعتك عن الكلام و تقول ، ويل لاصحاب الكلام ، يقولون :\r\nهذا ينقاد و هذا لا ينقاد و هذا ينساق و هذا لا ينساق و هذا تعقله و هذا لا تعقله .\r\nفقال ابو عبد اللّه عليه السّلام : انّما قلت ويل لهم ان تركوا ما اقول و ذهبوا الى ما يريدون .\r\nيعنى : اى يونس اگر مجادله و تكلّم را مىدانى با وى به سخن درآى و مناظره كن .\r\nعرض كردم : فداى تو شوم : از شما شنيدم راجع به فنّ مناظره كه فرموديد :\r\nواى بر اصحاب كلام ، ايشان مىگويند :\r\nاين مطيع است و آن مطيع نيست ، اين منظّم است و آن منظّم نيست اين را قبول داشته و آن را قبول نداريم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nحضرت فرمودند : درست است كه گفتم واى بر ايشان ولى اين در وقتى است كه آنچه را من مىگويم ترك كرده و به آنچه خود اراده دارند بپردازند .\r\nقوله : فيصير مفحما : كلمه « مفحما » به صيغه اسم مفعول درمانده از جواب را گويند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبسم اللّه الرحمن الرحيم\r\nمتن : الثّالث قد اشتهر فى السّنة المعاصرين انّ قطع القطّاع لا اعتبار به ، و لعلّ الاصل فى ذلك ما صرّح به كاشف الغطاء قدّس سرّه بعد الحكم بانّ كثير الشّكّ لا اعتبار بشكّه قال :\r\nو كذا من خرج عن العادة فى قطعه او ظنّه ، فيلغو اعتبارهما فى حقّه انتهى .\r\nترجمه :\r\n\r\nتنبيه سوّم كلام در قطع قطّاع و مقاله مرحوم كاشف الغطاء\r\nدر السنه معاصرين مشهور شده كه قطع قطّاع معتبر نيست ، و شايد اصل اين شهرت تصريحى است كه از مرحوم كاشف الغطاء قدّس سرّه در اين باب به نظر رسيده است .\r\nايشان بعد از اينكه حكم نموده‌اند بعدم اعتبار شكّ در كثير الشّكّ فرموده‌اند :\r\nو همچنين كسى كه در قطع يا ظنّش از حدّ متعارف و عادت مردم خارج باشد حكمش چنين است ، يعنى اعتبار ظنّ و قطع در حقّ وى لغو و بىاعتبار مىباشد تمام شد كلام مرحوم كاشف الغطاء .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nشرح مقصود\r\nقوله : انّ قطع القطاع الخ : مقصود از « قطاع » كسى است كه بر خلاف متعارف از هر سببى يقين و قطع پيدا مىكند و باصطلاح « شخص خوش‌باور » چنانچه منظور از « ظنّان » و « شكّاك » و « وهام » كسانى هستند كه در حصول ظنّ و شكّ و وهم از حدّ تعارف و عادت خارج باشند بنابراين كثير القطع و كثير الظنّ يا كثير الشكّ را قطّاع و ظنّان و شكّاك نگويند و اگر همچنين اطلاقى داشته باشند يقينا در اينجا مراد و مقصود نيست .\r\nقوله : لا اعتبار به : وجه عدم اعتبار اينست كه چنين شخصى به ملاحظه اينكه از هر سبب ناشايستى قطع پيدا مىكند لاجرم در تحصيل واقع مرتكب خطاء و اشتباه زيادى مىشود و شايد علّت اينكه در حجّيّت خبر عادل شرط كرده‌اند كه وى داراى قوّه ضبط باشد بخاطر همين جهت باشد چه آنكه مجرّد عدالت در رسيدن بواقع و نشان دادن آن كفايت نمىكند .\r\nقوله : و لعلّ الاصل فى ذلك ما صرّح به كاشف الغطاء : مشاراليه « ذلك » عدم اعتبار قطع قطّاع است .\r\nمؤلّف گويد :\r\nطبق تصريح برخى از محقّقين اوّل كسى كه به اين امر تفطّن يافت مرحوم شيخ كبير شيخ جعفر نجفى در كشف الغطاء است و سپس فقهاء متأخّر از ايشان همچون مرحوم صاحب فصول و صاحب جواهر ( رهما ) از وى تبعيّت نمودند .\r\nمتن : اقول امّا عدم اعتبار ظنّ من خرج عن العادّة فى ظنّه فلانّ ادلّة اعتبار الظنّ فى مقام يعتبر فيه مختصّة بالظنّ الحاصل من الاسباب الّتى يتعارف حصول الظنّ منها لمتعارف النّاس لو وجدت تلك الاسباب عندهم على النّحو الّذى وجد عند هذا الشّخص ، فالحاصل من غيرها يساوى الشّكّ فى الحكم .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nو امّا قطع من خرج قطعه عن العادة :\r\nفان اريد بعدم اعتباره عدم اعتباره فى الاحكام الّتى يكون القطع موضوعا لها كقبول شهادته و فتواه و نحو ذلك فهو حقّ ، لانّ ادلّة اعتبار العلم فى هذه المقامات لا يشمل هذا قطعا ، لكن ظاهر كلام من ذكره فى سياق كثير الشّكّ ارادة غير هذا القسم .\r\nترجمه :\r\n\r\nمقاله مرحوم مصنّف و انتقاد به كاشف الغطاء ( ره )\r\nمرحوم مصنّف در انتقاد به كاشف الغطاء ( ره ) مىفرماين :\r\nامّا عدم اعتبار ظنّ كسى كه در ظنّش از حدّ تعارف خارج شده جهتش اينست كه ادلّه اعتبار ظنّ در مقام و موردى كه حجّت و معتبر است اختصاص به ظنّى دارد كه از طرق و اسبابى حاصل شود كه براى مردم متعارف ظن‌ّآور باشد .\r\nدر نتيجه بايد گفت :\r\nظنّى كه از غير اين اسباب حاصل شود از نظر حكم مانند شكّ است .\r\nو امّا قطع كسى كه در قطعش متعارف نبوده و از حدّ عادى مردم خارج باشد .\r\nپس اگر مقصود از معتبر نبودن قطعش عدم اعتبار آن در احكامى است كه قطع بعنوان موضوع ملاحظه شده مانند قبول شهادت و فتوا و امثال آنكه مثلا شهادت شاهد و فتواى مفتى در صورتى حجّت است كه مستند بقطع حاصل از طرق متعارف باشد .\r\nدر اينجا حقّ بجانب مرحوم كاشف الغطاء است زيرا ادلّه اعتبار علم و قطع در اين قبيل مقامات شامل اين نحو از قطع نمىشود ولى ظاهر كلام ايشان كه قطّاع را در سياق كثير الشّكّ قرار داده‌اند اين قسم از قطع ( قطع موضوعى ) را اراده نفرموده‌اند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nشرح مقصود\r\nقوله : فلانّ ادلّة اعتبار الظّنّ الخ : حاصل مقصود مرحوم مصنّف از اين عبارات اينست كه ادلّه اعتبار ظنّ در مواردى كه ظنّ را معتبر و حجّت قرار داده همچون در افعال يا احكام نماز شامل ظنّ ظنّان و كسى كه در ظنّش از حدّ متعارف خارج است نمىشود زيرا همان‌طورىكه برخى از محقّقين فرموده‌اند :\r\nدليل اعتبار ظنّ اگر لفظى باشد قطعا از اين فرد منصرف است و اگر هم عقلى باشد قدر متيقّن از آن ظنون حاصل از اسباب متعارف براى مردم متعارف مىباشد و پرواضح است كه ظنّ ظنّان از اين قبيل نمىباشد و چون اصل اوّلى در عمل به ظنّ همان‌طورىكه ان‌شاءالله در مبحث ظنّ خواهد آمد حرمت است لاجرم نفس عدم دليل بر اعتبار اين فرد از ظنّ كافى در حرمت عمل به آن مىباشد .\r\nقوله : فالحاصل من غيرها : ضمير در « غيرها » به اسباب متعارف راجع است .\r\nقوله : يساوى الشّكّ فى الحكم : مقصود از « الحكم » عدم اعتبار است .\r\nقوله : موضوع لها : ضمير در « لها » به احكام عائد است .\r\nقوله : كقبول شهادته و فتواه : ضمير در « شهادته » و « فتواه » به قاطع راجع است .\r\nقوله : فهو حقّ : ضمير « هو » به عدم اعتبار قطع قطّاع راجع است .\r\nقوله : لا يشمل هذا قطعا : مشاراليه « هذا » قطع قطّاع است .\r\nو وجه عدم شمول آنست كه در قطع موضوعى همان‌طورىكه قبلا گفتيم شارع تصرّف و دخالت دارد و پرواضح است در اين مقامات دليلى كه علم را بعنوان موضوع اعتبار نموده قطع حاصل از طرق غير متعارف را ملاحظه ننموده بلكه غير آن را مورد لحاظ قرار داده است .\r\nقوله : لكن ظاهر كلام من ذكره فى سياق كثير الشّكّ الخ : مقصود از « من ذكره » مرحوم كاشف الغطاء بوده و ضمير منصوبى در « ذكره » به قطع قطّاع راجع است .\r\nو وجه ظهور كلام در معنائى كه مرحوم مصنّف فرموده‌اند اينست كه :\r\nدليل دالّ بر عدم اعتناء به شكّ در كثير الشّكّ و عدم اعتبار آن نظر به اين\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمعنا دارد كه شكّ در چنين شخصى با واقع اصابت ندارد بنابراين ذكر قطع در قطّاع و آوردن آن را در سياق كثير الشّكّ ظاهر است كه از قطع ، قطعى اراده شده كه بعنوان مرآت و طريق براى واقع ملاحظه شده است نه موضوع .\r\nمتن : و ان اريد به عدم اعتباره فى مقامات يعتبر القطع فيها من حيث الكاشفيّة و الطّريقيّة الى الواقع :\r\nفان اريد بذلك انّه حين قطعه كالشّاكّ ، فلا شكّ فى انّ احكام الشّاكّ و غير العالم لا يجرى فى حقّه ، و كيف يحكم على القاطع بالتّكليف بالرّجوع الى ما دلّ على عدم الوجوب عند عدم العلم و القاطع بانّه صلّى ثلاثا بالبناء على انّه صلّى اربعا و نحو ذلك .\r\nو ان اريد بذلك وجوب ردعه عن قطعه و تنزيله الى الشّكّ او تنبيهه على مرضه ليرتدع بنفسه و لو بان يقال له : « انّ اللّه سبحانه لا يريد منك الواقع » لو فرض عدم تفطّنه لقطعه بانّ اللّه يريد الواقع منه و من كلّ احد فهو حقّ لكنّه يدخل فى باب الارشاد و لا يختصّ بالقطّاع ، بل بكلّ من قطع بما يقطع بخطائه فيه من الاحكام الشّرعيّة و الموضوعات الخارجيّة المتعلّقة بحفظ النّفوس و الاعراض بل الاموال فى الجملة .\r\nترجمه :\r\n\r\nدنباله انتقادات مصنّف ( ره ) به مرحوم كاشف الغطاء\r\nمرحوم مصنّف در دنباله اشكال به كاشف الغطاء ( ره ) مىفرماين :\r\nو اگر مقصود ايشان از عدم اعتبار قطع قطّاع مواردى باشد كه قطع در آن مواضع بطور طريق و مرآت براى واقع ملاحظه شده باشد براى آن صورى تصوير مىشود :\r\nالف : مقصود اين باشد كه قاطع در حين قطع همچون شاكّ فرض شود ولى در صورتى كه مراد ايشان اين فرض باشد جوابش اينست كه بدون ترديد احكام شاكّ و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nغير عالم در حقّ وى جارى نيست ، زيرا كسى كه يقين به تكليف مثل وجوب فلان شىء دارد چگونه مىتوان بر او حكم نمود كه به ادلّه عدم وجوب همچون برائت از تكليف مثلا رجوع نمايد .\r\nيا مثلا شخصى كه قطع دارد سه ركعت نماز خوانده چطور مىتوان مكلّفش نمود به اينكه چهار ركعت بجاى آورده است و امثال اين دو مورد .\r\nب : منظور از عدم اعتبار قطع قطّاع اين باشد كه بر ديگران واجبست او را از قطعش برگردانده و يقينش را به منزله شكّ قرار داده يا لااقلّ وى را بر مرضى كه دارد متنبّه نموده تا شايد خود از مرضش مرتدع شود و لو به اين باشد كه بوى بگويند « خداوند سبحان واقع را از تو نخواسته است ، پس درصدد تحصيل آن به واسطه قطع مباش » مشروط به اينكه وى ملتفت اين معنا نباشد كه خداوند متعال از او و ديگران واقع را خواسته است .\r\nدر جواب مىگوييم :\r\nاين حكم حقّ است ولى در باب ارشاد داخل بوده و اختصاصى به قطّاع ندارد بلكه هركسى را كه به خطايش در احكام شرعى و موضوعات خارجى متعلّق به حفظ نفوس و اعراض بلكه اجمالا در اموال داشته باشيم از باب ارشاد بايد از خطائش مرتدع ساخت .\r\nشرح مقصود\r\nقوله : و ان اريد به عدم اعتباره : ضمير در « به » به عدم اعتبار قطع قطّاع راجع است .\r\nقوله : يعتبر القطع فيها : ضمير در « فيها » به مقامات راجع است .\r\nقوله : فان اريد بذلك انّه حين قطعه : مشاراليه « ذلك » عدم اعتبار قطع قطّاع بوده و ضمير در « انّه » و « قطعه » به قطّاع عود مىكند .\r\nقوله : و كيف يحكم على القاطع بالتّكليف : يعنى و لو قطعش به تكليف از مصاديق قطع‌هاى غير متعارف بوده و خودش نيز شخص غير عادى باشد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nقوله : بالرّجوع الى ما دلّ على عدم الوجوب : كلمه « بالرّجوع » جارّ و مجرور ، متعلّق است به « يحكم » و مقصود از « ما دلّ على عدم الوجوب » برائت مىباشد .\r\n\r\n[ مؤلّف گويد : 
  ]\r\nحاصل مقصود مرحوم مصنّف از اين فقره اينست كه قاطع درحالىكه به حكم يا موضوعى قاطع و جزم دارد هرگز به خلاف آن التفات و توجّهى ندارد پس چگونه معقول است وى را بخلاف قطعش مكلّف نمود .\r\nمثلا اگر قطع داشت به بول بودن مايعى يقينا از آن اجتناب مىكند حال چگونه مىتوان وى را مكلّف بعدم اجتناب كرد يا بوى بگوئيم به برائت يا استصحاب عدم نجاست رجوع نما .\r\nقوله : و القاطع بانّه صلّى ثلاثا بالبناء على انّه صلّى اربعا : كلمه « القاطع » معطوف است به « القاطع بالتّكليف » و كلمه « بانّه » جارّ و مجرور ، متعلّق است به « القاطع » . و « بالبناء » جارّ و مجرور ، متعلّق است به « يحكم » .\r\nقوله : و ان اريد بذلك : مشاراليه « ذلك » عدم اعتبار قطع قطّاع است .\r\nقوله : وجوب ردعه عن قطعه و تنزيله الى الشّكّ : ضمير در « ردعه » و « قطعه » به قطّاع و در « تنزيله » به قطع راجع است .\r\nقوله : او تنبيهه على مرضه ليرتدع بنفسه : ضمير در « تنبيهه » و « مرضه » و « يرتدع » و « بنفسه » تمام به قطّاع راجعست .\r\nقوله : و لو بان يقال له : ضمير در « له » به قطّاع عود مىكند .\r\nقوله : لو فرض عدم تفطّنه لقطعه بانّ اللّه يريد الواقع منه : كلمه « عدم » نائب فاعل است براى « فرض » و « تفطّنه » مضاف اليه آن بوده و ضمير مجرورى به قطّاع راجعست .\r\nو « لقطعه » جارّ و مجرور ، متعلّق است به « تفطّنه » و ضمير مجرورى در « لقطعه » به قطّاع راجع مىباشد و اضافه « قطع » به ضمير از قبيل اضافه مصدر به فاعلست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو كلمه « بانّ » جارّ و مجرور ، متعلّق است به « قطعه » و ضمير در « منه » به قطّاع راجع است .\r\nقوله : فهو حقّ : ضمير « هو » به وجوب ردع راجع است .\r\nقوله : لكنّه يدخل فى باب الارشاد : ضمير در « لكنه » به وجوب ردع راجع است .\r\nقوله : و لا يختصّ بالقطّاع : يعنى ارشاد اختصاصى به قطّاع ندارد .\r\nقوله : بل بكلّ من قطع بما يقطع بخطائه فيه من الاحكام الشّرعيّة الخ : ضمير در « خطائه » به « من موصوله » و در « فيه » به ماء موصوله راجع مىباشد و حاصل مقصود آنست كه :\r\n\r\n[ موارد وجوب ارشاد و لزوم ردع از خطاء 
  ]\r\nوجوب ارشاد و لزوم ردع از خطاء صرفا در چهار مورد ثابت است :\r\n1 - اگر كسى در حكم شرعى جاهل بوده و همين جهل باعث خطاء و اشتباهش باشد مثل كسى كه نداند گوشت خرگوش حرام است فلذا از روى جهل آن را اشتباها بجاى گوشت حلال تناول نمايد .\r\nدر چنين موردى بر عالم به حكم واجبست وى را ارشاد كرده و حكم را بوى تعليم نمايد .\r\n2 - اگر كسى در موضوع خارجى متعلّق بحفظ نفس اشتباه كرده باشد مثلا نفس محترمى را به نفس مهدور الدّم اشتباه كرده فلذا درصدد قتل او برآمده باشد در اينجا نيز بر عالم بموضوع واجبست جاهل را ارشاد كرده و وى را از قصدش مرتدع سازد .\r\n3 - اگر كسى در موضوع خارجى متعلّق بحفظ عرض ( بكسر عين به معناى آبرو و ناموس مىباشد ) اشتباه كرده باشد مثلا زن اجنبيّه‌اى را بجاى همسر خويش فرض كرده و قصد تماس با وى را داشته باشد در چنين موردى بر عالم به حال واجب است او را ارشاد كرده و بر واقع مطّلعش نمايد .\r\n4 - اگر كسى در موضوع خارجى متعلّق بحفظ مال قابل توجّهى اشتباه كرده باشد مثلا مبلغ چشم‌گيرى از مال را مال خويش دانسته و درصدد صرف و\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nخرج آن برآمده باشد در اين مورد نيز بر كسى كه مىداند مال از آن او نيست و مال ديگرى مىباشد واجبست او را ارشاد كرده و از تصميمى كه دارد مرتدع سازد .\r\nو حاصل كلام آنكه در اين چهار مورد از طريق شرع احراز نموده‌ايم كه شارع مقدّس راضى به مخالفت نبوده و بتحقّق هيچيك از اين امور در خارج خشنود نمىباشد امّا در غير موارد مزبور دليلى بر وجوب ارشاد نداريم چه در قطّاع و چه در غير آن .\r\nقوله : بل الاموال فى الجملة : مقصود اموال قابل توجّه است اعمّ از اينكه مورد توجّه بودنش بخاطر كثرت آن بوده يا به واسطه عظمت قيمتش باشد به‌طورىكه شرعا حفاظت و صيانتش لازم و واجب است .\r\nامّا مالى كه به ملاحظه قلّت يا بىارزش بودنش مورد اعتناء و توجّه نيست به‌طورىكه شرعا حفظ آن لازم نمىباشد ردع و ارشاد در آن لازم و واجب نيست چه آنكه وجوب ارشاد و ردع از اشتباه به منظور لزوم حفظ و وجوب صيانت است و وقتى اين امر لازم نبود لاجرم وجوب ارشاد نيز منتفى مىشود .\r\nمتن : و امّا فيما عدا ذلك ممّا يتعلّق بحقوق اللّه سبحانه فلا دليل على وجوب الرّدع فى القطّاع كما لا دليل عليه فى غيره ، و لو بنى على وجوب ذلك فى حقوق اللّه سبحانه من باب الامر بالمعروف و النّهى عن المنكر كما هو ظاهر بعض النّصوص و الفتاوى لم يفرق ايضا بين القطّاع و غيره .\r\nو ان اريد بذلك انّه بعد انكشاف الواقع لا يجزى ما اتى به على طبق قطعه ، فهو ايضا حقّ فى الجملة ، لانّ المكلّف ان كان تكليفه حين العمل مجرّد الواقع من دون مدخليّة للاعتقاد فالمأتى به المخالف للواقع لا يجزى عن الواقع سواء القطّاع و غيره .\r\nو ان كان للاعتقاد مدخل فيه كما فى امر الشّارع بالصّلاة الى ما يعتقد كونها قبلة ، فانّ قضيّة هذا كفاية القطع المتعارف لا قطع القطّاع فيجب عليه الاعادة ، و ان لم تجب على غيره .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nترجمه :\r\n\r\nدنباله انتقادات مرحوم مصنّف به كاشف الغطاء ( ره )\r\nسپس مرحوم مصنّف مىفرماين :\r\nو امّا در غير چهار مورد مذكور يعنى مواردى كه از حقوق اللّه محسوب مىشود دليلى بر وجوب ردع و لزوم ارشاد در قطّاع نداشته همان‌طورىكه در غير او نيز دليل منتفى است .\r\nو اگر بنا گذاريم كه ارشاد در حقوق اللّه نيز از باب امر بمعروف و نهى از منكر واجبست چنانچه ظاهر بعضى از نصوص و برخى از فتاوى چنين مىباشد جواب اينست كه وجوب امر بمعروف و نهى از منكر اختصاصى به قطّاع نداشته بلكه اين مورد با موارد ديگر از اين جهت با هم متساويند .\r\nو اگر مقصود مرحوم كاشف الغطاء از عدم اعتبار قطع در قطّاع اين باشد كه بعد از اينكه قطّاع برطبق قطعش عمل نمود و معلوم شد بر خلاف واقع تكليف را انجام داده عملش مجزى نبوده و بايد آن را دوباره اعاده كند .\r\nجواب اينست كه اين كلام اجمالا حقّ و فى الجملة صحيح است زيرا تكليف مكلّف در وقت عمل اگر مجرّد واقع بوده بدون اينكه اعتقاد در آن كوچك‌ترين دخالتى داشته باشد لاجرم عملى كه مكلّف آورده و با واقع مخالف درآمده نبايد از واقع مجزى باشد و اين حكم هم در قطّاع بوده و هم در غير او و اگر در وقت عمل اعتقاد نيز دخالت داشته و صرف واقع بحث مورد تكليف نبوده نظير امر شارع مقدّس به نماز خواندن به طرفى كه اعتقاد به قبله بودنش مىباشد .\r\nدر اينجا مقتضاى حكم اينست كه مكلّف اگر قطع متعارف به تكليف پيدا نمود و آن را برطبق چنين قطعى اتيان نمود و بعد معلوم شد واقع غير آن بوده است اعاده لازم نبوده بلكه فعل اتيان‌شده از واقع كفايت مىكند .\r\nولى در قطّاع چون قطعش برطبق متعارف نبوده اعاده بر وى لازم و فعلش از واقع كفايت نمىكند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nشرح مقصود\r\nقوله : و امّا فيما عدا ذلك : مشاراليه « ذلك » امور چهارگانه‌اى است كه مذكور شد .\r\nقوله : ممّا يتعلّق بحقوق اللّه سبحانه : مثل اينكه شخصى ببيند كه ديگرى با لباس متنجّس نماز مىخواند و اطّلاعى از آن ندارد ، در اينجا بر عالم ارشاد وى لازم نمىباشد .\r\nقوله : كما لا دليل عليه فى غيره : ضمير در « عليه » به وجوب ردع و در « غيره » به قطّاع عائد است .\r\nقوله : و لو بنى على وجوب ذلك : كلمه « بنى » به صيغه مجهول و مشاراليه « ذلك » ردع مىباشد .\r\nقوله : كما هو ظاهر بعض النّصوص : ضمير « هو » وجوب ردع من باب الامر بالمعروف و النّهى عن المنكر مىباشد .\r\nقوله : لم يفرق ايضا بين القطّاع و غيره : كلمه « ايضا » اشاره است به اينكه در اين فرض فرقى بين قطّاع و غير قطّاع نيست همان‌طورىكه در صورت قبلى فرقى نبود .\r\nقوله : و ان اريد بذلك انّه بعد انكشاف الواقع : مشاراليه « ذلك » عدم اعتبار قطع قطّاع است و ضمير در « انّه » به معناى شأن است .\r\nقوله : لا يجزى ما اتى به على طبق قطعه : ضمير در « به » به ماء موصوله راجع بوده و ضمير در « قطعه » به قطّاع عود مىكند .\r\nقوله : فهو ايضا حقّ فى الجملة : ضمير « هو » به عدم اجزاء راجع بوده و مقصود از « فى الجملة » اينست كه با قطع نظر از تفاصيل حكم در اين صورت .\r\nمتن : ثمّ انّ بعض المعاصرين وجّه الحكم بعدم اعتبار قطع القطّاع بعد تقييده بما اذا علم القطّاع او احتمل ان يكون حجّية قطعه مشروطة بعدم كونه قطّاعا بانّه يشترط فى حجّية القطع عدم منع الشّارع عنه و إن كان العقل ايضا قد يقطع بعدم المنع الّا انّه اذا احتمل المنع يحكم بحجّية القطع ظاهرا ما لم يثبت المنع ، و انت خبير بانّه\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nيكفى فى فساد ذلك عدم تصوّر القطع بشيء و عدم ترتيب آثار ذلك الشّيء عليه مع فرض كون الآثار ، آثارا له ، و العجب انّ المعاصر مثّل لذلك بما اذا قال المولى لعبده ، لا تعتمد فى معرفة او امرى على ما تقطع به من قبل عقلك او يؤدّى اليه حدسك بل اقتصر على ما يصل اليك منّى بطريق المشافهة و المراسلة . و فساده يظهر ممّا سبق من اوّل المسألة الى هنا .\r\nترجمه :\r\n\r\nتوجيه مرحوم صاحب فصول و نقد مصنّف ( ره ) بر او\r\nبعضى از معاصرين ( مرحوم صاحب فصول ) عدم اعتبار قطع قطّاع را بعد از اينكه مقيّد نموده به آن صورتى كه قطّاع دانسته يا احتمال دهد كه حجّت بودن قطعش مشروط است به اينكه قطّاع نباشد اين‌طور توجيه فرموده :\r\nدر حجّت بودن قطع شرطست كه شارع مقدّس از آن منع نفرموده باشد گرچه عقل از آن منعى نبيند و به آن قاطع باشد .\r\nولى حكم اينست كه اگر در موردى احتمال منع داده شد تا مادامىكه ثبوت آن باثبات نرسيده و به وجودش قطع حاصل نگشته بايد ظاهرا حكم به حجّيّت آن نمود .\r\nمرحوم مصنّف مىفرماين :\r\nايّها القاري تو خود خبير و آگاهى كه اين توجيه صحيح نيست و در فساد آن همين‌قدر كافى است كه اساسا اين معنا قابل تصوّر نمىباشد كه انسان به چيزى قاطع بوده ولى آثار آن را با فرض اينكه آثار آنست ترتيب ندهد . و جاى بسى تعجّب است كه وى جهت تثبيت مدّعا و توجيهى كه فرموده مثالى به اين شرح آورده‌اند :\r\nاگر آقائى به بنده‌اش بگويد :\r\nدر اطّلاع يافتن بر اوامر و فرامين من بر آنچه عقل يا حدس تو به آن منتهى شد اعتماد و استناد مكن بلكه منحصرا آنچه از ناحيه من بطور مشافهه بسمعت رسيد يا از طريق نامه دريافت داشتى دستور و فرمان همان است و بس .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو فساد اين مثال بعد از در نظر گرفتن مطالب از اوّل مسئله تا به اينجا بسى روشن و واضح است و نيازى به شرح و توضيح ندارد .\r\nشرح مقصود\r\nمقصود از بعض المعاصرين چنانچه در ترجمه گذشت مرحوم صاحب فصول مىباشد ايشان توجيه ياد شده را در ادلّه عقليّه ، مبحث ملازمه بين حكم عقل و شرح آورده ابتداء ادلّه منكرين ملازمه و پس از آن جواب مرحوم محقّق قمى را ايراد كرده و پس از ذكر جواب فاضل قمى ( ره ) از اصل استدلال منكرين در مقام مناقشه برآمده و مطالبى ايراد نموده كه در ضمن آنها به توجيه مذكور اشاره فرموده :\r\nو ما براى روشن شدن مقصود مناسب ديديم اجمالا اصل بحث و جواب فاضل قمى ( ره ) و مناقشه مرحوم صاحب فصول را در اينجا ذكر كنيم .\r\nمنكرين ملازمه بين حكم عقل و شرع به چهار دليل تمسّك نموده‌اند :\r\n\r\nادلّه منكرين ملازمه\r\nدليل اوّل : آيه شريفه :  وَ ما كُنَّا مُعَذِّبِينَ حَتَّى نَبْعَثَ رَسُولًا . \r\nاين آيه دلالت دارد كه قبل از بعثت عذاب منتفى است چه آنكه قبل از بعث پيامبر وجوب و حرمتى نيست اگرچه عقل بر حسن و قبح دلالت داشته باشند .\r\nدليل دوّم : اخبارى كه دلالت دارند بر عدم ثبوت تكليف مگر بعد از فرستادن رسل .\r\nليهلك من هلك عن بيّنة و يحيى من حىّ عن بيّنة .\r\nدليل سوّم : ثواب و عقاب صرفا بر طاعت و معصيت مترتّب مىشوند و بديهى است كه اين دو به موافقت و مخالفت اوامر و نواهى لفظيّه تحقّق مىيابند و وقتى فرض نموديم كه امر و نهى لفظى وجود ندارد پس نه اطاعتى بايد موجود باشد و نه عصيانى در نتيجه نه ثوابى است و نه عقابى و لازمه‌اش اينست كه نه وجوبى بوده و نه حرمتى .\r\nدليل چهارم : حضرات علماء اماميّه رضوان اللّه عليهم و فرقه معتزله مىگويند\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nتكليف نمودن نسبت بامورى كه از مستقلّات عقليّه مىباشند به اين معنا كه ورود خطاب لفظى به آنها در شرع انور لطف است و عقاب بدون لطف قبيح مىباشد و مقتضاى آن اينست كه مادامىكه خطاب لفظى از شارع نرسيده عقاب بر مخالفت مترتّب نشود اگرچه عقل مستقلا حكم به عقاب نمايد .\r\nمرحوم صاحب فصول از تمام ادلّه مذكوره جواب داده و استدلالات منكرين را ابطال فرموده‌اند ولى آنچه در اينجا مورد نياز است صرفا جواب از استدلال اوّل است ازاين‌رو كلام را نسبت به سه دليل ديگر در اينجا رها نموده و تنها به دليل اوّل مىپردازيم .\r\nمرحوم محقّق قمى در كتاب قوانين از اين دليل اين‌طور جواب داده‌اند :\r\n\r\nجواب مرحوم محقّق قمى از آيه وَ ما كُنَّا مُعَذِّبِينَ\r\nايشان در جواب از دليل اوّل كه آيه شريفه  « وَ ما كُنَّا مُعَذِّبِينَ  الآية » باشد اين‌طور فرموده‌اند :\r\nاوّلا آيه بر مدّعاى شما كه نفى ملازمه بين حكم شرع و عقل باشد دلالت ندارد .\r\nثانيا به فرضى كه دلالت آن را بپذيريم ، دلالتش ظنّى است و هرگز نمىتواند با آنچه از ادلّه قطعيّه كه ذكر نموديم تعارض نمايد ، ازاين‌رو لازمست آيه را تأويل برده و از ظاهرش صرف نمائيم يعنى يا آن را تخصيص داده و يا حمل بر غالب نموده و يا بعث رسل را كنايه از اتمام حجّت قرار داده و رسول را اعمّ از رسول باطنى و ظاهرى تقدير نمائيم چنانچه در اخبار به اين دو نوع از حجّت ظاهر و باطن اشاره شده است مثل خبرى كه چنين وارد شده است :\r\nانّ للّه حجّتين : حجّة فى الباطن و هو العقل و حجّة فى الظّاهر و هو الرّسول .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nمناقشه مرحوم صاحب فصول در كلام محقّق قمى ( ره )\r\nمرحوم صاحب فصول پس از نقل فرموده محقّق قمى در مقام مناقشه مىفرماين :\r\nاز نظر ما اين جواب بطور مطلق و بنحو كلّى مستقيم و پسنديده نيست زيرا استلزام حكم عقلى نسبت به حكم شرعى به اعمّ از اينكه حكم شرعى واقعى بوده يا ظاهرى باشد و ثبوت ملازمه بين اين دو در نظر عقل مشروط است به اينكه از جواز اعتماد برآن منع شرعى نرسيده باشد و ازاين‌رو است كه عقلا صحيح مىباشد مولى و آقاى حكيم بعبد و بنده‌اش بگويد :\r\nدر اطّلاع بر فرامين و اوامر من بر آنچه عقل يا حدس تو به آن منتهى شد اعتماد و استناد مكن بلكه منحصرا آنچه از ناحيه من بطور مشافهه به تو رسيد يا از طريق نامه دريافت داشتى دستور و فرمان همان است و بس .\r\nو از همين باب است فتواى برخى از محقّقين كه فرموده‌اند :\r\nقطّاعى كه كثير القطع بوده و از هر اماره‌اى و لو عادتا براى افراد متعارف قطع نمىآورد جزم و يقين پيدا مىكند نمىتواند به قطع خود اعتماد نمايد .\r\nالبتّه فرموده بعض المحقّقين در صورتى است كه قطّاع دانسته يا احتمال دهد كه حجّت بودن قطعش مشروط است به اينكه قطّاع نباشد .\r\nو پس مقيّد ساختن اين كلام از بعض المحقّقين ملاحظه مىشود كه فرموده ايشان مآلش به همان است كه ما گفتيم يعنى حجّت بودن قطع مشروط است به عدم منع شرعى و به عبارت ديگر :\r\nدر حجّت بودن قطع شرطست كه شارع مقدّس از آن منع نفرموده باشد گرچه عقل در بعضى موارد مستقلا حكم به عدم ورود منع مىنمايد و در برخى ديگر چنين حكمى ندارد ولى در همين مواضع ظاهرا قطع را حجّت دانسته و تا مادامىكه منع ثابت نشده است اعتماد به آن را لازم مىداند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nنقد شارح كبير ( ره ) بر كلام صاحب فصول\r\nمرحوم بارفروشى عطّر اللّه مرقده در ذيل اين كلام مىفرماين :\r\nمخفى نماند كه از ظاهر كلام فصول اين‌طور استفاده مىشود كه حكم عقل به حجّت بودن قطع همچون حكمش به حجّيّت اصول عمليّه نظير برائت و اباحه و غير اين دو مىباشد به اين معنا كه حكمت به حجّت بودن قطع مغيّا است به اطّلاع يافتن از منع شرعى مثل حجّيّت اصول كه مغيّا است باطّلاع يافتن از دليلى كه مثبت حكم شرع مىباشد .\r\nو همان‌طورىكه پس از رسيدن دليل و دست يافتن برآن از اصول رفع يد مىنمايند و لو دليل از امارات ظنّى و غير علمى باشد عينا بعد از رسيدن منع شرعى و اطّلاع برآن بايد از قطع صرفنظر نمود .\r\nو اين كلام در واقع دلالت بر حجّت بودن قطع بنحو تعليق مىكند و با حجّيّت مطلقه آن تنافى دارد چنانچه خود صاحب فصول در آخر همين بحث قبل از مسئله تحسين و تقبيح عقلى به آن معترف بوده و مىفرماين :\r\nحجّت بودن علم و قطع و انكشاف واقع ضرورى و فطرى است و از سنخ حجّت‌هاى نظرى نبوده تا در آن قدح و منع عارض شود .\r\nبنابراين بين دو كلام ايشان تهافت و منافات روشن و بارزى است كه قابل انكار نيست .\r\n\r\nنقد مرحوم محقّق يزدى به كلام صاحب فصول ( ره )\r\nمرحوم سيّد محمّد باقر يزدى طاب ثراه در ذيل كلام صاحب فصول مىفرماين :\r\nملخّص ايرادات به ايشان سه امر است :\r\n1 - لازمه فرموده ايشان اينست كه قطع قابل جعل باشد با اينكه در اوّل كتاب اثبات شد كه قطع حجّت ذاتى است و قابل جعل و نفى نيست .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n2 - قطّاع وقتى قطع پيدا نمود كه حجّت بودن قطعش مشروط است به اينكه قطّاع نباشد نقل كلام نموده و اين قطع را مورد صحبت قرار مىدهيم و مىگوييم آيا اين قطع مطلقا حجّت است يا مقيّد به قيد مزبور مىباشد .\r\n3 - اساسا منع شارع از عمل به قطع معقول نيست زيرا اين منع يا به صغرا تعلّق گرفته يعنى فرموده است :\r\nاين قطع كه به خمر بودن فلان مايع تعلّق گرفته بىاعتبار است و مايع مورد قطع خمر نيست .\r\nو يا متعلّق نهى و منع كبرا مىباشد يعنى فرموده است :\r\nعمل بقطع لازم نبوده و اجتناب از خمر مقطوع واجب نمىباشد .\r\nدر صورت اوّل لازم مىآيد قول شارع به وسيله قطع وى تكذيب شود .\r\nو در فرض دوّم تناقض بين دو كلام از شارع لازم مىآيد كه شرحش قبلا در اوّل كتاب گذشت .\r\nقوله : وجّه الحكم بعدم اعتبار قطع القطّاع : كلمه « بعدم » جارّ و مجرور ، متعلّق است به « الحكم » .\r\nقوله : بعد تقييده بما اذا علم القطّاع : كلمه « بعد » ظرف بوده و متعلّق است به « وجّه » و ضمير مجرورى در « تقييده » به بعض المعاصرين راجع بوده و كلمه « بما » جارّ و مجرور ، متعلّق است به « تقييده » .\r\nقوله : بانّه يشترط الخ : كلمه « بانّه » جارّ و مجرور ، متعلّق است به « وجّه » .\r\nو از اين عبارت به بعد توجيه شروع مىشود .\r\nقوله : و ان كان العقل ايضا قد يقطع بعدم المنع : نظير قطع بوجوب شكر منعم و حسن احسان و قبح ظلم و امثال اين امور كه عقل قاطعست بعدم ورود منع از عمل بقطع .\r\nقوله : فى فساد ذلك : مشاراليه « ذلك » توجيه مىباشد .\r\nقوله : عدم تصوّر القطع بشيء و عدم ترتيب آثار ذلك الشّيء الخ : وجه عدم تصوير همان است كه در صدر مسئله به آن اشاره شد و آن اينست كه وجوب متابعة قطع و\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nعمل به آن ذاتى و عقلى است و نيازى بجعل شارع نفيا و اثباتا ندارد مضافا به اينكه اگر شرع از آن منع كند مستلزم تناقض مىباشد .\r\nقوله : و العجب انّ المعاصر مثّل لذلك الخ : مشاراليه « ذلك » حجّت بودن قطع در صورتى كه منع و نهى از آن وارد نشده باشد ، مىباشد .\r\nو وجه تعجّب مرحوم مصنّف اينست كه استشهاد صاحب فصول به مثالى كه آورده ارتباطى با بحث در اينجا ندارد زيرا مورد بحث چنانچه از ظاهر كلام صاحب فصول برمىآيد قطع طريقى است نه قطعى كه بعنوان موضوع ملاحظه شده درحالىكه استشهاد بمثال از قبيل قطع موضوعى مىباشد .\r\nقوله : و فساده يظهر الخ : ضمير در « فساده » به مثال راجعست و وجه فساد همان است كه اشاره شد يعنى كلام در قطع طريقى است ولى مثال قطع موضوعى مىباشد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبسم اللّه الرحمن الرحيم\r\nمتن : الرّابع انّ المعلوم اجمالا هل هو كالمعلوم بالتّفصيل فى الاعتبار ام لا :\r\nو الكلام فيه يقع تارة فى اعتباره من حيث اثبات التّكليف به و انّ الحكم المعلوم بالاجمال كالمعلوم بالتّفصيل فى التّنجيز على المكلّف ام هو كالمجهول رأسا ، و اخرى انّه بعد ما ثبت التّكليف بالعلم الاجمالى المعتبر ، فهل يكتفى فى امتثاله بالموافقة الاجماليّة و لو تيسّر العلم التّفصيلى ام لا يكتفى به الّا مع تعذّر العلم التّفصيلى ، فلا يجوز اكرام شخصين ، احدهما زيد مع التّمكّن من معرفة زيد بالتّفصيل و لا فعل الصّلاتين فى ثوبين مشتبهين مع امكان الصّلاة فى ثوب طاهر .\r\nو الكلام من الجهة الاولى يقع من جهتين :\r\nلانّ اعتبار العلم الاجمالى له مرتبتان :\r\nالاولى : حرمة المخالفة القطعيّة .\r\nو الثّانيّة : وجوب الموافقة القطعيّة .\r\nو المتكفّل للتّكلّم فى المرتبة الثّانيّة هى مسئلة البراءة و الاشتغال عند الشّكّ فى المكلّف به .\r\nفالمقصود فى المقام الاوّل التّكلّم فى المرتبة الاولى و لنقدّم الكلام فى المقام الثّانى و هو كفاية العلم الاجمالى فى الامتثال .\r\nترجمه :\r\n\r\nتنبيه چهارم كلام در علم اجمالى\r\nسخن در اينست كه معلوم اجمالى آيا در اعتبار همچون معلوم تفصيلى است يا چنين نمىباشد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو كلام در اين مبحث گاه در اعتبار آن از جهت اثبات تكليف بعلم اجمالى است و اينكه معلوم اجمالى آيا مثل معلوم تفصيلى بر مكلّف منجّز بوده يا حكمش همچون مجهول مىباشد .\r\nو زمانى در اينست كه بعد از ثبوت تكليف بعلم اجمالى معتبر آيا در امتثال و اطاعت آن مىتوان با ميسور بودن علم تفصيلى به موافقت و اطاعت اجمالى اكتفاء نمود يا صرفا امتثال اجمالى در وقتى جايز است كه علم تفصيلى تعذّر داشته باشد بنابراين اگر اكرام زيد واجب باشد مكلّف با تمكّن از شناختن تفصيلى زيد حقّ ندارد دو نفرى را كه يكى از آن دو زيد است اكرام كند . چنانچه با امكان گذاردن نماز در جامه پاك جايز نيست دو نماز در دو لباس مشتبه بجاى آورد .\r\nو بهر تقدير سخن از جهت اوّل در دو مرتبه و مقام واقع مىشود ، زيرا براى اعتبار علم اجمالى دو مرتبه است :\r\nمرتبه اوّل : حرمت مخالفت قطعيّه .\r\nمرتبه دوّم : وجوب موافقت قطعيّه .\r\nو مسئله برائت و اشتغال نسبت به شكّ در مكلّف به متكفّل و متصدّى سخن در مرتبه دوّم مىباشد پس مقصود در مقام اوّل سخن از مرتبه اوّل يعنى حرمت مخالفت قطعيّه است .\r\nو بر خود لازم ديديم كلام در مقام دوّم يعنى كفايت علم اجمالى در مقام امتثال را بر مقام اوّل كه ثبوت تكليف بعلم اجمالى باشد مقدّم كنيم .\r\nمؤلّف گويد :\r\nبنابراين در كتاب قطع از كفايت علم اجمالى در مقام امتثال و نيز مرتبهء اوّل از ثبوت تكليف بعلم اجمالى كه مسئله حرمت مخالفت قطعيّه باشد صحبت نموده و در كتاب شكّ ، مبحث برائت و اشتغال از مرتبهء دوم ثبوت تكليف بعلم اجمالى كه وجوب موافقت قطعيّه باشد سخن ميرانيم .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nشرح مقصود\r\nقوله : انّ المعلوم اجمالا الخ : تعبير به « معلوم اجمالى » بهتر است از « علم اجمالى » زيرا در علم و صفت يقين اجمال و ابهامى وجود ندارد چه آنكه علم عبارتست از انكشاف و پرواضح است كه امر آن مردّد بين وجود و عدم است به اين معنا كه صفت انكشاف يا وجود دارد و يا معدوم است و همچون معانى مقول بتشكيك نيست كه داراى مراتب باشد بنابراين اجمال و تفصيل صفت براى معلوم است نه علم و به عبارت ديگر در عبارت العلم الاجمالى و التّفصيلى كه در تعبيرات بسيار ديده مىشود وصف « الاجمال » و « التّفصيل » از باب وصف به حال متعلّق موصوف است .\r\nقوله : يقع تارة فى اعتباره : يعنى اعتبار علم اجمالى .\r\nقوله : و انّ الحكم المعلوم بالاجمال : جمله « انّ الحكم » در تأويل مصدر و معطوفست به « اثبات التّكليف » .\r\nقوله : فى التّنجّز على المكلّف الخ : حاصل مقصود مرحوم مصنّف اينست كه :\r\nدر اثبات تكليف و تنجّز آن بر مكلّف آيا علم اجمالى كافيست به اين معنا همان‌طورىكه به واسطه علم تفصيلى به حكم تكليف تحقّق مىيابد با علم اجمالى نيز تكليف حاصل شده و مكلّف ملزم است به امتثال و اطاعت از آن ، يا اثبات و تنجّز حكم صرفا بعلم تفصيلى صورت گرفته و وجود علم اجمالى كالعدم به حساب آمده و همچون جهل تلقّى مىگردد ازاين‌رو معلوم بالاجمال مثل مجهول مطلق مىماند .\r\nو مآل اين گفتار همان‌طورىكه برخى از محقّقين فرموده‌اند به اينست كه با علم اجمالى تكليف ثابت نشده و معلوم اجمالى مانند مجهول مطلق مىباشد يعنى جهل به مكلّف به عذر و مانع از ثبوت تكليف است همان‌طورىكه جهل باصل تكليف عذر به حساب مىآيد ، ازاين‌رو مكلّف در ترك نماز ظهر و جمعه با اينكه علم بوجوب يكى از اين دو دارد ولى مع‌ذلك معذور است .\r\nقوله : بالموافقة الاجمالية : معناى موافقت اجمالى آنست كه مكلّف يقين دارد كه مطلوب مولا را آورده ولى نمىداند مطلوب كدام است مثلا چون لباس طاهرش مشتبه بين دو جامه است ، دو نماز بخواند كه پس از خواندن دو نماز يقين پيدا مىكند كه\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنماز در لباس پاك خوانده شده اگرچه نمىداند نماز اوّلى بوده يا دوّمى .\r\nقوله : ام لا يكتفى به : ضمير در « به » به علم اجمالى راجع است .\r\nقوله : و الكلام من الجهة الاولى : مقصود از « جهت اولى » اثبات تكليف بعلم اجمالى است .\r\nقوله : و المتكفّل للتّكلّم فى المرتبة الثانيّة : مقصود از « مرتبه ثانيه » وجوب موافقت قطعيّه است .\r\nقوله : فالمقصود فى المقام الاوّل : منظور از مقام اوّل ثبوت تكليف بعلم اجمالى است .\r\nقوله : التّكلّم فى المرتبة الاولى : مقصود از « مرتبه اولى » حرمت مخالفت قطعيّه است .\r\nمتن : فنقول :\r\nمقتضى القاعدة جواز الاقتصار فى الامتثال بالعلم الاجمالى باتيان المكلّف به امّا فيما لا يحتاج سقوط التّكليف فيه الى قصد الاطاعة ، ففى غاية الوضوح .\r\nو امّا فيما يحتاج الى قصد الاطاعة .\r\nفالظّاهر ايضا تحقّق الاطاعة اذا قصد الاتيان بشيئين يقطع بكون احدهما المأمور به .\r\nترجمه :\r\n\r\nكلام در كفايت علم اجمالى نسبت بمقام امتثال\r\nمرحوم مصنّف مىفرماين :\r\nمقتضاى قاعده اينست كه در مقام امتثال بتوان بعلم اجمالى اكتفاء نمود :\r\nامّا در موردى كه سقوط تكليف نياز به قصد اطاعت و نيّت قربت نداشته باشد امر بسيار روشن و مسئله بدون شكّ و شبهه مىباشد .\r\nو امّا در موضعى كه به قصد قربت احتياج بوده و تكليف بدون تحقّق آن ساقط نگردد :\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nدر اين صورت نيز ظاهرا اطاعت و امتثال اجمالى كافى است يعنى مكلّف مىتواند دو شىء يا بيشتر را اطاعت نموده كه يكى از آنها قطعا مأمور به و متعلّق تكليف مىباشد .\r\nشرح مقصود\r\nقوله : امّا فيما لا يحتاج سقوط التّكليف الخ : مقصود از اين امور ، واجبات توصّلى است يعنى واجباتى كه تحقّقشان وابسته به قصد قربت نبوده بلكه حتّى با قصد ريا نيز در خارج محقّق مىشوند همچون ازاله نجاست از جامه و بدن .\r\nو وجه فرموده شيخ عليه الرّحمة و علّت تحقّق امتثال در اين امور آنست كه مقصود در مثل اين موارد صرفا حصول فعل و تحقّق آن در خارجست و بديهى است كه با احتياط و امتثال اجمالى مطلوب در اين قبيل موارد حاصلست فلذا اگر مكلّف جامه متنجّسى را با دو آب كه يكى مضاف و ديگرى مطلق است بشويد پس از فراغت از شستشو با هر دو يقين به طهارت جامه پيدا مىكند .\r\nقوله : و امّا فيما يحتاج الى قصد الاطاعة الخ : مقصود از اين امور ، واجبات عبادى است يعنى واجباتى كه تحقّقشان متوقّف به نيّت طاعت است نظير نماز و روزه و امثال اين دو .\r\nو امّا وجه تحقّق امتثال و جواز اكتفاء بعلم اجمالى در اين موارد آنست كه مطلوب شارع مقدّس حصول واجب با نيّت قربت است و چون عقلاء و سيره اهل شرع حكم بتحقّق آن مىنمايند لاجرم دليلى بر عدم جواز نداريم و همان‌طورىكه محقّقين فرموده‌اند امر اطاعت و تحقّق امتثال به عهده عقلاء بوده و شارع در آن تصرّفى ندارد و پرواضح است در جائى اگر بنده‌اى متلبّس به انجام دو فعلى بشود و هر دو را به قصد رجاء مطلوبيّت و قربت به حضرت بارى بجاى آورد و يكى از آن دو واجب شرعى باشد وى مطيع و ممتثل محسوب مىگردد ازاين‌رو در موردى كه قبله مشتبه است گرچه مىتوان با فحص و سؤال آن را معيّن نمود ولى اگر دنبال آن نرفته و به چهار\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nطرف نماز بخوانند قطعا مطلوب واقعى را آورده و امتثال حاصل است و هيچ دليلى بر عدم تحقّق مطلوب در دست نيست .\r\nقوله : بشيئين يقطع بكون احدهما الخ : جمله « يقطع الخ » صفت است براى « شيئين » .\r\nمتن : و دعوى انّ العلم بكون المأتيّ به مقرّبا معتبر حين الاتيان به و لا يكفى العلم بعده باتيانه .\r\nممنوعة ، اذ لا شاهد لها بعد تحقّق الاطاعة به غير ذلك ايضا .\r\nفيجوز لمن تمكّن من تحصيل العلم التّفصيلى باداء العبادات العمل بالاحتياط و ترك تحصيل العلم التّفصيلى .\r\nترجمه :\r\n\r\nدعوى و توهّم\r\nاگر ادّعا شود كه لازمست مكلّف در حين آوردن مأمور به و زمان امتثال بداند عملش مقرّب است و حصول علم بعد از اتيان كفايت نمىكند .\r\nجواب و دفع\r\nدر جواب مىگوييم اين كلام ممنوع است ، زيرا پس از تحقّق اطاعت و حصول امتثال به غير اين نحو شاهدى بر ادّعاء مذكور وجود ندارد .\r\nبنابراين كسى كه از تحصيل علم تفصيلى باداء عبادات متمكّن است مىتواند احتياط نموده و تحصيل علم تفصيلى را ترك نمايد .\r\nشرح مقصود\r\nقوله : حين الاتيان به : ضمير در « به » به مأتى به راجع است .\r\nقوله : و لا يكفى العلم بعده باتيانه : ضمير در « بعده » به اتيان و در « اتيانه » به « مأتى به » راجع است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nقوله : اذ لا شاهد لها : ضمير در « لها » به دعوى راجع است .\r\nقوله : به غير ذلك : مشاراليه « ذلك » علم بمقرّب بودن مأتى به در حين عمل مىباشد .\r\nقوله : العمل بالاحتياط : يعنى امتثال اجمالى .\r\nمتن : لكنّ الظّاهر كما هو المحكيّ عن بعض ثبوت الاتّفاق على عدم جواز الاكتفاء بالاحتياط اذا توقّف على تكرار العبادة ، بل الظّاهر المحكيّ من الحلّى فى مسئلة الصّلاة فى الثّوبين عدم جواز التّكرار للاحتياط حتّى مع عدم التّمكّن من العلم التّفصيلى و إن كان ما ذكره من التّعميم ممنوعا و حينئذ فلا يجوز لمن تمكّن من تحصيل العلم بالماء المطلق او بجهة القبلة او فى ثوب طاهر ان يتوضا وضوءين يقطع بوقوع احدهما بالماء المطلق او يصلّى الى جهتين يقطع بكون احدهما القبلة او فى ثوبين يقطع بطهارة احدهما .\r\nلكنّ الظّاهر من صاحب المدارك التأمّل بل ترجيح الجواز فى المسألة الاخيرة و لعلّه متأمّل فى الكلّ ، اذ لا خصوصية للمسألة الاخيرة .\r\nترجمه :\r\n\r\nعدم جواز احتياط در عبادات و نقل رأى برخى از فقهاء\r\nسپس مرحوم مصنّف در مقام استدراك برآمده و مىفرماين :\r\nولى طبق آنچه از برخى حكايات شده در موردى كه احتياط متوقّف بر تكرار عبادت باشد باتّفاق فقهاء احتياط جايز نبوده و به آن نمىتوان اكتفاء نمود .\r\nبلكه از مرحوم حلّى حكايت شده كه ايشان در مسئله نماز در ثوبين مشتبهين فرموده‌اند تكرار نماز به جهت احتياط جايز نيست حتّى در فرضى كه از تحصيل علم تفصيلى متمكّن نباشند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nالبتّه اگرچه تعميمى كه در كلام ايشان هست ممنوع مىباشد ولى نقل و حكايت اين رأى از ايشان شاهد بر عدم جواز تكرار در عبادت است .\r\nدر نتيجه بايد گفت شخصى كه از تحصيل علم به آب مطلق يا به طرف قبله يا خواندن نماز در جامه پاك متمكّن است حق ندارد دو وضوء گرفته تا يقين كند يكى از آن دو با آب مطلق بوده يا به دو طرف نماز خوانده يا قطع برايش حاصل شود كه يكى از دو طرف قبله بوده يا در دو جامه نماز بخواند تا جزم نمايد كه يكى از دو نمازش در لباس طاهر و پاك واقع شده است .\r\nالبتّه ناگفته نماند كه از ظاهر مرحوم صاحب مدارك اين‌طور برمىآيد كه ايشان در مسئله اخير تأمّل داشته بلكه جواز احتياط و تكرار عبادت در اين فرض را ترجيح داده است و شايد وى در تمام مسائل ثلاث تأمّل داشته باشند زيرا مسئله اخير خصوصيّتى ندارد .\r\nشرح مقصود\r\nقوله : بل الظّاهر المحكيّ من الحلّى الخ : يعنى از مرحوم ابن ادريس حلّى اين‌طور حكايت شده كه ايشان تكرار نماز به جهت احتياط را تجويز نفرموده‌اند چه آنكه وى در مسئله نماز در ثوبين مشتبهين ابتداء دو قول نقل فرموده و سپس فرموده مختار ما اينست كه هر دو قول را مىتوان طرح كرد و نماز را بطور عريان خواند و احتياط هم مقتضى است كه نماز به همين صورت و حالت خوانده شود و پس از آن چنين فرموده :\r\nلانّ المسألة بين اصحابنا فيها خلاف و دليل الاجماع فيه مفقود ، فاذا كان كذلك فالاحتياط يوجب ما قلناه .\r\nفان قال قائل : بل الاحتياط يوجب الصّلاة فيهما على الانفراد ، لانّه اذا صلّى فيهما جميعا تبيّن و تيقّن بعد فراغه من الصّلاتين معا انّه قد صلّى فى ثوب طاهر .\r\nقلنا : المؤثرات فى وجوه الافعال يجب ان يكون مقارنة لها لا متأخّرة عنها و الواجب عليه عند افتتاح كلّ فريضة ان يقطع على ثوبه بالطّهارة و هذا يجوز عند افتتاح كلّ صلاة من الصّلاة انّه نجس .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nكلام مرحوم بارفروشى\r\nمرحوم بارفروشى در ذيل كلام ابن ادريس ( ره ) مىفرماين :\r\nملخّص عبارتى كه ذكر شد به دو وجه برمىگردد :\r\n1 - بر شخص مزبور يك نماز واجب است درحالىكه اگر بخواهد دو بار نماز بخواند نمىداند كدام واجب و مأمور به واقعى است لاجرم نيّت وجوب كه از آن به قصد وجه تعبير مىكنند از وى متمشّى نمىشود .\r\n2 - بر شخص مصلّى واجب است كه در وقت شروع علم به طهارت جامه و لباسش داشته باشد درحالىكه اگر دو نماز بخواهد بخواند در طهارت ثوب وقت شروع در هريك از دو نماز شكّ دارد .\r\nسپس فرموده :\r\nو از ظاهر اين دو وجه چنين استفاده مىشود كه احتياط مشروع نباشد حتّى با عدم تمكّن از علم تفصيلى .\r\nو از مرحوم يحيى ابن سعيد نيز مثل رأى ابن ادريس ( ره ) حكايت شده .\r\nو برخى از تلامذه مرحوم مصنّف از ايشان نقل نموده‌اند كه ايشان از مرحوم صاحب الجواهر در درس شنيده‌اند كه وى فرموده :\r\nكسى كه نمازش را تكرار مىنمايد و به اين نحو احتياط مىكند بر او مطيع صادق نبوده بلكه وى عمل لغو انجام مىدهد نه عبادت .\r\nولى مرحوم مصنّف در اين مسئله توقّف فرموده و مستندش اينست كه طريقه عقلاء در موردى كه احتياط محتاج بتكرار باشد معلوم و محرز نيست .\r\nولى از نظر ما كلمات مذكور تمام بر خلاف انصاف است زيرا قبلا گفتيم كه بناء عقلاء و طريقه ايشان بر تحقّق اطاعت بوده و در صدق عنوان طاعت لازم است به حكم عقلاء رجوع نمود چه آنكه امر آن بدست ايشان بوده و شارع در آن تصرّفى ندارد . تمام شد موضع حاجت از كلام مرحوم بارفروشى رضوان اللّه عليه .\r\nقوله : و ان كان ما ذكره من التّعميم ممنوعا : مقصود از تعميم عبارت « حتّى مع عدم التّمكّن من العلم التفصيلى » است و وجه منع از آن اينست كه اگر اين كلام\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nصحيح باشد لازمهء آن اينست كه احتياط در هيچ موردى مشروع نباشد با اينكه احدى از فقهاء حتّى خود ايشان به آن ملتزم نيستند .\r\nقوله : و حينئذ فلا يجوز الخ : مقصود از « حينئذ » حين عدم جواز الاحتياط است .\r\nقوله : لكن الظّاهر من صاحب المدارك الخ : مرحوم سيّد محمّد صاحب مدارك در اين كتاب دليل قائل باشتراط قطع به طهارت لباس را نقل نموده سپس در جواب فرموده‌اند :\r\nاز چنين شرطى منع كرده و آن را قبول نداريم زيرا قطع به طهارت با قدرت برآن شرط است نه در صورت اشتباه سپس فرموده :\r\nو من هنا ينقدح احتمال الاكتفاء بصلوة واحدة فى احد الثّوبين ، لانّ المانع و هو النّجاسة فى كلّ واحد بخصوصه غير متيقّن الّا انّ ظاهر النّص و كلام الاصحاب ينافيه .\r\nپس از آن چنين آورده :\r\nو لا ريب انّ الصّلاة فى كلّ من الثّوبين اولى و احوط ، امّا تعيّن الصّلاة عاريا فمقطوع بفساده .\r\nو چنانچه از ظاهر اين كلام برمىآيد ايشان احتياط و امتثال اجمالى را بر نماز عاريا ترجيح داده‌اند .\r\nقوله : و لعلّه متأمّل فى الكلّ : ضمير در « لعلّه » به صاحب مدارك ( ره ) راجع بوده و مقصود از « فى الكلّ » هر سه مسئله مذكور در اينجا مىباشد يعنى اشتباه آب مطلق بمضاف و اشتباه قبله و اشتباه ثوب طاهر .\r\nو وجه تأمّل در « كلّ » اينست كه هر سه مسئله از يك وادى بوده و با هم فرقى ندارند .\r\nقوله : اذ لا خصوصيّة للمسألة الأخيرة : اين عبارت اشاره است به بيان علّت تأمّل صاحب مدارك در هر سه مسئله .\r\nبرخى از محشّين همچون مرحوم محقّق يزدى و سيّد محمّد مولانا فرموده‌اند :\r\nشايد بتوان براى مسئله اخير خصوصيّتى قائل شد و آن اينست كه در خصوص\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمسئله اخير خبر شريف دلالت بر جواز تكرار دارد و بر غير آن دليلى در دست نداريم .\r\nسپس مرحوم مولانا در كتاب مصباح الوسائل اين اشكال را طرح مىكند :\r\nكه در محلّش مقرّر است كه مورد مخصّص نيست لذا اگرچه مورد روايت ياد شده خصوص مسئله اخير است ولى از باب القاء خصوصيّت بايد در دو مسئله ديگر احتياط و تكرار جايز باشد .\r\nسپس در جواب فرموده :\r\nبناء صاحب مدارك بر تجمّد در اخبار است ازاين‌رو نمىتوان در حقّ ايشان گفت شايد وى در هر سه مسئله متأمّل باشد .\r\nمتن : و امّا اذا لم يتوقّف الاحتياط على التّكرار كما اذا اتى بالصّلاة مع جميع ما يحتمل ان يكون جزء ، فالظّاهر عدم ثبوت اتّفاق على المنع و وجوب تحصيل اليقين التّفصيلى .\r\nلكن لا يبعد ذهاب المشهور الى ذلك ، بل ظاهر كلام السّيّد الرّضى ( ره ) فى مسئلة الجاهل بوجوب القصر و ظاهر تقرير اخيه السّيّد المرتضى له ثبوت الاجماع على بطلان صلاة من لا يعلم احكامها .\r\n\r\nكلام در احتياطى كه متوقّف بر تكرار نباشد\r\nترجمه : و امّا اگر احتياط در عبادت متوقّف بر تكرار آن نباشد مثل موردى كه نماز را با تمام محتملاتش و با جميع آنچه را كه ممكنست جزء باشد بياورند ، ظاهرا در اين فرض اتّفاق و اجماعى بر منع از احتياط و وجوب تحصيل يقين تفصيلى در بين نباشد امّا مىتوان گفت بعيد نيست كه مشهور به منع و وجوب تحصيل يقين تفصيلى باشند بلكه ظاهر كلام سيّد رضى ( ره ) در مسئله جاهل بوجوب قصر و ظاهر تقرير برادرش سيّد مرتضى عليه‌الرّحمه اينست كه فقهاء بر بطلان نماز كسى كه احكام آن را نمىداند اجماع و اتّفاق دارند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nشرح مقصود\r\nقوله : و امّا اذا لم يتوقّف الاحتياط على التّكرار : مانند تمام مواردى كه دوران امر بين اقلّ و اكثر باشد مثلا شكّ دارد كه استعاذه قبل از قرائت از اجزاء نماز بوده يا جزء نمىباشد البتّه احتياط مقتضى است در نمازى كه مىخواند ذكر استعاذه را احتياط بياورد .\r\nقوله : لا يبعد ذهاب المشهور الى ذلك : مشاراليه « ذلك » منع از احتياط و لزوم تحصيل يقين تفصيلى است .\r\nقوله : بل ظاهر كلام السّيّد الرّضى ( ره ) الخ : مرحوم شهيد اوّل در كتاب ذكرى و شهيد ثانى در روض الجنان چنين آورده‌اند كه سيّد رضى عليه‌الرّحمه از برادر بزرگوارش مرحوم علم الهدى سيّد مرتضى عطّر اللّه مرقده سؤال نمود كه :\r\nمگر نه اينست كه اجماع فقهاء واقع است بر اينكه نماز شخصى كه احكام آن را نمىداند مجزى و كافى نيست ، و چون جهل باعداد ركعات مساوق با جهل به احكام نماز است لاجرم چنين نمازى از مصلّى جاهل نبايد كفايت كند ، پس چرا نماز جاهل به قصر و اتمام را باطل نمىدانند ؟\r\nمرحوم سيّد مرتضى در جواب مىفرماين :\r\nگرچه جاهل معذور نيست ولى ممكن است در اين مورد بخصوص جهل مغيّر حكم باشد و چنانچه ملاحظه مىشود در كلام سيّد رضى ( ره ) اشاره شده به وقوع اجماع بر بطلان نماز كسى كه احكام نماز را نمىداند و در جوابى كه مرحوم علم الهدى به ايشان داده‌اند چون اجماع مدّعى منع و ردّ نشده لاجرم نفس عدم منع تقريرى است از ايشان نسبت بتحقّق اجماع و استشهاد مرحوم مصنّف در اين مقام بكلام اين دو بزرگوار بجا و بمورد است .\r\nقوله : و ظاهر تقرير اخيه السّيّد المرتضى له : ضمير در « له » به السّيّد الرّضى راجع است .\r\nقوله : من لا يعلم احكامها : يعنى احكام الصّلاة .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمتن : هذا كلّه فى تقديم العلم التّفصيلى على الاجمالى .\r\nو هل يلحق بالعلم التّفصيلى الظّنّ التّفصيلى المعتبر ، فيقدّم على العلم الاجمالى ام لا :\r\nالتّحقيق ان يقال :\r\nانّ الظّنّ المذكور إن كان ممّا لم يثبت اعتباره الّا من جهة دليل الانسداد المعروف بين المتأخّرين لاثبات حجّية الظّنّ المطلق فلا اشكال فى جواز ترك تحصيله و الاخذ بالاحتياط اذا لم يتوقّف على التّكرار .\r\nو العجب ممّن يعمل بالامارات من باب الظّنّ المطلق ، ثمّ يذهب الى عدم صحّة عبادة تارك طريقى الاجتهاد و التّقليد و الاخذ بالاحتياط و لعلّ الشّبهة من جهة اعتبار قصد الوجه .\r\nو لابطال هذه الشّبهة و اثبات صحّة عبادة المحتاط محلّ آخر .\r\nترجمه :\r\n\r\nكلام در ظنّ تفصيلى و تقديمش بر علم اجمالى و عدم تقديم برآن\r\nسپس مرحوم مصنّف مىفرماين :\r\nمطالب و احكامى كه گفته شد در ارتباط با تقديم علم تفصيلى بر علم اجمالى و عدم وجوب تقديمش برآن بود .\r\nاكنون مىگوييم :\r\nآيا ظنّ تفصيلى همچون علم تفصيلى است به‌طورىكه اگر علم تفصيلى را بر علم اجمالى مقدّم دانسته و با تمكّن از تحصيلش اكتفاء بعلم اجمالى را جايز ندانستيم عينا ظنّ تفصيلى همين‌طور مىباشد يا اين‌چنين نيست و اگر علم تفصيلى بر علم اجمالى مقدّم بوده دليل نيست كه ظنّ تفصيلى نيز اين‌طور باشد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nتحقيق مرحوم مصنّف\r\nمصنّف ( ره ) در مقام تحقيق مىفرماين :\r\nتحقيق مقتضى است بگوئيم ظنّ ياد شده اگر از ظنونى باشد كه غير از دليل انسداد كه بين متأخّرين معروف شده و به آن جهت حجّيّت مطلق ظنّ استدلال مىنمايند دليل خاصّ و ناصّى بر حجّيّتش نداشته باشيم بدون اشكال مىتوان آن را ترك نموده و به احتياط اخذ نمود مشروط به اينكه احتياط مقتضى تكرار نباشد .\r\nو جاى بسى شگفت و تعجّب است از كسى كه بامارات را از باب ظنّ مطلق عمل نموده ولى مع‌ذلك عبادت محتاط يعنى كسى كه دو طريق اجتهاد و تقليد را رها نموده و به احتياط عمل مىنمايد باطل دانسته است .\r\nو به نظر اين‌طور مىآيد كه شبهه ايشان در صحّت عمل محتاط شايد از اين جهت باشد كه قصد وجه را معتبر دانسته و چون در احتياط اين قصد منتفى است لاجرم صحّت عمل از نظر ايشان محلّ اشكال واقع شده است .\r\nالبتّه براى ابطال اين شبهه و اثبات صحّت عبادت شخص محتاط محل ديگرى مناسب بوده و اينجا مقتضى اين بحث نيست .\r\nشرح مقصود\r\nقوله : انّ الظّنّ المذكور : مقصود ظنّ تفصيلى معتبر است .\r\nقوله : الّا من جهة دليل الانسداد : گرچه اين بحث در رساله ظنّ ان‌شاءالله خواهد آمد ولى مناسب ديدم كه اجمالا اشاره‌اى به دليل انسداد و ظنّ مطلق بنمايم :\r\nدر اصطلاح اصوليّين ظنّ به دو معنا اطلاق مىشود :\r\nالف : ظنّ خاصّ .\r\nب : ظنّ مطلق .\r\nظنّ خاصّ عبارتست از هر ظنّى كه بر اعتبارش دليل معتبر خاصّى قائم شده باشد همچون ظنّ مستند به خبر واحد يا اجماع منقول و يا قول اهل لغت .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nظنّ مطلق آنست كه بر اعتبارش هيچ دليل معتبر خاصّى نداشته و صرفا دليل بر حجّيتش انسداد باب علم است بنابراين اگر توانستيم اين قسم از ظنّ را حجّت كنيم چون دليلش صرف انسداد باب علم مىباشد لاجرم حجّيت ظنّ منحصرا در زمان تعذّر علم بوده و با تمكّن از آن عمل به چنين ظنّى جايز نيست .\r\nو امّا دليل انسداد مركّب است از پنج مقدّمه بشرح زير :\r\n1 - علم اجمالى داريم به ثبوت تكاليف فعلى .\r\n2 - باب علم و علمى نسبت به بسيارى از آنها براى ما منسد است .\r\n3 - اهمال آنها و عدم امتثال تكاليف بر ما جايز نيست .\r\n4 - در تمام موارد جهل و عدم علم احتياط به ملاحظه منجر شدنش به عسر و حرج واجب نيست .\r\n5 - ترجيح مرجوح بر راجح قبيح است .\r\nو پس از اثبات و تماميّت اين مقدّمات يا مىگوييم عقل حكم مىكند به حجّيت مطلق ظنّ يا قائل مىشويم كه كشف مىشود كه شارع مقدّس در چنين زمانى مطلق ظنّ را حجّت قرار داده است .\r\nقوله : فلا اشكال فى جواز ترك تحصيله الخ : وجه عدم اشكال در ترك تحصيل چنين ظنّى واضح و روشن است زيرا حجّيّت ظنّ انسدادى موقوف بر مقدّمات پنجگانه و تماميّت آنها است و از جمله آنها عدم وجوب احتياط است پس بفرض تمام بودن مقدّمات اثبات مىشود كه احتياط واجب نيست نه آنكه جايز نباشد .\r\nقوله : و العجب ممّن يعمل بالامارات الخ : ظاهرا مقصود از عامل بامارات از باب ظنّ انسدادى مرحوم صاحب قوانين است .\r\nو حاصل مقصود مصنّف ( ره ) اينست كه قائل بانسداد همچون محقّق قمى عمل به امارات ظنّى را از باب انسداد جايز مىداند و لازمهء اين رأى آنست كه عمل به احتياط را قطعا تجويز كند چه آنكه عمل به احتياط موجب حصول يقين بامتثال است ولى بسيار جاى تعجّب است كه قائل مزبور امتثال ظنّى آن هم ظنّ انسدادى را مجزى دانسته ولى عمل به احتياط را جايز نمىداند .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمؤلّف گويد :\r\nتعجّب مرحوم مصنّف بجا و بمورد است ، زيرا همان‌طورىكه تشريح شد عمل بامارات از باب ظنّ انسدادى مقتضى است كه بطريق اولى عمل به احتياط جايز و مشروع باشد و لازمه اين كلام آنست كه عمل تارك اجتهاد و تقليد و اخذ نمودنش به احتياط جايز و مجزى باشد .\r\nقوله : و لعلّ الشّبهة من جهة اعتبار قصد الوجه الخ : و حاصل مقصود آنست كه تنها وجهى كه براى فرموده محقّق قمى به نظر مىرسد آنست كه شايد شبهه معتبر بودن قصد وجه ايشان را بر اين منع وادار نموده است چه آنكه در عمل به احتياط چون اتيان به عمل معلوم نيست واجب باشد لاجرم قصد وجوب منتفى شده و بدين‌وسيله به قصد وجه اخلال وارد مىشود درحالىكه اگر عبادت را از طريق اجتهاد و يا تقليد بظنّ انسدادى معيّن و مشخّص كنند و آن را اتيان نمايند گرفتار چنين محظورى نمىشوند ازاين‌رو ترك اجتهاد و تقليد و عمل به احتياط مشروع نمىباشد .\r\nولى همان‌طور كه اشاره شد اين دليل و حجّت نمىشود بلكه شبهه‌اى بيش نبوده و نه تنها دليلى بر اعتبار قصد وجه نداشته و هيچ دليل عقلى و نقلى با آن مساعد نمىباشد بلكه اطلاقات اوامر عبادات مفيد عدم اعتبار آن مىباشند مضافا به اينكه بفرض قائل شدن به اعتبارش اين كلام در جائى است كه اشتباه و تردّدى در كار نباشد و امّا در مثل مورد بحث قطعا ساقط بوده و معتبر نمىباشد .\r\nمتن : و امّا اذا توقّف الاحتياط على التّكرار ففى جواز الاخذ به و ترك تحصيل الظّنّ بتعيين المكلّف به او عدم الجواز وجهان :\r\nمن انّ العمل بالظّنّ المطلق لم يثبت الّا جوازه و عدم وجوب تقديم الاحتياط عليه ، امّا تقديمه على الاحتياط فلم يدلّ عليه دليل .\r\nو من انّ الظّاهر انّ تكرار العبادة احتياطا فى الشّبهة الحكميّة مع ثبوت الطّريق الى الحكم الشّرعى و لو كان هو الظّنّ المطلق خلاف السّيرة المستمرة بين العلماء مع انّ جواز العمل بالظّنّ اجماعىّ فيكفى فى عدم جواز الاحتياط بالتّكرار احتمال عدم جوازه و اعتبار الاعتقاد التّفصيلى فى الامتثال .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nكلام در دوران امر بين احتياطى كه متوقّف بر تكرار بوده و بين عمل به ظنّ تفصيلى\r\nترجمه : و امّا در موردى كه احتياط متوقّف بر تكرار باشد :\r\nپس در جواز اخذ به آن و رها نمودن تحصيل ظنّ تفصيلى به تعيّن مكلّف به يا عدم جوازش دو احتمال است :\r\n\r\nاحتمال اوّل\r\nاحتمال اوّل آنست كه احتياط و تكرار جايز باشد و دليل آن اينست كه :\r\nپس از تماميّت مقدّمات دليل انسداد صرفا جواز عمل بظنّ مطلق و عدم وجوب تقديم احتياط برآن ثابت مىشود ، امّا وجوب عمل به آن و تقديمش بر احتياط ، دليلى مقتضى آن نبوده .\r\nبنابراين عمل به احتياط مشروع و جايز است .\r\n\r\nاحتمال دوّم\r\nاحتمال دوّم آنست كه احتياط مشروع نبوده و عمل به ظنّ انسدادى متعيّن مىباشد و دليل آن اينست كه :\r\nدر شبهات حكميّه با وجود طريق و اماره براى رسيدن به حكم شرعى و لو طريق عبارت از ظنّ مطلق باشد ظاهرا تكرار عبادت بعنوان احتياط و ترك طريق اجتهاد يا تقليد خلاف سيره جاريه بين علماء است .\r\nمضافا به اينكه عمل به ظنّ اجماعا جايز است ولى جواز احتياط امرى است اختلافى پس در عدم جواز آن همين‌قدر كافى است كه احتمالا ممكنست جايز نبوده و اعتقاد تفصيلى در مقام امتثال معتبر باشد .\r\nشرح مقصود\r\nقوله : ففى جواز الاخذ به : ضمير در « به » به احتياط راجعست .\r\nقوله : من انّ العمل بالظّنّ المطلق الخ : اين عبارت اشاره است به دليل احتمال\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاوّل يعنى جواز عمل به احتياط و حاصل مقصود اينست كه عمل به احتياط و عمل بظنّ انسدادى هر دو از نظر جواز با هم متساويند زيرا دليلى كه دلالت بر حجّيّت ظنّ مطلق دارد يعنى دليل انسداد صرفا جواز آن و عدم وجوب احتياط را اثبات مىكند بنابراين مفاد دليل انسداد جواز عمل بهر يك از ظنّ مطلق و احتياط بوده و هيچ‌كدام را بر ديگرى مقدّم نمىدارد .\r\nقوله : امّا تقديمه على الاحتياط : يعنى تقديم ظنّ مطلق .\r\nقوله : فلم يدلّ عليه دليل : ضمير در « عليه » به تقديم راجعست .\r\nقوله : و من انّ الظّاهر انّ تكرار العبادة : اين عبارت اشاره است به دليل احتمال دوّم يعنى تعيّن عمل بظنّ مطلق و عدم جواز احتياط .\r\nو حاصل مقصود مرحوم مصنّف اينست كه دو دليل بر عدم جواز احتياط و تقديم ظنّ مطلق برآن وجود دارد :\r\nالف : آنكه در شبهات حكميّه با ثبوت طريق براى رسيدن به حكم شرعى عمل به احتياط بر خلاف سيره مستمره علماء و فقهاء است و نفس اين سيره كافيست در تخطئه احتياط و عدم مشروعيّت آن .\r\nب : امر دائر است بين عمل بظنّ انسدادى و احتياط و تكرار در عمل :\r\nقطعا و بدون ترديد عمل بظنّ جايز است زيرا اجماع و اتّفاق برآن قائم مىباشد ولى احتياط و جواز آن مورد اختلاف است و به عبارت ديگر :\r\nبا عمل بظنّ قطعا غرض از تكليف حاصلست به قرينه اجماع و اتّفاق نوّاب امام عليه السّلام و حاميان شريعت مقدّسه يعنى حضرات سلسله جليله علماء و صاحبان رأى و اجتهاد ولى احتياط و تكرار معلوم نيست كه محصّل غرض باشد و هر موردى كه شكّ در تحصيل غرض بوده عقل طريقى را متعيّن مىداند كه سلوك آن باعث حصول غرض مىباشد ، ازاين‌رو در مورد بحث چون عمل بظنّ انسدادى واجد چنين خصوصيّتى است لاجرم عقلا واجب الاتّباع بوده و عمل به احتياط مشروع نمىباشد .\r\nقوله : فى الشّبهة الحكميّة : مقصود از « شبهه حكميّه » موردى از شكّ مىباشد كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمنشا شكّ و شبهه شارع مقدّس باشد در قبال شبهه موضوعيّه كه شكّ ناشى از اشتباه امور و موضوعات خارجى باشد و شرح آن بتفصيل ان‌شاءالله خواهد آمد و بهر تقدير سرّ مقيّد نمودن كلام به اين قسم از شبهه ( شبهه حكميّه ) آنست كه كلام فعلا در اعتبار نيّت وجه و عدم آن است به‌طورىكه اگر نيّت وجه معتبر و واجب باشد احتياط مشروع نبوده و در غير اين صورت جايز است و چون منشا اين شكّ شارع است لاجرم مرحوم ماتن كلام را به اين شبهه مقيّد فرمودند .\r\nقوله : و لو كان هو الظّنّ المطلق : ضمير مستتر در « كان » به « طريق » راجع است .\r\nقوله : مع انّ جواز العمل الخ : اشاره است به دليل دوّم براى عدم جواز عمل به احتياط .\r\nقوله : فى عدم جواز الاحتياط بالتّكرار : كلمه « بالتّكرار » بيان نحوه احتياط است .\r\nقوله : احتمال عدم جوازه : ضمير در « جوازه » به احتياط راجع است .\r\nقوله : و اعتبار الاعتقاد التّفصيلى : كلمه « اعتبار » معطوف است به « عدم جوازه » و مقصود از « اعتقاد تفصيلى » همان ظنّ مطلق است .\r\nمتن : و الحاصل :\r\nانّ الامر دائر بين تحصيل الاعتقاد التّفصيلى و لو كان ظنّا و بين تحصيل العلم بتحقّق الاطاعة و لو اجمالا :\r\nفمع قطع النّظر عن الدّليل الخارجى يكون الثّانى مقدّما على الاوّل فى مقام الاطاعة به حكم العقل و العقلاء ، لكنّ بعد العلم بجواز الاوّل و الشّكّ فى جواز الثّانى فى الشّرعيّات من جهة منع جماعة من الاصحاب عن ذلك و اطلاقهم اعتبار نيّة الوجه فالاحوط ترك ذلك و ان لم يكن واجبا ، لانّ نيّة الوجه لو قلنا باعتباره فلا نسلّمه الّا مع العلم بالوجه ، او الظّنّ الخاصّ لا الظّنّ المطلق الّذى لم يثبت القائل بجوازه الّا بعدم وجوب الاحتياط لا بعدم جوازه فكيف يعقل تقديمه على الاحتياط .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nحاصل كلام\r\nترجمه : مرحوم مصنّف مىفرماين :\r\nحاصل كلام آنكه امر دائر است بين اينكه اعتقاد تفصيلى تحصيل كنيم اگرچه ظنّ باشد و بين اينكه علم بتحقّق اطاعت و يقين به حصول امتثال پيدا نمائيم و لو اجمالا باشد پس بايد گفت با قطع نظر از وجود دليل خارجى دوّمى بر اوّلى مقدّم است و در مقام اطاعت و امتثال به حكم عقل و عقلاء مىبايد به دوّمى اخذ شود .\r\n\r\nاستدراك\r\nسپس در مقام استدراك و رجوع از فرموده قبل چنين مىفرماين :\r\nولى چون برخى از فقهاء و جماعتى از اصحاب بطور مطلق نيّت وجه را معتبر دانسته و در نتيجه از عمل به احتياط منع نموده‌اند اين امر موجب شكّ در جواز احتياط مىگردد درحالىكه نسبت به عمل بظنّ چنين منعى وجود ندارد ازاين‌رو با در نظر گرفتن اين امر و توجّه به علم بجواز اوّل و شكّ در مشروعيّت دوّم احوط اينست كه عمل به احتياط ترك گردد گرچه ترك احتياط در اينجا واجب نبوده و مستحب مىباشد و دليل بر عدم وجوب ترك اينكه :\r\nنيّت وجه و لو قائل باعتبار و لزومش بشويم ولى در جائى به آن ملتزم شده كه متعيّنا يا به آن قطع و يقين داشته و يا لااقلّ بظنّ خاصّ آن را احراز نموده باشيم نه ظنّ مطلق كه قائل به آن جوازش را صرفا به عدم وجوب احتياط اثبات نموده نه بعدم جواز بنابراين چگونه مىتوان تصوّر كرد كه عمل بظنّ بر احتياط مقدّم بوده و الزاما به آن عمل شده و عمل به احتياط حرام و غير مشروع باشد .\r\nشرح مقصود\r\nقوله : فمع قطع النّظر عن الدّليل الخارجى : مقصود از « دليل خارجى » سيره جاريه و اجماعى بودن عمل به ظنّ و مشكوك الجواز بودن عمل به احتياط است .\r\nقوله : لكن بعد العلم بجواز الاوّل الخ : حاصل مقصود مرحوم مصنّف اينست كه از فرموده سابق اعراض نموده و اينكه احتياط و عمل بعلم اجمالى مقدّم است بر ظنّ\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nتفصيلى را رها نموده و اين نكته را بيان مىفرماين كه گرچه با قطع نظر از دليل خارجى گفتيم عمل به احتياط بر عمل بظنّ تفصيلى مقدّم است ولى مانعى از عمل بعلم اجمالى و احتياط در عمل وجود دارد كه نمىتوان از آن غمض عين و چشم‌پوشى كرد و آن عبارتست از منع مشهور از عمل به احتياط و در كلمات ايشان آمده كه قصد وجه در عبادات معتبر است .\r\nو اطلاق اين عبارت مورد بحث ما را نيز شامل مىشود ازاين‌رو بايد گفت اقتضاى منع مشهور از عمل به احتياط و اطلاق كلامشان نسبت به معتبر بودن قصد وجه دو مانع مهمّى است كه با وجود آنها عمل به احتياط را نمىتوان قائل شد چه رسد به اينكه بر ظنّ تفصيلى مقدّم نمود .\r\nقوله : فالاحوط ترك ذلك : مشاراليه « ذلك » عمل به احتياط است .\r\nقوله : و ان لم يكن واجبا : ضمير مستتر در « لم يكن » به ترك راجعست .\r\nقوله : لم يثبت القائل به جوازه : ضمير در « به » به ظنّ مطلق و در « جوازه » به عمل بظنّ مطلق راجعست .\r\nقوله : لا بعدم جوازه : يعنى جواز احتياط .\r\nقوله : فكيف يعقل تقديمه على الاحتياط : ضمير در « تقديمه » به ظنّ مطلق راجع است .\r\nمتن : و امّا لو كان الظّنّ ممّا ثبت اعتباره بالخصوص ، فالظّاهر انّ تقديمه على الاحتياط اذا لم يتوقّف على التّكرار مبنىّ على اعتبار قصد الوجه .\r\nو حيث قد رجّحنا فى مقامه عدم اعتبار نيّة الوجه ، فالاقوى جواز ترك تحصيل الظّنّ و الاخذ بالاحتياط .\r\nو من هنا يترجّح القول بصحّة عبادة المقلّد اذا اخذ بالاحتياط و ترك التّقليد الّا انّه خلاف الاحتياط من جهة وجود القول بالمنع من جماعة .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nترجمه :\r\n\r\nدوران امر بين عمل بظنّ خاصّ و عمل بعلم اجمالى\r\nمرحوم مصنّف مىفرماين :\r\nو امّا اگر ظنّ تفصيلى از ظنونى بوده كه بدليل خاصّ معتبرى حجّت شده باشد كه از آن اصطلاحا به « ظنّ خاصّ » تعبير مىآورند و امر دائر بين عمل به آن و عمل به علم اجمالى باشد ، ظاهرا تقديم آن بر احتياط و عمل بعلم اجمالى در موردى كه احتياط متوقّف بر تكرار نباشد مبنى بر اعتبار و لزوم قصد وجه است .\r\nولى چون ما در جاى خودش ترجيح داده‌ايم كه نيّت وجه معتبر نيست ، لاجرم اقوى اينست كه تحصيل ظنّ تركش مشروع و عمل به احتياط جايز مىباشد .\r\nو از همين‌جا است كه مىتوان گفت :\r\nمقلّد اگر از تقليد دست برداشته و عمل به احتياط كند عملش صحيح است ، منتهى چون برخى از فقهاء از آن منع نموده‌اند باعتبار اين قول عمل مقلّد به احتياط بر خلاف احتياط است .\r\nشرح مقصود\r\nقوله : فالظّاهر انّ تقديمه على الاحتياط اذا لم يتوقّف : حاصل مقصود مرحوم مصنّف اينست كه :\r\nدليل قائلين بتقديم ظنّ خاصّ بر احتياط در موردى كه عمل به احتياط نياز بتكرار در عمل دارد منحصرا اعتبار نيّت وجه است .\r\nمؤلّف گويد :\r\nممكنست بگوئيم :\r\nدليل اين قائلين منحصرا اين امر نبوده و دليل ديگرى نيز دارند و آن اينست كه ايشان مىگويند :\r\nعمل بظنّ خاصّ اجماعا جايز است ولى عمل به احتياط مشكوك بوده و برخى آن را تجويز نكرده‌اند و نفس اين اختلاف و وجود شكّ كافيست در عدم\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nجوازش چنانچه در موردى كه احتياط متوقّف بر تكرار در عمل باشد به همين دليل متمسّك شده‌اند .\r\nمتن : و ان توقّف الاحتياط على التّكرار ، فالظّاهر ايضا جواز التّكرار ، بل اولويّته على الاخذ بالظّنّ الخاصّ ، لما تقدّم ، من انّ تحصيل الواقع بطريق العلم و لو اجمالا اولى من تحصيل الاعتقاد الظّنّي به و لو كان تفصيلا .\r\nترجمه :\r\n\r\nدوران امر بين عمل بظنّ خاصّ و احتياطى كه توقّف بر تكرار عمل دارد\r\nمرحوم مصنّف مىفرماين :\r\nو امّا اگر امر مردّد بود بين عمل بظنّ خاصّ و احتياطى كه متوقّف بر تكرار عمل باشد در اينجا نيز بايد گفت ظاهرا تكرار جايز بوده بلكه مىتوان آن را از اخذ بظنّ خاصّ اولى دانست زيرا تحصيل واقع از طريق علمى گرچه بنحو اجمال باشد از تحصيل اعتقاد ظنّى بمراتب اولى است و لو آنكه ظنّ ، ظنّ تفصيلى باشد .\r\nشرح مقصود\r\nقوله : و ان توقّف الاحتياط على التّكرار : مثل دوران امر بين متباينين همچون دوران نماز واجب در روز جمعه بين نماز ظهر و نماز جمعه .\r\nمتن : و ادلّة الظّنون الخاصّة انّما دلّت على كفايتها عن الواقع لا تعيّن العمل بها فى مقام الامتثال الّا انّ شبهة اعتبار نيّة الوجه كما هو قول جماعة بل المشهور بين المتأخّرين جعل الاحتياط فى خلاف ذلك مضافا الى ما عرفت من مخالفة التّكرار للسّيرة المستمرة مع امكان ان يقال :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nانّه اذا شكّ بعد القطع بكون داعى الامر هو التّعبّد بالمأمور به لا حصوله باىّ وجه اتّفق ، فى انّ الدّاعى هو التّعبّد بايجاده و لو فى ضمن امرين او ازيد او التّعبّد بخصوصه متميّزا عن غيره فالاصل عدم سقوط الغرض الدّاعى الّا بالثّانى ، و هذا ليس تقييدا فى دليل تلك العبادة حتّى يرفع باطلاقه كما لا يخفى .\r\nو حينئذ فلا ينبغى بل لا يجوز ترك الاحتياط فى جميع موارد ارادة التّكرار به تحصيل الواقع اوّلا بظنّه المعتبر من التّقليد او الاجتهاد باعمال الظّنون الخاصّة او المطلقة و اتيان الواجب مع نيّة الوجه ، ثمّ الاتيان بالمحتمل الآخر به قصد القربة من جهة الاحتياط .\r\nترجمه :\r\n\r\nوهم و دفع\r\nممكنست در مقام توهّم گفته شود :\r\nقبول نداريم كه در صورت دوران مذكور احتياط و تكرار عمل از اخذ بظنّ خاصّ اولى باشد زيرا ادلّه‌اى كه دلالت بر اعتبار ظنّ مزبور داشته در مقام تعيّن عمل به آنها بوده و مفاد آنها اينست كه در مقام امتثال غير از اخذ به آن بنحو ديگر نبايد اطاعت نمود .\r\nمرحوم مصنّف در جواب اين توهّم مىفرماين :\r\nادلّه ظنون خاصّه صرفا بر كفايت آنها از واقع و مجزى بودن عمل به آنها دلالت دارد نه بر تعيّن و انحصار عمل و وجوب اخذ بظنّ در مقام امتثال بنحو حصر .\r\nبنابراين با فرض وجود اين ادلّه عمل به احتياط نيز جايز و مشروع است منتهى شبهه‌اى كه در اينجا هست آنست كه چون برخى از فقهاء بلكه مشهور از متأخّرين نيّت وجه را معتبر مىدانند ازاين‌رو عمل به احتياط بر خلاف احتياط است .\r\nو علاوه بر اين قبلا گفته شد كه تكرار عمل با سيره جارى بين علماء و اهل شرع مخالفت دارد و از اين‌ها گذشته ممكنست بگوئيم :\r\nبعد از قطع و جزم به اينكه داعى و باعث بر امر آنست كه مكلّف عمل را بطور خصوصى و مشخّص از غير خود بياورد حال اگر كسى بعد از چنين قطعى و با توجّه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبه آن شكّ كند در اينكه داعى و باعث برآوردن فعلش تعبّد بايجاد آن بوده و لو در ضمن دو امر يا بيشتر يا آنكه غرض تعبّد بخصوص آن فعل و متميّزا از غير خودش مىباشد در چنين موردى اصل مقتضى است كه غرض داعى و باعث بر امر ساقط نشود مگر آنكه فعل را بطور خصوصى و متميّز از غير آورده باشد .\r\nالبتّه معناى اين كلام تقييد در دليلى كه عبادت مزبور را واجب نموده نمىباشد تا گفته شود اطلاق آن مقتضى عدم تقييد بوده و لازم است باطلاق دليل از قيد رفع يد بشود .\r\nبنابراين نتيجتا مىگوييم :\r\nشايسته بلكه جايز نيست در هيچيك از موارد تكرار عبادت كه احتياط ترك گردد . و نحوه احتياط اينست كه :\r\nابتداء لازم است به وسيله ظنّ معتبر كه از طريق تقليد يا اجتهاد حاصل مىشود واقع را تحصيل نموده و از راه اعمال ظنون خاصّ يا مطلق به واقع برسد و آن را با قصد وجه بياورد و سپس محتمل ديگر را از باب احتياط به قصد قربت مطلقه اتيان نمايد و بدين‌وسيله احتياط تامّ را مراعات نموده و واجب واقعى را انجام داده است .\r\nشرح مقصود\r\nقوله : و ادلّة الظّنون الخ : اين عبارت جواب از سؤال مقدّر است به شرحى كه گذشت و حاصل اين جواب اينست كه :\r\nادلّه ظنون خاصّه نظير اجماع و آيات بر وجوب عمل به ظنون دلالت ندارد و از آنها نمىتوان انحصار عمل به ظنّ خاصّ را استفاده كرد بلكه اقصى دلالت آنها صرفا اعتبار ظنّ خاصّ و جواز عمل به آن است بدون اينكه متعرّض سلب جواز عمل به احتياط شده باشند .\r\nقوله : كفايتها عن الواقع : ضمير مؤنّث در « كفايتها » به ظنون خاصّه راجع است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nقوله : لا تعيّن العمل بها : ضمير در « بها » به ظنون خاصّه راجع است .\r\nقوله : كما هو قول جماعة : ضمير « هو » به اعتبار نيّت وجه عود مىكند .\r\nقوله : بل المشهور بين المتأخّرين : علماء از زمان مرحوم علّامه حلّى ببعد را اصطلاحا متأخّرين خوانند .\r\nقوله : فى خلاف ذلك : مشاراليه « ذلك » احتياط است .\r\nقوله : مع امكان ان يقال انّه اذا شكّ الخ : حاصل مقصود آنست كه :\r\nدر ادلّه احكام وقتى لفظى مطلق يافت شد و مقيّدى نداشت يعنى در دليل ديگر بيانى وارد نشد كه نحوه آوردن مكلّف به را توضيح داده باشد عقل حكم مىكند كه اگر اتيان عمل در واقع به امرى مشروط نباشد آوردن عمل بهر نحوى مجزى است چه آنكه لفظ دليل به بيشتر از ايجاد مكلّف به دلالت ندارد .\r\nمثلا اگر در دليلى چنين آمد :\r\nاعتق رقبة ( بنده‌اى آزاد كن ) .\r\nو در بين هيچيك از ادلّه وارده لفظى كه اعتاق عبد را مقيّد به شرط يا قيدى نمايد وارد نشده باشد عقل حاكم است كه صرف ايجاد اعتاق عبد مجزى است چه عبد مؤمن بوده و چه كافر .\r\nولى اگر دانستيم كه داعى و قصد مولى از امر تعبّد به مأمور به است نه صرف ايجاد آن اعمّ از آنكه اين معنا را از نفس طلب احراز نموده يا از دليل خارج بدست آورده باشيم چنانچه در عبادات حال چنين است در اين قبيل موارد مكلّف اگر شكّ نمود كه داعى و قصد از امر صرف تعبّد به عبادت است اگرچه آن را در ضمن دو امر يا امور متعدّده بياورد و به عبارت ديگر :\r\nچه بظنّ عمل نموده و عبادت را اتيان كند و چه احتياطا جهت اتيان آن عمل را تكرار نموده و براى احراز مكلّف به واقعى دو فعل يا بيشتر از آن را انجام دهد يا آنكه قصد تعبّد به آن است در خصوص فلان عمل ، اصل مقتضى است كه صرفا امتثال بنحو دوّم يعنى تعبّد در ضمن فعل خاصّ صورت گيرد چه آنكه آوردن فعل خاصّ و تحقّق امتثال به واسطه آن بنا بر دو احتمال صحيح و مجزى است بخلاف\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nتعبّد بفعل در ضمن آوردن دو امرى كه نمىداند مكلّف به واقعى كداميك از آن دو مىباشد و از شكّ در اين قبيل موارد به شكّ در محصّل غرض تعبير مىكنند يعنى اتيان فعل بنحو دوّم قطعا موجب حصول غرض مولا مىباشد درحالىكه تكرار عمل معلوم نيست محصّل و سبب تحقّق يافتن مقصود او باشد و پرواضح است كه عقل حاكم است كه اتيان بنحو دوّم متعيّن مىباشد .\r\nقوله : بكون داعى الامر : كلمه « بكون » جارّ و مجرور بوده و به « القطع » متعلّق است .\r\nقوله : لا حصوله باىّ وجه اتّفق : ضمير در « حصوله » به مأمور به راجعست .\r\nقوله : فى انّ الدّاعى الخ : كلمه « فى » با مدخولش جارّ و مجرور بوده و متعلّقست به « شكّ » .\r\nقوله : بايجاده : يعنى ايجاد مأمور به .\r\nقوله : و لو فى ضمن امرين او ازيد : اشاره به احتياط و تكرار در عمل است .\r\nقوله : او التّعبّد بخصوصه متميّزا عن غيره : ضمير در « بخصوصه » و « عن غيره » به مأمور به راجع بوده و اين عبارت اشاره است به عمل بظنّ خاصّ .\r\nقوله : فالاصل عدم سقوط الغرض الخ : مقصود از « اصل » قاعده اشتغال است .\r\nقوله : و هذا ليس تقييدا الخ : اين عبارت اشاره است به جواب از سؤال مقدّر به اين شرح :\r\nسؤال\r\nدليلى كه فلان عبادت را لازم و واجب نموده مطلقست و چون در نفس اين دليل يا دليل ديگر لفظى كه دلالت بر تقييد داشته باشد وجود ندارد لاجرم اطلاق لفظ مقتضى است كه صرف الوجود و اصل تحقّق يافتن مأمور به مطلوب مولى است و اگر هم در دخالت قيد و اعتبار شرطى شكّ كنيم با اصالة الاطلاق آن را دفع نموده و صرف الوجود مأمور به را اثبات مىكنيم .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nجواب\r\nاينكه گفتيم در دوران امر بين مطلوب بودن صرف الوجود عبادت و لو در ضمن دو فرد و ايجادش در ضمن فرد خاص لازم است امتثال بنحو دوّم صورت گيرد نه از باب تقييد در دليلى باشد كه عبادت مزبور را لازم كرده تا در فرض شكّ در تقييد اعتبار آن را با اصالة الاطلاق بتوان دفع نمود بلكه همان‌طورىكه تقرير شد در مورد مزبور باصل عملى كه قاعده اشتغال باشد متمسّك مىشويم و به عبارت ديگر :\r\nبعد از ثبوت ادلّه‌اى كه بر اعتبار قصد تعبّد در عبادت و آوردنش به داعى قربت دلالت دارند ديگر اطلاقى براى دليل تشريع عبادت مزبور باقى نمىماند تا صلاحيّت براى تقييد يا عدم تقييد در آن باشد و در نتيجه در فرض شكّ در تقييد بگوئيم چون وجود قيد مشكوك است اصالة الاطلاق مقتضى است كه صرف الوجود عبادت مطلوب باشد .\r\n\r\n[ مقاله مؤلف 
  ]\r\nمؤلّف گويد :\r\nفرموده مرحوم مصنّف رضوان اللّه تعالى عليه قابل مناقشه است زيرا اگرچه مورد بحث از مواضعى است كه مجراى قاعده اشتغال مىباشد نه اصالة الاطلاق ولى از باب اينكه اشتغال بهر مقدارى كه باشد و يقين به آن داشته باشيم مقتضى است كه فراغ از تكليف به همان مقدار لازم و واجب باشد نه بيشتر از آن و پرواضح است كه نسبت باصل قصد تعبّد اشتغال يقينى است و فراغت به اين مقدار مسلّم مىباشد امّا لزوم تعبّد بخصوص مكلّف به و اتيانش در ضمن فرد مشخّص امرى است مشكوك فلذا فراغت از آن و وجوب مراعاتش خالى از دليل است مگر آنكه بگوئيم قصد وجه لازم بوده و اين امر مستلزم آوردن مأمور به در فعل خاصّى مىباشد و حال آنكه خود مرحوم مصنّف به آن قائل نيست .\r\nبنابراين از نظر ما عمل بعلم اجمالى و احتياط در عبادت و لو بتكرار آن باشد بىاشكال و بدون محظور است .\r\nقوله : حتّى يرفع باطلاقه : ضمير در « اطلاقه » به « دليل تلك العبادة » راجعست .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمتن : و توهّم ان هذا قد يخالف الاحتياط من جهة احتمال كون الواجب ما اتى به به قصد القربة فيكون قد اخلّ فيه بنيّة الوجوب .\r\nمدفوع : بانّ هذا المقدار من المخالفة للاحتياط ممّا لا بدّ منه ، اذ لو اتى به بنيّة الوجوب كان فاسدا قطعا ، لعدم وجوبه ظاهرا على المكلّف بعد فرض الاتيان بما وجب عليه فى ظنّه المعتبر .\r\nترجمه :\r\n\r\nوهم و دفع\r\nامّا وهم : بيانى كه در نحوه احتياط گذشت چه‌بسا خلاف احتياط است زيرا احتمال دارد آنچه به قصد قربت آورده همان واجب واقعى بوده و در نتيجه به قصد وجه يعنى وجوب اخلال وارد آمده باشد .\r\nامّا دفع : مرحوم مصنّف مىفرماين :\r\nاين توهّم مندفع است زيرا اين مقدار از احتمال مخالفت و تخلّف از احتياط امرى است قهرى چه آنكه اگر محتمل مذكور را به قصد وجوب آورد قطعا فعلش فاسد مىباشد بدليل آنكه فعل مزبور بحسب ظاهر بر مكلّف واجب نبوده تا بتواند آن را به نيّت وجوب اتيان كند زيرا يك واجب در عهده‌اش بيشتر نبوده و فرض آنست كه آن را با ظنّ معتبر احراز كرده و آورده است و پس از اتيان آن حقّ ندارد به قصد وجوب فعل ديگر را امتثال نمايد .\r\nشرح مقصود\r\nحاصل توهّم مذكور آنست كه :\r\nاساسا معناى احتياط اينست كه شخص محتاط با اين عمل در مقام احراز واقع و درصدد آنست كه كارى كند كه هيچ‌گونه مخالفتى با واقع مرتكب نشده باشد ازاين‌رو بر وى لازم است تمام احتمالات مخالف با واقع را مسدود نمايد . بنابراين فعلى كه پس از اتيان احتمال مخالفتش با واقع باقى باشد نامش را احتياط نمىتوان گذاشت .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبا توجّه به اين امر مىگوييم :\r\nدر مورد بحث اگر ابتداء فعلى را كه با ظنّ معتبر احراز وجوبش شده به قصد وجوب آورده و آن ديگرى را به نيّت قربت بياورند چون احتمال آن مىرود فعل دوّم واجب و مظنون غير واجب باشد و بدين ترتيب قصد وجوبى كه براى فعل دوّم مىبايد مىنمود نكرده است لاجرم اين احتمال مخالفت موجب مىشود كه امتثال مزبور را نتوانيم احتياط بناميم .\r\nو حاصل مقصود مرحوم مصنّف از جواب ياد شده آنست كه :\r\nاقتضاى احتياط عبارتست از عمل بامتثال اجمالى و بديهى است كه اين عمل با مخالفتى كه ذكر شد قطعا تلازم دارد و اين مقدار از احتمال مخالفت قهرى است چه آنكه اگر در تحقّق احتياط طبق آنچه ذكر شد لازم باشد تمام احتمالات مخالف با واقع مسدود باشد اساسا در شريعت هيچ احتياطى ممكن نيست درحالىكه فساد آن بديهى بوده و قابل انكار نمىباشد .\r\nمضافا به اينكه اتيان محتمل دوّم به اين لحاظ است كه اگر مصلحتى از مكلّف در واقع فوت شده باشد جبران گردد و الّا با قطع نظر از اين جهت پس از قيام ظنّ معتبر بر وجوب محتمل اوّل تكليفى به آوردن فعل دوّم وجود ندارد .\r\nقوله : ما اتى به به قصد القربة : مقصود محتمل دوّم است .\r\nقوله : فيكون قد اخلّ فيه : ضمير در « فيه » به « اتيان به محتمل دوّم » راجع است .\r\nقوله : ممّا لا بدّ منه : ضمير در « منه » به « هذا المقدار » رجوع مىكند .\r\nقوله : اذ لو اتى به بنيّة الوجوب : ضمير در « به » به « ما اتى به » راجع است .\r\nقوله : لعدم وجوبه ظاهرا : ضمير در « وجوبه » به « ما اتى به » عود مىكند .\r\nمتن : و ان شئت قلت :\r\nانّ نيّة الوجه ساقطة فيما يؤتى به من باب الاحتياط اجماعا حتّى من القائلين باعتبار نيّة الوجه ، لانّ لازم قولهم باعتبار نيّة الوجه فى مقام الاحتياط عدم مشروعيّة\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nالاحتياط و كونه لغوا و لا اظنّ احدا يلتزم بذلك عدا السّيّد ابى المكارم فى ظاهر كلامه فى الغنية فى ردّ الاستدلال على كون الامر للوجوب بانّه احوط و سيأتى ذكره عند الكلام على الاحتياط فى طىّ مقدّمات دليل الانسداد .\r\nترجمه :\r\n\r\nبيانى ديگر در جواب توهّم مذكور\r\nسپس مرحوم مصنّف در جواب توهّم مذكور بيانى ديگر به اين شرح ايراد مىفرماين :\r\nو اگر بخواهى ممكنست اين‌طور بگوئى :\r\nنيّت وجه در مواردى كه فعل را از باب احتياط مىآورند اساسا باتّفاق تمام اهل دانش ساقط مىباشد حتّى كسانى كه نيّت مزبور را لازم مىدانند در اين مورد رعايت آن را واجب ندانسته‌اند .\r\nو جهتش آنست كه لازمه اعتبار نيّت وجه در مقام احتياط آنست كه احتياط مشروع و جايز نبوده و لغو باشد و گمان نمىكنم كه احدى به آن ملتزم باشد مگر مرحوم سيّد ابو المكارم ( ابن زهره « ره » ) كه از ظاهر كلامش در كتاب « غنيه » در ردّ استدلال قائلين به دلالت امر بر وجوب كه گفته‌اند :\r\nحمل امر بر وجوب « احوط » است چنين برمىآيد كه احتياط را منكر و مشروع نمىداند و به زودى ان‌شاءالله در طىّ مقدّمات دليل انسداد كلام ايشان را ذكر خواهيم نمود .\r\nشرح مقصود\r\nقوله : لانّ لازم قولهم باعتبار نيّة الوجه : حاصل مقصود آنست كه :\r\nمعناى اعتبار نيّت وجه در صحّت عبادت و رعايت آن حتّى در مقام احتياط آنست كه صحّت عمل متوقّف است بر مشخّص نمودن و تعيّن تفصيلى علمى يا ظنّى و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nپرواضح است كه اين امر با فرض احتياط قابل تحقّق نيست حال اعتبار آن با عدم امكانش در معناى عدم مشروعيّت احتياط مىباشد چه آنكه احتياط اصلا از اجمال كه با تعيين منافى است منفكّ نبوده و جدائى ندارد ازاين‌رو همان‌طورىكه برخى از محقّقين فرموده‌اند اعتبار نيّت وجه با مشروعيّت احتياط مثل جمع بين متناقضين مىباشد .\r\nقوله : عدا السّيّد ابى المكارم الخ : مرحوم ابن زهره در مسئله دلالت امر بر وجوب و عدم دلالتش برآن چنين فرموده :\r\nمطلق امر نه بر وجوب دلالت داشته و نه بر استحباب بلكه خصوص هريك از اين دو از نصب قرينه و به كمك دليل خارجى فهميده مىشود .\r\nسپس بعد از كلماتى چند مىفرمايد : اينكه قائلين بوجوب فرموده‌اند :\r\nدر جائى كه امر احتمال هريك از ايجاب و ندب را داشته باشد واجب است بر ايجاب حمل شود چه آنكه اين حمل فائده‌اش اعمّ و در دين با احتياط تناسب بيشترى دارد ظاهرا كلامى باطل است چه آنكه اين استدلال هيچ رجحانى بر دليل قائلين بندب ندارد : ايشان فرموده‌اند :\r\nاگر امرى كه احتمال ايجاب و ندب در آن مىرود وارد شود لازم است آن را بر ندب حمل كنيم زيرا ندب قدر متيقّن است چون اقلّ مئونة مىباشد و سپس در آخر كلماتش مىفرمايد :\r\nاين كلام از قائلين به دلالت امر بر وجوب كه گفته‌اند : حمل بر وجوب احوط است صحيح نبوده بلكه ضد احتياط مىباشد زيرا منجر به افعال قبيحى مىشود :\r\nاز جمله : اعتقاد به وجوب فعل .\r\nو نيز : عزم بر اداء آن به قصد وجوب .\r\nو نيز : اعتقاد به قبح تركش .\r\nو بديهى است كه هريك از اين امور قبيح و ناپسند است .\r\nتمام شد كلام مرحوم ابن زهره .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nكلام شارح كبير\r\nمرحوم بارفروشى عطّر اللّه مرقده در ذيل اين كلام مىفرماين :\r\nشما خود خبيريد كه فرموده ابن زهره ( ره ) از محلّ كلام ما خارج است زيرا ظاهر بلكه صريح كلامش اينست كه در دوران امر بين حمل بر ايجاب و ندب واجب نيست آن را بر ايجاب حمل كرده و بوجوب معتقد شده و آثار وجوب را كه عبارتند از عزم بر اداء به قصد وجوب و اعتقاد بقبح ترك برآن بار و مترتّب نمود با توجّه به اينكه احتمال ندب و استحباب در مأمور به داده مىشود .\r\nبنابراين آنچه در كلام ايشان مورد منع واقع شده اين فقره است كه احتياط نمودن يعنى حمل امر بر وجوب با احتمال اراده ندب از امر نامش احتياط نيست نه آنكه اساسا احتياط را مشروع نداند ، و چگونه بتوان وى را به اين رأى معتقد دانست درحالىكه خود ايشان در اثناء كلماتشان بكرّات و مرّات به‌طورىكه قابل عدّ و حصر نيست به احتياط قائل شده‌اند پس چگونه مىتوان وى را از جمله منكرين احتياط و قائلين بعدم مشروعيّت آن قلمداد نمود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبسم اللّه الرحمن الرحيم\r\nمتن : امّا المقام الاوّل :\r\nو هو كفاية العلم الاجمالى فى تنجّز التّكليف و اعتباره كالتّفصيلى ، فقد عرفت انّ الكلام فى اعتباره بمعنى وجوب الموافقة القطعيّة و عدم كفاية الموافقة الاحتماليّة راجع الى مسئلة البراءة و الاحتياط .\r\nو المقصود هنا بيان اعتباره فى الجملة الّذى اقلّ مرتبته حرمة المخالفة القطعيّة .\r\nترجمه :\r\n\r\nمقام اوّل كفايت علم اجمالى در اثبات تكليف\r\nمرحوم مصنّف مىفرماين :\r\nامّا كلام در مقام اوّل يعنى كفايت نمودن علم اجمالى در اثبات و تنجّز تكليف و معتبر بودن آن همچون علم تفصيلى :\r\nقبلا دانستيد كه سخن در معتبر بودن علم اجمالى به معناى وجوب موافقت قطعيّه و كفايت نكردن موافقت احتمالى مربوط به مسئله برائت و احتياط است .\r\nو مقصود از بحث در اينجا بيان اعتبار اجمالى آن بوده كه اقلّ مرتبه آن حرمت مخالفت قطعيّه مىباشد .\r\nشرح مقصود\r\nقوله : تنجّز التّكليف : براى تكليف چهار مرتبه نقل شده به اين شرح :\r\n1 - مرتبه جعل .\r\n2 - مرتبه انشاء .\r\n3 - مرتبه فعل .\r\n4 - مرتبه تنجّز .\r\nمقصود از « جعل » مرتبه‌اى است كه مكلّف و قانون‌گذار تصوّر مضار و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمنافع فعل را نموده و اطراف آن بررسى و تحقيق مىنمايد .\r\nو منظور از مرتبه انشاء آن است كه پس از وجود مصلحت تصميم بر ايجاد و انشاء آن گرفته به‌طورىكه فعل مطلوب و محبوب او واقع مىشود .\r\nو مقصود از مرتبه فعليّت آنست كه به آن امر نموده و سفراء و مبلّغين را برساندن آن مأمور و نامزد مىنمايد .\r\nو مراد از مرتبه تنجّز مرتبه‌اى است كه بسمع مكلّف رسيده و به جعل و انشاء آن مطّلع مىشود .\r\nبديهى است تا مادامىكه فعل در سه مرتبه اوّل است اگر مكلّف مخالفت آن را بنمايد عقابى بر او مترتّب نيست و صرفا ثواب يا عقاب در صورتى حاصل است كه تكليف در مرتبه چهارم بوده و حكم منجّز باشد .\r\nقوله : انّ الكلام فى اعتباره : يعنى اعتبار علم اجمالى .\r\nقوله : به معنا وجوب الموافقة القطعيّة : مقصود از موافقت قطعيّه اينست كه تمام محتملات را امتثال كرده و آنها را بياورند مثلا در دوران امر بين وجوب نماز جمعه و ظهر هر دو را بخواند يا در مردّد بودن خمر بين دو ظرف از هر دو اجتناب كند .\r\nقوله : و عدم كفاية الموافقة الاحتماليّة : مقصود از موافقت احتماليّه آنست كه به آوردن بعضى از محتملات اكتفاء نمايد مثلا در دو مثال مزبور صرفا به آوردن نماز ظهر و اجتناب از يكى از دو ظرف قناعت نمايد .\r\nقوله : بيان اعتباره فى الجملة : ضمير در « اعتباره » به علم اجمالى راجع بوده و مقصود از « فى الجملة » آنست كه با قطع نظر از وجوب موافقت قطعيّه و تفاصيل آن .\r\nقوله : الّذى اقلّ مرتبته : ضمير در « مرتبته » به اعتبار فى الجملة راجع است .\r\nقوله : حرمة المخالفة القطعيّة : منظور از مخالفت قطعيّه آنست كه تمام محتملات را مخالفت نمايد مثلا در مثال ظهر و جمعه هر دو را ترك و در مثال اشتباه خمر در دو ظرف هر دو را بياشامد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمتن : فنقول :\r\nانّ للعلم الاجمالى صورا كثيرة ، لانّ الاجمال الطّارى امّا من جهة متعلّق الحكم مع تبيّن نفس الحكم تفصيلا كما لو شكّكنا انّ حكم الوجوب فى يوم الجمعة يتعلّق بالظّهر او الجمعة ، و حكم الحرمة يتعلّق بهذا الموضوع الخارجىّ من المشتبهين او بذاك و امّا من جهة نفس الحكم مع تبيّن موضوعه كما لو شكّ فى انّ هذا الموضوع المعلوم الكلّى او الجزئى تعلّق به الواجب او الحرمة و امّا من جهة الحكم و المتعلّق جميعا مثل ان تعلم انّ حكما من الوجوب و التّحريم تعلّق باحد هذين الموضوعين .\r\nثمّ الاشتباه فى كلّ من الثّلاثة امّا من جهة الاشتباه فى الخطاب الصّادر عن الشّارع كما فى مثال الظّهر و الجمعة و امّا من جهة اشتباه مصاديق متعلّق ذلك الخطاب كما فى المثال الثّانى .\r\nو الاشتباه فى هذا القسم امّا فى المكلّف به كما فى الشّبهة المحصورة و امّا فى المكلّف و طرفا الشّبهة فى المكلّف امّا ان يكونا احتمالين فى مخاطب واحد كما فى الخنثى و امّا ان يكونا احتمالين فى مخاطبين كما فى واجدى المنىّ فى الثّوب المشترك .\r\nترجمه :\r\n\r\nمقاله مرحوم مصنّف در صور علم اجمالى\r\nمرحوم مصنّف مىفرماين :\r\nبراى علم اجمالى صور بسيارى است زيرا اجمالى كه عارض شده يا از جهت متعلّق حكم با معلوم بودن نفس حكم مىباشد كه بطور تفصيل معلوم مبيّن است نظير اينكه شكّ كنيم در روز جمعه وجوب به نماز ظهر تعلّق گرفته يا به جمعه و مانند شكّ در اينكه حرمت به كدام‌يك از دو موضوع مشتبه خارجى تعلّق گرفته است ، به اين يا به آن .\r\nو يا از جهت نفس حكم با معلوم بودن موضوع و متعلّق آن مىباشد مانند شكّ در اينكه اين موضوع معلوم كلّى يا جزئى حكمش وجوب است يا حرمت .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nو يا از جهت حكم و متعلّق هر دو مىباشد مانند اينكه علم اجمالى باشد بتعلّق گرفتن يكى از وجوب يا حرمت به يكى از دو موضوع خارجى .\r\nسپس مىگوييم مخفى نماند كه اشتباه در هريك از اين سه امر « حكم - موضوع - حكم و موضوع » يا ناشى از جهت اشتباه در خطابى است كه از شارع مقدّس صادر شده نظير مثال ظهر و جمعه و يا از جهت اشتباه مصاديق متعلّق خطاب پديد آمده همچون مثال دوّم و اشتباه در اين قسم ( اشتباه در موضوع ) يا در مكلّف به بوده نظير شبهه محصوره و يا در مكلّف مىباشد .\r\nو دو طرف شبهه در مكلّف يا دو احتمالى است در مخاطب واحد نظير آنچه در خنثى بوده و يا دو احتمال است در دو مخاطب مثل آنچه در مسئله « واجدى المنى » نسبت به جامه مشترك بين آن دو مىباشد .\r\nشرح مقصود\r\nقوله : امّا من جهة متعلّق الحكم : يعنى اجمال و اشتباهى كه عارض شده در موضوع و متعلّق حكم بوده ولى نفس حكم معلوم و معيّن است مثلا يقين داريم كه در روز جمعه بعد از زوال حكم وجوب آمده منتهى معلوم نيست متعلّق و موضوع آن ظهر است يا جمعه و به عبارت ديگر وجوب معلوم ولى واجب معيّن نيست و يا معلوم است كه حكم حرمت آمده ولى معلوم نيست متعلّق و موضوعش كداميك از دو موضوع در خارجست مثل اينكه شخصى كه داراى دو همسر است قسم بر ترك تماس خورده يعنى علم به حرمت اين فعل دارد ولى نمىداند كداميك از دو همسرش متعلّق اين حكم مىباشند .\r\nو سرّ اينكه مرحوم مصنّف دو مثال براى آن آورد اينست كه مثال اوّل يعنى ظهر و جمعه شبهه وجوبى است و مثال دوّم يعنى قسم بر ترك تماس شبهه تحريمى است و در هر دو متعلّق مشتبه مىباشد .\r\nقوله : و امّا من جهة نفس الحكم الخ : يعنى اجمال و اشتباه در نفس حكم بوده\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nو معلوم نيست چه نحو الزامى بمكلّف متوجّه شده اگرچه جنس الزام معلوم و معيّن است چنانچه موضوع و متعلّق نيز مبيّن مىباشد .\r\nمانند اينكه در موضوع معلوم كلّى همچون نماز جمعه شكّ كند وجوب يا حرمت تعلّق گرفته .\r\nيا شكّ مزبور را در موضوع معلوم جزئى نمايد مثل اينكه شكّ كند خواندن نماز با فلان امام جماعت معيّن و معلوم حرام يا واجب و يا مستحبّ مىباشد يا نداند نسبت به همسرش قسم بر ترك تماس خورده تا فعلش حرام بوده يا بر فعل آن قسم خورده تا واجب باشد .\r\nقوله : لو شكّ فى انّ هذا الموضوع المعلوم الكلّى : اين عبارت اشاره است به شبهه حكميّه چه آنكه شبهه حكميّه آنست كه منشا شكّ شارع مقدّس باشد و چون وظيفه وى بيان حكم موضوعات كلّى است لاجرم در حكم موضوع كلّى اگر شكّ شود اصطلاحا از اين شكّ به شبهه حكميّه نام مىبرند .\r\nقوله : او الجزئى : اين كلمه اشاره است به شبهه موضوعيّه چه آنكه شبهه موضوعيّه آنست كه شكّ ناشى از اشتباه موضوعات و مصاديق خارجى با يكديگر باشد . و چون وظيفه شارع و شأن او بيان حكم موضوعات جزئى نبوده لاجرم اشتباه حكم معلول اشتباه و التباس آنها با يكديگر مىباشد و اصطلاحا از آن بشبهه موضوعيّه نام مىبرند .\r\nقوله : و امّا من جهة الحكم و المتعلّق جميعا : يعنى اجمال و اشتباه گاهى در حكم و موضوع هر دو مىباشد نظير آنكه شكّ در اين باشد كه وجوب يا حرمت تماسّ به كدام‌يك از دو همسر تعلّق گرفته است چون قسم يقينا خورده ولى نمىداند قسم به ترك تماس بوده يا بفعل آن و نيز متعلّق آن را نمىداند كداميك از دو همسرش مىباشد .\r\nقوله : امّا من جهة الاشتباه فى الخطاب الصّادر عن الشّارع : يعنى منشا شكّ در سه صورت ياد شده يا شارع مقدّس است به اينكه خطابش يا مجمل بوده و يا اصلا خطايى از وى صادر نشده و يا در صورت صدور و عدم اجمال مبتلا بمعارض است\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدر هر سه صورت شبهه را شبهه حكميّه خوانند .\r\nقوله : و امّا من جهة اشتباه مصاديق الخ : اشاره است به شبهه موضوعيّه و حاصل مقصود در اين شبهه آنست كه مراد از خطاب معلوم و مفهومش مبيّن و آشكار مىباشد ولى مصاديق متعلّق و موضوع مشتبه مىباشند چنانچه در « حافظوا على الصّلوات و الصّلاة الوسطى » گفته‌اند مصداق « صلاة وسطى » مشتبه است بين عصر و مغرب و غير آن .\r\nقوله : و الاشتباه فى هذا القسم : يعنى در شبهه موضوعيّه .\r\nقوله : كما فى الشّبهة المحصورة : شبهه محصوره آنست كه اطراف و محتملات شبهه زياد نباشند به‌طورىكه اجتناب از تمام به سهولت امكان‌پذير باشد مثل اشتباه خمر بين دو ظرف .\r\nقوله : كما فى الخنثى : در اينجا اگر وى مرد باشد پوشيدن لباس حرير و نظر نمودنش به زنان حرام بوده و ساير احكام مختصّه رجال بر او مترتّب مىشود و اگر زن باشد خود را بايد از مردان پوشانده و البسه مختصّ به مردان را نپوشد و ساير احكام اختصاصى زنان بر او جارى است منتهى چون خنثاى مشكل است و مشخّص نمودن مرد يا زن بودنش امكان ندارد لاجرم يا خطاب زنان به او متوجّه است و يا خطاب مردان .\r\nقوله : كما فى واجدى المني الخ : مثلا جامه‌اى مشترك بين زيد و عمرو است و پس از آنكه هر دو آن را پوشيدند در آن لكّه‌هاى منى ديده شد پس قطعا خطاب « اغتسل » آمده يعنى يكى از اين دو جنب بوده و مكلّف به غسل است منتهى چون هيچيك نمىدانند كه خطاب مزبور به آنها متوجّه است لاجرم مكلّف به غسل مشتبه مىباشد .\r\n\r\n[ مؤلّف گويد : 
  ]\r\nبرخى از تلامذه مرحوم مصنّف فرموده‌اند كه كلام ايشان در تصوير صور علم اجمالى از حزازت و عيب خالى نيست و به آن چهار نقص و عيب وارد نموده است :\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n1 - عبارت متن متكفّل و وافى به بيان هر دو قسم شبهه يعنى شبهه حكميّه و موضوعيّه به‌طورىكه هريك از هم بطور روشن و وضوح ممتاز باشند نيست .\r\n2 - اقسام اين دو در هم تداخل نموده‌اند .\r\n3 - مثال اين دو قسم بطور وضوح و آشكار ذكر نشده است .\r\n4 - تمام اقسام بطور مستوفا و كامل در عبارت مذكور نيست سپس خود در مقام تقسيم برآمده و چنين فرموده : اولى و سزاوار اينست كه در مقام تقسيم چنين بگوئيم :\r\nشبهه‌اى كه متعلّق علم اجمالى است يا حكمى بوده و يا موضوعى :\r\nقسم اوّل : آنست كه اشتباه در آن يا از جهت حكم كلّى بوده كه از شارع صادر شده مانند مثال دوّم مذكور در متن و يا از جهت امر كلّى است كه خطاب به آن تعلّق گرفته با معلوم بودن خطاب مانند مثال اوّل مذكور در متن و همچون بعضى از مسائل قصر و اتمام و يا از جهت هر دو با هم است نظير مثال سوّم متن و در اين قسم ( شبهه حكميّه ) فرقى نيست بين اينكه اشتباه از جهت عدم نصّ بوده يا اجمال آن و يا تعارض نصّين باشد .\r\nقسم دوّم : آنست كه اشتباه در آن ناشى از اشتباه مصداق متعلّق حكم جزئى بوده با معلوم بودن حكم كلّى و در اين قسم تمام اقسام سه‌گانه‌اى كه در اوّل ذكر نموديم جارى است با اين فرق كه در اين قسم تقسيم را نسبت به خطاب و متعلّق جزئى ملاحظه كرده ولى در شبهه حكميّه خطاب و متعلّق را كلّى تقدير مىنمايند امّا اقسام سه‌گانه عدم نصّ و اجمال آن و تعارض نصّين در اين قسم جارى نمىباشد زيرا جهت اشتباه در اين قسم منحصرا ناشى از اشتباه در موضوعات خارجى است .\r\nمتن : و لا بدّ قبل التّعرّض لبيان حكم الاقسام من التّعرّض لامرين :\r\nاحدهما : انّك قد عرفت فى اوّل مسئلة اعتبار العلم انّ اعتباره قد يكون من باب محض الكشف و الطّريقيّة و قد يكون من باب الموضوعيّة بجعل الشّارع و الكلام هنا فى الاوّل ، اذ اعتبار العلم الاجمالى و عدمه فى الثّانى تابع لدلالة ما دلّ على جعله\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nموضوعا ، فان دلّ على كون العلم التّفصيلى داخلا فى الموضوع كما لو فرضنا انّ الشّارع لم يحكم بوجوب الاجتناب الّا عمّا علم تفصيلا نجاسته ، فلا اشكال فى عدم اعتبار العلم الاجمالى بالنّجاسة .\r\nترجمه : مرحوم مصنّف مىفرماين :\r\nناچاريم قبل از بيان حكم اقسام مذكور دو امر را متعرّض شويم :\r\n\r\nامر اوّل\r\nدر ابتداء مسئله اعتبار و حجّيّت علم و قطع گفتيم و دانستيد كه ملاحظه قطع گاهى از باب صرف طريقيّت و محض كاشف بودن از واقع است و زمانى بمناط موضوع بودن و اينكه شارع آن را متعلّق و موضوع براى حكمى قرار مىدهد فعلا بحث ما در قسم اوّل يعنى قطع طريقى است چه آنكه معتبر بودن يا عدم اعتبار علم اجمالى در قطع موضوعى تابع دليلى است كه آن را موضوع قرار داده يعنى اگر در نفس دليل لفظ يا قرينه‌اى باشد كه دلالت كند موضوع حكم صرفا علم تفصيلى است چنانچه اگر فرض نموديم شارع حكم بوجوب اجتناب از نجاست نفرموده مگر آنكه با علم تفصيلى معلوم باشد در اين فرض اشكال و ترديدى نيست كه علم اجمالى به نجاست معتبر نمىباشد و اگر هم علم به اعمّ از اجمالى و تفصيلى را در موضوع حكمى ملاحظه نموده باشد بدون شكّ هر دو قسم از علم معتبر و حجّت مىباشند .\r\nبنابراين بايد گفت قطع موضوعى اساسا در اينجا مورد بحث نيست و صرفا قطع طريقى مطرح است .\r\nشرح مقصود\r\nقوله : انّ اعتباره قد يكون الخ : ضمير در « اعتباره » به علم راجع است .\r\nقوله : اذ اعتبار العلم الاجمالى و عدمه فى الثّانى : ضمير در « عدمه » به اعتبار راجع بوده و مقصود از « ثانى » قطع موضوعى است .\r\nقوله : تابع لدلالة ما دلّ على جعله موضوعا : ضمير مجرورى در « جعله » به علم راجع است .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمتن : الثّانى : انّه اذا تولّد من العلم الاجمالى العلم التّفصيلى بالحكم الشّرعى فى مورد وجب اتّباعه و حرمت مخالفته لما تقدّم من اعتبار التّفصيلى من غير تقييد بحصوله من منشا خاصّ ، فلا فرق بين من علم تفصيلا ببطلان صلاته بالحدث او بواحد مردّد بين الحدث و الاستدبار او بين ترك ركن و فعل مبطل او بين فقد شرط من شرائط صلاة نفسه و فقد شرط من شرائط صلاة امامه بناء على اعتبار وجود شرائط الامام فى علم المأموم الى غير ذلك .\r\nو بالجملة : فلا فرق بين هذا العلم التّفصيلى و بين غيره من العلوم التّفصيليّة الّا انّه قد وقع فى الشّرع موارد يوهم خلاف ذلك .\r\nترجمه :\r\n\r\nامر دوّم\r\nوقتى از علم اجمالى نسبت به حكم شرعى علم تفصيلى حاصل شد متابعتش واجب و مخالفتش حرام است زيرا قبلا گفتيم كه علم تفصيلى بدون اينكه مقيّد باشد كه از چه منشا خاصّى بدست آمده معتبر و حجّت است .\r\nبنابراين فرقى نيست در كسى كه نسبت به بطلان نمازش علم تفصيلى پيدا كرده بين اينكه مبطل خصوص حدث بوده يا مردّد بين حدث و پشت به قبله نمودن باشد .\r\nو نيز فرقى نيست در شخصى كه قاطع بفساد نمازش است بين اينكه مبطل بطور تفصيل حدث بوده يا مردّد بين ترك ركن و ارتكاب مبطل باشد چنانچه در كسى كه علم ببطلان نمازش به جهت قطع تفصيلى به صدور حدث است يا بخاطر آنكه شرطى از شرائط نماز خود يا نماز امامش مفقود است فرق و تفاوتى وجود ندارد مشروط به آنكه در صحّت نماز مأموم علم بوجود شرائط نماز امام معتبر و شرط باشد .\r\n\r\nخلاصه كلام\r\nخلاصه كلام آنكه بين اين علم تفصيلى و علم تفصيلى ديگر هيچ فرقى وجود ندارد مگر آنكه در شرع مقدّس مواردى واقع شده كه از آنها خلاف آنچه گفتيم توهّم مىشود .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nشرح مقصود\r\nقوله : وجب اتّباعه و حرمت مخالفته : ضمير در « اتّباعه » و « مخالفته » به « العلم التّفصيلى » عائد است .\r\nقوله : من غير تقييد بحصوله : ضمير در « بحصوله » به علم تفصيلى عود مىكند .\r\nقوله : او بين ترك ركن و فعل مبطل : كلمه « فعل مبطل » معطوف است به « ترك ركن » و اين متعاطفين معطوف هستند به « الحدث و الاستدبار » بنابراين شقّ اوّل مثال قبلى كه « بالحدث » باشد در اينجا نيز عدل و شقّ اوّل قرار گرفته و تقدير عبارت چنين مىشود :\r\nو لا فرق بين من علم تفصيلا ببطلان صلاته بالحدث او بواحد مردّد بين ترك ركن و فعل مبطل .\r\nو همين تقدير در مثال بعدى نيز جارى است .\r\nقوله : بناء على اعتبار وجود شرائط الامام الخ : ولى اگر چنين شرطى را ملتزم نشده و معتبر ندانيم علم تفصيلى بفساد نمازش حاصل نمىشود چه آنكه براى امام يقين به حصول شرائط نمازش بوده اگرچه يقينش جهل مركّب باشد ولى بهر صورت نمازش بحسب ظاهر صحيح است و همين مقدار در جواز اقتداء مأموم بوى كافى مىباشد .\r\nقوله : بين هذا العلم التّفصيلى : يعنى علم تفصيلى كه از علم اجمالى متولّد شده است .\r\nقوله : موارد يوهم خلاف ذلك : يعنى اينكه گفتيم مخالفت علم تفصيلى متولّد از علم اجمالى جايز نيست در برخى از موارد خلافش ديده شده و چنين توهّم مىشود كه مخالفتش جايز باشد .\r\nمتن : منها ما حكم به بعض فيما اذا اختلفت الامّة على قولين و لم يكن مع احدهما دليل ، من انّه يطرح القولان و يرجع الى مقتضى الاصل .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nفانّ اطلاقه يشمل ما لو علمنا بمخالفة مقتضى الاصل للحكم الواقعى المعلوم وجوده بين القولين ، بل ظاهر كلام الشّيخ ( ره ) القائل بالتّخيير هو التّخيير الواقعى المعلوم تفصيلا مخالفته لحكم اللّه الواقعى فى الواقعة .\r\nترجمه :\r\n\r\nموارد موهم خلاف\r\nاز جمله اين موارد آنست كه برخى از فقهاء فرموده‌اند :\r\nاگر امّت بر دو قول اختلاف داشتند و هيچيك دليلى در دستشان نبود حكم اينست كه هر دو قول را طرح مىكنيم و به مقتضاى اصل عمل مىنماييم .\r\nاستشهاد\r\nمحلّ استشهاد « طرح دو قول و رجوع به مقتضاى اصل است » چه آنكه اطلاق اين كلام شامل مىشود حتّى موردى را كه علم تفصيلى به مخالفت مقتضاى اصل با حكم واقعى داشته باشيم .\r\nو منظور از حكم واقعى يكى از دو قولى است كه بين امّت وجود دارد چه آنكه مفروض كلام اينست كه واقع بين اين دو قول است و بهر تقدير رجوع به مقتضاى اصل قطعا با هر دو مخالفت دارد بلكه از ظاهر كلام شيخ طوسى عليه الرّحمة كه به تخيير قائل است چنين برمىآيد كه حكم را در چنين جائى تخيير واقعى مىداند و قطعا و مسلّما اين تخيير با حكم اللّه واقعى مخالف و مباين است .\r\nشرح مقصود\r\nقوله : فيما اذا اختلف الامّة على قولين : مثلا دسته‌اى مىگويند عصير عنبى پاك است و گروهى ديگر آن را نجس مىدانند .\r\nقوله : من انّه يطرح القولان : كلمه « من » بيانيّه بوده و مفسّر « ماء موصوله » در عبارت « ما حكم به بعض » مىباشد .\r\nقوله : و يرجع الى مقتضى الاصل : مثلا در مثال مزبور مقتضاى اصل طهارت و حلّيّت است زيرا كلّ شىء طاهر و كلّ شىء مطلق به آن دلالت دارد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nقوله : فانّ اطلاقه يشمل ما لو علمنا الخ : ضمير در « اطلاقه » به طرح قولان و رجوع به مقتضاى اصل عود مىكند و حاصل مقصود آنست كه مقتضاى اصل از دو حال خارج نيست :\r\nالف : آنكه با يكى از دو قول مطابق باشد همچون موردى كه در مثال ما گذشت كه در اين صورت طرح دو قول و رجوع به مقتضاى اصل مستلزم مخالفت علم تفصيلى نبوده و مرحوم مصنّف نيز اين فرض را مورد استشهاد قرار نداده‌اند .\r\nب : آنكه مقتضاى آن با هيچيك از دو قول سازش و توافق نداشته باشد مثل موردى كه دسته‌اى از فقهاء بفرمايند نماز جمعه حرام و جماعتى ديگر آن را واجب بدانند حال اگر هر دو قول را طرح نموده و به مقتضاى اصل كه عدم وجوب و حرمت است رجوع كنيم يقينا با حكم واقعى كه يكى از دو قول است مخالفت نموده‌ايم .\r\nو بديهى است كه اطلاق كلام قائل مزبور اين مورد را نيز شامل مىشود .\r\nقوله : المعلوم وجوده بين القولين : كلمه « وجوده » برفع ، تا نائب فاعل باشد براى « المعلوم » و ضمير مجرورى در آن به « الحكم الواقعى » راجع بوده و كلمه « المعلوم » صفت است براى « الحكم الواقعى » .\r\nقوله : بل ظاهر كلام الشّيخ القائل بالتّخيير الخ : برخى از محقّقين فرموده‌اند كه مرحوم مصنّف در اين استظهار و اسناد حكم مزبور به شيخ عليه‌الرّحمه از مرحوم محقّق حلّى و صاحب معالم تبعيّت فرموده است .\r\nو حاصل مراد مصنّف ( ره ) اينست كه :\r\nهركدام از صاحبان دو قول عمل به رأى خود را صواب دانسته و ديگرى را باطل مىداند حال اگر كسى بگويد در عمل بهر كدام مخيّر بوده و حكم واقعى لوح محفوظ اينست كه « يجوز العمل بايّهما شئت قطعا » اين قول رأى ثالثى است كه با هر دو تخالف داشته و مستلزم طرح حكم واقعى است .\r\nقوله : هو التّخيير الواقعى : تخيير بر دو قسم است :\r\n1 - تخيير ظاهرى .\r\n2 - تخيير واقعى .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nتخيير ظاهرى : مقصود از تخيير ظاهرى آنست كه شخص بدون اينكه واقع را نفى كند چون در مقام عمل صحّت هيچيك از دو قول را بطور معيّن و مشخّص احراز ننموده لاجرم مخيّر است بهر كدام كه خواست عمل نمايد منتهى خود مىداند كه حكم در واقع يكى از آن دو بنحو تعيين و مشخّص مىباشد و از آن به تخيير اصولى نيز ياد شده است همچون كلّيّه اصول عمليّه نظير برائت ، استصحاب و احتياط .\r\nتخيير واقعى : آنست كه بگوئيم اساسا حكم در واقع و لوح محفوظ بنحو تخيير جعل شده همچون تخيير بين گفتن يك تسبيحات اربعه و سه بار خواندن و از آن به تخيير فقهى نام مىبرند .\r\nمؤلّف گويد :\r\nهمان‌طورىكه اشاره شد تخيير ظاهرى مستلزم مخالفت علم تفصيلى نيست همان‌طورىكه كلّيّه اصول همين حكم را دارند ولى تخيير واقعى بدون شكّ و ترديد در امثال مورد بحث با مخالفت علم تفصيلى ملازم و مقارن است .\r\nمتن : و منها حكم بعض بجواز ارتكاب كلا المشتبهين فى الشّبهة المحصورة دفعة او تدريجا ، فانّه قد يؤدّى الى العلم التّفصيلى بالحرمة او النّجاسة كما لو اشترى بالمشتبهين بالميتة جارية ، فانّا نعلم تفصيلا بطلان البيع فى تمام الجارية لكون بعض ثمنها ميتة ، فنعلم تفصيلا بحرمة وطيها مع انّ القائل بجواز الارتكاب لم يظهر من كلامه اخراج هذه الصّورة .\r\nترجمه : مورد ديگر\r\nو ديگر از موارد مزبور آنست كه برخى از فقهاء فرموده‌اند :\r\nدر شبهه محصوره ارتكاب هر دو محتمل مشتبه ، جايز است اعمّ از آنكه هر دو را دفعتا و يك جا مرتكب شود يا بتدريج اتيان كند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاستشهاد\r\nمحلّ استشهاد حكم بارتكاب هر دو است چه آنكه اين عمل گاه منجر به علم تفصيلى بارتكاب حرام و عدم اجتناب از نجاست مىشود چنانچه اگر با دو حيوان مذبوحى كه يكى ميته و ديگرى مذكّى است كنيز و جاريه‌اى بخرد پس از خريدن علم تفصيلى به بطلان بيع در تمام كنيز پيدا مىكند زيرا مقدارى از ثمن آن ميته است پس خريدار كنيز قطع و علم تفصيلى برايش حاصل مىشود به حرام بودن تماس با وى درحالىكه قائل بجواز ارتكاب مشتبهين از كلامش ظاهر نشده است كه اين فرض و صورت را خارج نموده باشد .\r\nشرح مقصود\r\nقوله : فى الشّبهة المحصورة دفعتا : ارتكاب دفعى در شبهه محصوره به اين نحو است مثلا در مثال دو ظرفى كه يكى از آن دو آب و ديگرى شراب است هر دو را با هم مخلوط كند و پس از آن بياشامد .\r\nالبتّه همان‌طورىكه مرحوم شارح كبير فرموده چنين قائلى بين فقهاء موجود نيست و خود مرحوم مصنّف در بحث شبهه محصوره از احدى چنين قولى را نقل نفرموده‌اند .\r\nقوله : او تدريجا : ارتكاب تدريجى در شبهه محصوره به اين نحو است كه ابتداء يكى از دو ظرف و پس از آن ظرف ديگر را تناول كند .\r\nو اين قول را مرحوم محقّق قمى رضوان اللّه تعالى عليه در قوانين تقويت فرموده و اختيار كرده است .\r\nقوله : فانّه قد يؤدّى الخ : ضمير در « فانّه » به ارتكاب راجع است .\r\nمتن : و منها حكم بعض بصحّة ايتمام احد واجدى المنى فى الثّوب المشترك بينهما بالآخر مع انّ المأموم يعلم تفصيلا ببطلان صلاته من جهة حدثه او حدث امامه .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nترجمه : مورد ديگر\r\nاز جمله موارد مذكور آنست كه بعضى از فقهاء فرموده‌اند اقتداء يكى از دو نفرى كه در لباس مشترك بينشان اثر منى يافته‌اند به ديگرى صحيح است با اينكه مأموم علم تفصيلى دارد ببطلان و فساد نمازش زيرا يا خودش محدث و جنب است و يا امامش .\r\nشرح مقصود\r\nقوله : بصحّة ايتمام احد واجدى المنى الخ : كلمه « ايتمام » به معناى اقتداء مىباشد .\r\nمؤلّف گويد :\r\nدر جائى كه جامه‌اى بين دو نفر مشترك باشد نظير لحاف و فرش و امثال آن و در آن اثر جنابت ديده شود و معلوم نباشد كه از كداميك است در اينجا ظاهر فرموده علماء بلكه طبق تصريح برخى آنست كه بر هيچيك غسل واجب نمىباشد بلكه ظاهرا هركدام محكوم به طهارت مىباشند ازاين‌رو احكام طاهر واقعى ظاهرا بر ايشان جارى است و مدرك ايشان در اين حكم اصل عدم جنابت يا بتعبير ديگر اصالة الطّهاره مىباشد و بفرموده برخى از محقّقين اين‌طور معلوم مىشود كه مسئله اتّفاقى و اجماعى باشد چنانچه بعضى همچون مرحوم ابن ادريس در كتاب سرائر و سيّد محمّد در مدارك و ملّا احمد نراقى در مستند الشّيعه صريحا ادّعاى آن را نموده‌اند .\r\nالبتّه برخى از فقهاء همچون مرحوم شيخ محمّد حسن صاحب جواهر و شهيد اوّل در دروس و علّامه حلّى در منتهى المطلب و شيخ طوسى در مبسوط و محقّق در معتبر و شهيد ثانى در روض الجنان ( شرح ارشاد ) فرموده‌اند :\r\nمستحبّ است كه هريك غسل نمايند .\r\nو شايد مدركشان ادلّه رجحان احتياط باشد چه آنكه احتياط در هر حالى حسن و راجح است اگرچه مكلّف دليل ظاهرى بر عدم وجوبش در دست داشته باشد ناگفته نماند حكم مزبور در موردى بود كه صحّت عبادت هريك به تماميّت عمل ديگرى وابسته و متوقّف نباشد مثل اينكه هركدام براى خود و بطور فرادى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبخواهند نماز بخوانند امّا در موردى كه صحّت عمل در هريك وابسته و متوقّف بصحّت فعل ديگرى باشد مثل اينكه بانضمام هر دو عدد جماعت جمعه منعقد مىشود يا يكى در نمازى به ديگرى اقتداء مىكند يا يك كدام از اين دو ديگرى را بدوش گرفته و وارد مسجد مىنمايد و امثال اين مسائل ، از ظاهر كلمات فقهاء چنين برمىآيد كه حكم به اباحه و جواز فرموده‌اند و دليلشان بر اين حكم آنست كه جنابت واقعى اثرى نداشته و موجب ثبوت احكام از قبيل وجوب و حرمت نمىگردد چنانچه در مدارك و ذخيره سبزوارى و تذكرة الفقهاء علّامه آمده است .\r\nو دليل مزبور را برخى از اهل تحقيق به بيانى ديگر تقرير نموده و فرموده است :\r\nحكم ظاهرى در حقّ هركدام نسبت به حكم واقعى ديگرى نافذ است يعنى مىگوييم :\r\nهركسى كه مثلا نمازش بحسب ظاهر صحيح است و از نظر خودش بىاشكال مىباشد ديگرى مىتواند بوى اقتداء كرده و بر نماز او آثار صحّت واقعيّه مترتّب كند چنانچه به همين تقرير و بيان مرحوم مصنّف عن‌قريب اشاره مىفرماين ولى مخفى نباشد كه جماعتى از فحول همچون محقّق اوّل در معتبر و محقّق ثانى در جامع المقاصد و شهيدين در دروس و روض الجنان و فخر المحقّقين در ايضاح اين تقريب را مرضىّ ندانسته و منع فرموده‌اند و در تعليل آن آورده‌اند :\r\nدليلش آنست كه به جنب علم تفصيلى است بنابراين در مسئله اقتداء يكى به ديگرى قطع حاصل است كه نماز يا از جنب خوانده شده يا به جنب اقتداء گشته است و بهر تقدير نماز مأموم باطل مىباشد .\r\nمؤلّف گويد :\r\nبه نظر چنين مىرسد كه در اين سنخ اعمال كه صحّت عمل هريك وابسته به تماميّت عمل ديگرى است صحّت ظاهرى نزد هريك كافى در ترتيب دادن آثار واقعى نسبت به ديگرى نمىباشد . بلى در جائى اين كلام تمام و صحيح است كه ديگرى از ترتيب دادن آثار واقع علم تفصيلى و قطعى ببطلان عمل خويش پيدا نكند\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nنظير اقتداء به امامى كه لباسش متنجّس است و خودش از آن بىخبر مىباشد گرچه احتياط در اين قبيل موارد مقتضى است كه با چنين امامى نيز نماز نخواند ولى اين احتياط مستحبّ و راجح است .\r\nمتن : و منها حكم الحاكم بتنصيف العين الّتى تداعيها رجلان بحيث يعلم صدق احدهما و كذب الآخر ، فانّ لازم ذلك جواز شراء ثالث للنّصفين من كلّ منهما مع انّه يعلم تفصيلا عدم انتقال تمام المال اليه من مالكه الواقعى .\r\nترجمه : مورد ديگر\r\nاز جمله موارد آنجائى است كه فرموده‌اند :\r\nاگر دو نفر در عينى همچون فرش با هم نزاع داشتند يعنى هريك مدّعى مالك بودن آن باشند به‌طورى كه صدق يكى و كذب ديگرى معلوم است منتهى صادق از كاذب مشخّص و ممتاز نمىباشد ، حكم در اينجا آنست كه عين بطور مناصفه بين آن دو واقع شده و هريك مالك نيمى از آن مىباشند .\r\nاستشهاد\r\nلازمه حكم به تنصيف آنست كه شخص ثالثى بتواند هر نصفى را از مالكش بخرد درحالىكه پس از خريدن يقين و علم تفصيلى پيدا مىكند كه از مالك واقعى تمام متاع بوى منتقل نشده است بلكه نصف آن انتقال پيدا كرده است .\r\nشرح مقصود\r\nمثلا زيد با عمرو در فرشى با هم نزاع دارند زيد مدّعى است مالك تمام فرش بوده عمرو نيز همين ادّعاء را دارد و هيچيك بيّنه نداشته يا هر دو بيّنه دارند و حاكم مىداند يكى از اين دو صادق و ديگرى كاذب است ولى چون از يكديگر ممتاز\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nنمىباشند لاجرم ملزم است به ظاهر شرع عمل كند .\r\nفقهاء فرموده‌اند حكم شرع اينست كه عين را بايد بين آن دو تنصيف كرده و هريك را مالك يك نصف قرار دهند و ظاهرا اين حكم از احكام اتّفاقى و اجماعى بين ايشان است بلكه در تأييد آن به روايت مرسله‌اى نيز تمسّك شده كه ضعف ارسالش را به عمل مشهور جبران نموده‌اند .\r\nمرحوم بارفروشى عطّر اللّه مرقده مىفرماين :\r\nفرض اين مسئله در جائى است كه عين در دست هر دو بوده و هر دو نفر در آن تصرّف داشته باشند و در حكم به تنصيف مجرّد ادّعاى ايشان كافى نيست بلكه نياز به خوردن قسم هريك نيز مىباشد چنانچه در كلام مشهور به آن تصريح شده است بلكه مرحوم شهيد ثانى در مسالك و مرحوم سبزوارى در كفايه فرموده‌اند :\r\nاكثر علماء در اين حكم خلافى نقل نكرده‌اند .\r\nبنابراين حكم مزبور از دو نظر مورد اشكال است كه مرحوم ماتن به آن اشاره فرموده‌اند :\r\nاشكال اوّل\r\nحاكم پس از علم بصدق يكى و كذب ديگرى اگر حكم به تنصيف عين نمايد علم تفصيلى پيدا مىكند كه حكمش بر خلاف واقعست پس چطور در مقام مرافعه و حقوق النّاس بتواند چنين حكمى صادر نمايد .\r\nاشكال دوّم\r\nلازمه اين حكم آنست كه شخص سوّمى بتواند هر نيمى را از مالك ظاهرى آنكه متخاصمين باشند بخرد درحالىكه وى قطع تفصيلى دارد به اينكه تمام عين از مالك واقعى آن به او منتقل نشده است .\r\nقوله : فان لازم ذلك : مشاراليه « ذلك » حكم به تنصيف مىباشد .\r\nقوله : مع انّه يعلم : ضمير در « انّه » به ثالث عود مىكند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمتن : و منها حكمهم فيما لو كان لاحد درهم و لآخر درهمان ، فتلف احد الدّراهم من عند الودعى ، بانّ لصاحب الاثنين واحدا و نصفا و للآخر نصفا ، فانّه قد يتّفق افضاء ذلك الى مخالفة تفصيليّة كما لو اخذ الدّراهم المشترك بينهما ثالث ، فانّه يعلم تفصيلا بعدم انتقاله من مالكه الواقعى اليه .\r\nترجمه : مورد ديگر\r\nاز جمله موارد مزبور آنجائى است كه فقهاء حكم نموده‌اند :\r\nاگر شخصى مالك يك درهم بوده و ديگرى دو درهم داشته باشد و هريك مال خود را نزد شخصى به امانت سپردند و سپس يكى از سه درهم نزد شخص امانت‌دار تلف شد و مشخّص نيست كه يك درهم صاحب يك درهم است يا از دو درهم صاحب دو درهم تلف شده حكم اينست كه :\r\nدو درهم موجود را به اين نحو تقسيم كنند : يك درهم و نيم مال صاحب دو درهم و نيم باقيمانده به صاحب يك درهم تعلّق دارد .\r\nاستشهاد\r\nاين حكم چه‌بسا منجر به علم تفصيلى به مخالفت واقع مىگردد چنانچه اگر شخص سوّمى يك درهم مشترك بين اين دو را خريد پس از خريدن علم تفصيلى پيدا مىكند كه از مالك واقعى بوى منتقل نشده ، زيرا مالكش يا صاحب دو درهم است پس دخالت مالك يك درهم در فروش آن بىمورد بوده و يا مالكش صاحب يك درهم است در نتيجه تدخّل صاحب دو درهم در فروش آن بىجا است پس من حيث هو المجموع مالك واقعى نتوانسته مستقلا و به اختيار خودش آن را بفروشد .\r\nشرح مقصود\r\nقوله : بانّ لصاحب الاثنين واحدا و نصفا : كلمه « بانّ » با اسم و خبرش در تأويل مصدر بوده و اين جارّ و مجرور متعلّق است به « حكمهم » .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمؤلّف گويد :\r\nوجه حكم مذكور دو امر است :\r\nالف : روايت سكونى از مولانا الصّادق عليه السّلام فى رجل استودعه رجل دينارين و استودعه آخر دينارا فضاع دينار منهما :\r\nفقال عليه السّلام : يعطى صاحب الدّينارين دينارا و يقسّمان الدّينار الباقى بينهما نصفين .\r\nب : قواعد اعتبارى مقتضى چنين حكمى است زيرا در سه درهمى كه نزد ودعى و امانت‌دار مىباشد يك ثلث آن يعنى يك درهم اصلا مورد نزاع نبوده و صاحب درهم قبول دارد كه يكى از دو درهم باقيمانده از آن ديگرى است پس تخاصم و تنازع در يك درهم است و هركدام مدّعى مالك بودن آن هستند بلكه اگر تخاصم و تنازع هم نداشته باشند حاكم براى احراز واقع و عمل به وظيفه مىبايد آن را بين اين دو تنصيف كند زيرا هيچيك بر ديگرى در آن ترجيح ندارد .\r\nو حاصل اشكالى كه به اين حكم وارد است اينكه در مورد عدم اشتراك و عدم مزج حقّ صاحب درهم با حقّ مالك دو درهم علم تفصيلى پيدا مىشود كه حكم به تنصيف با واقع مخالف است چه آنكه اگر درهم مشترك بعد از حكم حاكم را شخص ثالثى از اين دو بخرد قطع و جزم برايش حاصل مىشود كه مال و مبيع از مالك واقعى به او انتقال داده نشده بتقريرى كه گذشت .\r\nمتن :\r\nو منها\r\nما لو اقرّ به عين لشخص ، ثمّ اقرّ بها للآخر ، فانّه يغرم للثّانى قيمة العين بعد دفعها الى الاوّل ، فانّه قد يؤدّى ذلك الى اجتماع العين و القيمة عند واحد و يبيعهما بثمن واحد ، فيعلم عدم انتقال تمام الثّمن اليه لكون بعض مثمنه مال المقرّ فى الواقع .\r\nترجمه : مورد ديگر\r\nاز جمله موارد ياد شده آنست كه :\r\nاگر كسى اقرار كند عين و متاعى مال شخصى است ، سپس اقرار نمايد كه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nآن عين تعلّق به ديگرى دارد ، حكم اينست كه متاع را به اوّلى داده منتهى قيمت آن را شخص مقرّ بايد به دوّمى بپردازد .\r\nاستشهاد\r\nاين حكم چه‌بسا منجر به اجتماع متاع و قيمت در نزد شخص واحدى مىشود و اگر وى هر دو را به يك ثمن بفروشد علم تفصيلى بعدم انتقال تمام ثمن به خود پيدا مىنمايد زيرا بعض از مثمن در واقع مال مقرّ بوده است .\r\nشرح مقصود\r\nقوله : ثمّ اقرّ بها للآخر : ضمير در « بها » به عين راجعست .\r\nقوله : فانّه يغرم للثّانى : ضمير در « فانّه » به مقرّ عود مىكند .\r\nمؤلّف گويد :\r\nعلّت حكم مزبور را اين‌طور آورده‌اند :\r\nمقرّ باقرار اوّلش بين مقرّ له دوّمى و مقرّ به ( متاع ) حائل و مانع شد و در واقع اگر مقرّ له دوّمى مالك باشد اتلاف مالش مستند به اقرار مقرّ است پس بر مقرّ لازم و واجب مىباشد كه جبران اين خسارت را بنمايد يعنى يا مثل متاع و يا قيمتش را بوى بدهد .\r\nقوله : بعد دفعها الى الاوّل : ضمير در « دفعها » به عين راجع است .\r\nقوله : فانّه قد يؤدّى ذلك : ضمير در « فانّه » به حكم مزبور راجع بوده و مشاراليه « ذلك » غرامت براى دوّمى و اعطاء عين به اوّلى .\r\nقوله : الى اجتماع العين و القيمة عند واحد : مثل موردى كه مقرّ له اوّلى و مقرّ له دوّمى هر دو مالهايشان را به يك شخص بفروشند ، اوّلى عين و دوّمى مثل يا قيمت را .\r\nقوله : فيعلم عدم انتقال تمام الثّمن اليه : ضمير فاعلى در « يعلم » و « اليه » به واحد راجعست .\r\nقوله : لكون بعض مثمنه مال المقرّ فى الواقع : ضمير در « مثمنه » به ثمن عود\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمىكند و مىتوان ضمير را به « بايع » كه همان شخص ثالث باشد راجع دانست و جهت اينكه مىفرماين بعضى از مثمن ممكنست مال مقرّ باشد اينست كه اگر اقرار اوّلش صحيح بوده پس گرفتن مثل يا قيمت از او عدوانا بوده و صحيح نيست و در صورتى كه اقرار دوّمش درست بوده پس مال و متاعى كه به اوّلى داده‌اند بىمورد بوده و بايد آن را پس گرفته و به مقرّ له دوّمى دهند نه آنكه قيمت يا مثل را از مقرّ گرفته و به او بسپارند .\r\nپس على اىّ تقدير گرفتن مثل يا قيمت از مقرّ صحيح نيست و آن مال وى مىباشد .\r\nمتن : و منها الحكم بانفساخ العقد المتنازع فى تعيين ثمنه او مثمنه على وجه يقضى فيه بالتّحالف كما لو اختلفا فى كون المبيع بالثّمن المعيّن عبدا او جارية ، فانّ ردّ الثّمن الى المشترى بعد التّحالف مخالف للعلم التّفصيلى بصيرورته ملك البائع ثمنا للعبد او الجارية و كذا لو اختلفا فى كون ثمن الجارية المعيّنة عشرة دنانير او مائة درهم ، فانّ الحكم بردّ الجاريّة مخالف للعلم التّفصيلى بدخولها فى ملك المشترى .\r\nترجمه : مورد ديگرى\r\nديگر از موارد نامبرده حكمى است كه فقهاء نموده‌اند و آن اينست كه :\r\nاگر دو نفر در تعيين ثمن و مثمن عقدى كه واقع ساخته‌اند با هم نزاع داشتند بر وجهى كه حكمش تحالف باشد در اينجا فقهاء فرموده‌اند بعد از تحالف عقد منفسح مىشود .\r\nمثال\r\nزيد و عمرو با هم نزاع دارند ، زيد مىگويد مثمن در عقد عبد بوده و عمرو مىگويد كنيز بوده است .\r\nدر اين مثال ثمن مورد اتّفاق است ، تنها مثمن محل مخاصمه و منازعه واقع مىباشد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاستشهاد\r\nحكم بانفساخ عقد معنايش اينست كه مشترى بثمن رجوع كرده و آن را گرفته و مثمن هم به بايع برمىگردد درحالىكه ردّ ثمن به مشترى بعد از تحالف با علم تفصيلى به اينكه آن ملك بايع شده است بعنوان ثمن در مقابل عبد يا كنيز مخالفت دارد چه آنكه هر دو اين امر را قبول دارند كه ثمن به بايع منتقل شده فقط كلام و نزاع در مثمن است كه چه مىباشد .\r\nصورت ديگر\r\nو همچنين اگر دو نفر در مثمن اتّفاق داشته و نزاعشان در ثمن باشد مثلا متّفقند كه مثمن كنيز است ولى در اين اختلاف است كه ثمن آن 10 دينار است يا 100 درهم .\r\nفقهاء در اينجا نيز فرموده‌اند حكم اينست كه هر دو قسم خورده و معامله منفسح مىشود يعنى مثمن به بايع و ثمن به مشترى برمىگردد .\r\nاستشهاد\r\nحكم برد مثمن يعنى جاريه به بايع با علم تفصيلى بدخول آن در ملك مشترى مخالف است چه آنكه هر دو در انتقال كنيز به ملك مشترى با هم توافق دارند فقط اختلافشان در اينست كه ثمن آن چقدر است ، آيا 10 دينار بوده يا 100 درهم مىباشد .\r\nشرح مقصود\r\nقوله : على وجه يقضى فيه بالتّحالف : مقصود از تحالف آنست كه طرفين نزاع هر دو مكلّفند كه قسم بخورند و آن در مواردى است كه امر دائر بين متباينين بوده و قدر مشتركى در بين نباشد همچون دو مثالى كه در متن مذكور است چه آنكه اگر در قدرى با هم مشترك بوده و صرفا در مقدار زائد برآن نزاع بينشان باشد حكم اينست كه فقط منكر زيادى قسم بخورد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقوله : للعلم التّفصيلى بصيرورته ملك البائع : ضمير مجرورى در « صيرورته » به ثمن راجع است .\r\nقوله : للعلم التّفصيلى بدخولها فى ملك المشترى : ضمير مجرورى در « دخولها » به جاريه عود مىكند .\r\nمتن : و منها الحكم بانّه لو قال :\r\nاحدهما بعتك الجارية بمائة ، و قال الآخر وهبتني ايّاها .\r\nانّهما يتحالفان و تردّ الجارية الى صاحبها .\r\nمع انّا نعلم تفصيلا بانتقالها عن ملك صاحبها الى الآخر الى غير ذلك من الموارد الّتى يقف عليها المتتبّع .\r\nفلا بدّ فى هذه الموارد من التزام احد امور على سبيل منع الخلوّ :\r\nترجمه : مورد ديگر\r\nديگر از موارد مذكور موردى است كه فقهاء در آن چنين حكم نموده‌اند :\r\nاگر يكى از متنازعين به ديگرى بگويد :\r\nكنيز را به تو فروختم پس ثمنش را بايد بدهى .\r\nديگرى گفت :\r\nآن را به من هبه كردى پس بابت آن از من طلبكار نيستى .\r\nحكم اينست كه هر دو بايد قسم خورده و كنيز به صاحب قبلى برگردد .\r\nاستشهاد\r\nدرحالىكه اين حكم با علم تفصيلى بانتقال كنيز از ملك صاحبش به ديگرى مخالفت و منافات دارد چه آنكه هر دو انتقال كنيز از ملك مالك را قبول دارند فقط نزاعشان در اينست كه بعنوان بيع منتقل شده يا هبه .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nو غير اين موارد از مواضع ديگر كه شخص متتبّع و محقّق خود مىتواند بعد از فحص و تحقيق بر آنها مطّلع شده و دست يابد .\r\nبنابراين در اين قبيل موارد بايد جهت رفع اشكال به يكى از امور ذيل بنحو مانعة الخلوّ ملتزم شويم :\r\nشرح مقصود\r\nقوله : لو قال احدهما : يعنى احد المتنازعين .\r\nقوله : انّهما يتحالفان : اين جمله عبارتست از حكمى كه فقهاء فرموده‌اند .\r\nمتن : احدها : كون العلم التّفصيلى فى كلّ من اطراف الشّبهة موضوعا للحكم بان يقال : انّ الواجب الاجتناب عمّا علم كونه بالخصوص بولا ، فالمشتبهان طاهر ان فى الواقع ، و كذا المانع للصّلاة الحدث المعلوم صدوره تفصيلا من مكلّف خاصّ ، فالمأموم و الامام متطهّران فى الواقع .\r\nترجمه : جواب از موارد مذكور\r\nچنانچه قبلا گفته شد از موارد مزبور جوابهائى داده شده كه براى هريك از اشكالات سابق الذّكر به يكى از اين جوابها بطريق منع خلوّ مىتوان ملتزم شد .\r\nجواب اوّل\r\nمرحوم مصنّف مىفرماين :\r\nجواب اوّل آنست كه بگوئيم در هريك از اطراف شبهه علم تفصيلى موضوع حكم است مثلا مىگوييم :\r\nواجب اجتناب از بولى است كه بالخصوص و بطور تفصيل معلوم باشد ، در نتيجه دو مايعى كه يكى از آنها بول و ديگرى غير بول است در واقع هر دو طاهر هستند و نيز مانع از صحّت نماز حدثى است كه صدورش تفصيلا معلوم و خروجش از مكلّف خاصّ و مشخّص ، معيّن و مبيّن باشد .\r\nدر نتيجه مأموم و امام در واقع هر دو طاهر مىباشند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nشرح مقصود\r\nقوله : كون العلم التّفصيلى فى كلّ من اطراف الشّبهة : حاصل مقصود آنست كه :\r\nدر موضوع حكم علم تفصيلى دخيل مىباشد ، بنابراين در موردى كه موضوع معلوم تفصيلى نيست حكم باجتناب و عدم جواز ارتكاب مترتّب نمىباشد چنانچه برخى از فقهاء به آن تصريح فرموده‌اند بلكه در اخبار حلّيّت اشياء نيز قرينه و دليلى برآن مىباشد چه آنكه در خبر چنين آمده :\r\nكلّ شىء فيه حلال و حرام فهو لك حلال حتّى تعرف انّه حرام بعينه .\r\nو چنانچه ملاحظه مىشود حكم به حرمت مترتّب است بر موضوعى كه بعينه و تفصيلا حرام باشد بنابراين مشتبه به حرام حلال بوده و اجتناب از آن لازم نيست .\r\nقوله : و كذا المانع للصّلاة ، الحدث المعلوم الخ : مقصود اينست كه مانع از نماز وجود حدث بطور غير معيّن و به عبارت ديگر صرف الوجود آن نمىباشد بلكه حدث معلوم در شخص معلوم و مشخّص چنانچه مرحوم صاحب مدارك نيز به آن تصريح نموده و مىفرمايد :\r\nقبول نداريم در مسئله « واجدى المنى » جنابت و حدث حاصل باشد زيرا زمانى حدث متحقّق است كه انزال يقينى بوده و از شخص معيّنى خارج شود و ازاين‌رو است كه لازمه آن يعنى وجوب غسل در هيچيك از دو نفر ثابت نمىباشد .\r\nدر نتيجه بايد گفت امام و مأموم هر دو در واقع پاك و طاهر مىباشند .\r\nمتن : الثّانى : انّ الحكم الظّاهرى فى حقّ كلّ احد نافذ واقعا فى حقّ الآخر .\r\nبان يقال : انّ من كانت صلاته بحسب الظّاهر صحيحة عند نفسه فللآخر ان يترتّب عليها آثار الصّحّة الواقعيّة ، فيجوز له الايتمام به .\r\nو كذا من حلّ له اخذ الدّار ممّن وصل اليه نصفه اذا لم يعلم كذبه فى الدّعوى بان استند الى بيّنة او اقرار او اعتقاد من القرائن فانّه يملك هذا النّصف فى الواقع و كذلك اذا اشترى النّصف الآخر فيثبت ملكه للنّصفين فى الواقع و كذا الاخذ ممّن وصل اليه نصف الدّرهم فى مسئلتى الصّلح و مسئلتى التّحالف .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nترجمه : جواب دوّم\r\nمرحوم مصنّف مىفرماين جواب دوّم اينست كه بگوئيم :\r\nحكم ظاهرى در حقّ هريك نسبت به حكم واقعى ديگرى نافذ مىباشد .\r\nمثلا مىگوييم : كسى كه ظاهرا و از نظر خودش نمازش صحيح است ديگرى مىتواند برآن آثار صحّت واقعيّه مترتّب نموده و بوى اقتداء كند .\r\nو نيز بر كسى كه گرفتن خانه و تصاحب آن حلال و مباح است در واقع مالك آن مىشود مشروط به اينكه كذب و دروغش محرز و معلوم نباشد به اين ترتيب كه در ادّعاى مالكيّت به بيّنه يا اقرار خصم استناد جسته و يا از قرائنى اعتقاد به آن پيدا كرده باشد و بهر تقدير چنين كسى در واقع ، مالك آن نصف مىباشد .\r\nبنابراين اگر نصف ديگر را بخرد در واقع مالك هر دو نصف مىباشد .\r\nو همچنين در مسئله صلح و در مسئله تحالف كسى كه نصف درهم بوى داده مىشود در واقع مالك آن مىباشد و آثار ملكيّت واقعى برآن مترتّب است .\r\nقوله : ان يترتّب عليها آثار الصّحة الواقعيّة : ضمير در « عليها » به صحّت راجع است .\r\nقوله : فيجوز له الايتمام به : ضمير در « له » به آخر و در « به » به من موصوله راجعست .\r\nقوله : ممّن وصل اليه نصفه : ضمير در « اليه » به من موصوله و در « نصفه » به دار عود مىكند .\r\nقوله : اذا لم يعلم كذبه فى الدّعوى : يعنى در جائى كه حاكم بكذب مدّعى عالم باشد يا اين علم براى ديگرى حاصل باشد نمىتواند مدّعاى او را با واقع مطابق قرار دهد زيرا معلوم الكذب حكم ظاهرى در حقّش ثابت نيست تا آن را به منزله واقع بتوان قرار داد .\r\nقوله : فى مسئلتى الصّلح و مسئلتى التّحالف : مقصود از مسئله صلح مسئله و دعى بوده و از دو مسئله تحالف يكى نزاع در تعيين ثمن و مثمن بوده و ديگرى اختلاف در بيع و هبه بودن مىباشد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمتن : الثّالث : ان يلتزم بتقييد الاحكام المذكورة بما اذا لم يفض الى العلم التّفصيلى بالمخالفة و المنع ممّا يستلزم المخالفة المعلومة تفصيلا كمسألة اختلاف الامّة على قولين و حمل اخذ المبيع فى مسئلتى التّحالف على كونه تقاصّا شرعيّا قهريّا عمّا يدّعيه من الثّمن او انفساخ البيع بالتّحالف من اصله او من حينه و كون اخذ نصف الدّرهم مصالحة قهريّة .\r\nو عليك بالتّأمّل فى دفع الاشكال عن كلّ مورد باحد الامور المذكورة ، فانّ اعتبار العلم التّفصيلى بالحكم الواقعى و حرمة مخالفته ممّا لا يقبل التّخصيص باجماع او نحوه .\r\nترجمه : جواب سوّم\r\nمرحوم مصنّف مىفرماين جواب سوّم اينكه بگوئيم :\r\nملتزم مىشويم به اينكه احكام مذكور مقيّد است به آنجائىكه منجر به علم تفصيلى به مخالفت نشود و از موردى كه مستلزم مخالفت تفصيلى باشد منع مىنماييم همچون مسئله اختلاف امّت بر دو قول ، و اخذ مبيع در دو مسئله تحالف را بر يكى از دو امر ذيل حمل مىنمائيم :\r\nالف : بگوئيم اخذ خود يك نوع تقاض شرعى است يعنى بايع در مقابل ثمنى كه از مشترى طلبكار است و وى آن را نمىدهد او نيز مبيع را گرفته و بابت ثمن تقاض نمايد .\r\nب : بگوئيم عقد به واسطه تحالف از اصل يا از وقت وقوع قسم منفسخ و باطل مىشود و بديهى است پس از انفساخ هركسى بايد بملك قبلى خود مراجعه نمايد .\r\nو امّا اخذ نصف درهم در مسئله ودعى را مىتوان بر مصالحه قهرى و اجبارى حمل نمود .\r\nسپس در آخر عبارت مىفرماين :\r\nو بر تو است كه در دفع اشكال از هريك از موارد مذكور تأمّل نموده و هركدام را با يكى از جوابهاى مزبور كه با آن مورد تناسب داشته باشد رفع نمائى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nزيرا معتبر بودن علم تفصيلى به حكم واقعى و حرمت مخالفت آن از امورى است كه به واسطه اجماع يا نظير آن نمىتوان تخصيص داد لذا موارد محتمل التّخصيص را بايد بهر نحوى كه ممكنست جواب داد :\r\nشرح مقصود\r\nقوله : كمسألة اختلاف الامّة على قولين : حاصل مقصود مرحوم مصنّف اينست كه :\r\nاينكه فقهاء در مسئله اختلاف امّت بر دو قول فرموده‌اند مىتوان هر دو را طرح كرده و به مقتضاى اصل عمل نمود در جائى است كه عمل باصل مستلزم مخالفت علميّه تفصيليّه نباشد و امّا اگر عمل باصل چنين لازمه‌اى داشته باشد معلوم نيست قائلين بقول مزبور به آن باز قائل باشند .\r\nو امّا مقصود از اصل شايد اين باشد كه باصل موافق با يكى از دو قول مىتوان رجوع نمود و مآل اين كلام به اين است كه قول موافق با اصل را بر ديگرى ترجيح داده‌اند و بديهى است كه با اين تقرير رجوع باصل مستلزم طرح قول معصوم عليه السلام يا مخالفت علمى تفصيلى نمىباشد .\r\nقوله : من اصله او من حينه : ضمير مجرورى در « اصله » به بيع و در « من حينه » به تحالف عود مىكند .\r\nمتن : اذا عرفت هذا فلنعد الى حكم مخالفة العلم الاجمالى :\r\nفنقول : مخالفة الحكم المعلوم بالاجمال يتصوّر على وجهين :\r\nاحدهما : مخالفته من حيث الالتزام كالالتزام باباحة وطئ المرأة المردّدة بين من حرم وطيها بالحلف و من وجب وطيها به مع اتّحاد زمانى الوجوب و الحرمة و كالالتزام باباحة موضوع كلّى مردّد امره بين الوجوب و التّحريم مع عدم كون احدهما المعيّن تعبّديّا يعتبر فيه قصد الامتثال ، فانّ المخالفة فى المثالين ليس من حيث العمل ، لانّه لا يخلو من الفعل الموافق للوجوب و التّرك الموافق للحرمة ، فلا قطع بالمخالفة الّا من حيث الالتزام باباحة الفعل .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nترجمه : مرحوم مصنّف مىفرماين :\r\nپس از دانستن مطالب مذكور لازم است برگرديم به بيان حكم مخالفت علم اجمالى .\r\n\r\nمقاله مرحوم مصنّف در مخالفت با حكم معلوم بالاجمال\r\nمىفرماين : مخالفت حكم معلوم بالاجمال به دو وجه تصوير مىشود :\r\n\r\n1 - مخالفت التزامى\r\nمقصود از مخالفت التزامى آنست كه با حكم معلوم بالاجمال صرفا از نظر التزام به آن مخالفت حاصل شود نظير ملتزم شدن بمباح بودن تماس با زنى كه مردّد است بين اينكه تماس با او حرام بوده يا واجب باشد مشروط به اينكه زمان وجوب و حرمت واحد باشد .\r\nو نيز مانند ملتزم شدن به اباحه موضوع كلّى كه امرش مردّد بين وجوب و تحريم بوده مشروط به اينكه هيچيك از اين دو حكم تعبّدى نباشد ( مقصود از حكم تعبّدى آنست كه در امتثالش قصد امتثال و قربت شرط باشد ) .\r\nچه آنكه مخالفت در دو مثال مذكور از حيث عمل نبوده و صرفا بحسب التزام است زيرا مكلّف در حال عدم التزام به دو حكم مردّد در مقام عمل خالى از فعل كه با وجوب موافق بوده يا از ترك كه با حرمت مطابق است نمىباشد ازاين‌رو از ناحيه عدم التزام قطع به مخالفت عمليّه پيدا نكرده و همان‌طورىكه گفتيم مخالفتش صرفا از حيث التزام مىباشد كه به اباحه آن ملتزم شده .\r\nشرح مقصود\r\nقوله : مع اتّحاد زمانى الوجوب و الحرمة : يعنى در زمان معيّنى همچون روز جمعه احتمال مىدهد كه تماسّ با همسرش واجب بوده چون محتمل است قسم بر فعل آن خورده باشد كما اينكه احتمال مىدهد حرام باشد نظر به اينكه شايد قسم بر ترك آن خورده باشد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nو سرّ اينكه مرحوم مصنّف فرمودند زمان اين دو احتمال بايد متّحد باشد اينست كه اگر زمان هركدام علىحدّه و مستقلّ باشد مخالفت منجرّ بمخالف عمليّه مىشود و از محلّ كلام كه صرف مخالفت التزاميّه است خارج مىگردد .\r\nقوله : و كالالتزام باباحة موضوع كلّى الخ : مثل اينكه احتمال مىدهد استعاذه قبل از قرائت واجب بوده يا حرام باشد حال هر دو احتمال را ترك كرده و به اباحه آن ملتزم مىشود .\r\nمؤلّف گويد :\r\nاين مثال براى مخالفت التزامى در شبهات حكميّه است چنانچه مثال اوّل براى مخالفت التزامى در شبهات موضوعيّه بود .\r\nقوله : مع عدم كون احدهما المعيّن تعبّديّا : يعنى جواز مخالفت التزامى در مثال مزبور « شبهه حكميّه » در وقتى است كه هيچيك از دو احتمال تعبّدى نباشد چه آنكه در دوران امر بين وجوب و حرمت اگر يكى از اين دو تعبّدى باشند مخالفت التزامى هر دو منجرّ به مخالفت عمليّه مىشود و از محلّ كلام خارج مىگردد .\r\nمتن : الثّانى : مخالفته من حيث العمل كترك الامرين اللّذين يعلم بوجوب احدهما و ارتكاب فعلين يعلم بحرمة احدهما ، فانّ المخالفة هنا من حيث العمل .\r\nترجمه :\r\n\r\n2 - مخالفت عملى\r\nمقصود از اين نحو مخالفت اينست كه مكلّف در مقام عمل با حكم مخالفت كند مثل اينكه هر دو امرى را كه علم بوجوب يكى از آن دو دارد ترك كرده يا هر دو فعلى را كه به حرمت يكى قاطع است مرتكب شود ، چه آنكه مخالفت در اين دو مثال از حيث عمل مىباشد .\r\nشرح مقصود\r\nقوله : يعلم بوجوب احدهما : مثلا احتمال مىدهد كه يا وطى و تماس با همسرش حرام بوده و يا هبه به زيد چنين باشد و هر دو فعل را ترك نمايد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nقوله : و ارتكاب فعلين يعلم بحرمة احدهما : مثلا احتمال مىدهد احسان به زيد يا تماسّ با همسرش حرام باشد و هر دو را مرتكب شود .\r\nمتن : و بعد ذلك فنقول :\r\nامّا المخالفة الغير العمليّة فالظّاهر جوازها فى الشّبهة الموضوعيّة و الحكميّة معا سواء كان الاشتباه و التّرديد بين حكمين لموضوع واحد كالمثالين المتقدّمين او بين حكمين لموضوعين كطهارة البدن و بقاء الحدث لمن توضّأ غفلة بمائع مردّد بين الماء و البول .\r\nترجمه :\r\n\r\nحكم مخالفت التزاميّه\r\nمرحوم مصنّف مىفرماين :\r\nامّا حكم مخالفت غير عمليّه اينست كه بگوئيم :\r\nظاهرا در شبهات موضوعيّه و حكميّه جايز است اعمّ از اينكه اشتباه و ترديد بين دو حكمى باشد كه موضوع آنها واحد است نظير دو مثالى كه قبلا گذشت يا بين دو حكمى بوده كه داراى دو موضوع باشند مانند دوران امر بين طهارت بدن و بقاء حدث نسبت به كسى كه از روى غفلت با مايعى كه بين آب و بول مردّد است وضوء گرفته باشد .\r\nشرح مقصود\r\nقوله : كالمثالين المتقدّمين : مقصود از دو مثال متقدّم يكى تردّد زن بين اينكه تماسّ با او واجب بوده يا حرام باشد است و ديگرى تردّد موضوع كلّى بين اينكه واجب بوده يا حرام باشد .\r\nقوله : كطهارة البدن و بقاء الحدث لمن توضّأ الخ : مقصود از دو حكم در اين مثال : يكى طهارة است و ديگرى بقاء حدث مىباشد .\r\nو منظور از دو موضوع يكى بدن است كه موضوع طهارت ( يعنى طهارت از خبث ) بوده و ديگرى نفس است كه موضوع براى بقاء حدث مىباشد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمؤلّف گويد :\r\nمخالفت التزامى در اين مثال به اينست كه بگوئيم پس از وضوء هم بدن پاك است و هم حدث باقى مىباشد و دليل برآن استصحاب بقاء طهارت از خبث نسبت به بدن بوده و بقاء حدث باعتبار نفس مىباشد .\r\nمتن : امّا فى الشّبهة الموضوعيّة فلانّ الاصل فى الشّبهة الموضوعيّة انّما يخرج مجريه عن موضوع التّكليفين فيقال الاصل عدم تعلّق الحلف بوطى هذه و عدم تعلّق الحلف به ترك وطيها فتخرج المرأة بذلك عن موضوع حكمى التّحريم و الوجوب ، فيحكم بالاباحة لاجل الخروج عن موضوع الوجوب و الحرمة لا لاجل طرحهما ، و كذا الكلام فى الحكم بطهارة البدن و بقاء الحدث فى الوضوء بالمائع المردّد .\r\nترجمه :\r\n\r\nدليل جواز مخالفت التزامى در شبهه موضوعيّه\r\nمرحوم مصنّف مىفرماين :\r\nامّا دليل جواز مخالفت التزاميّه در شبهه موضوعيّه آنست كه اصل جارى در اين شبهه مجراى خود را از موضوع براى دو تكليف محتمل خارج مىنمايد .\r\nمثلا در مثال اوّل مىگوييم :\r\nاصل اينست كه قسم به وطى و تماس با اين زن تعلّق نگرفته و نيز اصل عدم تعلّق قسم به ترك تماس با او است ازاين‌رو به واسطه اجراء اين دو اصل زن را از موضوع دو حكم وجوب و تحريم خارج نموده و حكم به اباحه‌اش مىكنيم و بديهى است كه خروج زن از تحت دو حكم مزبور مستند به خروج از موضوع وجوب و حرمت است نه آنكه ابتداء دو حكم را طرح نمائيم .\r\nو همچنين است سخن در حكم به طهارت بدن و بقاء حدث در وضوء گرفتن به مايعى كه بين بول و آب مردّد است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nشرح مقصود\r\nقوله : فتخرج المرأة بذلك : مشاراليه « ذلك » اصل است .\r\nقوله : لا لاجل طرحهما : ضمير تثنيه به « وجوب و حرمت » عائد است .\r\nقوله : و كذا الكلام فى الحكم بطهارة البدن الخ : يعنى در اين مثال نيز اين‌طور مىگوييم اصل آنست كه بدن با مايع مردّد متنجّس نشده و نيز اصل آنست كه حدث از نفس مرتفع نشده باشد ازاين‌رو حكم به طهارت بدن و بقاء حدث در نفس مىنمائيم .\r\nمتن : و امّا الشّبهة الحكميّة ، فلانّ الاصول الجاريّة فيها و ان لم يخرج مجريها عن موضوع الحكم الواقعى ، بل كانت منافية لنفس الحكم كاصالة الاباحة مع العلم بالوجوب او الحرمة ، فانّ الاصول فى هذه منافية لنفس الحكم الواقعى المعلوم اجمالا لا مخرجة عن موضوعه ، الّا ان الحكم الواقعى المعلوم اجمالا لا يترتّب عليه اثر الّا وجوب الاطاعة و حرمة المعصية و المفروض انّه لا يلزم من اعمال الاصول مخالفة عمليّة له ليتحقّق المعصية .\r\nو وجوب الالتزام بالحكم الواقعى مع قطع النّظر عن العمل ، غير ثابت ، لانّ الالتزام بالاحكام الفرعيّة انّما يجب مقدّمة للعمل و ليست كالاصول الاعتقاديّة يطلب فيها الالتزام و الاعتقاد من حيث الذّات .\r\nو لو فرض ثبوت الدّليل عقلا او نقلا على وجوب الالتزام به حكم اللّه الواقعى لم ينفع ، لانّ الاصول تحكم فى مجاريها بانتفاء الحكم الواقعى فهى كالاصول فى الشّبهة الموضوعيّة مخرجة لمجاريها عن موضوع ذلك الحكم ، اعنى وجوب الاخذ به حكم اللّه .\r\nترجمه :\r\n\r\nدليل جواز مخالفت التزامى در شبهه حكميّه\r\nامّا دليل جواز مخالفت عمليّه در شبهه حكميّه آنست كه اصول جارى در اين شبهه اگرچه مجراى خود را از موضوع حكم واقعى خارج نمىكنند بلكه رأسا اين\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاصول با نفس حكم واقعى منافى هستند همچون اجراء اصالة الاباحه كه با وجوب يا حرمت محتمل تنافى دارد چه آنكه اساسا و كلّيّة اصول جارى در اين قسم از شبهه با نفس حكم واقعى كه اجمالا معلوم است منافى مىباشند نه آنكه مورد را از موضوع اين حكم خارج كنند ولى در عين حال چون حكم واقعى معلوم بالاجمال غير از وجوب اطاعت و حرمت معصيت و مخالفت اثر ديگرى برآن مترتّب نيست و فرض اينست كه از اعمال و اجراى اصل در اين شبهه مخالفت عملى با حكم لازم نيامده تا معصيت تحقّق يابد لاجرم مخالفت التزاميّه در اين شبهه نيز به واسطه اجراء اصل جايز و مشروع مىباشد .\r\nو امّا وجوب التزام به حكم واقعى با قطع نظر از مقام عمل ثابت نشده ، زيرا التزام به احكام فرعى وجوبش بخاطر اينست كه مقدّمه براى حصول عمل باشد و همچون اصول اعتقادى نيست كه مطلوب در آنها صرفا التزام و ذاتا اعتقاد به آن باشد و بفرض اگر دليل عقلى يا نقلى بر وجوب التزام به حكم اللّه واقعى داشته باشيم باز نافع نبوده و وافى براى وجوب موافقت التزاميّه در شبهه حكميّه نمىباشد زيرا اصل جارى حاكم است كه حكم واقعى اصلا وجود ندارد تا التزام به آن واجب باشد و در واقع مىتوان گفت با اين فرض اجراء اصول همچون جريان اصول در شبهه موضوعيّه بوده و همان‌طورىكه اصول جارى در شبهه موضوعيّه مجراى خود را از موضوع حكم واقعى خارج مىكنند در اينجا نيز اصول مجارى خود را از موضوع حكم يعنى وجوب اخذ به حكم اللّه واقعى خارج مىگردانند به اين بيان كه لسان آنها چنين است :\r\nاصل آنست كه در واقع حكمى وجود ندارد تا موضوع وجوب التزام واقع شود .\r\nشرح مقصود\r\nقوله : و امّا الشّبهة الحكميّة : در مخالفت التزاميّه نسبت به شبهه حكميّه سه قول است :\r\nالف : تخيير ظاهرى در اخذ به يكى از احتمالات\r\nب : ترجيح جانب حرمت در موردى كه دوران امر بين وجوب و حرمت باشد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nج : جواز مخالفت و طرح هر دو احتمال چنانچه مرحوم مصنّف به آن قائل مىباشند .\r\nقوله : و ان لم يخرج مجراها عن موضوع الحكم الواقعى : زيرا در اين شبهه تعلّق حكم به موضوع مشتبه نيست تا همچون اصل جارى در شبهه موضوعيّه ، موضوع را از تعلّق حكم خارج نمايد بلكه نفس حكم مشتبه است لاجرم حكم مورد اصل است و قهرا اجراء اصل در حكم با ثبوت واقعى آن تنافى پيدا مىكند .\r\nقوله : الّا انّ الحكم الواقعى المعلوم اجمالا لا يترتّب عليه الخ : حاصل مقصود مرحوم مصنّف آنست كه اعتبار التزام در صحّت عمل را نفى نموده و وجوب ذاتى آن را منكر شوند و توضيح آن چنين است :\r\nرجوع باصل در شبهه حكميّه گرچه مستلزم طرح حكم معلوم بالاجمال بحسب التزام مىباشد ولى دليل عقلى و نقلى بر حرمت مخالفت التزاميه در دست نداريم . بلى عقل و نقل دلالت بر حرمت معصيت احكام شرعى و وجوب اطاعت آنها دارند و معناى معصيت آنست كه مكلّف فعلى را كه شارع مقدّس از آن نهى فرموده اتيان نموده و آنچه را كه مورد امر قرار داده ترك كند چنانچه معناى اطاعت آنست كه مأمور به را آورده و منهى عنه را ترك كند و بديهى است با اجراء اصل و مخالفت التزامى در محل فرض كه شبهه حكميّه باشد مخالفت بحسب عمل لازم نمىآيد تا عصيان تحقّق يابد .\r\nبلى التزام بفروع و احكام بتبع و از باب مقدّمه در مواردى كه عمل و امتثال فعلى متوقّف برآن باشد مطلوب است ولى وقتى فرض كرديم كه مقصود و ذى المقدّمه يعنى امتثال عملى بدون رعايت التزام حاصل مىشود وجهى براى بقاء وجوب مقدّمى باقى نمىماند .\r\nو حاصل كلام آنكه التزام بالفروع همچون التزام باصول مطلوب بالذّات نيستند تا مراعاتشان على اىّ حال لازم و واجب بشمار آيد .\r\nقوله : لا يترتّب عليه اثر : ضمير در « عليه » به حكم واقعى عود مىكند .\r\nقوله : مخالفة عمليّة له : ضمير در « له » به حكم واقعى راجع است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nقوله : و ليست كالاصول الاعتقاديّة : احكام الهى بسه قسم تقسيم مىشوند :\r\nالف : آنكه ذاتا اعتقاد در آنها مطلوب و مرغوب است نظير اصول اعتقادى كه تحقّق آنها صرفا به اعتقادات قلبى بوده و براى عمل كوچك‌ترين دخالتى در آنها وجود ندارد و بدون شبهه در اين قسم از احكام التزام واجب و لازم است و احدى از علماء در آن مخالفت نكرده‌اند .\r\nب : آنكه اساسا اعتقاد در آنها مطلوب و مرغوب نيست حتّى وضع و اعتبار آنها به نحوى است كه با التزام بر خلافشان تحقّق مىيابند نظير واجبات توصّلى كه مطلوب در آنها صرفا وقوع در خارج است و در تحقّق آنها نه قصد شرط است و نه التزام و اعتقاد و پرواضح است كه در اين قسم از احكام التزام واجب و لازم نمىباشد .\r\nج : احكامى كه التزام و اعتقاد در آنها ذاتا مطلوب نيست ولى بعنوان مقدّمه براى امتثال فعلى و عملى لازم است همچون واجبات عبادى كه در آنها قصد تقرّب و اطاعت ملاحظه شده است .\r\nو محلّ كلام در اينجا از قبيل قسم دوّم است .\r\nقوله : و لو فرض ثبوت الدّليل عقلا الخ : براى اثبات وجوب التزام به ادلّه‌اى تمسّك شده كه اجمالا در ذيل به آنها اشاره مىكنيم :\r\n1 - نفس ثبوت حكم در واقع كافى براى وجوب التزام به آن است و چون ثبوت نفس الامرى حكم علّت تامّه براى وجوب التزام است لاجرم اگر بطور تعيين بتوان به آن ملتزم شد كه به اين نحو لازم است و در غير اين صورت بطور تخيير واجب مىشود . بنابراين در وجوب التزام نيازى به علم تفصيلى نمىباشد .\r\n2 - ضرورت چه رسد اجماع و اتّفاق قاضى است بلزوم اذعان و التزام به آنچه وجود مقدّس حضرت نبوىّ صلّى اللّه عليه و آله و سلّم آورده‌اند و چون التزام بخصوص حكم معيّن در فرض علم اجمالى ممكن نيست لاجرم به يكى از دو حكم بايد ملتزم شد .\r\n3 - از فحواى اخبار علاجيّه مىتوان به خوبى وجوب التزام را استفاده كرد چه آنكه مضمون اين اخبار تخيير و لزوم آنست در دو خبرى كه با هم تعارض داشته و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمرجح در هيچ‌كدام وجود ندارد و پرواضح است وقتى در خبرين متعارضين با اينكه احتمال تخلّف مورد هريك از واقع داده مىشود تخيير و التزام به يكى از آن دو واجب و لازم باشد پس در مورد بحث كه مىدانيم واقع از طرفين شبهه خارج نيست بطريق اولى بايد التزام لازم باشد .\r\nمتن : هذا ، و لكن التّحقيق انّه لو ثبت هذا التّكليف اعنى وجوب الاخذ به حكم اللّه و الالتزام مع قطع النّظر عن العمل لم تجر الاصول لكونها موجبة للمخالفة العمليّة للخطاب التّفصيلى اعنى وجوب الالتزام به حكم اللّه و هو غير جائز حتّى فى الشّبهة الموضوعيّة كما سيجيء فيخرج عن المخالفة الغير العلميّة .\r\nفالحقّ مع فرض عدم الدّليل على وجوب الالتزام بما جاء به الشّارع على ما جاء به انّ ترك الحكم الواقعى و لو كان معلوما تفصيلا ليس محرّما الّا من حيث كونها معصية دلّ العقل على قبحها و استحقاق العقاب بها ، فاذا فرض العلم تفصيلا بوجوب الشّيء فلم يلتزم به المكلّف لكنّه فعله لا لداعى الوجوب لم يكن عليه شىء .\r\nترجمه :\r\n\r\nتحقيق مرحوم مصنّف\r\nمرحوم مصنّف پس از اقامه دليل بر عدم وجوب موافقت التزاميّه در شبهه موضوعيّه و حكميّه مىفرماين :\r\nولى تحقيق آنست كه بگوئيم اگر فرض نموديم كه در شبهات حكمى چنين تكليفى يعنى وجوب اخذ به حكم اللّه و التزام به آن با قطع نظر از مقام عمل وجود دارد اصول ياد شده را نمىتوان جارى كرد زيرا اجراء آنها باعث مخالفت عمليّه با خطاب تفصيلى يعنى وجوب التزام به حكم اللّه تعالى مىگردد و اين امر جايز نبوده حتّى در شبهات موضوعيّه چنانچه شرحش بتفصيل ان‌شاءالله خواهد آمد در نتيجه با فرض وجود دليل مزبور عدم التزام و اجراء اصل از مخالفت صرف التزامى خارج مىگردد ازاين‌رو بايد گفت :\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاگر در صورتى كه دليل بر وجوب التزام به آنچه پيامبر اكرم صلّى اللّه عليه و آله و سلّم آورده‌اند نداشته باشيم حقّ اينست كه ترك التزام به حكم واقعى اگرچه تفصيلا نيز معلوم باشد جايز بوده و حرام نيست مگر در مواردى كه منجر به تحقّق عصيان شده كه عقل و نقل بر قبحش دلالت داشته و فاعل آن را مستحقّ عقاب مىدانند در نتيجه وقتى فرض نموديم علم تفصيلى به وجوب شيئى حاصل بود و مكلّف به آن ملتزم نشد ولى بدون اينكه داعى وجوب در او بوده باشد آن را آورد عقابى بر وى نيست زيرا عصيان و گناه در اين فرض تحقّق نيافته است .\r\nشرح مقصود\r\nحاصل مقصود مرحوم مصنّف در اين تحقيق آنست كه :\r\nامر از دو حال خارج نيست :\r\nيا نسبت بالتزام به احكام واقعى و اخذ به آنها دليل معتبرى وارد شده يا وارد نشده است در صورتى كه دليل نداشته باشيم صحبت همانست كه قبلا كرديم يعنى مخالفت التزامى جايز بوده و همچون شبهات موضوعيّه اصل جارى مىشود .\r\nولى اگر فرض نموديم كه دليل معتبرى بر وجوب اخذ به احكام اللّه واقعى و لزوم التزام به آنها وارد شده بيان گذشته را نمىتوان پذيرفت يعنى صحيح نيست بگوئيم اصل جارى در شبهه مورد را از تحت وجوب التزام خارج كرده و همچون اصل جارى در شبهه موضوعى مجرا را از موضوع حكم اخراج مىنمايد چه آنكه اجراى اصل در شبهه حكمى با اين فرض موجب مخالفت عملى است زيرا وجوب التزام در احكام فرعى با فرض دليل مذكور نظير لزوم التزام به احكام و مسائل اعتقادى مىشود و به عبارت ديگر بعد از ورود دليل معتبر بر لزوم التزام به احكام اللّه واقعى كشف مىكنيم كه در اين احكام صرفا عمل مطلوب نيست بلكه ذاتا التزام و اعتقاد نيز مرغوب و محبوب شارع است ، پس همان‌طورىكه در مسائل و احكام اعتقادى اجراء اصل ممنوع است در اينجا نيز چنين مىباشد .\r\nناگفته نماند با فرض مزبور فرقى نيست بين آنكه حكم تفصيلا معلوم بوده\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nيا مشتبه بين امورى باشد چه آنكه بعد از ملاحظه تردّد حكم بين دو يا بيشتر از دو حكم و خارج نبودنش از احتمالات محصور خطاب تفصيلى از نفس وجود حكم واقعى منتزع شده و بمكلّف متوجّه مىگردد .\r\nپس مثل اينكه شارع فرموده :\r\nامتثل باحد هذين الحكمين يا امتثل باحد هذه الاحكام .\r\nقوله : لكونها موجبة للمخالفة الخ : ضمير در « لكونها » به اصول راجع است .\r\nقوله : و هو غير جائز : ضمير « هو » به مخالفت عملى راجع است .\r\nقوله : فالحقّ مع فرض الخ : كلمه « فالحقّ » مبتداء بوده و « انّ ترك الحكم » خبرش است .\r\nمتن : نعم : لو اخذ فى ذلك الفعل نيّة القربة فالاتيان به لا للوجوب مخالفة عمليّة و معصية لترك المأمور به و لذا قيّدنا الوجوب و التّحريم فى صدر المسألة به غير ما علم كون احدهما تعبّديّا ، فاذا كان هذا حال العلم التفصيلى ، فاذا علم اجمالا به حكم مردّد بين الحكمين و فرضنا اجراء الاصل فى نفى الحكمين اللّذين علم بكون احدهما حكم الشّارع و المفروض ايضا عدم مخالفتهما فى العمل فلا معصية و لا قبح بل و كذلك لو فرضنا عدم جريان الاصل لما عرفت من ثبوت ذلك فى العلم التّفصيلى .\r\nفملخّص الكلام : انّ المخالفة من حيث الالتزام ليست مخالفة ، و مخالفة الاحكام الفرعيّة انّما هى فى العمل و لا عبرة بالالتزام و عدمه .\r\nترجمه :\r\n\r\nاستدراك\r\nمرحوم مصنّف مىفرماين :\r\nبلى اگر در فعلى كه التزام به آن را مكلّف طرح و از اين جهت مرتكب مخالفت مىشود از عبادات بوده و در تحقّقش نيّت قربت اخذ شده باشد و مكلّف آن را بدون نيّت وجوب و التزام به آن بياورد اين نحو از امتثال مخالفت عمليّه و معصيت محسوب مىشود زيرا در واقع مأمور به را ترك نموده و ازاين‌رو وجوب و تحريم در صدر مسئله را به اين امر مقيّد نموديم كه فعل مورد بحث تعبّدى نباشد .\r\nو حاصل كلام آنكه در غير عبادات موافقت التزاميّه حتّى با علم تفصيلى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nلازم و واجب نيست و وقتى حال علم تفصيلى چنين باشد ، پس زمانى كه اجمالا به حكم مردّدى علم پيدا نموده و فرض كرديم از اجراء اصل در نفى دو حكمى كه يكى از آنها قطعا حكم شارع است مخالفت عمليّه لازم نمىآيد قطعا از طرح حكمين و ملتزم نشدن به آنها معصيت و فعل قبيحى لازم نمىآيد .\r\nو همچنين است اگر در جائى فرض كرديم اصل اساسا جارى نشود و دليل ما در جواز مخالفت التزامى در اين دو صورت جواز آن است با علم تفصيلى .\r\n\r\nملخّص و حاصل كلام\r\nملخّص و حاصل كلام آنكه مخالفت التزامى در حقيقت مخالفت نبوده و مخالفت احكام فرعى صرفا به مخالفت عمليّه است و اعتبارى بالتزام و عدم آن نمىباشد .\r\nشرح مقصود\r\nقوله : مخالفة عمليّة و معصية لترك المأمور به : زيرا عبادت بدون نيّت قربت اساسا تحقّق نمىيابد و عملا اتيان نمىشود بلكه عبادت بدون قصد قربت صرفا صورتى بيش نيست .\r\nقوله : فاذا كان هذا حال العلم التّفصيلى : مشاراليه « هذا » جواز مخالفت التزاميّه است .\r\nقوله : بل و كذلك لو فرضنا عدم جريان الاصل : حاصل مقصود آنكه جواز مخالفت التزاميّه مستند به اجراء اصل نيست بلكه اگر بحسب فرض اصل هم نتوانسته جارى كنيم باز اين نحو از مخالفت را تجويز مىنمائيم زيرا نفس عدم دليل بر وجوب التزام كافى در جواز مخالفت آن است فلذا چنانچه گفتيم با علم تفصيلى به حكم نيز مخالفت التزامى مشروع مىباشد .\r\nقوله : بالالتزام و عدمه : يعنى و عدم التزام .\r\nمتن : و يمكن ان يقرّر دليل الجواز اى جواز المخالفة فيه بوجه اخصر :\r\nو هو انّه لو وجب الالتزام ، فان كان باحدهما المعيّن واقعا فهو تكليف من غير\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nبيان و لا يلتزمه احد و ان كان باحدهما المخيّر فيه فهذا لا يمكن ان يثبت بذلك الخطاب الواقعى المجمل ، فلا بدّ له من خطاب آخر و هو مع انّه لا دليل عليه غير معقول ، لانّ الغرض من هذا الخطاب المفروض كونه توصّليّا حصول مضمونه اعنى القيام بالفعل او التّرك تخييرا و هو حاصل من دون الخطاب التّخييرى فيكون الخطاب طلبا للحاصل و هو محال الّا ان يقال انّ المدّعى بالخطاب التّخييرى انّما يدّعى ثبوته بان يقصد منه التّعبّد باحد الحكمين لا مجرّد مضمون احد الخطابين الّذى هو حاصل ، فينحصر دفعه حينئذ بعدم الدّليل .\r\nو امّا دليل وجوب الالتزام بما جاء به النّبىّ صلّى اللّه عليه و آله و سلّم فلا يثبت الّا الالتزام بالحكم الواقعى على ما هو عليه لا الالتزام باحدهما تخييرا عند الشّكّ فافهم .\r\nترجمه :\r\n\r\nتقرير ديگر براى جواز مخالفت التزاميّه\r\nمرحوم مصنّف مىفرماين :\r\nو ممكنست دليل جواز مخالفت التزاميّه را از طريق مختصرترى با بيانى روشن‌تر و رساتر اين‌طور بيان نمود :\r\nمىگوييم : اگر التزام به حكم واقعى واجب و لازم باشد از دو حال خارج نيست :\r\nيا به يكى از دو محتمل بطور معيّن بايد ملتزم شد كه اين كلامى است غير قابل قبول زيرا تكليف بدون دليل و حكمى خالى از حجّت و برهان است و احدى به آن ملتزم نيست .\r\nو يا به يكى از آن دو بطور غير معيّن و بنحو مخيّر بايد ملتزم شود و اين وجه نيز صحيح نمىباشد زيرا نفس خطاب واقعى مجمل كه بين دو حكم اشتباه شده اثبات اين حكم را نكرده و در انشاء اين تكليف كافى و وافى نمىباشد لاجرم براى اثبات چنين تكليفى خطاب ديگرى نيازمند هستيم و وجود چنين خطابى دو اشكال به آن متوجّه است :\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nالف : آنكه دليلى بر ثبوتش در دست نيست .\r\nب : اساسا چنين خطابى معقول و قابل تصوّر نمىباشد زيرا غرض از اين خطاب كه بحسب فرض انشائش به جهت توصّل به وقوع عمل برطبق يكى از دو محتمل مىباشد اين است كه مضمون آن يعنى قيام بفعل يا ترك بنحو تخيير حاصل شود درحالىكه بدون نياز بانشاء چنين خطابى اين امر حاصل است پس خطاب مزبور از قبيل طلب حاصل بوده و آن امر محال و ممتنعى است .\r\nمگر آنكه بگوئيم كسى كه مدّعى ثبوت خطاب دالّ بر تخيير بوده ادّعايش آنست كه با اين خطاب تعبّد و التزام به يكى از دو محتمل را لازم و ثابت كند نه صرف مضمون يكى از آن دو را كه حاصل بوده و در نتيجه انشائش مستلزم تحصيل حاصل شود .\r\nولى در جواب گوئيم :\r\nاگر مدّعى قصدش اين امر باشد در دفع وى منحصرا مىگوييم دليلى بر اين ادّعا وجود ندارد .\r\nسؤال\r\nاگر گفته شود دليل بر ثبوت و تحقّق چنين خطابى همان ادلّه‌اى است كه التزام به آورده‌هاى حضرت پيامبر اكرم صلّى اللّه عليه و آله و سلّم را لازم و واجب قرار داده است .\r\nجواب\r\nجواب اين گفتار و مدّعا آنست كه اين قبيل ادلّه فقط دلالت بر التزام به حكم واقعى به آن‌طور كه در واقع و نفس الامر مىباشند دارند نه التزام بنحو تخيير به يكى از دو محتمل بحسب ظاهر فافهم .\r\nشرح مقصود\r\nحاصل مقصود مرحوم مصنّف از تقرير دليلى كه گذشت اينست كه :\r\nاگر التزام به حكم اللّه تعالى واجب باشد و لو در فرض علم اجمالى به يكى از\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدو حكم از دو حال خارج نيست :\r\n1 - آنكه التزام به يكى از دو حكم وجوب و حرمت بطور معيّن و مشخّص لازم و واجب باشد .\r\n2 - التزام به يكى از آن دو بنحو تخيير واجب باشد .\r\nشقّ اوّل : مستلزم دو محظور و اشكال است :\r\nالف : آنكه دليلى بر ثبوت آن در دست نداريم .\r\nب : مستلزم ترجيح بلا مرجّح مىباشد چه آنكه عدم ثبوت رجحان حرمت بر وجوب و همچنين عدم دليل برعكس يعنى رجحان وجوب بر حرمت خود كافى است در اينكه تقديم هريك بر ديگرى و التزام به آن موجب ترجيح بلا مرجّح باشد . و آن از امورى است كه عقل حاكم به قبح آن مىباشد و لذا احدى از مشهور به آن ملتزم و معتقد نشده است .\r\nو امّا شقّ دوّم : دليل برآن از دو امر خالى نيست :\r\nج : آنكه نفس دليل و خطاب حكم مشتبه باشد .\r\nد : آنكه دليل ديگرى همچون عقل يا نقل باشد .\r\nامّا اگر فرض اوّل باشد صحيح نيست زيرا هم خلاف فرض بوده و هم با واقع موافق نيست چه آنكه مقتضاى واقع خصوص يكى از دو حكم بنحو تعيين مىباشد اگرچه بحسب ظاهر مشتبه و غير معيّن است .\r\nو امّا اگر فرض دوّم باشد باز درست نيست زيرا :\r\nاوّلا : دليلى بر چنين خطابى نداشته و در شرع وارد نشده است .\r\nثانيا : وجود چنين دليلى معقول و قابل تصوّر نمىباشد زيرا اگر چنين دليلى ثابت باشد مدلولش حصول يكى از دو حكم بدون التزام و تعبّد به آن دو است به اين معنا كه دلالت دارد بر قيام بفعل يا ترك بطور تخيير و پرواضح است كه اين معنا از نفس همان خطاب اجمالى حاصل است بدون احتياج به چنين خطابى كه مفادش تخيير بين حكمين باشد .\r\nو از اين گذشته طلب خطاب تخييرى لغو و تحصيل حاصل است و اين امر\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبه ملاحظه قبحش بر حكيم مستحيل و ممتنع مىباشد .\r\nقوله : اى جواز المخالفة فيه : ضمير در « فيه » به التزام راجعست .\r\nقوله : و لا يلتزمه احد : ضمير منصوبى در « يلتزمه » به تكليف من غير بيان عود مىكند .\r\nقوله : و ان كان باحدهما المخيّر فيه : ضمير در « فيه » به « احدهما » عود مىكند .\r\nقوله : فلا بدّ له من خطاب آخر : ضمير در « له » به « احدهما المخيّر » عود مىنمايد .\r\nقوله : و هو مع انّه لا دليل عليه : ضمير « هو » به خطاب آخر راجع است .\r\nقوله : لانّ الغرض من هذا الخطاب : يعنى خطابى كه دلالت بر تخيير بين احد المحتملين دارد .\r\nقوله : و هو حاصل من دون الخطاب التّخييرى : ضمير « هو » به مضمون راجع است .\r\nقوله : فيكون الخطاب طلبا للحاصل : مقصود از « خطاب » خطاب آخر است .\r\nقوله : انّما يدّعى ثبوته : يعنى ثبوت خطاب تخييرى .\r\nقوله : بان يقصد منه : يعنى يقصد من الخطاب التّخييرى .\r\nقوله : فينحصر دفعه حينئذ : ضمير در « دفعه » به ادّعاء راجع بوده و مقصود از « حينئذ » حين هذه الدّعوى مىباشد .\r\nقوله : فافهم : شايد اشاره باشد به اينكه اگر معناى ادلّه وجوب التزام به آنچه پيامبر اكرم صلّى اللّه عليه و آله و سلّم آورده‌اند اين باشد كه التزام به احكام به آن طور كه در واقع هستند لازم است پس در مورد علم تفصيلى التزام واجب مىشود و اين امر مستلزم دو اشكال است :\r\nالف : آنكه قبلا گفتيم حتّى با علم تفصيلى به حكم دليلى بر لزوم التزام در دست نيست و بين اين دو كلام منافات و تهافت بسى روشن و ظاهر است .\r\nب : اشكال ديگر آنكه وقتى در فرض علم تفصيلى التزام به حكم معلوم لازم بوده در فرض حصول علم اجمالى بايد بنحو تخيير التزام باحدهما واجب باشد چه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nآنكه از لزوم در فرض حصول علم تفصيلى مىتوان كشف كرد كه شارع التزام را طالب و راغب است و از باب الميسور لا يسقط بالمعسور در صورت علم اجمالى التزام تخييرى مراعاتش لازم است و اين كلام با آنچه تا به حال گفته شد سازش ندارد .\r\nبرخى از محشّين كلمه « فافهم » را اين‌طور معنا كرده‌اند :\r\nاين كلمه اشاره است به اينكه دليل بر لزوم التزام و اعتقاد موجود است چه آنكه اگر اجمال ناشى از تعارض در خبر با هم باشد مقتضى براى تخيير همان اخبار تخيير بوده و در صورتى كه ناشى از غير آن باشد فالمقتضى براى تخيير عقل است كه خود يكى از ادلّه شرعى به حساب مىآيد .\r\nو از اين بيان ثابت مىشود كه تعبّد به تخيير در مرحله ظاهر از شرع مقدّس معلوم و مطلوبيّتش محرز مىباشد .\r\nمتن : هذا :\r\nو لكن الظّاهر من جماعة من الاصحاب فى مسئلة الاجماع المركّب اطلاق القول بالمنع عن الرّجوع الى حكم علم عدم كونه حكم الامام عليه السّلام فى الواقع و عليه بنوا عدم جواز الفصل فيما علم كون الفصل فيه طرحا لقول الامام عليه السّلام .\r\nنعم : صرّح غير واحد من المعاصرين فى تلك المسألة فيما اذا اقتضى الاصلان حكمين يعلم بمخالفة احدهما للواقع بجواز العمل بكليهما و قاسه بعضهم على العمل بالاصلين المتنافيين فى الموضوعات ، لكنّ القياس فى غير محلّه لما تقدّم من انّ الاصول فى الموضوعات حاكمة على ادلّة التّكليف ، فانّ البناء على عدم تحريم المرأة لاجل البناء به حكم الاصل على عدم تعلّق الحلف به ترك وطيها فهي خارجة عن موضوع الحكم بتحريم وطى من حلف على ترك وطيها .\r\nو كذا الحكم بعدم وجوب وطيها لاجل البناء على عدم الحلف على وطيها فهى خارجة عن موضوع الحكم بوجوب وطى من حلف على وطيها .\r\nهذا بخلاف الشّبهة الحكميّة ، فانّ الاصل فيها معارض لنفس الحكم المعلوم بالاجمال و ليس مخرجا لمجراه عن موضوعه حتّى لا ينافيه بجعل الشّارع .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nترجمه :\r\n\r\nتأييد قول بعدم جواز مخالفت التزاميّه\r\nپس از دانستن مطالب گذشته مىگوييم :\r\nولى ظاهر برخى از اصحاب و علماء در مسئله اجماع مركّب اينست كه بطور مطلق از رجوع بحكمى كه حكم معصوم عليه السّلام نيست منع نموده و فرموده‌اند :\r\nو بر اين حكم عدم جواز فصل و خرق اجماع مترتّب مىشود مشروط به اينكه قول بفصل باعث طرح فرمايش امام عليه السّلام بشود .\r\nبلى : بسيارى از معاصرين ما در همين مسئله اجماع مركّب نسبت به موردى كه مقتضاى هريك از دو اصل حكمى بوده كه يقينا يكى از آن دو با واقع مخالف است تصريح به جواز عمل بهر دو نموده و گروهى ديگر عمل به اين دو اصل را به عمل باصلين متنافيين در موضوعات قياس و تشبيه نموده‌اند .\r\nيعنى گفته‌اند : همان‌طورىكه در موضوعات به بركت اصل جارى مخالفت التزاميّه جايز است در شبهات حكميّه نيز به همين نحو مىتوان مخالفت التزاميّه را تجويز نمود .\r\nولى مخفى نباشد كه اين قياس و تشبيه بىمورد و بىجا است :\r\nزيرا دليلش را قبلا گفتيم و اكنون نيز به آن اشاره كرده و مىگوييم :\r\nاصول جارى در موضوعات بر ادلّه تكليف حاكم مىباشند چه آنكه بنا گذاردن بر عدم تحريم تماسّ با همسر بخاطر بنا گذاردن به حكم اصل بر اينكه قسم به ترك تماسّ با وى تعلّق نگرفته پس در نتيجه وى از موضوع حكم بتحريم تماسّ با زنى كه قسم بر ترك نزديكى با او خورده شده خارجست موجب خروج مجراى اصل از موضوع حكم واقعى مىشود چنانچه حكم نمودن بعدم وجوب تماسّ از جهت بنا گذاردن بر عدم تعلّق قسم بر وطى و مقاربت با او سبب خارج شدنش از موضوع حكم بوجوب تماسّ با زنى كه قسم بر وطى با او خورده شده مىشود بخلاف شبهه حكميّه ، چه آنكه اصل در آن با نفس حكم معلوم بالاجمال معارض و مخالف است\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو اصل جارى در اين شبهه مجرايش را از موضوع حكم خارج نكرده تا با آن منافى نباشد .\r\nشرح مقصود\r\nقوله : فى مسئلة الاجماع المركّب : مقصود از « اجماع مركّب » آنست كه از ضميمه دو قول بهم ، قول سوّمى را احراز مىكنند كه مورد تسالم و اتّفاق دو دسته است .\r\nمثلا اگر در حكم استعاذه قبل از قرائت اختلاف بوده :\r\nجماعتى آن را مستحبّ و دسته‌اى آن را حرام دانند مىتوان گفت پس اجماع بر عدم استحبابش است اين اجماع را كه مركّب از دو قول است اصطلاحا اجماع مركّب مىنامند .\r\nقوله : اطلاق القول بالمنع : يعنى بطور مطلق از رجوع به حكم ثالثى منع نموده‌اند اعمّ از آنكه طرح قولين و اخذ به قول ثالث ملازم با مخالفت عمليّه باشد يا از آن چنين مخالفتى لازم نيايد .\r\nمؤلّف گويد :\r\nاين عبارت را مرحوم مصنّف به جهت تأييد عدم جواز مخالفت التزاميّه آورده‌اند چه آنكه از ظاهر اين اطلاق چنين برمىآيد كه مخالفت با آنچه از حكم نزد امام عليه السّلام است جايز نيست چه مخالفت صرف التزامى بوده و چه عملى باشد و دليلى نداريم كه اطلاق مزبور را بتوان مقيّد به صورت مخالفت عمليّه نمود ازاين‌رو در ثبوت اطلاق ظاهرا ترديدى وجود ندارد .\r\nقوله : و عليه بنوا عدم جواز الفصل الخ : يعنى و بر عدم جواز بنا نموده‌اند اين مسئله معروف در اصول را كه امّت وقتى بر دو قول اختلاف نمودند مثل اينكه برخى نماز جمعه را حرام دانسته و دسته ديگرى واجب آيا مىتوان هر دو را طرح نمود و قول ثالث و فاصلى احداث كرد مثل اينكه آن را مستحب دانست يا نه قائل بعدم جواز فرموده :\r\nاگر در مسئله اجماع مركّب از رجوع بحكمى كه نزد امام عليه السّلام خلافش مىباشد منع كرديم احداث قول ثالث را نيز منع مىكنيم و اگر آن را جايز\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدانسته طرح هر دو قول و ملتزم شدن به فصل را نيز بايد تجويز نمائيم .\r\nقوله : نعم صرّح غير واحد من المعاصرين فى تلك المسألة : مقصود از « تلك المسألة » مسئله اجماع مركّب مىباشد .\r\nقوله : و قاسه بعضهم على العمل بالاصلين الخ : مقصود از « بعضهم » مرحوم صاحب فصول است .\r\nمتن : لكن هذا المقدار من الفرق غير مجد اذ اللّازم من منافاة الاصول لنفس الحكم الواقعى حتّى مع العلم التّفصيلى و معارضتها له كون العمل بالاصول موجبا لطرح الحكم الواقعى من حيث الالتزام فاذا فرض جواز ذلك ، لانّ العقل لم يدلّ الّا على حرمة المخالفة العمليّة فليس الطّرح من حيث الالتزام مانعا عن اجراء الاصول المتنافية فى الواقع .\r\nو لا يبعد حمل اطلاق كلمات العلماء فى عدم جواز طرح قول الامام عليه السّلام فى مسئلة الاجماع على طرحه من حيث العمل ، اذ هو المسلّم المعروف من طرح قول الحجّة .\r\nفراجع كلماتهم فيما اذا اختلف الامّة على قولين و لم يكن مع احدهما دليل فان ظاهر الشيخ ( ره ) الحكم بالتّخيير الواقعى و ظاهر المنقول عن بعض طرحهما و الرّجوع الى الاصل و لا ريب انّ فى كليهما طرحا للحكم الواقعى ، لانّ التّخيير الواقعى كالاصل حكم ثالث .\r\nترجمه : مرحوم مصنّف مىفرماين :\r\nولى اين مقدار از فرق بين شبهه حكميّه و موضوعيّه اثرى ندارد زيرا در شبهه حكميّه اگرچه از اجراى اصول چنين لازم مىآيد كه اصول جارى با نفس حكم واقعى منافى و مخالف باشند ولى تا مادامىكه اين مخالفت صرفا بحسب التزام بوده\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو موجب طرح حكم در مقام عمل نباشد اشكالى ندارد بلكه مىتوان گفت حتّى با داشتن علم تفصيلى به حكم مجرّد عدم التزام محظور و اشكالى به همراه ندارد . و بعيد نيست كه اطلاق كلمات اصحاب و علماء را كه فرموده‌اند طرح قول امام عليه السّلام جايز نيست بر طرح در مقام عمل بتوان حمل نمود چه آنكه قدر مسلّم و معروف از طرح قول حجّت كه حرام و غير مشروع است اين قسم از طرح و مخالفت مىباشد و براى اينكه بر اين ادّعا شاهدى پيدا نمائيد مىتوانيد بكلمات ايشان در مسئله « اختلاف امّت بر دو قول كه با هيچيك دليلى نباشد » رجوع نمائيد :\r\nمثلا از ظاهر فرموده شيخ طوسى ( ره ) چنين برمىآيد كه حكم بتخيير واقعى فرموده .\r\nو ظاهرى كه از برخى ديگر منقول است آنكه مىتوان هر دو را طرح نمود و باصل مراجعه كرد .\r\nو بدون ترديد لازمه اين دو قول « قول شيخ ( ره ) و بعض » طرح حكم واقعى است چه آنكه تخيير واقعى كه مرحوم شيخ فرموده همچون اصلى است كه ديگران فرموده‌اند يعنى آن نيز حكم ثالثى است كه با هر دو قول مسلّما مخالف بوده و مستلزم طرح قول معصوم بحسب التزام مىباشد .\r\nشرح مقصود\r\nقوله : لكن هذا المقدار من الفرق غير مجد : اين عبارت اشاره است به رجوع نمودن از آنچه در عبارت قبل فرمود يعنى « لكن القياس في غير محلّه لما تقدّم الخ » .\r\nقوله : و معارضتها له : ضمير در « معارضتها » به اصول و در « له » به نفس واقع عود مىكند .\r\nقوله : فاذا فرض جواز ذلك : مشاراليه « ذلك » طرح حكم من حيث الالتزام مىباشد .\r\nقوله : اذ هو المسلّم : ضمير « هو » به طرح من حيث العمل راجعست .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمتن : نعم ظاهرهم فى مسئلة دوران الامر بين الوجوب و التّحريم الاتّفاق على عدم الرّجوع الى الاباحة و ان اختلفوا بين قائل بالتّخيير و قائل بتعيين الاخذ بالحرمة .\r\nو الانصاف انّه لا يخلو عن قوّة ، لانّ المخالفة العمليّة الّتى لا تلزم فى المقام هى المخالفة دفعة فى الواقعة عن قصد و علم .\r\nو امّا المخالفة تدريجا فى واقعتين فهى لازمة البتّة و العقل كما يحكم بقبح المخالفة دفعة عن قصد و علم كذلك يحكم بحرمة المخالفة فى واقعتين تدريجا عن قصد اليها من غير تقييد به حكم ظاهرى عند كلّ واقعة .\r\nو حينئذ فيجب به حكم العقل الالتزام بالفعل او التّرك ، اذ فى عدمه ارتكاب لما هو مبغوض للشّارع يقينا عن قصد .\r\nو تعدّد الواقعة انّما يجدى مع الاذن من الشّارع عند كلّ واقعة كما فى تخيير الشّارع للمقلّد بين قولى المجتهدين تخييرا مستمرّا يجوز معه الرّجوع من احدهما الى الآخر .\r\nو امّا مع عدمه فالقادم على ما هو مبغوض للشّارع يستحقّ عقلا العقاب على ارتكاب ذلك المبغوض .\r\nامّا لو التزم باحد الاحتمالين قبح عقابه على مخالفة الواقع لو اتفقت .\r\nترجمه :\r\n\r\nاستدراك\r\nبلى : مىتوان گفت ظاهر علماء در مسئله دوران امر بين وجوب و حرمت اينست كه بالاتّفاق رجوع به اباحه را منع نموده‌اند اگرچه از اين نظر بينشان اختلاف است كه دسته‌اى قائل بتخيير و جماعتى خصوص اخذ به حرمت را واجب نموده‌اند .\r\nانصاف\r\nاز نظر ما انصاف همين است كه رجوع به اباحه جايز نبوده و اين حكم خالى از قوّت نمىباشد ، زيرا مخالفت عمليّه‌اى كه در دوران امر بين وجوب و حرمت لازم نمىآيد در مخالفت دفعى نسبت به يك واقعه و حادثه است كه اگر مكلّف براى يك‌بار\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنه بوجوب اخذ نموده و نه به حرمت بلكه ملتزم به اباحه شود و فعل را مثلا آورده يا ترك كند مىتوان در حقّش گفت وى مخالفت عمليّه‌اى كه از روى قصد و علم باشد مرتكب نشده است امّا اگر واقعه تدريجى و حادثه بطور متعدّد واقع شد مثل اينكه مسئله مزبور دو بار پيش آمد نمود و وى در يك بار فعل را ترك و در بار دوّم آن را انجام داد قطعا در اين صورت مخالفت عمليّه ناشى از قصد و علم را مرتكب شده چون فعل يا حرام است و يا واجب .\r\nاگر حرام بوده بار دوّم انجام داده و اگر واجب باشد بار اوّل ترك نموده است پس از مجموع هر دو مىتوان قطع به مخالفت عملى حاصل نمود .\r\nو عقل همان‌طورىكه مخالفت عمليّه را دفعتا از روى قصد و علم قبيح مىداند همچنين به حرمت مخالفت عمليّه‌اى كه در ضمن دو واقعه بنحو تدريج لازم مىآيد حكم مىكند .\r\nالبتّه حكم به حرمت در صورت دوّم مشروط به اينست كه در هر واقعه‌اى فعل يا ترك مكلّف مستند به حكم ظاهرى نباشد .\r\nبنابراين در چنين مواردى كه واقعه متعدّد بوده و در هيچيك از وقايع حكم ظاهرى موجود نمىباشد بر مكلّف لازم است كه بفعل يا ترك ملتزم باشد چه آنكه در عدم التزام چه‌بسا لازم مىآيد مكلّف عملى را كه مبغوض يقينى شارع است از روى قصد و عمد مرتكب گردد .\r\nو بديهى است كه تعدّد واقعه و كثرت حادثه در موردى نافع بوده و رفع محظور مىكند كه در هر واقعه‌اى اذنى از شارع وجود داشته تا فعل و ترك مستند به آن باشد نظير اذن شارع به تخيير مقلّد بين عمل نمودن به فتواى دو مجتهد بنحو استمرار به‌طورىكه ممكنست روزى به فتواى يكى و روز ديگر به فتواى ديگرى عمل نمايد لاجرم اگر يكى عملى را واجب و ديگرى حرام بداند بعد از پيش آمدن دو واقعه شخص مكلّف مخالفت عمليّه نموده ولى چون مستند براى فعل و تركش در بين وجود داشته اشكال و ايرادى ندارد .\r\nامّا در جائى كه چنين نبوده و فعل و ترك مستندى نداشته باشد قطعا\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمكلّفى كه بر ايجاد مبغوض شارع اقدام نموده عقلا مستحقّ عقاب است درحالىكه اگر به يكى ملتزم شده و به آن عمل كند و بفرض با واقع مخالف درآيد بر شارع قبيح است او را بر مخالفت واقع عقاب نمايد .\r\nشرح مقصود\r\nقوله : الاتّفاق على عدم الرّجوع الى الاباحة : دليلشان بر اين حكم همان است كه بسيارى از اجلّه و بزرگان به آن اشاره فرموده‌اند و آن اينست كه :\r\nادلّه اباحه در محتمل الحرمة منصرف است به موردى كه موضوعى مردّد بين حرمت و غير وجوب باشد نه در مثل مورد بحث كه دوران بين وجوب و حرمت مىباشد چنانچه مرحوم مصنّف در مبحث برائت به آن اشاره فرموده كه ان‌شاءالله در محلّش خواهد آمد .\r\nو برخى ديگر دليل حكم مزبور را اين‌طور آورده‌اند كه اذعان و تصديق به آنچه حضرت نبوىّ صلّى اللّه عليه و آله و سلّم آورده‌اند لازم و واجب است و اين معنا مقتضى است كه به يكى از دو احتمال وجوب و حرمت اخذ شود نه آنكه بتواند هر دو را طرح نموده و به حكم ثالثى كه اباحه باشد ملتزم شود .\r\nقوله : و ان اختلفوا بين قائل بالتّخيير و قائل بتعيين الاخذ بالحرمة :\r\n\r\nمقاله مؤلّف\r\nمؤلّف گويد :\r\nدليل قائلين به تخيير طبق فرموده برخى از محقّقين و تقرير بعضى از اجلّه چنين است :\r\nضرورت چه رسد باجماع قاضى و حاكم است كه اذعان و التزام به آورده پيامبر اكرم صلّى اللّه عليه و آله و سلّم لازم و تصديق به آنچه حضرتش خبر داده‌اند واجب است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nو چون در صورت علم اجمالى به ثبوت احد الحكمين التزام بخصوص حكم واقعى ممكن نيست لاجرم بنحو تخيير بايد به يكى از آن دو ملتزم شد چه آنكه احتمال ديگرى غير از آن دو بحسب فرض وجود ندارد .\r\nو امّا دليل قائلين به اخذ بخصوص حرمت :\r\nبعضى از محقّقين فرموده‌اند :\r\nشايد دليل ايشان اين باشد كه در صورت اخذ بخصوص حرمت مخالفت عمليّه‌اى كه حرام است حاصل نمىشود و به عبارت ديگر :\r\nدر صورت اخذ به حرمت جزم و يقين به تحقّق مخالفت عمليّه نداريم بخلاف قائل شدن بتخيير چه آنكه اگر در يك واقعه مكلّف به حرمت و در واقعه ديگر به وجوب ملتزم شود از مجموع دو التزام قطعا مخالفت عمليّه لازم مىآيد .\r\nقوله : و الانصاف انّه لا يخلو عن قوّة : مرحوم مصنّف در اين عبارت از آنچه قبلا فرمود رجوع نموده و مىفرماين :\r\nانصاف آنست كه آنچه سابق گفته و بعدم وجوب التزام قائل شديم صحيح نمىباشد و طرح هر دو و رجوع به اباحه كلام صحيحى نبوده بلكه لازم است يا بتخيير قائل شده و يا همچون برخى ديگر بخصوص حرمت اخذ نمود .\r\nمرحوم شارح كبير مىفرماين :\r\nفرموده مصنّف ( ره ) در نهايت جودت و كمال متانت است زيرا اخبار علاجيّه كه در تعارض خبرين حكم بتخيير نموده برآن دلالت دارد مضافا به حكم عقل كه مستقلّ است بوجوب اطاعت و انقياد نسبت بامر و نهى مولى .\r\nقوله : و امّا المخالفة تدريجا فى واقعتين فهى لازمة البتة : مثلا اگر نماز جمعه امرش مردّد بين وجوب و حرمت باشد و در يك هفته احتمال حرمت و هفته ديگر احتمال وجوب را انسان اخذ نمايد قطعا مخالفت عمليّه لازم مىآيد چون در مجموع آن را هم ترك نموده و هم آورده درحالىكه يقينا يكى از اين دو بر خلاف واقع مىباشد .\r\nقوله : عن قصد اليها : ضمير مؤنّث به « مخالفت » عود مىكند .\r\nقوله : من غير تقييد به حكم ظاهرى عند كلّ واقعة : مثلا اگر عمل مكلّف در هر\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nواقعه‌اى مستند به فتواى فقيه باشد صدق مىكند كه عمل وى مستند به حكم ظاهرى است .\r\nقوله : اذ فى عدمه : يعنى عدم التزام .\r\nقوله : يجوز معه الرّجوع : ضمير در « معه » به تخيير عود مىكند .\r\nقوله : امّا مع عدمه : ضمير در « عدمه » به اذن راجع است .\r\nقوله : لو اتّفقت : ضمير مستتر به « مخالفت » عود مىكند .\r\nمتن : و يمكن استفادة الحكم ايضا من فحوى اخبار التّخيير عند التّعارض لكن هذا الكلام لا يجرى فى الشّبهة الواحدة الّتى لم يتعدّد فيه الواقعة حتّى يحصل المخالفة العمليّة تدريجا ، فالمانع فى الحقيقة هى المخالفة العمليّة القطعيّة و لو تدريجا مع عدم التّعبّد بدليل ظاهرى فتأمّل جدّا .\r\nترجمه : مرحوم مصنّف مىفرماين :\r\nو ممكن است حكم بعدم جواز مخالفت التزاميّه را از فحواى اخبارى كه در فرض تعارض بين دو خبر حكم به تخيير نموده استفاده نمود .\r\nولى معلوم باشد كه اين كلام در شبهه‌اى كه براى يك‌بار پيش آمد نموده و حادثه و واقعه در آن متعدّد نبوده تا در نتيجه مخالفت عمليّه تدريجى لازم آيد جارى نمىباشد .\r\nدر نتيجه بايد گفت : در واقع مانع حقيقى از مخالفت ، حصول مخالفت عمليّه قطعيّه است اگرچه بنحو تدريج باشد مشروط به اينكه مخالفت مستند به دليل ظاهرى نباشد . « فتأمّل جدّا » .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nشرح مقصود\r\nقوله : و يمكن استفادة الحكم ايضا الخ : پس از آنكه مرحوم مصنّف فرمود عقل حاكم است كه مخالفت عمليّه و لو در دو واقعه و بتدريج باشد قبيح و ناپسند است و نيز فرمود در صورتى كه مخالفت مستند به دليل ظاهرى باشد مورد اشكال نبوده و محظورى به دنبالش نمىباشد اينك در اين عبارات باخبار تخيير استدلال مىفرماين بر اينكه مخالفت دفعى جايز است به اين معنا كه از مضمون اخبار مذكور چنين بدست مىآيد كه عقاب بر مخالفت احتمالى در واقعه‌اى كه از ناحيه اخذ بتخيير لازم مىآيد مرتفع مىباشد .\r\nمتن : هذا كلّه فى المخالفة القطعيّة للحكم المعلوم اجمالا من حيث الالتزام بان لا يلتزم به او يلتزم بعدمه فى مرحلة الظّاهر اذا اقتضت الاصول ذلك .\r\nو امّا المخالفة العمليّة :\r\nفان كانت لخطاب تفصيلىّ ، فالظّاهر عدم جوازها سواء كانت فى الشّبهة الموضوعيّة كارتكاب الإناءين المشتبهين المخالف لقول الشّارع « اجتنب عن النّجس » او فى الشّبهة الحكميّة او كترك القصر و الاتمام فى موارد اشتباه الحكم ، لانّ ذلك معصية لذلك الخطاب ، لانّ المفروض وجوب الاجتناب عن النّجس الموجود بين الإناءين و وجوب صلاة الظّهر و العصر .\r\nو كذا لو قال اكرم زيدا و اشتبه بين شخصين ، فانّ ترك اكرامهما معصية .\r\n\r\nحكم مخالفت عمليّه\r\nترجمه : احكام و مطالبى كه ذكر شد راجع به مخالفت قطعيّه با حكم معلوم اجمالى از حيث التزام بود يعنى مكلّف يا اصلا به حكم ملتزم نشده يا بحسب ظاهر به مقتضاى اصول بعدم آن ملتزم شود .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nامّا مخالفت عمليّه :\r\nپس اگر نسبت به خطاب تفصيلى صورت گيرد ظاهرا جايز نيست اعمّ از اينكه شبهه موضوعيّه بوده نظير اينكه هر دو ظرف مشتبه را مصرف نموده و محتواى هر دو را تناول كند چه آنكه بعد از ارتكاب يقين دارد با فرموده شارع يعنى : « اجتنب عن النّجس » مخالفت كرده است يا شبهه حكميّه باشد مانند اينكه در مورد اشتباه حكم بين قصر و اتمام هر دو را ترك كند و دليل بر عدم جواز اين مخالفت آنست كه معصيت و نسبت به خطاب مزبور عصيان به حساب مىآيد زيرا فرض اينست كه اجتناب از نجسى كه در بين انائين موجود است لازم و فرض بوده يا در اشتباه حكم در قصر و اتمام قطعا نماز ظهر و عصر واجب مىباشد ازاين‌رو ترك هر دو مستلزم ترك واجب يا ارتكاب هر دو ظرف ملازم با ايجاد حرام مىباشد .\r\nو همچنين اگر مولائى به بنده‌اش بگويد :\r\nزيد را اكرام نما و زيد در مقام تطبيق بين دو نفر مشتبه گرديد حال اگر عبد هيچيك را اكرام نكند قطعا معصيت نموده است .\r\nشرح مقصود\r\nقوله : فان كانت لخطاب تفصيلى : ضمير مستتر در « إن كانت » به مخالفت راجع است .\r\nقوله : فالظّاهر عدم جوازها : يعنى جواز مخالفت .\r\nمتن : فان قلت اذا اجرينا اصالة الطّهارة فى كلّ من الإناءين و اخرجناهما عن موضوع النّجس به حكم الشّارع فليس فى ارتكابهما بناء على طهارة كلّ منهما مخالفة لقول الشّارع « اجتنب عن النّجس » .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nقلت :\r\nاصالة الطّهارة فى كلّ منهما بالخصوص انّما يوجب جواز ارتكابه من حيث هو ، و امّا الاناء النّجس الموجود بينهما فلا اصل يدلّ على طهارته ، لانّه نجس يقينا ، فلا بدّ امّا من اجتنابهما تحصيلا للموافقة القطعيّة و امّا ان يجتنب احدهما فرارا عن المخالفة القطعيّة على الاختلاف المذكور فى محلّه .\r\nهذا ، مع انّ حكم الشّارع بخروج مجرى الاصل عن موضوع التّكليف الثّابت بالادلّة الاجتهاديّة لا معنى له الّا رفع حكم ذلك الموضوع ، فمرجع اصالة الطّهارة الى عدم وجوب الاجتناب المخالف لقوله « اجتنب عن النّجس » فتأمّل .\r\nترجمه : اشكال\r\nاگر در مسئله انائين و اشباه آن نسبت به هريك از دو ظرف بطور جداگانه و مستقلّ اصالة الطّهاره جارى كنيم و بدين‌وسيله آن دو را از موضوع نجس به حكم خود شارع مقدّس كه اصل مزبور را معتبر قرار داده بيرون ببريم و سپس آن دو را مرتكب شده و محتواى آنها را تناول نمائيم در اين ارتكاب مخالفت با قول شارع كه فرموده « اجتنب عن النّجس » نكرده‌ايم زيرا پس از اجراء اصل در طرفين حكم به طهارت هر دو مىگردد ازاين‌رو شارب مايع طاهر نوشيده نه نجس تا مخالفت عمليّه تحقّق پيدا كند .\r\nجواب\r\nاگرچه شارع مقدّس اصالة الطّهارة را معتبر قرار داده ولى اين اصل نسبت به خصوص هريك از طرفين احتمال موجب ارتكاب آن باعتبار اينكه خصوص خودش محكوم به طهارت است مىشود امّا نسبت به ظرف نجسى كه يقين به وجودش بين انائين داريم اصلى نبوده تا مقتضى طهارت آن باشد زيرا با علم به نجاستش جاى تمسّك باصل نيست ازاين‌رو چون اجتناب از نجس واقعى مردّد بين دو ظرف واجب\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو لازم است لاجرم اگر موافقت قطعيّه لازم باشد از هر دو در صورت حرمت مخالفت قطعيّه از يكى بايد اجتناب نمود « چون در محلّ خود مقرّر است كه در مسئله امتثال علم اجمالى دو قول بوده :\r\nبرخى موافقت قطعيّه را لازم و گروهى صرف مخالفت قطعيّه را حرام دانسته‌اند » .\r\nو از اين گذشته اساسا اصالة الطّهاره در مورد بحث جارى نمىشود تا نوبت به اين مطالب و مسائل برسد زيرا اگر بنا باشد اصل جارى شده و به حكم شارع مقدّس مجراى آن را از موضوع تكليف كه به ادلّه اجتهادى ثابت شده خارج نمائيم معناى اين كلام آنست كه از حكم موضوع رفع يد و صرفنظر شده در نتيجه مآل و مرجع اصل مذكور به اين مىشود كه اجتناب از نجس واجب نيست و بديهى است كه اين حكم با حكم ديگر شارع كه بحسب فرض در همين مورد تحقّق دارد يعنى « اجتنب » تنافى و مخالفت دارد فتأمّل .\r\nشرح مقصود\r\nحاصل اشكال اينست كه :\r\nمخالفت عمليّه در مورد بحث زمانى لازم مىآيد كه مكلّف با حفظ موضوع و صدق عنوان نجس آن را مرتكب شود ولى اگر باستناد به خود شارع مقدّس و با دليلى كه از ناحيه شرع انور رسيده ثابت شود كه هيچيك از دو ظرف واجد عنوان ياد شده نبوده و اساسا موضوع نجس به آنها منطبق نمىشود پرواضح است كه حكم به وجوب اجتناب خودبخود مضمحل و مرتفع مىگردد زيرا حكم به وجوب اجتناب موضوعش « نجس » مىباشد و پس از اجراء اصالة الطّهارة در هريك از دو ظرف بطور مستقلّ و جداگانه و اثبات طهارت آنها و اخراجشان از موضوع « نجس » ديگر مجال و محلّى براى وجوب اجتناب باقى نمىماند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو حاصل جواب اينست كه :\r\nاين استدلال را از دو طريق مىتوان جواب داد :\r\nالف : اصالة الطّهاره اگرچه جارى است و نسبت بخصوص هركدام از دو ظرف بطور جداگانه و مستقلّ و با قطع نظر از ديگرى قابل اجراء مىباشد و مقتضاى آن جواز ارتكاب هريك باعتبار خودش و من حيث هو هو مىباشد ولى ظرف نجسى كه يقينا بين اين دو وجود دارد مانع از اعمال و اجراء اين اصل است و اقتضاى آن امتثال علم اجمالى است منتهى در نحوه امتثال اختلاف است بعضى مخالفت قطعيّه آن را حرام مىدانند و جماعتى علاوه برآن موافقت قطعيّه‌اش را نيز واجب دانسته‌اند ازاين‌رو طائفه اوّل اجتناب از يكى و دسته دوّم احتراز و پرهيز از هر دو را لازم مىدانند .\r\nب : جواب دوّم آنكه مىتوان گفت اساسا اصل ياد شده در اين مورد قابل اجراء نيست زيرا معناى اجراء آن اينست كه « اجتنب عن النّجس » يعنى تكليفى كه با دليل اجتهادى ثابت شده و تحقّق دارد واجب الاتّباع نيست و چطور ممكنست با حفظ تحقّق آن حكم به عدمش كنيم .\r\nحاصل آنكه در جواب اوّل قبول نموديم كه اصل جارى است ولى مانع از تأثير آن جلوگيرى مىكند و به عبارت ديگر مقتضى براى اجراء اصل وجود داشته لكن مبتلا بوجود مانع است .\r\nامّا در جواب دوّم مىگوييم اساسا اصل مزبور مقتضى ندارد تا جارى شده و مانع جلو تأثيرش را بگيرد .\r\nقوله : جواز ارتكابه من حيث هو : مقصود از عبارت « من حيث هو » يعنى با قطع نظر از وجود مانع كه اجراء اصل در طرف ديگر باشد چه آنكه اصل در هركدام از دو طرف مانع و معارض با اصل در جانب ديگرى است .\r\nقوله : مع انّ حكم الشّارع الخ : اشاره به جواب دوّم است .\r\nقوله : الثّابت بالادلّة الاجتهاديّة : مقصود دليلى است كه اجتناب از نجس را لازم و واجب نموده .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nقوله : فتأمّل : شايد اشاره باشد به اينكه :\r\nبين « اجتنب عن النّجس » كه مفاد دليل اجتهادى است و « لا تجتنب عنه » كه مقتضاى اصالة الطّهاره مىباشد تنافى نيست زيرا دليل اجتهادى ناظر بواقع بوده لاجرم مؤدّى و حكم ثابت شده با آن در مرتبه واقع است ولى اصالة الطّهارة به ملاحظه اينكه اصل است نه دليل صرفا جعل حكم ظاهرى نموده و مؤدّى و مقتضايش در مرتبه ظاهر است و پرواضح بوده كه وجوب اجتناب در واقع با عدم وجوب اجتناب در ظاهر تنافى و تناقض ندارد زيرا يكى از شرائط تحقّق تناقض بين دو شىء اتّحاد در مرتبه يا رتبه است چنانچه برخى از اهل تحقيق و متأخّرين آن را به وحدات ثمانيه در باب تناقض افزوده‌اند .\r\nمتن : و إن كانت المخالفة مخالفة لخطاب مردّد بين خطابين كما اذا علمنا بنجاسة هذا المائع او بحرمة هذه المرأة او علمنا بوجوب الدّعاء عند رؤية هلال رمضان او بوجوب الصّلاة عند ذكر النبىّ صلّى اللّه عليه و آله و سلّم ففى المخالفة القطعيّة حينئذ وجوه :\r\nترجمه : و اگر مخالفت خطاب مردّد بين دو خطاب باشد نظير اينكه بدانيم يا اين مايع نجس بوده و يا اين زن حرام است .\r\nو نيز مانند اينكه بدانيم يا دعاء در وقت ديدن هلال رمضان واجب است و يا صلوات در وقت بردن نام شريف نبىّ صلّى اللّه عليه و آله و سلّم .\r\nو بهر تقدير در مخالفت قطعيّه چنين خطابى وجوهى گفته شده است .\r\nشرح مقصود\r\nقوله : و ان كانت المخالفة الخ : اين جمله معطوف است به « فان كانت لخطاب تفصيلى » كه در ابتداء بحث مخالفت عمليّه مىباشد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nقوله : كما اذا علمنا بنجاسة هذا المائع الخ : اين عبارت مثال است براى ترديد خطاب بين دو خطاب در شبهه موضوعيّه و دو خطاب با هم از نظر جنس مخالفند زيرا يكى حرمت و ديگرى نجاست است .\r\nقوله : او علمنا بوجوب الدّعاء عند رؤية هلال رمضان : اين عبارت مثال است براى ترديد خطاب بين دو خطاب در شبهه حكميّه و دو خطاب از نظر جنس با هم موافقند زيرا هر دو وجوب است .\r\nقوله : ففى المخالفة القطعيّة حينئذ وجوه : مقصود از « مخالفت قطعيّه » مخالفت قطعيّه عمليّه است و از « حينئذ » حين الخطاب مردّد بين الخطابين مىباشد .\r\nمتن : احدها الجواز مطلقا ، لانّ المردّد بين الخمر و الاجنبيّة لم يقع النّهى عنه فى خطاب من الخطابات الشّرعيّة حتّى يحرم ارتكابه .\r\nو كذا المردّد بين الدّعاء و الصّلاة ، فانّ الاطاعة و المعصية عبارة عن موافقة الخطابات التّفصيليّة و مخالفتها .\r\nترجمه :\r\n\r\n[ وجوه فرق بين شبهه موضوعيه و حكميه 
  ] وجه اوّل\r\nوجه اوّل از وجوهى كه گفته شد اينست كه بگوئيم مخالفت چنين خطابى جايز است زيرا خطابى كه بين خمر و زن اجنبيه مردّد باشد در هيچيك از خطابات شرعى وارد نشده و به صورت ترديد از اين دو نهى نيامده تا ارتكابش حرام باشد .\r\nو همچنين خطابى كه مردّد بين دعاء و صلوات باشد در شرع انور سراغ نداريم تا موافقتش موجب ثواب و مخالفتش سبب عقاب گردد چه آنكه اطاعت و معصيت عبارتست از موافقت خطابات تفصيلى و مخالفت آنها و جزء اين تحقّق پيدا نمىكند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nشرح مقصود\r\nحاصل اين وجه اينست كه امكان ندارد نهى به امر انتزاعى مردّد بين دو امر تعلّق گيرد مثلا شارع بفرمايد :\r\nاجتنب عن الخمر او المرأة الاجنبيّة .\r\nچه آنكه مكلّف در اين فرض نوع خطاب را نمىداند تا بتواند اطاعتش كند فلذا در هيچيك از خطابات شرعى چنين خطاب مردّدى وارد نشده است .\r\nمؤلّف گويد :\r\nبسيارى از فقهاء همچون مرحوم صاحب مدارك و صاحب حدائق و محقّق قمى و برخى از متأخّرين كه اجتناب در شبهه محصوره را واجب ندانسته‌اند لازمه كلام و مرامشان اينست كه در اين مسئله ارتكاب را جايز بدانند .\r\nمتن : الثّانى\r\nعدم الجواز مطلقا ، لانّ مخالفة الشّارع قبيحة عقلا ، مستحقّة للذّم عليها و لا يعذر فيها الّا الجاهل بها .\r\nترجمه :\r\n\r\nوجه دوّم\r\nوجه دوّم از وجوه مذكور آنست كه مخالفت مطلقا جايز نباشد ، زيرا مخالفت و عصيان شارع عقلا قبيح است و مرتكب آن مستحقّ مذمّت و ملامت است و غير از جاهل كس ديگرى در مخالفت احكام و مطلوبات شارع معذور نيست .\r\nشرح مقصود\r\nحاصل اين وجه آنست كه عقل مخالفت قطعيّه را قبيح مىداند و اجراء اصل در موردى نافع است كه پس از نفى شدن تكليف خاصّ ، تكليف ديگرى در بين نباشد\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nنه مثل مورد بحث كه نفى هركدام از دو احتمال ملازم با وجود ديگرى است .\r\nمؤلّف گويد :\r\nمشهور بين فقهاء همين وجه است و غير از تقرير مذكور تقريب و بيان ديگرى از ايشان به اين شرح نقل شده :\r\nامر اطاعت در دست عقل و عقلاء است و بدون ترديد ايشان عبدى را كه خطاب مردّد بين دو خطاب بعذر اينكه علم تفصيلى به آن ندارد ترك كند مذمّت و تركش را تقبيح مىنمايند همان‌طورىكه تارك خطاب تفصيلى را ملامت و سرزنش مىنمايند .\r\nو حاصل آنكه عقلاء بين اين دو مقام فرقى نمىگذارند ، چه آنكه اطاعت و معصيت همان‌طورىكه به موافقت خطاب تفصيلى و موافقت آن تحقّق مىيابد همچنين به موافقت و مخالفت خطاب مردّد نيز صورت مىگيرد چنانچه اقتضاى شرع و عقل و عرف و لغت همين است .\r\nقوله : مطلقا : كلمه « مطلقا » در اين وجه و وجه اوّل در مقابل تفصيلى است كه در وجه سوّم و چهارم آمده .\r\nمتن : الثّالث\r\nالفرق بين الشّبهة فى الموضوع و الشّبهة فى الحكم ، فيجوز فى الاوّل دون الثّانى ، لانّ المخالفة القطعيّة فى الشّبهات الموضوعيّة فوق حدّ الاحصاء بخلاف الشّبهات الحكميّة كما يظهر من كلماتهم فى مسائل الاجماع المركّب و كان الوجه ما تقدّم من انّ الاصول فى الموضوعات تخرج مجاريها عن موضوعات ادلّة التّكليف ، بخلاف الاصول فى الشّبهات الحكميّة ، فانّها منافية لنفس الحكم الواقعى المعلوم اجمالا و قد عرفت ضعف ذلك و انّ مرجع الاخراج الموضوعى الى رفع الحكم المترتّب على ذلك ، فيكون الاصل فى الموضوع فى الحقيقة منافيا لنفس الدّليل الواقعى ، الّا انّه حاكم عليه لا معارض له فافهم .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nترجمه :\r\n\r\nوجه سوّم\r\nوجه سوّم از وجوه نامبرده آنست كه بين شبهه موضوعى و حكمى فرق گذارده و در اوّل مخالفت را تجويز و در دوّم جايز ندانيم زيرا مخالفت قطعيّه در شبهات موضوعى فوق احصاء و بشمار نمىآيد . بخلاف شبهات حكمى چنانچه از كلمات اصوليّين در مسائل اجماع مركّب برمىآيد .\r\nو وجه جواز مخالفت در شبهات موضوعى همان است كه قبلا گفته شد يعنى اصول جارى در اين شبهه مجارى خود را از موضوعات ادلّه تكاليف واقعى خارج مىكنند بخلاف اصول در شبهات حكمى ، چه آنكه اصول جارى در اين قبيل از شبهات همان‌طورىكه ذكر شد با نفس حكم واقعى معلوم بالاجمال تنافى دارد .\r\nسپس مرحوم مصنّف مىفرماين :\r\nالبتّه قبلا ما ضعف اين بيان را گفته و شما دانستيد كه مرجع اخراج موضوعى در شبهات موضوعى به اين است كه حكم مترتّب بر موضوع رفع مىگردد پس در واقع اصل جارى در شبهات موضوعى نيز همچون شبهات حكمى با نفس حكم و تكليف واقعى تنافى دارد منتهى حاكم برآن بوده نه آنكه معارضش باشد فافهم .\r\nشرح مقصود\r\nقوله : كما يظهر من كلماتهم فى مسائل الاجماع المركّب : اين عبارت ناظر است به شبهات حكميّه يعنى :\r\nاز مراجعه بكلمات حضرات در مسئله اجماع مركّب به خوبى درمىيابيم كه مخالفت شبهات حكميّه را تجويز نفرموده‌اند .\r\nقوله : الّا انّه حاكم عليه الخ : يعنى اصل جارى در شبهات موضوعى نسبت به ادلّة تكاليف حاكم است به اين معنا كه شكّ از حكم ناشى است از اينكه فلان موضوع ثابت بوده يا تحقّق نداشته باشد و بديهى است وقتى موضوع را با اصل از تعلّق\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nحكم و تكليف به آن خارج نموديم محلّى براى شكّ در وجود تكليف باقى نمىماند و بدين ترتيب ادلّه تكليف در مورد و مجراى اصل تحقّق پيدا نمىكنند .\r\nقوله : فافهم : شايد اشاره به اين باشد كه اين بيان در جائى است كه شبهات موضوعى از قبيل شكّ بدوى و مقرون بعلم اجمالى نباشند نظير شكّ در خمر بودن مايعى در خارج يا اجنبيّه بودن زنى نسبت بمرد .\r\nامّا در جائى كه علم اجمالى بوده و شبهه نيز محصوره باشد اصل موضوعى جارى نمىباشد زيرا اصول جارى در اطراف و محتملات با هم متعارض بوده و همين امر موجب تساقط آنها مىگردد .\r\nمتن : الرّابع\r\nالفرق بين كون الحكم المشتبه فى موضوعين واحدا بالنّوع كوجوب احد الشّيئين و بين اختلافه كوجوب الشّيء و حرمة آخر .\r\nو الوجه فى ذلك انّ الخطابات فى الواجبات الشّرعيّة باسرها فى حكم خطاب واحد بفعل الكلّ فترك البعض معصية عرفا كما لو قال المولى افعل كذا و كذا فانّه بمنزلة افعلها جميعا فلا فرق فى العصيان بين ترك واحد منهما معيّنا او واحد غير معيّن عنده .\r\nنعم فى وجوب الموافقة القطعيّة بالاتيان بكلّ واحد من المحتملين كلام آخر مبنىّ على انّ مجرّد العلم بالحكم الواقعى يقتضى البراءة اليقينيّة عنه او يكتفى باحدهما حذرا عن المخالفة القطعيّة الّتى هى بنفسها مذمومة عند العقلاء و يعدّ معصية عندهم و ان لم يلتزموا الامتثال اليقينى لخطاب مجمل .\r\nترجمه :\r\n\r\nوجه چهارم\r\nوجه چهارم از وجوهى كه ياد شد اينست كه :\r\nفرق است بين اينكه حكم مشتبه در دو موضوع از نظر نوع با هم متّحد بوده\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nهمچون وجوب يكى از دو شىء يا مختلف باشند نظير وجوب موضوعى و حرمت ديگرى .\r\nدر صورت اوّل مخالفت جايز نبوده ولى در فرض دوّم مخالفتش مشروع است .\r\nو وجه اين تفصيل آنست كه :\r\nخطابات در تمام واجبات شرعى در حكم خطاب واحدى است كه بفعل كلّ تعلّق گرفته باشد ازاين‌رو اگر كسى برخى را اتيان و بعضى را ترك كند عرفا مرتكب معصيت شده .\r\nمثلا اگر مولى به عبدش بگويد :\r\nافعل كذا و كذا « مثلا نماز بخوان و روزه بگير » اين خطاب به منزله اينست كه گفته باشد « افعلهما جميعا » يعنى مثلا « هر دو را بجاى آور » بنابراين در تحقّق عصيان فرقى نيست بين اينكه يكى از آن دو را كه معيّن و مشخّص است ترك كند يا يكى از آن دو را كه غير معيّن و مشخّص نيست بجاى نياورد .\r\nبلى در اينكه موافقت قطعيّه واجب بوده و بر مكلّف لازم است هر دو را اتيان كند و هيچيك از دو محتمل را ترك نكند كلام ديگر و مسئله اخرائى است كه مبتنى بر اينست كه مجرّد علم به حكم واقعى آيا مقتضى برائت يقينى از آن است و در نتيجه تمام محتملات را بايد بياورد يا آنكه اكتفاء به يكى از محتملات و اتيان به همان كافيست زيرا مخالفت قطعيّه حرام است نه آنكه موافقت قطعيّه لازم باشد چه آنكه آنچه از نظر عقلاء مذموم و قبيح بوده و مخالفتش موجب تحقّق عصيان مىگردد مخالفت قطعيّه است و امّا اينكه موافقت قطعيّه خطاب مجمل لازم بوده و آوردن تمام محتملات واجب باشد امرى است كه ايشان به آن ملتزم نيستند .\r\nشرح مقصود\r\nقوله : و بين اختلافه : يعنى اختلاف حكم .\r\nقوله : و الوجه فى ذلك : مشاراليه « ذلك » تفصيل در اين وجه است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nقوله : يقتضى البراءة اليقينيّة عنه : ضمير در « عنه » به « الحكم الواقعى » عود مىكند .\r\nقوله : هى بنفسها مذمومة : ضميرهاى مؤنّث به مخالفت قطعيّه راجع است .\r\nمتن : و الاقوى من هذه الوجوه هو الوجه الثّانى ، ثمّ الاوّل ، ثمّ الثّالث .\r\nترجمه :\r\n\r\nاختيار مصنّف ( ره ) و بيان قوّت و ضعف وجوه\r\nمرحوم مصنّف مىفرماين :\r\nاز نظر ما وجه دوّم از تمام وجوه اربعه اقوى بوده و پس از آن وجه اوّل و سپس وجه سوّم داراى قوّت مىباشند .\r\nشرح مقصود\r\nمرحوم شارح كبير فرموده :\r\nامّا قوّت وجه دوّم واضح است زيرا اطاعت و معصيت و تحقّق آنها به حكم عقل و عقلاء است و ايشان در مذمّت نمودن بر ترك امتثال فرقى بين معلوم بالتّفصيل و معلوم بالاجمال نمىگذارند چه آنكه موجب امتثال و باعث بر لزوم آن علم به تكليف است اعمّ از آنكه اجمالى بوده يا تفصيلى باشد و صرفا جهل كلّى است كه سبب رفع تكليف مىشود .\r\nو امّا قوّت وجه اوّل نسبت به ساير وجوه ازاين‌رو است كه معلوم نيست عقل و عقلاء عبد تارك امتثال را نسبت به دو مقام گذشته مذمّت كنند بلكه قدر متيقّن از موارد حرمت مخالفت آنجائى است كه بنده عصيان و طغيانش نسبت به خطاب تفصيلى باشد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nامّا وجه سوّم و چهارم از نظر ضعف و قوّت با هم متساويند ولى از ظاهر فرموده مصنّف اين‌طور استفاده مىشود كه وجه ثالث از رابع اقوى است درحالىكه وجه آن براى ما روشن نشده است . تمام شد كلام مرحوم شارح كبير .\r\nمتن : هذا كلّه فى اشتباه الحكم من حيث الفعل المكلّف به .\r\nامّا الكلام فى اشتباهه من حيث الشّخص المكلّف بذلك الحكم فقد عرفت انّه يقع تارة فى الحكم الثّابت لشخص من جهة تردّده بين موضوعين كحكم الخنثى المردّد بين الذّكر و الانثى .\r\nترجمه :\r\n\r\nاشتباه حكم باعتبار مكلّف\r\nصورى كه با احكامش ذكر شد در ارتباط با اشتباه حكم باعتبار فعل مكلّف به بود امّا كلام در اشتباه آن از حيث شخص مكلّف به حكم .\r\nقبلا گفته شد و دانستيد كه كلام گاهى در حكم ثابت براى موضوع واقعى مردّد بين دو شخص بوده نظير احكام جنابت كه تعلّق دارد به شخص جنب و آن موضوعى است مردّد بين دو نفرى كه يقينا يكى از آن دو مصداق آن مىباشد . و زمانى عنان صحبت در حكمى است ثابت براى شخص باعتبار اينكه مردّد بين دو موضوع است همچون حكم خنثى كه بين مذكّر يا مؤنّث مشتبه و مردّد مىباشد .\r\nمتن : و امّا الكلام فى الاوّل :\r\nفمحصّله انّ مجرّد تردّد التّكليف بين شخصين لا يوجب على احدهما شيئا اذ العبرة فى الاطاعة و المعصية بتعلّق الخطاب بالمكلّف الخاصّ و الجنب المردّد بين شخصين غير مكلّف بالغسل و ان ورد من الشّارع انّه يجب الغسل على كلّ جنب ،\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nفانّ كلّا منهما شاكّ فى توجّه هذا الخطاب اليه فيقبح عقاب واحد من الشّخصين يكون جنبا بمجرّد هذا الخطاب الغير الموجّه اليه .\r\nنعم ، لو اتّفق لاحدهما او الثّالث علم بتوجّه خطاب اليه دخل فى اشتباه متعلّق التّكليف الّذى تقدّم حكمه باقسامه ، و لا بأس بالاشارة الى بعض فروع المسألة ليتّضح انطباقها على ما تقدّم فى العلم الاجمالى بالتّكليف .\r\nترجمه :\r\n\r\nكلام در حكم موضوع مردّد بين شخصين\r\nامّا كلام در قسم اوّل يعنى حكم موضوعى كه بين دو شخص مردّد است محصّل و خلاصه‌اش اينست كه :\r\nمجرّد تردّد تكليف بين دو نفر و صرف احتمال تعلقش به يكى از دو نفر موجب ثبوت آن بر هيچ‌كدام نمىباشد چه آنكه مناط در اطاعت و معصيت به اينست كه خطاب به مكلّف خاصّ و معيّنى تعلّق بگيرد ، و بديهى است جنب مردّد بين زيد و عمرو مثلا مكلّف به غسل نيست اگرچه از شرع انور اين‌طور وارد شده كه بر هر جنبى غسل لازم و واجب است ولى در عين حال چون هريك از اين دو در توجّه اين خطاب به خودشان شاكّ هستند و صدق عنوان جنب را بر خود محرز نمىدانند ازاين‌رو خود را به احكام جنب مكلّف نمىبينند و بر مولى نيز قبيح است بمجرّد چنين خطابى كه به هيچيك از دو نفر ياد شده متوجّه نشده واحد مردّد از اين دو را بر ترك امتثال عقاب و سياست كند .\r\nبلى ، در موردى كه براى يك كدام از اين دو يا شخص ثالثى علم بتوجّه خطاب به او حاصل شود مسئله داخل در اشتباه متعلّق تكليف شده كه حكم آن را با اقسامش بتفصيل نقل نموديم .\r\nدر اينجا مناسب است كه به برخى از فروع همين مسئله اشاره نموده تا انطباقش بر آنچه قبلا در علم اجمالى به تكليف ذكر نموديم واضح شود .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nشرح مقصود\r\nقوله : و ان ورد من الشّارع الخ : حاصل مقصود اينست كه :\r\nاگرچه از شرع انور چنين خطابى رسيده كه بر هر جنبى غسل واجب است ولى اين خطاب وافى و كافى نيست در ايجاب غسل بر هريك از دو شخص مزبور زيرا هركدام از اين دو بطور مستقلّ و جداگانه قطعا از مصاديق عامّ نيستند تا خطاب به آنها متوجّه باشد بلكه فرد معلوم جنبى است كه بصدق عنوان جنب بر خود علم و يقين داشته باشد .\r\nالبتّه اين كلام در تمام موارد خطابات شرعى جارى بوده و منحصر به اينجا نيست چه آنكه موضوع حكم تا محرز نباشد اجراء حكم بلاوجه و بدون مورد مىشود .\r\nقوله : نعم لو اتّفق لاحدهما او الثّالث الخ : مثال موردى كه براى يكى از آن دو علم بتوجّه خطاب پيدا شود نظير آنجائىكه يكى از آن دو در نماز به ديگرى اقتداء كند كه در اينجا مأموم قطع به بطلان نمازش پيدا نموده و خطاب « اعد الصّلاة » جزما بوى متوجّه مىشود .\r\nو امّا مثال آن موردى كه شخص ثالثى علم بتوجّه خطاب پيدا كند مانند موردى كه شخص سوّم در يك نماز بهر دو اقتداء كند به اين نحو كه اوّل به يكى از آن دو اقتداء نموده و چون در اثناء امام بعذرى از اعذار نمازش بهم خورد بقيّه نماز را به ديگرى اقتداء كرد .\r\nقوله : ليتّضح انطباقها الخ : ضمير در « انطباقها » به مسئله راجع است .\r\nمتن : فمنها : حمل احدهما الآخر و ادخاله فى المسجد للطّواف او لغيره بناء على تحريم ادخال الجنب او ادخال النّجاسة الغير المتعدّية .\r\nفان قلنا انّ الدّخول و الادخال متحقّقان بحركة واحدة دخل فى المخالفة القطعيّة المعلومة تفصيلا ، و ان تردّد كونه من جهة الدّخول او الادخال .\r\nو ان جعلناهما متغايرين فى الخارج كما فى الذّهن :\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nفان جعلنا الدّخول و الادخال راجعين الى عنوان محرّم واحد و هو القدر المشترك بين ادخال النّفس و ادخال الغير كان من المخالفة المعلومة بالخطاب التّفصيلى نظير ارتكاب المشتبهين بالنّجس .\r\nو ان جعلنا كلّا منهما عنوانا مستقلا دخل فى المخالفة للخطاب المعلوم بالاجمال الّذى عرفت فيه الوجوه المتقدّمة .\r\nترجمه :\r\n\r\nبرخى از فروع مسئله اشتباه موضوع\r\nاز جمله اين فروع آنست كه يكى از دو جنب مشتبه ديگرى را بدوش گرفته و او را به مسجد جهت طواف يا غير طواف داخل نمايد .\r\nالبتّه طرح اين مسئله مبنى بر اين است كه ادخال جنب يا نجاست غير مسرى در مسجد حرام باشد حال با توجّه به اين نكته مىگوييم :\r\nاگر قائل شويم كه دخول و ادخال در مسجد هر دو به يك حركت تحقّق مىيابند محلّ بحث از مصاديق مخالفت قطعيّه با علم تفصيلى مىشود اگرچه معلوم نباشد كه موضوع حرمت دخول در مسجد است يا ادخال در آن .\r\nزيرا حامل اگر خود جنب باشد به مسجد داخل شده و اگر محمول جنب باشد وى را به مسجد ادخال نموده است و بهر تقدير فعل حامل قطعا حرام است و وى يقين به مخالفت قطعيّه عملى پيدا مىنمايد و لو نداند از باب دخول جنب بوده يا ادخال جنب به مسجد .\r\nولى اگر دخول و ادخال را در خارج متغاير دانسته همان‌طورىكه مفهومشان در ذهن با هم تغاير دارد از دو حال خارج نيست :\r\nالف : آنكه بگوئيم دخول و ادخال هر دو در يك عنوان واحدى با هم مشترك هستند و آن عبارتست از قدر مشترك بين ادخال النّفس و ادخال الغير و\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nهمين‌قدر مشترك حرام مىباشد و بديهى است وقتى قدر مشترك را حرام دانستيم هركدام از دو فردى كه در خارج تحقّق يابند حرام مىباشند ازاين‌رو در اين فرض بايد بگوئيم فعل حامل از مصاديق مخالفت معلوم با خطاب تفصيلى مىشود نظير ارتكاب و تناول نمودن محتواى هر دو ظرف مشتبه چه آنكه حامل هم دخول در مسجد را مرتكب شده و هم جنب را ادخال در مسجد نموده است .\r\nب : آنكه ملتزم شويم هركدام از دخول و ادخال عنوان مستقلّ و جداگانه‌اى بوده كه با هم تباين داشته قدر مشتركى بينشان وجود ندارد .\r\nدر اين فرض فعل حامل از مصاديق مخالفت با خطاب معلوم بالاجمال مىشود كه گفتيم در آن چهار وجه بوده و اقوى از نظر ما وجه دوّم است يعنى مخالفتش مطلقا حرام مىباشد .\r\nبنابراين در حقّ حامل يا خطاب حرمت دخول جنب در مسجد بوده يا حرمت ادخال جنب و بر وى لازم است كه از هر دو اجتناب كند درحالىكه بحسب فرض از هيچيك اجتناب ننموده است .\r\nشرح مقصود\r\nقوله : حمل احدهما : يعنى احد الجنبين .\r\nقوله : فى المسجد : مقصود مسجد الحرام است به قرينه طواف .\r\nقوله : او ادخال النّجاسة الغير المتعدّية : چون يقين به جنابت يكى از آن دو مىباشد قهرا لباس يا بدن يكى از آنها به نجاست آلوده مىباشد گرچه خشك شده و سبب تلويث مسجد نمىشود .\r\nقوله : متحقّقان بحركة واحدة : مقصود از « حركة واحده » اوّلين قدمى است كه حامل به مسجد مىگذارد .\r\nقوله : و ان تردّد كونه من جهة الدّخول او الادخال : ضمير در « كونه » به مخالفت عود مىكند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nقوله : كما فى الذّهن : يعنى « دخول » و « ادخال » دو مفهوم متغايرى هستند كه در ذهن وجود دارند چه آنكه دخول عبارتست از دخول شىء در شىء ديگر بدون واسطه ولى ادخال عبارتست از دخول شيئى در شىء ديگر با واسطه ثالثى چنانچه محمول در مسجد داخل مىشود ولى به واسطه حامل .\r\nمتن : و كذا من جهة دخول المحمول و استيجاره الحامل مع قطع النّظر عن حرمة الدّخول و الادخال عليه ، او فرض عدمها ، فانّه علم اجمالا صدور احد المحرمين :\r\nامّا دخول المسجد جنبا او استيجار جنب للدّخول فى المسجد الّا ان يقال :\r\nبانّ الاستيجار تابع لحكم الاجير ، فاذا لم يكن هو فى تكليفه محكوما بالجنابة و ابيح له الدّخول فى المسجد صحّ استيجار الغير له .\r\nترجمه :\r\n\r\nحكم محمول\r\nو همچنين در مسئله مزبور لازم است از جهت حكم محمول صحبت شود .\r\nپس مىگوييم :\r\nدخول محمول به مسجد و اجير نمودنش حامل را با قطع نظر از حرمت دخول و ادخال بر حامل يا اصلا فرض مىكنيم هيچيك از دخول و ادخال در حقّ حامل حرام نيست و بهر تقدير مقصود بحث و بررسى از حكم محمول است بدون نظر داشتن به حكم حامل .\r\nلازم است بگوئيم محمول علم اجمالى بصدور يكى از دو حرام نسبت به خود دارد :\r\nيا با حالت جنابت به مسجد داخل شده و يا جنبى را جهت اينكه خود داخل مسجد شود اجير كرده است و طبق وجه دوّمى كه سابق اختيار نموديم عملش حرام\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nو مرتكب عصيان شده است . مگر بگوئيم :\r\nاستيجار تابع حكم اجير است ازاين‌رو اگر وى در تكليف خود محكوم به جنابت نبوده و دخولش به مسجد مباح و جايز باشد لاجرم ديگرى مىتواند وى را براى اينكه به مسجد درآيد اجير كند .\r\nشرح مقصود\r\nقوله : عن حرمة الدّخول و الادخال عليه : ضمير در « عليه » به حامل راجعست .\r\nقوله : او فرض عدمها : يعنى عدم حرمت مثل اينكه از وجوه چهارگانه سابق وجه اوّلش را اختيار نموديم .\r\nقوله : فانّه علم اجمالا : ضمير در « انّه » به محمول راجع است .\r\nمتن : و منها : اقتداء الغير بهما فى صلاة او صلاتين :\r\nفان قلنا بانّ عدم جواز الاقتداء من احكام الجنابة الواقعيّة كان الاقتداء بهما فى صلاة واحدة موجبا للعلم التّفصيلى ببطلان الصّلاة ، و الاقتداء بهما فى صلاتين من قبيل ارتكاب الإناءين ، و الاقتداء باحدهما فى صلاة واحدة كارتكاب احد الإناءين .\r\nو ان قلنا انّه يكفى فى جواز الاقتداء عدم جنابة الشّخص فى حكم نفسه صحّ الاقتداء فى صلاة فضلا عن صلاتين ، لانّهما طاهران بالنّسبة الى حكم الاقتداء .\r\nترجمه :\r\n\r\nفرع دوّم\r\nديگر از فروع مسئله اينست كه :\r\nشخص ثالثى در يك نماز يا دو نماز به اين دو ( واجدى المنى ) اقتداء نمايد :\r\nو اين خود شقوق و صورى دارد كه ذيلا تشريح مىگردد :\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاگر قائل شويم عدم جواز اقتداء بجنب از احكام جنابت واقعى است و لو بحسب ظاهر امام طاهر باشد قطعا اقتداء بهر دو در يك نماز موجب علم تفصيلى ببطلان و فساد نماز مىگردد .\r\nو در صورتى كه شخص ثالث در دو نماز به ايشان اقتداء كند مثل اينكه نماز ظهر را با يكى و عصر را با ديگرى خواند فعل وى از قبيل مرتكب شدن دو ظرف و تناول از هر دو مىگردد .\r\nو اگر در يك نماز به يكى از آن دو اقتداء نمود حكمش همچون ارتكاب يكى از دو ظرف است يعنى اگر در مسئله مزبور موافقت قطعيّه لازم باشد وى مرتكب گناه شده و اگر مخالفت قطعيّه حرام باشد عصيان ننموده است .\r\nو اگر قائل شويم كه عدم جواز اقتداء بجنب از احكام جنابت ظاهرى است يعنى به جنبى كه ظاهرا به جنابتش علم حاصل است نمىتوان اقتداء كرد ولى بشخصى كه در حكم خود محكوم به طهارت است اقتداء جايز و بلا اشكال مىباشد .\r\nبنابراين شخص ثالث بهر دو مىتواند اقتداء كند چه رسد در دو نماز زيرا فرض اينست كه ايشان هيچ‌كدام به جنابت خود يقين نداشته و ظاهرا محكوم به طهارتند .\r\nمتن : و الاقوى هو الاوّل ، لانّ الحدث مانع واقعىّ لا علمىّ .\r\nنعم ، لا اشكال فى استيجارهما لكنس المسجد فضلا عن استيجار احدهما ، لانّ صحّة الاستيجار تابع لاباحة الدّخول لهما لا للطّهارة الواقعيّة و المفروض اباحته لهما . و قس على ما ذكرنا جميع ما يرد عليك مميّزا بين الاحكام المتعلّقة بالجنب من حيث الحدث الواقعى و بين الاحكام المتعلّقة بالجنب من حيث انّه مانع ظاهرىّ للشّخص المتّصف به .\r\nترجمه :\r\n\r\nمختار مرحوم مصنّف\r\nمرحوم مصنّف مىفرماين :\r\nاز نظر ما مقاله اوّل اقوى است يعنى عدم جواز اقتداء از احكام جنابت\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nواقعى است زيرا حدث مانع واقعى مىباشد نه علمى و ذكرى چه آنكه علم و جهل در واقعيّات و آثار وضعى ايشان دخالتى ندارد .\r\n\r\nاستدراك\r\nبلى ، نسبت به اجير نمودن اين دو شخص مىتوان گفت :\r\nاجير نمودن ايشان جهت جاروب زدن و نظافت مسجد جايز است چه رسد به اينكه يكى از آنها را به كار گرفته و اجيرش نمايند ، زيرا صحّت استيجار تابع اباحه دخول اين دو است و به طهارت يا حدث واقعى ارتباطى ندارد و چون فرض اينست كه دخول هر دو به مسجد جايز است لاجرم اجير نمودنشان نيز بايد بدون اشكال باشد .\r\nو به همين قياس تمام مسائلى كه در ارتباط با « واجدى المنى » پيش مىآيد مىتوان حكمشان را استخراج نمود يعنى احكامى كه تعلّق به جنب دارد باعتبار اينكه جنابت حدث واقعى است از قبيل اقتداء در نماز مىباشد و احكامى كه تعلّق به جنب پيدا نموده به ملاحظه اينكه جنابت حدث ظاهرى و بحسب ظاهر مانع است همچون اجير نمودن جهت نظافت مسجد مىشود .\r\nمتن : و امّا الكلام فى الخنثى فيقع تارة فى معاملتها مع غيرها من معلوم الذّكوريّة و الانوثيّة او مجهولهما و حكمها بالنسبة الى التّكاليف المختصّة بكلّ من الفريقين .\r\nو تارة فى معاملة الغير معها .\r\nو حكم الكلّ يرجع الى ما ذكرنا فى الاشتباه المتعلّق بالمكلّف به .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nترجمه :\r\n\r\nكلام در خنثى و احكام آن\r\nامّا كلام در خنثى در دو مقام واقع مىشود :\r\nالف : در معامله خنثى با غير خود يعنى با افرادى كه مذكّر بودن يا مؤنث بودنشان معلوم است يا آنها نيز همچون وى مجهول و خنثى مىباشند و اينكه حكم او نسبت به تكاليف اختصاصى هريك از ذكور و اناث چيست .\r\nب : در معامله غير با او و حكم شرعى آنها .\r\nالبتّه حكم تمام صور به همان امرى كه در اشتباه حكم متعلّق بمكلّف به ذكر نموديم راجع است .\r\nمتن : امّا معاملتها مع الغير فمقتضى القاعدة احترازها عن غيرها مطلقا ، للعلم الاجمالى بحرمة نظرها الى احدى الطّائفتين ، فيجتنب عنهما مقدّمة .\r\nو قد يتوهّم انّ ذلك من باب الخطاب الاجمالى ، لانّ الذّكور مخاطبون بالغضّ عن الاناث و بالعكس و الخنثى شاكّ فى دخوله فى احدى الطّائفتين .\r\nترجمه :\r\n\r\nمعامله خنثى با غير\r\nمقتضاى قاعده اينست كه خنثى از غير خود اجتناب و احتراز نمايد اعمّ از مردان و زنان و خناثى ديگر ، زيرا علم اجمالى دارد كه نظر نمودنش به يكى از دو طائفه نسوان و رجال حرام است ازاين‌رو از باب مقدّمه علميّه و يقين به امتثال از تكليف بايد احتياط كرده و از هر دو دورى نمايد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nولى برخى توهّم نموده‌اند كه مسئله اينجا از باب خطاب اجمالى است ، زيرا مردان مخاطب به پوشيدن چشم از زنان هستند و برعكس زنان نيز مأمورند كه نظر بر نامحرمان ننمايند و خنثى شكّ دارد كه در كداميك از اين دو طائفه بوده و چه خطابى بوى متوجّه است ، پس خطاب در حقّ وى اجمالى است .\r\nشرح مقصود\r\nقوله : فمقتضى القاعدة الخ : يعنى قاعده وجوب موافقت قطعيّه و اين رأى قول مشهور از اصحاب بوده بلكه ظاهر عبارت مرحوم محقّق كركى دلالت بر اجماع دارد .\r\nقوله : و قد يتوهّم انّ ذلك من باب الخ : مشاراليه « ذلك » حكم خنثى مىباشد .\r\nقوله : لانّ الذّكور مخاطبون بالغضّ عن الاناث : اشاره است به آيه شريفه :\r\n قُلْ لِلْمُؤْمِنِينَ يَغُضُّوا مِنْ أَبْصارِهِمْ . \r\nقوله : و بالعكس : يعنى اناث مأمور بغض از ذكور مىباشند چنانچه آيه :\r\n وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ  برآن دلالت دارد .\r\nمتن : و التّحقيق هو الاوّل ، لانّه علم تفصيلا بتكليفه بالغضّ عن احدى الطّائفتين و مع العلم التّفصيلى لا عبرة باجمال الخطاب كما تقدّم فى الدّخول و الادخال فى المسجد لواجدى المنى .\r\nمع انّه يمكن ارجاع الخطابين الى خطاب واحد و هو :\r\n« تحريم نظر كلّ انسان الى كلّ بالغ لا يماثله فى الذّكوريّة و الانوثيّة عدا من يحرم نكاحه » .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nترجمه :\r\n\r\nتحقيق مرحوم مصنّف\r\nمرحوم مصنّف مىفرماين :\r\nولى قول اوّل ( قول مشهور ) مطابق با تحقيق بوده بنابراين طبق اين راى خنثى بايد از هر دو طائفه اجتناب و احتراز ورزد ، زيرا نسبت به تكليفش از چشم پوشيدن و نظر نكردن به زنان يا مردان علم تفصيلى دارد و با وجود چنين علمى مجمل بودن خطاب اثرى ندارد چنانچه شرحش در دخول و ادخال به مسجد نسبت به « واجدى المنى » گذشت .\r\nاز اين گذشته مىتوان ادّعاء نمود خطاب هم مجمل نيست زيرا ممكنست دو خطاب به زنان و مردان را به يك خطاب ارجاع داد و بدين ترتيب خطابى معلوم و مشخّص انتزاع كرد و آن اينست :\r\n« حرام است بر هر انسان بالغى كه به غير مانند خود از حيث ذكوريّت و انوثيّت نظر كند مگر به كسى كه با وى محرم است » .\r\nمؤلّف گويد :\r\nارجاع دو خطاب به يك خطاب مشكلى را حل نمىكند و باعث نمىشود كه خطاب از اجمال درآيد به اين معنا كه موجب مكلّف كردن خنثى به غضّ نظر نمىگردد زيرا در اين خطاب انتزاعى موضوع حرمت « نظر كلّ انسان الى كلّ بالغ لا يماثله » است و پرواضح است كه خنثى چون احراز عدم مماثلت نسبت به هيچ‌يك از زنان و مردان ننموده ازاين‌رو حرمتى متوجّه وى نمىشود .\r\nمتن : و لكنّ يمكن ان يقال :\r\nانّ الكفّ عن النّظر الى ما عدا المحارم مشقّة عظيمة ، فلا يجب الاحتياط فيه ، بل العسر فيه اولى من الشّبهة الغير المحصورة .\r\nاو يقال :\r\nانّ رجوع الخطابين الى خطاب واحد فى حرمة المخالفة القطعيّة لا فى وجوب الموافقة القطعيّة فافهم .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nترجمه :\r\n\r\nاستدراك مرحوم مصنّف\r\nمرحوم مصنّف مىفرماين :\r\nولى ممكنست گفته شود :\r\nتكليف خنثى به اينكه خود را از نظر نمودن به غير محارم حفظ كند داراى مشقّت عظيمى است و به مقتضاى رفع حرج وى ملزم به رعايت چنين احتياطى نيست بلكه مىتوان گفت عسر و حرج در اينجا بمراتب از عسر و حرجى كه در شبهه غير محصوره پيش مىآيد اولى و شديدتر است . يا ممكنست بگوئيم :\r\nاساسا رجوع دادن دو خطاب به خطاب واحد اثرش در حرمت مخالفت قطعيّه ظاهر شده و اين مخالفت را صرفا حرام مىنمايد نه در وجوب موافقت قطعيّه يعنى سبب وجوب اين موافقت نمىشود « فافهم » .\r\nشرح مقصود\r\nقوله : اولى من الشّبهة الغير المحصورة : حاصل مقصود اينست كه :\r\nدر شبهه غير محصوره وقتى عسر مقتضى جواز ارتكاب اطراف شبهه شده و علم اجمالى را از تأثير بازدارد بطريق اولى عسرى كه از تكليف نمودن خنثى به غضّ بصر از غير محارم لازم مىآيد موجب عدم وجوب احتياط و فعلى نبودن تكليف مزبور مىباشد .\r\nقوله : فافهم : شايد اشاره باشد به اشكالى كه در ارجاع خطابين به خطاب واحد ما ذكر نموديم .\r\nمتن : و هكذا حكم لباس الخنثى ، حيث انّه يعلم اجمالا بحرمة واحد من مختصّات الرّجال كالمنطقة و العمامة او مختصّات النّساء عليه ، فيجتنب عنهما .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nترجمه :\r\n\r\nحكم لباس خنثى\r\nو همچنين است حكم لباس خنثى يعنى علم اجمالى دارد كه يا مختصّات مردان از قبيل كمربند و عمامه بر او حرام است يا البسه اختصاصى زنان همچون چادر ، خلخال و غير اين دو ازاين‌رو بايد از هر دو اجتناب كند .\r\nمتن : و امّا حكم ستارته فى الصّلاة ، فيجتنب الحرير و يستر جميع بدنه .\r\nترجمه :\r\n\r\nحكم ستر در نماز\r\nو امّا حكم ستر براى خنثى در نماز اينست كه از حرير يعنى لباسى كه بر مردان حرام است اجتناب نموده و در ضمن تمام بدنش را بپوشاند چه آنكه مقتضاى وجوب موافقت قطعيّه چنين است .\r\nمتن : و امّا حكم الجهر و الاخفات :\r\nفان قلنا : بكون الاخفات فى العشاءين و الصّبح رخصة للمرأة جهر الخنثى بها .\r\nو ان قلنا : انّه عزيمة لها فالتّخيير ان قام الاجماع على عدم وجوب تكرار الصّلاة فى حقّها و قد يقال بالتّخيير مطلقا من جهة ما ورد من انّ الجاهل فى الجهر و الاخفات معذور فيه ، مضافا الى انّ النّصّ انّما دلّ على معذوريّة الجاهل بالنّسبة الى لزوم الاعادة لو خاف الواقع و اين هذا من تخيير الجاهل من اوّل الامر بينهما ، بل الجاهل لو جهر او اخفى متردّدا بطلت صلاته ، اذ يجب عليه الرّجوع الى العلم او العالم انّ الظّاهر من الجهل فى الاخبار غير هذا الجهل .\r\nو امّا تخيير قاضى الفريضة المنسيّة عن الخمس فى ثلاثيّة و رباعيّة و ثنائيّة فانّما هو بعد ورود النّصّ فى الاكتفاء بالثّلاث المستلزم لالغاء الجهر و الاخفات بالنّسبة اليه ، فلا دلالة فيه على تخيير الجاهل بالموضوع مطلقا .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nترجمه :\r\n\r\nحكم جهر و اخفات در نماز خنثى\r\nمرحوم مصنّف مىفرماين :\r\nامّا حكم جهر ( بلند خواندن ) و اخفات ( آهسته خواندن ) اينست كه بگوئيم :\r\nاگر آهسته خواندن نماز در صبح و مغرب و عشاء نسبت به زن از باب رخصت و جواز باشد تكليف خنثى اينست كه واجب است اين سه نماز را بلند بخواند زيرا امر دائر است بين جواز اخفات و وجوب جهر و پرواضح است در چنين موردى احتياط مقتضى جهر است .\r\nولى اگر آن را در حقّ زن واجب و عزيمت دانستيم چون در اين فرض دوران امر بين وجوب جهر يا وجوب اخفات بوده و از مصاديق دوران امر بين محذورين مىشود لاجرم حكمش تخيير است مشروط به اينكه اجماع بر عدم وجوب تكرار نماز در حقّ وى داشته باشيم چه آنكه در غير اين صورت ممكنست بگوئيم بر وى لازم است دو نماز بخواند يكى را آهسته و ديگرى را بلند .\r\nبرخى از فقهاء فرموده‌اند :\r\nحكم خنثى در جهر و اخفات نمازهاى مذكور تخيير است اعمّ از اينكه اخفات براى زن جايز بوده يا حرام باشد زيرا اخبارى به اين مضمون وارد شده كه :\r\nجاهل در جهر و اخفات معذور است حال اگر خنثى نماز صبح را مثلا اگر آهسته خواند و در واقع مرد بود يا بلند خواند و در واقع زن بود و جهر براى زن فرض كرديم حرام است چون وى به مرد بودن يا زن بودن خود جهل دارد مشمول اين ادلّه شده و بنابراين معذور قلمداد مىشود پس مىتوان گفت وى بين جهر و اخفات مخيّر است . مرحوم مصنّف مىفرماين : اين كلام داراى دو اشكال است :\r\nاشكال اوّل\r\nآنكه نصّ و روايت مشاراليها صرفا دلالت بر معذور بودن جاهل نسبت به لزوم اعاده در فرض مخالفت با واقع دارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nيعنى كسى كه به حكم جهر و اخفات جاهل است اگر نماز جهريّه را آهسته و بالعكس نماز اخفاتيّه را بلند خواند و پس از اتمام نماز حكم مسئله را مطّلع شد اعاده بر او واجب نيست .\r\nو اين حكم چه ربطى دارد به اينكه از آن بتوان تخيير جاهل بين جهر و اخفات را از به دو امر و قبل از شروع در نماز استفاده نمود بلكه بايد گفت :\r\nاساسا اگر جاهل بجاى اخفات جهر و بجاى جهر اخفات كند درحالىكه در حكم آن تردّد داشته باشد نمازش باطلست چه آنكه بر جاهل لازم و فرض است كه به علم و عالم رجوع كند .\r\nاشكال دوّم\r\nظاهرا جهل در روايت ياد شده غير از جهلى است كه در خنثى مىباشد يعنى مراد از جهل در روايت جهل به حكم است نه جهل بموضوع مانند جهل خنثى .\r\nسؤال\r\nاگر مقصود از جهل ، جهل به حكم باشد نه موضوع پس چطور كسى كه يقين دارد از نمازهاى يوميّه‌اش يك نماز از او فوت شده ولى معيّنا آن را نمىداند فقهاء فرموده‌اند : بر وى لازم است سه نماز به اين شرح بخواند :\r\nيك دو ركعتى بعنوان قضاى صبح كه تكليفش آنست كه آن را بلند بخواند و همچنين يك سه ركعتى بلند بعنوان مغرب و يك چهار ركعتى مردّد بين ظهر ، عصر و عشاء كه در جهر و اخفات آن مخيّر است چون معلوم نيست كداميك از صلوات ثلاثه مىباشد با اينكه جهل بوجوب يا اخفات آن از باب جهل بموضوع است .\r\nجواب\r\nدر اينجا چون نصّ و روايت فرموده بر چنين كسى سه نماز بيشتر واجب نيست و وجوب سه نماز مستلزم آنست كه نسبت به نماز چهار ركعتى وصف جهر و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاخفات ملغى باشد ولى اين امر دلالت ندارد بر اينكه جاهل موضوع مطلقا و در تمام موارد حتّى اگر جهلش مانند جهل خنثى بوده مخيّر بين جهر و اخفات باشد .\r\nشرح مقصود\r\nقوله : جهر الخنثى بها : يعنى بالصّلاة .\r\nقوله : و قد يقال بالتّخيير مطلقا : مقصود از « مطلقا » اينست كه اخفات براى زن عزيمت بوده يا رخصت باشد .\r\nمؤلّف گويد :\r\nقائل اين قول جماعتى از اصحاب بوده همچون مرحوم شهيد اوّل در كتاب لمعه و ذكرى .\r\nقوله : انّ الظّاهر من الجهل الخ : كلمه « انّ » با اسم و خبرش در تأويل مصدر بوده و نائب فاعل است براى « مضافا » .\r\nقوله : بالنسبة اليه : ضمير در « اليه » به قاضى فريضه راجع است .\r\nمتن : و امّا معاملة الغير معها :\r\nفقد يقال : بجواز نظر كلّ من الرّجل و المرأة اليها ، لكونها شبهة فى الموضوع و الاصل الاباحة .\r\nو فيه : انّ عموم وجوب الغضّ على المؤمنات الّا على نسائهنّ او الرّجال المذكورين فى الآية يدلّ على وجوب الغضّ عن الخنثى .\r\nو لذا حكم فى جامع المقاصد بتحريم نظر الطّائفتين اليها كتحريم نظرها اليهما ، بل ادّعى سبطه الاتّفاق على ذلك فتأمّل جدّا .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nترجمه :\r\n\r\nحكم معامله غير با خنثى\r\nامّا در حكم معامله ديگران با خنثى برخى فرموده‌اند :\r\nهريك از مرد و زن مىتوانند بوى نگاه كنند ، زيرا مورد از مصاديق شبهه موضوعى بوده و اصل در آن اباحه و جواز است .\r\nاشكال\r\nاين كلام از نظر ما مشكل است ، زيرا دليلى كه غضّ بصر و چشم‌پوشى را بر مؤمنات واجب نموده و فقط نظر به زنان مؤمنه يا مردانى كه در آيه ذكر شده استثناء كرده است دلالت دارد كه خنثى مكلّف به غضّ بصر است .\r\nازاين‌رو مرحوم محقّق « كركى » در كتاب « جامع المقاصد » ( شرح بر قواعد علّامه حلّى ( ره ) ) فرموده :\r\nنظر هريك از زن و مرد به خنثى و نظر خنثى به ايشان حرام و نامشروع است .\r\nبلكه سبط ايشان يعنى مرحوم مير داماد بر اين حكم ادّعاى اجماع فرموده است « فتأمّل جدّا » .\r\nشرح مقصود\r\nقوله : و فيه ان عموم وجوب الغضّ الخ : مقصود آيه شريفه 31 از سوره نور است و حاصل مقصود اينست كه اين آيه شريفه عامّ است چه آنكه استثناء مذكورين در آيه خود دلالت دارد كه وجوب غضّ نسبت به غير ايشان تعميم دارد .\r\nبنابراين در جواز نظر و عدم وجوب غضّ بصر لازم است بر خصوص كسانى كه مورد استثناء واقع شده‌اند اكتفاء نمود و خنثى در هيچيك از ايشان دخولش معلوم نيست .\r\nقوله : فتأمّل جدّا : مرحوم مصنّف در حاشيه ( منه ) وجه آن را اين‌طور بيان فرموده :\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nوجه تأمّل اينست كه مخصّص در آيه از نظر مصداق مشكوك است و معلوم نيست خنثى از افراد خارج است يا داخل و همان‌طورىكه در محلّش مقرّر است در شبهات مصداقيّه تمسّك بعامّ صحيح نيست ، پس براى حكم بعدم جواز نظر به خنثى تمسّك بعموم آيه درست نمىباشد .\r\nمتن : ثمّ انّ جميع ما ذكرنا انّما هو فى غير النّكاح و امّا التّناكح فيحرم بينه و بين غيره قطعا ، فلا يجوز تزويج امرأة لاصالة عدم ذكوريّته به معنا عدم ترتّب الاثر المذكور من جهة النّكاح و وجوب حفظ الفرج الّا عن الزّوجة و ملك اليمين و لا التّزوّج برجل لاصالة عدم كونه امرأة كما صرّح به الشّهيد ، لكن ذكر الشّيخ مسئلة فرض الوارث الخنثى المشكل زوجا و زوجة فافهم .\r\nهذا تمام الكلام فى اعتبار العلم .\r\nترجمه :\r\n\r\nكلام در حكم تناكح خنثى\r\nمرحوم مصنّف مىفرماين :\r\nجميع احكامى كه گفته شد در ارتباط با احكام غير نكاح بود .\r\nامّا حكم تناكح :\r\nبايد گفت نكاح بين او و غيرش قطعا حرام است ازاين‌رو بر وى مشروع نيست كه با زنى ازدواج نمايد زيرا اصل مقتضى است كه وى مذكّر نباشد تا بتواند همسرى اختيار نمايد و معناى اصل مزبور اينست كه از جهت نكاح اثرى پيدا نشده و زن به همسرى وى در نمىآيد قهرا حكم وجوب حفظ فرج مگر از زوجه و كنيز درباره‌اش جارى شده و نمىتواند همچون شوهران از همسرى كه اختيار مىكند استمتاع ببرد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nو نيز بر وى حرام است كه شوهر نمايد چه آنكه اصل مقتضى است زن نباشد چنانچه مرحوم شهيد اوّل به آن تصريح فرموده است .\r\nولى ناگفته نماند كه مرحوم شيخ الطّائفه مسئله وارث بودن خنثاى مشكل را چه در صورت همسر بودن و چه در فرض شوهر بودن طرح و تقدير نموده است پس از اين فرض معلوم مىشود كه اختيار همسر يا شوهر نمودن در حقّ وى نيز همچون سائرين جايز است .\r\nقوله : فافهم : شايد اشاره به اين باشد كه مقصود از فرض مسئله مزبور استيفاء اقسام و صورى است كه در مسئله ارث ممكنست حادث شود و اين دلالت بر صحّت و مشروعيّت آن ندارد .\r\nتمام شد مجلّد اول از كتاب « تشريح المقاصد » فى « شرح الفرائد » تأليف بنده كمترين سيّد محمّد جواد ذهنى طهرانى در شب جمعه بيست و سوّم ماه جمادى الاولى از سنه 1405 هجرى قمرى و از خداوند متعال توفيق اتمام بقيّه اجزاء را خواستارم بحقّ محمّد و آله الطّاهرين\r\nم م م م\r\nم م م\r\nم م\r\nم\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nفهرست موضوعات و مطالب\r\n( )\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\nفهرست موضوعات و مطالب\r\nموضوع صفحه\r\nمقصود از تكليف 10\r\nمقالهء محقّق يزدى 11\r\nحصر مكلّف 12\r\nحصر اصول 13\r\nمختار مصنّف در مجارى اصول 18\r\nمقصد اوّل 56 - 20\r\nقطع و احكام 20\r\nتقسيم قطع 21\r\nتشخيص قطع طريقى و موضوعى 22\r\nاطلاق حجّت و اصطلاح در آن 23\r\nقطع طريقى 24\r\nكلام شارح كبير ( ره ) 29\r\nنقد مؤلّف بر شارح كبير ( ره ) 30\r\nقطع موضوعى 31\r\nفرق بين قطع طريقى و موضوعى 33\r\nقطع موضوعى 34\r\nاحكام قطع 35\r\nخاصيّت قطع طريقى و موضوعى 43\r\nانحاء قطع موضوعى 45\r\nقطع طريقى و موضوعى 48\r\nظنّ طريقى و موضوعى 53\r\nقطع طريقى و موضوعى 54\r\nظنّ طريقى 56\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nتنبيهات 240 - 57\r\nتنبيه اوّل 125 - 57\r\nتنبيهات مبحث قطع 57\r\nمبحث تجرّى 58\r\nاشكال و جواب 63\r\nمناقشه مصنّف در ادلّه قائلين به تجرّى 68\r\nحاصل كلام 71\r\nاشكال 74\r\nجواب 75\r\nمقاله مرحوم صاحب فصول 84\r\nبقيّه كلام صاحب فصول 89\r\nمقاله مرحوم مصنّف و انتقاد بكلام صاحب فصول 91\r\nجواب و دفع توهّم 100\r\nشطرى ديگر از مقالهء مرحوم صاحب فصول 103\r\nانتقاد مرحوم مصنّف 104\r\nتحقيق مصنّف ( ره ) 105\r\nاخبارى كه دلالت بر ثبوت عقاب بر قصد دارند 108\r\nجمع بين دو دسته اخبار 115\r\nاقسام تجرّى و شرط تحقّق در آنها 117\r\nمقاله مرحوم شهيد اوّل در قواعد 121\r\nمقاله مؤلّف 124\r\nمقاله مؤلّف 125\r\nتنبيه دوّم 189 - 126\r\nتنبيه دوّم 126\r\nجواب مرحوم مصنّف از مقاله اخبارىها 128\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمقاله محدّث استرآبادى در فوائد مدنيّه 132\r\nمقاله اخبارىها در عدم حجّيّت قطع 133\r\nدنباله مقاله استرآبادى 135\r\nمقاله مؤلّف 137\r\nاشكال و جواب 141\r\nمقاله مؤلّف 142\r\nمقاله مرحوم مصنّف 144\r\nمقاله مرحوم محدّث بحرانى 145\r\nانتقادات مرحوم مصنّف به بحرانى ( ره ) 149\r\nمقالهء مؤلّف 149\r\nانتقاد دوّم 151\r\nانتقاد سوّم 152\r\nمقاله مؤلّف 152\r\nانتقاد چهارم 153\r\nمقاله مؤلّف 153\r\nرأى مصنّف ( ره ) 154\r\nتوجيه كلام اخبارىها 158\r\nدنباله توجيه 160\r\nكلام سيّد صدر 161\r\nجواب مصنّف ( ره ) از توجيه 162\r\nجواب دوّم مصنّف از توجيه 170\r\nاستدراك و انصاف 174\r\nمقاله مؤلّف 177\r\nايراد اوّل و دوّم 182\r\nجواب از دو ايراد 183\r\nجواب مرحوم شارح كبير 187\r\nتنبيه سوّم 207 - 190\r\nتنبيه سوّم 190\r\nمبحث قطع در قطّاع 191\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمقالهء مرحوم مصنّف و انتقاد بكاشف الغطاء 192\r\nدنباله انتقادات مصنّف به مرحوم كاشف الغطاء 194\r\nمقاله مرحوم مصنّف 196\r\nموارد وجوب ارشاد و ردع از خطاء 197\r\nدنباله انتقادات مرحوم مصنّف بكاشف الغطاء 199\r\nتوجيه مرحوم صاحب فصول و نقد مصنّف 201\r\nادلّه منكرين ملازمه 202\r\nجواب مرحوم محقّق قمى از آيه و ما كنّا معذّبين 203\r\nمناقشه صاحب فصول در كلام محدّث قمى 204\r\nنقد شارح كبير بر كلام صاحب فصول 205\r\nتنبيه چهارم 240 - 208\r\nتنبيه چهارم ( كلام در علم اجمالى ) 208\r\nكلام در كفايت علم اجمالى 211\r\nتوهّم و جواب از آن 213\r\nعدم جواز احتياط در عبادات 214\r\nكلام مرحوم بارفروشى 216\r\nكلام در احتياطى كه متوقّف بر تكرار نباشد 218\r\nكلام در ظنّ تفصيلى 220\r\nتحقيق مرحوم مصنّف 221\r\nكلام در دوران امر بين احتياط و ظنّ تفصيلى 224\r\nحاصل كلام و استدراك 227\r\nدوران بين عمل بظنّ خاصّ و علم اجمالى 229\r\nدوران بين عمل بظنّ خاصّ و احتياطى كه بر تكرار توقّف نداشته باشد 230\r\nوهم و دفع 231\r\nمقاله مؤلّف 235\r\nبيانى ديگر 238\r\nكلام شارح كبير 240\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمقام اوّل 328 - 241\r\nمقام اوّل ( كفايت علم اجمالى ) 241\r\nمقاله مرحوم مصنّف در صور علم اجمالى 243\r\nمقاله مؤلّف 246\r\nامر اوّل 248\r\nامر دوّم و خلاصه كلام 249\r\nموارد موهم خلاف 251\r\nمقاله مصنّف ( ره ) در مخالفت با حكم معلوم بالاجمال 270\r\nمخالفت التزامى 270\r\nمخالفت عملى 271\r\nحكم مخالفت التزامى 272\r\nدليل مخالفت التزامى در شبهه موضوعيّه 273\r\nدليل مخالفت التزامى در شبهه حكميّه 274\r\nتحقيق مرحوم مصنّف 278\r\nملخّص و حاصل كلام 281\r\nتقرير ديگر براى جواز مخالفت 282\r\nتأييد قول بعدم جواز مخالفت التزاميّه 287\r\nمقاله مؤلّف 293\r\nحكم مخالفت عمليّه 296\r\nوجوه فرق بين شبهه موضوعيّه و حكميّه 302\r\nاختيار مصنّف ( ره ) و بيان قوّت و ضعف وجوه 308\r\nاشتباه حكم باعتبار مكلّف 309\r\nكلام در حكم موضوع مردّد بين شخصين 310\r\nبرخى از فروع مسئله اشتباه موضوع 312\r\nكلام در خنثى و احكام آن 318\r\nتحقيق مرحوم مصنّف 320\r\nحكم لباس خنثى 322\r\nحكم جهر و اخفات در نماز خنثى 323\r\nحكم معامله غير با خنثى 326\r\nكلام در حكم تناكح خنثى 327\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nبه زودى\r\nتحرير الفصول\r\nفى\r\nشرح كفاية الاصول\r\nتأليف\r\nسيد محمد جواد ذهني تهراني\r\nمنتشر مىشود\r\n\r\n\r\n","description":"","footnote":"","page_name":" 336 ","page_number":336}
  ]