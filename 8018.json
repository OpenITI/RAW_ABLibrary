[
  {"content":"\r\n\r\nتاريخ الفى\r\n( تاريخ هزار سالهء اسلام )\r\nجلد هشتم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nقاضى احمد تتوى و آصف خان قزوينى\r\nتاريخ الفى\r\n( تاريخ هزار سالهء اسلام )\r\nمصحح\r\nغلامرضا طباطبايى مجد\r\nجلد هشتم\r\nاز سال 814 رحلت ( 824 هجرت ) تا پايان سال 974 رحلت ( 984 هجرت ) خير البشر\r\nتهران 1382\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nتتوى ، احمد بن نصرالله ، - 996 ق .\r\nتاريخ الفى ( تاريخ هزار سالهء اسلام ) / نويسندگان احمد تتوى ، آصف خان قزوينى ؛ مصحح غلامرضا طباطبايى مجد . - تهران : شركت انتشارات علمى و فرهنگى ، 1382 .\r\n8 ج .\r\n( ج . 8 ) ISBN 964 - 445 - 388 - 3 . - ( دوره ) ISBN 964 - 445 - 275 - 5\r\nفهرستنويسى بر اساس اطلاعات فيپا .\r\nمندرجات : ج . 1 . رحلت پيامبر اكرم ( ص ) تا پايان سال 50 رحلت ( 60 هجرت ) خيرالبشر . - ج . 2 . از سال 51 رحلت ( 61 هجرت ) تا پايان سال 200 رحلت ( 210 هجرت ) خيرالبشر . - ج . 3 . از سال 201 رحلت ( 211 هجرت ) تا پايان سال 424 رحلت ( 434 هجرت ) خيرالبشر . - ج . 4 . از سال 425 رحلت ( 435 هجرت ) تا پايان سال 520 رحلت ( 530 هجرت ) خيرالبشر . - ج . 5 . از سال 521 رحلت ( 531 هجرت ) تا پايان سال 604 رحلت ( 614 هجرت ) خيرالبشر . - ج . 6 . از سال 611 رحلت ( 621 هجرت ) تا پايان سال 683 رحلت ( 693 هجرت ) خيرالبشر . - ج . 7 . از سال 684 رحلت ( 694 هجرت ) تا پايان سال 813 رحلت ( 823 هجرت ) خيرالبشر . - ج . 8 . از سال 814 رحلت ( 824 هجرت ) تا پايان سال 974 رحلت ( 984 هجرت ) خير البشر . -\r\n1 . اسلام - تاريخ . الف . آصف خان قزوينى ، جعفر بن بديع الزمان ، 958 - 1021 ق . ب . طباطبايى مجد ، غلامرضا ، 1328 - ، مصحح . ج . انتشارات علمى و فرهنگى . د . عنوان .\r\n2 ت 23 ت / 14 BP\r\n912 / 297\r\nكتابخانهء ملى ايران 47180 - 81 م\r\nتاريخ الفى ( جلد هشتم )\r\nنويسندگان : قاضى احمد تتوى و آصف خان قزوينى\r\nمصحح : غلامرضا طباطبايى مجد\r\nچاپ نخست : 1382 ؛ شمارگان : 3000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى ، چاپ و صحافى : شركت افست\r\nحق چاپ محفوظ است .\r\nشركت انتشارات علمى و فرهنگى\r\nادارهء مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 15178 ؛\r\nصندوق پستى : 366 - 15175 ؛ تلفن : 71 - 8774569 ؛ فاكس : 8774572\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچهء گلفام ، پلاك 1 ؛\r\nكدپستى : 19156 ؛ تلفن : 2019795 ؛ تلفكس : 2050326\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n . \r\n","description":"","footnote":"","page_name":" فهرست 9 ","page_number":9},
  {"content":"\r\n . \r\n","description":"","footnote":"","page_name":" فهرست 10 ","page_number":10},
  {"content":"\r\n . \r\n","description":"","footnote":"","page_name":" فهرست 11 ","page_number":11},
  {"content":"\r\n . \r\n","description":"","footnote":"","page_name":" فهرست 12 ","page_number":12},
  {"content":"\r\n . \r\n","description":"","footnote":"","page_name":" فهرست 13 ","page_number":13},
  {"content":"\r\n . \r\n","description":"","footnote":"","page_name":" فهرست 14 ","page_number":14},
  {"content":"\r\n\r\n\r\n[ جلد هشتم 
  ]\r\n\r\nذكر وقايع سنهء هشتصد و بيست و چهارم از هجرت [ موافق سال هشتصد و چهاردهم « 1 » از رحلت خير البشر 
  ] « 2 »\r\nدر اين سال حاكم ايران و توران ، ميرزا شاهرخ سلطان در قراباغ ارّان قشلاق نمود و حاكم كردستان و اكثر امراى عراق و امير خليل اللّه ، ولد شيخ ابراهيم كه بعد از فوت پدر حاكم ولايات شيروان بود . . . « 3 » با برادرش [ منوچهر 
  ] به درگاه آمدند . و سيّدى احمد ، والى شكى نيز « 4 » به ملازمت آمد . و حكّام تمام ايران و گرجستان و ولايت قراعثمان ايلچيان با تحفه‌هاى آن ممالك به درگاه آمدند و حكام گيلانات نيز ايلچيان فرستاده اظهار اطاعت و انقياد نمودند . و ايلچى پادشاه مغولستان نيز رسيده اظهار محبت و اخلاص تمام نمود . [ 562 ب 
  ] و ايلچى خضر خان حاكم دار السلطنهء هندوستان نيز در قراباغ اران به سعادت بساط بوس رسيد . و نصر الله صحراوى « 5 » ، حاكم ساوه چون به وقت قرايوسف سكه و خطبه به نام او كرده بود ، به دست‌جمعى از امرا كه به تأديب او رفته بودند گرفتار شد و امرا او را به نظر آن حضرت درآوردند و گناهش به عفو مقرون شد .\r\nو ميرزا شاهرخ به وقت ييلاق متوجه تبريز شد و به وقت شكست ميرزا ابا بكر از قرايوسف ، دختر ميرزا ابا بكر كه خردسال بود با جمعى به دست لشكريان قرايوسف افتاد و قرايوسف او را در كمال عزّت و حرمت محافظت نمود و چون بزرگ شد نكاح كرد . و بعد از فوت قرايوسف چون به خدمت آن حضرت آمد ، آن حضرت او را به امير خليل الله شيروانى\r\n\r\n\r\n","description":"","footnote":"\r\n( 1 ) . ق . هشتصد و سى و چهار .\r\n( 2 ) . م ، ش : در حاشيه 824 .\r\n( 3 ) . در نسخ سه گانه جاى دو كلمه سفيد است .\r\n( 4 ) . ق : والى لشكر تبريز .\r\n( 5 ) . ق : نصر اللّه صحراى . زبدة التواريخ : نصر اللّه صحرائى .\r\n","page_name":" 5125 ","page_number":15},
  {"content":"\r\n\r\nنامزد فرمود . و امير خليل اللّه والدهء خود را از شروان طلب نمود و طوى بزرگ مرتّب ساخته به نكاح آن گوهر درج سلطنت از امثال و اقران ممتاز شد .\r\nو باز احمد قرامان كه در گنجه و بردع بود ، ياغى شد و ميرزا بايسنقر به دفع او نامزد شده به طرف او روان شد و باز احمد به گرجستان گريخته پناه به كاووس برد و به قلعهء اسفرزن « 1 » درآمد و شاهزاده به پاى قلعه رفته او را محاصره كرد . و بعد از آنكه بر احمد ظاهر شد كه گرفتار مىشود ، از قلعه بيرون آمده شهزاده را ملازمت كرد و شاهزاده او را ايمن كرده برهنه و گردن بسته به نظر ميرزا شاهرخ درآورد . و آن حضرت زياده بر اين عتاب نفرموده كه « خود را بىاعتبار كردى . » و به امير چهارشنبه حكم شد كه او را محافظت نمايد .\r\nو امير زاده اسپند ، پسر قرايوسف ايلچى فرستاده اظهار دولتخواهى كرد . و حاكم بدليس ، امير شمس الدين نيز اظهار ايلى نمود . و قبل از اين به دو ماه شاهزاده ابراهيم سلطان با امير شاه ملك نايب هزاره « 2 » به طرف نخجوان و سرماتو « 3 » - كه يورت قديم تركمانان است - روان شده بودند ؛ چه ، اميرزاده اسپند را در آن نواحى نشان مىدادند و ايوانى حاكم گرجستان و ديگر گرجيان ايلچيان فرستاده اظهار انقياد نمودند . و امير على ، نبيرهء امير طهرتن از ارزنجان پيشكش فراوان فرستاد . و جمعى از امراى مصر كه از امير مؤيد گريخته بودند ، به ملازمت رسيده نوازش يافتند .\r\nو آن حضرت به عزيمت فتح قلعهء بايزيد « 4 » كه از قلاع مشهور آذربايجان است روان شده از آب ارس گذشت . و امير اسفند خان خاتون خود را با ذخاير و نفايس به آنجا فرستاده بود .\r\nقلعه محاصره شد . حسام الدّين نوكر اسفند بيرون آمده عرضه داشت نمود كه « چون مردم قرار عناد داده‌اند بنده به درگاه آمدم . » آن حضرت فرمود كه « تو را دولت مساعدت كرد . ايشان سزاى خود خواهند ديد . » و لشكر منصور متوجه قلعه شده در حملهء اول شهربند را كه تمامى اسبان و انبارهاى غله در آنجا بود گرفتند و به جانب قلعه روان شدند . و هرچند مردم درون سنگ و تير انداختند ، سودى نكرد . و از اطراف و جوانب بهادران سپرها در سر كشيده خود را به پاى ديوار رسانيدند . و نقبچيان ديوار قلعه را سوراخ كرده بعضى از لشكريان به درون رفتند و بعضى بهادران به ديوار برآمده قلعه را مسخر كردند و غنيمت بسيار به دست لشكريان افتاد .\r\nو آن حضرت متوجه ازمير شد . و امير جهانسرين كه در قلعهء عادلجوز را گرفته بود ، قدرس ( ؟ ) درآمد ، سرداران آنجا را درين وقت به درگاه آورد « 5 » و حاكم اخلاط نيز به درگاه\r\n\r\n\r\n","description":"","footnote":"\r\n( 1 ) . ق : اسورن . تصحيح براساس متن احسن التواريخ ، ص 124 .\r\n( 2 ) . ق : هزار سوار .\r\n( 3 ) . احسن التواريخ : سلماتو .\r\n( 4 ) . نام ناحيه و ولايتى در تركيه نزديك مرز قفقازيه و ايران . - لغتنامهء دهخدا .\r\n( 5 ) . احسن التواريخ : « در اثناى راه ، امير قنا شيرين را به فتح قلعهء عادل جواز فرستاد . امير مشار اليه آن قلعه را مسخر كرده ، به اردوى معظم روانه گشت . » - ص 125 .\r\n","page_name":" 5126 ","page_number":16},
  {"content":"\r\n\r\nآمده و مرغزار اركتو « 1 » محل نزول لشكر ظفر اثر شد . و اميرزاده اسپند از صحراى موش گريخته به ديار بكر رفت و از آب فرات گذشت . و حاكم بدليس « 2 » به ملازمت آمد . و عبد الرحمان ، حاكم قلعهء موش به درگاه آمد و قلعه را سپرد . و امير دولداى كه به موجب فرمان صاحبقران در قلعهء اونيك و آن حدود بود ، در اين وقت به اردو آمده آن حضرت او را نوازش بسيار كرد . و امير على ، پسر قراعثمان و كلانتران در ظاهر اخلاط سعادت ملازمت يافتند . و پسر ديگر قراعثمان ، امير بايزيد ، در آق بلاغ به درگاه آمد . و بر آن حضرت روشن شد كه امير عليكه چالق « 3 » و سيّدى احمد ديزك « 4 » ياغى شده‌اند . بنابراين ميرزا ابراهيم سلطان و امير شاه ملك به دفع ايشان مأمور شدند و رايات همايون به جانب بدر در حركت آمد و مجموع حكام اطراف و نواحى كه در ملازمت آمده بودند ، خرم و خوشحال رخصت معاودت يافتند .\r\nو قراعثمان در اين وقت به ملازمت آمده پيشكش‌هاى لايق گذرانيد و به خلعت‌هاى پادشاهانه سرافراز شد و به صنوف اكرام و انعام ممتاز گشت و به عرض رسانيد كه « اميرزاده اسكندر قوى شده با من جنگ كرد و شكست يافتم . و اكنون سكندر و اسپندار ، برادرش با لشكرى بيرون از شمار و قياس متوجه آذربايجان شده‌اند . » آن حضرت با امرا گفت كه « تا اولاد قرايوسف مستأصل نشوند ، مهمات آذربايجان به موجب دلخواه ساخته نشود . » [ 563 الف 
  ] و به طرف ايشان روان شد . و امير الياس خواجه و امير قراعثمان به رسم منقلاى روانه فرمود . و از جانب ميرزا ابراهيم و امير شاه ملك خبر فتح رسيد و مخالفان شكست يافته فرار نمودند و پسر عليكه گرفتار شد و آن لشكر نيز معاودت نموده به اردوى ظفر قرين ملحق شدند .\r\nو اولاد قرايوسف چند مرتبه ايلچيان فرستاده طلب صلح كردند ، اما به جايى نرسيد . و آن حضرت هر روز به جانب ايشان كوچ مىكرد و ايشان به موضعى كه بخشى نام داشت رفته محكم شدند . و لشكر ظفر قرين به ده فرسنگى منزل ايشان رسيده و ايشان از ميان اغروق خود بيرون آمده قرار جنگ دادند و آن حضرت به صف‌آرايى مشغول شده دست راست و چپ را به شاهزادگان و امرا سپرد و صف‌ها چنان كه بايد و شايد آراسته شده پيلان كوه پيكر را آراسته در پيش صف بازداشتند . و تركمانان بنابر آنكه اسبان ايشان به فيلان آشنا شده رم نكنند ، جوال‌هاى گاه بر گاوان بار كرده بر بالاى آن جوال‌ها و پلاس‌ها تعبيه كرده صورت فيل ترتيب مىدادند و اسبان خود را بر آن مىدوانيدند ، و بعضى صورت فيل از گل ساخته بر آن حمله مىبردند .\r\n\r\n\r\n","description":"","footnote":"\r\n( 1 ) . زبدة التواريخ : مركتو .\r\n( 2 ) . امير شمس الدّين بدليسى .\r\n( 3 ) . ق : چالو .\r\n( 4 ) . ق : ديزكى .\r\n","page_name":" 5127 ","page_number":17},
  {"content":"\r\n\r\nالقصّه ، ايشان نيز صف‌هاى خود ترتيب داده به جنگ ايستادند و در آن روز تا شب از طرفين مردان مرد و دليران روز نبرد به جنگ مشغول بودند . و شب چون رسيد ، آن حضرت از ميدان فرود آمده فرمان داد كه در پيش لشكر خندق كندند و در تمام شب از دو جانب پاس داشتند . روز ديگر باز از هر دو طرف سوار شده روى به يكديگر آوردند . در اين روز ميرزا رستم بن ميرزا عمر شيخ در برانغار داد مردى و مردانگى داد و مير حسين سفيد را كه استظهار سپاه تراكمه بود لشكر منصور دستگير كردند . و باز شب ميانجيگرى كرده فرود آمدند . و روز ديگر از هر دو طرف دل بر مرگ نهاده فدايىوار به جنگ مشغول شدند . از برانغار لشكر منصور ميرزا رستم و ميرزا ابراهيم جهانشاه و امير لقمان برلاس و امير مهراب ترخان دل از جان برداشته آنچه لوازم مردانگى بود به جاى آوردند و دست راست مخالف بر امير عليكه و امير جلال الدين فيروز شاه حمله آوردند و ايشان جاى خود نگاهداشته خواجه محمد شرف و جمعى ديگر حملهء غنيم را استقبال كرده كشته شدند و جمعى از بيدلان گريزان شده نزديك بود كه تركمانان ظفر يابند كه چند قطار شتر از دست چپ به تاراج بردند .\r\nآن حضرت در اين وقت فرمود كه به طهارتخانه روند و به عزم نماز چاشت فرود آمد و بعد از نماز و دعا سوار شده در قول قرار گرفت . و امير شاه ملك كه به رأى و تدبير مشهور آفاق بود فرمود كه نقارهء بشارت زده آوازه انداختند كه اميرزاده اسپند گرفتار شد . ميرزا بايسنقر از قبل قول چون خبردار شد كه دست چپ برهم خورد ، به آن طرف روانه شد و پنج هزار سوار به مدد شاهزاده از قول روان شدند و جنگى در كمال صعوبت شد و سپاه منصور به يك بار حمله آوردند . و اميرزاده اسكندر چندانكه خواست لشكر خود را ياساميشى نمايد ، ميسّر نشد . بالضروره عزيمت هزيمت كرد و بسيارى از تراكمه كشته و گرفتار شدند .\r\nو آن حضرت بر حصول اين فتح نامدار شكر بسيار به جاى آورد و فتح‌نامه‌ها به اطراف ممالك فرستاد . و اين فتح در غرّهء شعبان واقع شده و روز ديگر به وقت كوچ نظر آن حضرت بر اسراى تركمان افتاد . حكم شد كه به شكرانهء اين فتح همه را آزاد كنند . و منتصف « 1 » شعبان تبريز محل نزول همايون شد و به عزيمت معاودت به سلطانيه آمدند و ملوك و حكام آذربايجان رخصت مراجعت يافتند و لشكر عراق و فارس در ركاب ميرزا رستم و ميرزا ابراهيم مرخص شده به جاى خود رفتند و امير الياس خواجه در ولايت سلطانيه و رى و قزوين و قم به موجب حكم توقف نمود و موكب همايون به رى درآمد و كوچ‌بركوچ به جانب خراسان روانه شد . و امير شاه ملك از راه استرآباد به خوارزم رفت .\r\n\r\n\r\n","description":"","footnote":"\r\n( 1 ) . ق : نصف\r\n","page_name":" 5128 ","page_number":18},
  {"content":"\r\n\r\nو نوزدهم شوال آن حضرت به فتح و نصرت به دار السّلطنهء هرات رسيد . و ايلچى هندوستان در اين وقت كرگدنى كه تا آن وقت به هرات نياورده بودند ، آوردند . « 1 » و ايلچى مصر نيز آمده و از جانب دشت ، محمد خان نيز ايلچى فرستاد .\r\nو ميرزا الغ بيگ در اين سال در ماوراء النهر بود و در آن ولايت امنيت بوده و امرى كه لايق سياق اين مختصر باشد بجز آنكه ميرزا عبد الرحمان بن ميرزا الغ بيگ در اين سال متولد شد ، در آن ولايت رو نداد .\r\nو در اين سال سلطان محمد ، قيصر روم فوت شد و پسرش ، سلطان مراد به جاى او نشست .\r\n[ 563 ب 
  ] و چون سلطان مراد بر بالين پدر حاضر نبود ، چهل روز فوت او را مخفى داشتند تا آنكه سلطان مراد رسيد . « 2 » و بعد از فوت سلطان محمد از هر طرف در ولايت روم فتنه‌ها پيدا شد . شخصى دعوى كرد كه من مصطفى چلبى ، پسر سلطان [ يلدرم 
  ] بايزيدام كه در جنگ صاحبقران ناپيدا شده بود و مردم واقعه طلب بر او جمع شده بودند . و اكثر امرا و اعيان روم ايلى ( روملى ) به او متفق شدند . خبر جمعيت او به سلطان مراد رسيد . بايزيد پاشا را به جنگ او فرستاد .\r\nمصطفى اكثر ولايت روم ايلى را مسخر ساخته لشكر فراوان جمع كرد و بايزيد - كه وزير سلطان مراد بود - به وقت جنگ اكثر روم ايلى از او جدا شده نزد مصطفى رفتند و او عاجز شده مصطفى را ملازمت كرد و اعزاز يافته آنجا نيز وزير شد و آخر مردم مصطفى چندان سعى كردند كه مصطفى به قتل او فرمان داد « 3 » و او را ذبح كردند . و مصطفى بعد از اين فتح با هزار . . . . « 4 » متوجه ابارولى شد . و سلطان مراد به غايت متوهم شد و از درويشى كه به امير خضر مشهور بود ، استمداد همت كرد و در پاى او افتاد . امير خضر كمرى بر ميان او بسته مژدهء ظفر به\r\n\r\n\r\n","description":"","footnote":"\r\n( 1 ) . خواندمير در پايان جزء چهارم از جلد سوم حبيب السير ( ص 692 ) اطلاعاتى دربارهء اين كرگدن داده است .\r\n( 2 ) . مورخان عثمانى علت مرگ سلطان محمد چلبى را سكته ذكر كرده و نوشته‌اند ، روزى سرگرم شكار گراز وحشى بود كه هنگام پرتاب نيزه به سوى گرازى دچار سكته شد و يك روز بعد بر اثر سكته‌اى ديگر درگذشت ( جمادى الأول 824 / 1421 م . ) پرفسور اوزون چارشىلى از قول مورخان عثمانى نقل مىكند كه « همين‌كه سر بر بالين نهاد ، وزرا را گرد آورد و گفت : هرچه زودتر پسر بزرگم ، مراد را بياوريد . الوان بيگ را روانه كنيد . من از اين رختخواب زنده برنخواهم خاست . پيش از آنكه مراد بيايد من خواهم مرد . . . كارى كنيد كه كسى از مرگ من آگاه نشود . » - تاريخ عثمانى ، ترجمهء ايرج نوبخت ، ج 1 ، ص 420 به بعد . سلطان محمد همچنين از بيم آنكه پس از به سلطنت رسيدن مراد ، دو پسر ديگرش به دست او كشته شوند ، وصيت كرد كه آنها را نزد امپراتور بيزانس بفرستند ، كه حوادث بعدى صحت اين وصيت را اثبات مىكند ؛ زيرا وقتى مراد از امپراتور ، تسليم دو برادرش را خواستار شد او پاسخ داد كه بنا به وصيت محمد چلبى از تسليم آن دو معذور است . - پيشين .\r\n( 3 ) . تاريخ عثمانى ( ج 1 ، ص 427 ) : « به تحريك جنيد [ بيك ، فرمانده نيروهاى مصطفى چلبى 
  ] و پسران ارنوس كه دشمنى ديرينه‌اى با بايزيد پاشا داشتند وى را به قتل رسانيدند . »\r\n( 4 ) . جاى يك كلمه در نسخ سه‌گانه بياض است .\r\n","page_name":" 5129 ","page_number":19},
  {"content":"\r\n\r\nاو داد . « 1 » و سلطان مراد متوجه مصطفى شده ، چون به همديگر نزديك شدند رعافى « 2 » مفرط بر مصطفى مستولى شده و سه روز امتداد يافت و سلطان مراد فرصت يافته از پلى كه در آن نزديكى بود ، گذر نمود و پل را ويران كرد . و چون مصطفى در كنار آب آمد ، پل را ويران يافت . در آن روى آب بالضروره نزول نمود و مصطفى جمعى را تعيين كرد كه از بالاى آب هرطور كه توانند عبور كرده شبيخون برند .\r\nو مراد به اين معنى اطلاع يافته جمعى را در كمين بازداشت و چون نصف لشكر مصطفى از آب گذشت لشكريان مراد از كمين بيرون آمدند و ايشان را به اقبح وجوه منهزم گردانيدند و بسيارى از ايشان گرفتار شد و ضعفى تمام به لشكر مصطفى راه يافت و سلطان مراد ، محمد بيگ ميخال اغلان را كه سردار روم ايلى بود و به وقت سلطان محمد در يكى از بلاد روم محبوس بود و مردم روم ايلى كه همراه مصطفى بودند او را به غايت خواهان بودند ، از بند بيرون آورده و به كنار آب فرستاد و او مردم و الوس خود را آواز داد و گفت كه « خدمت ولىنعمت خود را گذاشتن و همراه مردى دروغگويى شدن مناسب مردم خردمند نيست . » و چون ايشان از او احوال پرسيدند ، او نام خود گفت . و آن مردم را به واسطهء آنكه مدتى مديد بود كه او در حبس بود و از حيات و ممات او معلوم نه ، آن سخن باور نيفتاد . و مردم روزگار ديده خود را به كنار آب آورده با محمد بيگ سخن كردند . محمد بيگ از نقير و قطمير احوال آن الوس خبر داده بر ايشان ظاهر كرد كه محمد بيگ او است . و مردم روم ايلى را چون مشخص شد كه سردار ايشان در جنگ است به يك بار از مصطفى روگردان شده نزد مراد آمدند . « 3 » و چون عمده ، بلكه تمام لشكر مصطفى مردم روم ايلى بودند ، مصطفى ناچار فرار نموده به ادرنه رفت و باز جمعى از مردم بىنام و نشان روم ايلى را جمع آورده در برابر مراد آمد . در حملهء اول شكست يافت و به ادرنه آمد و از آنجا به قزل آغاج رفت . و سلطان به ادرنه آمد و به غايت استقلال رسيد و مردمى كه همراه مصطفى بودند ، چون دانستند كه ديگر او را كارى از پيش نمىرود ، سرش را دست‌آويز كرده به ملازمت سلطان مراد آمدند . « 4 »\r\n\r\n\r\n","description":"","footnote":"\r\n( 1 ) . اوزون چارشىلى از قول دوكاس مىنويسد : « مراد دوم با شنيدن خبر قتل بايزيد [ پاشا 
  ] روحيهء خود را باخت ، ولى سيد امير بخارى ، داماد يلدرم بايزيد شمشير به كمر بست و به دلدارى او پرداخت و وعده داد كه سرانجام پيروز خواهد شد . » - تاريخ عثمانى ، ج 1 ، ص 427 .\r\n( 2 ) . رعاف : خونى كه از بينى بيرون آيد . - لغتنامهء دهخدا .\r\n( 3 ) . تاريخ عثمانى : « ميخائيل اوغلى ( محمّد بيك ) كنار آب [ رود اولوباد كه محل اتفاق جنگ بود 
  ] آمد . آنگاه جمله امراى روملى را به اسم صدا زد . همهء روملىها كنار آب آمدند . سلام كرد و سخنان بسيارى بر زبان آورد و افزود كه مصطفى ، متقلب است و پسر بايزيد نيست و بيهوده نام‌آور شده است . . . »\r\n( 4 ) . ولى در منابع عثمانى صحبت از اعدام وى به دستور سلطان مراد است . - تاريخ عثمانى ، پيشين ، ص 436 .\r\n","page_name":" 5130 ","page_number":20},
  {"content":"\r\n\r\nو اين واقعه در اوايل سنهء هشتصد و بيست و پنج [ هجرى 
  ] بود .\r\nو احوال حاكم مصر در اين سال آن است كه امير مؤيد كه مرض مفاصل قديم داشت و اسهال ريوى نيز طارى شده بود ، روزبه‌روز ضعيف مىشد و اطبا دست از معالجه بازداشتند و امرا به درگاه آمده بار نمىيافتند . اگرچه تا نفس بازپسين ملك مؤيد را عقل و هوش باقى بود ، اما چون به غايت ضعيف بود ، امرا را رخصت بار نمىداد . و امراى مصر دو فرقه شدند .\r\nجمعى كه غلامان امير مؤيد بودند به امير ططر متفق شدند . و ططر چون به عقل و تدبير از ديگران ممتاز بود ، ايشان را فريب داده گفت كه « مخدوم‌زادهء خود را به سلطنت مىرسانيم و بعد از آن اختيار شما راست . هر كس را به هر منصب كه لايق دانند تعيين نمايند . و ما نيز يكى از بندگان‌ايم . » و بعضى ديگر از امرا را امير به هر حيله كه توانست با خود متفق گردانيد . و جمعى ديگر با قچقار مردمى متفق شدند . يشبك ، نايب حلب و چقماق ، نايب شام از آن جمله بودند . و جمعى ديگر اگرچه در باطن با ططر متفق بودند اما به واسطهء آنكه مخالفان او را قوى مىدانستند ، خود را از ميان بر كنار كشيده با هيچ يك از فريقين اتفاق نكردند .\r\nتا آنكه در روز دوشنبه نهم محرم سنهء هشتصد و بيست و چهار امير شيخ درگذشت و يك لحظه در مصر آشوب شده ، امرا ساعتى ديگر [ 564 الف 
  ] اتفاق كرده به قلعه درآمدند و معتضد خليله را طلب نموده امير احمد بن امير شيخ را به سلطنت برداشتند و به غسل و دفن و كفن امير مؤيد پرداختند و در مقبره [ اى 
  ] كه خود ساخته بود ، دفنش كردند . و اكثرى از امراى بزرگ به غسل و دفن او حاضر نشدند . و به واسطهء اختلاف از آن وقت غسل و كفن اكثر ما يحتاج به دشوارى به هم رسيد .\r\nو مدت سلطنتش سه سال و پنج ماه و بيست روز [ بود 
  ] . و او پادشاهى شجاع [ و 
  ] عاقل بود .\r\nامور شرع را در عهد او رواج تمام بود و گشاده‌روى و خوشخوى بود . گويند نوبتى قصهء شخصى كه بر محمود باى عاشق بود نزد او مذكور شد . در مجلس محمود نامى كه از اميرزاده‌هاى بزرگ بود و در كمال حسن حاضر بود ، يكى از غلامان به نوعى كه سلطان تنها مطلع شد ، اشارت به محمود كرد و خود را به سلطان نمود كه « من نيز عاشق محمودم » سلطان در خنده شده گفت كه « در اين حسرت خواهى مرد . »\r\nهمچنين يكى از امراى او به جانى بيك ، ساقى سلطان كه در مصر از او خوشروىترى نبود ، هزار دينار فرستاد . جانى بيگ آن زر را به نظر سلطان درآورد . سلطان در غضب شده آن امير را طلب كرد . چون حاضر شد و حضار مجلس را يقين شده بود كه آن شخص تلف خواهد شد ، سلطان از او پرسيد كه « اين زر را تو فرستاده‌اى ؟ » او در جواب گفت كه « زر من فرستاده‌ام و از سلطان توقع انصاف دارم كه اگر او غلام سلطان نمىبود و سلطان به جاى من\r\n\r\n","description":"","footnote":"","page_name":" 5131 ","page_number":21},
  {"content":"\r\n\r\nبود ، هزار دينار براى او نمىفرستاد ؟ » سلطان در خنده شد ، به حدّى كه بر پشت افتاد و گناه او را عفو كرد .\r\nو با اين خوشخويى در كمال مهابت بود و ناموس سلطنت را كما ينبغى محافظت مىنمود .\r\nچنانچه مذكور شد امرا بعد از فوت او احمد ، ولد او را به ملك مظفر ملقب ساختند و بر خود حاكم گردانيدند . و او سلطان بيست و نهم است از ملوك ترك و پنجم چراكسه است . و در اين وقت يك سال و هشت ماه و هفت روزه بود و به وقتى كه او را بر تخت مىنشانيدند از غايت خردسالى متوحش شده گريه مىكرد . و هم در آن مجلس ططر پيشدستى كرده قچقار را گرفت .\r\nو امير شيخ در وقت آنكه احمد را ولىعهد كرده بود ، تنبك [ بجاسى 
  ] و قچقار و ططر را مقرّر داشته بود كه به امور ملكى بازرسند و قچقار گرفتار شد و ططر با تنبك مدارا كرده او را بر خود تقديم كرد و ططر قبول نكرده او را به تكليف بر دست راست جاى داد و خود دست چپ اختيار كرد . و همچنين چون شروع در امور ملكى نمودند ، ططر ، تنبك را مخاطب كرد كه « اختيار تو را است . » و او به تكليف ططر را بر خود تقديم كرد . و جميع امرا اتفاق كرده به ططر گفتند كه اختيار ملك ما تو را است . و ططر لحظه [ اى 
  ] از قبول امتناع نموده ، آخر قبول كرد .\r\nو همان روز كتابات به شام و حلب و ساير ولايات فرستادند كه از سلطنت ملك مظفر مطلع شوند . و در پانزدهم محرّم دو كس از امراى بزرگ را كه از ايشان بدگمان بود گرفت و چهارصد هزار دينار از خزانه بيرون آورده بر غلامان قسمت كرد . و امير مقبل حسامى و يكى ديگر از امرا از ططر متوهّم شده به طرف شام گريختند . و ططر به تعاقب او كسى را نفرستاد و او نزد نايب شام رفت . و در پانزدهم محرّم سلطان خلعت مير مجلس به امير يشبك داد و ططر را كه امير مجلس بود ، نظام الملك خطاب داد و به شام و ديگر بلاد فرامين رفته مناصب قديم هر يك از حكام آنجا را بر ايشان مسلم داشت . و از شام خبر رسيد كه امير چقماق ، نايب آنجا از اطاعت سلطان و ططر سر باززده قلعهء دمشق را از ضابطان گرفته مستحكم گردانيد و از حلب خبر قتل يشبك ، نايب آنجا آمد .\r\nو تفصيل اين سخن آنكه امير كبير طنبغا قرمشى كه در وقت امير مؤيد از تمام امراى مصر بزرگتر بود و به حكم امير مؤيد دو ماه قبل از فوت او به جانب حلب رفته بود ، با جمعى ديگر از امرا كه سرحد تركمانان را ضبط نمايند ، ملك مؤيد پنهان به او گفته بود كه يشبك را اگر به دست آورد به قتل رسانيد ، چه ، يشبك به غايت مكار بود و خاطر مؤيد از وى جمع نبود . و امير طنبغا چون به آن ولايت رسيد ، يشبك به فراست دريافت و خود را محافظت كرد . و طنبغا\r\n\r\n","description":"","footnote":"","page_name":" 5132 ","page_number":22},
  {"content":"\r\n\r\nرا گرفتن او ميسر نشد . و بعد از ضبط آن سرحدّ چون به حلب معاودت نمود خبر فوت مؤيّد رسيد و طنبغا فى الحال با مردم خود سوار شده بر سر يشبك روانه شد . او نيز با مردم خود به جنگ بيرون آمده در حملهء اول شكست يافت و حلب به تصرف قرمشى درآمد .\r\nو امير ططر چون از مخالفت چقماق ، نايب شام و استقلال قرمشى مطلع شد ، به استعداد سفر شام مشغول شد . و قرمشى و چقماق چون خبر توجه ططر به شام شنيدند با يكديگر اتفاق نموده شام را مضبوط كردند [ 564 ب 
  ] و نيز در ركاب سلطان احمد به غزه رسيد و بعضى از امراى مصر و شام كه با قرمشى و چقماق بودند ، از ايشان جدا گرديده نزد ططر رفتند . و بدين جهت طنبغا قرمشى و چقماق از يكديگر بدگمان شده و طنبغا كس نزد ططر فرستاد و طلب صلح نمود و چقماق اين معنى را انكار نموده مخالفت ميان ايشان ظاهر شد . و مطّلع شد كه طنبغا ارادهء گرفتن او دارد ، بنابر آن ، با مردم خود سوار شده متوجه چقماق شد . و چقماق نيز سلاح پوشيده به جنگ ايستاد و قرمشى فرمود كه منادى كردند كه « ما به طاعت سلطان احمد و ططر درآمديم و از قبل سلطان جنگ مىكنيم . » از اين جهت جمعى كثير از چقماق جدا شده به او ملحق شدند . بعد از جنگ بسيار چقماق شكست يافت و به طرف سرحد گريخت و طنبغا شام را به تصرف درآورد و خبر فتح نزد ططر فرستاد و او كوچ‌بركوچ متوجه شام شد . و نايب صفد به ملازمت ططر آمده نوازش يافت . و چون سلطان و ططر به شام نزديك شدند ، طنبغا قرمشى ايشان را استقبال كرده به شام درآورد و چون به قلعهء دمشق درآمدند اول كارى كه ططر كرد گرفتن طنبغا قرمشى و رفيقان بود . و بعد از آنكه خاطرش جمع شد مادر سلطان احمد را به نكاح درآورد .\r\nو جمعى از امراى مصر و شام كه از امير مؤيد گريخته بودند و در نزد قرايوسف رفته بودند چون قرايوسف فوت شد و خبر فوت ملك مؤيد نيز به ايشان رسيد ، متوجه شام شده به ملازمت امير ططر آمدند . و ططر چون بقاى خود را در فناى قرمشى مىدانست ، او را به قتل آورد و خاطر از مهمات خود جمع كرده متوجه حلب شد و امير تنبك را نايب شام گردانيد و نايب طرابلس را با جمعى ديگر نزد امير چقماق به سرحد فرستاد و سوگند ياد كرد كه اگر چقماق اطاعت نمايد او را مضرتى نرساند . و چقماق چون ضعيف شده بود ، ناچار قبول اطاعت كرد و به اتفاق برسباى ، نايب طرابلس متوجه شام شد . و ططر به حلب رفته بود . اما چون برسباى و چقماق و همراهان به شام رسيدند امير تنبك ، نايب شام ، چقماق و طوغان را كه برسباى آورده بود ، گرفته محبوس كرد و برسباى او را مانع آمده سودى نكرد . تنبك گفت :\r\n« ايشان را در حبس دارم . چون امير ططر بيايد اگر خواهد خلاص كردن آسان است . » و چون ططر به حلب رسيد ، مهمات آنجا را سرانجام نموده امير ياك را نايب قلعهء حلب گردانيد و به\r\n\r\n","description":"","footnote":"","page_name":" 5133 ","page_number":23},
  {"content":"\r\n\r\nشام مراجعت نمود و در شام چقماق را به قتل آورده امير تنبك را به گرفتن او نوازش كرد و طوغان را آزاد كرد .\r\nو چون خاطر از قرمشى و چقماق و مهمات شام و حلب فارغ كرد ، در مقام گرفتن غلامان امير مؤيد - كه به واسطهء اتفاق با يكديگر قوى بودند - شده روز پنج‌شنبه بيست و هشت شعبان به وقت سفره انداختن جمعى را كه بر سر سفره حاضر بودند گرفت و بقيّهء آن جماعت را در بيرون گرفتند . و كس به مصر و ديگر ولايات به گرفتن باقى ايشان رفت و اكثر گرفتار شدند .\r\nو خاطر ططر بالكليّه از مخالفان و منازعان فراغت يافت . و روز ديگر احمد را از سلطنت خلع نمود ، خود پا بر مسند سلطنت نهاد .\r\nو مدت سلطنت احمد هفت ماه و بيست روز بود . و ططر در سلخ شعبان خليفه و قضات را جمع آورده ايشان او را به ظاهر ملقب گردانيدند و بيعت كردند و امرا نزد او زمين بوسيدند . و ططر چركسى بود و ملك ظاهر او را از سوداگرى به دوازده هزار درم خريده بود و قبل از آنكه تاجر قيمت بازيافت نمايد ، ظاهر فوت شد و ايتمش امير كبير بعد از فوت ظاهر قيمت او را به سوداگر داد و به وقت ناصر فرج اعتبار يافت و با نوروز حافظى اتفاق داشت و بعد از نوروز اعتبار يافت . تا آنكه به سلطنت رسيد و خبر حكومت وى به مصر رسيد . و نيز امير تغرى بردى معروف به اخى قصروه ، نايب حلب شد . امير بيگ نجاشى را نايب طرابلس كرد و مهمّات شام را بر وجه دلخواه سرانجام نمود و متوجه مصر شد .\r\nروز عيد رمضان به قلعهء قاهره درآمد . در دوازدهم شوال بىحضور شده و تا اول ذيقعده بىحضورى او امتداد يافت . بعد از صحت او قاهره را آيين بستند و سلطان به حمّام رفت و اطبّا را انعام بسيار داد . و در دهم ذيقعده بار ديگر مرض سلطان عود كرد و روزبه‌روز مرض سلطان امتداد و اشتداد مىيافت . تا آنكه در دويم ذيحجه ططر خليفه و قضات را با امرا طلب نموده پسر خود را قايم مقام گردانيد و در چهارم ذيحجّه فوت شد . امرا او را تجهيز و تكفين نمودند و بيست كس همراه جنازهء او رفته در قرافه مدفون شد و باقى امرا مشغول حاكم گردانيدن ملك صالح محمّد ، ولد امير ططر بودند .\r\nو ططر ملكى كريم عاقل بود و به رأى و تدبير [ 565 الف 
  ] دفع جمعى از امرا كه از وى بزرگتر بودند در اندك وقتى به اسهل وجوه نمود . بعد از فوت او امرا به موجب وصيت پسرش را به ملك صالح ملقّب ساخته بر خود حاكم گردانيدند . و در آن وقت صالح ده ساله بود و جانى بيگ صوفى ، اتابك شد و اكثر امرا با جانى بيگ متفق شدند و جمعى ديگر با يلبغا مظفّرى اتفاق كردند . و روز ديگر غلامان و لشكريان به جهت علوفه به سوق الخيل جمع شدند و آغاز غوغا و فتنه شد . و امرا مجموع نزد ملك صالح جمع شدند و به هزار حيله ايشان را\r\n\r\n","description":"","footnote":"","page_name":" 5134 ","page_number":24},
  {"content":"\r\n\r\nتسكين داد و جانى بيگ صوفى را كارى از پيش نمىرفت ؛ چه ، برسباى و جمعى ديگر اگرچه با وى متفق بودند ، اما در باطن هر كدام ارادهء سلطنت داشتند و به او گفتند كه « فرصت غنيمت بايد دانست و برسباى و رفيقان را از آن قلعه بيرون كرد ؛ چه ، هرگاه قلعه به تصرف درآيد ، دفع هر يك از ايشان به تدبيرى مىتوان كرد . » و كس نزد برسباى و طرباى و امير قصروه فرستادند كه شما را از قلعه بيرون مىبايد رفت . برسباى در جواب مىخواست كه درشت گويد ، طرباى مانع آمد و جواب فرستاد كه « سه روز مهلت شود كه اسباب خود را بيرون بريم . » و همراهان راضى نشده كس فرستادند كه امروز بيرون بايد رفت . و طرباى فى الحال سوار شده از قلعه بيرون رفت و برسباى به سامان بيرون رفتن مشغول شد و جانى بيگ تصور كرد كه طرباى به حكم او بيرون رفت و بدين جهت خاطرش جمع شد و طرباى از قلعه بيرون رفته اكثر امرا را با خود متفق كرد ، خصوصا جمعى كه نزد قرايوسف رفته بودند . و مراجعت نمود .\r\nو جانى بيگ از اتفاق امرا مطلع شده سراسيمه شد و با مردم خود مشورت نموده قرار دادند كه بىحضورى را بهانه مىبايد كرد كه برسباى و طرباى به عيادت آيند و گرفتار گردند .\r\nو در هشتم ذيحجه جانى بيگ صاحب فراش شد و تمام مردم مصر به مجرد شنيدن خبر بىحضورى جانى بيگ دانستند كه مكر است و برسباى به پرسش او نيامد . و روز عيد قربان درآمد و جانى بيگ دانست كه امرا بر مكر او اطلاع يافته‌اند و كس نزد او نخواهد آمد . ناچار با مردم خود سلاح جنگ پوشيد و برسباى نيز با مردم خود سلاح بر خود راست كردند .\r\nو طرباى چون خبر شد كه از هر دو طرف آمادهء جنگ شدند ، با مردم خود سوار شده از قلعه بيرون نزد جانى بيگ آمد و او را ملامت بسيار كرد كه « سبب بىحضورى دروغ و سلاح پوشيدن چيست ، و حال آنكه امرا اطاعت تو را قبول دارند . » جانى بيگ از برسباى شكايت كرد و او در جواب گفت كه « امير غلط كرده است ، برسباى در خاطر امرى ندارد . اكنون شما به منزل يلبغا مظفّرى رويد كه من رفته برسباى را به ملازمت مىآورم ؛ « 1 » چه ، بالفعل برسباى از آمدن به خانهء شما ملاحظه دارد . »\r\nجانى بيگ از كمال بىعقلى سخن او را قبول كرده هر چه يشبك - كه از امراى بزرگ و با او متفق بود - او را منع كرد ، قبول نكرد و از طرباى فريب‌خورده به خانهء يلبغا مظفّرى آمده .\r\nدر آمدن به خانه و گرفتار شدن همان بود . و برسباى فى الحال در شهر ندا كرد كه غلامان و لشكريان حاضر شوند كه علوفهء ايشان داده مىشود . به مجرد همين ندا ، مردم هر كس به خانهء خود رفتند و فتنه تسكين يافت و برسباى به قلعه درآمده استقلال يافت و به اتفاق طرباى به\r\n\r\n\r\n","description":"","footnote":"\r\n( 1 ) . ق : آورده .\r\n","page_name":" 5135 ","page_number":25},
  {"content":"\r\n\r\nسرانجام مهمات مشغول شد . و جانى بيگ و يشبك را به قلعهء اسكندريه فرستاد و برسباى به كمال استقلال رسيد .\r\nو در هيجدهم ذيحجّه خبر رسيد كه امير تغرى بردى ، نايب حلب ياغى شده ؛ چه ، بعد از آنكه خبر عزل او تعيين تنبك به او رسيده بود در وقت ططر جميع امراى حلب را - كه از ايشان بدگمان بود - به ضيافت طلبيده ، گرفت و جمعى كثير از تركمانان و اعراب را بر خود جمع آورد . برسباى در باب مهم او با امرا مشورت كرد . رأى همه بر آن قرار گرفت كه تنبك را به جنگ او با لشكرى تعيين نمايند .\r\nو بر سباى غلامان را كه به جهت گرفتن علوفه در شهر آمده بودند ، آنچه مقدورش بود از زر و اقمشه تسلى داد .\r\nو در اين سال خضر خان ، حاكم دهلى در هفدهم جمادى الأول به اجل طبيعى درگذشت .\r\nاو حاكمى عادل عاقل كريم بود . بعد از سه روز مباركخان پسرش به جاى او نشست و به او خبر رسيد كه جسرت [ كهوكربن 
  ] « 1 » شيخا كهوكر - كه سلطان على ، پادشاه كشمير را به وقت آنكه به تته آمده بود شكست داد و تمام اموال و اسباب او را به دست آورد و او را دستگير كرده بدين جهت مغرور شده [ بود 
  ] - عزيمت تسخير دهلى دارد و طوغان دبيس نيز با او رفيق شده و تا جالندر « 2 » آمده زيركخان را محاصره كرد و زيركخان ، حاكم جالندر را بازى داده از قلعه بيرون آورد و گرفت « 3 » و متوجه سهرند شده سلطانشاه لودى را در قلعهء سهرند محاصره كرد . و مباركشاه در عين بشكال متوجه [ 565 ب 
  ] سهرند شد و چون به سامانه رسيد جسرت از پاى حصار برخاسته به لودهانه « 4 » رفت و زيركخان را گذاشت . و مباركشاه متوجه لودهانه گشت . جسرت از آب متلد « 5 » گذشته در برابر لشكر مباركشاه فرود آمد و كشتىها به دست او بود و به واسطهء طغيان از آب گذشتن ممكن نبود . چهل روز از هر دو طرف در كنار آب توقف واقع شد و بعد از طلوع سهيل و نقصان آب به تاريخ يازده شوال مباركشاه گذر پيدا كرده جمعى را از بالاى آب گذرانيد و خود نيز گذرى ديگر پيدا كرده گذشت و جسرت طاقت نياورده بىجنگ بگريخت و جميع اسباب او به دست لشكريان مباركشاه افتاد . و او به جانب جالندر رفته از آنجا نيز بگريخت و مباركشاه تعاقب نموده از آب بياه و راوى بگذشت و جسرت از آب چهناو گذشته به تلهر به ميان كوه درآمد . « 6 » و راى بهليم « 7 » ،\r\n\r\n\r\n","description":"","footnote":"\r\n( 1 ) . افزوده از منتخب التواريخ .\r\n( 2 ) . منتخب التواريخ : جالندهر .\r\n( 3 ) . منتخب التواريخ : « جسرت كنار آب سرستى فرود آمد و سخن صلح و صلاح در ميان شد و به غدر زيركخان را مقيد ساخت . »\r\n( 4 ) . منتخب التواريخ : لدهيانه .\r\n( 5 ) . منتخب التواريخ : آب لدهيانه .\r\n( 6 ) . ق : جسرت از آب جناب حالها ولد شبه يمان كوه درآمد .\r\n( 7 ) . منتخب التواريخ : راى بهيم .\r\n","page_name":" 5136 ","page_number":26},
  {"content":"\r\n\r\nمقدم جمون « 1 » به ملازمت مباركشاه آمد و لشكر مباركشاه او را رهبرى كرده از آب گذرانيد و تلهر « 2 » كه محكم‌ترين جاهاى جسرت بود ، ويران شده مردمش دستگير شدند .\r\nو مباركشاه از آنجا به لاهور مراجعت نمود و آن شهر را كه ويران بود به حال عمارت آورد و يك ماه مرمت حصار و دروازه‌ها نموده ملك محمود حسن را حاكم لاهور ساخت و استعداد حصاردارى و لشكر بسيار به جهت او سامان كرده به دهلى مراجعت نمود . و جسرت بعد از مراجعت مباركشاه به پاى قلعهء لاهور آمده جنگ كرد اما كارى نساخت و بر سر راه راى بهليم رفت و آنجا نيز كارى نساخت . [ و ملك اسكندر تحفه‌اى كه از دهلى به كومك ملك محمود حسن نامزد شده بود در گذر پوهى از آب بياه عبره كرد در لاهور فرود آمد . چون 
  ] « 3 » جسرت طاقت نياورده به كوه گريخت و ملك سكندر تحفه به حكومت لاهور تعيين نمود .\r\nملك محمود حسن به ملازمت مباركشاه رفت و حاكم جانپور و مالوه به حال خود بودند .\r\nو سلطان احمد ، حاكم گجرات در اين سال قلعهء چانپاد « 4 » را محاصره نمود و حاكم قلعه پيشكش فراوان داده خود را خلاص كرد .\r\n\r\n\r\n","description":"","footnote":"\r\n( 1 ) . ق ، ش : جمو .\r\n( 2 ) . ق : يتكهر .\r\n( 3 ) . متن نسخ سه گانه مغشوش و درهم است . مطلب منتخب التواريخ ( ج 1 ، ص 191 ) انتخاب شد . متن نسخ : « و ملك اسكندر تحفه به كمك ملك محمود فرستاده و بكلمو حسن آمده جسرت . . . »\r\n( 4 ) . ق : بىنقطه .\r\n","page_name":" 5137 ","page_number":27},
  {"content":"\r\n . \r\n","description":"","footnote":"","page_name":" 5138 ","page_number":28},
  {"content":"\r\n\r\n\r\nذكر وقايع سنهء هشتصد و بيست و پنج از هجرت [ موافق سال هشتصد و پانزدهم « 1 » از رحلت خير البشر 
  ] « 2 »\r\nدر اين سال ميرزا ابراهيم سلطان ، حاكم فارس و خوزستان را قهرا و جبرا مسخر كرد . و شاهان بدخشان « 3 » در اوايل اين سال به هرات آمده از ميرزا شاهرخ نوازش و رخصت معاودت يافتند . و آن حضرت از هرات به طرف زاوه و محولات به عزيمت شكار نهصت فرمود و ميرزا بايسنقر از آنجا به طوس رفت و ميرزا الغ بيگ از ماوراء النهر به هرات آمد و ميرزا بايسنقر از طوس معاودت نموده برادر را در هرات ملاقات نمود . و ميرزا الغ بيگ بعد از دو طوى داده رخصت مراجعت به ماوراء النهر نمود و به ايلغار به سمرقند رفت . و ميرزا ابو القاسم بن ميرزا بايسنقر در اين سال به هفدهم رجب متولد شد و ميرزا بايسنقر به غايت خوشحال شده پدر بزرگوار را طوى به عظمت داد .\r\nو امير يوسف خواجه و امير سيدى به كمك الياس به ضبط عراق عجم رفتند . و از حكام شيروانات ، ايلچى و تحفهء بسيار به درگاه رسيده . و ميرزا محمد قاسم بن ميرزا محمد جوكى بهادر در اين سال متولد شد . « 4 » و ايلچيان [ ى 
  ] كه به ختاى رفته بودند ، بازآمده در يازدهم رمضان به هرات رسيدند . و چون ميرزا بايسنقر به خواجه غياث الدين « 5 » به وقت رفتن حكم\r\n\r\n\r\n","description":"","footnote":"\r\n( 1 ) . ق . هشتصد و سى و پنج .\r\n( 2 ) . م ، ش : در حاشيهء 824 .\r\n( 3 ) . شاه سلطان محمود و شاه ارغونشاه .\r\n( 4 ) . اول رمضان 825 .\r\n( 5 ) . خواجه غياث الدين نقاش همراه سلطان احمد به عنوان ايلچيان شاهرخ به چين رفته بودند . مينياتورهاى شاهنامهء معروف به شاهنامهء بايسنقرى - كه در سال‌هاى اخير توسط دكتر حسن حبيبى پس از سال‌ها به ايران برگردانده شد - نمونه‌اى از هنر خواجه غياث الدين است اگرچه اين آثار نفيس فاقد امضاى هنرمند است . - حبيبى ، هنر عهد تيموريان ، ص 449 .\r\n","page_name":" 5139 ","page_number":29},
  {"content":"\r\n\r\nكرده بود كه نقير و قطمير از روز رفتن تا هنگام بازآمدن به قلم آورد ، به موجب فرموده تمام حالات را به قلم آورده بود « 1 » و تحف و هداياى حاكم ختا به نظر اشرف گذشت . و چون حكايات ولايت ختا خالى از غرابتى نبود ، با آنكه صاحب مطلع السّعدين به تفصيل به قلم درآورده بود ، خلاصهء آن را نقل كرد كه مطالعه‌كنندهء اين مجموعه محتاج به كتاب ديگر نشود .\r\nايلچيان ميرزا شاهرخ و شاهزاده‌ها و امرا دهم صفر سنهء هشتصد و بيست و سه از سمرقند روان شدند و از تاشكند و سيرام « 2 » و آش‌پره « 3 » گذشته يازدهم ربيع الآخر به ايل مغول درآمدند و به واسطهء توهّم برهم خوردگى آن ولايت چندگاه توقف واقع شده و هجدهم جمادى الآخر به موضع بيلغوتو رسيدند و بيست و دويم از آب كنگر گذشته ، بيست و سيم محمد بيك ، حاكم آن الوس را ملازمت كردند ، و بيست و هشتم به جلگاى يلدوز و ايل شير بهرام رسيدند و در آن بيابان با آنكه نيّر اعظم در سرطان بود ، آب دو انگشت يخ مىبست . و به واسطهء توهمّى كه در آن راه بود ايلچيان به سرعت روان شده آخر ماه مذكور به شهر طوغان رسيدند . اكثر مردم اين شهر بت‌پرست بودند و در بتخانهء بزرگ صورت شامكون نقش كرده بودند . سه روز آنجا توقّف كرده به دو روز امراى خواجه رفتند و بعد از پنج روز ختاييان آمده اسامى ايلچيان و مجموع همراهان ايشان را نوشتند و بعد از نه روز به قصر آتاصوفى « 4 » رسيدند ، و بيست و يكم رجب به شهر قامل « 5 » رسيدند . در اين شهر بتخانه و مسجد نزديك يكديگر بود و منگلى تيمور نام جوانى صاحب جمال ، حاكم آنجا بود . و از آنجا به بيست و پنج روز [ 566 الف 
  ] چول و باديه قطع كردند و در هر روز به كنار آب مىرفتند و گاوقطاس « 6 » در اين بيابان ديدند . و چهادرهم شعبان به دو منزلى سكجو - كه اول شهر ختاست - رسيدند و ختاييان به استقبال آمده در يك روزه راه سكجو به مرغزارى صفّه‌اى بلند وسيع ساختند و سايبان‌هاى عالى برافراشته شيره‌ها « 7 » و صندلىها نهاده خوردنى بسيار از گوشت غاز و مرغ و گوسفند و\r\n\r\n\r\n","description":"","footnote":"\r\n( 1 ) . سفرنامه غياث الدين نقاش همراه دو سفرنامهء ديگر در سال 1983 ميلادى به زبان فرانسه در كتابى به نام « راه ابريشم » توسط على مظاهرى در پاريس منتشر شده است كه حاوى توضيحات بسيار ذىقيمتى است .\r\n( 2 ) . سيرام : به تركى شرقى به معناى منطقه‌اى است كه با آبيارى كشت مىشود . قبل از حمله مغول سپيجاب ناميده مىشد .\r\n( 3 ) . ق : اسره ؛ م ، ش : اشره . مجمل فصيحى : آشبره .\r\n( 4 ) . م : آنا صوفى . زبدة التواريخ : صوفى آتا .\r\n( 5 ) . نسخ : بىنقطه . نقطه‌گذارى از زبدة التواريخ و مطلع السّعدين . نام او يغورى شهرى است به نام هامى كه در منتهى اليه تركستان شرقى و نزديك مرز ايالت كان سو است . ظاهرا همان است كه مؤلّفين اسلامى آن را ايكه خوانده‌اند . - يادداشتهاى قزوينى ، ج 5 ، ص 79 .\r\n( 6 ) . گاوقطاس : آن را در فارسى غژغا و يا غژگاو گويند . حيوانى است با پشم‌هاى بلند سياه و دم بسيار بلند - برهان قاطع .\r\n( 7 ) . ق : شرها ؛ ش : سرها . به معنى خوانچه‌هاى پايه‌دار است . - مقالات محمّد شفيع به نقل از زبدة التواريخ ، ج 2 ، ص 823 .\r\n","page_name":" 5140 ","page_number":30},
  {"content":"\r\n\r\nميوه‌هاى خشك و تر به طبق‌هاى چينى تربيت داده بودند و بر زبر هر شيره نخلى بسته ؛ چه ، شيره‌ها و خوان‌ها آراسته بودند و انواع مسكرات آماده كرده بودند .\r\nمجملا در آن بيابان طوى [ ى 
  ] كه در هيچ شهرى ميسر نباشد ، ايلچيان را دادند و همهء آنها گوسفند و آرد و جو و ما يحتاج به اعزاز فرستادند و از ايلچيان خط گرفتند كه چند نفرند و گفتند كه دروغ نمىبايد گفت ؛ چه ، هر كس دروغ گفت او را قدرى نمىماند . و ايلچيان نسخه داده سوداگران نزد ايلچيان نوكر شدند . و مجموع چهارصد و هفتاد نفر بودند .\r\nو شانزدهم شعبان دانگ داجى ، كه حاكم آن سرحدّ بود ، ايلچيان را طوى داده ، ايلچيان چون به يورت او درآمدند ، ملاحظه كردند كه لشكر او به شكل مربع فرود آمده بود و طناب در طناب چهار بازار داشت و بعد از ميان بازار به هيچ وجه به اردوى ايشان درآمدن ممكن نبود . و جميع ختاييان به همين طريق فرود مىآيند . و در ميان لشكر مربعى نهاده بودند و در ميان آن فضا صفّه [ اى 
  ] ساخته مقدار يك جريب و تمام آن سايه بود و در زبر دو نيزه صندلى داجى نهاده بود و از راست و چپ صندلىهاى ديگر . و چون در ختا جانب چپ را اعتبار بيشتر است ، ايلچيان را به جانب چپ جاى دادند و پيش هر يك دو شيره نهادند . در يكى گوشت غاز و مرغ و ميوه‌هاى خشك ختاى ، و در يكى [ ديگر 
  ] نان و كليچه و نخلى از كاغذ و ابريشم . و نزد ساير مردم يك شيره بود . و در برابر گورگاى پادشاهى « 1 » بر مقام بلند بود و خمها و خمره‌ها و صراحىهاى خرد و بزرگ چينى و نقره و بر چپ و راست گورگاى كه مطربان ايستاده و ياتوغن « 2 » و كمانچه و بينه « 3 » و نى دو نوع كه در سر و پهلو نقش گنبد و تنبك و موسيقار « 4 » و طبلى دو روى و سنج و چهارپاره « 5 » و دهل و جملهء آنها را نواخته و پسران صاحب حسن ختا به سان دختران هر هفت كرده به رقص و بازيگرى درآمدند .\r\nاز اين فضا تا چهار دروازه سپاهيان جيباپوش « 6 » نيزه‌ها در دست از دو طرف راه ايستاده بودند و از جاى خود نمىجنبيدند . و به يساول مطلقا حاجت نبود [ جهت آنكه يساق و سياست ايشان از آن زياده است كه وصف توان كرد 
  ] « 7 » . و امير دوسون ، حاكم ديوان كاسه داشت و صندوق نخلىبندى همراه او مىداشتند و هركه را پياله داده ، شاخى از آن نخل‌ها بر سر او زد\r\n\r\n\r\n","description":"","footnote":"\r\n( 1 ) . گورگا يا گوركهء پادشاهى : منظور طبل مقدس است كه آن را در مواقع معين نيايش در آيين كنفوسيوس ، در چين ، به طنين درمىآورند . - راه ابريشم ، ص 60 ، توضيح ش 34 .\r\n( 2 ) . ياتوغن : آلت موسيقى كه در فارسى سنتور گويند . - فرهنگ شفيع .\r\n( 3 ) . بينه : نوعى ساز است . ارگ دهنى .\r\n( 4 ) . موسيقار : نوعى ساز كه از نىهاى بزرگ و كوچك ترتيب داده‌اند . - برهان قاطع .\r\n( 5 ) . چهارپاره : زنگ‌هاى كوچكى كه رقاصان به هنگام رقص در انگشتان كنند و به تناسب ضرب موسيقى آن را به صدا درآورند . - فرهنگ معين .\r\n( 6 ) . جيبا : زره ، لباس رزم\r\n( 7 ) . افزوده از زبدة التواريخ .\r\n","page_name":" 5141 ","page_number":31},
  {"content":"\r\n\r\nو بازيگران صورت جانوران از كاغذ مقوا ساخته بر روى بسته بودند و بر اصول ختاييان پاى مىكوفتند و ساقيان صاحب جمال صراحىهاى پرشراب بر دست ايستاده بودند و بعضى طبق‌هاى نقل از عنّاب و فندق و شاه بلوط و گردكان و ليمو و سير و پياز در سركه پرورده و خربزهء بريده و هندوانه در طبق خانه‌خانه جداجدا بر كف گرفته بودند ، و هر كه را پياله مىدادند انواع نقل بر او مىبردند . در صورت لك‌لكى به غايت شبيه ساخته ، پسرى به درون آن درآمده بود و به غايت به اصول رقص مىكرد .\r\nو از آنجا رخصت يافته هفدهم شعبان به چول درآمدند و بعد از چند روز به قلعهء قراول « 1 » - كه در كمال محكمى است - رسيدند و راه بحر از ميان قلعه هست . از درى درون و از دروازهء ديگر بيرون مىبايد رفت . و بار ديگر ايلچيان را در اين قلعه شمردند و از قراول به شهر سكجو درآمدند و دريامخانه « 2 » [ اى 
  ] بزرگ فرود آمدند و مجموع رخوت « 3 » ايلچيان را نوشته از ايشان گرفتند و ما يحتاج ايشان از خوردنى و پوشيدنى و اسب سوارى و غير ذلك آماده كردند . و هر شب دريامخانه كتى « 4 » و يك دست جامهء خواب ابريشمى با يك خدمتكار فرمانبردار براى هر كس مقرر گردانيدند .\r\nو سكجو شهرى است بزرگ و قلعهء آن مربع است . عرض بازارش پنجاه گز « 5 » ، شارع همه آب زده و جاروب كشيده و چهار سوى بسيار و در هر چهار سو چهار طاقى از چوب بسته در غايت تكلّف و كنگره‌ها بر وى نهاده . و در باروى شهر در هر برجى بيست قدم سرپوشيده ساخته و چهار دروازه در برابر يكديگر گشوده ، چنانچه از غايت راستى راه نزديك مىنمود و بر بالاى هر دروازه كوشكى سفال پوش ساخته بودند و سفال‌هاى آن چينى ختايى بود . و چند بتخانهء بزرگ در اين شهر بود . هر يك قريب به ده جريب و فرش مجموع از خشت پخته و تراشيده ، و خشت پختهء آن به طريق سنگ شفاف و جوهردار بود و بر در بتخانه‌ها پسران خوش شكل ختاى صلاى عشرت در داده دل مردم غريب به دست مىآوردند .\r\nو از آنجا تا خانبالغ - كه تختگاه ختاست - نود و نه يام « 6 » در كمال معمورى بود ، هر يك برابر شهرى و قصبه [ اى 
  ] . و در ميان هر دو [ 566 ب 
  ] يام چند قرغو و كىدىفو . و قرغو خانه [ اى 
  ] را مىگويند كه شصت گز ارتفاع دارد و دايم دو كس « 7 » در اين خانه مىباشند . چون\r\n\r\n\r\n","description":"","footnote":"\r\n( 1 ) . دروازهء ديوار چين بوده است و آن را كيايوكران به معنى « قلعهء دروازهء يشم » خوانده‌اند . - مقالات شفيع ، ج 3 ، ص 47 .\r\n( 2 ) . نسخ : بام خانه . يامخانه يعنى پستخانه ، چاپار . - لغتنامهء دهخدا .\r\n( 3 ) . رخوت : جامه‌ها .\r\n( 4 ) . كت : تخت و نيمكت .\r\n( 5 ) . گز : يك ذراع و نيم . - برهان قاطع .\r\n( 6 ) . نسخ : نام .\r\n( 7 ) . زبدة التواريخ : ده كس .\r\n","page_name":" 5142 ","page_number":32},
  {"content":"\r\n\r\nقصّه [ اى 
  ] روى نمايد ، در يك شبانه‌روز ، سه ماه راه خبردار مىشوند . « 1 » و كىدىفو ، خانوارى چند را گويند كه در نواحى اين گنبدها ساكن باشند و چون امراى سانح شود ، نخست آتش كنند و بعد از آن تفصيل در كاغذى نوشته به ايشان دهند و ايشان در لحظه به كىدىفو رسانيده دست‌به‌دست به پاى تخت رسانند .\r\nو از سكجو تا قمجو كه شهرى است بزرگتر از سكجو نه يام و در هر يام چهارصد و پنجاه اسب و درازگوش يرغه « 2 » براى ايلچيان مىآورند و پنجاه شصت عرّابه كه آنها را پسران مىكشيدند و هر اسب و درازگوش را نه پسرى محافظت مىنمود و اسبان تازى و لجام و قمچى « 3 » مىآوردند . و مجموع اين پسران خوش شكل بودند و مرواريدهاى دروغى در گوش و موىها بر سر نهاده تا يام ديگر به تعصب مىدويدند و در هر يامى گوسفند و غاز و مرغ و برنج و آرد و ساير ما يحتاج ايلچيان آماده بود . و در شهر ايلچيان را طوى مىدهند . و ديوانخانه را دوسون گويند و در هر دوسون كه طوى باشد ، اول در پيش گورگا و به طرف تختگاه پادشاه تختى نهند و پرده [ اى 
  ] آويخته و شخصى پهلوى تخت ايستاده و نمد بزرگ گسترانيده امرا و ايلچيان بالاى آن نمد و باقى مردم پس پشت ايشان صف‌به‌صف به طريق صفوف مسلمانان ، به وقت نمازها ، ايستاده باشند و شخصى كه در پهلوى تخت ايستاده بود ، سه مرتبه به آواز بلند و به زبان ختاى سخن گفت و مجموع مردم به سجده رفتند و سه مرتبه سجده كرده به سر طعام آمدند .\r\nو در دوازدهم رمضان ايلچيان را در قمجو طوى دادند . و ايشان روزه بودند و از ايشان درخواست كردند كه طوى پادشاه است و شما را عزيز كرده است . خوردنى خوريد . ايشان در جواب گفتند كه در دين ما جايز نيست . و حاكم ايشان را معذور داشته خوردنى به خانهء ايشان فرستاده .\r\nو در قمجو بتخانه [ اى 
  ] بود ، پانصد گز در پانصد گز و در ميان آن بتى خوابيده پنجاه قدم طول آن و نه قدم درازى كف پاى او و بيست و يك گز دور سر او . و بتان بستار خرد و بزرگ به قدر آدمى و صورت خرد و بزرگ بسيار بود . و به غايت متحرّك و خوب تراشيده بودند از سنگ و چوب . و بر ديوارهاى بتخانه صورت‌گرىهاى خوب كرده بودند . و بت بزرگ مطلّا بود . فوج‌فوج نزد او آمده سجده كرده مىرفتند و بر گرد آن عمارت به طريق خانه‌هاى\r\n\r\n\r\n","description":"","footnote":"\r\n( 1 ) . زبدة التواريخ : « اگر قضيه‌يى واقع شد ، مثل لشكرى بيگانه از آنجا كه سرحد است ، فى الحال آتش كنند و آن قرغوى ديگر چون علامت آتش ديد ، او نيز همچنين در يك شبانه‌روز سه ماهه راه واقف شوند كه حالى هست و در عقب آن آتش آن حال كه واقع شده است . . . »\r\n( 2 ) . يرغو : اسب تيزرو و راهوار - فرهنگ نفيسى .\r\n( 3 ) . قمچى : لفظ تركى است به معنى تازيانه ، شلّاق .\r\n","page_name":" 5143 ","page_number":33},
  {"content":"\r\n\r\nكاروان و پرده‌هاى زربفت و كرسىهاى مطلّا و فرش‌هاى خوب در هر خانه بود و طاق‌هاى آن خانه‌ها به چينى آلات آراسته بودند . و خانه [ اى 
  ] ديگر بود كه مسلمانان آن را چرخ فلك « 1 » مىگفتند مثل كوشكى مثمّن [ و از زير تا بالا 
  ] « 2 » پانزده طبقه بود و در هر طبقه منظرها و غرفه‌ها و ايوان‌ها در كمال خوبى ساخته بودند و صورت‌هاى غير مكرر در هر منظر و ايوان و غرفه ساخته در زير آن كوشك صورت ديوى چند ساخته بودند كه آن عمارت را بر دوش گرفته بودند . و دور آن كوشك بيست گز و بلندىاش دوازده گز بود و هزار چوب تراشيدهء مطلّا و به نوعى طلاكارى كرده بودند كه از طلا هيچ فرق نداشت و سردابه [ اى 
  ] در زير آن كوشك و ميلى از آهن از زمين تا سقف تعبيه كرده بودند و كرسى آهن در زير ميل نهاده ، چنانچه اگر در سردابه آن ميل را اندك حركتى مىدادند مجموع آن كوشك در گردش مىآمد . و جميع صنايع كه در آن كوشك كرده بودند به حدّ كمال و زياده بر آن متصوّر نبود و هرچند به خانبالغ نزديكتر مىشدند ، تكلف در عمارات زياد ، مىشد و ايلچيان را عزت زياده مىداشتند .\r\nو در شهر قمجو ، آنچه ايلچيان همراه داشتند ، از ايشان گرفته نگاه داشتند و به وقت مراجعت بازدادند . و آنچه به جهت پادشاه آنجا آورده بودند ، آنها را نيز گرفتند ، مگر شير كه آن را شيربانان « 3 » خود به درگاه رسانيدند .\r\nو در چهارم شوال از آب قراموران « 4 » گذشتند و بر اين آب جسرى به بيست و سه كشتى به زنجير بسته بودند . و بر روى آن آب شهرى بزرگ بود و در اين شهر بتخانه [ اى 
  ] عظيم بود كه چنان كه تا آن غايب ايلچيان را عمارتى به آن خوبى به نظر درنيامده بود . و سه خرابات در اين شهر بود ، مملو از دختران صاحب حسن . و اين شهر را به جهت آنكه اكثر مردمش صاحب حسن‌اند ، حسن آباد خوانند . و همچنين از چند شهر و آب‌هاى بزرگ به پل و كشتى گذشتند ، تا آنكه در بيست و هفت [ ذيقعده 
  ] به شهر صدين‌فو « 5 » رسيدند . در اين شهر بتخانه [ اى 
  ] و در او بتى به نظر ايلچيان درآمد از برنج ريخته و مطلّا كرده پنجاه گز در بلندى و به غايت خوب ساخته بودند . و بر جميع اعضاى او صورت دست و بر كف هر دستى صورت چشمى . و آن بت را هزار دست خوانند و از مجموع ولايات به زيارت او مىآيند . و كرسى [ ى 
  ] از سنگ به\r\n\r\n\r\n","description":"","footnote":"\r\n( 1 ) . ق : حرح و ملك ؛ م : جرح و ملك .\r\n( 2 ) . افزوده از زبدة التواريخ .\r\n( 3 ) . زبدة التواريخ : « مگر شير ، كه پهلوان صلاح الدين شيربان كه از جمله بندگان حضرت شهزاده بايسنقر بهادر است ، خود به درگاه پادشاه رسانيد . »\r\n( 4 ) . ق ، ش : فرامون ؛ م : قرامون . قراموران يا رود سياه ، نام مغولى رودخانهء معروف « چين هوانگ » يعنى رود زرد است كه اكنون به خليج پچيلى مىريزد . - حاشيهء مرحوم علّامه قزوينى بر تاريخ جهانگشاى جوينى ، ص 151 .\r\n( 5 ) . صدين‌فو : همان چينگ تينگ است نزديك شى كياش وانگ ميان تايوان و پكن .\r\n","page_name":" 5144 ","page_number":34},
  {"content":"\r\n\r\nغايت خوب تراشيده [ 567 الف 
  ] اين عمارت و بت بر آن كرسى است و چند طبقه عمارت بر دور اين بت است . و طبقهء اول نزديك به ساق او رسيده ، و طبقهء دويم به زانو ، طبقهء سيم از زانو گذشته و به ميان نرسيده ، و طبقهء چهارم به ميان رسيده و پنجم نشسته . و همچنين تا سر آن بت مجموع در كمال تكلّف ساخته و پرداخته شده و صد هزار خروار برنج تخمينا در آن عمل خرج شده باشد . و بر اطراف او و جوانب مثال‌هاى خرد از سنگ و گچ ساخته و رنگ كرده و بر ديوارها صورت‌هاى بسيار در كمال حركت به اتمام رسانده بودند .\r\nو در اين شهر چرخ گردانى مثل قمجو بود ، اما از آن بزرگتر . و چون از آنجا گذشتند ، هر روز چهار فرسنگ و پنج فرسنگ مىرفتند و تا هشتم ذيحجه هنوز روز روشن نشده بود كه به دروازهء خانبالغ رسيدند . شهرى به نظر ايلچيان درآمد به غايت بزرگ ، هر ديوارى يك فرسنگ و بر ديوارها كه هنوز ناتمام بود ، صد هزار جا چوب بسته بودند كه بنايان كار كنند . و چون دروازه هنوز گشاده نشده بود ، ايلچيان را از برجى كه عمارت مىكردند ، درآوردند و بر در دولتخانهء پادشاه ، فضايى به نظر درآمد كه هفتصد قدم از سنگ تراشيده فرش داشت . و از اين فضاى پياده گذشته به دروازه [ اى 
  ] رسيدند كه پنج فيل بر هر طرف در ايستاده بودند و ايلچيان از ميان فيلان گذشته به درون رفتند . و با آنكه هنوز هوا روشن نشده بود ، قريب به صد هزار كس بر در خانهء پادشاه جمع بودند . و فضايى به غايت خوش هوا و دلگشا به نظر ايلچيان درآمد . و در پيش آن كوشكى كه كرسى آن سى گز بود و بر بالاى كرسى ستون‌هاى پنجاه گزى برپاى كرده و عمارات « 1 » بر بالاى آن ساخته و طنبى « 2 » ساخته بودند شصت گز در چهل گز و در پيش ستون‌ها سه دروازه بود ، ميانگى كه راه پادشاه است ، بزرگتر و هر دو طرف خردتر . و بر بالاى كوشك پشت دروازه گورگا و ناقوس مهيا بود و جمعى منتظر بودند كه چون پادشاه بيرون آيد ، آنها را به نوازش درآورند .\r\nو چون روشنى شد ، قريب سيصد هزار آدمى بر درگاه حاضر شدند و دو هزار سازنده جمع شده بودند كه چون پادشاه بيرون آمده به اصول و زبان ختاى پادشاه را دعا كنند ، و دو هزار سلاحدار كه ناچخ و زوبين و حربه و خشت فولاد « 3 » و تبرزين و شمشير و گرز در دست داشتند ، ايستاده بودند و بعضى از خدمتكاران بادبزن ختايى و چتر گرفته بودند و بر اطراف\r\n\r\n\r\n","description":"","footnote":"\r\n( 1 ) . ق : عاران ؛ ش : عماران .\r\n( 2 ) . طنبى : لفظ تركى است به معنى اطاق بزرگ ، سالن . ولى در آنندراج به معنى « ايوانى كه توى ايوان كلان باشد » آمده است .\r\n( 3 ) . خشت فولاد : خشت نوعى سلاح است از نوع نيزه كه در ميان آن حلقه‌اى از ريسمان و يا ابريشم بافته بسته باشند .\r\nانگشت سبابه را در آن حلقه كرده به جانب خصم اندازند . - برهان قاطع .\r\n","page_name":" 5145 ","page_number":35},
  {"content":"\r\n\r\nآن فضا خانه‌ها و ايوان‌هاى بزرگ كه مجموع از سنگ تراشيدهء ساخته بودند . و چون پادشاه از حرم بيرون آمد جمعى كه بر بالاى كوشك ايستاده بودند ، گورگاىها نواخته آن سه دروازه را گشودند . و چون عادت و رسم به وقت ديدن پادشاه دويدن است ، تمام آن خلايق به يك بار به درون دويدند و چون به درون درآمدند فضاى ديگر ديده شد ، از فضاى اول دلگشاتر . و در برابر كوشك اول ، اينجا نيز كوشكى بود از كوشك اول عالىتر . تختى آوردند چهار گز مثلث در اطلس ختاى گرفته و بر آن نقش اژدها « 1 » و سيمرغ بود ، و بر بالاى تخت كرسى [ ى 
  ] از زر نهاده از چپ و راست ختاييان صف كشيده بودند .\r\nو اول امراى تومان و هزاره و صده به غايت بسيار و در دست هر يك به طول يك گز شرع و عرض يك چهار يك تخته بود كه بجز در آن نمىديدند « 2 » و در عقب ايشان جيياپوشان كه انواع اسلحه در دست داشتند از شماره بيرون ايستاده و مجموع چنان خاموش كه گويا كسى اينجا نيست .\r\nو پادشاه از حرم بيرون آمده به نردبانى از نقره كه پنج پايه داشت ، بر تخت برآمد و بر صندلى نشست . شخصى ميانه بالا ، محاسن نه بزرگ و نه كوچك ، مقدار دويست سيصد موى محاسن چنان دراز كه در كنارش سه چهار حلقه زده بود ، بر دست راست و چپ دو دختر ماهروى و موىها بر ميان سر گره كرده و عارض گشاده و مرواريدهاى بزرگ در گوش و كاغذ و قلم در دست و كار ايشان آنچه پادشاه حكم كند بنويسند و چون پادشاه به درون حرم رود بار ديگر به عرض رسانند . اگر حكمى را تغيير بايد كرد ، به موجب فرموده نوشته بيرون فرستد .\r\nو چون پادشاه قرار گرفت ، ايلچيان را با بنديان همراه پيش پادشاه بردند . اول تحقيق حالات بنديان كرد و ايشان هفتصد كس بودند و هر يك را با آنكه زنجير يا دو شاخه داشتند ، يك كس از موى سر گرفته بود . بعضى را حبس و جمعى را قتل حكم شد ؛ چه ، در مجموع ختا كسى را رخصت قتل نيست . هر كس گناهى كرد و مستحق قتل شد ، گناه او را بر تخته پاره‌اى نوشته در گردنش مىآويزند و اگرچه يك ساله راه باشد ، به درگاه مىفرستند و هيچ توقف نمىتوانند كرد تا درگاه . و بعد از فراغ از پرسش گناهكاران ايلچيان را نزديك تخت بردند ، چنانچه پانزده گز به تخت ماند . و اميرى زانو زده احوال ايلچيان برخواند . و آنچه به زبان ختاى گفت مضمونش آن بود كه « از راه دور و از پيش حضرت شاهرخى و فرزندانش [ 567 ب 
  ] ايلچيان آمده‌اند و از براى پادشاه تحف و هداياى آن ولايت آورده و اكنون به پاى تخت به سجده كردن آمده . »\r\n\r\n\r\n","description":"","footnote":"\r\n( 1 ) . ق : ازدر .\r\n( 2 ) . زبدة التواريخ : « و زهرهء آن ندارند كه به غير از آن تخته در جانبى نگرند . »\r\n","page_name":" 5146 ","page_number":36},
  {"content":"\r\n\r\nو مولانا حاجى يوسف قاضى كه از امراى تومان و مقربان پادشاه بود و از دوازده حصّهء پادشاهى ولايتى ختا يك حصّه تعلق به او داشت ، با چند نفر از مسلمانان زباندان ، ايلچيان را گفتند كه اول دو تا « 1 » شوند و بعد از آن سر بر زمين نهند . و سه مرتبه سر بر زمين نهادند . بعد از آن مكتوبات در پارچه‌اى زرد پيچيده به دو دست بلند گرفتند .\r\nو در ختا آنچه تعلق به پادشاه دارد به پارچهء زرد مىپيچند . و مولانا قاضى آمده ، آن مكتوبات را گرفت و به خواجه‌سراى كه پيش تخت ايستاده بود ، داد و خواجه‌سرا پيش برده ، پادشاه گرفت و گشاد و ديد و باز به خواجه‌سرا داد . و پادشاه « 2 » از صندلى فرود آمده بر تخت نشست و سه هزار كس از خويشان و فرزندان و امرا را جامه و خلعت پوشانيد و هفت نفر از ايلچيان را نزديك ( طلبيد ) « 3 » و پادشاه از ايشان احوال ميرزا شاهرخ و فرزندان پرسيد . و پرسيد كه « قرايوسف ايلچى و مال مىفرستد يا نه ؟ » گفتند كه « مىفرستد و ايلچيان شما نيز ديدند . » و ديگر پرسيد كه « آنجا غلّه گران است يا ارزان ، و نعمت فراوان است يا نه ؟ » گفتند :\r\n« ارزان و فراوان است . » گفت : « آرى ، چون دل پادشاه با خداى خود راست است حق تعالى نعمت فراوان و ارزان مىدارد . » ديگر گفت كه « ايلچى به قرايوسف فرستم كه آنجا اسبان خوب‌اند . راه [ ها 
  ] ايمن هست ؟ » گفتند : « ايمن است . اگر حكم شاهرخ سلطان باشد . » گفت : « آن را « 4 » دانسته‌ام . از راه دور آمده‌ايد و برخيزيد آش بخوريد . » و ايلچيان را به فضاى اول بردند و هركس را يك شيره و صندلى نهادند و آش خوردند .\r\nو ايشان را به يامخانه‌ها بردند و دريامخانه كتى خوب و بستر و بالش اطلس و كمخاى ختاى و زيلوچ‌ها و حصيرهاى نازك موجود بود و يك كاسه و چمچه « 5 » و ما يحتاج آن مهيا بود . و هر ده كس را يك گوسفند و يك غاز و دو مرغ و هريك پيشكش دو من شرعى آرد و يك كاسهء بزرگ برنج و دو كليچه و يك ظرف پر از حلوا و يك ظرف عسل و سير و پياز و سركه و نمك و سبزىها و يك طبق نقل و چند خدمتكار صاحب حسن .\r\nو روز نهم ذيحجه پادشاه ايلچيان را طوى داد و اسبان با زين آورده ايشان را سوار ساخته به درگاه بردند و قريب به سيصد هزار آدمى جمع شده بود [ ند 
  ] . و ايلچيان را چون به درون بردند فرمودند كه پنج مرتبه پادشاه را سجده كردند و پادشاه در طنبى شصت گزى بر تختى از چوب كه مطلّا كرده بودند ، نشسته بود . و ختاييان چوب را چنان مطلّا كنند كه از طلا فرق نتوان كرد و مدت‌ها برقرار ماند . و مولانا قاضى ايلچيان را گفت كه اين تخت را بيست سال است كه\r\n\r\n\r\n","description":"","footnote":"\r\n( 1 ) . زبدة التواريخ : دو تاه .\r\n( 2 ) . ق : « از » را ندارد .\r\n( 3 ) . ق : ندارد .\r\n( 4 ) . ق : او را .\r\n( 5 ) . چمچه : لفظ تركى است به معنى قاشق و كفگير كوچك .\r\n","page_name":" 5147 ","page_number":37},
  {"content":"\r\n\r\nمطلّا كرده‌اند . و نزد پادشاه شيره‌هاى « 1 » طعام و نخل و نقل نهاده بود [ ند 
  ] و به طريق معهود مردم ايستاده بودند . و چون طرف چپ را نزد ايشان اعتبار بيشتر است ، ايلچيان را آنجا جا دادند و نزديك پنجرهء طنبى گوركاى بزرگ نهاده بودند و شخصى بر بالاى صندلى بلند ايستاده جميع اهل ساز نزد او حاضر بودند . و پيش تخت هفت چتر [ هر يك از رنگى 
  ] « 2 » بازداشته بودند . و درون و بيرون طنبى از چپ و راست و پيش و پست قريب به دويست هزار سلاحدار حاضر بودند و برابر تخت مقدار يك گز صندلى از اطلس زرد ترتيب داده بودند به جهت آش پادشاه . و چون آش پادشاه را به درون آن منزل درمىآوردند ، اهل ساز به يك بار آغاز ساز [ زدن 
  ] كردند و آن هفت چتر را به چرخ درآوردند و طعام پادشاه را در حقّه‌ها مضبوط كرده به درون بردند و پادشاه به طعام خوردن نشسته ايلچيان را شيره‌ها نهادند و لحظه به‌لحظه شيره [ اى 
  ] ديگر مىآوردند و بازيگران ختاى بازىهاى عجيب كردند و پسران ختاى مثال دختران ، هرهفت كرده رقص مىكردند .\r\nو پنج ماه ايلچيان در اين شهر بودند و هرروز علوفهء مقررى بىكم و نقصان به ايشان مىرسيد و چند مرتبه طوىها كردند و تا روز بيست و هفتم محرم كه ابتداى سال نو ايشان بود و در آن روز حكم است كه كسى سفيد نپوشد ، در آن شب مهماندار آمده ايلچيان را به اردوى نو برد . و آن‌كه عمارت عالى بود و در مدت نوزده سال تمام شده بود . شب چراغ بسيار افروختند ، چنان كه از روز فرقى نداشت و اكثر امرا و اعيان و اكابر ختا و ختن و چين و ماچين و قلماق و تبت و نواحى و توابع حاضر بودند و پادشاه امراى خود را طوى مىداد . و در درون خرگاه پادشاه امرا نشسته بودند و ديگر مردم سلاحدار در بيرون برپاى بودند . و مجموع اين عمارت عالى كه از در بارگاه تا در بيرون يك هزار و نهصد و بيست و پنج قدم بود از سنگ تراشيده بودند و خشت تراشيده كه از خاك چينى پخته بودند و از سنگ مرمر فرقى نداشت ، ساخته بودند . و مجموع صنايع اين عمارت از سنگ‌تراشى و درودگرى و گل‌كارى و نقاشى ، حكم اعجاز داشت .\r\nطوى در كمال عظمت شده نماز شام مردم هريك به جاى خود رفتند و بعد از آن هشت روز پادشاه در خانه [ اى 
  ] كه هيچ صورت و بت نبود درآمده مىگفت كه « خداى آسمان و زمين را عبادت مىكنم . » و در اين هشت روز حيوانى نمىخورد و پيش حرم نمىرفت و كسى را نزد خود نمىگذاشت . روز نهم بيرون آمده به عظمت هرچه تمامتر در محفه‌اى به حرم‌سرا رفت . و در آن هفت روز رسم است كه شب‌ها چراغان كنند . و چون در اين سال منجمان حكم\r\n\r\n\r\n","description":"","footnote":"\r\n( 1 ) . نسخ : سرهاى .\r\n( 2 ) . افزوده از مطلع السّعدين .\r\n","page_name":" 5148 ","page_number":38},
  {"content":"\r\n\r\nكرده بودند كه از آتش ، خانهء پادشاه را آسيب رسد ، در آن ايام آن رسم به فعل نيامد . اما امرا حاضر شدند و پادشاه همه را طوى داد و بر تخت مرصع نشست و ايلچيان را بار داد و تختى ديگر آوردند و برابر تخت پادشاه نهادند و پسرش بر بالاى آن تخت برآمده حكمى كه پادشاه كرده بود ، او به آواز بلند برخواند و مضمون آن عبارت كه به زبان جغتاى بود اين بود كه پادشاه بنديان و گناهكاران را بخشيد و بجز آنكه خون كرده بود جميع مجرمان آزاد شدند .\r\nو نيز حكم شده بود كه تا سه سال ايلچى به هيچ ديار نرود . و بعد از خواندن حكم چيزى بر سر حكم داشتند زرّين و مجموع سازها و خلايق پيش حكم روان شدند تا جاى [ ى 
  ] كه ايلچيان بودند آوردند و از آنجا نقل احكام بر ولايات فرستادند .\r\nو غرّهء ربيع الأول پادشاه ايلچيان را طلب داشت و گفت كه « شنقار به كسى مىدهم كه اسب خوب آورده باشد . » « 1 » و نيز شنقار حاضر كرده به ايلچيان داد . و سيزدهم ربيع الأول پادشاه به شكار رفت و ايلچيان را گفت كه « اگر من دير آيم ، شما به ولايت خود روان شويد . » و به هر يك از ايلچيان فراخور حال ايشان انعامات داد و به زنان ايشان نيز انعام بسيار داد . و چون پادشاه به شكار رفت ، پادشاه‌زادهء ختاى از سرحد آمده ، « 2 » ايلچيان به ديدار او رفتند . و نيز به دستور پدر در مجلس نشسته بود و ايلچيان را طوى داد . و پادشاه از شكار مراجعت نمود و ايلچيان به استقبال رفتند و خبر شدند كه پادشاه در شكارگاه از اسب شاهرخى افتاده بود و دستش به درد آمده بود و بدين جهت حكم كرد كه ايلچيان را مقيد به سرحد ملك برند . و بدين جهت ايلچيان ملول و متفكر به اردوى پادشاه رسيدند و در همانجا كه شب اردو فرود آمده بود ، پانصد قدم در پانصد قدم ديوارى در بلندى ده گز و عرض چهار قدم در يك شب برآورده بودند و دروازه گذاشته و از پس ديوار كه خاك برگرفته بودند ، خندقى عميق شده بود و مردان سلاحدار تا روز بر دور خندق پاس مىداشتند و براى پادشاه سايبان اطلس زرد به ستون اطلس مرصّع بيست و پنج ( ديركى ) « 3 » برپاى كرده بودند و در گرد آن خيمه‌ها از اطلس زرد زرافشان .\r\nو مولانا قاضى چون ايلچيان را ديد ، ايشان را بازداشت و خود نزد پادشاه رفت . و در اين وقت پادشاه با وزراى ختايى سخن ايلچيان مىگفت و آن وزيران سر بر زمين نهاده به عرض\r\n\r\n\r\n","description":"","footnote":"\r\n( 1 ) . زبدة التواريخ ( ج 2 ، ص 854 ) : « فرمود تا ده شانقار حاضر كردند و گفت . . . آخر از ده شانقار سه به سلطانشاه ايلچى مخدوم و مخدوم‌زادهء جهان و جهانيان الغ بيگ گوركان داد و سه به سلطان احمد كه ايلچى . . . بايسنقر بهادر بود و سه ديگر به شادى خواجه كه ايلچى بندگى حضرت اعلا . . . بود . »\r\n( 2 ) . زبدة التواريخ : « بعد از آن پادشاه‌زاده از طرف نمتاى [ همان نانكن است كه در زمان مغولان كيلن‌فو ناميده مىشد - راه ابريشم ، ص 74 
  ] آمد و روز بار طرف و جاى پادشاه نشست . »\r\n( 3 ) . ق : ندارد .\r\n","page_name":" 5149 ","page_number":39},
  {"content":"\r\n\r\nرسانيدند كه گناه ايلچيان نيست ؛ چه ، اگر پادشاه ايشان اسب خوب يابد ، به ايشان سپارد ايشان مىآورند و اگر ايشان را پاره‌پاره كنند ، پادشاه ايشان را تفاوتى نكند و نام پادشاه به بدى برآيد و گويند كه پادشاه ختاى با ايلچيان بىرسمى كرد . و پادشاه را اين سخن معقول افتاد و مولانا قاضى ايلچيان را بشارت رسانيد و پادشاه به جهت ايلچيان شيره و طعام فرستاد و سوار شد . و اسب ميرزا الغ بيگ كه اسب سياه بلند چهار دست و پا سفيد بود در آن روز با زين زر و عنان زربفت دوز در زير ران پادشاه بود و دو اختاچى با لباس زربفت ملوكانه از چپ و راست عنان اسب را گرفته بودند و آهسته‌آهسته مىبردند و پادشاه قباى سرخ زربفت پوشيده و از اطلس سياه غلافى دوخته و ريش در غلاف كرده و هفت عدد محفّهء سرخ « 1 » سرپوشيده در عقب بر گردن گرفته مىآوردند و در آنها دختران پادشاه كه در شكار مىباشند ، بودند و يك محفّهء بزرگ هفتاد كس برداشته مىآوردند و يك تيرانداز از دور سواران از پادشاه صف‌زده كسى قدمى پيش و پس نمىنهاد . [ 568 ب 
  ] و در ميانه پادشاه با خواص خود مىرفت .\r\nو چون ايلچيان از دور پيدا شدند ، مولانا قاضى آمده ايشان را سجده فرمود و چون پادشاه نزديك رسيد فرمود كه سوار اسب شويد . ايشان سوار شده همراه شدند . پادشاه با ايلچى ميرزا شاهرخ گفت كه « غرض از تحفه فرستادن پادشاهان به يكديگر زيادتى محبت است و تحفه بدين جهت مىبايد كه به غايت خوب باشد تا باعث زيادتى دوستى شود . و اسبى كه آورده بودى در شكارگاه مرا از غايت پيرى انداخت و دست من درد مىكند . » شادى خواجه زانو زده به عرض رسانيد كه « اين اسب يادگار امير بزرگ امير تيمور گوركان بود و ميرزا شاهرخ از غايت تعظيم و اجلال آن را ارسال فرمود و گمان داشت كه سرآمد اسبان الوس خواهد بود . » و پادشاه را اين سخن بسيار خوش آمده ايلچى را بسيار تحسين كرد . بعد از آن شنقارى طلبيده كلنگ « 2 » پرانيد و شنقار را رها كرد . شنقار به سه لگد كلنگ را فرود آورد و آن شنقار را با شنقارى ديگر به ايلچيان شهزاده‌هاى ديگر داد . و به ايلچى ميرزا شاهرخ در اين روز شنقار نداد و گفت كه « شنقار خوب مىبريد و اسب بد مىآوريد . » و به عظمت هرچه تمامتر به شهر درآمد و به ايلچيان انعام بسيار داد .\r\nو زن محبوبهء پادشاه در اين ايام فوت شد و فوت [ او 
  ] را تا سامان اسباب تعزيت پنهان داشتند ؛ چه ، رسم در دفن زنان آن است كه خاتون را به دخمه برده بسيارى از دختران و خواجه‌سرايان را پنج ساله علوفه داده آنجا مىگذارند . چون علوفه تمام شود ايشان نيز تمام\r\n\r\n\r\n","description":"","footnote":"\r\n( 1 ) . ق : محفه خورد .\r\n( 2 ) . كلنگ : پرنده‌اى كبود رنگ و دراز گردن بزرگتر از لك‌لك - برهان قاطع .\r\n","page_name":" 5150 ","page_number":40},
  {"content":"\r\n\r\nمىشوند و اسبان خاصهء خاتون را در آن كوه مىگذارند كه چرا كنند و ديگر كسى ايشان را سوارى نمىكند .\r\nو به حسب اتفاق در شب هشتم جمادى الأول از اثر برق ، آتشى در قصر پادشاه افتاد كه نوساخته بود و بارگاهى هشتاد گز طول و سى گز عرض كه ستون‌هاى آن در آغوش سه مرد نمىگنجد و در غايت تكلف نقاشى كرده بودند ، سوخت و تمام شهر از آن روشن شد و از آنجا به كوشكى ديگر سرايت كرده كه آن نيز در غايت تكلف بود و آن نيز بسوخت و در اطراف قريب به دويست و پنجاه خانه سوخته بسيارى از مرد و زن سوختند . و آن شب تا روز ديگر نماز عصر آتش تسكين نيافت هرچند سعى كردند . و پادشاه و امرا چون آن روز از روزهاى متبرّك ايشان بود اصلا ملتفت نشدند اما پادشاه در بتخانه تضرع بسيار كرد و گفت كه « خداى آسمان بر من غضب كرد و تختگاه من را سوخت . من كارى بد نكرده‌ام و پدر و مادر را نيازرده‌ام و ظلمى نكرده‌ام . » و از اين غصه رنجور شد و از اين جهت معلوم نشد كه آن زن مرده را كى و چگونه دفن كردند . و خستگى پادشاه زياده شد . و ايلچيان را در منتصف جمادى الأول رخصت داد و به طريق رفتن در بازآمدن به عزت و حرمت مراجعت نمودند و آنچه در راه‌ها به وقت رفتن به ايشان مىدادند در بازگشتن نيز مىدادند و مىگفتند كه در بازگشتن حرمت ايلچيان زياده بايد داشت تا دوستى برقرار ماند . و ايلچيان كوچ‌بركوچ متوجه هرات شدند . تا آنكه در دهم رمضان سنهء هشتصد و بيست و پنجم به سعادت ملازمت ميرزا شاهرخ سرافراز شدند و حقايق حالات به عرض رسانيدند .\r\nو هم در اين سال ميان الياس خواجه « 1 » و دلو احمد تركمان در نواحى سلطانيه جنگ شد و دلو احمد شكست يافت . و ميرزا شاهرخ به جانب ولايت فراه به شكار رفته بعد از چند روز معاودت نمود .\r\nو در اين سال احوال قيصر روم آن است كه در وقتى كه سلطان مراد امرا را به دفع رزم مصطفى به روم ايلى مىفرستاد و مصطفى « 2 » ، پسر سلطان محمد در آنادولى « 3 » ياغى شد و لشكر به ازنيق « 4 » آورده و على بيگ فيروز اغلان ، حاكم آنجا را چهل روز محاصره كرد . و او قاصدى نزد سلطان مراد فرستاده احوال اعلام نمود و جواب نوشت كه « به حسب ضرورت فرود آمده مصطفى را ملازمت كن و منتظر باش كه من چون به ايلغار برسم ، در قلعه را بگشاى . » و على بيگ به موجب فرموده به ملازمت مصطفى آمد و اعزاز يافت و مصطفى به\r\n\r\n\r\n","description":"","footnote":"\r\n( 1 ) . ق : التان خواجه .\r\n( 2 ) . مصطفى چلبى كوچك .\r\n( 3 ) . ق : ابادولى ؛ م ، ش : ابارولى . مراد آناطولى است .\r\n( 4 ) . نسخ : ارتنگ . تصحيح از تاريخ عثمانى اوزون چارشىلى .\r\n","page_name":" 5151 ","page_number":41},
  {"content":"\r\n\r\nخاطر جمعى به قلعه درآمد و سلطان مراد ايلغار كرده سحرگاهى به دروازه رسيد و على بيگ دروازه گشوده او را به درون برد و هرطرف در كوچه و بازار جنگ شده مصطفى گرفتار شد .\r\nو تاج الدين ، وزير مصطفى كه در حمام بود ، « 1 » بىخبر بيرون آمده به محمد بيگ ميخال اغلان دوچار شد . هردو يكديگر را شناخته به جنگ ايستادند . ميخال اغلان به قتل رسيد و نوكران ميخال اغلان متعاقب رسيده تاج الدين را كه به ويرانه گريخته بود ، به دست آورده پاره‌پاره كردند و مصطفى نيز بر دست برادر به قتل رسيد و در برسا مدفون شد .\r\nو هم در اين سال محمد بيگ قرامان اغلان و عثمان چلبى و ميرزاده الوس تكلو « 2 » اتفاق كرده و ياغى شدند و ارادهء تسخير انطاكيه « 3 » نمودند و موعدى مقرر ساختند كه به پاى آن حصار آيند و حمزه بيك ، حاكم حصار [ 569 الف 
  ] كه غلامزادهء قيصر بود ، اين خبر شنيده به قلعهء انطاكيه درآمد و عثمان به ييلاقى كه در نزديك انطاكيه بود آمده و انتظار محمد بيگ مىكشيد و به حسب اتفاق بىحضور شده حمزه بيگ آگاه شد كه عثمان با اندك مردم در اين نزديكى بىحضور است . قصد او كرد و هرچند مردم او را منع كردند كه مبادا بعد از رفتن تو محمد بيگ قرامان اغلان كه نزديك است ، به شهر درآيند و ديگر تو به شهر نتوانى درآمد ، قبول نكرد و ايلغار كرده خود را به عثمان رسانيد و او را غافل كرده لشكرش را پريشان كرد و عثمان به قتل رسيد و خواهرش دستگير شد . و باز حمزه بيگ به ايلغار به شهر مراجعت نمود .\r\nو به حسب اتفاق چون او به شهر درآمد ، شهر را محاصره كردند و به واسطهء خبر قتل عثمان به غايت دلگير شد و مدت محاصره دور و دراز كشيد . و سلطان مراد به واسطهء موانع [ ى 
  ] كه مذكور شد ، فرصت كمك فرستادن نداشت . تا آنكه قضاياى مصطفى دروغ فيصل يافت و محمد بيگ از فتوحات مراد آگاه شده قصد جنگ سلطانى كرد كه اگر قلعه مفتوح شد ، چه بهتر از آن ، و الا معاودت نموده به ولايت خود رود .\r\nو چون سوار شد كه محل جنگ انداختن تعبيه نمايد ، به حسب اتفاق از قلعه توپ بزرگى را رانده و بر او خورده به قتل رسيد . و پسرانش ، ابراهيم بيگ و على بيك ، نزاع كرده على بيگ به حصار درآمد و ابراهيم بيگ جسد را برداشته به ولايت خود رفت . و مردم قلعه تعاقب نموده غنيمت فراوان يافتند . و حمزه بيك ، حاكم انطاكيه ، على بيگ را به ملازمت سلطان فرستاد و نوازش بسيار يافت و سلطان مراد على بيگ را حاكم صوفيه ساخت و تا آخر عمر حكومت آن ولايت به او متعلق بود .\r\nو احوال حكام هندوستان در اين سال آن است كه مباركشاه ، حاكم دهلى در محرم همين\r\n\r\n\r\n","description":"","footnote":"\r\n( 1 ) . تاريخ عثمانى : « مصطفى چلبى در حمام بود . »\r\n( 2 ) . ق : عثمان بكلو .\r\n( 3 ) . تاريخ عثمانى : انطاليه .\r\n","page_name":" 5152 ","page_number":42},
  {"content":"\r\n\r\nسال لاهور را كه ويران شده بود عمارت كرده ملك الشرق « 1 » محمود حسن را آنجا گذاشته خود به دهلى مراجعت نمود . و جسرت شيخا كهوكهر « 2 » بار ديگر به تسخير قلعهء لاهور آمده و محمود بيرون آمده جنگ كرد و ظفر يافت و جسرت گريخته چند كروه باز عقب رفت . و چون محمود ملاحظه كرد تعاقب نكرد و ديگر بار جسرت معاودت نمود و بار ديگر جنگ شد و باز جسرت مغلوب شد اما محمود همت تعاقب نداشت و جسرت اين معنى را فهميده چند روز جنگ در گريز مىكرد تا يك ماه و پنج روز جنگ بود و آخر جسرت به تنگ آمده به كلانور رفت و با راى بهليم جنگ كرده و به قايمى از هم جدا گرديدند و جسرت به كنار آب بياه آمده در مقام جمع كردن لشكر كهوكهر شد . و ملك سكندر به كمك لاهوريان روان شده بود ، نزديك رسيد و جسرت طاقت نياورده به طرف كوه دامن رفت و ملك سكندر به لاهور آمده و جميع لشكر پنجاب جمع شدند و به جانب جسرت روان شدند و در حدود جمو ، راى بهليم نيز به اين لشكر ملحق شد و اكثر ولايت كهوكهران را ويران كرده به لاهور مراجعت نمود و حكومت لاهور به ملك اسكندر مقرر شده ملك محمود به دهلى رفت .\r\nو سلطان هوشنگ شاه ، حاكم مالوه كه به غايت شجاع بود ، در اين سال چون ميل بسيار به فيل خوب داشت ، خود را به طريق سوداگران آراسته به جانب جاجنگر - كه فيل بسيار خوب نزد راجهء آنجا بود - روان شد و اسبان كبود و سرخنك و بور كه در آن ولايت معتبر است جمع آورده و هزار اسب و قماش بسيار با هزار سوار همراه گرفته روان شد و اسبان را بر لشكريان قسمت كرد و همه را به صورت سوداگران برآراست و جمله مردم خود را در قلعهء ماندو گذاشته روانه شد . و چون به جاجنگر رسيد ، به راجهء آنجا خبر شد كه سوداگرى معتبر با سوداگران بسيار و اسبان بيشمار به جهت خريدن فيل از ولايت مالوه آمده .\r\nو هوشنگ شاه چون سوادشهر نمايان شد ، فرود آمد . و راجه كس فرستاد سبب فرود آمدن دور از شهر پرسيد . جواب شنيد كه « چون سوداگر بسيار همراه است و اسب بسيار دارند و اينجا آب و علف بسيار است ، همين زمين محل نزول شد . »\r\nو رسم آن ولايت چنان بود كه چون سوداگرى معتبر آمدى و اسب و اسباب بسيار آوردى ، روزى راجه سوار شده كس پيشتر نزد سوداگر فرستادى كه اسبان را زين كرده اسباب را بر روى زمين بگستران . و راجه سواره آمده نظر بر آن اسبان و اسباب كرده آنچه پسند كردى به فيل معاوضه نمودى . و به رسم معهود ، روزى كس نزد هوشنگ آمده خبر رسانيد كه راجه مىآيد و اسباب را بر زمين مىبايد گسترانيد و اينك چهل فيل پيشتر از خود فرستاده\r\n\r\n\r\n","description":"","footnote":"\r\n( 1 ) . ق : ملك الشرف .\r\n( 2 ) . ق : كوكر ؛ م : كهوكر .\r\n","page_name":" 5153 ","page_number":43},
  {"content":"\r\n\r\nاست كه هركدام پسند شما افتد به قماش و اسب معاوضه نموده شود . و چون موسم پشكال « 1 » بود ، نخست هوشنگ عذر [ آورده 
  ] گفت كه ابر است ، مبادا باران شود و اقمشه را ضايع كند .\r\nمردم راجه محصلى كرده قماش‌ها را گشودند و راجه نزديك رسيد . به حسب اتفاق بارانى عظيم باريد و برق و رعد عظيم شد . فيلان كه پيشتر آورده بودند [ 569 ب 
  ] از برق و رعد رم كرده بر بالاى قماش‌ها پا نهادند و اكثر ضايع شد .\r\nو هوشنگ چون ديد كه سرمايه از دست رفت و راجه به واسطهء باران يمكن كه مراجعت نمايد ، در لحظه با مردم خود سوار شده به قصد گرفتن راجه شد . و با راجه پانصد سوار همراه بود و غافل نيز بودند و بعضى كشته شده بعضى گرفتار شدند و راجهء جاجنگر نيز به دست افتاد .\r\nهوشنگ به او گفت كه « من هوشنگ‌ام ، حاكم مالوه و به جهت خريدن فيل آمده بودم و چون اسباب من ضايع شد ، ناچار تو را گرفتم . » راجه از كمال جرئت هوشنگ تعجب نموده كس نزد مردم خود فرستاد و مجموع فيلان خوب خود را فداى خود كرده با سلطان هوشنگ صلح كرد . و چون فيل بسيار خاطرخواه به دست هوشنگ افتاد ، راجهء جاجنگر را تا سرحدّ ولايت او آورد و آزاد كرد و متوجه ولايت خود شد . و چون راجه به جاى خود رفت او را كمال شجاعت هوشنگ پسند افتاده چند فيل خوب كه نزد او باقى مانده بود از عقب سلطان فرستاد و عذرخواهى نمود . و چون هوشنگ شاه متوجه مالوه شد ، در راه خبر شنيد كه سلطان احمد گجراتى فرصت يافته قلعهء ماندو را محاصره نموده . بنابر آن در كرله استعداد خود كرده ، راجهء كرله را گرفت و آن ولايت را مضبوط كرده متوجه سلطان احمد شد و سلطان از رسيدن هوشنگ خبردار شده مردم خود را كه به محاصرهء قلعه مشغول بودند ، جمع كرده مستعد جنگ شد .\r\nو چون قلعهء مالوه از معظم بلاد و قلاع عالم است ، در اين وقت مجملى از احوال آنجا كه به نظر كاتب حروف رسيده است نوشته مىشود . و آن قلعه بر فراز كوهى واقع است و دور آن قريب به ده فرسخ شرعى مىباشد ، بلكه زيادتر و به جاى خندق بر دور تمام آن كوه ، درّه [ اى 
  ] به غايت مغاك واقع است ؛ چنان كه جنگ انداختن بر قلعه ممكن نيست . و در اندرون قلعه آب و علف بسيار است و چندان زمين كه گنجايش زراعت فراوان باشد هست و لشكرى كه آن را محاصره نمايد به واسطهء بعد مسافت ناچار به حفظ راه‌ها قناعت مىنمايد ؛ چه ، تمام آن را در ميان گرفتن از امكان بيرون است و اكثر مواضع و نواحى آن لايق فرود آمدن نه . و راهى كه به طرف دكن دارد و [ به 
  ] تاراپور مشهور است ، به غايت صعب است ، چنانچه سوار مشكل بر\r\n\r\n\r\n","description":"","footnote":"\r\n( 1 ) . فصل بارندگى .\r\n","page_name":" 5154 ","page_number":44},
  {"content":"\r\n\r\nمىتواند آمد . و از هرطرف كه خواهند كه به آن قلعه درآيند ، گريوهء بلندى در كمال صعوبت طى مىبايد كرد . و مردمى كه به محافظت راه‌ها قيام مىنمايند ، به واسطهء دورى راه و حايل بودن كوه‌ها از حال يكديگر خبردار نمىشوند و بر دروازه‌اى كه به طرف دهلى دارد از ديگر راه‌ها آسان‌تر است .\r\nالقصّه ، سلطان احمد گجراتى از اطراف مردم خود را طلبيده رعايت حزم كرد و سلطان هوشنگ از راه تاراپور به قلعه درآمد كه با مردم خود مشورت كند و به استعداد تمام به جنگ بيرون آمده و سلطان احمد چون صرفهء محاصرهء قلعه ندانست ، از پاى قلعه برخاسته به قصد تاخت و تاراج به ميان ولايت مالوه درآمد . و سلطان هوشنگ از اين معنى آگاه شده كس نزد او فرستاد كه « ولايت مسلمانان را چون ما هردو مسلمان‌ايم ، تاراج كردن نه لايق است . هرچه رضاى شما باشد بدان قيام نموده مىشود . » و غرضش آن بود كه به واسطهء اعتماد صلح سلطان احمد را غافل نمايد . و سلطان احمد قبول نموده ايلچى او را رخصت نمود و سلطان هوشنگ متعاقب ايلچى ايلغار كرده شبيخون آورد و تا صبح در لشكر گجرات قتل و غارت كرد و صبح به حصار سارنگ‌پور درآمد . و در آن شب گجراتيان ثبات قدم ورزيده به قدر طاقت و توان به مدافعه مشغول بودند .\r\nو احوال حاكم گجرات در اين سال آن است كه چون خبر رفتن هوشنگ به اوديسه به طلب فيل شنيد كوچ‌بركوچ متوجه مالوه شد و به پاى قلعهء مهيسر كه نزديك به قلعهء مالوه است ، آمده آن قلعه را به صلح گرفت و به مردم خود سپرد و به پاى قلعهء مالوه آمده و تاخت به اطراف آن ولايت فرستاد و اكثر آن مملكت را تاراج كرد . و چون دانست كه فتح قلعه به آسانى ، بلكه مطلقا ، ميسر نيست كوچ كرده به اجيّن رفت و آن نواحى را غارت كرده كس به گجرات فرستاد و اسباب قلعه‌گيرى از منجنيق و عرّاده طلب نمود . و ملك مقرب آنچه طلب شده بود ، از گجرات به اردو رسانيده ديگر بار سلطان احمد به پاى قلعهء ماندو آمد و ملك مقرب را به ضبط راه تاراپور فرستاد .\r\nو در اين وقت خبر معاودت هوشنگ - چنان كه گذشت - رسيد و هوشنگ آمد و شبيخون آورد و در شبيخون اكثر مردم گجرات متفرق شدند و مردم مالوه نيز به جهت تاراج به هرطرف در شب رفتند و در وقت طلوع صبح هردو پادشاه يكديگر را ديده و شناخته ، با اندك مردم متوجه يكديگر شدند و جنگ عظيم شد و هردو سردار به نفس خود چندان كوشش كردند كه زخمدار شدند . و چون مردم مالوه به گمان فتح و مشغولى به غارت ، اكثر متفرق شده بودند ، [ 570 الف 
  ] هوشنگ طاقت نياورده به قلعهء سارنگپور روان شد و آنچه از اردوى گجراتيان به دست آورده بود باز به تصرف ايشان داد و هفت\r\n\r\n","description":"","footnote":"","page_name":" 5155 ","page_number":45},
  {"content":"\r\n\r\nفيل از جمله فيلانى كه از اوديسه آورده بود نيز به دست مردم سلطان احمد درآمد .\r\nو در اين سال احوال مصريان آن است كه چون برسباى دقماقى « 1 » و امير طرباى خاطر از دشمنان جمع كردند با يكديگر در مقام نزاع شدند . و سببش آنكه برسباى مستقل شده بود و طرباى دفع جانى بيگ صوفى را به تدبير خود مىدانست و بر وى استقلال برسباى به غايت گران مىآمد . و با مردم خود در اين باره مشورت كرد و چون اكثر امراى مصر با او متفق بودند به خاطر جمع اظهار خلاف نمود و چند روز در خانهء خود نشسته به ملازمت سلطان نيامد . و برسباى در مقام حيله شد و چون مىدانست كه وى حريف او نيست ، جمعى از امرا را نزد او فرستاد و از سبب رنجش خاطر سئوال كرد و گفت كه « اگر سابقا امرا به خلاف رضاى ندانسته از من امرى واقع شده باشد اكنون ديگر امرى كه به رضاى شما مقرون نباشد ، از من واقع نخواهد شد . اكنون به ملازمت سلطان بياييد كه در حضور از گذشته و آينده سخن كرده شود . »\r\nو غرض برسباى آن بود كه فرصت يافته او را به دست آورده باشد و طرباى با مردم خود مشورت كرده رأى همه بر آن قرار گرفت كه مىبايد رفت ؛ چه ، از دست برسباى معلوم كه چه كار آيد . و در اين شب كه صباح موعد ملاقات بود ، جمعى از امراى معتبر كه با طرباى متفق بودند به ملازمت سلطان رفتند و برسباى فرصت يافته همه را بگرفت و طرباى به غايت در غضب رفته صبح روز ديگر به عزم آنكه با برسباى در خصوص سلطان شدت نمايد سوار شده به قلعهء بالا رفت و جمعى كثير از مردم با او همراه بودند و چون به قلعه رفته به منزل سلطان درآمده برسباى با امير قصروه و امير تغرى بردى ، قرار داده بود كه من طرباى را زخم مىزنم شما من را مدد كنيد . و طرباى از اين غافل به ملازمت سلطان آمد و طعام در ميان آمده ، چون سفره برداشته شد و جميع مردم برپاى خاستند ، به عزم بيرون رفتن ، برسباى گفت كه « اختلاف بسيار در ميان مردم پيدا شده است و بىالتفاتى موجب ويرانى ملك است . » قصروه فى الحال گفت كه « تو بزرگ مايى . سبب كيست و چيست ؟ » او در جواب گفت كه « اگر به سخن من عمل كنيد طرباى را بگيريد . » چون طرباى اين سخن شنيد دست به قبضهء شمشير خود برد و تا كشيدن شمشير برسباى كه آماده بود به نفس خود نيز شمشير كشيده خود را به طرباى رسانيد و شمشيرى بر دست او انداخت كه دست طرباى زخمدار شد . قصروه و تغرى بردى به موجب قرارداد كمك كرده او را گرفتند و در خانهء سلطان مضبوط كردند . و مردم برسباى و طرباى شمشيرها كشيده متوجه يكديگر شدند . و چون طرباى اسير شده بود مردم او را كارى از پيش نرفت و ناچار دست از جنگ داشته هريك به طرفى رفتند و برسباى\r\n\r\n\r\n","description":"","footnote":"\r\n( 1 ) . م : قراتى ؛ ق : قراقى ؛ تصحيح براساس النجوم الزاهرة تصحيح شد .\r\n","page_name":" 5156 ","page_number":46},
  {"content":"\r\n\r\nبه كمال استقلال رسيده و زخم برسباى را بسته او را به قلعهء اسكندر فرستادند .\r\nو امير تنبك ، نايب شام را طلب نمود . و او چون به مصر رسيد ، جميع امرا به اتفاق برسباى او را استقبال كردند و برسباى آمادهء سلطنت مصر شده بود . چون تنبك را ملاقات نمود و بعد از دو روز در مجلس گفت كه « حاكم مصر كسى بايد كه مردم او را اطاعت نمايند و احمد ولد ططر خردسال است . اكنون من را به خاطر رسيده كه تو را سلطان كنيم . » تنبك مضطرب شده بر غرض برسباى كه فهميده بود ، مطلع‌تر شده فى الحال از جاى خود برخاست و نزد برسباى زمين بوسيده گفت كه « لياقت سلطنت مصر بجز تو كسى ديگر ندارد . » و جميع امرا اتفاق نموده احمد را از سلطنت عزل كردند و با برسباى بيعت كردند . و احمد ولد ططر كه از سلطنت معزول شده بود برسباى او را نزد مادرش فرستاد و با مادر به سر مىبرد تا آنكه در سنهء هشتصد و سى و سه كه در مصر طاعون بود ، درگذشت . و مدت حيات او بيست سال بود و او را به خفت عقل منسوب مىداشتند .\r\nو برسباى هشتم سلاطين چراكسهء مصر است و سى و دويم ملوك ترك كه بر مصر مستولى شده‌اند . و او را امير دقماق محمدى از سوداگرى خريده و مدتى در خدمت او مىبود . تا آنكه دقماق او را پيشكش برقوق كرد و بعد از خدمت بسيار برقوق او را آزاد كرد و داخل خاصگيان گردانيد و به وقت عبد العزيز ساقى شد و بعد از آن به تقريبى با امير شيخ و نوروز همراه شده در جميع وقايع به امير شيخ همراه بود . و چون امير شيخ به سلطنت رسيد ، او را تربيت كرد و به حكومت طرابلس رسانيد . و در ايام حكومت او جمعى از تركمانان از قرايوسف گريخته به نواحى طرابلس آمدند و برسباى با ايشان جنگ كرده شكست يافت و جمعى از مردم مصر كه با او همراه بودند كشته شدند . بدين جهت امير شيخ از او آزرده‌خاطر شد و به حبس و قيد او فرمان داد . و آخر به شفاعت امير ططر گناه او را [ 570 ب 
  ] بخشيده داخل امراى شام ساخت . و چون امير شيخ فوت شد و ططر ، حاكم مصر شد و امير چقماق در شام با ططر ياغى شد ، برسباى را به جهت محبت چقماق گرفته محبوس ساخت . و چون شر چقماق مندفع شد برسباى از حبس آزاد شده به خدمت ططر آمد و ططر او را به اعتبار رسانيد و بعد از فوت ططر - چنان كه گذشت - جانى بيگ را دفع كرده طرباى را گرفت و احمد ، ولد امير ططر را از سلطنت عزل كرده خود حاكم مصر شد . و اول حكمى كه كرد منع سجده بود ؛ چه ، قبل از آن مردم مصر نزد سلاطين آنجا سجده مىكردند . و امير تنبك را به دستور سابق حكومت شام داد .\r\nو امير اينال كه حاكم صفد بود و تربيت كردهء امير ططر ، چون خبر خلع احمد شنيد با برسباى ياغى شد و به هركس از امراى صفد كه بدگمان بود ، دفع كرد و جمعى كثير از امراى\r\n\r\n","description":"","footnote":"","page_name":" 5157 ","page_number":47},
  {"content":"\r\n\r\nقديم را كه در صفد محبوس بودند آزاد گردانيد . و چون اين خبر به برسباى رسيد ، امير مقبل حسامى را كه از امراى بزرگ شام بود حكومت صفد داده امير تنبك ، نايب شام را مقرر ساخت كه به مدد او رفته صفد را مستخلص سازد . و ايشان در پاى قلعهء صفد رفته اينال را محاصره كردند و آخر به صلح اينال فرود آمد و در لحظه كشته شد و سى كس از همراهان را مقيد به مصر آوردند و به حكم اشرف همه را دست بريدند .\r\nو در اين سال در حلب و حمات و حمص طاعون عظيم بود .\r\n\r\n","description":"","footnote":"","page_name":" 5158 ","page_number":48},
  {"content":"\r\n\r\n\r\nذكر وقايع سنهء هشتصد و بيست و ششم از هجرت [ موافق سال هشتصد و شانزدهم « 1 » از رحلت خير البشر 
  ] « 2 »\r\nدر اين سال فرمانفرماى اكثر ربع مسكون ميرزا شاهرخ سلطان از هرات به عزم شكار به سرخس و ييلاق بادغيس ، و ميرزا بايسنقر به عزم زيارت مشهد مقدس رفتند و در پنجم شوال به هرات معاودت شد . و ميرزا على بن ميرزا محمد جوكى بهادر در هجدهم جمادى الآخر اين سال متولد شد . و اميرزاده بود انجر بن اميرزاده جهانگير در اين سال فوت شد .\r\nو احوال مملكت مصر در اين سال آن است كه به تاريخ پانزدهم شهر ربيع الأول سنهء مذكور بادى در غايت شدت وزيدن آغاز كرد ، چنان كه نزديك به آن شد كه عمارات عالى را ويران كند و تا آخر روز بر اين منوال بود و نزديك به غروب آنچنان تاريك شد كه مردم به گمان قيامت افتادند و اضطراب بسيار در مصريان پيدا شد و سه ساعت ظلمت امتداد يافت و بعد از آن كمتر شد ، اما همچنان باد در وزيدن بود . و قبل از آن و بعد از آن مثل آن واقعه در مصر نشان نداده بودند .\r\nو در شام در اين سال طاعون عظيم شد و حاكم آنجا امير تنبك وفات كرد و حكومت شام به حكم امير تنبك به حاكم حلب تعلق گرفت . و در اين سال جانى بيگ كه در اسكندريه محبوس بود ، فرار نموده به نوعى پنهان شد كه هيچ كس از او خبر نشد و سلطان از اين معنى بسيار در پيچ و تاب شد و هرچند سعى كرد از او خبر نيافت . و چون اشرف با نصارا در مملكت خود خوب معاش نمىكرد ، حاكم حبشه كه اسحاق بن داوود نام داشت ، حكم كرد كه\r\n\r\n\r\n","description":"","footnote":"\r\n( 1 ) . ق : هشتصد و سى و ششم .\r\n( 2 ) . م ، ش : حاشيه 826 .\r\n","page_name":" 5159 ","page_number":49},
  {"content":"\r\n\r\nدر بلاد او هركس از مسلمان بودند تاراج كردند و جمعى كثير را به قتل آوردند و جمعى را اسير كردند . و چون اين خبر به اشرف رسيد ، در مقام آن شد كه قتل‌عام نصاراى ولايت خود كند . علما و قضات مصر مانع شدند ؛ چه ، باعث آن مىشد كه مسلمانان در اقاليم نصارا تمام هلاك شوند .\r\nو در اين سال برادر [ ملك 
  ] اشرف برسباى با جمعى ديگر از خويشان او از ميان چركس مصر آمدند و امراى مصر استقبال نموده ايشان را به شهر درآوردند . و در اين سال چون قافلهء حاج به مكه رفت ، شريف آنجا كه حسن بن عجلان نام داشت ، به رسم قديم به استقبال حاج بيرون نيامد ؛ چه ، او شنيده بود كه اشرف حكم به گرفتن او كرده است . و اشرف از اين خبر در غضب شده حكم كرد كه لشكر به دفع شريف روانه شود .\r\nو سلطان مراد ، حاكم روم در اين سال در اوديه قشلاق كرد و لشكريانش از فرنگ غنيمت بسيار گرفتند .\r\nو مباركشاه ، حاكم دهلى در اين سال به ولايت كيتهر « 1 » درآمد و باج و خراج از مقدّمان آنجا گرفت . و جهان خان ، امير بدائون « 2 » كه از خضر خان گريخته بود ، آمده ملازمت نموده و از آب گنگ گذشت ولايت جماعت توران را بتاخته و جمعى كثير از ايشان به قتل آمد و مقدم اتاوه ، پسر خود را در ركاب فرستاده بود و در كنار آب گنگ ، پسر مقدم اتاوه گريخت و لشكريان تعاقب نمودند و چون به او نرسيدند ، به ولايت اتاوه درآمده از مراسم تاخت و تاراج دقيقه‌اى فروگذاشت نكردند . و مباركشاه خود نيز كوچ‌بركوچ به اتاوه آمده و قلعهء كفار را محاصره نمود و مقدم مذكور عاجز شده دگر باره پسر خود را به ملازمت فرستاد و پيشكش بسيار داده خود را خلاص گردانيد . و مباركشاه در جمادى الآخر به دهلى مراجعت نمود .\r\nو در جمادى الأول همين سال ميان جسرت شيخا و راى بهليم جنگ شده راى بهليم كشته شد و اسباب بسيار به دست جسرت درآمد و چون قوت بسيار يافته بود ، نواحى [ 571 الف 
  ] لاهور و ديبالپور را تاخته به ولايت خود مراجعت نمود . و حكومت ملتان را در اين سال به واسطهء آوازهء [ آمدن 
  ] حاكم كابل به آنجا به ملك محمود حسن تفويض نمود و ملك محمود به آنجا رفته حصار ملتان را مرمت كرد و لشكر اطراف و نواحى را جمع نموده مستعد جنگ شد .\r\nو هم در اين سال به واسطهء آنكه هوشنگ ، حاكم مالوه به قصد گواليار آمده بود ، مباركشاه به آن طرف روان شد . در بيانه پسر اوحد خان حصارى شد و مدتى مباركشاه او را محاصره\r\n\r\n\r\n","description":"","footnote":"\r\n( 1 ) . ق : كنهر ؛ تصحيح از منتخب التواريخ بدائونى .\r\n( 2 ) . ق : بدوان .\r\n","page_name":" 5160 ","page_number":50},
  {"content":"\r\n\r\nنمود و از او پيشكش فراوان گرفته متوجه گواليار شد . و چون لشكر دهلى و مالوه به يكديگر رسيدند ، صلح شد و هوشنگ به ولايت خود مراجعت نمود . و مباركشاه بعد از آنكه مدتى در كنار آب جنبل توقف كرد از آنجا باج و خراج گرفته به طرف دهلى مراجعت نمود و تا ثمان و عشرين و ثمانمائه [ - 828 هجرى 
  ] در دهلى به فراغت گذرانيد . و چنان كه مذكور شد ، هوشنگ ، حاكم مالوه در اين سال به گواليار رفت و مراجعت نمود و تا سنهء هشتصد و سى و دو به حال خود در مالوه گذرانيد . و سلطان احمد ، حاكم گجرات چون با هوشنگ جنگ كرد به عزيمت معاودت از پاى حصار سارنگپور سوار شد و هوشنگ تعاقب نموده با لشكر آراسته از حصار سارنگپور بيرون آمد و به سلطان احمد رسيد و گجراتيان بازگشته به جنگ ايستادند و جنگى عظيم شده هوشنگ شكست خورد و چهار هزار و نهصد كس او در جنگ و گريز كشته شدند و او نيز گريخته بار ديگر به حصار سارنگپور درآمد و سلطان احمد به گجرات آمد . و چون شيخ احمد كتو بشارت اين فتوحات و معاودت به سلامت سابقا داده بود ، سلطان احمد و گجراتيان را اعتقاد عظيمى به او پيدا شد . و چون لشكر گجرات در اين سفر محنت بسيار كشيده بودند ، تا سنهء هشتصد و بيست و نه سلطان احمد ايشان را آسوده داشت و به هيچ طرف سوارى نكرد .\r\nو در اين سال سلطانعلى شاه بن سلطان سكندر كه مير خان نام داشت ، در كشمير بعد از پدر بر تخت سلطنت نشست و هرچند خردسال بود اما چون صلابت و مهابت سلطنت سكندر اطراف را فروگرفته بود ، مردم در اطاعت او درآمدند . و سلطان در اوايل حال جميع مهمات را به عهدهء سيه بهت كه وزير سلطان سكندر بود ، گذاشت . و او در مدت چهار سال وزارت خود انواع ظلم به رعايا رسانيد و به دستور زمان سلطان سكندر انواع آزار و جفا به هندوان مىرسانيد ، چنانچه از آن طايفه در كشمير كسى ظاهر نمىشد . و چون سيه بهت به علت دقّ گرفتار شد و به همان زحمت درگذشت ، سلطانعلى شاه ، شاهى خان ، برادر خود را كه در شجاعت و تدبير يگانهء زمان خود بود مرجع تمامى امور ملكى ساخت و از بس كه لايق سلطنت بود ، مردم انتظار دولت او مىبردند و او جميع مهمات را از پيش خود گرفت . و سلطانعلى به قصد سير از كشمير استعداد برآمدن نمود و شاهى خان را جانشين خود گردانيد و محمد خان ، برادر خردتر را نصيحت به اطاعت و انقياد شاهى خان نمود و نزد راجه جمو - كه خسر « 1 » عليشاه بود - رفت . و ارباب غرض او را از ولىعهد ساختن شاهى خان پشيمان كردند و راجه جمو و راجه واجورى با لشكر بسيار به مدد عليشاه رفته كشمير را بار ديگر به تصرف او\r\n\r\n\r\n","description":"","footnote":"\r\n( 1 ) . خسر : پدرزن . - فرهنگ معين .\r\n","page_name":" 5161 ","page_number":51},
  {"content":"\r\n\r\nدرآوردند و شاهى خان از كشمير برآمده به سيالكوت « 1 » رفت .\r\nو در همان ايام جسرت خان كهوكهر كه در بند صاحبقرانى بود و از سمرقند گريخته بود و در پنجاب تسلط تمام پيدا كرده بود ، شاهى خان پناه به او برد و سلطانعلى شاه تعاقب نموده با لشكر بىكران با جسرت خان و شاهى خان جنگ كرد و خلايق بىشمار از جانبين كشته شدند ؛ و آخر عليشاه تاب نياورده فرار نمود و شاهى خان تعاقب نموده به كشمير درآمد و مردم شهر از آمدن او نقاره‌هاى شادى نواختند .\r\nو مدت حكومت سلطانعلى شاه شش سال و نه ماه بود . و اين واقعه در سنهء هشتصد و چهل و شش « 2 » [ ؟ 
  ] روى نمود .\r\n\r\n\r\n","description":"","footnote":"\r\n( 1 ) . شهر و قلعه‌اى در نزديكى لاهور .\r\n( 2 ) . در حاشيهء نسخهء ق : 827 .\r\n","page_name":" 5162 ","page_number":52},
  {"content":"\r\n\r\n\r\nذكر وقايع سنهء هشتصد و بيست و هفت از هجرت [ موافق سال هشتصد و هفدهم « 1 » از رحلت خير البشر 
  ] « 2 »\r\nدر اين سال شهنشاه ايران و توران ميرزا شاهرخ بهادر خان سلطان ييلاق و قشلاق به بادغيس و هرات نمود و ميرزا بايسنقر فصل بهار در رادكان گذرانيد و قشلاق به هرات كرد و ميرزا الغ بيگ از ماوراء النهر به عزم يورش مغولستان سوار شد ؛ چه ، شير محمد اغلان كه تربيت كردهء او بود ، در آن الوس مستقل شده با وجود حقوق سابق ، خدمت ميرزا بر وجه اتمّ نمىنمود .\r\nو سلطان مراد ، قيصر روم در اين سال ايل منتشا و آيدين و حميد « 3 » را به تصرف درآورد و ميرزا اغلان را شكست داد .\r\nو در اين سال احوال حاكم مصر و شام آن است كه چون تنبك بجاسى به حكم اشرف ، حاكم شام شد ، در خاطر مخالفت اشرف را قرار داد . و اين معنى را منهيان به ملك اشرف رسانيدند و اشرف قبل از آنكه تنبك قوى شود ، در مقام دفع او شد و به امراى شام كتابات نوشته به وعده‌هاى جميل ايشان را بر مخالفت [ 571 ب 
  ] و قتل تنبك تحريص نمود . و سودون بن عبد الرحمان را به حكومت شام تعيين نمود . و امراى شام چون بر مخالفت تنبك اتفاق نمودند ، تدبيرى انديشيده يك‌جا جمع شدند و نزد تنبك فرستادند كه خبرى از اشرف آمده اگر حكم شود يك‌جا شده هرچه مقتضى وقت باشد ، به فعل آوريم . و تنبك ارادهء\r\n\r\n\r\n","description":"","footnote":"\r\n( 1 ) . ق : وقايع سنهء هشت صد و سى و هفت از رحلت ، موافق سنهء هشت صد و بيست و هفت از هجرت .\r\n( 2 ) . م ، ش : در حاشيه 826 .\r\n( 3 ) . عبد الحسين نوايى ، ايالت حميد را نادرست دانسته است ؛ چه « ايالت حميد را سلطان ترك قبلا از ابراهيم بيگ قرامانى گرفته بود . » - حاشيه بر احسن التواريخ ، ص 184 .\r\n","page_name":" 5163 ","page_number":53},
  {"content":"\r\n\r\nايشان را دريافته فى الحال با مردم خود سلاح جنگ درپوشيد و سوار شد و خود را به امرا رسانيد و جنگى عظيم شد و شكست بر امرا افتاد و جمعى به طرف سودون گريخته جمعى ديگر به اطراف متفرق شدند و تنبك قوى حال شد و به عزم قتال سودون سوار شده تا جسر يعقوب آمد . و سودون متوهم شده جسر را بريد و هردو لشكر در برابر يكديگر فرود آمدند و چون آب گذر نمىداد ، از دو طرف جنگ تير مىكردند .\r\nو اين اخبار به مصر رسيده اشرف به غايت دلگير بود ، تا آنكه سودون جمعى را در كنار آب در برابر تنبك گذاشت كه او را مشغول دارند و خود با لشكر ايلغار نموده به شام رفت و دمشق را چون خالى بود ، به تصرف درآورد و تنبك آگاه شده به رسم ايلغار تعاقب نمود . و چون با اندك مردم به نزديك رسيد ، سودون فرصت غنيمت دانسته بيرون آمد و جنگ كرده تنبك را شكست داد و او را زنده به دست آورد و بشارت اين فتح به مصر فرستاد و اشرف به غايت خوشحال شده حكم كرد كه سر تنبك را به مصر آوردند . و بعد از آنكه خاطر اشرف از تنبك جمع شد ، به عزم انتقام شريف مكه ارادهء سوارى نمود . قضات و علما در ميان آمده او را از اين عزيمت درگذرانيدند . و چون فرنگان در اين سال به كشتى مسلمانان را غارت كرده بودند ، اشرف جمعيت را به تاخت سواحل درياى فرنگ فرستاد . و ايشان مظفر و منصور بازآمدند . و در سلخ شوال اين سال چون به عادت معهود به ملازمت سلطان اشرف آمدند ، امير يلبغا مظفرى را كه اتابك لشكر مصر بوده غافل به حكم اشرف گرفته به قلعهء اسكندريه فرستادند و امير قچق « 1 » عيساوى اتابك شد .\r\n\r\n\r\n","description":"","footnote":"\r\n( 1 ) . م : فحق .\r\n","page_name":" 5164 ","page_number":54},
  {"content":"\r\n\r\n\r\nذكر وقايع سنهء هشتصد و بيست و هشت از هجرت [ موافق سال هشتصد و هجدهم « 1 » از رحلت خير البشر 
  ] « 2 »\r\nميرزا الغ بيگ از ماوراء النهر با لشكر بسيار از ماوراء النهر روانهء مغولستان شد و جمعى از امرا را به تاخت فرستاد و ايشان هرايل و الوس كه به راه نزديك بودند تاختند و بعد از دو روز كه به تاخت و تاراج مشغول بودند ، در مقام آق‌سو ، ابراهيم و جهانشاه بن قمر الدين با لشكر عظيم به ايشان دوچار شدند و جنگى عظيم شد و مغولان شكست يافتند و ابراهيم با دو پسر [ ش 
  ] در معركه به قتل آمدند . و لشكر ماوراء النهر غنيمت بسيار يافتند و ميرزا الغ بيگ نيز متعاقب رسيد و امرا را نوازش بسيار كرد و به اتفاق متوجه ديگر الوس‌ها شدند . و امير خدايداد كه از امراى معتبر مغولستان بود ، به ملازمت ميرزا الغ بيگ آمده و به واسطهء كبر سن ميرزا الغ بيگ او را حرمت بسيار داشت و با او مشورت نموده به اتفاق متوجه شير محمد اغلان شد [ ند 
  ] و در تقوقو سپاه ياغى [ را 
  ] ديدند و از هردو طرف ترتيب افواج نمودند و مستعد جنگ و جدل شدند . و چون شير محمد را معلوم شد كه مرد اين ميدان نيست ، تمام لشكر خود را يك فوج كرد كه به يك بار ، به يك طرف حمله برند . اگر كارى ساخته چه بهتر از آن ، و الّا به وقت گريختن لشكر متفرق نباشد .\r\nو به اين اتفاق بر جوانغار شاهزاده كه ضبط آن به عهدهء امير ارسلان خواجه بود ، حمله آورد و امير ارسلان داد مردانگى داده حملهء او را استقبال كرد و چون كوه پاى تخت افشرده جاى خود را محافظت كرد . ميرزا الغ بيگ از اين معنى مطلع شده افواج ديگر را به كمك او\r\n\r\n\r\n","description":"","footnote":"\r\n( 1 ) . ق : هشتصد و سى و هشتم .\r\n( 2 ) . م ، ش : 827 .\r\n","page_name":" 5165 ","page_number":55},
  {"content":"\r\n\r\nفرستاد و جنگى عظيم شده آخر الأمر مغولان شكست يافتند ؛ و آن روز تا شب لشكريان ميرزا الغ بيگ به قتل و تاراج مشغول بودند و چندان غنيمت به دست ايشان افتاد كه از حساب بيرون بود . و بعد از فتح به جانب ييلاق يلدوز - كه خرم‌ترين صحراى آنجاست - ايلغار نمودند و غنيمت بسيار به دست لشكريان درآمد و عزيمت مراجعت فرموده هزار كس را به حمل سنگ قاش « 1 » كه پادشاهان قديم مغولستان از ختا آورده بودند ، مأمور ساخت . و آن سنگ را صاحبقران نيز اراده نموده بود كه به سمرقند آورد و امير جهانشاه را به اين خدمت مأمور ساخته ، اما امير مذكور از نقل آن عاجز شده بود و صاحبقران هميشه اظهار تأسف مىفرمود كه چرا آن سنگ را نياوردند . و مردم ميرزا الغ بيگ دامن سعى بر كمر زده آن سنگ را به سمرقند رسانيدند . و ميرزا قرين فتح و نصرت در ماه رجب به سمرقند رسيد و در آخر سال به وقتى كه ميرزا شاهرخ از شكار ولايت سرخس معاودت [ 572 الف 
  ] نموده بودند و ميرزا بايسنقر نيز از شكار ولايت طوس معاودت كرده ، ميرزا الغ بيگ به هرات آمد و به شرف ملاقات پدر بزرگوار و برادر نامدار مشرف شد . و كتاب ظفرنامه « 2 » در اين سال مرتب شد .\r\nو احوال حاكم مصر در اين سال اين است كه به وقت امير شيخ ، امير يشبك اعرج به مكّه رفته بود و چند سال آنجا توقف كرده و تحقيق احوال آن ولايت نموده . چون در اين وقت به مصر آمد به عرض اشرف رسانيد كه « بندرى است جدّه نام ، در نزديك مكه كه كشتىها از اقليم هندوستان به آنجا مىآيند . » و ملك اشرف در روز چند كشتى و غراب روانهء آنجا نمود و جده را به تصرف درآورد . و قبل از آن بندر جده مشهور نبود و سوداگران از آن راه آمد و شد مىكردند .\r\nو سودون ، حاكم شام در اين سال به مصر آمده عزت بسيار يافت و به محل حكومت خود مراجعت نمود .\r\nو قيصر روم در اين سال در ادرنه قشلاق كرده دختر اسفنديار را به نكاح درآورد و طوى [ ى 
  ] عظيم ترتيب داد .\r\nو مباركشاه ، حاكم دهلى در اين سال به طرف كيتهر « 3 » لشكر كشيد و راى هرسنگ ، مقدم\r\n\r\n\r\n","description":"","footnote":"\r\n( 1 ) . ق : سنگ فاس ؛ م ، ش : بىنقطه . تصحيح از مطلع السعدين و زبدة التواريخ . معلوم نشد چه نوع سنگى است . قاش :\r\nلفظى تركى به معنى ابرو . و ممكن است « سنگ قساس » باشد كه سنگ آهن است - محمد آبادى ، ظرائف و طرائف ، ص 509 . بار تولد نيز در اين خصوص مطالبى دارد . - الغ بيگ و زمان وى ، ص 165 به نقل از حاشيهء سيّد جوادى بر زبدة التواريخ ، ص 892 .\r\n( 2 ) . مراد ظفرنامهء مولانا شرف الدين على يزدى است كه آن را به دستور ابراهيم سلطان ، پسر شاهرخ ( متوفى 838 ه ق ) در 822 شروع و در 828 به پايان برده است . ولى پس از اتمام كتاب ، تا 831 هجرى تصحيحات يا اضافاتى در آن به عمل آورده است .\r\n( 3 ) . ق : كنهر ؛ م : كبهر ؛ ش : كتر . اصلاح از منتخب التواريخ بدائونى .\r\n","page_name":" 5166 ","page_number":56},
  {"content":"\r\n\r\nآنجا به ملازمت او آمده پيشكش فراوان گذرانيد و مباركشاه از آنجا به دامن كوه بكتون « 1 » به شكار رفت و به وقت مراجعت اكثر ولايت ميوات « 2 » را تاخته به دهلى آمد .\r\n\r\n\r\n","description":"","footnote":"\r\n( 1 ) . ق : مك مون .\r\n( 2 ) . ق : سيوات .\r\n","page_name":" 5167 ","page_number":57},
  {"content":"\r\n . \r\n","description":"","footnote":"","page_name":" 5168 ","page_number":58},
  {"content":"\r\n\r\n\r\nذكر وقايع سنهء هشتصد و بيست و نه از هجرت [ موافق سال هشتصد و نوزدهم از رحلت خير البشر 
  ]\r\nدر اين سال ميرزا شاهرخ عمارت گازرگاه را كه مقبرهء خواجه عبد الله انصارى است احداث فرمود . و زمستان به ولايت سرخس به شكار رفت و ييلاق در بادغيس نمود . و امير شاه ملك در اين سال فوت شد . « 1 » امير كبير صاحب تدبير بود و صاحبقران در عنفوان جوانى در مقام تربيت او شده چون آثار رشد و كاردانى از ناصيهء او ظاهر بود . و نخستين امرى كه باعث اعتبار او در ميانهء امراى صاحبقران بود ، آن بود كه روزى صاحبقران در خلوت به او گفت كه « چون فلان سردار را تمام امرا از من درخواست كرده‌اند و نبخشيده‌ام ، اكنون تو در ميان امرا زانو زده درخواست كن كه به تو خواهم بخشيد . امّا اگر يك مرتبه و دو مرتبه قبول نكنم ، تو دليرانه ديگر بار زانو زده التماس كن . »\r\nروز ديگر به وقت مجلس بزرگ امير شاه ملك نيز به موجب فرموده زانو زده شفاعت كرد و دو مرتبه ، قبول نيفتاد و مرتبهء سيم كه زانو زد ، آن حضرت فرمود كه « اگرچه مكررا قبول شفاعت امرا نكرده‌ام ، اكنون اگر اين كودك را دل شكسته كنم ، ديگر در ميان همسران خود سربالا نمىتواند كرد . گناه او را به شاه ملك بخشيدم . »\r\nو به واسطهء اين عنايت تمام امرا از او در حساب شدند و رفته‌رفته به واسطهء نيكو خدمتى كار او به آنجا رسيد كه حكم شده بود كه هرولايت كه مفتوح شد ، هرموضع كه شاه ملك\r\n\r\n\r\n","description":"","footnote":"\r\n( 1 ) . مولانا عبد الرحمان بن مولانا لسانى فوت امير شاه ملك را در ماه تاريخ زير يافته :\r\n « رحمة اللّه عليه » [ - 829 
  ] اش شده تاريخ وفات * باد در روضه مصاحب همه با مه رخ شنگ . \r\n","page_name":" 5169 ","page_number":59},
  {"content":"\r\n\r\nاختيار كند تا آخر عمر به سيورغال او مقرر باشد . و بر اين موجب جميع سيورغالات او برقرار مىبود . و حكومت خوارزم كه سيورغال او بود به فرزند او ، ابراهيم سلطان مقرر شد .\r\nو سيد رضا ، پادشاه ولايت گيلان كه عمر دراز به دولت گذرانيده بود ، در اين سال فوت شد . او به كرم مشهور بود و مادام العمر دست او به طلا و نقره نرسيده بود . « 1 »\r\nو در اين سال قيصر روم به ايل لار لشكر كشيد و خواجه دسستوت را شكست داده ولايت او را به تصرف درآورد و ازمير اغلان متعرض ايل آيدين نشد و سلطان مراد لشكر به دفع او فرستاد و بعد از جنگ ازمير اغلان به قلعهء مستوريه پناه برده حصارى شد . و چون چند وقت لشكر سلطان مراد او را محاصره نمودند ، روزى تنها از قلعه بيرون آمده از ميان لشكر روم به ضرب زارى بيرون رفت و نزد قرابان اغلان رفته كمك طلبيد . و چون از او نوميد شد ، ديگر باره مراجعت نموده از ميان لشكر غنيم تنها گذشته به قلعه درآمد . و از كمال شجاعت آل عثمان را هرگز اعتبارى نمىكرد و ايشان را خرگوش و خود را گرگ نام كرده بود . آخر او و پسرش ، قرت حسن هردو به دست روميان افتاده به قتل رسيدند .\r\nو در اين سال شريف مكّه به واسطهء رفع كدورتى كه ميان او و اشرف واقع شده بود به مصر آمد و اعزاز تمام يافته مراجعت نمود و سىهزار دينار به شكرانه داد . و چون فرنگان در اين دو سه سال اكثر اوقات به ولايت مسلمانان مزاحمت مىرسانيدند ، ملك اشرف در اين سال كشتى و غراب بسيار مرتب ساخته ، لشكرى آراسته بر سر قبرس - كه جزيره‌اى است در ميان دريا - فرستاد و بسيارى از مسلمانان به طوع و رغبت خود ، به عزم جهاد همراه اين لشكر شدند تا به حدّى كه در جهازها گنجايش نماند . و حاكم قبرس از ديگر فرنگان مدد طلبيده لشكرى افزون از قياس ترتيب داد . و چون مسلمانان كه نسبت به ايشان [ 572 ب 
  ] . . . « 2 » به قدس رسيدند حاكم آنجا كه داشر ، يعنى پادشاه جزيره نام داشت ، از قلعه به جنگ بيرون آمد و جنگ عظيم شده مسلمانان مظفر شدند و دو هزار كس از فرنگان در معركهء جنگ به قتل رسيدند . و بعد از شكست عدد كشتگان را جز علّام الغيوب كس ندانست . و تمام آن ولايت را تاراج نمودند و آن‌قدر غنيمت به دست مسلمانان افتاد كه از قياس و وهم بيرون بود . و از ابتداى اسلام تا آن وقت كسى بر جزيرهء قبرس دست نيافته بود . « 3 »\r\nچون خبر فتح به ملك اشرف رسيد ، از غايت شادمانى بسيار بگريست و مسلمانان مظفر و منصور مراجعت نمودند و حاكم آنجا را كه اسير شده بود ، به مصر آوردند و مصر و قاهره را\r\n\r\n\r\n","description":"","footnote":"\r\n( 1 ) . قسمت‌هايى از شرح احوال سيد رضى الدين امير رضا كيا ، پادشاه گيلان ، در تاريخ طبرستان و رويان و گيلان ، ص 263 به بعد و نيز در احسن التواريخ روملو ص 123 و 189 آمده است .\r\n( 2 ) . جاى يك كلمه در نسخ بياض است .\r\n( 3 ) . معاوية بن ابى سفيان نخستين كس بود كه بر قبرس چيره شد .\r\n","page_name":" 5170 ","page_number":60},
  {"content":"\r\n\r\nآيين بستند . و سلطان مصر جمعى را كه در اين معركه آثار شجاعت از ايشان ظاهر شده بود نوازش بسيار كرد و بعد از مدتى حاكم قبرس را كه صد هزار دينار به صد و بيست هزار دينار هرساله قبول نموده بود ، آزاد كرده به ولايت قبرس فرستاد .\r\nو امير جار قتلق ، نايب حلب در اين سال به مصر آمد و به اعزاز به مقر حكومت خود رفت .\r\nو مباركشاه ، حاكم دهلى در اين سال لشكر به ميوات كشيده اولاد بهادر ناهر را به دست آورده مظفر و منصور به دهلى مراجعت نمود . و سلطان احمد ، حاكم گجرات درين سال لشكر به ايدر كشيده تمام آن ولايت را تاراج نمود و شهر احمدنگر را احداث كرد . و . . . « 1 » مقدم . . . « 1 » به بيجانگر گريخت .\r\n\r\n\r\n","description":"","footnote":"\r\n( 1 ) . يك كلمه ناخواناست .\r\n","page_name":" 5171 ","page_number":61},
  {"content":"\r\n . \r\n","description":"","footnote":"","page_name":" 5172 ","page_number":62},
  {"content":"\r\n\r\n\r\nذكر وقايع سنهء هشتصد و سى از هجرت [ موافق سال هشتصد و بيستم « 1 » از رحلت خير البشر 
  ] « 2 »\r\nدر اين سال ميرزا سيورغتمش در كابل فوت شد و ميرزا شاهرخ از فوت فرزند سعادتمند بسيار اندوهناك شده ولايت او را به پسرش ، ميرزا سلطان مسعود مرحمت نمود . و براق اغلان در الوس اوزبك در سنهء هشتصد و بيست و هشت و سنهء هشتصد و بيست و نه [ هجرى 
  ] با محمد خان ، حاكم آن الوس منازعت نموده آن الوس را مسخر ساخت .\r\nو در اين سال به حدود مملكت ميرزا الغ بيگ مزاحمت رسيد و همين براق سابقا به ملازمت ميرزا الغ بيگ آمده رعايت يافته بود و چون در آن الوس مستقل شده بود ، به حدود سقناق آمده ايلچى نزد ميرزا فرستاده اظهار دوستى نمود ، اما چون جدّ او اورس خان كه تغتمش خان را از ولايت بيرون كرده بود در سقناق عمارتى ساخته بود ، بر زبان براق گذشت كه « علفخوار سقناق ميراث من است . » و حكام سرحد از او شكايت به ميرزا نوشته شد ، بنابر آن ، ميرزا الغ بيگ به درگاه ميرزا شاهرخ صورت واقعه را اعلام نمود و در مقام تربيت لشكر شده و از هرات ميرزا محمد جوكى بهادر با لشكرى به كمك لشكر ماوراء النهر روان شد و ميرزا الغ بيگ كه متوجه براق شده بود ، ملحق شد و به اتفاق متوجه براق اغلان شدند . و او را مطلقا در نظر نمىآوردند . گمان نداشت كه براق طاقت ايستادن خواهد داشت ، اما براق پاى ثبات افشرده در جايى كه پشته‌ها بود و تمام لشكرش به نظر درنمىآمد ، صف‌آرايى نمود .\r\n\r\n\r\n","description":"","footnote":"\r\n( 1 ) . ق : هشتصد و چهلم .\r\n( 2 ) . م ، ش : حاشيه 830 .\r\n","page_name":" 5173 ","page_number":63},
  {"content":"\r\n\r\nو چون هردو لشكر به هم رسيدند ، براق با مردم خود به يك بار حمله آورده جوانغار لشكر سمرقند را گريزانيدند و اوزبكان به قول ميل نموده قلب را برهم زدند . و امرا چون ديدند كه كار از دست رفت ، عنان ميرزا الغ بيگ را گرفته از معركه بيرون رفتند . و پهلوان محمود نامى كه نوكر ميرزا شاهرخ بود . و بىرخصت آن حضرت به هواخواهى ميرزا محمد جوكى رفته بود ، به وقت جنگ رسيد و آثار شجاعت به ظهور آورد و به مشقت بسيار ميرزا محمد جوكى را از آن معركه بيرون آورد و شاهزادگان به تعجيل به سمرقند آمدند و تمام اسباب و اموال ايشان به دست اوزبكان افتاد . و شاهزادگان چون به سمرقند آمدند ، بعضى مردم مضطرب شده مىگفتند كه قلعهء سمرقند را مضبوط مىبايد كرد . اما شاهزادگان مردم را دلدارى داده در سمرقند به جمع لشكر مشغول شدند و عرايض به درگاه فرستادند .\r\nو در هرات در روز جمعه بيست و سيم ربيع الثانى به وقتى كه ميرزا شاهرخ از نمازگاه برخاست و ارادهء بيرون آمدن از مسجد و سوار شدن نمود ، نمدپوشى احمدلر « 1 » نام از مريدان مولانا فضل اللّه استرآبادى « 2 » به صورت دادخواهان كاغذى در دست در درون مسجد پيش آمد و آن حضرت به يكى از نزديكان فرمود كه معلوم نمايد . و آن بىعاقبت كوته‌انديش ، بىانديشه پيش دويد و كاردى به شكم آن حضرت رسانيد . و چون جمعى از بتيكچيان نزديك بودند ، او را گرفتند . و على سلطان ، پسر منگو قوچين در آن وقت از آن حضرت رخصت گرفته به قتلش مبادرت نمود .\r\nو چون ذات حميده صفات آن حضرت به واسطهء انتظام امور عالميان در حفظ مهيمن منّان بود از آن زخم چندان آسيبى نيافت و زخم كارگر نيامد . و چون به وقت سوار شدن آن حضرت نقاره‌چيان پيش‌پيش نقاره مىنواختند در اين وقت كه سوارى نزديك شده بود [ 573 الف 
  ] شروع در نقاره نمودند . امير عليكه كوكلتاش و امير فيروز شاه نيز بيرون آمده سوار شده بودند چون اين خبر به نقاره‌چيان رسيد ، دست‌شان فروماند و امرا حيران شدند . و آن حضرت امير فيروز شاه را طلبيد و او همچنان سواره به درون مسجد رفت و چون چشمش بر آن حضرت افتاد ، اضطراب بسيار نمود و آن حضرت را كه اراده داشت بر محفّه نشيند ، بر اسب سوار كرده از راه راست بازار به عظمت هرچه تمام‌تر به باغ زاغان آورده و اطبا و جراحان به علاج مشغول شدند .\r\n\r\n\r\n","description":"","footnote":"\r\n( 1 ) . بخش‌هايى از شرح حال احمدلر را در اسفزارى ، روضات الجنات و . . . ، ص 85 به بعد مطالعه بفرماييد .\r\n( 2 ) . تاكنون در خصوص فضل اللّه استرآبادى و مذهب حروفيهء او تحقيق جامعى صورت نگرفته است . اساسىترين تحقيقات در اين خصوص عبارتند از : واژه‌نامهء گرگانى تأليف دكتر صادق كيا ؛ مجموعهء رسائل حروفى تحقيق رضا توفيق ؛ آغاز فرقهء حروفيه تاليف هلموت ريتر ، ترجمهء حشمت مؤيّد ؛ و مقالهء « حروفيّه » به قلم عبد القادر گلپينارلى ، چاپ شده در فصلنامهء پژوهشهاى تاريخى ، سال 1379 ، ترجمهء دكتر عطاء اللّه حسنى .\r\n","page_name":" 5174 ","page_number":64},
  {"content":"\r\n\r\nو ميرزا بايسنقر و امرا از كشته شدن لرك « 1 » اظهار تأسف كرده به تفحّص احوالش پرداختند . در ميان رخوت او كليدى يافته در كاروانسرا در حجره [ اى 
  ] به آن كليد واشد و كاروان‌سرادار حيلهء او را بيان كرد . معلوم شد كه همان شخص در اين حجره طاقيه‌دوزى « 2 » مىكرده و مردم بسيار نزد او مىآمدند ، از جمله مولانا معروف خطاط « 3 » كه به غايت نيكو مىنوشت و به ديگر فضايل نيز آراسته بود . از آن جمله به وقتى كه كاتب ميرزا اسكندر بود و حكم بود كه هرروز پانصد بيت بنويسد ، سه روز كتابت نكرد و ميرزا اسكندر سبب پرسيده مولانا جواب گفت كه « هزار و پانصد بيت يك روز خواهم نوشت . » در حضور ميرزا اسكندر ديگرى قلم تراشيده و او هزار و پانصد بيت را نوشت . و بعد از فتح اصفهان در كتابخانهء ميرزا شاهرخ مىبود . و او مردى خوش‌باش بود و نمد يمنى پوشيدى و طاقيه [ اى 
  ] نمدين بلند هم به آن رنگ بر سر نهادى و ليف « 4 » نمدى بر آن پيچيدى . و اكثر جوانان خوش‌طبع ميل صحبت او مىكردند . و او از غايت بىپروايى نوبتى كاغذ ميرزا بايسنقر را كه به جهت خمسه [ نظامى 
  ] نوشتن يك سال نگاه داشته بود ، ننوشته بازفرستاد .\r\nالقصه ، مولانا در اين قضيه متهم شده چند نوبت به پاى دار رفت و آخر در قلعهء اختيار الدين محبوس شده و دخترزادهء مولانا فضل اللّه و جمعى ديگر را كه به اتفاق احمدلر متهم ساختند ، سوخته خاكستر ايشان را به باد دادند . « 5 » و چون احمدلر به لنگر سيد قاسم تبريزى « 6 » بسيار مىرفت ، حكم اخراج او نيز داده شد . و جناب سيّد به سمرقند رفت و به وقت سوار شدن اين بيت به زبان ايشان گذشت : بيت\r\n نمىدانم چه افتاده است قسمت از قَدَر ما را * كزين درگاه مىرانند دايم دربه‌در ما را « 7 » \r\n\r\n\r\n","description":"","footnote":"\r\n( 1 ) . ق : كرك .\r\n( 2 ) . طاقيه : نوعى كلاه .\r\n( 3 ) . نسخ : خياط .\r\n( 4 ) . ق : الف .\r\n( 5 ) . يكى ديگر از متهمان سوءقصد به جان شاهرخ ، امير مختوم نيشابورى ( متوفى 833 ه ق ) است كه پس از شكنجه‌هاى موحش به فارس تبعيد شد . بنابه تصريح مرحوم عبد الحسين زرين كوب ، علت مخالفت شاهرخ و اطرافيانش با امير مختوم اين بود كه « وى نيز به علت اظهار عشقى كه در حق يكى از خويشان گوهرشاد آغا ، زن شاهرخ كرده بود ، خشم شاهرخ و بايسنقر را برانگيخته بود و حتى از جانب بعضى علما هم تكفير شده بود ، مقارن واقعهء احمدلر هم كه وى به دوستى و صحبت او متهم شد ، مخالفان براى توقيف و آزارش فرصت يافتند . . . » . - دنبالهء جستجو در تصوف ايران ، ص 204 به بعد .\r\n( 6 ) . مراد مير قاسم انوار است . در سراب آذربايجان به دنيا آمد .\r\n( 7 ) . و نيز غزلى سرود كه مطلعش اين است :\r\n اى عاشقان ، اى عاشقان هنگام آن شد كز جهان * مرغ دلم طيران كند بالاى هفت آسمان \r\nو مقطعش اين :\r\n قاسم سخن كوتاه كن ، برخيز و عزم راه كن * شكّر برِ طوطى فكن ، مُردار پيش كركسان \r\n","page_name":" 5175 ","page_number":65},
  {"content":"\r\n\r\nو زخم آن حضرت بهتر شده به اندك وقتى صحت تمام يافت « 1 » و غرّهء شعبان از هرات متوجه ماوراء النهر شد و ميرزا بايسنقر به تختگاه خراسان معاودت نمود . و چون به هرات رسيدند ، چند روز بىحضورى كشيده صحّت يافت . و ميرزا شاهرخ سلطان را ميرزا الغ بيگ و اركان و اعيان سمرقند استقبال نموده به شهر درآوردند . و در سمرقند تفحص جنگ براق اغلان نموده بعضى امرا گناهكار شدند و چوب ياساق خوردند و ميرزا الغ بيگ را نيز مخاطب و معاتب ساخته چندگاه بىاعتبار ساختند و بعد از ايامى بار ديگر منظور نظر عنايت شد و حكومت ماوراء النهر به دستور سابق به او مرحمت شد .\r\nو براق اغلان چون خبر توجه ميرزا شاهرخ شنيد ، فتح نخستين را غنيمت دانسته به ولايت خود بازگشت و آن حضرت آن مملكت را بار ديگر ياساميشى فرمود و در اواخر ذيحجّهء اين سال به هرات آمد .\r\nو در اين سال اشرف ، حاكم مصر و شام در روزى كه به چوگان‌بازى مشغول بود ، غافل امير تغرى بردى را كه از امراى معتبر بود بگرفت و به اسكندريه فرستاد . و در آن وقت كه او را گرفته به قلعه بردند ، يكى از نوكران او آغاز گريه و زارى نمود و از عقب او مىرفت و مىگريست تا آنكه او را به كشتى سوار كرده به جانب اسكندريّه بردند و تا كشتى در نظر بود ، آن شخص همچنان نوحه مىكرد و چون كشتى از نظر غايب شد آن شخص همانجا كه ايستاده بود افتاد و جان بداد و در وفادارى ضرب المثل شد .\r\nو قيصر روم در اين سال در ادرنه قشلاق نموده لشكر به تاخت ولايت لار فرستاد و مظفر و منصور با غنيمت بسيار بازآمدند .\r\nو در اين سال مباركشاه ، حاكم دهلى به بيانه رفته آن ولايت را بعد از جنگ و محاصرهء محمد خان به صلح به دست آورد و محمد خان را همراه به دهلى آورده « 2 » و ملك قبول « 3 » را حاكم بيانه ساخت و بركنه سكرى « 4 » را به ملك خير الدين تحفه سپرد و به پاى قلعهء گواليار آمده\r\n\r\n\r\n","description":"","footnote":"\r\nاز فحواى كلام مورخان دوران شاهرخ و بايسنقر چنين برمىآيد كه دست داشتن سيد قاسم انوار در ترور نافرجام شاهرخ ، اتهامى واهى و پوچ بود ؛ چرا كه بنابر قول دولتشاه سمرقندى : « بيشتر از اكابر و اميرزادگان پايتخت هرات ، مريد او شدند و اصحاب اغراض اين سخن نزد پادشاه وقت ، سلطان شاهرخ رسانيدند كه اين سيد را بودن در اين شهر مصلحت نيست ؛ چرا كه جوانان مريد او شده‌اند ، مبادا از اين حال فسادى توليد كند . » - تذكره ، ص 543 .\r\n( 1 ) . و يكى از فضلا تاريخ اين واقعه را در اين بيت يافته است :\r\n از گمرهان دين چو بُد اين قصّه را ظهور * تاريخ اين قضيّه شد از روزگار « ضلّ » \r\nو ضلّ - ض [ - 800 
  ] + ل [ - 30 
  ] - 830 .\r\n( 2 ) . منتخب التواريخ : « بيانه را از محمد خان اوحدى گرفت و اوحديان را به كوشك جهان نماى فرستاد تا در آنجا ساكن باشند . »\r\n( 3 ) . منتخب التواريخ : ملك مقبل .\r\n( 4 ) . منتخب التواريخ : سيكرى .\r\n","page_name":" 5176 ","page_number":66},
  {"content":"\r\n\r\nاز زمين‌داران آنجا پيشكش فراوان گرفت و به دهلى مراجعت نمود . و محمد خان از دهلى گريخته به ميوات رفت و ديگر باره مردم بر او جمع شدند و به وقتى كه خبر شد كه قبول خان از قلعهء بيانه به تقريبى بيرون رفته است ، ايلغار كرده خود را به قلعه رسانيد ( و شهر بيانه را متصرف شد . ) « 1 » و مباركشاه ملك مبارز را حكومت بيانه داده به دفع محمد خان فرستاد و محمد خان چون طاقت جنگ نداشت حصارى شده تمام ولايت به دست مبارز درآمد و بعد از چند روز محمد خان [ 573 ب 
  ] قلعه را به مردم اعتمادى خود سپرده خود به جونپور رفت .\r\nو ملك مبارز را سلطان مباركشاه بنابر مصلحتى به دهلى طلب نمود .\r\nو در اين سال سلطان احمد شاه ، حاكم گجرات در كوشك خاص بود و جمعى از لشكريان به حمايت جمعى كه به آوردن علف به دامن كوه ايدر « 2 » رفته بودند ، تونجا « 3 » ، مقدم ايدر فرصت يافته بر ايشان حمله آورد و بعد از جنگ شكست يافته مراجعت نمود و يك فيل نامى از لشكر گجراتيان به دست او افتاد و فيل را پيش انداخته معاودت نمود . و گجراتيان از بردن فيل خبر شده او را تعاقب كردند و در تنگى كوه به او رسيدند . چون راه يكى بود ، تونجا به جنگ ايستاد و گجراتيان را بازداشت . اما فيلبان كه به غايت مردانه بود چون ديد كه كمك رسيد و فرصت است فيل را بر تونجا دوانيد و اسب او رم كرده از كوه پايين افتاد و با اسب هلاك شد و فيلبان بىآنكه بر اين معنى اطلاع پيدا كند پيل را به لشكر گجراتيان آورد و مردم ايدر شكسته و پريشان‌حال به جاى خود رفتند . و روز ديگر كسى را گذر به بالين تونجا افتاده او را بشناخت و سرش را نزد احمد شاه آورد . و به جهت تحقيق اين حال مردم را به نظارهء سر طلبيد ، كسى نشناخت . تا آنكه شخصى كه روزى نوكر تونجا بود و بعد از آن سال‌ها در گجرات نوكرى مىكرد ، پيدا شده ، چون چشمش بر سر تونجا افتاد بشناخت . و چون نمك او خورده بود ، نخست سر را سجده كرد ، بعد از آن به عرض رسانيد كه سر تونجا است . سلطان را وفادارى او پسند افتاد . او را تربيت كرد . و پسر او تولونجا ، حاكم ايدر شد و متعهد باج و خراج گرديد . و احمد شاه به گجرات بازآمد .\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . ق : + مىرفتند ، م ، ش : اندر .\r\n( 3 ) . ق ، ش : بونجا . و چند سطر بعد : تونجا .\r\n","page_name":" 5177 ","page_number":67},
  {"content":"\r\n . \r\n","description":"","footnote":"","page_name":" 5178 ","page_number":68},
  {"content":"\r\n\r\n\r\nذكر وقايع سنهء هشتصد و سى و يك از هجرت [ موافق سال هشتصد و بيست و يكم « 1 » از رحلت خير البشر 
  ] « 2 »\r\nدر ابتداى اين سال ميرزا شاهرخ از ماوراء النهر به هرات آمده در بيست و هشتم محرم ميرزا ابا بكر بن ميرزا محمد جوكى متولد شد . و اكثر اين سال به عيش و عشرت گذشت .\r\nو قيصر روم ايل لار و ايل اده‌سى و كرك جلو را در اين سال مسخر ساخت .\r\nو در اين سال حاكم قبرس به وعده وفا كرده آنچه از ملك اشرف ، حاكم مصر قبول كرده بود فرستاد و ملك اشرف ، يلبغا مظفرى را بار ديگر رعايت كرده مير مجلس ساخت . و اين يلبغا در اصل از قوم تاتار بود و تركى ساده‌لوح بود و با حكام مصر از روى راستى سخنان درشت مىگفت . بدان جهت آزار مىيافت . اما چون در باطن وفادار بود ، باز به حال اصلى خود مراجعت مىكرد . نوبتى در حضور اشرف كه چركسى بود ، سخن اصل و نسب مىگذشت .\r\nيلبغا از كمال سادگى چركسان را مذمت نموده قوم خود را ستايش كرد . و چون از او دليل پرسيدند ، گفت : « در قومى كه مثل چنگيز خان پيدا شد ، ديگر با آن قوم كسى را چه برابرى است ؟ » شخصى نسبت به چنگيز خان سخنى نالايق گفت ، يلبغا در حضور اشرف شمشير كشيده قصد قتل او نمود . اشرف به هزار محنت او را از دست يلبغا اخلاص كرد و به واسطهء رعايت ادب ملوك و پادشاهان عظيم الشأن يلبغا را نوازش بسيار كرد .\r\nو سوانح اقليم هند در اين سال اين است كه چون محمد خان ، حاكم ميوات نزد حاكم جونپور ، سلطان ابراهيم رفت و او را چندان تحريك نمود كه لشكر به طرف بيانه كشيد ،\r\n\r\n\r\n","description":"","footnote":"\r\n( 1 ) . ق . هشتصد و چهل و يكّم .\r\n( 2 ) . م ، ش : در حاشيه 840 .\r\n","page_name":" 5179 ","page_number":69},
  {"content":"\r\n\r\nمباركشاه ، حاكم دهلى نيز به عزم جنگ او روان شد و در نواحى بيانه به يكديگر رسيدند و در چهار كروهى همديگر خندق كنده محكم شدند و بيست و دو روز از طرفين مردم مردانه بيرون آمده جنگ مىكردند و باز به لشكر خود مراجعت مىنمودند . تا آنكه به تاريخ هفت جمادى الآخر سلطان ابراهيم با لشكر آراسته از خندق گذشته عزيمت جنگ صف نمود .\r\nمباركشاه نيز به جنگ بيرون آمده قريب به نيم روز هردو لشكر به يكديگر رسيدند و تا نماز شام جنگ بود و شب ميانجيگرى كرده هردو لشكر كه ميانجى طلب بودند ، به لشكرگاه معاودت نمودند . روز ديگر مردم جونپور « 1 » به ولايت خود مراجعت كردند و مباركشاه نيز به جانب تلكاب روان شد . و از زميندار [ ان 
  ] گواليار و اطراف و جوانب آن ولايت پيشكش بسيار گرفته به بيانه آمد و محمد خان را محاصره نموده بعد از هفت روز محمد خان پايان « 2 » آمده به طرف ميوات رفت و قلعهء بيانه بار ديگر به تصرف مباركشاه درآمد . و ملك محمود حسن را حكومت بيانه داد و به دهلى مراجعت نمود و ملك سرور الملك را به دفع فتنهء ميوات روانه نمود و آن ولايت تمام به تاراج رفت مگر كوه و قلعه و آخر الأمر صلح شد و ميواتيان اداى مال مقرر نمودند .\r\nو در ذيقعدهء اين سال جسرت ، نوكر ديگر بار جونپور « 3 » را محاصره كرد و ملك اسكندر ، حاكم لاهور به جنگ او بيرون آمده شكست يافت و به لاهور گريخت و جسرت غنيمت بسيار يافت . و اين خبر به دهلى رسيد . حكم شد كه اكثر مردم كه در نزديكى پنجاب بودند به كمك اسكندر روند . و قبل از رسيدن ، [ 574 الف 
  ] اسكندر غيرت كرده بار ديگر جمعيتى به هم آورد و به كلانپور رفته حاكم آنجا را با خود متفق كرد و با جسرت جنگ كرده او را شكست داد و غنيمت بسيار گرفت و به لاهور مراجعت نمود .\r\n\r\n\r\n","description":"","footnote":"\r\n( 1 ) . ق : جانپور .\r\n( 2 ) . م ، ش : پايين .\r\n( 3 ) . ق : جانپور .\r\n","page_name":" 5180 ","page_number":70},
  {"content":"\r\n\r\n\r\nذكر وقايع سنهء هشتصد و سى و دو از هجرت [ موافق با سال هشتصد و بيست و دوم « 1 » از رحلت خير البشر 
  ] « 2 »\r\nدر اين سال ميرزا شاهرخ بهادر آگاه شد كه اسكندر ، ولد قرايوسف پاى از حد خود فراتر نهاده با لشكرى گران به حدود عراق آمده است و سلطانيه را به تصرف درآورده و امير يوسف خواجه ولد امير الياس خواجه را دستگير نموده است . بنابراين ، حكم به احضار لشكرهاى مملكت محروسه شد و از تركستان و ماوراء النهر و بدخشان و بلخ و شبرغان و مرو ماهان و كابل و زابل و خراسان و خوارزم و مازندران و فارس و عراق و كرمان جهان جهان‌لشكر در جنبش آمده ، و ميرزا بايسنقر و امير شيخ لقمان برلاس و امير عليكه كوكلتاش به رسم منقلاى از پيش روان شدند . و يكشنبه پنج رجب ، آن حضرت از دار السلطنهء هرات روان شد و در ظاهر ملك رى ، ميرزا ابراهيم سلطان با لشكر فارس ملحق شد و ميرزا رستم نيز از اصفهان رسيد و لشكرهاى اطراف جمع آمده بيست و يكم ماه رمضان به سلطانيه رسيدند و قلعه را كه خالى بود ، متصرف شدند . و غرّهء ذيقعده به شنب غازان آمدند و كوچ كرده ظاهر سلماس محل نزول اردوى همايون شد و جمعيتى دست به هم داد كه متقدمين و متأخرين مثل آن نديده و نشنيده بودند و آنچه به رسم مبالغه در اين باب نوشته شود از صد يكى و از بسيار اندكى است .\r\nو امير اسكندر و برادران نيز با سپاهى يكدل نزديك رسيدند و صفوف تربيت يافته .\r\nبرانغار ميرزا بايسنقر شد و قول جاى پادشاه ربع مسكون و ميرزا محمد جوكى با چند فوج\r\n\r\n\r\n","description":"","footnote":"\r\n( 1 ) . ق . هشتصد و چهل و دويم .\r\n( 2 ) . م ، ش : حاشيه 841 .\r\n","page_name":" 5181 ","page_number":71},
  {"content":"\r\n\r\nملازم بود كه هرجا به مدد محتاج شود ، خود را برساند . و امير اسكندر نيز افواج خود را ترتيب داده به جنگ ايستاد . و فى الواقع لشكر قرايوسف و اولاد او به غايت لشكرى خوب بود و اسبان خوب داشتند و جوانان عاشق جنگ بر يكديگر سبقت گرفته در مقام تلاش نام و ننگ شدند . و آن حضرت به رسم معهود ، در ميان ميدان سراپرده زده فرود آمد و از مهيمن منّان طلب فتح و نصرت نموده سوار شد . و ميرزا ابراهيم نخست از برانغار بر امير جهانشاه ، برادر امير اسكندر حمله برده و جهانشاه طاقت حملهء مردم شيراز نياورده « 1 » بسيار ضعيف شد . « 2 » و امير اسكندر به كمك برادر روان شد و ميرزا ابراهيم در اين وقت فرمود كه فرّاشان سايبان و سراپرده در ميدان برپاى كردند . « 3 » و امير اسكندر در آن روز آنچه لوازم شجاعت و مردانگى بود به تقديم رسانيد ، چنانچه دوست و دشمن حيران شدند . و كار جنگ به دور و دراز كشيده شب درآمد و در آن شب تا صباح از هردو طرف پاس داشتند و روز ديگر باز از هردو طرف به جنگ مشغول شدند .\r\nو در اين روز ميرزا بايسنقر از جوانقار جنگى كرد كه داستان ( رستم پنهان شد . پادشاه در ميان ) « 4 » ميدان به سراپردهء خاص فرود آمده دوازده ركعت نماز به جاى آورد و در كمال خضوع و خشوع سوار شده به دشمن حمله كرد و لشكريان به يك بار سورن انداخته تركمانان را متفرّق ساختند و تراكمه روى به گريز آورده پريشان حال به هرطرف رفتند . « 5 » و ميرزا محمد جوكى به تعاقب نامزد شد . و شاهزادگان و امرايى كه در اين جنگ كمال شجاعت به جاى آورده بودند ، به اقسام نوازش و مرحمت سرافراز شدند و غنيمت بسيار به دست لشكريان افتاد و به ظاهر سلماس نزول نمودند .\r\nو در اين وقت از جانب ميرزا الغ بيگ خبر رسيد كه سلطان محمود اغلان با براق اغلان جنگ كرده و براق اغلان در معركه به قتل رسيد . و خبر فوت ميرزا مظفر بن ميرزا بابو و ميرزا عمر شيخ بن ميرزا محمد شيرازى در اين وقت آمد . آن حضرت نخست اندوهناك شد ،\r\n\r\n\r\n","description":"","footnote":"\r\n( 1 ) . م ، ش : طاقت شيران نياورده . روضة الصفا : « ميرزا ابراهيم سلطان با سپاه فارس و در سمت چپ سپاه . . . »\r\n( 2 ) . ق : قوى ضعيف شد .\r\n( 3 ) . شرف الدين يزدى ، مؤلف ظفرنامه كه در آن جنگ حضور داشت ، شجاعت ابو الفتح ميرزا ابراهيم را اين‌گونه بيان مىكند :\r\n اسكندر تركمان چو عصيان ورزيد * داراى زمان سزاى او واجب ديد\r\nاز تيغ ابو الفتح چو بگريخت به جنگ * تاريخ شد از « قدر ابو الفتح پديد » - ( 832 ) \r\n.\r\n( 4 ) . ق : ندارد .\r\n( 5 ) . جواهر الاخبار ( ص 65 ) : « . . . امير اسكندر با ميرزا شاهرخ مكرر جنگ كرد . يك مرتبه در الشگرد ، سه روز ، مرتبهء ديگر در سلماس ؛ كار به جايى رسانيد كه مغولان گفتند كه اين چنين جنگ كسى نكرده و دست از خود بالكليه شسته بودند و . . . »\r\n","page_name":" 5182 ","page_number":72},
  {"content":"\r\n\r\nبالأخره ترويح روح ايشان را به اطعام طعام و سمات فرمود . و از مغولستان خبر آمد كه سلطان محمود را محمد غازى به قتل آورد .\r\nو در ولايت روم بجز آنكه [ بايزيد 
  ] « 1 » پاشا - كه وزير سلطان مراد و پدرش بود و مدار المهام « 2 » قيصر نيز بود - فوت شد ، امرى ديگر واقع نشد كه نوشتن آن لايق به سياق اين مختصر باشد .\r\nو در اين سال آنچه در مصر سانح شده اين است كه غلامان ملك اشرف با امير كبير جارقطلو كه از امراى معتبر مصر بود ، در مقام نزاع شدند و خانهء او را محاصره كرده قصد قتل او نمودند و او در خانهء خود محكم شده به جنگ ايستاد و چون تبع بسيار داشت ، غلامان را كارى از پيش نرفت و در شهر غوغا شده نزديك بود كه فتنه پيدا شود و سلطان مكرر كس به منع غلامان فرستاد و ايشان ممنوع نشدند . اما چون از جنگ به تنگ آمدند [ 574 ب 
  ] سلطان كس فرستاده چند كس از غلامان جارقطلو را كه باعث فتنه شده بودند طلب نموده تأديب نمود . و بدين جهت غلامان از سلطان راضى شده خاموش شدند .\r\nو در اين سال مدينهء رها « 3 » را لشكريان مصر و شام مسخّر كردند . آن قلعه در تصرف قراعثمان بود و پسر خود ، هابيل را به حكومت آن قلعه تعيين نموده بود و لشكر مصر آن قلعه را محاصره نموده چند روز جنگ كردند و هابيل به تنگ آمده امان طلبيد . و سودون عبد الرحمان ، حاكم شام كه سردار لشكر مصر بود او را امان داده قلعه را به تصرف درآورد . و هابيل چون از قلعه فرود آمد ، گرفتار شد و غلامان مصر به درون قلعه رفته آغاز تاراج كردند و هرچند سودون و ديگر امرا در مقام منع شدند ، سودى نكرد . و جميع آنچه به قلعه بود به تاراج رفته مردمش به قتل آمدند و زنان و اطفال اسير شدند و آتش در شهر زده از آبادانى اثر نگذاشتند .\r\nو در اين سال احوال حاكم هندوستان اين است كه مباركشاه ، حاكم دهلى به جانب ميوات كوچ كرد و جلاو خان سو و ديگر زمينداران آنجا مال و خراج به دستور قديم به درگاه فرستاده بعضى به ملازمت آمدند و مباركشاه به دهلى مراجعت نمود و چون خاطرش از طرف بيانه جمع شده بود ملك محمود حسن را ملك محمود عماد الملك نام كرد .\r\nو سلطان احمد ، حاكم گجرات در اين سال لشكر به ايدر كشيد و چون تونجا كشته شده بود ، قلعهء ايدر به آسانى به تصرف درآمد و به واسطهء ياغى شدن نصير ، حاكم ايسر و برهانپور\r\n\r\n\r\n","description":"","footnote":"\r\n( 1 ) . نسخ : بياض . افزوده از تاريخ عثمانى پروفسور اوزون چارشىلى .\r\n( 2 ) . ق : و از مهمّات .\r\n( 3 ) . ادساى امروزى .\r\n","page_name":" 5183 ","page_number":73},
  {"content":"\r\n\r\nو تعرّض رسانيدن به دربار سلطانپور ، سلطان احمد ، محمد خان ، پسر بزرگ خود را به دفع او تعيين نمود . و مقدم . . . « 1 » ، سلطان احمد گريخته به دكن رفته بود و مردم دكن به كمك او آمده بودند و در . . . « 1 » ، لشكر دكن و گجرات به هم رسيدند و دكنيان شكست يافتند . و سلطان احمد بهمئى كه حاكم دكن بود ، بار ديگر لشكرى گران با چند فيل ، همراه دو پسر خود و قدر حالى كه از امراى معتبر او بود ، به جنگ محمود خان ، پسر احمد شاه فرستاد و نصير ، حاكم ايسر و . . . « 1 » نيز با دكنيان همراه شد و متوجه گجراتيان شدند و محمد خان به استقبال روان شده در نواحى دولت‌آباد هردو لشكر به يكديگر رسيدند و باز گجراتيان مظفر شدند و مردم دكن به حصار دولت‌آباد درآمدند . و نصير به كوه ايسر گريخت و چون فتح قلعهء دولت‌آباد آسان ميسّر نبود گجراتيان با غنيمت بسيار به سلطانپور معاودت نمودند و اكثر ولايت ايسر نيز به تاراج رفت .\r\nو هم در اين سال راى قطب ، حاكم جزيرهء مهمايم « 2 » وفات كرد و خلو حسن عرب ، ملك التّجار به حكم سلطان احمد دكن [ ى 
  ] لشكر به مهمايم آورده آن جزيره را متصرف شد و سلطان احمد گجراتى پسر ديگر خود ، ظفر خان را با لشكريان به تسخير مهمايم فرستاد و از راه دريا ، كشتى و غراب بسيار نيز مستعد ساخته همراه كرد . و چون لشكر گجرات ، مهمايم را محاصره نمود و كسان باز لشكرى به كمك فرستاده و با ظفر خان جنگ كرده شكست يافتند و جزيره مهمايم به تصرف گجراتيان درآمد .\r\nهم در اين سال سلطان احمد نهمتى ، حاكم دكن « 3 » قلعهء كوله « 4 » را محاصره نمود و سلطان هوشنگ حاكم مالوه به كمك مقدم كندوان روان شد . و چون نزديك به كوله رسيد ، دكنيان كوچ كرده به طرف ولايت خود روان شدند و هوشنگ تعاقب نموده سلطان احمد نهمتى در كمين ايستاده اسباب و اموال را با جمعى روان كرد . و هوشنگ به تصور آنكه احمد گريخته ، جلو ريز مىآمد ، به يك بار احمد از عقب او بيرون آمده به جنگ ايستاد و لشكر مالوه را منهزم ساخت و هوشنگ به مالوه گريخت و حاكم دكن به جاى خود رفته غنيمت بسيار به دست آورد .\r\n\r\n\r\n","description":"","footnote":"\r\n( 1 ) . چند كلمه ناخواناست .\r\n( 2 ) . در نسخ به صورت : مهايم ، مهماى و مهمايم آمده . طبق تاريخ فرشته مهمايم ضبط شد .\r\n( 3 ) . م : دكهن .\r\n( 4 ) . ق : لرله .\r\n","page_name":" 5184 ","page_number":74},
  {"content":"\r\n\r\n\r\nذكر وقايع در سال هشتصد و سى و سه هجرت [ موافق سال هشتصد و بيست و سوم « 1 » از رحلت خير البشر 
  ] « 2 »\r\nدر اين سال ميرزا شاهرخ از ظاهر سلماس كوچ كرده به پاى قلعهء النجق « 3 » آمد « 4 » و پيشكش بسيار از مردم حصار گرفت و صفر در قراباغ نزول نمود . ابو سعيد ، ولد قرايوسف در قراباغ به ملازمت آمده نوازش يافت . و آن زمستان قشلاق به قراباغ شد . و حكومت مملكت آذربايجان به ابو سعيد ، ولد قرايوسف داده شد . و به وقت بهار از يورت قشلاق كوچ كرده به عزم معاودت از آب ارس عبور فرمود و ميرزا بايسنقر به تبريز رفته عمارات تراكمه را ويران كرد و در اوجان به ملازمت رسيد و در سلطانيه ميرزا ابراهيم ، حاكم فارس و ميرزا رستم ، حاكم اصفهان و ديگر حكام ايران رخصت يافته هريك به جاى خود رفتند و آن حضرت متوجه خراسان شد . و ميرزا بايسنقر از صاين قلعه به رسم ايلغار پيشتر روان شد و به نه روز آن راه دور و دراز را طى كرد .\r\nو در اين سال سلطان بخت بيگم ، بنت صاحبقران در [ 575 الف 
  ] نيشابور فوت شد و ميرزا شاهرخ چون به نيشابور رسيد ، مراسم تعزيه به جاى آورد و خيرات بسيار كرد و اول سال آينده به هرات آمد . « 5 »\r\nو قيصر روم در اين سال ولايت سنلك را كه ولايتى عظيم است به تصرف درآورد و اموال و غنايم از حد افزون به دست آورد .\r\n\r\n\r\n","description":"","footnote":"\r\n( 1 ) . ق . هشتصد و چهل و سيم .\r\n( 2 ) . م ، ش : حاشيه 823 .\r\n( 3 ) . نسخ : اسحق .\r\n( 4 ) . روز ششم محرّم سال هشتصد و سى و سه هجرى از سلماس حركت كرده به جانب النجق روان شد .\r\n( 5 ) . و در هشتم ماه محرّم سال هشتصد و سى و چهار وارد هرات شد .\r\n","page_name":" 5185 ","page_number":75},
  {"content":"\r\n\r\nو حاكم مصر در اين سال به واسطهء قرب جوار ميرزا شاهرخ به غايت انديشه‌مند بود و طاعون عظيمى در ولايت او بود ، چنان كه صد هزار كس در مصر و قاهره سواى مردم بيرون شهر هلاك شدند .\r\nو مباركشاه ، حاكم دهلى در اين سال به گواليار رفت و اكثر آن ولايات را تاخت و تاراج نموده مراجعت كرد . و سيد سالم در اين سال فوت شد و پسران او قايم مقام شدند . و فولاد ، غلام سيد سالم ياغى شده ترنده را به تصرف درآورد و ملك يوسف و راى هپوبهتى به دفع او نامزد شدند و فولاد به جنگ بيرون آمد و ايشان را شكست داد و اسباب بسيار به دست آورد و قلعهء تبرهنده « 1 » را به غايت مضبوط كرد و مباركشاه مجبور به دفع او روان شد . و حاكم ملتان نيز آمده ، اما هرچند سعى كردند ، سودى نكرد و مباركشاه جمعى را به محاصرهء قلعه نامزد فرمود و خود معاودت نمود .\r\n\r\n\r\n","description":"","footnote":"\r\n( 1 ) . ق : ترنده ؛ اصلاح از منتخب التواريخ .\r\n","page_name":" 5186 ","page_number":76},
  {"content":"\r\n\r\n\r\nذكر وقايع سنهء هشتصد و سى و چهار از هجرت [ موافق سال هشتصد و بيست و چهارم « 1 » از رحلت خير البشر 
  ] « 2 »\r\nدر هشتم محرم اين سال ميرزا شاهرخ مظفر و منصور به هرات درآمد و چون خبر رسيد كه اوزبكان قصد خوارزم نمودند ، امير ابراهيم ، ولد امير شاه ملك طاقت نياورده فرار نمود و خواجه اصيل [ الدّين 
  ] وزير كه قلعه‌گى شده به قتل آمده بود و خوارزم به تاراج رفت ، آن حضرت جمعى كثير از امرا را به دفع اوزبكان تعيين نموده و ايشان به خوارزم رفته ، آن جماعت را تأديب بر اصل نمودند و مجموع اسباب و اموال ايشان را به دست آورده ، سنگ تفرقه در ميان ايشان انداختند .\r\nو قيصر روم را در اين سال واهب منّان فرزندى سعادتمند كرامت فرمود و به سلطان محمود موسوم شد .\r\nو در اين سال قراعثمان چون پسرش به دست مصريان گرفتار شده بود به انتقام متوجه بلاد حلب و شام شد و نواحى ملطيه را تاراج كرد . و چون اين خبر به سلطان رسيد ، لشكرى به كمك حكام شام و حلب تعيين نمود و لشكر را به مدد خرج تقويت نمود . و چون قراعثمان به ولايت خود مراجعت كرد از حكام شام عرايض رسيد و سلطان لشكر مصر را كه در منزل رفته بودند بازطلبيد . و چون آنچه به ايشان داده بود ، استرداد نمود و لشكريان اكثر آنچه گرفته بودند صرف ما يحتاج خود نموده بودند و اين معنى بر ايشان به غايت صعب بود ، در حق سلطان سخنان بسيار بر زبان آوردند .\r\n\r\n\r\n","description":"","footnote":"\r\n( 1 ) . ق . هشتصد و چهل و چهارم .\r\n( 2 ) . م : حاشيه 843 ؛ ش : حاشيه 844 .\r\n","page_name":" 5187 ","page_number":77},
  {"content":"\r\n\r\nو در اين سال سودون بن عبد الرحمان ، نايب شام به مصر آمد و اتابك لشكر مصر شد و جارقطلو كه اتابك بود ، به جاى او حاكم شام شد .\r\nو در اين سال سوانح اقليم هند آن است كه چون مباركشاه جمعى را به محاصرهء تبرهنده « 1 » نامزد فرموده بود و شش ماه قلعه‌دارى كرد و كس نزد شيخعلى ، حاكم كابل فرستاد و كمك طلبيد و شيخعلى به كمك او روان شد تا به تبرهنده آمد و آنچه بر سر راه يافت به تاراج برد . و چون مردم قلعه از رسيدن شيخعلى آگاه شدند فرار كردند و پولاد [ تركبچه 
  ] « 2 » خلاص شده بيرون آمد و شيخعلى را ملازمت كرد و دو لك‌تنكه پيشكش كرد و شيخعلى ، زن و فرزند او را همراه گرفته متوجه جالندر و لاهور شد و اكثر آن ولايت را تاراج نمود و از ملك اسكندر به طريق هرساله پيشكش گرفت و حاكم ملتان جرئت كرده سى چهل كروه از ملتان به طرف لاهور آمد و شيخعلى به طرف او روانه شد و عماد الملك طاقت نياورده به ملتان رفت و شيخعلى نزديكى قلعهء ملتان آمد و اكثر آن ولايات را ويران كرده سه چهار مرتبه جنگ بر قلعه انداخت ، امّا كارى نساخت و مباركشاه اكثر لشكر خود را به كمك مباركشاه فرستاده و چون لشكر دهلى به عماد الملك ملحق شده بيرون آمده با شيخعلى جنگ كرد و بسيارى از مردم شيخعلى كشته شدند و در آب جيلم نيز جمعى كثير به وقت گريز غرق گشتند و لشكر دهلى مراجعت نمود و شيخعلى پريشان حال به كابل رسيده مباركشاه حكومت ملتان را به خير الدين جاى داده عماد الملك را به دهلى طلب نمود .\r\n\r\n\r\n","description":"","footnote":"\r\n( 1 ) . ق : سرنده ؛ م : برنده ؛ ش : سريده . اصلاح از منتخب التواريخ بداؤنى .\r\n( 2 ) . افزوده از منتخب التواريخ .\r\n","page_name":" 5188 ","page_number":78},
  {"content":"\r\n\r\n\r\nذكر سوانح سنهء هشتصد و سى و پنج هجرى [ موافق سال هشتصد و بيست و پنجم « 1 » از رحلت خير البشر 
  ] « 2 »\r\nبه خاطر مبارك پادشاه ايران و توران ، ميرزا شاهرخ بهادر سلطان خطور كرد كه ميرزا بايسنقر را با امراى بزرگ در اين سال به قشلاق مازندران فرستد و خبر رسيد كه اسكندر ، ولد قرايوسف به آذربايجان معاودت كرده ابو سعيد برادر خود را به قتل آورده و باز در آن ملك استقلال پيدا كرده . ميرزا شاهرخ به عزيمت شكار به سرخس رفت و ميرزا الغ بيگ از بخارا به ملازمت آمده و به اعزاز تمام رخصت معاودت يافت و ميرزا سلطان محمد و ميرزا بايسنقر از مازندران به ملازمت جد بزرگوار آمده آن حضرت [ 575 ب 
  ] از ديدن او به غايت خوشحال شده آنچه از او پرسيده موافق قانون عقل و ادب جواب يافت . و چون به ميرزا بايسنقر به غايت مشابه بود ، هرگاه كه از دور پيدا شدى آن حضرت فرمودى كه « بايسنقر مىآيد . » و ميرزا بايسنقر نيز در اين ماه شعبان از مازندران به ملازمت آمد . و عبد الرحمان ، ولد ميرزا الغ بيگ و اسماعيل ولد ميرزا ابراهيم در اين سال در بخارا و شيراز فوت شدند . و خواجه صاين الدين تركه « 3 » - كه از اكابر علماست - در اين سال فوت شد .\r\nو قيصر روم در اين سال در ادرنه قشلاق كرد .\r\nو در اين سال حاكم مصر ، [ ملك 
  ] اشرف برسباى به سامان سفر مشغول بود ؛ چه ، بعد از گرفتارى ولد قراعثمان هميشه قراعثمان اطراف مملكت را مزاحمت مىرسانيد و به حسب\r\n\r\n\r\n","description":"","footnote":"\r\n( 1 ) . ق . هشتصد و چهل و پنج .\r\n( 2 ) . م ، ش : حاشيه 844 .\r\n( 3 ) . وى صاين الدين على فرزند صدر الدين تركه اصفهانى مؤلف شرح فصوص الحكم است . تاريخ فوت وى چهاردهم ذيحجهء سال هشتصد و سى و پنج هجرى است .\r\n","page_name":" 5189 ","page_number":79},
  {"content":"\r\n\r\nاتفاق هابيل ، ولد او در حبس به طاعون درگذشت و اين معنى موجب زيادتى عداوت قراعثمان شد .\r\nو آنچه در هند در اين سال روى داد اين است كه جسرت كهوكر نزديك‌جالندر به اسكندر تحفه ، حاكم لاهور جنگ كرد و او را زنده به دست آورد و تمام اسباب و اموال لشكر لاهور به دست او افتاد و قلعهء لاهور را محاصره كرد . و شيخعلى نيز از كابل به حدود ملتان آمده طلنبه را محاصره نمود و قلعه را به صلح گرفت و اطفال و عورات جوان را اسير كرد و اكثر مردان را به قتل آورد . و پولاد از تبرهنده به ولايت راى فيروز رفت و با او جنگ كرده فيروز را شكست داد و به وقت گريز زنده به دست آمده كشته شد .\r\nو احوال مملكت پنجاب بسيار پريشان و مختل شد و مباركشاه ناچار به آن طرف روان شد و جسرت به ولايت خود معاودت كرد و سكندر را همراه [ ى 
  ] كرد و شيخعلى نيز به ولايت خود رفت . و نصرت خان حكومت لاهور يافت و جسرت طاقت مقاومت نصرت خان نداشت ، از لاهور گريخت و مباركشاه خاطر از پنجاب جمع نموده معاودت نمود و عماد الملك را با لشكرى به بيانه و گواليار فرستاد و سلطان احمد ، حاكم گجرات خبردار شد كه سلطان احمد ، حاكم دكن به قصد محمد خان كه در مدريار بود سوار شده است ، بنابرآن ، كوچ‌بركوچ به آن طرف روان شد . و خبر آمد كه لشكر دكن مراجعت نمود . ( بنابرآن گجراتيان نيز بازگشته به كنار آب تبتى فرود آمدند و ديگر باره جاسوسان خبر آوردند كه دكنيان ) « 1 » مراجعت نموده قلعهء بيسول را محاصره نمودند . گجراتيان نيز برگشته متوجه بيسول شدند و هردو لشكر به يكديگر رسيده يك روز از صباح تا شب جنگ كردند و چون شب در ميان آمد حاكم دكن به ولايت خود بازگشت و گجراتيان نيز معاودت كردند و قلعهء بامر را عمارت كردند .\r\nو سلطان قطب الدين بن محمد خان در اين سال در مدريار متولد شد . و در سال بيست ( و . . . « 2 » ) « 3 » بعضى تولد او را نوشته‌اند . و چون سلطان احمد به دار الملك خود آمد ، حصر راى مهمايم را به فتح خان پسر خود عقد كرد .\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n( 2 ) . م ، ش : جاى يك كلمه بياض .\r\n( 3 ) . ق : ندارد .\r\n","page_name":" 5190 ","page_number":80},
  {"content":"\r\n\r\n\r\nذكر وقايع سنهء هشتصد و سى و شش از هجرت [ موافق سال هشتصد و بيست و ششم « 1 » از رحلت خير البشر 
  ] « 2 »\r\nدر اين سال ميرزا عبد الله بن ميرزا ابراهيم سلطان در شيراز متولد شد و چون ميرزا ابراهيم را ديگر فرزندى نبود ، به غايت خوشحال شده بزمى پادشاهانه و جشنى خسروانه مرتب داشت . و در هرات ميرزا علا الدوله ، زينت سلطان ، دختر امير يادگار ، شاه ارلات را به نكاح آورد و ميرزا شاهرخ و ميرزا بايسنقر طوىهاى پادشاهانه ترتيب دادند . و اميرزاده محمد بن جهانگير بن محمد كه داماد شاهرخ بود ، در اين سال فوت شد . و امير خليل اللّه شيروانى كه از مخلصان قديم سلسلهء صاحبقران بود ، اميرزاده يار على ، ولد ميرزا اسكندر تركمان را كه از پدر گريخته نزد او رفته بود گرفته مقيد از راه دريا به هرات فرستاد . و آن حضرت او را چندگاه تربيت كرد و در جرگهء شاهزادگان راه و رسم مرحمت نمود ، تا آنكه روزى پادشاه به تماشاى كمان رعدى كه استاد فرج ريخته‌گر ساخته بود و چهار فرسنگ مىانداخت ، سوار شده بود و تمام مردم شهر به تماشا بيرون آمده بودند . و استاد مذكور به صنعت خود مشغول بود ، ناگاه اميرزاده يار على كه در كمال حسن و لطافت رعايت نيكويى بود از دور پيدا شد و مردم شهر تماشاى كمان رعد را فراموش كرده به يك بار به طرف او روان شدند و بىاختيار بر سر راه او رفتند . و از اين حالت خاطر همايون متغير شده اميرزاده را كه سر فتنهء غصّه بود ، بند كرده به سمرقند فرستاد . « 3 »\r\n\r\n\r\n","description":"","footnote":"\r\n( 1 ) . ق . هشتصد و چهل و شش .\r\n( 2 ) . م ، ش : حاشيه 845 .\r\n( 3 ) . حاشيهء « م » : رأى خلاف انصاف صادر شده .\r\n","page_name":" 5191 ","page_number":81},
  {"content":"\r\n\r\nو مدرسهء مهد عليا گوهرشاد آغا در اين سال تمام شد .\r\nو در هجدهم ذيحجّهء اين سال شاه محمد ولد قرايوسف را امير باباجى همدانى به قتل آورد .\r\nو قيصر روم در اين سال در ادرنه قشلاق نمود و على بيگ الوس اغلان را به ولايت انكروس فرستاد و آن ولايت را تاراج نموده به وقت معاودت شكست يافت و [ 576 الف 
  ] بسيارى از مسلمانان به قتل رسيدند . و در ادرنه روزى كسوف شده ستاره‌ها نمايان شد [ ند 
  ] . « 1 »\r\nو ملك اشرف برسباى حاكم مصر در اين سال در نهم رجب به قصد ولايت آمد از مصر بيرون آمد و با لشكرى گران متوجه شام و حلب شد و در راه هميشه انتظار ايلچيان قراعثمان داشت كه به طلب صلح بيايند ؛ چه ، اشرف از ابتداى سلطنت ناچار به لشكركشى چندان ميل نداشت اما به خلاف توقع او با آنكه مدتى در حلب نيز توقف نمود قراعثمان ايلچى نفرستاد و سلطان ناچار كوچ كرده از فرات به جسر « 2 » گذشت و از احوال قراعثمان خبرى نداشت . اما قراعثمان چون به يقين دانست كه سلطان نزديك رسيد ، قلعهء آمد « 3 » را محكم كرده به مردم اعتمادى خود سپرد و به نفس خود به قلعهء ارقتين رفت و سلطان كوچ‌بركوچ به پاى قلعهء آمد رسيد و در روز اول متعرض قلعه نشده فرود آمد . و چون لشكر مصر به عظمت و استيلاى هرچه تمام‌تر به پاى قلعه آمدند اگر در روز اول متوجه تسخير مىشدند ، قلعه به دست مىآمد ، اما چون اشرف كس به مردم قلعه فرستاد و ايشان از قبول صلح و تسليم قلعه سرباز زدند ، روز شنبه دهم جنگ بر قلعه انداخت و مردم اشرف با آنكه سعى بسيار در تسخير قلعه مىنمودند و نزديك شده بود كه فتح شود ، اشرف از كمال بىعقلى مردم خود را نكوهش بسيار نمود كه « در جنگ تقصير مىكنيد . » و هركس كه زخمدار معاودت مىكرد با او عتاب بسيار مىكرد . و بدين جهت مردم دل شكسته شده دست از جنگ بازداشتند و اشرف خود سلاح پوشيده در ميان سراپرده بر اسب سوار شد كه خود به جنگ رود . امرا به سعى بسيار او را مانع شدند كه اگر قلعه‌ها به يك روز گرفته مىشد كسى در جهان قلعه نمىساخت . و او همچنان طپش كرده نسبت تقصير به مردم خود مىكرد .\r\nو اين اخبار به مردم رسيده به يكبارگى دست از جنگ بازداشتند و همچنانكه سابقا مذكور شد جارقطلو اتابك از سلطان آزرده‌خاطر بود و جمعى ديگر از امرا نيز با او متفق بودند و كار جنگ بىاتفاقى از پيش نرفت . و روز ديگر سلطان گفت كه « امرا تمام با مردم خود\r\n\r\n\r\n","description":"","footnote":"\r\n( 1 ) . حاشيهء « ق » : از سوق كلام مؤلف معلوم مىشود كه در ساير ولايات كسوف نشده .\r\n( 2 ) . ق : بحر .\r\n( 3 ) . ق : اندد .\r\n","page_name":" 5192 ","page_number":82},
  {"content":"\r\n\r\nپيش روند و من با غلامان خود از عقب خواهم آمد . » و امرا اين معنى را فهميدند كه غلامان نزد او از ايشان عزيزتراند . بدين جهت يكباره خود را معاف داشتند و اختلاف در ميان لشكر پيدا شد . و سلطان از آمدن [ به 
  ] اين يورش پشيمان شد و بهانه طلب مراجعت مىنمود . و اين اختلاف به مرتبه [ اى 
  ] مشهور شد كه مردم قلعه از بالاى حصار فرياد مىكردند كه « خداى تعالى جارقطلو را مظفر منصور گرداناد . » و سلطان به حسب ظاهر اين سخن را بر تدبير تركمانان حمل مىكرد كه ايشان اراده دارند اختلاف در لشكر پيدا شود . تا آنكه خبر رسيد كه قراعثمان از قلعه ارقتين فرود آمده اراده دارد كه به ولايت حلب و شام رود و بدين سبب سلطان ، جارقطلو را با جمعى كثير از امرا به آن طرف فرستاد و ايشان به لشكر تركمان رسيده جنگى عظيم شد . و نخست مصريان شكست يافتند ، آخر به سعى جارقطلو ، تركمانان منهزم شدند و جمعى از مشاهير تراكمه كه اسير شدند ، ايشان را به نظر سلطان آوردند . سلطان حكم كرد كه در برابر قلعهء آمد همه را از حلق آويختند و در برابر قلعه به ساختن مقابل كوب مشغول شدند و مدت محاصره سى و پنج روز امتداد يافت و رسل و رسايل در ميان آمده قراعثمان خطبه و سكه قبول كرد و خلعت سلطان مصر پوشيد . و به واسطهء اختلاف امرا ، اشرف اين معنى را غنيمت دانسته فى الفور كوچ كرد و آن‌چنان مضطربانه روان شد كه به ترتيب سامان لشكر مطلقا ملتفت نشد و هرفوجى از راهى روان شدند .\r\nصاحب تاريخ مصر كه در اين يورش همراه بود و در قلم آورده آن است كه : در اين وقت سياهى لشكر مخالف پيدا شد . سپاه مصر با وجود بسيارى به اقبح وجهى منهزم مىشدند .\r\nالقصّه ، اشرف تا رها عنان بازنكشيد و در رها چندان توقف كرد كه لشكريان به او ملحق شدند و حكومت مدينهء رها را به اينال علايى داده كوچ كرده و اينال نخست از قبول سر باز زده به سلطان سخنان درشت گفت و سلطان تحمل كرده اينال منفعل شد و قبول آن خدمت كرد و اشرف به حلب رفت و از آنجا به شام آمده چند روز توقف كرد و كوچ‌بركوچ متوجه مصر شد و در بيست و يكم محرّم سنهء هشتصد و سى و هفت [ هجرى 
  ] به مصر آمد .\r\nو مباركشاه ، حاكم دهلى در اين سال به سامانه آمد و خبر بىحضورى والدهء خود شنيد . « 1 » به ايلغار تنها به دهلى معاودت كرد و بر بالين مادر حاضر شده بعد از تجهيز و تكفين و مراسم عزا ديگر باره به ايلغار به لشكر ملحق شد و ملك [ يوسف 
  ] سرور [ الملك 
  ] « 2 » را با لشكرى به محاصرهء تبرهنده « 3 » مأمور ساخت و حكومت لاهور و جالندر « 4 » را به ملك اللّه‌داد كاكالودى « 5 »\r\n\r\n\r\n","description":"","footnote":"\r\n( 1 ) . منتخب التواريخ : « چون در پانى پته رسيد ، خبر وفات والدهء خود - كه مخدومه جهان نام داشت - شنيده بازگشت . »\r\n( 2 ) . افزوده از منتخب التواريخ .\r\n( 3 ) . ق : تپرپده .\r\n( 4 ) . منتخب التواريخ : جالندهر .\r\n( 5 ) . منتخب التواريخ : ملك الهداد كالو .\r\n","page_name":" 5193 ","page_number":83},
  {"content":"\r\n\r\nداده خود به جانب ميوات روانه شد . و جسرت كهوكر در حدود ناجوان با ملك اللّه‌داد جنگ كرده [ 576 ب 
  ] او را شكست داد و اللّه‌داد به جانب كوهپايه گريخت و مباركشاه اكثر ولايت ميوات را تاراج كرده از جلال خان به رسم پيشكش گرفته به دهلى مراجعت نمود و چند روز برآسود و به واسطهء خبر توجه شيخعلى ، حاكم كابل ديگر باره عزيمت پنجاب نمود و نخست عماد الملك را به كمك مردمى كه قلعهء بيره را محصور داشتند ، فرستاد . و شيخعلى از شيور « 1 » ايلغار نموده به جانب لاهور رفت و قلعهء لاهور را گرفت و از مراسم قتل و غارت به تقصيرى راضى نشد و دو هزار كس در قلعهء لاهور گذاشته متوجه ديبالپور شد و امراى پنجاب يك جا شده عزيمت جنگ او نمودند . و شيخعلى چون يك مرتبه شكست خورده بود ، جرئت جنگ نكرده متوجه ولايت خود شد .\r\nو مباركشاه اين اخبار شنيده به تعجيل به پنجاب آمد و ديبالپور را به ملك شمس الدين داد و او را به محاصرهء لاهور فرستاد و خود متوجه حصار شيور شد كه مظفر ، برادرزادهء شيخعلى آنجا بود . و يك ماه آن قلعه را محاصره كرد و آخر دختر مظفر را براى پسر خود خواستگارى نمود و مبلغى به رسم مال امان از قلعه گيان بازگرفت و عزيمت مراجعت نمود . و قلعهء لاهور را شمس الملك به صلح بازگرفت و مردم شيخعلى به ولايت خود رفتند و مباركشاه به ديبالپور آمده حكومت لاهور و ديبالپور و جالندر را به عماد الملك داد و خود به ايلغار به دهلى رفت . و كمال الملك را با سرور الملك در وزارت شريك گردانيد و بدين جهت سرور الملك آزرده‌خاطر شده در مقام نفاق شد .\r\nو سلطان احمد ، حاكم گجرات در اين سال متوجه ناگور و ميوات شد و نخست به دونگرپور آمده از زميندار آنجا پيشكش فراوان گرفت و ولايت كيلواره و ديلواره « 2 » را كه تعلق به راناموكل داشت تاراج نمود . و رانا در كوهستان جتور بود و به قدر مقدور ولايت را باز آبادان كرده غنيمت بسيار به دست لشكر او درآمد و از حاكم ناگور صد سوار به نوا « 3 » گرفته و از زمينداران ميوات نيز مال و خراج بازيافت كرد و به گجرات معاودت نمود .\r\n\r\n\r\n","description":"","footnote":"\r\n( 1 ) . ق : سيور ؛ م : شور ؛ ش : سور . اصلاح از منتخب التواريخ و تاريخ فرشته .\r\n( 2 ) . م : سلواره .\r\n( 3 ) . نوا گرفتن : در لغت به معنى نظم و سامان پذيرفتن است .\r\n","page_name":" 5194 ","page_number":84},
  {"content":"\r\n\r\n\r\nذكر وقايع سنهء هشتصد و سى و هفت از هجرت [ موافق سال هشتصد و بيست و هفتم « 1 » از رحلت خير البشر 
  ] « 2 »\r\nدر اين سال ميرزا بايسنقر كه به جميع صفات از ساير سلاطين ممتاز بود ، به واسطهء افراط در شراب بىحضور شد و در روز شنبه هفتم جمادى الأول درگذشت و ميرزا شاهرخ سلطان از اين واقعه به غايت دلتنگ شد و مجموع خاص و عام تغيير لباس كرده سياه پوشيدند و چهل روز تمام مردم در لباس سياه به مراسم تعزيت مشغول بودند . و به مدرسهء گوهرشاد آغا مدفون شد و شاعران مرثيه‌ها گفته گذرانيدند . « 3 » و در اين چهل روز ميرزا شاهرخ مطلقا آرام نگرفت و جميع امرا و دولت‌خواهان زانو زده به عرض رسانيدند كه « هر امرى ممكن است بجز انحراف مزاج همايون از منهج استقامت كه سبب امن و امان عالميان است ، و زياده بر اين ترك امور سلطنت موجب صد گونه خلل است . » و آن حضرت نصيحت و دولت‌خواهان به سمع رضا اصغا نموده حكم فرمود كه تغيير لباس سياه نمايند . و متروكات شاهزاده را به حكم آن حضرت ميان پسران بايسنقر ميرزا علا الدوله و ميرزا سلطان محمد و ميرزا ابو القاسم بنابر\r\n\r\n\r\n","description":"","footnote":"\r\n( 1 ) . ق . هشتصد و چهل و هفتم .\r\n( 2 ) . م ، ش : بياض .\r\n( 3 ) . از جمله مولانا سيف الدين نقاش ترجيع‌بندى انشاد كرد با اين مطلع :\r\n چندان كه چرخ گشت به ميدان روزگار * نقش وفا نيافت بر ايوان روزگار \r\nو بند آن چنين است :\r\n شهزاده بايسنقر عالى جناب كو * جمشيد را چه آمد و افراسياب كو \r\nو شاعرى ديگر ماده تاريخ وفات او را در اين بيت يافت :\r\n من رفتم و تاريخ وفاتم اين است * « بادا بجهان عمر دراز پدرم » - 837 \r\n","page_name":" 5195 ","page_number":85},
  {"content":"\r\n\r\nعلى ما فرض اللّه قسمت كردند و تمام سيورغالات ميرزا بايسنقر به ميرزا علا الدوله با راه و رسم او در ديوان اعلى مرحمت شد .\r\nو ميرزا محمد جوكى بهادر در اين وقت در گرمسير و افغانستان بود . بعد از شنيدن اين واقعه مضطربانه به ملازمت پدرآمد و چندان زارى كرد كه نزديك به هلاكت رسيد . و آن حضرت ، فرزند سعادتمند را نصايح سودمند داد . و ميرزا الغ بيگ نيز از شنيدن اين خبر اضطراب بسيار كرده در مراسم بهار بعد از معاودت لشكر ماوراء النهر كه به جانب مغولستان رفته بودند ، با اكابر آنجا به ملازمت آمد و جراحت تعزيت شهزاده بازتاب شد . و ميرزا الغ بيگ آش بزرگ داد و هشتم شوال مرخص شده عازم سمرقند شد .\r\nو در روضة الصفا منقول است كه نوبتى ميرزا بايسنقر با منجمان حكم كرد كه زايچهء طالع او را ملاحظه نموده آنچه برايشان ظاهر شود به عرض رسانند . ايشان بعد از امعان نظر معروض داشتند كه مادام الحيوة دولت و اقبال ملازم ذات فرخنده صفات است . ميرزا پرسيد كه « عطيهء عمر چند است ؟ » ايشان در جواب گفتند كه « طالع در كمال قوت است و هميشه كامران و كامياب و به عيش و عشرت خواهد گذشت . » ميرزا باز همان سئوال اعاده كرده و ايشان همان جواب گفتند . ميرزا بايسنقر مبالغه از حد برده ايشان را سوگند داد و به الحاح تمام از ايام حيات استيفا نمود . منجمان بالضروره به عرض رسانيدند كه قريب به چهل سال . و ميرزا بايسنقر از اين سخن غمناك شد و بعد از آن حيات را غنيمت [ 577 الف 
  ] مىشمرد و ساعتى بىشراب و شاهد نمىبود . تا آنكه از كثرت شرب بىحضور شد .\r\nو قيصر روم در اين سال سنان پاشا و اسحاق بيگ و ترخان را به قلاوزى « 1 » علاء بيگ ارنوس اغلان به ولايت ارناؤط فرستاد و آن ولايت مسخر شد و خود به قشلاق در ادرنه كرد .\r\nو در سنهء هشتصد و سى و هشت حاكم مصر ، ملك اشرف برسباى چون به مصر آمد در فكر دفع امراى بزرگ شد و نخست امير سودون بن عبد الرحمان را كه اول حاكم شام و در اين وقت اتابك مصر بود و در سفر آخر بىحضور بود و در محفّه همراهى كرد ، از آن منصب عزل كرده حكم كرد كه به قدس رود . و او التماس كرد كه ترك نوكرى كرده در قاهره باشد . و التماس او درجهء قبول يافت و بعد از چندگاه منصب اتابكى به امير اينال مفوّض شد . و جارقطلو ، حاكم شام كه سلطان از او در حساب بود ، در اين سال فوت شد . و سلطان به واسطهء امتحان كس نزد سودون بن عبد الرحمان فرستاد كه « حكومت شام را اگر قبول مىكنى به تو مىدهم . » سودون بن عبد الرحمان بازى خورده قبول كرد . سلطان دانست كه هنوز او ترك\r\n\r\n\r\n","description":"","footnote":"\r\n( 1 ) . قلاوز - بلد ، راهنما .\r\n","page_name":" 5196 ","page_number":86},
  {"content":"\r\n\r\nسپاهيگرى نكرده است . بنابرآن حكم اخراج او به دمياط كرد .\r\nو در اين سال مباركشاه ، حاكم دهلى در ماه ربيع الأول بر كنار آب جون شهرى بنا كرده مباك‌آباد نام نهاد . « 1 » و در آن اثنا ، خبر فتح تبرهنده و كشته شدن فولاد و اميران صدر كه از امراى معتبر بود ، رسيد و سلطان تا تبرهنده رفت و باز به دهلى مراجعت كرد و خبر شد كه حاكم مالوه و حاكم جونپور بر سر ولايت كالپى با هم در نزاع شده‌اند . مباركشاه نيز در جمع لشكرها فرمان داد . و سرور الملك و ميران صدر و قاضى عبد الصمد حاجب و اولاكانكو و كجوكهترى « 2 » با يكديگر اتفاق كرده قصد قتل سلطان كردند . و سلطان چون به همه نيكى كرده بود از اين معنى به غايت غافل بود و هميشه بىتكلف و جريده از دهلى به تماشاى مبارك‌آباد مىرفت . تا آنكه روز جمعه نهم ماه رجب به عادت معهود با اندكى از مردم معتبر به مبارك‌آباد رفت و آن جماعت بىمروت فرصت يافته ، ميران صدر با جمعى از هندوان سلاح بسته به درون رفت و كانكو را با جمعى به دروازه گذاشت كه كسى بيرون و درون نتواند رفت .\r\nو سلطان با آنكه آن جماعت را سلاحدار ديد ، چون در خاطر امرى نداشت و ايشان را معتمد مىدانست ، همچنان برقرار خود بود تا سده پال « 3 » از اولاد كجو [ كهترى 
  ] تيغ كشيده و حوالهء فرق پادشاه كرد و به همان زخم كه كارى بود ، از پاى درآمد . بعد از شهادت او ميران صدر خود را به دهلى رسانيد نزد سرور الملك و او را آگاه ساخت كه « سلطان را به موجب مقرر به قتل آورديم . » و سرور الملك همان لحظه محمد خان بن خضر خان « 4 » را بر سلطنت برداشت .\r\nو مدت حكومت مباركشاه سيزده سال و سه ماه بود . و چون محمد خان را بر تخت نشاندند ، سرور الملك خزانه و فيلخانه و قورخانهء شاهى را به تصرف درآورد و قوى شد و كمال الملك و ديگر امرا كه از قتل مباركشاه به غايت آزرده‌خاطر بودند ، ناچار به ملازمت سلطان محمد آمدند و تهنيت سلطنت گفتند . اما در فكر انتقام از سرور الملك شدند . و سرور الملك ، سده پال را حكومت بيانه داد و او را نوشته غلام معتبر خود را به او فرستاد . و يوسف خان اوحدى با او جنگ كرده او را به قتل آورد . و نخست از حرام‌خواران او كشته شد .\r\nو سرور الملك چهار پنج كس از غلامان معتبر مباركشاه به تقريب‌ها گرفته به قتل آورد و امرا كه در ولايات بودند ، از كافر نعمتى سرور الملك آگاه شدند و مجموع سر از اطاعت او باز زدند . نخست امير اللّه‌داد لودى - كه حاكم سنبل و اهار بود - اظهار خلاف نمود و\r\n\r\n\r\n","description":"","footnote":"\r\n( 1 ) . منتخب التواريخ : « كه در معنى خراب‌آباد بود . »\r\n( 2 ) . ق : كهوكترى ؛ م ، ش : كجوكرى . اصلاح از منتخب التواريخ و تاريخ فرشته .\r\n( 3 ) . منتخب التواريخ : سده پال ؛ تاريخ فرشته : سدپال .\r\n( 4 ) . منتخب التواريخ : محمد خان بن فريد خان .\r\n","page_name":" 5197 ","page_number":87},
  {"content":"\r\n\r\n[ ملك 
  ] « 1 » چيمن حاكم بدائون « 2 » نيز با او اتفاق كرد . و سرور الملك چون آگاه شد ، كمال الملك و خان اعظم ، پسر سيد سالم را به دفع او نامزد كرد ؛ چه ، كمال الملك انديشه‌مند بود و نمىخواست كه او در دهلى باشد . و يوسف پسر خود و سدهارن كانكو « 3 » را با كمال الملك همراه كرد . و ايشان تا برن كوچ‌بركوچ رفتند . و ملك اللّه‌داد چون مىدانست كه كمال الملك با او متفق است ، در اهار به حال خود مىبود . و سرور الملك ، ملك هوشيار ، غلام معتمد خود را متعاقب به كمك كمال الملك فرستاد . و چون هوشيار به لشكر كمال الملك رسيد ، همان لحظه آگاه شد كه او سر مخالفت دارد . چون طاقت مقاومت نداشت با يوسف ، پسر سرور الملك و سدهارن نيم شب گريخته به دهلى رفت . و كمال الملك چون از گريختن ايشان خبردار شد ، كس فرستاده ملك اللّه‌داد و همراهان را طلب نمود . و ايشان بىتوقف به او ملحق شدند و از اطراف و جوانب مردم نزد كمال الملك مىآمدند تا آنكه لشكرى عظيم شد . پس به عزم دهلى روانه شدند . و سرور الملك ناچار حصارى شد .\r\nو چون به پاى حصار رسيدند ، سرور الملك با مردم خود بيرون آمدند و جنگ كرده شكست خورده به شهر گريخت و حكام [ 577 ب 
  ] اطراف روزبه‌روز نزد كمال الملك مىشدند و كار بر محصوران تنگ‌تر شد و محمد خان كه به دست سرور الملك بود ، فرصت مىخواست كه خود را به كمال الملك برساند ؛ چه ، بىوفايى سرور الملك را به عين اليقين مشاهده كرده بود . و مدت محاصره نه ماه امتداد يافت ؛ چه ، قلعه در غايت استحكام بود .\r\nو در اين سال سلطان هوشنگ شاه ، حاكم مالوه ، به عزيمت تسخير كالپى متوجه آن ولايت شد و به سلطان ابراهيم خبر رسيد كه مباركشاه قصد جونپور دارد . بنابرآن ، معاودت نموده به جاى خود رفت و هوشنگ ولايت كالپى را مسخر ساخته مدتى آنجا توقف نمود و خاطر از مهمات آنجا جمع كرده به مالوه مراجعت كرد .\r\n\r\n\r\n","description":"","footnote":"\r\n( 1 ) . افزوده از منتخب التواريخ .\r\n( 2 ) . منتخب التواريخ : بداون .\r\n( 3 ) . ق : سدارن كانكو .\r\n","page_name":" 5198 ","page_number":88},
  {"content":"\r\n\r\n\r\nذكر وقايع سنهء هشتصد و سى و هشت از هجرت [ موافق سال هشتصد و بيست و هشتم « 1 » از رحلت خير البشر 
  ] « 2 »\r\nدر اين سال پادشاه ربع مسكون ميرزا شاهرخ سلطان ديگر باره عزيمت آذربايجان كرد و خواجه غياث الدين سيّدى احمد اندخودى معروف به خواجه سيدى احمد شيرازى را در وزارت شريك خواجه غياث الدين پير احمد خوافى گردانيد و عرايض حاكم شيروان كه مشتمل بر شكايت اولاد قرايوسف بود ، مكررا رسيد « 3 » و حكم شد كه لشكرهاى ممالك محروسه جمع شوند . و امير فرمان شيخ به ضبط هرات مأمور شد . و دويم ربيع الثانى موكب همايون از هرات كوچ كرد و كوچ‌بركوچ به رى رسيدند و آنجا قشلاق شد . و امير اسكندر تركمان طاقت مقاومت نياورده آذربايجان را گذاشته جان به سلامت برد و امير خليل اللّه شروانى به سعادت ملازمت رسيد و امير جهانشاه بن قرايوسف را چون بخت مساعد بود ، به درگاه آمده اعزاز تمام يافت . « 4 »\r\n\r\n\r\n","description":"","footnote":"\r\n( 1 ) . ق . هشتصد و چهل و هشت .\r\n( 2 ) . م ، ش : بياض .\r\n( 3 ) . امير خليل شروانى از محمودآباد شروان نامه‌اى همراه خالق ويردى به شاهرخ فرستاد كه اسكندر ، پسر قرايوسف بر بلاد آذربايجان مستولى شده و قصد بلاد شروان دارد . - روضة الصفا ، چاپ زرياب خويى ، ص 1166 .\r\n( 4 ) . اين سومين و آخرين لشكركشى شاهرخ به شمال غرب ايران است . اگرچه امراى دولت صلاح نمىدانستند كه شاهرخ بار ديگر عزم آذربايجان كند ، اما امير جلال الدين فيروز شاه - كه مدت سى و پنج سال فرمانده كل قواى مسلح شاهرخ بود - در خلوت به او گفت كه صلاح در حركت است ، زيرا چون بايسنقر فوت كرده ، تركمانان گمان خواهند برد كه شاهرخ ضعيف شده است و توانايى حمله ندارد . و شاهرخ دست به لشكركشى زد . اين لكشركشى با اينكه معضل تركمانان را فروننشاند ، ولى دست‌كم كسى را وارد ميدان ساخت كه براى سال‌هاى آتى سلطنت او كافى بود : يعنى انتصاب جهانشاه ، برادر قرااسكندر در مقام حاكم تيموريان در تبريز . - تاريخ تيموريان ( كمبريج ) ، ص 112 ؛ روضة الصفا ، چاپ زرياب خويى ، ص 1166 .\r\n","page_name":" 5199 ","page_number":89},
  {"content":"\r\n\r\nو در اين سال ميرزا ابراهيم سلطان ، حاكم فارس بىحضور شده به اجل طبيعى درگذشت و ميرزا شاهرخ از شنيدن اين خبر به غايت غمگين و اندوهناك شد و مراسم تعزيت به جاى آورد و چهل روز تمام خلايق در لباس عزا بودند و بعد از آن به حكم آن حضرت امرا را از عزا بيرون آورده خلعت‌ها دادند . و حكومت فارس نامزد اميرزاده عبد اللّه سلطان ، ولد ميرزا ابراهيم كه در صغر سن بود شد و شيخ ابو الخير به نيابت شاهزاده به سرانجام مهام آنجا قيام مىنمود . و در سيم رمضان ميرزا بايسنقر بن ميرزا علا الدوله متولد شد و طوى به عظمت دادند .\r\nو در بلدهء هرات و توابع ، در اين سال طاعون عظيم بود . و ديگر در هرات تا آن وقت طاعون نشده بود و طغيان آن مرض به حدى رسيد كه در يك روز ده هزار كس فوت شد . و شيخ زين الدين خوافى در اين ايام فوت شد و جمعى ديگر از اعيان و اكابر و فضلا و علما داعى حق را لبيك اجابت گفتند . و خواجه عبد القادر گوينده كه از غايت اشتهار محتاج تعريف نيست در اين ايّام فوت شد و بلوكات شهر هرى اكثر خراب شد . و چون اين خبر به عرض آن حضرت رسيد ، حكم فرمود كه بعد از اين مكاتيب اهل هرى را نگشايند ، كه موجب تفرقهء خاطر نشود .\r\nو اول بهار به جانب آذربايجان روان شدند و به آهستگى قطع منازل نموده تمام اعيان آذربايجان به درگاه آمدند و تابستان در تبريز گذشت و بار ديگر ممالك آذربايجان روى به آبادانى آورد . و ميرزا محمد جوكى كه به رسم ايلغار به تعاقب امير اسكندر رفته بود تا ارزنجان كه در تصرف قراعثمان بود رفت و قراعثمان كه هميشه به اخلاص تمام سلسلهء صاحبقران را خدمت مىكرد ، مراسم مهماندارى را به جاى آورد و دختر خود را در سلك ازدواج شاهزادهء عالميان درآورد و طوى به عظمت ترتيب كرد . و اين خبر موافق مزاج آن حضرت افتاد و ميرزا محمد جوكى را تحسين كرده حكم به معاودت فرمود ؛ چه ، امير اسكندر به غايت دور رفته بود .\r\nو در اين سال قيصر روم در كشور انام « 1 » ( ؟ ) تابستان گذرانيد و در مملكت او طاعون عظيم بود .\r\nو در اين سال هشتصد و سى و هشت در مصر امرى كه نقل آن لايق به سياق اين مختصر باشد ، سانح نشد ؛ بجز آنكه جانى بيگ صوفى كه در ابتداى دولت اشرف از حبس گريخته بود ، در اين مدت هرچند اشرف تفحّص مىكرد از احوال او خبر نمىشد در روم پيدا شد و جمعى از تركمانان ذو القدر به او ملحق شده آغاز فتنه‌انگيزى كردند و سلطان اشرف در فكر دفع او\r\n\r\n\r\n","description":"","footnote":"\r\n( 1 ) . م : بىنقطه .\r\n","page_name":" 5200 ","page_number":90},
  {"content":"\r\n\r\nشد . و بر زبان خلايق افتاد كه قرقماس ، نايب حلب با جانى بيگ اتفاق دارد و بدين جهت سلطان ، قرقماس را طلب نمود . و قرقماس بىتوقف به مصر رفت و معزول شد و اينال ، اتابك مصر حكومت حلب يافت و امير چقماق علايى اتابك شد .\r\nو در هشتم محرم اين سال محمد خان ، حاكم دهلى در مقام دفع سرور الملك شد و سرور الملك پيش‌دستى كرده با مردم خود به درون سراپردهء پادشاه رفت كه دستبردى نمايد .\r\nاما به پاى خود به كشتنگاه [ 578 الف 
  ] رفت ؛ چه ، محمد خان جمعى را مستعد كرده بود كه چون او به درون آمد كارش را به اتمام رسانند . و به موجب فرموده چون سرور الملك قدم به درون سراپرده نهاد ، در لحظه كشته شد و پسران ميران صدر را گرفته گردن زدند و ديگر رفقاى سرور الملك در ميان خانه‌هاى خود محكم شدند . و محمد خان كس نزد كمال الملك فرستاده او را آگاه كرد و او با لشكر مستعد از دروازه . . . « 1 » به درون شهر آمد و تمامى مخالفان را كه به قتل ولىنعمت خود اقدام نموده بودند ، به دست آورده به قتل رسانيد و كمال الملك و ديگر امرا ديگر باره با محمد شاه بيعت كردند . و كمال الملك كمال خان شده منصب وزارت يافت ؛ و ملك چيمن به غازى ملك مخاطب شد ؛ « 2 » و ملك اللّه‌داد خطاب قبول نكرده برادر خود را دريا خان نام كرد . و در ماه ربيع الأول چون خاطر از مهمات دهلى فارغ شد ، عزيمت ملتان فرمود و عماد الملك آمده ملازمت كرد و تمام فتنه‌ها بر طرف شد و سلطان از ملتان به دهلى معاودت نمود .\r\nو آنچه در مالوه سانح شد اين است كه سلطان هوشنگ را هفت پسر بود [ و 
  ] سه دختر كه از دختر عادل خان ، حاكم ايسر متولد شده بودند . عثمان خان و فتح خان و هيبت خان با هم متفق بودند و غزنين خان - كه پسر بزرگ بود - و احمد خان و عمر خان و الوس خان اتفاق داشتند .\r\nو هميشه ميان عثمان خان و غزنين خان نزاع بود و جمعى از لشكر طرف او ، برخى به جانب اين بود . و سلطان هوشنگ از اين مخالفت پيوسته اندوهگين بود . و ملك مغيث و پسر او ، محمود خان كه به غايت عاقل و كاردان بود در استرضاى سلطان هوشنگ سعى بسيار مىكرده ، چنان كه مكررا بر زبان سلطان هوشنگ گذشت كه « محمود خان لياقت آن دارد كه ولىعهد من باشد . » و ملك مغيث از روى عجز به عرض رسانيد كه « بقاى عمر شاهزادگان باد . ما بندگان را بجز جانسپارى و خدمتكارى امرى ديگرى در خاطر نيست . »\r\nتا آنكه در سفر كالپى عثمان خان نسبت به غزنين خان بىادبى بسيار كرد ، به حدى كه هر\r\n\r\n\r\n","description":"","footnote":"\r\n( 1 ) . نسخ : بياض . منتخب التواريخ : بغداد ؛ تاريخ فرشته : دروازهء بدائون .\r\n( 2 ) . منتخب التواريخ : « و به دستور قديم حاكم بدائون شد و امروهه اضافهء او گشت .\r\n","page_name":" 5201 ","page_number":91},
  {"content":"\r\n\r\nيكى از نوكران او نزديك به حرم غزنين خان رفته او را دشنام داد و مردم غزنين خان منازع شده غوغا بلند شد . و عثمان خان يك منزل از پدر جدا شد و به امرا و لشكريان پيغام‌ها فرستاد و وعده‌هاى جميل كرد . و سلطان هوشنگ دانسته تغافل كرد و با ملك مغيث مشورت كرده به هرطريق كه بود عثمان خان را به اردو آوردند . و چون سلطان به عزيمت تخريب حوض بهيم متوجه جانب امين بود ، به وقتى كه عثمان خان و هردو برادر او حاضر بودند ، سلطان هوشنگ حكم كرد كه هرسه را گرفته به ملك مغيث سپردند و او به قلعه ماند و نزد سلطان به حوض هم نرفته آن حوض را كه از عمارات قديم بود ، ويران كردن آغاز نمود و غافل ايلغار نموده به كوه جانوه رفت و مقدم آنجا را شكست داده تمام اموال او را به دست آورد و مظفر و منصور معاودت نموده جمعى را به تخريب آن حوض برداشت و خود به مستقر حكومت خود مراجعت نمود ، و در هوشنگ‌آباد بىحضور شد و روزبه‌روز مرض اشتداد كرد . تا آنكه بر سلطان ظاهر شد كه مرض موت است . بنابرآن ، غزنين خان را به حضور طلبيده ولىعهد كرد و انگشترى خود را به او سپرد و محمود خان را كه به غايت قوى شده بود ، طلب داشت و دست غزنين را به دست او داد و سفارش بسيار كرد .\r\nو چون از پيش پادشاه بيرون آمدند ، غزنين خان كه از محمود خان در انديشه بود ، به او گفت كه « وقتى خاطر من جمع مىشود كه تو سوگند ياد كنى . » پس محمود خان بر اتفاق سوگند خورد . و جمعى كه به عثمان خان متفق بودند ، كس نزد محمود خان فرستاده او را ملامت كردند و او در جواب گفت كه « به موجب حكم سلطان سلطنت تعلق به غزنين خان دارد . » و غرض محمود خان آن بود كه عثمان خان كه فى الواقع شايستهء سلطنت بود ، به اين بهانه دفع شود و دفع غزنين خان در كمال آسانى ميسر است . و تدبيرش موافق تقدير افتاد و چنان كه مذكور شود سلطنت مالوه بر او قرار گرفت .\r\nالقصّه ، منزل به منزل بىحضورى سلطان زياده شد . تا آنكه ظفر نامى كه به عثمان خان متفق بود ، از لشكرگاه فرار نموده و غزنين خان اراده نمود كه جمعى را به تعاقب وى فرستد .\r\nدر اين وقت كه سلطان هوشنگ بيهوش شده بود ، كس نزد مير آخور فرستاد و پنجاه اسب طلب نمود . مير آخور چون هنوز مىدانست كه سلطان در حيات است ، در اسب دادن مضايقه مىكرد و نزديك به سراپرده به آواز بلند مىگفت كه « به غير حكم سلطان ، اسب نمىتوانم داد . » و اين آواز به گوش هوشنگ رسيده به هوش آمد و گفت كه « تركش من كجاست ؟ » غزنين خان چون از افاقت سلطان خبر شد كس به طلب امرا فرستاد . و امرا به گمان آنكه سلطان فوت شده و غزنين خان ارادهء گرفتن ما دارد حاضر نشدند . محمود خان نزد غزنين خان آمده و غزنين خان با او مشورت كرده [ 578 ب 
  ] گفت : « ظفر گريخت . منادىها به ايدر رفته عثمان\r\n\r\n","description":"","footnote":"","page_name":" 5202 ","page_number":92},
  {"content":"\r\n\r\nخان را خلاص كند . » محمود خان گفت كه « او نزديك ملك مغيث ، پدر من است . چگونه خلاص خواهد شد ؟ » غزنين خان گفت كه « دختر مغيث در خانهء عثمان است و خاطر من دغدغه دارد . » محمود خان ديگر باره سوگند خورد كه « من و پدر با تو متفق‌ايم . » و غزنين تسلى شده كوچ كردند .\r\nو يك منزل به قلعه مانده بود كه جمعى كه به عثمان متفق بودند ، انديشه كردند كه به هرچه زودتر به قلعه درآييم شايد تقريب خلاصى عثمان خان شده ، بدين سبب با آنكه هوشنگ در نزع بود بلكه از هم گذشته محفّه را به تعجيل به جانب شهر روان كردند . و آن خبر به محمود خان رسيده كس فرستاد و خواجه سرايان و نزديكان را ملامت كرده به توقف امر كرد .\r\nو ايشان ناچار در مقام . . . « 1 » آمدند و گفتند كه « به وقت سوارى ، سلطان در حيات بود و تعجيل مىكرد كه زودتر به شهر رويد . به حكم او روان شده بوديم . اكنون او درگذشت . حكم از [ آن 
  ] شماست . »\r\nو غزنين خان و محمود خان متعاقب رسيده فرود آمدند و محمود خان بار ديگر با غزنين خان بيعت كرده سوگند خورد و تمام امرا كه همراه بودند چون طاقت مقاومت محمود خان نداشتند بالضروره با غزنين خان بيعت كردند و تابوت سلطان هوشنگ را برداشته متوجه شهر شدند و محمود خان به در دروازهء شهر آمده پدر را آواز داد . ملك مغيث بيرون آمده غزنين خان را ملازمت كرد و محفّهء سلطان را به مقبرهء سلاطين مالوه - كه در كمال تكلف ساخته بودند - برده دفن كردند و غزنين خان به دولتخانه رفت و ملك مغيث مقاليد خزانه و قلعه را آورده سپرد و محمود خان به غزنين خان گفت كه « من به عهد خود وفا كردم . اكنون نوبت شماست . »\r\nو در يازدهم سنهء هشتصد و سى و هشت [ هجرى 
  ] غزنين خان را به سيف الدين محمد شاه مخاطب كردند و بر تخت نشاندند . و عثمان خان و هردو برادرش را به قتل آوردند و چهارده كس را از برادران صغير ايشان و برادرزادگان ميل كشيدند و جمعى ديگر را كه به ايشان متفق بودند ، به قتل آورد . و محمود خان چون نظر بر مصلحت خود داشت ، در برانداختن فرزندان هوشنگ تقصير نمىكرد . و مدت سلطنت هوشنگ سى سال بود . و محمد خان ، ملك مغيث را به خان جهان ملقب ساخت .\r\n\r\n\r\n","description":"","footnote":"\r\n( 1 ) . ق : يك كلمه ناخواناست .\r\n","page_name":" 5203 ","page_number":93},
  {"content":"\r\n . \r\n","description":"","footnote":"","page_name":" 5204 ","page_number":94},
  {"content":"\r\n\r\n\r\nذكر وقايع سنهء هشتصد و سى و نه از هجرت [ موافق سال هشتصد و بيست و نهم « 1 » از رحلت خير البشر 
  ] « 2 »\r\nدر اين سال فرماندهء اكثر ربع مسكون در قراباغ اران قشلاق فرمود و ايلچى به سلطان مراد ، حاكم روم فرستاد كه امير اسكندر به جوانب مملكت مزاحمت مىرساند و گريخته به آن حدود مىآيد . اگر ممكن باشد او را گرفته به درگاه فرستند .\r\nو از خوارزم خبر رسيد كه ابو الخير اغلان از دشت به خوارزم آمده و اميرزاده ابراهيم فرار نمود و اوزبكان خوارزم را زير و زبر كرده عود نمودند . و چون خاطر از مهمات آذربايجان جمع شد و اسكندر بىنام و نشان شد ، آن حضرت مجموع حكام و سرداران شروان و گرجستان و اطراف و نواحى را كه به ملازمت آمده بودند به عنايات سرافراز نموده رخصت معاودت نمود و پانزدهم شعبان به صوب اوجان كوچ فرمود . و خواجه غياث الدين سيدى احمد شيرازى در اين يورش فوت شد و حكومت آذربايجان به امير جهانشاه بن قرايوسف قرار داده شد و او و جمعى از نوكرانش به تشريف خاص فاخره و اسب و زين و كلاه و چهارقب « 3 » طلادوز مقرر شد .\r\nو قيصر روم در اين سال لشكر به ولايت ارنوت فرستاد و مظفر و منصور با غنيمت بسيار بازآمد .\r\n\r\n\r\n","description":"","footnote":"\r\n( 1 ) . ق : وقايع سنهء هشتصد و چهل و نه از رحلت ، موافق سنهء هشت‌صد و سى و نه از هجرت .\r\n( 2 ) . م ، ش : بياض .\r\n( 3 ) . چهارقب : ظاهرا چهار قاب بايد باشد كه مرحوم دهخدا آن را لغت محلّى شوشترى دانسته و نوشته است « چهار كام است كه اسب راهوار باشد و از آن تندتر چهارقاب است . »\r\n","page_name":" 5205 ","page_number":95},
  {"content":"\r\n\r\nو در اين سال احوال حاكم مصر آن است كه به واسطهء توقف ميرزا شاهرخ در سرحدّ مملكت به غايت متفكر بود ، تا آنكه روزى تمام مردم مصر را جمع آورد و گفت كه « لشكرى بزرگ روى به ما آورده اكنون بر همه لازم است كه به دفع او متوجه شويم . هركس را به هر طريق كه ممكن باشد با اين لشكر مىبايد آمد ، خواه به سوارى اسب دسترس باشد و خواه به خر . » و مردم ناچار و ناكام مشغول استعداد سفر شدند .\r\nو در اين وقت خبر رسيد كه امير اسكندر بن قرايوسف به ارزن الرّوم آمد ، و قراعثمان [ آق قويونلو 
  ] به جنگ او بيرون آمد و بعد از جنگ بسيار اسكندر ظفر يافت و قراعثمان به وقت گريز در خندق ارزن الرّوم افتاد و به واسطهء گرانى اسلحهء جنگ به روى درآمد و دماغش شكسته شد و خون بسيار رفت و برخاسته به قلعهء ارزن الرّوم درآمد ، اما بعد از چند روز فوت شد .\r\nو پنجاه و چند سال حكومت كرده بود و عمرش قريب به صد سال رسيده بود . و بعد از آنكه او را دفن كرده بودند امير اسكندر قبر او را شكافته سرش را جدا كرده و به مصر فرستاد ، با سر دو [ 579 الف 
  ] پسر او كه به دست اسكندر افتاده بودند .\r\nو امير قصروه ، نايب شام در اين سال فوت شده اينال جكمى كه حاكم حلب بوده حكومت شام يافت . و در اين سال جانى بيگ صوفى به دست ذوالقدران گرفتار شد و هراول همان طايفه او را حمايت كرده بودند چون فرصت يافتند به قيدش درآوردند و به سلطان مصر نوشتند كه هرگاه كسى معتمد بيايد ، او را به درگاه مىفرستيم . و سلطان خوشوقت شده امير شادى بيگ را با تحف بسيار به ايشان فرستاد . و ايشان تحفه‌ها را گرفته شادى بيك را دست خالى بازفرستادند و جانى بيگ را رها كردند ؛ چه ، فرمان ميرزا شاهرخ در خلاصى او به ايشان رسيد و سلطان مصر به غايت اندوهناك شد .\r\nو جانى بيگ جمعيتى به هم آورده به پاى قلعهء مرعش آمد و سلطان تغرىبرمش « 1 » را حاكم ساخته به حلب به دفع جانى بيگ روان كرد و متعاقب لشكرى ديگر از مصر به كمك تغرى برمش فرستاد . و ايشان به اتفاق به املس رفتند و آن ولايت را تاراج نمودند ؛ چه ، جانى بيگ خود را به كنارى كشيده بود . و بعد از عود آنها به حلب ، باز جانى بيگ آغاز فتنه و فساد كردند .\r\nو از جمله امراى مصر حجا سودون در عين تاب توقف كرده بود . و چون حاكم حلب خبر شد كه ديگر باره جانى بيگ به ميان ولايت درآمده جمعى ديگر را به كمك حجا سودون به عين تاب فرستاده و در چهارم ذيحجه جانى بيگ و حجا سودون به يكديگر رسيدند و بعد از\r\n\r\n\r\n","description":"","footnote":"\r\n( 1 ) . حسين بن احمد تغرى برمش بهسنى .\r\n","page_name":" 5206 ","page_number":96},
  {"content":"\r\n\r\nجنگ ، شكست بر جانى بيگ افتاد و دو كس معتبر از همراهان او اسير شدند و سرهاى ايشان را به مصر فرستادند .\r\nو در اين سال آنچه در اقليم هند سانح شده آنكه چون هوشنگ فوت شد و محمد شاه حكومت مالوه يافت ، به واسطهء تأديب جمعى از كفار اطراف ولايت مالوه ملك مغيث جهان را با لشكرى آراسته روان ساخت و محمود خان ، پسر او در تدبير تسخير ملك بود . و چون خاطر از جانب فرزندان ديگر هوشنگ فارغ كرد ، در فكر دفع محمد شاه [ شد 
  ] . و محمد شاه خود هميشه مست مىبود و در وقت مستى كسى به او گفت كه « محمود خان داعيهء سلطنت دارد . » پس او در مقام قتل او شد . و محمود را همان لحظه آگاه كردند و او چون به غايت قوى بود ، ديگر تنها به درگاه نيامد و هميشه با مردم و خويشان خود مستعد به ملازمت مىآمد و معاودت مىكرد . و محمد شاه به غايت انديشناك شده دانست كه محمود خان آگاه شده است و چون بر او قدرت نداشت در مقام عجز شد ، چنان كه روزى دست محمود خان را گرفته به درون حرم خود برد و چون زن او از خويشان محمود خان بود ، در حضور او گفت كه « محمود خان نمىگويم گناه من را ببخش . از تو توقع جان‌بخشى دارم . » و محمود خان در برابر سخنان ملايم گفت ، اما دماغش از سوداى سلطنت پر بود و به حسب ظاهر روز مىگذرانيد . تا آنكه به فرمودهء او در شراب محمد شاه را زهر دادند .\r\nبعد از فوت محمد شاه جميع امرا كه مىدانستند محمود خان ارادهء سلطنت دارد ، فى الحال مسعود خان ، پسر بزرگ محمد شاه را به سلطنت برداشتند و محمود خان را طلب نمودند .\r\nمحمود خان كه مرد كاردان [ ى 
  ] بود در جواب فرستاد كه « اگر جمعى از امرا به اينجا آيند كه مشورت كرده به در دولتخانه رويم بهتر است . » و آن بىعقلان متوجه خانهء محمود خان شدند و محمود خان جمعى را كه در كمين نشانيده بود چون آن جماعت درون آمدند ، همه گرفتار شدند و تتمهء امرا با مسعود خان سوار شده مستعد جنگ شدند . و محمود خان به رسم سلاطين از خانه بيرون آمده بر سر دولتخانه آمده و با مسعود خان و تمام امرا جنگ كرد و ايشان را شكست داده و مسعود خان امان خواسته رخصت يافت و به گجرات رفت ، و عمر خان ، پسر ديگر محمد خان گريخته جان بيرون برد .\r\nو محمود خان كس به طلب پدر فرستاد و پدرش مراجعت نمود و به پدر پيغام كرد كه « سلطنت حقّ شماست . » پدر در جواب فرستاد كه « شايستهء سلطنت بجز شما كسى نيست . » و در بيست و نهم شوال سنهء هشتصد و سى و نه محمود خان ، محمود شاه خلجى « 1 » شد و سكه و\r\n\r\n\r\n","description":"","footnote":"\r\n( 1 ) . ق : صلحى\r\n","page_name":" 5207 ","page_number":97},
  {"content":"\r\n\r\nخطبه به نام خود كرد و پدر را اعظم همايون خطاب داد و چتر سفيد به او داد . و در اين وقت محمود شاه سى و چهار ساله بود .\r\n\r\n","description":"","footnote":"","page_name":" 5208 ","page_number":98},
  {"content":"\r\n\r\n\r\nذكر وقايع سنهء هشتصد و چهل از هجرت [ موافق سال هشتصد و سىام « 1 » از رحلت خير البشر 
  ] « 2 »\r\nميرزا شاهرخ در اوايل اين سال به عزم مراجعت ، پاى در ركاب آورد و در دويم ربيع الثانى به هرات رسيده و مدت اين سفر دو سال تمام متمادى شد . و والى هرموز به واسطهء محافظت برادر به درگاه آمد ؛ چه ، در آن ولايت او را مجال توقف نمانده بود ( و با وجود جواهر و اقمشه و اسباب فراوان داشتن به وقتى كه به باغ زاغان درآمد به واسطهء مجلسى كه به ) « 3 » شاهزاده عبد اللطيف ميرزا آراسته بودند و جشنى در كمال عظمت مرتّب [ 579 ب 
  ] ساخته ، اما پادشاه سيف الدين ، حاكم هرموز راه بسيار در ميان چهار طاقها رفته به هيچ طرف نگاه نكرد و هميشه نظر در ميان دو گوش داشت . و چون به ملازمت رسيد ، چند جا زانو زد و آن حضرت او را در آغوش كشيد و احوال پرسيد . و در آن مجلس طبقهاى زر و جواهر به رسم سابق به مجلس آوردند و نزد هريك از امرا نهادند . هركس طبق خود را متصرف شد ، اما سيف الدين نظر بر پشت پا داشت . و آن حضرت شيخ نور الدين مرشدى را كه به ايلچيگرى روم رفته و در آن زودى آمده بود ، اشارت كرد كه آن طبق را برداشت و به جهت او عدد و علوفه و ما يحتاج موافق حال او تعيين شد و مجموع شاهزادگان و امرا تحفه‌هاى لايق فرستادند . و در هفته دو نوبت به مجلس شيلان « 4 » حاضر مىشد و طبل و علم و خيل و حشم به او مرحمت شده كه لشكرهاى فارس و عراق به كمك او رفته هرموز را مستخلص سازند .\r\n\r\n\r\n","description":"","footnote":"\r\n( 1 ) . ق : هشتصد و پنجاهم .\r\n( 2 ) . م ، ش : بياض .\r\n( 3 ) . م : مطلب بين ( ) را ندارد .\r\n( 4 ) . شيلان : لفظى است تركى به معنى مهمانى عام .\r\n","page_name":" 5209 ","page_number":99},
  {"content":"\r\n\r\nو در اين سال قيصر روم در ولايت قرامان ( با ابراهيم بيگ قرمان اغلان ) « 1 » جنگ كرد و آق‌شهر و ينگىبازارى « 2 » را به تصرف درآورد و به مصالحه از هم جدا شدند .\r\nو آنچه در اقليم هندوستان در اين سال سانح شد اين است كه چون محمود خلجى ، حاكم مالوه شد بعد از ايامى جمعى از امراى هوشنگ مثل ملك قطب الدين شيبانى و نصير دبير و يوسف قوام اتفاق كرده شبى از راه بام مسجد به نردبان در دولتخانه درآمدند . و مردم نوبت « 3 » آگاه شده به جنگ « 4 » مشغول شدند و سلطان آگاه شده سلاح « 5 » پوشيده بيرون آمد و به نفس خود جنگ مردانه كرد و چند كس را به تير انداخت و مردم بيرون آگاه شده به درون آمدند و غداران را هزيمت دادند . و يكى از ايشان دستگير شده تفصيل اسامى همراهان به قلم داد و اكثر ايشان روز ديگر به دست آمده مقتول شدند . و به موجب التماس پدر خود ، احمد خان بن هوشنگ شاه را حكومت اسلام‌آباد داد .\r\nو احمد خان چون در آن قلعه قوّت گرفت ، اظهار مخالفت نمود و سلطان محمود نامى را به دفع او فرستاد و مدتى ميان ايشان جنگ بود و كارى از پيش نمىرفت ، بنابرآن ملك مغيث - كه به اعظم همايون مشهور است - به حكم پسر به دفع او رفت و قلعهء اسلام‌آباد را محاصره كرد و نخست احمد خان را به مرافقت دلالت كرد و چون سودى نكرد ، يكى از مطربان را فريب داد كه به قلعه رفته در شراب زهرى قاتل به احمد داد و او هلاك شده آن فتنه فرو نشست . و جمعى ديگر كه به احمد خان موافقت نموده بودند ، مثل قوام خان و نصرت خان و ملك الجها هركدام به طرفى رفتند و آخر همه به دست افتاده كشته شدند و اعظم همايون به قلعه درآمد و مراجعت نمود .\r\nو محمد شاه ، حاكم دهلى در اين سال به سامانه آمده لشكر به ولايت جسرت شيخا [ كهوكر 
  ] فرستاد كه تاخت و تاراج نموده معاودت كردند .\r\nو حاكم مصر در اين سال به حال خود بود و جانى بيگ صوفى بعد از آن شكست ، ديگر آن‌چنان قوى نشد .\r\n\r\n\r\n","description":"","footnote":"\r\n( 1 ) . م : ندارد\r\n( 2 ) . م : انكى بازارى .\r\n( 3 ) . ق : + را .\r\n( 4 ) . ق : + نيز .\r\n( 5 ) . نسخ : صلاح .\r\n","page_name":" 5210 ","page_number":100},
  {"content":"\r\n\r\n\r\nذكر وقايع سنهء هشتصد و چهل و يك از هجرت [ موافق سال هشتصد و سى و يكم « 1 » از رحلت خير البشر 
  ] « 2 »\r\nدر اين سال لشكريان فارس و عراق به حكم شاهرخى به كمك والى هرموز روان شدند و تورانشاه ، برادر سيف الدين كه حاكم هرموز بود چون درياى پدر را به خود محيط ديد ، چاره جز آن ندانست كه خزاين آبا و اجداد صرف نموده خود را خلاص كند و جمعى از مردم معتبر خود را با پيشكش بسيار از جواهر و اقمشهء فرنگ به درگاه فرستاد و به وسيلهء امرا كه ايشان را از خود راضى كرده بود ، به موقف عرض رسانيد كه « بنده نيز باجگذار است و مضاعف آنچه برادرم مىدهد ادا مىكنم و رعيت اين ولايت به حكومت سيف الدين راضى نيستند و به واسطهء اين اختلاف ملك موروث از دست مىرود . » و امراى فارس و عراق را نيز به تحفه‌هاى مرغوب تسلى كرد و به ايشان قرار داد كه قلعهء بزرگ را به برادر دهد .\r\nو چون عرايض او در محل خوب و مرغوب به عرض رسيد ، درجهء قبول يافت و به امراى عراق و فارس حكم شد كه معاودت نمايند و ايشان سيد الدين را به قلعهء بزرگ - كه بهترين قلاع آن نواحى بود - درآورده برگشتند .\r\nو سلطان مسعود بن سيورغتمش ، عايشه بنت ميرزا بايسنقر را در نكاح درآورد ، و امير شيخ لقمان كه از امراى معتبر بود ، در اين سال فوت شد و بابا مسعود كوتوال حصار اختيار الدين كه به غايت بدسلوك بود هم در اين سال درگذشت و امير يادگار شاه ارلات نيز به اجل طبيعى درگذشت و او با ميرزا علا الدوله پيوند كرده بود .\r\n\r\n\r\n","description":"","footnote":"\r\n( 1 ) . ق : هشتصد و پنجاه و يكم .\r\n( 2 ) . م ، ش : بياض .\r\n","page_name":" 5211 ","page_number":101},
  {"content":"\r\n\r\nو قيصر روم در اين سال به ولايت انكروس رفت و از آب نوبه گذشته شش قلعهء معتبر از آن ولايت را [ 580 الف 
  ] مفتوح ساخت و معاودت نمود .\r\nو در اين سال جانى بيگ صوفى كه از ديرباز با اشرف [ برسباى 
  ] ، حاكم مصر مخالفت مىنمود به قتل آمد . و تفصيل اين اجمال آنكه چون جانى بيگ صوفى از لشكر حاكم مصر شكست يافت نزد اولاد قراعثمان رفت و حاكم حلب بدانچه دسترس داشت اولاد قراعثمان را تسلى كرد و بر آن داشت كه جانى بيگ را دست دهند . و او اين معنى را فهميده ارادهء فرار نمود و محمد ولد قراعثمان از فرار جانى بيگ آگاه شده بعد از دو روز فوت شد و محمد سر او را به مصر فرستاد و اشرف به غايت خوشحال شد . اما حمزه ، برادر محمد ولد قراعثمان از برادر آزرده خاطر شد به سبب قتل جانى بيك ؛ چه ، ايشان را از قديم با حكام مصر منازعت بود و مثل جانى بيگ دست‌آويزى پيدا شده بود از روى نادانى محمد او را به قتل آورد و حمزه برادر خود را در منزل طلب نموده فى الحال گرفت و به قتل آورد و ولايت پدر تمام به تصرف حمزه درآمد .\r\nو اشرف از شنيدن اين خبر در غضب شد و جمعى كثير از امراى مصر را بر سر حمزه تعيين كرد و به امراى شام و حلب نيز نوشت كه « به ولايت حمزه درآمده اگر او آمده ملازمت كرد فبها ، و الّا آنچه از دست شما آيد از تخريب ولايت او سعى نماييد . » و ايشان به موجب فرموده به ولايت او درآمده قلعهء آق‌شهر را محاصره كردند .\r\nو در هجدهم رجب سلطان به شكار سوار شده معاودت كرد و بىحضور شده صاحب فراش شد و بعد از چند روز صحت يافته سوار شد و اما باز نكس « 1 » كرد و همچنين گاهى بهتر مىشد و باز مرض عود مىكرد . تا آنكه در اوايل رمضان در قاهره و مصر طاعون شد و سلطان علما و اطبّا را طلبيده از سبب طاعون سئوال كرد . ايشان در جواب گفتند كه « چون زنان در ميان مردم بسيار مىشود ، غضب الهى متوجه اين ولايت است . » و بدين سبب سلطان حكم كرد كه مطلقا زنان - خواه پير و خواه جوان - از خانه بيرون نيايند . و حال آنكه سابقا زنان جوان هرهفت كرده در كوچه‌هاى مصر مترّدد بودند . و كار منع بيرون آمدن عورات به آنجا رسيد كه طاعون اگر خويش و قوم ايشان كسى فوت مىشد ياراى پرسش نداشتند .\r\nو در نهم شوال ديگر باره مرض سلطان عود كرد و صاحب فراش شد و هرچند روز كه تخفيفى مىشد ، شاديانه زده اطبا را خلعت مىدادند و باز مرض عود مىكرد و در شهر روزبه روز طاعون زياده مىشد . و در بيست و دويم شوال سلطان اندك نيكوتر شد و اطبّا را خلعت\r\n\r\n\r\n","description":"","footnote":"\r\n( 1 ) . نكس : عود كردن مرض . - لغتنامهء دهخدا .\r\n","page_name":" 5212 ","page_number":102},
  {"content":"\r\n\r\nداد و روز ديگر خود را پريشان‌تر يافت . و عفيف اسلمى كه سردار اطبّا بود ، دوايى به سلطان داد و معده چون ضعيف شده بود طاقت نياورده عيان شد و سلطان در غضب شده عفيف و حصر حكيم كه بر بالين او حاضر بودند حكم كرد كه در ميدان برده از حلق آويختند و هرچند امرا درخواست آن بيچارگان كردند سودى نداد و ديگر اطبا دست از معالجه داشتند و پاى در دامن كشيدند . و سلطان دست از جان شسته يوسف ، پسر خود را ولىعهد ساخت و امير چقماق علايى را اتابك كرد و مدبّر مملكت او گردانيد و غلامان خود را علوفهء يك ساله داد .\r\nو با وجود محبتى مفرط كه به جمع مال داشت جميع بنديان را آزاد گردانيد .\r\nروز عيد قربان يوسف ولد سلطان با چقماق سوار شده به عيدگاه رفت و در شانزدهم ذيحجّه سلطان درگذشت و در مقبره [ اى 
  ] كه خود ساخته بود ، مدفون شد . و مدت سلطنتش شانزده سال و نه ماه بود . و او پادشاهى عاقل مهيب بود و به غايت باادب و سنجيده اخلاق بود و در تمام ايام سلطنت دشنام و فحش بر زبانش نگذشت و جميع امور ملكى را به نفس خود تحقيق مىكرد و بعد از او پسرش يوسف به ملك عزيز ملقب شد .\r\nو تفصيل اسامى ملوك كه معاصر اشرف بودند در وقت فوت او كه حاكم ولايات بودند اين است : « 1 » خراسان و جرجان و خوارزم و ماوراء النهر و تركستان و مازندران و عراق عجم و فارس و كرمان و بدخشان و كابل و بعضى از [ ولايات 
  ] هند به ميرزا شاهرخ سلطان متعلق بود و در تبريز و آذربايجان جهانشاه بن قرايوسف [ قراقويونلو 
  ] به حكم شاهرخى حاكم بود و برادرش ، اسكندر بعد از معاودت شاهرخ در نواحى تبريز با او جنگ كرده شكست يافت و به قلعهء النجق گريخت و جهانشاه او را محاصره كرد و پسر اسكندر ، شاه قباد - كه با يكى از قمكان « 2 » پدر كه ليلى « 3 » نام داشت ، نظرى داشت با جمعى از نوكران اسكندر اتفاق نموده او را به قتل آوردند . « 4 » و گويند كه قباد را اسكندر از مدخولهء پدر خود قرايوسف حاصل نموده بود و يقين است كه چنين است . و بعد از قتل اسكندر سر او را نزد عمّ خود جهانشاه فرستاد و جهانشاه قلعهء النجق و آن نواحى را به قباد داد [ 580 ب 
  ] و حاكم مستقل آذربايجان شد . و اصفهان بن قرايوسف كه حاكم عراق عرب بود و آن مملكت به وقت شاه محمد برادرش و ايّام او ويران مطلق شده بود . اكثر ديار بكر به تصرف اولاد قراعثمان بود و حسن كيقباد\r\n\r\n\r\n","description":"","footnote":"\r\n( 1 ) . از اينجا تا آخر وقايع سال مذكور در « م » نيامده است .\r\n( 2 ) . زنان غيررسمى شاهان .\r\n( 3 ) . نام وى خان سلطان و ملقب به ليلى بود .\r\n( 4 ) . در خصوص ماجراى قتل اسكندر به دست قباد - حبيب السّير ، ج 3 ، ص 623 به بعد ؛ تاريخ منجّم‌باشى ، ج 3 ، ص 152 ؛ منتظم ناصرى ، ص 55 به بعد ؛ ديار بكريّه ، ج 1 ، ص 144 ؛ جواهر الاخبار ، ص 66 ؛ روضة الصفا ، ص 1168 .\r\n","page_name":" 5213 ","page_number":103},
  {"content":"\r\n\r\nاصلاح الدين خليل الولى داشت و شيروانات را سلطان خليل حكومت مىنمود ؛ و در اكثر روم سلطان مراد حاكم بود ؛ و اسفنديار بن بايزيد در ناحيتى از مملكت روم سلطنت مىكرد ؛ و ابراهيم بن قرامان بر لارنده و قونيا و غير ذلك از ولايت روم را [ در 
  ] تصرف داشت ؛ و در بلاد مغرب و افريقيه ابو عمر و عثمان بن محمد بن عبد العزيز الحفصى پادشاه بود ؛ و در مملكت فاس سه پادشاه بود از همه بزرگتر عبد الحق بن عثمان مرينى و در اندلس امير نصر معروف به ابن احمر حكومت مىكرد ؛ و صاحب مكّه بركات بن حسن بن عجلان حسنى ؛ و حاكم مدينه امنان حسينى بودند ؛ و در بلاد يمن ملك ظاهر يحيى بن اسماعيل سردار بود ؛ و در بلاد فرنگ شش پادشاه صاحب وجود موجود بودند ؛ در حبشه حطّى « 1 » نامى حاكم بود ؛ و در هندوستان هفت پادشاه كه نام آنها و ولايت ايشان معلوم است حكومت مىكردند : محمد شاه بن فريد خان بن خضر خان در قنّوج و دهلى و ميان دو آب و حصار و ملتان و پنجاب ، و در تمام مالوه و كالپى محمود خلجى ، و در گجرات احمد شاه ، و در تمام دكن احمد بهمنى ، و در جرسور ابراهيم شرقى ، و در كشمير زين العابدين ، و در بنگاله ناصر شاه ، ولد شمس الدين بهنگر ؛ و در دشت و مغولستان ابو الخير اغلان پادشاه بود . آنچه از اقاليم سبعه مشهور و معروف است سواى مملكت ختا كه به واسطهء بعد مسافت خبر آن ولايت در كتب مورّخين يافت نمىشود ، در تصرف اين مردم بود . و اللّه اعلم بحقيقة الحال .\r\nالقصّه ، چون ملك عزيز حاكم مصر شد ، اينال ، حاكم نايب شام و تغرى برمش ، نايب حلب و جلبان مير آخور ، حاكم طرابلس و نايب حمات قانى باى حمزاوى و نايب صفد ، اينال علايى و نايب غزه ، آق‌بردى و سردار كرك ، خليل بن شاهين و حاكم قدس ، طوغان عثمان و نايب ملطيه بن احمد ( ؟ ) بودند . حكم رفت كه مجموع برقرار باشند . و در مصر امير چقماق و امير اينال ابو بكرى متصدّى مهمّات خلايق بودند . و در بيستم ذيحجه حكم خاصگى كه برادر خان سلطان ، مادر ملك عزيز بود ، با اينال ابو بكرى در مقام نزاع شد و باز در مصر فتنه پيدا شد و جمعى با ابو بكر و جمعى با او متفق شدند و هركسى كه بود ، داعيهء سرورى و سردارى پيدا كرد و كسى سخن كسى را نمىشنيد . و به وقت سوارى امير چقماق غلامان بر سر راه او آمده طلب علوفه كردند و چون با چقماق جمعى كثير بودند ، ايشان را به زجر از سر راه دور كرد و به خانهء خود رفت . اما غلامان به خانهء زين الدين « 2 » عبد الباسط ، ناظر لشكر رفتند و او از بيم جان به بدترين جايى گريخت و در گوشه‌اى پنهان شد .\r\nو در اين سال احوال اقليم هندوستان به تفصيل اين است كه محمد شاه ، حاكم دهلى چون\r\n\r\n\r\n","description":"","footnote":"\r\n( 1 ) . نام كامل وى داوود بن سيف ارعد است .\r\n( 2 ) . ق : زنبى .\r\n","page_name":" 5214 ","page_number":104},
  {"content":"\r\n\r\nبه عيش و عشرت مشغول بود ، آن‌چنانكه بايد پرواى ملك و مال نمىكرد حكّام اطراف طمع در مملكت او نموده و زمينداران باجگذار دست از اداى مال بازداشتند و سلطان محمد در مقام تأديب هيچ يك نشد و عدم شجاعت او بر زبان‌ها افتاد . و آنچه در اين سال در مالوه سانح شده اين است كه چون مسعود ، ولد هوشنگ از شاه محمود گجراتى گريخته به گجرات رفت ، سلطان احمد گجراتى او را تقويت كرد و به كمك او متوجه مالوه شد و تا حوض حنسك‌پور آمده از آنجا فوجى از مردم معتمد كارديده به طرف خان جهان - كه از جندبرى و ببلسه متوجه ماندو بود - تعيين نمود و خان جهان آگاه شده به ايلغار خود را به قلعهء ماندو رسانيد و حاكم گجرات به پاى قلعه آمده محمود خلجى صلاح در جنگ صف ندانست و حصارى شده هرروز جمعى را بيرون مىفرستاد كه لحظه [ اى 
  ] جنگ كرده باز به قلعه مىرفتند .\r\nو بعد از مدتى عزيمت شبيخون نمود . و مردم قلعه احمد شاه گجراتى را آگاه كردند و او مستعدّ جنگ شد و محمود خلجى شب بيرون آمد و چون مردم بيرون آمده بودند ، جنگى عظيم شد و قريب به صبح محمود به قلعه مراجعت كرد . و احمد شاه پسر خود ، محمد خان را با پنج هزار سوار به سارنگپور فرستاد و آن ولايت را متصرف شد . و عمر خان ، ولد سلطان هوشنگ كه از محمود گريخته بود در جندبرى آغاز فتنه‌انگيزى كرد و سلطان محمود متفكّر شد ؛ چه ، اطراف و جوانب را دشمن فروگرفت ، اما از كمال شجاعت و كاردانى به نوعى محافظت قلعه مىنمود كه كسى از اهل قلعه به واسطهء اسباب معيشت تنگى نكشيد و مردم بيرون غله نمىيافتند .\r\n\r\n","description":"","footnote":"","page_name":" 5215 ","page_number":105},
  {"content":"\r\n . \r\n","description":"","footnote":"","page_name":" 5216 ","page_number":106},
  {"content":"\r\n\r\n\r\nذكر وقايع سنهء هشتصد و چهل و دو از هجرت [ موافق سال هشتصد و سى و دوم « 1 » از رحلت خير البشر 
  ] « 2 »\r\nدر اين سال پادشاه ايران و توران به عزم زيارت مشهد طوس سوار شد و به آن سعادت مشرّف شده شكاركنان معاودت نمود و ميرزا محمد جوكى به ماوراء النّهر نزد برادر خود ، ميرزا الغ بيگ رفت . و امير سلطان محمد بن امير جهانشاه برلاس در اين سال ، امير الوس شد و سلطان خانزاده [ 581 الف 
  ] بيگم ، دختر ميرزا الغ بيگ - كه در ظل تربيت مهد عليا گوهرشاد آغا به سر مىبرد - به موجب التماس پدر به ماوراء النهر رفت . و ميرزا محمد سلطان نبيرهء ميرزا شاهرخ كه پسر ميرزا محمد جهانگير بود ، در اين سال فوت شد . و مولانا شمس الدين محمد كه از پرهيزكاران عصر خود ممتاز بود ، در اين سال فوت شد . و يك‌صد و هفت سال عمر يافته بود . نوبتى مولاناى مذكور به ميرزا شاهرخ گفت كه « صابونخانه نامشروع است و بندگان خدا به جهت منع صابون پختن در زحمت‌اند . » آن حضرت در برابر عذرى گفت . مولانا روى به سوى آسمان كرد و در حضور آن حضرت گفت كه « خدايا مىبينى كه حكم تو مىرسانم و آن مغول بچّه نمىشنود . » و اين سخن به غايت تأثير نمود . و آن حضرت صابونخانه را در لحظه موقوف كرد .\r\nو آنچه در هند سانح شد در اين سال آن است كه چون محمود خلجى در حصار ماند و دانست كه از حصارى شدن كارى نمىگشايد ، پدر خود را در قلعه گذاشته خود از دروازهء تاراپور فرود آمد و متوجه سارنگپور شد و ملك حاجى على گجراتى كه محافظت راه\r\n\r\n\r\n","description":"","footnote":"\r\n( 1 ) . ق : هشتصد و پنجاه و دويم .\r\n( 2 ) . م ، ش : بياض .\r\n","page_name":" 5217 ","page_number":107},
  {"content":"\r\n\r\nمىنمود با لشكر ماند و جنگ كرد و در حملهء اوّل گريخته به سلطان احمد پيوست و خبر داد كه محمود به سارنگپور رفت . و سلطان احمد پسر خود را از سارنگپور طلب نمود و محمد خان از راه اجّين به پدر ملحق شد . و حاكم سارنگپور كه به گجراتيان پيوسته بود ، باز به محمود همراه شدند . و عمر خان بن هوشنگ شاه كه از جندبرى به عزم سارنگپور روان شده بود ، در كنار آب سارنگپور دوچار محمود شد و از طرفين افواج آراسته ، عمر خان علم خود را در قلب گذاشت و خود با جمعى از مردم كارديده در كمين ايستاده كه به وقت فرصت خود را بر قلب سلطان محمود زند .\r\nو شخصى سلطان را آگاه ساخت و محمود فى الحال با تمام لشكر خود متوجه كمينگاه شد و عمر خان شكست يافت و مردمش هرچند خواستند كه او را از معركه بيرون برند گفت كه « محمود خلجى نوكرزادهء پدر من است ، از پيش او گريختن از مردن به صد مرتبه بدتر است . » و بر قلب لشكر مالوه حمله برده كشته شد و لشكر جندبرى كه همراه عمر خان بودند امان طلبيده شب به طرف جندبرى رفتند . و محمود از اين فتح به غايت قوى شد . و در لشكر گجراتيان و با و طاعون پيدا شد و ناچار سلطان احمد به جانب گجرات عود نمود و در راه بيمار شده او را بىحضور به احمدآباد آوردند . و محمود خلجى از سارنگپور به قلعهء ماندو آمد و پدر و پسر به ديدار يكديگر خرسند شدند و مراسم شكرگزارى به تقديم رسانيدند و بعد از مشورت باز محمود خلجى متوجه جندبرى شد .\r\nو مردم جندبرى بعد از كشته شدن عمر خان ، شهاب الدين نامى را بر خود حاكم گردانيده بودند . و چون محمود نزديك او رسيد ، بيرون آمده جنگ كرد و شكست يافته به قلعه رفت و محمود قلعه را محاصره نمود و بعد از مدتى بار ديگر مردم جندبرى بيرون آمده جنگ كردند و به حسب اتفاق سردار ايشان شهاب الدين به مرگ فجاة درگذشت و باز محمود مظفر شد و هشت ماه قلعه را محاصره نموده بگرفت . و پسر شهاب الدين با مردم جندبرى به قلعه كوه گريختند و امان طلبيدند و محمود آنها را امان داده به شرط آنكه با زن و فرزند و مال و اسباب از ميان اردوى او بگذرند تا بر مردم عالم راستى سخن و درستى عهد او ظاهر شود . و ايشان قبول كرده با جميع مال و منال از ميان لشكر محمود به سلامت بيرون رفتند .\r\nو محمود حكومت جندبرى را به ملك مظفر ابراهيم داد و خود عزيمت قلعهء گواليار نمود ؛ چه ، رونكرسى راجهء گواليار به نواحى شهر نو رفته بود . و آن قلعه را محاصره نموده مردم شهر نو از محمود كمك طلبيده بودند و امرا سلطان را از اين يورش به جهت آنكه مدتى سپاهيان محنت كشيده‌اند منع مىكردند . سلطان محمود قبول نكرده به گواليار رفت . و مقدّم گواليار آگاه شده ناچار مراجعت نمود . و سلطان محمود چون از مراجعت او آگاه شد به سوى ماندو برگشت .\r\n\r\n","description":"","footnote":"","page_name":" 5218 ","page_number":108},
  {"content":"\r\n\r\nو در گجرات و دهلى امرى كه موجب نوشتن باشد سانح نشد بجز آنكه سلطان احمد ، حاكم گجرات اكثر اوقات اين سال به بىحضورى گذرانيد .\r\nو قيصر روم در اين سال مملكت سمندريّه را مفتوح كرد .\r\nو احوال حاكم مصر اين است كه در اين سال ملك عزيز ، حكم خال خود را خزانه‌دار بزرگ ساخت و به مصر خبر رسيد كه امير اينال جكمى ، نايب شام و لشكر مصر كه به ولايت قراعثمان رفته بودند ، بىآنكه از فوت برسباى خبر شوند قلعهء ارزنجان را فتح نموده بودند و حمزه بيك ، ولد قراعثمان ايلچى به مصر فرستاد و طلب صلح نمود . و ملك عزيز التماس او را قبول كرد و امرا معاودت نمودند و به وقت آنكه نزديك به حلب رسيدند ، تغرى برمش ، نايب حلب در مقام غدر شده خواست كه امير شام و امراى مصر را بگيرد . و ايشان مطّلع شده از او جدا گرديده فرود آمدند و او يك منزل توقّف كرده امراى شام و مصر پيشتر روان شدند و به شام رسيدند . و تغرى برمش ، حاكم حلب نيز عرضه داشتى به درگاه فرستاده بود كه « امراى [ 581 ب 
  ] مصر قصد من داشتند . بنابرآن ، از ايشان جدا شدم و بر اطاعت سلطان همچنانكه بودم هستم . » و بر طبق سخن خود سوگند ياد نموده بود .\r\nو امير چقماق اتابك در دهم صفر اين سال مقرّر كرد كه هفته [ اى 
  ] چهار روز مردم به خدمت ملك عزيز حاضر شوند و به غير حضور او ديگر كسى نزد سلطان نرود . بدين جهت امر او قوى شده مردم محتاج او شدند . و در دوازدهم شهر صفر غلامان ملك اشرف برسباى جمع شده قصد قتل امير اينال ابو بكرى كردند . و امير اينال گريخته به منزل خود رفت و غلامان كس نزد امير چقماق فرستادند و طلب مدد كردند بر دفع اينال . و او قبول سخن ايشان كرده آن جماعت را به منزل خود فرستاد و ميدان وسيعى كه از ديرباز منتظر سلطنت مصر بود افتاد . و روز ديگر امير اينال با جمعى از وزرا و جمعى ديگر از غلامان ملك اشرف برسباى كه با او متفق بودند ، نزد چقماق آمدند و طلب پدر كردند . امير چقماق صلاح در امداد اينال ندانست ؛ چه ، صلاح او در اين بود و جمعى از امرا كه با او متفق بودند .\r\nو اينال و همراهان چون با او متفق شدند ، لشكرى عظيم نزد او جمع شد و اكثر غلامان ملك اشرف كه در قلعه بودند و با اينال مخالفت داشتند ، نزد ملك عزيز جمع شدند و خزاين و قورخانه و اسباب و ادوات سلطنت را متصرف شدند . و چون آن جماعت مردم كار نديده بودند ، با آنكه جمعى كثير با اسلحه و آلات و اسباب جنگ و سلطنت بودند كارى از پيش نبردند و به واسطهء اختلاف آرا به اندك روزى نابود شدند . و در پانزدهم شهر صفر چقماق ترك خدمت سلطان كرد و لشكر بسيار نزد او جمع شدند و او از منزل خود بيرون آمده پاى در ركاب كرد و به وقت سوارى گفت كه « مردان را همّت تا اينجا مىباشد . ديگر نصرت به\r\n\r\n","description":"","footnote":"","page_name":" 5219 ","page_number":109},
  {"content":"\r\n\r\nدست توفيق و سعى لشكريان است . خدا داند كه لشكريان با من وفا خواهند كرد يا نه . » آنها كه با او رفيق بودند به يك بار فرياد برآوردند كه « در ركاب توييم . يا فتح كنيم ، يا كشته شويم . »\r\nو ملك عزيز را نيز غلامان سوار كرده به جنگ بيرون آمدند . و چون جماعت مردم كه در ميان غلامان بودند ، آثار غلبه از طرف ايشان ظاهر شد و علما و قضات در اين وقت به ميان درآمده نزد سلطان و چقماق آمد و رفت نمودند و به هردو گفتند كه جنگ را نتيجه بجز ريختن خون مسلمانان و خرابى ملك مصر نيست . و چقماق با وجود آنكه ضعيف شده بود ، از روى تدبير سخن كرده گفت كه « وقتى صلح مىكنم كه چهار كس كه باعث فتنه‌اند نزد من آيند :\r\nجكم ، خال سلطان و همه ساقى و اوزبك و يشبك . » و سلطان و غلامان با وجود آنكه غالب بودند از بىعقلى قبول آن سخن كردند و ايشان را نزد چقماق فرستادند . و چون چشم چقماق بر ايشان - كه عمده لشكر سلطان بودند - افتاد ، فى الحال به حبس ايشان حكم كرد و در حال در خدمت سلطان رفته زمين بوسيد و اظهار شكرگزارى نمود كه « دشمنان من را نزد من فرستادى . » و از دولتخانه بيرون آمده به عظمت هرچه تمام‌تر سوار شد و بعد از اين روزبه روز مرتبهء او در تزايد بود .\r\nو بعد از سه روز باز جمعى ديگر از غلامان را طلب نمود و ايشان به خدمت او آمده دستبوس كردند و چقماق ايشان را وعدهء لطف بسيار كرد و ايشان را كه بزرگترين غلامان بودند ، خرم و خوشحال به منزل خود فرستاد و روز ديگر مقدم غلامان يشبك را طلب نمود و گفت كه « تمام غلامان از قلعه بيرون آيند ، و الّا سزاى خود خواهند يافت . » و مردم از اين حكم در تعجب بودند ؛ چه ، در گمان كسى نبود كه ايشان با وجود كثرت بىجنگ و خونريزى بسيار از قلعه بيرون آيند . اما به خلاف گمان خلايق ، غلامان بىعقل روز ديگر تمام شروع در بيرون آمدن نمودند و هزار و پانصد خانوار بىموجب با اهل و عيال از قلعه بيرون آمدند . و چقماق خود نيز از اين امر تعجب بسيار كرد . بعد از اين وقايع چقماق به غايت معتبر شد و اينال ابو بكرى از آنچه كرده بود پشيمان شد و در خلوت به مردم خود گفت كه « كاشكى غلامان ملك اشرف كه برادران من بودند ، من را گرفته به قلعهء اسكندريه مىفرستادند و از من اين امر واقع نمىشد . » چه ، تمام اعتبار چقماق بعد از اتفاق او به فعل آمد .\r\nو چقماق بعد از دو سه روز خال سلطان و آن سه كس ديگر را كه گرفته بود ، به موجب شفاعت سلطان از حبس بيرون آورد و به اعزاز تمام مرخص كرد و تمام مدار داد و ستد ملك مصر بر چقماق شد و كسى را نزد سلطان اختيارى نماند . و چقماق به بهانهء آنكه غلامان ملك اشرف اتفاق كرده‌اند كه به وقت آنكه به نزد سلطان روم قصد من نمايند ، ترك خدمت سلطان كرد و در خانهء خود مىبود و مردم به واسطهء امور ملكى به خانهء او مىآمدند و كسى به خانهء\r\n\r\n","description":"","footnote":"","page_name":" 5220 ","page_number":110},
  {"content":"\r\n\r\nسلطان نمىرفت . و سلطان به غايت متفكّر شد و ميان مردم مشهور شد كه چقماق ارادهء سلطنت دارد . و در اين وقت امراى [ 582 الف 
  ] مصر كه به سفر ديار بكر رفته بودند ، به مصر نزديك رسيدند و چقماق بسيار در انديشه شد كه مبادا چون ايشان به مصر درآيند بر او خروج كنند ؛ چه ، اكثر امراى معتبر مصر در اين سفر بودند مثل حجاسودون و اركماس ظاهرى و حاتم اشرفى و قرقماس و امير سلاح كه مصريان از او در حساب بودند و غير ذلك . و به حسب اتفاق چون طالع چقماق قوى بود ، حجاسودون يك دو منزل از ديگر امرا عقب بود فى الحال چقماق ، دمرداش ظاهرى را فرستاد كه حجاسودون را به قدس برد و اقطاع او را به ديگرى داد .\r\nالقصّه چون امرا به بيرون شهر رسيدند ، چقماق به استقبال ايشان بيرون نيامد و كس نزد ايشان فرستاد كه « غلامان اشرفى قصد قتل من دارند و من به واسطهء ملاحظهء فتنه ، ترك خدمت سلطان نيز كرده‌ام و بدين جهت به استقبال شما نيامدم و شما نيز به احتياط به شهر درآييد كه شنيده‌ام كه غلامان به قصد شما اتفاق كرده‌اند . » و ايشان ناچار به قلعه درآمدند و به خانهء چقماق رفتند . و چقماق را چون چشم بر ايشان افتاد ، آنچه مراسم اكرام و اعزازو احترام بود به جاى آورد و يك‌يك را در آغوش گرفت و كس نزد سلطان فرستاد كه « چون امرا از راه دور آمده‌اند سلطان اگرچه بىوقت است ، بر بالاى بام قصر آيد كه اين جماعت به سعادت زمين‌بوسى رسيده به منازل خود روند . »\r\nو سلطان به موجب التماس او عمل نموده و چقماق و امرا تمام از منزل او پياده به در دولتخانه رفتند و سلطان را از دور ملازمت نموده زمين بوسيدند . و چقماق حكم كرد كه در لحظه خلعت‌ها آورد . و در ايشان پوشانيدند و هريك به منزل خود رفته . و روز شنبه هشتم شهر ربيع الأول بار ديگر جميع امرا به دروازهء قلعه حاضر شدند و چقماق نيز به آنجا آمد و جمعى بر يمين و بعضى بر يسار او از دور نشستند بجز قرقماس كه آمده بالاى مسند بر پهلوى او نشست . و چقماق كه به رأى و تدبير مشهور بود بر قرقماس در مقام ملايمت شده گفت كه « اگر در اين چند روز تو نمىآمدى ، البته در اين ايام از غلامان به من مضرت مىرسيد . اكنون تمام اختيار ملك و مال تو را است . من را كه پير شده‌ام محافظت مىبايد كرد . » و چندين روز به اين طريق با قرقماس زندگانى كرد و او را فريب داد . و قرقماس نيز با خود قرار داد كه « چقماق پير شده است و چون به وسيلهء او من صاحب اعتبار شوم ، دفع او آسان است . » آنگاه با چقماق اتفاق كرده قرار دادند كه روز ديگر جمعى از امراى معتبر را بگيرند .\r\nبه موجب قرارداد هركس كه چقماق از او بد مىبود به وسيلهء قرقماس بگرفت . از آن جمله اكثر رفقاى قرقماس بودند . و باز خال ملك مصر ، جكم ، گرفتار شد و يشبك ، مقدم غلامان\r\n\r\n","description":"","footnote":"","page_name":" 5221 ","page_number":111},
  {"content":"\r\n\r\nنيز محبوس شد . و مردم اين معنى را حمل بر آن كردند كه قرقماس قرار متابعت چقماق به خود داده است . و غرض قرقماس آنكه مدار امور ملك بر من است و تا من به مصر نيامدم ، چقماق را گرفتن يك كس ممكن نبود . و چون به خانهء خود رفت گمان كرد كه بعد از اين مردم مصر به او رجوع خواهند كرد . اما به خلاف توقّع او يك كس به خانه‌اش نرفت و او را نيز يكى از توابع چقماق شمردند و استقلال چقماق از پيشتر بيشتر شد .\r\nو چون چند روز به اين طريق گذشت ، قرقماس بىطاقت شده ترك خدمت سلطان كرد و ترك چقماق نيز داد كه شايد چون در منزل خود توقف كند مردم نزد او جمع شوند . و هيچ نفعى از اين تدبير نيز نديد . و چون هنوز چقماق به او محتاج بود ، جمعى در ميان انداخته او را تسلى كرد و به خانهء خود آورد و با او خلوت كرد و سخنان ملايم بسيار گفت كه « مدار زندگانى من بر تو است ، و اگر تو از من راضى نباشى غلامان و ديگر امرا فى الحال قصد من كنند ، و من به اين مرتبه به دولت تو رسيده‌ام . » و از اين مقوله چندان سخنان گفت كه ديگر بار قرقماس را از راه به در برد و به وقت بيرون آمدن قرقماس زر و جواهر و قماش بسيار و اسب با زين زر به او داد .\r\nو قرقماس نيز داعيهء سلطنت در خاطر داشت ؛ چه ، منجّمى به او خوش‌آمد گفته بود كه « به سلطنت خواهى رسيد . » و در آن وقت به وقت ملك اشرف ، قرقماس انتظار فرصت مىبرد و هرمنجمى را كه مىديد از او استفسار طالع خود مىكرد و هرجا گوشه‌نشينى كه نسبت كرامات به او مىدادند مىشنيد ، نزد او رفته تحقيق احوال خود مىكرد و اكثر مردم اين سخن را شنيده بودند . و چون از ايشان سخنى مىپرسيد ، فى الحال او را به سلطنت نويد مىدادند و انعام بسيار مىيافتند . و او انتظار فوت اشرف داشت . و به حسب اتفاق در وقت فوت او در مصر نبود و تا آمدن او ، چقماق قوى شده بود .\r\nالقصه ، به خاطر قرقماس رسيد كه « مردم بر سلطنت من اتفاق نمىكنند . اكنون صلاح [ 582 ب 
  ] در آن است كه چقماق را بر آن دارم كه طلب سلطنت كند و بدين جهت شايد كه مردم از او رنجيده‌خاطر شوند و نزد من جمع آيند . » و بدين تدبير غلط نزد چقماق رفته گفت كه « ملك عزيز شايستهء سلطنت نيست و اين امر را بجز تو لايق ديگرنه . و من تو را معاونت مىكنم . » و چقماق نخست انكار كرد و قرقماس مبالغه از حد گذرانيد و الحاح نمود تا آنكه چقماق از او قبول اين سخن نمود . و مدتى اوضاع مصر بر اين نهج بود كه امرا تمام در خدمت چقماق نزد سلطان مىرفتند و به خانهء چقماق به اتفاق بازمىگشتند و طعام خورده به منازل خود مىرفتند . و قرقماس هرروز مبالغه مىكرد كه « عبد العزيز را خلع مىبايد كرد . » و با يك‌يك امرا اين سخن را در ميان مىآورد و چقماق انكار مىكرد . تا آنكه در نوزدهم\r\n\r\n","description":"","footnote":"","page_name":" 5222 ","page_number":112},
  {"content":"\r\n\r\nربيع الأول قرقماس جميع امرا را با خود متفق ساخته و نزد چقماق آمده او را تكليف قبول سلطنت كردند و او نيز قبول كرد و ملك عزيز را از سلطنت عزل كرد و چقماق را حاكم گردانيد و به ملك ظاهر ملقب كردند .\r\nو مدت حكومت ملك عزيز نود و چهار روز بود . و ملك ظاهر چقماق دهم سلاطين چراكسه و سى و چهارم ملوك ترك بود در مصر . و چقماق ، غلام اينال يوسفى بود و بعد از آن به ملك ظاهر برقوق منتقل شد و ظاهر بعد از مدتى او را آزاد كرده داخل خاصه‌گيان گردانيد ؛ و در زمان ناصر فرج ساقى شد ، و بعد از مدتى امارت ده كس يافت و به تقريبى محبوس شد و باز خلاص شد ؛ و در زمان ملك مؤيد امير شيخ علم و نقاره يافت و خزانه‌دار شد ؛ در اول دولت اشرف برسباى ، امير آخور شد و بعد از چندگاه امير سلاح شد ، تا آنكه اتابك لشكر مصر شد و در وقت اتابكى او اشرف فوت شد .\r\nالقصّه ، چون سلطنت بر چقماق قرار گرفت همان لحظه حكم كرد كه آنچه علوفه لشكريان باقى مانده بود دادند و مردم به سلطنت او خوشحال شدند و امير قرقماس را اتابك گردانيد . و در دوازدهم ربيع الآخر جمعى كثير از غلامان و امرا جمع شده به وقتى كه چقماق با قرقماس و ديگر امرا به چوگان بازى رفته بودند ، بر سر راه آمدند و به جهت كمى علوفه دادخواهى نمودند . ملك ظاهر ايشان را به وعده تسكين داده به منزل خود رفت . روز ديگر باز همان مردم جمع شده و جمعى ديگر از غلامان ملك اشرف به ايشان همراه شدند و به در قلعه آمدند و هركس از امرا كه از نزد چقماق بيرون مىآمد نزد او رفته مىگفتند كه « سلطان به ما چيزى نمىدهد . » تا آنكه اتابك قرقماس سوار شده كه به منزل خود رود . در اين وقت جمعى كثير از غلامان جمع شده بودند . چون چشم‌شان بر قرقماس افتاد ، نزد او آمده همان قسم سخنان گفتند . و قرقماس كه بالطبع مايل فتنه بود به آنها گفت كه « صبر مىبايد كرد . چون سلطان اوست علاجى بجز از صبر نيست . » و ايشان از اين سخن دانستند كه قرقماس در باطن با سلطان متفق نيست . بنابرآن همراه او روان شدند . تا آنكه قرقماس به منزل خود رسيد . جمعى كثير بر او جمع شده بودند و يكباره گفتند كه « ما تو را سلطان مىكنيم و امروز وقت است و جمعى كثير متفق شده‌اند . فرصت غنيمت مىبايد دانست . » و به طرف قلعه روان شدند .\r\nو او نخست انكار بسيار كرد و گفت : « امروز شما صبر كنيد تا با اكابر امرا در اين باب مشورت كنم و به هرچه صلاح باشد عمل كنيم . » در اين وقت دو سه كس از امرا سلاح پوشيده نزد او آمدند و غلامان نيز جمع شده گفتند كه « اگر امروز سوار نمىشوى ديگر نزد تو نمىآييم ؛ چه ، اكثر مردم حاضر شده‌اند و معلوم نيست كه ديگر اين‌قدر جمعيت به هم رسد . » و چون قرقماس پيوسته منتظر اين روز بود ، با ايشان همداستان شده به عزيمت قلعه سوار شد .\r\n\r\n","description":"","footnote":"","page_name":" 5223 ","page_number":113},
  {"content":"\r\n\r\nو چون لشكرى كه با او بودند اكثر رنود و اوباش بودند ، ترتيب افواج ميسر نشد و هركدام به سر خود به جنگ ايستادند .\r\nو چقماق خبردار شد كه قرقماس كه صباح در ملازمت بود ، اكنون ياغى شده با لشكر رسيده ، حيران شد . با هركس كه نزد او حاضر بود سلاح پوشيده متوجه جنگ شد و امرا آگاه شده از هرطرف نزد چقماق روان شدند و او حكم كرد كه زر بسيار به حصار بالا برده در ميان عوام ريختند و ايشان ترك همراهى قرقماس كرده به تاراج زر روان شدند . و مردم چقماق و قرقماس با يكديگر رسيده جنگ عظيم كردند و شكست بر قرقماس افتاد و به اقبح وجوه جان بيرون برد . و چقماق مظفر و منصور در كمال خوشحالى به قلعه درآمد و اين روز را روز اول سلطنت خود شمرد ؛ چه ، هميشه از قرقماس در انديشه بود و به آسان‌تر وجوه شرّ او دفع شد .\r\nو قرقماس چون از مصر بيرون رفت ، دو روز در نواحى مصر و باغات آنجا گرسنه و تشنه سرگردان بود و چون از گرسنگى بىطاقت شد [ 583 الف 
  ] نزد عبد الباسط ، وزير مصر رفت و او را به شفاعت نزد سلطان فرستاد . و چون چقماق از حال قرقماس آگاه شد ، پسر خود را با جمعى فرستاد كه او را از خانهء وزير برآوردند . و چون به حضور چقماق آمد ، زارى بسيار كرد و طعام طلبيد . چقماق او را تسلى كرد و طعام داد . و او در وقت طعام خوردن همچنان تضرّع و زارى مىكرد ؛ به حدّى كه عجز بسيار او در مصر مثل شد . و به حكم سلطان در قلعهء اسكندريه محبوس گشت و بعد از چند روز كشته شد . و چقماق به غايت خوشحال گشت . و امير آقبغاتمرازى به جاى قرقماس اتابك شد .\r\nو در يازدهم شهر رمضان همين سال خبر رسيد كه تغرى برمش « 1 » ، نايب حلب ياغى شد . و چون تغرى برمش « 1 » ، در اصل تركمان بود ، بعد از فوت اشرف برسباى جمعى كثير از تركمانان را رعايت كرد و از چراكسه اجتناب نمود ؛ چه ، مىدانست كه بر او به واسطهء آنكه از جنس ايشان نيست اعتماد نمىكنند . و امراى حلب چون مىدانستند كه تغرى برمش « 1 » مخالفت اظهار كرد ، اتفاق كرده با او جنگ كردند و شكست يافتند . و امير اينال جكمى ، نايب شام نيز مخالفت چقماق ظاهر كرده اكثر امراى دمشق را به وقت مهمانى بگرفت و چقماق از برهم خوردگى شام و حلب به غايت پريشان‌خاطر شده با امرا مشورت كرد . رأى همه بر آن قرار گرفت كه چقماق به نفس خود به دفع او روان شود . و نخست آقبغا تمرازى اتابك را به حكومت شام نامزد كرده با جمعى كثير به آن طرف روان كرد .\r\nو اما احوال حلب آنكه چون امرا از تغرى برمش شكست يافتند ، بعضى به قلعهء حلب\r\n\r\n\r\n","description":"","footnote":"\r\n( 1 ) . ق : تغرى بردى .\r\n","page_name":" 5224 ","page_number":114},
  {"content":"\r\n\r\nدرآمدند و بعضى به مصر گريختند و تغرى برمش قلعه را مسخر كرده مدت محاصره سيزده روز امتداد يافت . از قوت طالع چقماق ميان مردم حلب مشهور شد كه تغرى برمش ، حكم كرده است كه تركمانان حلب را تاراج نمايند . تمام مردم حلب به يكباره به محض شنيدن اين خبر دروغ اتفاق كرده غافل بر سر تغرى برمش رفتند . او لحظه [ اى 
  ] به جنگ ايستاده منهزم شد و تمام اموال و اسبابش به تاراج رفت و با چهل سوار به هزار مشقت جان از آن مهلكه بيرون برد .\r\nو اين از غرايب امور است و اين خبر به چقماق رسيده نزديك بود كه از خوشحالى هلاك شود . و اينال جكمى ، نايب شام چون امراى شام را اكثر به دست آورد و خبر مخالفت تغرى برمش نيز به شام رسيد ، به غايت قوى شد و اراده نمود كه متوجه مصر شود و بعد از چندى امراى [ ى 
  ] را كه گرفته بود به حضور طلبيده همه را خلاص كرد و سوگند داد كه با او متّفق شوند . خيمه به طرف بيرون زد . و چون از شهر بيرون آمد اكثر امراى شام كه با او اتفاق كرده بودند ، از او برگشته به جنگ او سوار شدند و جنگى عظيم شد و اينال مظفر شد و قانىباى و جمعى ديگر از امراى شام به قلعهء دمشق درآمده حصارى شدند و باقى لشكر دمشق متفرق شدند . و اينال اگرچه ظفر يافت ، بسيار ضعيف شد ؛ چه ، اكثر لشكر او مردم شام بودند كه پريشان شدند . و لشكر مصر كه به دفع او روان شده بودند چون اين خبر شنيدند به تعجيل روان شدند و در اواخر شوال به اينال رسيدند . جنگ كرده او را شكست دادند . و در دويم ذيقعده در يكى از مواضع دمشق ، اينال به دست افتاد . و خبر فتح و گرفتارى اينال به سلطان رسيده حكم قتل اينال صادر شد و سرش را به مصر آوردند .\r\nو تغرى برمش چون از حلب گريخت و نزد تركمانان رفت ، جمعى كثير را با خود متفق ساخته متوجه حلب شد . و اهل حلب حصارى شدند و كار بر ايشان به غايت تنگ شده بود كه امراى مصر در شام اينال را شكست دادند و بعد از قتل اينال متوجه حلب شدند و با تغرى برمش جنگ كردند و در حملهء اول او را گريزانيدند و تمام اسبابش به دست مصريان افتاد . و خبر اين فتح نيز به چقماق رسيد و سرورش مضاعف شد .\r\nو ملك عزيز كه سابقا سلطان مصر بود ، در اين ايام از خانه [ اى 
  ] كه [ در آن 
  ] محبوس بود فرار نمود . به اين طريق كه مادرش كنيز و غلام طباخ را به مال فراوان با خود متفق گردانيد و آن مطبخ سلطان كه به حبس نزديك بود ، نقب زده او را گريزانيدند و در قاهره نزد غلامان ملك اشرف مدتى مخفى بود و آخر به دست افتاد . و سلطان از گرفتارى او بسى خرّم شد .\r\nو در آخر سال ، خبر گرفتارى تغرى برمش نيز رسيد . و تفصيلش آنكه از چنگ مصريان كه گريخته بود ، به سرحد حلب رفت و زمينداران آن نواحى آگاه شده او را كه با چند كس از\r\n\r\n","description":"","footnote":"","page_name":" 5225 ","page_number":115},
  {"content":"\r\n\r\nخواص خود مىرفت گرفته به حلب فرستادند . و سر او نيز در همين سال به مصر آمد و چقماق به غايت استقلال رسيد .\r\n\r\n","description":"","footnote":"","page_name":" 5226 ","page_number":116},
  {"content":"\r\n\r\n\r\nذكر وقايع سنهء هشتصد و چهل و سه از هجرت [ موافق سال هشتصد و سى و سوم « 1 » از رحلت خير البشر 
  ] « 2 »\r\nدر اين سال حاكم مصر ، ملك ظاهر چقماق ، ايلچى « 3 » به درگاه پادشاهان ايران و توران شاهرخ [ 583 ب 
  ] سلطان فرستاد و اظهار اخلاص و اتحاد نمود . و وجه اين آنكه در وقتى كه اشرف در حيات بود و او را مطلقا سلطنت در ضمير نمىگذشت ، آن حضرت را به خواب ديده بود كه به دست مبارك او را از ميان گرفته بلند كرد و بر سرير سلطنت مصر نشانيد . و چون تعبير اين خواب بر وجه اتم ظاهر شد و سلطنت مصر بر او مقرر شد ، تحف و هداياى فراوان مصحوب ايلچيان سخندان نموده به خدمت آن حضرت روانه كرد . و آن حضرت نيز ايلچى را اعزازو احترام فرموده و طوى پادشاهانه ترتيب داده پنجاه هزار دينار نقد سواى اسب و خلعت و ديگر انعامات به ايلچى مرحمت فرمود و شاهزادگان نيز ايلچى را طوىها دادند و امرا و وزرا نيز به قدر مرتبهء خود ايلچى را مهمانىها كرده اسب و اسباب بذل نمودند . و مولانا حسام الدين مباركشاه پروانچى به همراه ايلچى مصر به ايلچيگرى روان شد .\r\nو چون ايلچى مصر به عرض رسانيد كه چقماق گفته بود كه به وقت رخصت شيراز و اصفهان و يزد و كاشان را به وقت مراجعت ديده اوضاع آنجا را تحقيق نماى « 4 » ، حكم شد كه\r\n\r\n\r\n","description":"","footnote":"\r\n( 1 ) . ق : هشتصد و پنجاه و سيم .\r\n( 2 ) . م ، ش : بياض .\r\n( 3 ) . نام ايلچى جيجكبوقا بود . - روضة الصفا .\r\n( 4 ) . چقماق بجز اين درخواست پنج كتاب معتبر از شاهرخ كرده بود : تأويلات اهل سنت تأليف ابو منصور ماتريدى ؛ تفسير كبير فخر رازى ؛ شرح التلخيص لجامع الكبير مسعود بن محمد غجدوانى بخارى ؛ شرح كشّاف مولانا علاء الدين پهلوان ؛ شرح الروضة ، در مذهب شافعى . با اين‌كه اين پنج كتاب در كتابخانه موجود بود ، شاهرخ دستور داد همه را به خط خوب نوشتند و آماده كردند . - روضة الصفا ، چاپ زرياب خويى ، ص 1168 .\r\n","page_name":" 5227 ","page_number":117},
  {"content":"\r\n\r\nايلچى را به آن چهار شهر برند و هرچهار شهر را آيين بندند و صد هزار دينار كپكى از حاصل اين شهرها به ايلچيان انعام فرمود و ايلچيان مرخص شده دوستكام به ولايت خود روان شدند .\r\nو ميرزا ابراهيم سلطان بن ميرزا علا الدوله در اين سال متولد شد . و ميرزا قراچار بن سيورغتمش در اين سال از كابل به واسطهء توهمى كه از ميرزا مسعود ، برادر وى نموده بود ، به درگاه عرش اشتباه آمد و به وقت ملازمت آن حضرت دستارش به طناب خيمه رسيده بيفتاد و خجل شده دستار بر سر نهاد . آن حضرت او را در آغوش كشيد و حكومت كابل و مملكت غزنين تا حدود هندوستان به او مرحمت شد و برادرش را كه بر وفق توره زندگانى نمىكرد از حكومت آن ملك معزول كرد .\r\nو ميرزا شاهرخ قشلاق در باغ نو كرده به وقت بهار در ولايت سرخس به شكار و جانور پرانيدن رفت . و در بيست و پنجم ذيقعده به هرات معاودت كرد .\r\nو در اين سال قيصر [ روم 
  ] حصار نو برده را فتح كرد و به بلغراد « 1 » رفت ، اما بىحصول مقصود مراجعت نمود . و شهاب الدين پاشا و اسحاق پاشا بعد از مراجعت قيصر آن ولايت را فتح كردند .\r\nو در ولايت هندوستان قضيه [ اى 
  ] كه لايق نوشتن سياق اين كتاب باشد ، روى ننمود .\r\n\r\n\r\n","description":"","footnote":"\r\n( 1 ) . ق ، ش : بىنقطه .\r\n","page_name":" 5228 ","page_number":118},
  {"content":"\r\n\r\n\r\nذكر وقايع سنهء هشتصد و چهل و چهار هجرى [ موافق سال هشتصد و سى و چهارم « 1 » از رحلت خير البشر 
  ] « 2 »\r\nآنچه در اين سال در مملكت ايران سانح شد اين است كه لشكر اوزبك غافل به استرآباد ايلغار آوردند و امرا [ يى 
  ] كه به محافظت استرآباد در اين سال مأمور بودند ، به واسطهء غفلت شكست يافتند و يوسف خليل در جنگگاه كشته شد . و امير علاء الدين عليكه كوكلتاش نيز در اين سال فوت شد . او به غايت امير نيكو خصال بود و صاحبقران ميرزا شاهرخ را به او سپرده بود و او هميشه به اين مفتخر مىبود و اموال بسيار جمع او بود و به زراعت ميل بسيار داشت « 3 » و املاك بسيار در جميع ممالك جز مصر خريده بود . نوبتى ميرزا شاهرخ از او پرسيد كه « در مصر ملك خريدن چه فايده دارد ؟ » در جواب گفت كه « غرض نه محصول است ، بلكه مدعا آن است كه بعد از من گويند كه ميرزا شاهرخ غلامى داشت كه در مصر املاك داشت . »\r\nو در اين سال ملكه آغا كه نخست زن ميرزا عمر شيخ بود و ميرزا اسكندر و ميرزا بايقرا از وى متولد شده بودند و بعد از آن ميرزا شاهرخ او را خواسته بود و ميرزا سيورغتمش از وى متولد شده بود ، فوت شد . و منارهء فلك الدين « 4 » شبى در مدرسهء نظاميهء هرات افتاده دوازده كس كه در صحن مدرسه در خواب بودند ، به خواب عدم فرستاد .\r\nو در اين سال ايلچيان ميرزا شاهرخ به مصر رسيدند و چقماق فرمود كه قاهره را آيين\r\n\r\n\r\n","description":"","footnote":"\r\n( 1 ) . ق : هشتصد و پنجاه و چهارم .\r\n( 2 ) . م ، ش : بياض .\r\n( 3 ) . روضة الصفا : « و تخم كشت او از هزار خروار مىگذشت . »\r\n( 4 ) . ق ، ش : منار ملك الدّين . به تصريح صاحب روضة الصفا اين فلك الدين از امراى سلطان سنجر سلجوقى بود كه حكومت هرات را سال‌ها در دست داشت و عبد الواسع جبلى در مدح او قصايدى گفته است .\r\n","page_name":" 5229 ","page_number":119},
  {"content":"\r\n\r\nبستند و پسر خود را به استقبال ايلچيان فرستاد و نهايت اعزازو احترام به جاى آورده زر و اسباب بسيار به ايشان داد .\r\nو آنچه در اين سال در هندوستان واقع شد اين است كه محمود خلجى ، حاكم مالوه به دهلى آمده و تا به دو كروهى دهلى رسيد و سلطان محمد با وجود شوكت و لشكر بسيار خود ارادهء جنگ نكرد و به امراى خود گفت كه « حاجت به سوارى من نيست . شما افواج آراسته برويد و جنگ كنيد . » امرا حسب الأمر به جنگ آمدند . و بهلول لودى با افغانان خود كه همه تيراندازان جلد بودند ، در مقدمهء لشكر دهلى بود . محمود خلجى چون شنيد كه پادشاه دهلى خود نيامده او نيز پسران خود را غياث الدين و قدر خان « 1 » را به جنگ ايشان فرستاد . هردو لشكر تا شام جنگ كردند و غلبه از هيچ طرف معلوم نشد . و بهلول لودى با مردمش [ 584 الف 
  ] در اين روز جنگ‌هاى خوب كردند .\r\nو محمود خلجى در اين شب خواب پريشانى ديد و خاطرش به غايت مشوش شده روز ديگر سلطان محمد ، پادشاه دهلى جمعى از عملا و صلحا را به جهت صلح نزد سلطان محمد خلجى فرستاد و او قبول صلح كرده « 2 » مراجعت كرد و به وقت مراجعت لشكر مالوه ، بهلول لودى تعاقب ايشان نموده اسباب بسيار به دست آوردند . و سلطان محمد بسيار خوشحال شده بهلول را فرزند خواند « 3 » و دستش را در امور ملك و مال قوى گردانيد .\r\nو قيصر روم در اين سال در ادرنه قشلاق كرد و دختر خود را به اسفنديار اغلان داده طوى بزرگ كردند .\r\nو سلطان ابراهيم ، حاكم جونپور « 4 » در اين سال فوت شد و پسرش ، سلطان محمود قايم مقام شد .\r\n\r\n\r\n","description":"","footnote":"\r\n( 1 ) . ق ، م : قديخان .\r\n( 2 ) . تاريخ فرشته ( ج 1 ، ص 171 ) : « . . . ليكن طلب صلح موجب زبونى سلطان محمد شده او را در نظرها و دل‌ها قرب و اعتبارى نماند . »\r\n( 3 ) . تاريخ فرشته : « . . . و خطاب خان خانان ارزانى داشت . »\r\n( 4 ) . ق : جانپور .\r\n","page_name":" 5230 ","page_number":120},
  {"content":"\r\n\r\n\r\nذكر وقايع سنهء هشتصد و چهل و پنج از هجرت [ موافق سال هشتصد و سى و پنجم « 1 » از رحلت خير البشر 
  ] « 2 »\r\nدر اين سال خواجه شمس الدين سمنانى ، صاحبديوان ميرزا شاهرخ شد و شيخ ابو الخير از حكومت فارس به واسطهء شكايت رعيت معزول شد و امير سيدى در آن ولايت حاكم شد و در اندك روزى فوت شد و خواجه معز الدين به جاى او رفت و شيخ ابو الخير به درگاه آمد و تمام مردم در خانه را از خود راضى ساخته باز حاكم شيراز شد .\r\nو مهد عليا گوهرشاد آغا در اين سال به ديدن ميرزا الغ بيگ به سمرقند رفت و ميرزا الغ بيگ بدانچه دسترس داشت از لوازم مهماندارى به تقديم رسانيد و ميرزا عبد اللطيف را كه مهد عليا به واسطهء افراط محبت ميرزا علا الدوله از خراسان رنجيده‌خاطر رفته بود و مهد عليا به جهت بازآوردن او آمده بود ، همراه مهد عليا روانهء هرات نمود . و مريم سلطان بيگم ، دختر ميرزا شاهرخ كه در حبالهء نكاح ميرزا يحيى بن ميرزا محمد سلطان بود ، در اين سال فوت شد .\r\nو ميرزا جلال الدين والد ميرزا رستم به سبب آنكه فتنه‌انگيزى اراده نموده بود ، به حكم آن حضرت محبوس شد .\r\nو مولانا عبد الرزاق مصنف مطلع السّعدين در اين سال به ايلچيگرى به بندر كاليگوت به ولايت پيچانگر رفت . و سبب فرستادن ايلچى به آن ولايت آن بود كه سلطان ابراهيم ، حاكم جونپور « 3 » چون استقلال پيدا كرد ، عزيمت تسخير بنگاله نمود . حاكم آنجا چون چاره [ اى 
  ] ديگر نيافت تحفهء بسيار مصحوب ايلچيان به درگاه ميرزا شاهرخ فرستاد و شكايت سلطان\r\n\r\n\r\n","description":"","footnote":"\r\n( 1 ) . ق : هشتصد و پنجاه و پنجم .\r\n( 2 ) . م ، ش : بياض .\r\n( 3 ) . ق : خانپور .\r\n","page_name":" 5231 ","page_number":121},
  {"content":"\r\n\r\nابراهيم عرضداشت نمود . و آن حضرت ابو المكارم جامى را نزد راى جونپور فرستاد و او را از تعرض به مملكت بنگاله منع كرد . و او چون حد خود مىدانست ، ممنوع شد . و ايلچيان آن حضرت به وقت مراجعت با ايلچيان حاكم بنگاله از راه دريا به هرموز مىآمدند در بندر كاليگوت تباهى شدند و حاكم كاليگوت از ايلچيان شرح بسطت مملكت و اجراى حكم آن حضرت در اكثر ربع مسكون معلوم نموده ايلچيان را با تحف و هدايا به درگاه فرستاد . و آن حضرت مولاناى مذكور را به اين واسطه با خلعت و اسب نزد حاكم كاليگوت روانه كرد . و او به كاليگوت رفته از آنجا به موجب حكم طلب پيچانگر كه بر حاكم كاليگوت غالب مطلق بود به پيچانگر رفت و در هردو ولايت انعام بسيار يافت و به اعزازو احترام مراجعت نمود .\r\nو آنچه از غرايب وقايع مولاناى مذكور در اين سال مشاهده در اين سفر كرده بود اين است كه به وقتى كه در پيچانگر كه حاكم بود ، برادر حاكم آنجا به بهانهء مهماندارى پادشاه و امرا همه را به قتل آورد و خود به حكومت راجه آمد كه او را سوار كرده به منزل برد و راجه از ابرام او بدگمان شد عذر دردسر گفت . « 1 » و آن برادر بىمروت چون دانست كه راجه سوار نخواهد شد كه به كشتنگاه رود كناره كشيده چند زخم منكر بر راجه زد ؛ چنانچه در قفاى تخت افتاد و آن غدار به گمان آنكه كار راجه به اتمام رسيده شخصى از معتمدان خود را به جدا كردن سر برادر گذاشت و خود بيرون آمده بر ايوان درگاه برآمد و فرياد برآورد كه « راجه و فلان و به همان امرا را كشتم ، و اكنون راجه منم . » چون آن كس كه به جدا كردن سر راجه مقرر شده بود نزديك راجه رفت ، راجه كه سلامت بود ، نخست راجه چنان بر سينهء او زد كه بر پشت افتاد و به مدد يكى از نزديكان كه در گوشه [ اى 
  ] از ترس پنهان شده بود ، سر آن شخص را جدا كرده از راه حرم بيرون آمد ، ديد كه برادرش بر سر ديوان مردم را به پادشاهى خود مىخواند .\r\nراجه فرياد برآورد كه « من زنده و سلامت‌ام . بگيريد اين بىوفاى بىمروّت را . » و مردم چون ولىنعمت خود را ديدند ، به يكباره متوجه آن غدار شده او را به قتل آوردند .\r\nو احوال سلطان مراد قيصر روم در اين سال اين است كه از قشلاق ادرنه ، مزيد بيگ را به جنگ فرنگان انكروس فرستاد و او از ولايت لاز [ ار 
  ] [ 584 ب 
  ] گذشته به آن مملكت درآمد و بسيارى از مسلمانان در جنگ فرنگان كشته شدند .\r\nو در اين سال سلطان محمد ، حاكم دهلى به سامانه آمد و بهلول لودى را حكومت لاهور و ديبالپور داد و او را به دفع جسرت نامزد كرده به دهلى مراجعت نمود . و بهلول در ولايت\r\n\r\n\r\n","description":"","footnote":"\r\n( 1 ) . متن در نسخ سه‌گانه مغشوش و نامفهوم است . در تواريخ مربوط به هند ، مطلب مزبور نيامده است . بقيّهء مطالب باعث تعديل در گنگ بودن اين چند جمله است .\r\n","page_name":" 5232 ","page_number":122},
  {"content":"\r\n\r\nلاهور به غايت قوى شد و افغان بسيار بر او جمع آمدند و در خاطرش داعيهء سلطنت پيدا شد و با جسرت صلح كرد و به واسطهء عدم شجاعت و بىتدبيرى سلطان محمد ، حاكم سرحد فنا « 1 » دست از اداى مال خراج كوتاه كردند و زميندار بيانه به محمود خلجى پيوست .\r\nو از اين سال تا سال هشتصد و پنجاه و سه [ هجرى 
  ] ملك ظاهر چقماق كه در مصر حاكم بود ، به فراغت گذرانيد و بجز آمدوشد ايلچيان او ( نزد ) « 2 » امير شاهرخ امرى ديگر در آن ولايت سانح نبود .\r\n\r\n\r\n","description":"","footnote":"\r\n( 1 ) . ق : بىنقطه .\r\n( 2 ) . ق : ندارد .\r\n","page_name":" 5233 ","page_number":123},
  {"content":"\r\n . \r\n","description":"","footnote":"","page_name":" 5234 ","page_number":124},
  {"content":"\r\n\r\n\r\nذكر وقايع سنهء هشتصد و چهل و شش هجرى [ موافق سال هشتصد و سى و ششم « 1 » از رحلت خير البشر 
  ] « 2 »\r\nدر اين سال ميرزا شاهرخ به واسطهء طغيان ملك كيومرث رستمدارى عزيمت آن طرف نمود ؛ چه ، سردارى صاحب وجود در آن ولايت نبود . كيومرث را بدين واسطه آرزوى تسخير رى شده . و موكب همايون چون از نيشابور عبور كرد كيومرث به غايت مضطرب شده تحف بسيار به درگاه فرستاد و امرا و اركان دولت را نيز از خود راضى ساخته عرايض مشتمل بر عجز و قبول اطاعت به صدگونه فرمانبردارى به پايهء سرير اعلى روانه ساخت و به وقت خوب به نظر اشرف درآمده گناهش به عفو مقرون شد .\r\nو در باب ضبط ملك رى و بعضى از عراق عجم بعد از مشورت رأى پادشاه و امرا بر آن قرار گرفت كه ميرزا سلطان محمد را حاكم آن ولايت سازند . و جناب شيخ الاسلام شيخ بهاء الدين عمر قبل از اين به امير فيروز شاه از روى كرامات اظهار اين معنى كرده بود . و امير فيروز شاه سخن شيخ را در مجلس مذكور ساخته ، سعى بسيار كرد كه ملك رى و سلطانيه و قم و قزوين به شاهزاده متعلق باشد . و آن حضرت معاودت نموده شاهزاده به مستقر حكومت خود رخصت يافت و تمام حكام آن نواحى به ملازمت شاهزاده آمدند مگر حاجى حسين ، ولد باباچى همدانى كه متابعت نكرد و عاقبت جان در سر آن كار كرد .\r\nو سلطان مراد ، قيصر روم در اين سال از قشلاق صوفيه ، شهاب الدين پاشا را با لشكر روم ايلى و ينگچرى به انتقام مردم انگروس به آن ولايت فرستاد . و ايشان نيز از حاكم انگروس شكست يافتند .\r\n\r\n\r\n","description":"","footnote":"\r\n( 1 ) . ق : هشتصد و پنجاه و ششم .\r\n( 2 ) . م ، ش : بياض .\r\n","page_name":" 5235 ","page_number":125},
  {"content":"\r\n\r\nو در اين سال به تاريخ بيست و هشت ربيع الأول سلطان احمد شاه گجراتى به اجل طبيعى درگذشت و در احمدآباد مدفون شد . سى و دو سال و شش ماه و بيست روز سلطنت كرد و به عدل و سخا و مروت مشهور بود . و در هفتم ماه مذكور محمد خان ، پسرش ، حاكم گجرات شد و مردم را به انعام و احسان فراوان مطيع خود گردانيد . و در بيستم رمضان سنهء مذكور محمد شاه را فرزندى متولد شد به محمود خان موسوم شد و به ولايت ايدر در همين سال لشكر كشيد . راجهء آنجا در مقام اطاعت شده دختر خود را به محمد شاه داد و محمد شاه به التماس آن دختر ، ايدر را به راجهء آنجا بخشيد و به دولكرپور « 1 » رفته آن ولايت را تاراج كرد .\r\nمقدم آنجا نيز پيشكش بسيار آورده ولايت خود را خلاص كرد و محمد شاه به گجرات معاودت كرد و تمام عمرش صرف عيش و عشرت بود و تا سنهء هشتصد و پنجاه و سه [ هجرى 
  ] به هيچ طرف سوار نشد و لشكرش به فراغت گذرانيدند .\r\nو محمود خلجى ، حاكم مالوه بعد از معاودت از دهلى عمارت گنبد و باغ و حوض آنجا را به اتمام رسانيد . و عمارت سلاطين مالوه از ديگر سلاطين هندوستان بيشتر باقى است . و به عزم تسخير كالپى متوجه سارنگپور شد و عبد القادر « 2 » ، حاكم كالپى از در عجز درآمده به پيشكش بسيار اظهار انقياد نمود و سلطان محمود را از خود راضى كرد . و سلطان محمود متوجه ولايت راجهء جيپور « 3 » كه كوبتهار نام داشت شد . و چون به ولايت او درآمد ، بدانچه مقدور او بود از تاخت و تاراج لشكريانش به فعل آوردند و حصارى محكم بر سر راه بود .\r\nحاكم گجرات آن را مدتى محاصره نموده بود . در يك هفته مسخر ساخت و بتخانه‌ها را ويران كرد ؛ و بتى از سنگ سفيد تراشيده بودند و نزد كفار اعتبار بسيار داشت . آهك پختهء آن به كفّار خورانيد و از آنجا متوجه جيپور شد . لشكر آنجا به استقبال بيرون آمدند و جنگ كردند و شكست يافتند . اما رانا كوبتهار همراه لشكر خود نبود و به كوهستان ملك مير رفته بود . و سلطان بعد از فتح قلعه را محاصره كرد و بعد از دو سه روز خبر رسيد كه رانا ايلغار كرده به ولايت مالوه رفت . ناچار سلطان محمود او را تعاقب نمود . و رانا چون خبر شد كه سلطان از پاى قلعه برخاسته [ 585 الف 
  ] به ولايت خود بازگشت و سلطان چند فوج از هزاره به تعاقب او نامزد كرد . يك فوج به رانا رسيده او را شكست دادند . و رانا گريخته به جيپور رفت و سلطان محمود بار ديگر به ولايت او مراجعت نموده و به تاخت و تاراج مشغول شد .\r\nو در اين وقت خان جهان ، پدر سلطان محمود ، كه با لشكر بسيار از مالوه به كمك پسر مىآمد در دسور فوت شد . سلطان محمود به غايت اندوهناك به دسور آمد و تابوت پدر را به\r\n\r\n\r\n","description":"","footnote":"\r\n( 1 ) . م : دولكور .\r\n( 2 ) . ق : و دختر عبد القادر .\r\n( 3 ) . جيپور : شهر در هند ، در نزديكى امبر .\r\n","page_name":" 5236 ","page_number":126},
  {"content":"\r\n\r\nمالوه فرستاد و ناجحان را خان اعظم نام كرده و لشكر پدر را به او همراه كرد و بار ديگر به ولايت جتپور مراجعت كرد و تمام نواحى آن ملك را خراب ساخت و جاى [ ى 
  ] بلند به جهت توقف ايام برسات « 1 » اختيار كرد كه چون بارندگى بر طرف شود ، ديگر باره جتپور را محاصره نمايد . و رانا كوبتهار بىطاقت شده شب جمعه [ ؟ 
  ] ذيحجهء سنهء مذكور با ده هزار سوار و سى هزار پياده بر لشكريان شبيخون آورد . و سلطان محمود آگاه بود . به جنگ ايستاد . رانا شكست يافت و برگشت و به جاى محكم فرود آمد .\r\nشب ديگر سلطان محمود راهى پيدا كرده بر كفار شبيخون برد و بسيارى از ايشان را به قتل آورد . رانا را زخمى بر سر رسيده بود ، به هزار مشقت خود را به قلعه جتپور رسانيد و سلطان مظفر و منصور به ماندو بازگشت ؛ چه ، لشكريانش مشقت بسيار ديده بودند .\r\n\r\n\r\n","description":"","footnote":"\r\n( 1 ) . برسات : برشكال . فصل باران هندوستان مأخوذ از سانسكريت . - ناظم الاطباء\r\n","page_name":" 5237 ","page_number":127},
  {"content":"\r\n . \r\n","description":"","footnote":"","page_name":" 5238 ","page_number":128},
  {"content":"\r\n\r\n\r\nذكر وقايع سنهء هشتصد و چهل و هفت هجرى [ موافق سال هشتصد و سى و هفتم « 1 » از رحلت خير البشر 
  ] « 2 »\r\nدر اين سال ميرزا شاهرخ ، ايلچى به مصر نزد چقماق فرستاده پيغام كرد كه « اراده دارم كه خانهء كعبه را جامه پوشانم . » و او ايلچى را كه سيد محمد زمزمى نام داشت ، رعايت بسيار نموده به اعزاز تمام رخصت كرد .\r\nو در اين سال امير جلال الدين فيروز شاه كه صاحب اختيار ملك و مال شاهرخى بود ، پاى از حد خود فراتر نهاد و ارتكاب امرى چند كه پسنديدهء خاطر آن حضرت نبود نمود . از آن جمله سيد عماد الدين محمود را كه در مجلس آن حضرت راه سخن داشت و آن حضرت را به او عنايات بسيار بود و روزبه‌روز در مرتبت او مىافزود به ضبط اموال بلخ تعيين نمود و سيد هرچند كه استعفا نمود ، سودى نكرد . و بر خاطر مبارك پادشاه نيز اين معنى به غايت گران مىآمد ؛ چه ، سيد عماد الدين ، پسر زين العابدين است كه سال‌ها به وزارت صاحبقران و آن حضرت قيام نموده بود ، اما به واسطهء خاطر امير فيروز شاه تغافل فرمود و سيد خواهى نخواهى به اين خدمت روانه شد .\r\nو در اين وقت به عرض رسيد كه ميرزا سلطان محمد با رعاياى عراق خوب سلوك نمىكند . بنابرآن ، حكم شد كه بجز سلطانيه و قزوين ديگر ولايات او را خواجه شمس الدين بخارى به خالصه ضبط نمايد .\r\nو ميرزا محمد جوكى در اين سال در بلخ قشلاق كرد . و چون به عرض ميرزا شاهرخ رسيد\r\n\r\n\r\n","description":"","footnote":"\r\n( 1 ) . ق : هشتصد و پنجاه و هفت .\r\n( 2 ) . م ، ش : بياض .\r\n","page_name":" 5239 ","page_number":129},
  {"content":"\r\n\r\nكه در اموال ولايت بلخ تصرف بسيار - نوكران امير فيروز شاه - كرده‌اند و سيّد تنها گستاخى ( تحقيق آن معامله ندارد ) « 1 » حكم شد كه به اتفاق ميرزا محمد جوكى آن معاملات را منقّح سازد . و ميرزا محمد جوكى را از ديرباز نسبت به امير فيروز شاه ذخيره [ اى 
  ] در خاطر بود و ميرزا و سيد كه هردو فرصت مىخواستند ، به اتفاق به سعى تمام به تحقيق قضايا مشغول شدند .\r\nو در اين سال سلطان محمّد ، حاكم دهلى به اجل طبيعى درگذشت « 2 » و پسرش ، علاء الدين بن محمد شاه حاكم شد و جمله امراى سرحدات آمده با او بيعت كردند و بهلول لودى از آن جمله بود . و سلطان محمود خلجى حاكم مالوه چون از ولايت رانا مراجعت نمود ، آوازهء شجاعت او عالمگير شد و سلطان محمود بن سلطان برهيم ، حاكم جونپور سى فيل خوب به رسم پيشكش فرستاده و رخصت تنبيه ضابط كالپى گرفته ولايت كالپى را تاراج كرد و به ولايت خود مراجعت نمود .\r\nو سلطان محمود خلجى به جهت كدخدايى فرزندان خود در اين سال طوى بزرگ كرد و دوازده هزار قباله - كه بسيارى از آن زردوزى بود - در آن روز به امرا و لشكريان مرحمت شد . و بعد از فراغ از جشن و سور متوجه تسخير قلعهء كاكرون شد و ضابط كالپى از حاكم جونپور شكايت كرد و پيشكش بسيار به درگاه فرستاد . و سلطان محمود خلجى كس به محمود جونپورى فرستاد و او را از تاراج ولايت كالپى منع نمود . و چون با بهمن « 3 » ، مقدم كاكرون به واسطهء قرب جوار مىدانست كه محمود خلجى او را به حال خود نخواهد گذاشت ، هفت سال بود كه استعداد حصاردارى مىكرد و در اين وقت مردم خود را در حصار گذاشته خود نزد رانا ، مقدم جتون رفت كه كمك بياورد .\r\nچون سلطان محمود به پاى قلعهء كاكرون بيامد ، مقدم آنجا با لشكر رانا كه به كمك آورده بود به قلعه درآمدند و بعد از [ 585 ب 
  ] هفت روز بيرون آمده با سلطان محمود جنگ كردند و شكست يافتند و اكثرى كشته شدند . و فرصت به قلعه آمدن نداشتند و قلعه به تصرف سلطان محمود درآمد و سلطان قلعه [ اى 
  ] ديگر بنا كرده مصطفىآباد نام كرد . و كفار اطراف و نواحى از اين فتح از او به غايت در حساب شدند و بيست و چهار قلعه در آن نواحى كه به دست ايشان بود ، خالى كرده به كوه و جنگل گريختند و جميع آن قلاع به تصرف لشكر مالوه درآمد . و از آنجا كوچ كرده به پاى قلعهء مندل‌گر آمد . و به گوش سلطان رسيد كه رانا كوبتهار در مجلس گفته است كه « هر ولايت كه محمود خلجى از هندوان گرفته است ، از تصرف او بيرون آورده\r\n\r\n\r\n","description":"","footnote":"\r\n( 1 ) . م : ( نكرده ) .\r\n( 2 ) . منتخب التواريخ : « و مدت ملك او چهارده سال و چند ماه تخمينا بود . »\r\n( 3 ) . ق : بىنقطه .\r\n","page_name":" 5240 ","page_number":130},
  {"content":"\r\n\r\nبه زنّارداران خواهم داد . » بنابرآن در غضب شده به جدّ تمام‌تر به محاصره مشغول شد .\r\nو چون پشكال نزديك بود و قلعه محكم ، رانا در مقام عجز شده پيشكش بسيار داد و قبول كرد كه هرسال پيشكش دهد . سلطان محمود به مالوه مراجعت نمود كه استعداد قلعه‌گيرى نموده بعد از پشكال متوجه ولايت رانا شود . در اين وقت خبر رسيد كه حاكم جونپور را كه از تاراج كالپى منع نموده بود ، ممنوع نشده آن ولايت را به تصرف درآورده و اكثر مردمش را به اسيرى برده است . بنابرآن به استعداد سفر كالپى و جنگ حاكم جونپور مشغول شد .\r\nو سوانح ولايت روم در اين سال اين است كه ابراهيم بيگ قرامان اغلان در آنادولى « 1 » اظهار خلاف كرد و پاى از حدّ خود فراتر نهاد و سلطان مراد ، پسر علاء الدين را با لشكر روم ايلى به دفع او فرستاد و قرامان اغلان طاقت نياورده گريخت و رسل و رسايل ( برانگيخته ) « 2 » با سلطان صلح كرد . و سلطان مراد در ادرنه بود و علاء الدين پسرش در اين يورش به اجل طبيعى درگذشت . و اين خبر به سلطان مراد رسيد . به تعزيت مشغول شد .\r\nو در اثناى تعزيت خبر رسيد كه قرال « 3 » ، حاكم انكروس و نيقو « 4 » ، ولد لاز [ ار 
  ] اتفاق كرده به دربند ازلاد آمده‌اند و قاسم پاشا منهزم شده است . سلطان عزا را فراموش كرده در عين زمستان به آن طرف روان شد و به كفار رسيده ايشان را شكست . و ترخان‌بيگ با لشكر روم ايلى به تعاقب مأمور شدند و سلطان به ادرنه معاودت نمود و امرا به كفار رسيده به وقت عبور ايشان از آب خود را بر ايشان زده و جمعى كثير به قتل آوردند و فرنگان ناچار شده معاودت كرده جنگى عظيم شد و ترخان بيگ فرار نمود و محمود چلبى ، برادر خليل پاشا با لشكر آنادولى « 5 » در جنگگاه توقف نمود و تا رمقى در تن داشت ، جنگ كرد . و بعد از جنگ و كشته شدن او ، لشكر روم ، شكست يافت و سلطان از ادرنه با پسر لاز صلح نمود و بعضى از ولايات او را كه مسخر كرده بود ، به او بازگذاشت . و قرامان اغلان فرصت يافته بار ديگر در آنادولى بنياد فتنه‌انگيزى كرد و سلطان بالضروره باز به آن طرف لشكر كشيد و از آب گذشت و آخر به توسط سارو يعقوب - كه افضل اهل روم بود - در ميان ايشان صلح شد .\r\nگويند كه صلح را سبب اين بود كه يكى از نديمان قرامان اغلان به وقتى كه قرامان اغلان به او مىگفت كه « سلطان مراد از آن طرف دل‌نگران است و لشكرش شكست يافته ، فرصت غنيمت مىبايد دانست » گفت كه « از اين طرف ما و از آن طرف فرنگان سعى مىكنيم و ان شاء اللّه مسلمانان را از ميان برمىداريم . » ابراهيم بيگ در خنده شده از آن عزيمت خود را\r\n\r\n\r\n","description":"","footnote":"\r\n( 1 ) . ق : دولى . تصحيح براساس احسن التواريخ .\r\n( 2 ) . ق : ندارد\r\n( 3 ) . ق : قرابى\r\n( 4 ) . ق : بيغو\r\n( 5 ) . نسخ : ابادولى .\r\n","page_name":" 5241 ","page_number":131},
  {"content":"\r\n\r\nبازآورد . و سلطان مراد به ادرنه معاودت نمود و ترك سلطنت به اختيار كرده سلطان محمد ، پسر خود را قايم مقام ساخت و به شهر مغنيسا رفته انزوا اختيار نمود .\r\n\r\n","description":"","footnote":"","page_name":" 5242 ","page_number":132},
  {"content":"\r\n\r\n\r\nذكر وقايع سنهء هشتصد و چهل و هشت هجرى [ موافق سنهء هشتصد و سى و هشتم « 1 » از رحلت خير البشر 
  ] « 2 »\r\nدر اين سال ميرزا شاهرخ سلطان را مزاج از منهج استقامت منحرف شد و خلايق ربع مسكون كه در ظلّ حمايت او به امن و امان مىگذرانيدند در شبكهء اضطراب افتادند . و مرض آن‌چنان اشتداد يافت كه مردم شهر هرات در حيات و ممات آن حضرت متردد بودند و اطبّا حسب المقدور در معالجت سعى مىنمودند ، اما چندان سودى نمىكرد . تا آنكه شيخ الاسلام شيخ بهاء الدين عمر روز جمعه بعد از نماز به باغ زاغان به عيادت آن حضرت آمد و سه روز بود كه آن حضرت سخن نگفته بود ، بلكه چشم نگشوده بود . چون به گوش ايشان خبر مقدم شيخ رسيد ، چشم مبارك گشوده بر او سلام كردند و شيخ بعد از جواب با كمال ادب دست به درگاه بىنياز برآورد و صحت آن حضرت را مسئلت نمود و به وقت بيرون آمدن آن حضرت از شيخ چيزى طلبيد . جناب شيخ دستارى كه بر سر داشت از سر برداشت و نزد آن حضرت گذاشت [ 586 الف 
  ] و بيرون آمد . همان لحظه مرض روى به انحطاط آورد و روزبه‌روز مزاج قوت گرفته مرض ضعيف شد . تا آنكه بالكليه صحت حاصل شد . و شاهزادگان و آغايان و اركان دولت چندان تصدق به مساكين دادند كه در هرات محتاج نماند .\r\nو بعد از صحت كامل ، شيخ نور الدين محمد مرسدى و شمس الدين محمد ابهرى را به رسالت مصر و پوشانيدن جامهء خانهء كعبه تعيين فرمود و جامه كه چند سال به تكلف تمام در يزد به اتمام رسيده بود ، به ايشان سپردند . و ايلچيان را در شام و مصر اعزاز تمام نمودند و\r\n\r\n\r\n","description":"","footnote":"\r\n( 1 ) . ق : هشتصد و پنجاه و هشت .\r\n( 2 ) . م ، ش : بياض .\r\n","page_name":" 5243 ","page_number":133},
  {"content":"\r\n\r\nسلطان مصر ايشان را نيك ديده ، اظهار محبت و اخلاص بسيار نمود . و چون چقماق زياده از حد با ايلچيان در خدمت به عزت سلوك مىكرد و در آن ولايت اين معنى تا آن وقت رسم نبود ، امراى مصر در پيچ و تاب شدند و روزى كه ايلچيان در خدمت سلطان بودند و لحظه‌اى ديرتر بيرون آمدند ، اراجيف در ميان مردم افتاد كه حكم گرفتن ايلچيان شد . غوغا و ازدحام عوام به وثاق ايلچيان رسيده اموال ايشان سواى جامه‌هاى كعبه به تاراج رفت . و سلطان مصر از اين قضيه آگاه شده اضطراب بسيار نمود و ايلچيان را عذرخواهى كرده سوگندان « 1 » ياد كرد كه « از اين معنى خبر ندارم . » و به عوض آنچه به تاراج رفته بود ، زر بسيار به ايشان داد و جمعى از عوام را تأديب نموده ايلچيان را رخصت حجاز داد . و ايشان جامه را به كعبه رسانيده معاودت نمودند .\r\nو ميرزا محمد جوكى كه در بلخ بود ، چون خبر بيمارى پدر بزرگوار شنيد به ايلغار به هرات آمد و در هرات به گوش او رسيد كه امير فيروز شاه به وقت شدت مرض پادشاه با ميرزا علا الدوله به سعى گوهرشاد آغا بيعت كرده است . و اين معنى موجب زيادتى آزار خاطر ميرزا محمد جوكى شد و به وقت صحت پادشاه ميرزا محمد جوكى ، سيد عماد الدين را به مجلس همايون درآورد و دفترها كه مشتمل بر تقلب و تصرف امراى وكلاى امرا بود ، معروض داشت . و سخن به وكلاى امير فيروز شاه رسيد .\r\nو ميرزا محمد جوكى به نفس شريف با امير فيروزشاه در مقام معارضه شد و در كلّى و جزوى مضايقه فرمود . و آن حضرت بنابر مصلحت از امير فيروز شاه جواب سخنانى كه در باب وكلاى او مىگفتند پرسيد . امير فيروز شاه را در خاطر هرگز نگذشته بود كه امثال اين سخنان از او توان پرسيد . بنابرآن ، در اثناى گفت و شنيد برخاسته دست بر دامن زد و از آن مجلس بيرون رفت و چند روز به ديوان حاضر نشد . و آن حضرت مولانا يعقوب بن پروانچى « 2 » را نزد او فرستاد و پيغام كرد كه « از اين جانب امرى كه موجب ملال خاطر باشد واقع نشده . در خاطر نبود كه از وكلاى ايشان به علت آنچه تصرف نموده‌اند بازخواستى شود .\r\nاگر توره چنين است كه پادشاه را در ميان سخن گذاشته بيرون روند ، مبارك است ، و الّا از غضب پادشاه و سياق سلطان حذر كردن اولى است . »\r\nچون پيغام به امير فيروز شاه رسيد ، بر قباحت نافهمى خود مطلع شد و از غايت ملال و اندوه بىحضور شد و بعد از چند روز به همان مرض درگذشت . و آن حضرت ايام بىحضورى چند نوبت به عيادت او تشريف برد . و بعد از فوت او راه و رسم امارت ديوان\r\n\r\n\r\n","description":"","footnote":"\r\n( 1 ) . ق : سودان .\r\n( 2 ) . ق : وانچى .\r\n","page_name":" 5244 ","page_number":134},
  {"content":"\r\n\r\nاعلى « 1 » و اختيار ملك و مال كه به او مفوض بود به امير نظام الدين احمد ، ولد او مرحمت فرمود . و چون در آن ايام از خزانه‌داران خيانتى ظاهر شد و امير نظام الدين احمد تحقيق اين معنى نمود ، كفايت بسيار اظهار كرد ، اما چون او جوان بود و شيخ ابو الفضل ، پسر عليكه كوكلتاش - كه او نيز در ديوان دخل داشت و گرم و سرد روزگار نديده بود - امير سلطانشاه برلاس كه در اردوى همايون از او اعقل و به سن بزرگ‌تر كسى نبود ، امير ديوان شد .\r\nو از معظمات وقايع اين سال فوت ميرزا محمد جوكى بهادر است . او پسر كهتر ميرزا شاهرخ است و به جميع صفات كه پادشاهان و پادشاهزادگان به آن محتاج‌اند ؛ از شجاعت و عدالت و مروت و سخاوت آراسته بود و آن حضرت را عنايت بسيار به او بود . اما گوهرشاد آغا كه والدهء او بود به ميرزا علا الدوله شفقت داشت و هميشه در نظر آن حضرت تقبيح اعمال و افعال او مىنمود و شاهزاده از اين معنى دلگير مىبود و عاقبت از غايت اندوه و ملال بىحضور شد و با وجود ضعف از كمال عزت در محفه نشسته در اطراف مملكت سيرى كرد كه طاقت بودن درگاه و خوار بودن نداشت . تا آنكه در نواحى سرخش فوت شد . و آن حضرت از شنيدن اين خبر به غايت ملول و محزون شد و نعش شاهزاده را آورده در گنبد ميرزا بايسنقر دفن كردند . و از او دو پسر يادگار ماند : ميرزا محمد قاسم و ميرزا ابا بكر . و ولاياتى كه سيورغال پدرشان بود [ 586 ب 
  ] به ايشان قسمت شد .\r\nو در اين سال اهالى فرنگ اتفاق نموده متوجه بلاد مسلمانان شدند و قرامان اغلان نيز تحريك ايشان مىكرد و قرال ينقو و پنج و شش سردار عظيم الشأن در اين لشكر همراه بودند .\r\nو اين خبر در مغنيسيا « 2 » به سلطان مراد كه منزوى بود رسيد . او امرا را طلب داشته بر جنگ فرنگان تحريص نمود و امرا همه به يك بار آواز برآوردند كه « بىآنكه سلطان به نفس نفيس متوجه اين جنگ نشود ، از ما مهمى متمشى نمىشود . » و سلطان بالضروره بار ديگر از گوشهء انزوا بيرون آمده سوار شد .\r\nو چون لشكر فرنگ عنان ريز به ولايت قيصر درآمدند ، محمد بيگ فيروز اغلان به وقتى كه از ولايت او گذشتند چند كس از بازماندگان كفار را كه مسلح و مكمل بودند ، دستگير كرده به وقتى كه سلطان سوار مىشد به نظر او درآورد . و قيصر اين معنى را شگون گرفته بىتوقف متوجه فرنگان شد . و هردو لشكر به يكديگر رسيده توپ و تفنگ چون باران باريدن آغاز كرد و دست راست و چپ مسلمانان به هزيمت رفتند و سلطان مراد سر برهنه كرده فتح و نصرت مسئلت نمود . و قرال كه سردار معتبر فرنگان بود ، چون آثار فتح مشاهده نمود از غايت\r\n\r\n\r\n","description":"","footnote":"\r\n( 1 ) . ق : اغلن .\r\n( 2 ) . ق : معنى شاه .\r\n","page_name":" 5245 ","page_number":135},
  {"content":"\r\n\r\nخوشحالى بر قلب سلطان كه هنوز برجا بود حمله آورد . در اين وقت اسبش به سر درآمده از خانهء زين به روى زمين قرار گرفت و فوج ينگچرى كه به شجاعت مشهور بود ، به او رسيده سرش را جدا كرده نزد سلطان آوردند . به موجب فرموده بر نوك نيزه كرد [ ند 
  ] . و گريختگان لشكر روم اين خبر شنيده اكثرى مراجعت نمودند و به يك بار بر كفار حمله برده ايشان را به اقبح وجوه منهزم گردانيدند و اكثر ايشان را به قتل آوردند . بعد از اين فتح نامدار ديگر باره سلطان مراد به ادرنه درآمده سلطان محمد را پادشاه كرد و خود به مغنيسيا رفت .\r\nو سوانح ممالك هندوستان اين است كه سلطان محمود خلجى ، حاكم مالوه به قصد حاكم جونپور متوجه كالپى شد و در نواحى كالپى جنگ شده از صبح تا شام به كارزار مشغول بودند و غالب و مغلوب معلوم نشد . و روز ديگر هردو پادشاه طالب صلح شده گرگ آشتى كردند و به ولايات خود مراجعت نمودند و ولايت كالپى به حكام قديم قرار گرفت .\r\nو از جمله سوانح اين سال « 1 » آنكه چون خبر بىحضورى پادشاه ايران و توران در تمام جهان مشهور شد ، ميرزا سلطان محمد كه در عراق به واسطهء علو همت و خرج بيش از دخل متفكر مىبود و بعد از جنگ با امير حسين همدانى و كشتن او مغرور هم شده بود و لشكر بسيار نيز بر او جمع شده بودند و مسموع او شد كه پادشاه ربع مسكون به واسطهء قتل امير حسين از وى آزرده‌خاطر است و فتنه‌انگيزان فارس و عراق نزد او جمع شده بودند و هرساعت به تقريب خالى بودن اصفهان از حاكمى معتبر و ضعف پادشاه را مذكور مىساختند و اصفهانيان نيز عرايض به درگاه فرستاده او را طلب نمودند ، بنابراين ، شاهزاده متوجه اصفهان شد . و امير سعادت خاوند « 2 » شاه را كه داروغهء آنجا بود گرفته بند كردند و اموال بسيار از شهر و ولايت به تصرف درآورد و همه را به لشكريان انعام كرده به اين قناعت ناكرده متوجه شيراز شد . و ميرزا عبد اللّه سلطان را چون طاقت مقاومت نبود ، بالضروره حصارى شد و عريضه به هرات فرستاد .\r\nخاقان سعيد كه به غايت ضعيف و نحيف بود ، به واسطهء كبر سن ، يورش دورودراز مناسب آن حضرت نبود ، از اين اخبار به غايت برآشفت و به واسطهء رعايت ناموس سلطنت و تحريك گوهرشاد آغا - كه صاحب اختيار كل بود - متوجه عراق شد .\r\nو در اين سال در ولايت روم خطبه و سكه به نام سلطان محمد شد و در اول سلطنت او آتش در شهر ادرنه افتاده اكثر آن شهر بسوخت .\r\n\r\n\r\n","description":"","footnote":"\r\n( 1 ) . حاشيه « ق » : سنه هشتصد و چهل و نه .\r\n( 2 ) . ق ، م : بىنقطه .\r\n","page_name":" 5246 ","page_number":136},
  {"content":"\r\n\r\n\r\nذكر وقايع سنهء هشتصد و پنجاه از هجرت [ موافق سال هشتصد و چهلم « 1 » از رحلت خير البشر 
  ] « 2 »\r\nميرزا شاهرخ سلطان با لشكر روى زمين متوجه عراق و فارس شد « 3 » و ميرزا علا الدوله را در هرات گذاشت . و امير شمس الدين صوفى در ديوان ميرزا علا الدوله به رسم امارت توقف نمود . و چون موكب همايون به نيشابور رسيد ، ايلچيان ميرزا جهانشاه تركمان [ قراقويونلو 
  ] از زبان حاكم خود معروض داشتند كه « يك سواره به درگاه آمدم و حالا به دولت آن « 4 » حضرت صاحب صدهزار كس شده‌ام و همچنان مطيع و منقادم ، و به لطف آن حضرت اميدوارى بيشتر از پيشتر دارم . » و به موجب دلخواه جواب يافته معاودت نمودند . و در ولايت رى ، امير سلطانشاه برلاس و امير شيخ ابو الفضل و امير نظام الدين احمد به رسم منقلاى روان شدند . و اردوى بزرگ تا گندمان آمد و ميرزا سلطان محمد ترك محاصره كرده با معدودى از خدم و روىپوشان حشم به كردستان گريخت .\r\nو آن حضرت [ 587 الف 
  ] به اصفهان آمده جمعى از سادات و رؤسا كه مادهء فتنه شده بودند ، گرفتار شدند و در ظاهر ساوه به قتل رسيدند . و حكم شد كه امراى منقلاى به جانب ميرزا سلطان محمد رفته او را نصيحت كنند و به ملازمت آورند ، و اگر تمرد نمايد هم بياورند . « 5 » و امير شيخ ابو الفضل از همراهان پيشتر رفته ، ميرزا محمد را از گذشته پشيمان ساخت . و ارادهء آمدن درگاه داشت كه منصوبه [ اى 
  ] ديگر نشست .\r\n\r\n\r\n","description":"","footnote":"\r\n( 1 ) . ق : هشتصد و شصتم .\r\n( 2 ) . م ، ش : بياض .\r\n( 3 ) . ش : عراق شد با فارس .\r\n( 4 ) . ش : دولت‌سر .\r\n( 5 ) . ش : تمرّد هم نمايد بياورند .\r\n","page_name":" 5247 ","page_number":137},
  {"content":"\r\n\r\nالقصه ، چون ميرزا شاهرخ معاودت نموده به اصفهان و از آنجا به ساوه آمد ، و اكابر اصفهان را به ياسا رسانيده و مولانا شرف الدين على يزدى مورخ كه نزد سلطان محمد « 1 » معزز و محترم بود و هميشه بر او مىخواند كه :\r\n پيرند « 2 » چرخ و اختر و بخت تو نوجوان * آن به كر پير دولت خود با جوان دهد \r\n« 3 » و مىگفته كه ميرزا شاهرخ به عراق نخواهد آمد ، نزد آن حضرت آوردند . « 4 » از خدمت « 5 » مولوى استفسار فرمود كه « تو از كجا مىگفتى كه من به اين طرف نخواهم آمد ؟ » مولانا « 6 » در جواب گفت كه « چون ميرزا سلطان محمد ، پادشاهزاده‌اى است در ظل دولت پادشاه به كمال رسيده ، به خاطرم رسيد كه هرگز آن حضرت را دل نخواهند داد كه او را از پاى درآورد ، و به شوخى و جوانى او التفات نخواهد فرمود ، بلكه سركشى و تندى او باعث زيادتى مهربانى خواهد شد . و اگر به عرض رسانيده‌اند كه اين سخن را از روى نجوم گفته‌ام ، غير واقع به موقف عرض رسيده است . »\r\nو ميرزا عبد اللطيف چون ارادهء خلاصى مولانا داشت ، از روى تدبير فى الحال زبان به دشنام او گشوده و سخنان درشت گفت . و آن حضرت مولانا را به ميرزا عبد اللطيف سپرد . و شاهزاده فى الحال مولانا را روانهء هرات فرموده « 7 » از كشتن خلاص كرد . و آن حضرت قشلاق در پشاپويهء « 8 » رى فرموده تا اواخر ذيحجه در قشلاق گذرانيد . و چون خاطر مباركش از اطراف و جوانب مملكت كه از حدود ختن تا نواحى مصر و روم و از اقصاى تركستان تا پايان هندوستان جمع فرمود ، « 9 » و عالم به يمن معدلتش به كمال معمورى رسيد ، چنان كه در اين قشلاق دوازده هزار دكان در اردو بازار به شمار آمد . « 10 »\r\nصباح نوروز آن حضرت به عزم زيارت اكابرى كه در قلعهء طبرك « 11 » آسوده‌اند بر استر كوه‌پيكر سوار شد و بعد از قطع اندك مسافتى استر سركشى آغاز كرد . و چون به واسطهء ضعف قوت به بازداشتن وفا نمىكرد ، محفه طلب فرموده به آنجا درآمد ، و درد معده كه از ديرباز رفيق بود ، اشتداد كرده آن حضرت را بىطاقت كرد و شاه و سپاه از راه بازگشتند . و پيش از وصول به بارگاه ، روح پاك آن پادشاه عاليجاه به بهشت برين و اصل شد .\r\n\r\n\r\n","description":"","footnote":"\r\n( 1 ) . ق : ميرزا سلطانعلى .\r\n( 2 ) . ق : پرند .\r\n( 3 ) . بيت از ظهير فاريابى است\r\n( 4 ) . ش : او را نزد شاهرخ آوردند .\r\n( 5 ) . ش : جناب .\r\n( 6 ) . ش : وى .\r\n( 7 ) . ش : كرد .\r\n( 8 ) . ق : يساور ؛ م ، ش : ساوه . تصحيح از روضة الصّفا .\r\n( 9 ) . ش : شد .\r\n( 10 ) . ق : دوكان و بازار به شمار آمده .\r\n( 11 ) . م ، ش : طرك .\r\n","page_name":" 5248 ","page_number":138},
  {"content":"\r\n\r\nو اين واقعه صباح يك‌شنبه بيست و پنجم ( ذى حجهء ) « 1 » سنهء مذكور « 2 » واقع شد . هفتاد و دو سال عمر آن حضرت بود . هفت « 3 » سال در زمان صاحبقران پادشاه خراسان بود و چهل و سه سال در اكثر ربع مسكون به استقلال سلطنت كرد و در جميع معارك مظفر و منصور مىبود و در هيچ جنگ مغلوب نشد .\r\nآن حضرت را هفت پسر بود : ميرزا الغ بيك ، ميرزا ابراهيم ، ميرزا بايسنقر ، ميرزا سيورغتمش ، ميرزا محمد جوكى ، جان اغلان ، باروى « 4 » ، اين دو پسر در خردسالى فوت شدند و ديگر فرزندان آن حضرت صاحب لشكر و مملكت شدند . و به وقت وفات آن حضرت از فرزندان صلبى ميرزا الغ بيگ پادشاه تمام ماوراء النهر بود ؛ و ميرزا عبد اللّه ، ولد ميرزا ابراهيم ، حاكم فارس بود ؛ و ميرزا علا الدوله بن ميرزا بايسنقر در هرات قايم مقام بود ؛ و ميرزا ابو القاسم بابر بن ميرزا بايسنقر در اردوى حاضر بود ؛ و ميرزا « 5 » سلطان محمد بن ميرزا بايسنقر در كردستان بود ؛ و ميرزا سلطان مسعود و ميرزا قراچار پسران ميرزا سيورغتمش و ميرزا محمد قاسم و ميرزا ابا بكر پسران ميرزا محمد جوكى اقطاعات پدران خود را متصرف بودند ؛ و ميرزا عبد اللطيف بن ميرزا الغ بيگ در اردو بود ؛ ( و ميرزا خليل بن ميرزا جهانگير نيز در اردوى ظفر قرين حاضر بود . ) « 6 » و دو دختر صلبى آن حضرت كه در نكاح فرزندان ميرزا محمد سلطان - كه ميرزا يحيى و ميرزا محمد جهانگير بودند - در حيات بودند .\r\nو خزانه و جبّاخانه و طويله و فراشخانه و ساير اسباب و اموال دنيوى كه در سركار آن حضرت بود ، از حساب بيرون « 7 » و از قياس و تخمين و عقل افزون بود .\r\nو از امراى عظام به وقت وفات آن حضرت به غير از امير پسر لقمان برلاس هيچ كس در اردو نبود ؛ چه ، اكثر امراى معتبر به طلب ميرزا سلطان محمد رفته بودند . و آن روز و آن شب فوت آن حضرت را از عوام پنهان داشتند . و گوهرشاد آغا كس نزد ميرزا عبد اللطيف فرستاد كه « سرورى ايل و الوس به ميرزا الغ بيگ مىرسد و او حاضر نيست . اكنون بناى ضبط سپاه مىبايد كرد » [ 587 ب 
  ] و او قبول كرده ، روز ديگر خبر وفات آن حضرت اعتبار يافت و قيامت روزگار آشكار شد . ميرزا عبد اللطيف از برانغار به پاى توق برآمد و اكثر لشكر نزد او جمع شدند . و ميرزا ابو القاسم بابر و ميرزا خليل متوجه خراسان شدند .\r\nو چون از ميان اردو بازار بگذشتند ، مردم ايشان هرچه به دست ايشان درآمد به غارت بردند و عنان لشكريان از آن دستبرد بيرون رفت . ميرزا عبد اللطيف سوار شده گرد اردو\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . مطابق اول فروردين .\r\n( 3 ) . ش : تا هفت\r\n( 4 ) . ق : باز دين\r\n( 5 ) . ش : سيّد .\r\n( 6 ) . ش : مطلب بين ( ) را ندارد .\r\n( 7 ) . ش : + بود .\r\n","page_name":" 5249 ","page_number":139},
  {"content":"\r\n\r\nبرآمد و چند كس را به ياسا رسانيد و آن فتنه فرونشست . و بعد از سه روز نعش آن حضرت را برداشته متوجه خراسان شدند . و ميرزا عبد اللطيف همان لحظه خبر واقعه را به ميرزا الغ بيگ اعلام نمود . و ميرزا عبد اللطيف از گوهرشاد آغا به واسطهء محبت ميرزا علا الدوله آزرده خاطر بود . و در اين وقت بعضى به عرض شاهزاده رسانيدند كه مهد عليا و ترخانيان قصد غدرى دارند ، و تلوّن مزاج شاهزاده را بر آن داشت كه مهد عليا و امير نظام الدين احمد را تاراج نمود و هركه از او دغدغه در خاطر داشت محبوس ساخت ، و به سمنان رسيد . و ( هلال ) « 1 » سنهء هشتصد و پنجاه و يك [ هجرى 
  ] نمايان شد باقى حالات فرزندان آن حضرت به جاى خود مرقوم خواهد شد ، إن شاء اللّه .\r\nو سلطان مراد ، قيصر روم كه در سال گذشته منزوى « 2 » شده بود ، به سعى ديگر امرا و وزرا پاى بر تخت سلطنت نهاد . و محمد سلطان ، پسرش را به جاى او به مغنيسيا « 3 » فرستادند . « 4 » و سببش آنكه لشكر ينگچرى با خادم پاشا نزاع كرده ارادهء قتل او نمودند . و او گريخته به خانهء سلطان محمد درآمد . و ينگچريان بر سر خانهء پادشاه رفته ، نزديك به آن شد كه فتنه سانح شود كه علاج نداشته باشد . بالضروره سلطان علوفهء بعضى از آن جماعت را مضاعف ساخته آن فتنه تخفيف يافت و امرا دو روز در انديشه شده به تكليف سلطان مراد را ديگر باره پادشاه ساختند .\r\nو در اين سال محمود خلجى ، حاكم مالوه پسر خود ، قدر خان را به جنگ دونكرسى راجهء گواليار فرستاد و خود نيز متعاقب به آن طرف كوچ كرد . و دونكرسى در جنگ شاهزادهء مالوه شكست خورده به قلعه گريخت . و سلطان محمود يك روز بعد از جنگ رسيده به پاى قلعه آمد و بار ديگر دونكرسى بيرون آمده جنگ كرد و باز منهزم شد . و چند روز اطراف قلعه را لشكر مالوه تاخت و تاراج نموده متوجه بيانه شدند . و حاكم بيانه ، پسر خود را با پيشكش بسيار به ملازمت فرستاد و سكه و خطبه به نام سلطان محمود كرد . و سلطان متوجه راجه جيپور « 5 » شد و بيست سوار و بيست و پنج فيل را به محاصرهء قلعهء جيپور فرستاده خود به جانب مندل‌گر نهضت نمود و قلعهء كوله « 6 » را به صلح گرفته ، به برادر مقدم آنجا داد و به مالوه مراجعت نمود . و لشكريانش نواحى جيپور را غارت كرده به او ملحق شدند .\r\n\r\n\r\n","description":"","footnote":"\r\n( 1 ) . از اضافات « م » است .\r\n( 2 ) . ش : در گوشه منزوى .\r\n( 3 ) . نسخ سه‌گانه : معنى سياه . اصلاح از تاريخ عثمانى اوزون چارشىلى .\r\n( 4 ) . ش : رفت\r\n( 5 ) . نسخ : چتور .\r\n( 6 ) . ش : كونه\r\n","page_name":" 5250 ","page_number":140},
  {"content":"\r\n\r\n\r\nذكر وقايع سنهء هشتصد و پنجاه و يك هجرى [ موافق سال هشتصد و چهل و يكم « 1 » از رحلت خير البشر 
  ] « 2 »\r\nدر اين سال پراختلال اردوى پادشاه ايران و توران ، ميرزا شاهرخ سلطان بىسروسامان متوجه خراسان شد و وزرا كه شب اول واقعه گريخته بودند ، در سمنان نزد ميرزا عبد اللطيف آمدند و فى الجمله رونقى پيدا شد . و چون سعادت كوتوال قلعهء دامغان دروازه بر روى ميرزا عبد اللطيف نگشود ، دامغان را به حكم ميرزا به جنگ گرفتند و تاراج نمودند و پير لقمان برلاس از ميرزا جدا شده به هرات نزد ميرزا علا الدوله رفت .\r\nو در بسطام ميرزا عبد اللطيف خبر يافت كه ميرزا ابو القاسم بابر را امير هندوكه - كه در استرآباد بود - طلب نمود و به سلطنت مازندران و جرجان نويد داد و همانا كه به وقت توجه اردوى بزرگ به عراق ميان امير هندوكه و ميرزا ابو القاسم عهدى شده بود كه اگر واقعه [ اى 
  ] روى نمايد ، ميرزا ابو القاسم بابر به استرآباد رود . و بعد از خبر فوت پادشاه ، امير هندوكه اموال پادشاهى را كه در استرآباد بود مجموع « 3 » را ضبط نمود و ايلچيان به طلب ميرزا فرستاد . و ميرزا ابو القاسم بابر بىتوقف به آنجا رفت . و امير هندوكه به استقبال بيرون آمده شرايط نيكو خدمتى به تقديم رسانيد و تمام آن مملكت به تصرف ميرزا ابو القاسم درآمد .\r\nو ميرزا عبد اللطيف از پل ابريشم نخست ارادهء ماوراء النهر نمود و باز پشيمان شده عازم سبزوار و نيشابور گشت . و امير سلطانشاه برلاس و سلطان بايزيد برلاس كه به آوردن ميرزا\r\n\r\n\r\n","description":"","footnote":"\r\n( 1 ) . ق : هشتصد و شصت و يكم .\r\n( 2 ) . م ، ش : بياض .\r\n( 3 ) . ش : + را .\r\n","page_name":" 5251 ","page_number":141},
  {"content":"\r\n\r\nسلطان محمد رفته بودند ، نزد ميرزا عبد اللطيف آمده خبر دادند كه امير شيخ ابو الفضل نزد ميرزا سلطان محمد توقف نمود و امير احمد از راه ترشيز به هرات رفت .\r\nو در نيشابور خبر رسيد كه ميرزا علا الدوله در هرات داعيهء استقلال نموده « 1 » خزاين جهان « 2 » را گشوده چندان زر به لشكريان داد كه در گمان ايشان نبود . و تفصيل اين سخن آنكه گوهرشاد آغا از رى در همان لحظه كه واقعهء پادشاه روى نمود ، قاصدان به هرات فرستاده [ 588 الف 
  ] ميرزا علا الدوله را آگاه ساخت . ميرزا نخست اراده داشت كه متابعت ميرزا الغ بيگ نمايد ، اما متعاقب خبر رسيد كه ميرزا عبد اللطيف با گوهرشاد آغا بىادبى كرده است . بنابرآن در خزاين بگشوده مردم را از خود راضى ساخت و ميرزا صالح ، ولد ميرزا محمد شيرازى را با امير اويس ترخان و امير احمد ترخان تعيين نمود كه به طرف نيشابور به ايلغار رفته ، مهد عليا گوهرشاد آغا را به هرنوع كه توانند خلاص كنند .\r\nو ايشان از راه سرخس به مشهد مقدس آمدند و بر غفلت ميرزا عبد اللطيف و آزردگى خاطر مردم از او اطلاع يافته شب سيزدهم ماه صفر به اردوى ميرزا عبد اللطيف شبيخون آورده و تمام محبوسان را خلاص كردند . و ميرزا عبد اللطيف سراسيمه سوار شده به جنگ ايستاد ، اما كارى نساخت و گرفتار شد . و اردوى او به غارت رفته و مهد عليا گوهرشاد آغا كه محبوس بود ، ميرزا عبد اللطيف را در حبس آورده متوجه هرات شد .\r\nو در نواحى جام ، ميرزا علا الدوله كه به استقبال آمده بود به ملازمت مشرف شد . و ميرزا عبد اللطيف را به رسم گناهكاران از جانب چپ درآورده كمر گشاده پيش تخت بازداشتند .\r\nميرزا علا الدوله پرسيد كه « چرا با مادر خود بىادبى كردى ؟ » در جواب گفت كه « بد كردم و سزا ديدم . اكنون نوبت شماست . » و ميرزا علا الدوله گناه او را عفو نموده خرگاه خاص به جهت او مقرر نمود و به هرات معاودت فرمود و ميرزا عبد اللطيف را به حصار اختيار الدين بازداشت و نعش پادشاه را در گنبد ميرزا بايسنقر دفن كرد .\r\nو ميرزا الغ بيگ كه وارث بالاستحقاق بود ، بعد از شنيدن اين خبر و تقديم مراسم تعزيت و آگاهى از گرفتار ميرزا عبد اللطيف در فكر خلاصى فرزند شد . ميرزا ابا بكر ولد ميرزا محمد جوكى بهادر كه بعد از فوت پدر حاكم ختلانات و ارينگ و سال‌سراى « 3 » بود ، بعد از استماع واقعه بلخ و شبرغان و قندز را متصرف شد . و ميرزا الغ بيگ او را به تدبير رام كرده وعدهء دامادى كرد و نزد خود طلب داشت . و چون ظاهر شد كه سر فتنه‌انگيزى دارد ، او را گرفته در\r\n\r\n\r\n","description":"","footnote":"\r\n( 1 ) . روضة الصفا : « دعوى استقلال كرده به حصار اختيار الدين رفت و خزاين . . . »\r\n( 2 ) . م ، ش : جهانى .\r\n( 3 ) . م ، ش : سلامان و اونيك و سالىسراى .\r\n","page_name":" 5252 ","page_number":142},
  {"content":"\r\n\r\nسمرقند بند كرد و خود از جيحون عبور نموده به بلخ آمد . و ميرزا علا الدوله نيز لشكر عظيم فراهم آورده از مرغاب گذشت .\r\nو ميرزا الغ بيگ به واسطهء خلاصى فرزند كسى نزد ميرزا علا الدوله فرستاد كه « هرات خانهء من و او فرزند من است . معاذ اللّه كه به ايشان بدى انديشم . خلاصى ميرزا عبد اللطيف نزاع را به كلى رفع مىكند . » اما ميرزا علا الدوله را كارى ديگر پيدا شد ؛ چه ، ميرزا ابو القاسم بابر به عزيمت تسخير خراسان از ( جرجان ) « 1 » بيرون آمده تا مشهد طوس آمد و جمعى را به رسم قراولى پيش فرستاد . و ميرزا علا الدوله نيز جمعى را به طرف جام فرستاد . و ميان قراولان جنگ شد . و مردم ميرزا ابو القاسم ظفر يافتند و ميرزا علا الدوله متحير شد ؛ چه ( از دو طرف دو غنيم قوى متوجه او شده بودند ) . « 2 »\r\nچون خبر قبول صلح ميرزا الغ بيگ رسيد ، فى الحال ميرزا عبد اللطيف را به مجلس طلب كرد و به مراسم دلجويى قيام نموده با هم عهدى بستند كه ديگر خلاف هم نكنند ، به شرط آنكه نوكران ميرزا عبد اللطيف نيز از حبس خلاص شوند . و مولانا جلال الدين صدر با تحفه‌هاى لايق در خدمت ميرزا عبد اللطيف پيش ميرزا الغ بيگ رفت و ميرزا الغ بيگ از ديدن فرزند به غايت خوشحال شده بلخ را به او سيورغال كرد و برگشت .\r\nو ميرزا علا الدوله بعد از صلح به ايلغار به طرف برادر روان شد و ميرزا ابو القاسم در ولايت خبوشان مستعد جنگ شد و صف‌ها را برآراست . و ميرزا علا الدوله در مشهد توقف كرده جميع لشكرى كه روىبه‌روى ميرزا الغ بيگ كرده بود ، به ولايت خبوشان روان كرد . و چون هردو لشكر به يكديگر رسيدند ، و صف‌ها آراسته شد ، امراى هردو لشكر صلاح در صلح ديدند ؛ چه ، ميرزا الغ بيگ دشمن [ ى 
  ] قوى بود و در اين مرتبه به واسطهء ميرزا عبد اللطيف صلح شد و بىاتفاقى برادران منجر به آن مىشد كه ولايت از دست رود .\r\n( اتفاق ) « 3 » گمان آن بود كه با ميرزا الغ بيگ معارضه نتوان كرد . بنابرآن در ميدان فرود آمده با يكديگر سخن كردند و قرار يافت كه ولايت خبوشان فاصله باشد و ميرزا ابو القاسم به مازندران و ميرزا علا الدوله از مشهد به هرات مراجعت نمايد .\r\nاما ميرزا سلطان محمد چون خبر واقعهء رى شنيد ، همعنان برق و باد از خرّم‌آباد همدان به رى آمد و از آنجا به اصفهان رفت و آن ولايت را ضبط نموده متوجه شيراز شد . و شيخ ابو الخير كه خود را وارث شيراز مىدانست و در هرات به حكم ميرزا شاهرخ محبوس بود ، و حالا ميرزا علا الدوله او را خلاص كرده بود ، جمازه سوار به خدمت ميرزا سلطان محمد در\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . م ، ش : ( طرف غنيم قوى بود . )\r\n( 3 ) . ش : ندارد .\r\n","page_name":" 5253 ","page_number":143},
  {"content":"\r\n\r\nاين وقت رسيد . ميرزا سلطان محمد را آمدن او موافق مزاج افتاده به جانب شيراز روان گشت .\r\nو ميرزا عبد اللّه سلطان نيز با لشكرى كه در فارس بود [ 588 ب 
  ] نزديك همديگر آمدند و چند روز در برابر يكديگر نشستند .\r\nو امير حاجى محمد قباشيرين كه حاكم كرمان بود ، در اين وقت به ميرزا سلطان محمد پيوست و سبب قوت او شد . و بعد از جنگ شيرازيان شكست يافتند و ميرزا عبد اللّه به قلعهء اصطخر گريخت و ميرزا سلطان محمد به شيراز آمد و ميرزا عبد اللّه را به عهد و پيمان نزد خود آورد ، و او را ميان حكومت يكى از ولايات عراق و فارس و ( رفتن به ) « 1 » خراسان مخير ساخت . و او به واسطهء آنكه ميرزا الغ بيگ او را تسلى كرده بود به خراسان رفت و ميرزا علا الدوله او را خاطر جوى بسيار كرده اسباب سلطنت عنايت فرمود و تمام مملكت فارس و عراق به تصرف سلطان محمد درآمده مستقل شده .\r\nو ميرزا جهانشاه تركمان بعد از فوت پادشاه جهان در سلطانيه و قزوين طمع كرد و متصرف شد . و ميرزا سلطان محمد بعد از فتح فارس چون قوى شد ، نشانى به يوسون ميرزا شاهرخ به نام ميرزا جهانشاه نوشت كه « امير جهانشاه به عنايت پادشاهانه « 2 » اختصاص يافته بداند كه استماع رفت كه مردم او به غير حكم در قزوين و سلطانيه آمده دخل كرده‌اند ، بىقاعده و بيراه واقع شده به همان ولايت كه خاقان سعيد به او مرحمت كرده قناعت كند ، و الا ميدان جنگ تعيين نمايد . » و مهر بر وى نشان كرده نزد او فرستاد .\r\nو ميرزا جهانشاه كه صاحب چند هزار كس بود ، از جرئت و شجاعت شاهزاده تعجب كرده به جانب عراق كوچ كرد . و ميرزا سلطان محمد نيز به طرف او روان شد . و چون به يكديگر رسيدند رسل و رسايل در ميان آمده مقرر شد كه ميرزا جهانشاه دختر به ميرزا سلطان محمد دهد و سلطانيه و قزوين به شيربهاى دختر مقرر باشد . و هردو پادشاه ، به ولايت خود مراجعت نمودند .\r\nو ميرزا ابو القاسم بابر هم در اين سال لشكر بسيار كشيده حاكم آنجا را شكست داد و بعد از آن امير شمس الدين محمد ، والى سارى از در عجز درآمده قبول كرد كه دختر خود را به ميرزا ابو القاسم بابر دهد . و آن ولايت را ميرزا ابو القاسم بعد از فتح به او مرحمت كرده مراجعت نمود . و ميرزا عبد اللطيف چون در بلخ متمكن گشت طلب نوكران خود كرد كه در صلح شرط بود كه ايشان را خلاص كنند . و ميرزا علا الدوله در آن باب اهمال كرد و ميرزا صالح را با جمعى از لشكريان به سرحد فرستاد كه از ميرزا عبد اللطيف خبردار باشند .\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . م ، ش : شاهانه .\r\n","page_name":" 5254 ","page_number":144},
  {"content":"\r\n\r\nو ميرزا عبد اللطيف كه از واقعهء نيشابور آزرده‌خاطر بود ، به بهانهء آنكه خلاف عهد شد و نوكران من را خلاص نكردند ، غافل بر سر ميرزا صالح آمد و او را شكست داد . و ميرزا علا الدوله از اين خبر در تاب شده در زمستان لشكر به بلخ كشيد و ميرزا عبد اللطيف حصارى شد و به ميرزا الغ بيگ خبر رسانيد . « 1 » و ميرزا الغ بيگ به ميرزا علا الدوله پيغام كرد كه « اگر عبد اللطيف بىادبى كرد ، به من پيغام مىبايست كرد كه او را منع مىكردم ( اكنون صلح همان است كه بود . ) « 2 » و ميرزا علا الدوله چون آن ولايت را خراب كرده بود ، صلاح در معاودت دانسته برگشت و در حوالى چچكتو قلعه ساخت و به هرات نزول نمود .\r\n( و قيصر روم ، سلطان مراد ) « 3 » در اين سال در ادرنه قشلاق كرد . و سلطان محمد پسرش را فرزندى شده به سلطان بايزيد موسوم شد .\r\nو سلطان علا الدوله ، حاكم دهلى - كه دار السلطنهء هندوستان است - در اين سال به بدائون رفت و مدتى در آنجا توقف كرده به دهلى مراجعت نمود « 4 » و بر زبان آورد كه « من را بدائون خوش‌تر از دهلى مىآيد . » امرا او را از اين سخن منع كردند . اما سودى نكرد و همچنان در خاطرش مايل به بدائون بود . با حسام خان ، وزير خود به جهت منع از توطن بدائون دل دگرگون كرد و دو برادرزن خود را در دهلى صاحب اختيار ساخت و خود متوجه بدائون شد . « 5 »\r\n\r\n\r\n","description":"","footnote":"\r\n( 1 ) . ش : فرستاد .\r\n( 2 ) . م ، ش : مطلب بين ( ) را ندارد .\r\n( 3 ) . ش : ندارد .\r\n( 4 ) . ش : به دهلى بازگشت .\r\n( 5 ) . منتخب التواريخ ( ج 1 ، ص 305 ) : « دو خسر پورهء خود را شحنهء شهر و ميركوى ساخته باز به بدائون رفت . از آن دو برادر فتنه‌اى سر بزد تا هردو به دست مردم شهر به قتل رسيدند . »\r\n","page_name":" 5255 ","page_number":145},
  {"content":"\r\n . \r\n","description":"","footnote":"","page_name":" 5256 ","page_number":146},
  {"content":"\r\n\r\n\r\nذكر وقايع سنهء هشتصد و پنجاه و دو هجرت [ موافق سال هشتصد و چهل و دوم « 1 » از رحلت خير البشر 
  ] « 2 »\r\nدر اين سال ميرزا شاه محمود بن ميرزا ابو القاسم بابر متولد شد . و ميرزا الغ بيگ كه خود را در پادشاهى روى زمين بىشريك مىدانست ، و به واسطهء گرفتارى ميرزا عبد اللطيف از ميرزا علا الدوله تحمل كرده بود و ميرزا علا الدوله با وجود آن به شروط صلح - كه يكى از آن جمله فرستادن تحف بسيار از خزانه و خلاصى نوكران ميرزا عبد اللطيف بود - وفا نكرد ، و مع هذا به بلخ لشكر كشيده آن ولايت را ويران كرد . بنابراين مقدمات ، ميرزا الغ بيگ لشكر ماوراء النهر جمع كرده به بلخ آمد . و لشكر بلخ را ميرزا عبد اللطيف جمع كرده منتظر همين روز بود . و تابعان « 3 » متوجه خراسان شدند .\r\nو ميرزا علا الدوله چون اين خبر شنيد ، اندوختهء پنجاه سالهء ميرزا شاهرخ را در يك روز بر لشكريان قسمت كرد . و امير محمد صوفى و امير سلطان ابو سعيد را به حكومت هرات گذاشت . و مولانا احمد يساول را به قلعهء عماد - كه خزانهء او در آنجا بود - فرستاد و آقا حاجى بيك ، حاكم حصار اختيار الدين شد و متوجه ميرزا الغ بيگ شد . و در چهارده فرسخى هرات لشكرها به هم رسيدند . و ميرزا علا الدوله به اميد صلح كس فرستاده [ 589 الف 
  ] شيخ بهاء الدين عمر را از هرات طلب نمود كه به وسيلهء او شايد صلح شود . اما قبل از رسيدن او جنگ شد . به وقت صف‌آرايى ، ميرزا عبد اللّه شيرازى صف ميرزا علا الدوله را ويران كرده نزد ميرزا الغ بيگ رفت و لشكر خراسان دل‌شكسته شد و به قدر طاقت و توان جنگ كردند و\r\n\r\n\r\n","description":"","footnote":"\r\n( 1 ) . ق : هشتصد و شصت و دو .\r\n( 2 ) . م ، ش : بياض .\r\n( 3 ) . ق ، م : بىنقطه .\r\n","page_name":" 5257 ","page_number":147},
  {"content":"\r\n\r\nمنهزم شدند و ميرزا الغ بيگ مظفر و منصور متوجه هرات شد . و ميرزا علا الدوله تا ولايت استرآباد جايى توقف نكرد و در خبوشان با برادر خود ، ميرزا ابو القاسم بابر ملاقات كرد و به واسطهء دلجويى او فى الجمله تسلى شد . و داروغگان هرات فرار نمودند . و امير سلطان ابو سعيد به وقت گريختن گرفتار شده ، ديگران جان ( به تك پا ) « 1 » بيرون بردند .\r\nو ميرزا الغ بيگ با آنكه در اين جنگ ميرزا عبد اللطيف آثار شجاعت بسيار به ظهور آورده بود جلدوى « 2 » فتح به نام ميرزا عبد العزيز رقم زد و ميرزا عبد اللطيف آزرده‌خاطر شد .\r\nو در منز چهل نفران شيخ بهاء الدين عمر كه به ميانجى مىآمد ، دچار لشكر ماوراء النهر شده اسبابش به تاراج رفت . يكى از مريدان شيخ به تركان گفت كه « اين اموال شيخ است . » او « 3 » در جواب گفت كه « ما نيز به تبرّكى مىبريم . نمىبينى كه به دست هريك اندك افتاده است ؟ »\r\nو حصار اختيار الدين به سعى ميرزا عبد اللطيف كه وقتى در آنجا محبوس بود ، مفتوح شد و اموال و خزاين بىقياس به دست آمد . و از اموال ميرزا عبد اللطيف چند هزار مثقال طلا و اوانى زر و سيم و دويست تومان نقد در آن قلعه بود ؛ چه ، در وقتى كه ميرزا شاهرخ به عراق مىرفت و ميرزا عبد اللطيف در ركاب بود ، آن اموال را آنجا گذاشته بود . ميرزا الغ بيگ با آنكه جلدوى فتح به نام ديگر رقم زد و از غنايم خراسان چيزى به ميرزا عبد اللطيف نداد ، در آنچه خاصهء او بود هم مضايقه فرمود .\r\nو امير سيدى عماد الدين جنابدى در اين ايام در ركاب ميرزا الغ بيگ شد . از سمرقند آمده بود . باز آثار فتنه از او مشاهده رفت و به اتفاق ابو سعيد ، داروغهء سابق هرات در قلعهء نره‌تو « 4 » كه در آن ولا مفتوح شده بود ، محبوس گشت . و خبر جمعيت ميرزا علا الدوله و ميرزا ابو القاسم بابر به ميرزا الغ بيگ رسيد . متوجه طرف ايشان شد و تا مشهد مقدس رفت و بعد از زيادت به النگ رادكان آمد . و ايلچى ميرزا ابو القاسم بابر در اين منزل رسيده خبر قبول سكه و خطبه رسانيد . و ميرزا الغ بيگ ايلچى را نوازش كرده رخصت مراجعت داد و خود نيز متعاقب روان شده تا پل ابريشم رفت . و ميرزا عبد اللطيف ( و ميرزا عبد اللّه شيرازى ) « 5 » را به ولايت بسطام فرستاد و فرمود كه ميرزا عبد اللّه به استرآباد درآيد .\r\nو چون شاهزاده‌ها به موجب حكم عمل نمودند ، ميرزا الغ بيگ بىموجبى از پل ابريشم معاودت نمود و شاهزاده‌ها نيز بعد از مراجعت ميرزا برگشتند و هيچ‌كس وجه مراجعت معلوم نداشت . و ميرزا ابو القاسم بابر و ميرزا علا الدوله كه عزيمت فرار به جانب عراق داشتند ، از آن\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . جلدوى : انعام و عطيه .\r\n( 3 ) . م ، ش : ترك .\r\n( 4 ) . ق : بره‌نو ؛ م : پيره‌نو ؛ ش : بره‌تو . اصلاح از جغرافياى حافظ ابرو .\r\n( 5 ) . م : ندارد .\r\n","page_name":" 5258 ","page_number":148},
  {"content":"\r\n\r\nانديشه خلاص شدند . و ميرزا عبد اللطيف به وقت مراجعت « 1 » بيمار شد و در نيشابور مرض اشتداد كرد . و جماعتى كه هميشه ميل فتنه داشتند به ميرزا الغ بيگ خاطرنشان كردند كه « ميرزا عبد اللطيف بهانهء بيمارى مىكند . اصلا بيمارى ندارد . » بنابرآن ، ميرزا الغ بيگ جمعى از امرا را فرستاد كه او را در محفه به اردو رسانيدند . ميرزا الغ بيگ چون احوال او را مشاهده كرد ، كذب مفتريان ظاهر شده طبيبان را به علاج شاهزاده امر نمود و نويد سلطنت خراسان به فرزند ارجمند داد .\r\nو اميرزاده يارعلى و ابو سعيد كه در قلعهء نره‌تو در حبس بودند ، به حيله خود را خلاص كرده بىخبر تيغ در محافظان قلعه نهادند و جمعى را به قتل آورده و جمعى را امان دادند و قلعه را متصرف شده ، زر بسيار به دست آوردند . و امير ابو سعيد را اميرزاده رخصت كرده از قلعه بيرون فرستاد و خود دست به احسان گشوده گروهى انبوه جمع كرده و متوجه هرات گشت . و امير بايزيد پروانچى - كه حاكم هرى بود - حكم كرد كه « هر كس در شهر اسب دارد به جنگ اميرزاده يارعلى بيرون آيد . » و مردم به موجب فرموده عمل كردند .\r\nو اميرزاده يارعلى در نواحى كروخ « 2 » بر ايشان تاخت و به يك حمله جمعيت ايشان را متفرق گردانيد . اسباب ايشان را متصرف شد و به ظاهر شهر آمد . و از هرطرف مردم نزد او جمع شدند و آغاز محاصرهء هرات كردند . و هفده روز ايام محاصره امتداد يافت و مردم شهر بدانچه ممكن بود محافظت شهر نمودند و هرمرتبه كه بيرونيان جنگ پيش مىآوردند ، به زخم تير ايشان را برمىگردانيدند . و گوش اميرزاده يارعلى را قدراندازى « 3 » هدف تير ساخت .\r\nو ميرزا الغ بيگ معاودت نموده نزديك رسيد و مردم يارعلى متفرق شدند و او به جانب نره‌تو رفت و ميرزا الغ بيگ به شهر درآمد . و بايزيد داروغه از بيرونيان شهر شكايت كرد و حكم تاراج ايشان شد و بيرون هرات به غارت رفت . و بعد از سه روز گناه هرويان « 4 » بخشيده شد . و ميرزا عبد اللطيف يك ماه در مشهد بود . چون خبر رسيدن ميرزا بابر رسيد ، به هرات آمد و حكومت هرات يافت . و ميرزا الغ بيگ [ 589 ب 
  ] به ماوراء النهر معاودت نموده ارباب صنايع را همراه برد ، و نعش ميرزا شاهرخ را نيز نقل كرد .\r\nو ميرزا ابو القاسم بابر بعد از معاودت ميرزا الغ بيگ متوجه خراسان شد و به مشهد آمد . و امير هندوكه - كه سردارى صاحب وجود بود - با جمعى از مردم كارديده به جانب مرو كه محل عبور لشكر ميرزا الغ بيگ بود ، فرستاد ، و جمعى را به جانب هرات تعيين نمود . و امير\r\n\r\n\r\n","description":"","footnote":"\r\n( 1 ) . ش : در مراجعت .\r\n( 2 ) . ق : كرخ ؛ م : كوچ ؛ ش : كوچ . اصلاح از جغرافياى حافظ ابرو .\r\n( 3 ) . ش : قلّه‌اندازى .\r\n( 4 ) . م ، ش : ايشان .\r\n","page_name":" 5259 ","page_number":149},
  {"content":"\r\n\r\nهندوكه به ايلغار به نواحى اردوى ميرزا الغ بيگ رسيد و شبيخون آورد و ايشان را سراسيمه كرده و بسيارى از آنها را اسير گردانيد و امير ابراهيم انكوتيمور را كه در عقب لشكر بود ، دستگير كرد و اسباب و اموال بىقياس « 1 » ( به دست آورده متوجه هرات شد . و ميرزا الغ بيگ بر آمويه پل بسته بگذشت ، و به وقت عبور از آب لشكر اوزبك نيز خود را بر آن سپاه زده اموال و اسباب بسيار ) « 2 » به تاراج بردند . و لشكر به زحمت تمام به بخارا رسيد و همانجا قشلاق شد .\r\nو ميرزا الغ بيگ از اين معاودت بىموجب بىهنگام به غايت در نظرها سبك شد . و ميرزا عبد اللطيف چون احوال لشكر پدر را بر آن نهج شنيد و لشكر ميرزا ابو القاسم بابر نزديك رسيد ، هرات را گذاشته ، خود را از آن مهلكه به كنارى كشيد . و امراى ميرزا بابر به هرات رفتند و دست‌اندازى بسيار كرده زر فراوان جمع نمودند و هنوز آسوده نشده بودند كه اميرزاده يارعلى به ظاهر شهر رسيد و امرا به حصار اختيار الدين گريختند . و روز به عهد و پيمان بيرون آمدند ، و شب باز به حصار رفته ، زرها را كه جمع كرده بودند برگرفته ، سر خود را گرفتند .\r\nو بيست روز اميرزاده يارعلى در هرات حكومت كرده طرح عدالت انداخت و عبد الغنى ركابدار ميرزا بابر گريخته نزد او آمد و آن ساده‌لوح را فريب داده ، كمر خدمتكارى بر ميان بست . و اميرزاده جوان و عياش بود . در اين بيست روز يك نفس بىشراب نبود . و عبد الغنى در شبى كه خبر رسيد كه ميرزا ابو القاسم بابر . . . « 3 » داشت ، شراب بسيار بر او پيمود و او را بيهوش كرد . و قريب به صبح جمعى از بهادران هراول ميرزا بابر خود را غافل بر سر وقتش رسانيده دست و گردنش را بستند و به نظر ميرزا بابر درآوردند . و در چهار سوى هرات به قتل رسيد . بدايش هم در سرش شود .\r\nو ميرزا بابر در اواخر ذيحجه بر سرير جهانبانى به استقلال تكيه زد .\r\nو سلطان مراد ، حاكم روم در اين سال حصار قوجه جوق « 4 » و دو قلعهء ديگر را از قلاع فرنگ مفتوح ساخت و به ولايت ارناؤط « 5 » درآمده حاكم آنجا را منهزم ساخت ، و معابد نصارا را ويران كرده ، مساجد تعمير كرد . و فرنگيان انكروس ، مجار و لاطين « 6 » و المان « 7 » و افلاق به يكديگر اتفاق كرده متوجه قيصر شدند . و سلطان خبر شده كسان به طلب لشكر فرستاد و خود به صوفيه آمد و مردم بسيار بر او جمع شدند . و سلطان محمد پسرش نيز همراه شد . و در ولايت قوس هردو لشكر به يكديگر رسيدند .\r\n\r\n\r\n","description":"","footnote":"\r\n( 1 ) . ش : بسيار .\r\n( 2 ) . مطلب بين ( ) از اضافات « ق » است .\r\n( 3 ) . يك سطر بياض است .\r\n( 4 ) . ق : نوحه حق ؛ تصحيح براساس متن احسن التواريخ .\r\n( 5 ) . ق : ارنوت . ارناؤط نام قديم آلبانى است .\r\n( 6 ) . ق : فصاص وحح ؛ تصحيح از احسن التواريخ .\r\n( 7 ) . ق : الامان .\r\n","page_name":" 5260 ","page_number":150},
  {"content":"\r\n\r\nو روز دوم جنگ سلطانى شده دست راست و چپ روميان منهزم شد و سلطان خود در قول برجاى مانده قرار كشته شدن به خود داد . هرچند فرنگيان زور آوردند او را نتوانستند حركت داد . و سلطان كس فرستاده كه در ميان گريختگان ندا كرد كه « راه دور و دراز در پيش است و به گريختن خلاص [ ى 
  ] نيست ، و شهادت به وقت جنگ بهتر از كشته شدن در گريز است . »\r\nمسلمانان از شنيدن اين سخنان غيرت كرده مراجعت نمودند و به يك بار حمله آورده كفار را منهزم كردند و جمعى كثير از فرنگيان به قتل آمدند ، برخى پناه به ارّابه‌هاى خود بردند ، و بعضى از بس تعجيل در گريختن پياده شدند ؛ چه ، اسبان ايشان از كار بازماند و به مواضع و مزارع درآمد . و مسلمانان رسيده آتش در آن مزارع « 1 » انداختند و همه را سوختند .\r\nو حاكم فرنگيان كه در ميان ارّابه بود آن روز تا شب جنگ كرد و آخر به مردم خود گفت كه « شما به جنگ مشغول باشيد كه من از عقب مسلمانان درآيم . » و به اين بهانه بيرون آمده بگريخت و لشكريانش تا صبح جنگ كردند . تا روز شد دانستند كه سرداران رفته‌اند . ايشان نيز بگريختند . و مسلمانان تعاقب كرده اكثرى را به قتل آوردند . و سلطان سجدهء شكر به جاى آورده سه روز در جنگگاه توقف كرد .\r\nاما فرنگيان گريخته چون به يكديگر رسيدند همه را ملامت كرده ، اتفاق بر مراجعت نمودند و سوگند ياد كردند كه « يا فتح مىكنيم ، يا كشته مىشويم . » و مسلمانان از اين خبر سراسيمه شدند . اما قيصر ايشان را تسلى نموده سخنان مردانه گفت . و روز ديگر آن جماعت از سر گذشته رسيدند . و جنگى كه مثل آن كم واقع شده باشد ، واقع شد . باز فرنگان شكست يافتند و اكثر كفار به مقتضاى سوگند خود كشته شدند و اندكى بيرون رفتند . و سلطان روم به تماشاى [ 590 الف 
  ] كشتگان بيرون آمده ، صحرا صحرا كشته به نظر درآمد . ( فرد ) « 2 » :\r\n ديده‌ام صيدگهى را كه درو * كوه در كوه شكار افتاده است \r\nو هيچ‌يك از سلاطين روم را چنين فتحى ميسر نشده بود .\r\nو ينقو « 3 » ، حاكم انكروس گريخته به ولايت لاز رفت و از آنجا به ولايت خود رفت .\r\nو علاء الدين ، حاكم دهلى در اين سال به بدائون رفت . و در غيبت او ميان هردو برادران زنش نزاع شد و يكى كشته شد و ديگرى را مردم شهر به اغواى حسام خان دربر كشتند . و آوازهء ياغيگرى حسام خان به زبان‌ها افتاد . و بهلول لودى كه منتظر فرصت بود ، به حسام خان\r\n\r\n\r\n","description":"","footnote":"\r\n( 1 ) . م : موضع .\r\n( 2 ) . از « ش » نقل شد .\r\n( 3 ) . ق : بيغو .\r\n","page_name":" 5261 ","page_number":151},
  {"content":"\r\n\r\nنوشت كه « اگر دهلى را به من دهى تو را حاكم ولايت [ ى 
  ] كه تو خواهى ، بكنم . » و به علاء الدين نوشت كه « حسام خان ياغى شده و من به دفع او متوجه شدم . » و كوچ‌بركوچ از ديبالپور به دهلى آمد . و حسام خان طاقت نياورده ، نزد او رفت و بهلول شهر را متصرف شد . و سلطان همچنان در بدائون به فراغت خود مشغول بود .\r\nبهلول چون دهلى را مسخّر كرد به سلطان نوشت كه « حسام خان را دفع كردم و شهر را به جهت شما محافظت نمودم » و به واسطهء گفت‌وشنيد خلق جماعت معتمد خود را در شهر گذاشته ، خود به ديبالپور روان شد . و سلطان از كمال عقل و شجاعت در جواب نوشت كه « من به شهر بدائون قانع‌ام و پدرم تو را پسر گفته بود و تو به سال از من بزرگ‌ترى و سلطنت حقّ تو است و من طوع و رغبت از آن درگذشتم . « 1 » »\r\n\r\n\r\n","description":"","footnote":"\r\n( 1 ) . منتخب التواريخ : « . . . و مرا سر و برگ پادشاهى نيست . تنها به بدائون قناعت كرده سلطنت را به تو بازگذاشتم . »\r\n","page_name":" 5262 ","page_number":152},
  {"content":"\r\n\r\n\r\nذكر وقايع سنهء هشتصد و پنجاه و سه از هجرت [ موافق سال هشتصد و چهل و سوم « 1 » از رحلت خير البشر 
  ] « 2 »\r\nدر اين سال ميرزا ابو القاسم « 3 » بابر سكه و خطبه در خراسان به نام خود كرد و سركار تون را به ميرزا علا الدوله كه از روز شكست تا حال به او همراه بود عنايت كرد . و ميرزا علا الدوله ، پسر خود ميرزا ابراهيم را با اردو و خزاين به آنجا روان ساخت . و در اين موقع « 4 » جمعى به ميرزا ابو القاسم خاطرنشان كردند كه « ميرزا علا الدوله كه ذوق سلطنت ادراك نموده است بر او اعتماد كردن ، امور ملك را زيان مىدارد . » و ميرزا ابو القاسم بابر جمعى را تعيين كرد كه به تون رفته ميرزا ابراهيم را برگرداند . و ميرزا علا الدوله را محبوس ساخت . و جمعى كه به تون رفته بود به ميرزا ابراهيم رسيده او را بازگردانيدند .\r\nو مولانا احمد يساول جنگى « 5 » عظيم كرده زخمى قوى به دست او رسيد . و دختر ميرزا علا الدوله را به عراق برد و به مهد عليا گوهرشاد آغا رسانيد . و ميرزا ابراهيم را با خزاين روى زمين نزد ميرزا بابر آوردند . ميرزا ابراهيم محبوس و زرها از حبس خلاص شدند . صندوق‌هاى جواهر و طلا را اكثر ناگشوده به مردم بخشيد . و امير هندو كه نوازش بسيار كرد . اما هم در آن روزى كه از اوضاع امرا ميرزا ابو القاسم بابر ملول شده ، رخصت ييلاق به بادغيس حاصل نمود ؛ چه ، ميرزا بابر اكثر اوقات به عيش و عشرت مشغول بود و پرواى كمك و مال نداشت . و امرا دست ظلم و جور گشوده بودند و امير هندوكه به غايت عادل بود ، طاقت اين معنى را نمىآورد .\r\n\r\n\r\n","description":"","footnote":"\r\n( 1 ) . ق : هشتصد و شصت و سه .\r\n( 2 ) . م ، ش : بياض .\r\n( 3 ) . ش : ميرزا الغ بيك .\r\n( 4 ) . ش : وقت .\r\n( 5 ) . ش : احمد يساول جمعى آورده جنگى .\r\n","page_name":" 5263 ","page_number":153},
  {"content":"\r\n\r\nو در اين سال ميرزا الغ بيگ و ميرزا عبد اللطيف را در ميانه نزاع شد ، تفصيل اين سخن آنكه چون ميرزا عبد اللطيف از هرات متوجه ماوراء النهر شد ، در راه حكم رسيد كه ولايت بلخ به سيورغال او مقرر است ، به آنجا رود . و او اين معنى را فوزى عظيم دانست كه پدر و پسر در علم نجوم سرآمد ابناى عصر بودند و از آنچه از طالع همديگر فهميده بودند ، ميان ايشان فتنه حادث خواهد شد . و ميرزا الغ بيگ بر پسر متغير بود . و فى الواقع به غايت نيكو دريافته بود . و به واسطهء خزانهء هرات - چنان كه گذشت - و جلدوى فتح به نام ميرزا عبد العزيز و عدم اعتبار پدر ، خصوصا در هرات كه آنجا در غايت عظمت اوقات گذرانيده بود . و آوردن او به نيشابور در محفّه در ايام بىحضورى به جهت قبول ناكردن خبر بيمارى و غير ذلك ميرزا عبد اللطيف از پدر آزرده‌خاطر بود .\r\nچون در بلخ قرار گرفت ، آواز مخالفت به خود راه داد . و اول كارى كه كرد اين بود كه منادى فرمود كه « تمغارا برانداختيم ، بدان علت كسى متعرض « 1 » تجار نشود . » و تمام كشتىهاى جيحون را جمع كرده نزد خود برد . و مردم ماوراء النهر كه اكثر از ميرزا الغ بيگ آزرده خاطر بودند ، نزد ميرزا عبد اللطيف جمع شدند . و ميرزا الغ بيگ كه سابقا به بدنيتى پسر آگاهى داشت ، از اين خبر مطلع شده در مقام جمع لشكر شد .\r\nگويند كه حكام هندوستان « 2 » مكتوبى به ميرزا الغ بيگ فرستاده بودند كه مشعر بود بر اين معنى كه « او را از پسر ، آزارى خواهد رسيد . » و مولانا محمد اردستانى كه در علم رمل سرآمد ابناى روزگار بود ، اكثر اوقات سخنانى كه دلالت بر اين معنى مىكرد ، به ميرزا الغ بيگ مىگفت . از جمله روزى ميرزا الغ بيگ بر زبان آورد كه « عن قريب « 3 » تمام ممالك خاقان سعيد را به تصرف خواهم درآورد . » و مولانا محمد گفت كه « اگر عبد اللطيف بگذارد . »\r\nو از مولانا محمد در احكام ، سخنان غريب منقول است . از جمله روزى ميرزا الغ بيگ رملى كشيده از ضمير پرسيد . مولانا به واسطهء حضور مولانا [ 590 ب 
  ] على قوشچى در حكم تأمل كرد . « 4 » ميرزا الغ بيگ گفت كه « على قوشچى محرم ماست . آنچه در خاطر دارى بگو . » مولانا محمد گفت كه « پادشاه از دو حرم كه دارد يكى را مىكشد و ديگرى را كه دختر خان است ، طلاق مىدهد . » ميرزا الغ بيگ از اين معنى تعجب نمود . اما بعد از چند روز يكى را كشت و ديگرى را از بس كه خوشحالى بر قتل ديگرى كرد ، طلاق داد . « 5 »\r\nالقصّه ، ميرزا الغ بيگ با لشكر افزون از حد ، به قصد استيصال پسر به كنار آب آمد . و ميرزا\r\n\r\n\r\n","description":"","footnote":"\r\n( 1 ) . ق : متوجه .\r\n( 2 ) . مراد ، خضر خان ، والى هندوستان است كه دخترش در حبالهء نكاح ميرزا الغ بيگ بود .\r\n( 3 ) . ق : ندارد .\r\n( 4 ) . روضة الصفا : « رمل انداخت و گفت : سئوال از حرم است . ولى بيش از آن نگفت . »\r\n( 5 ) . اين زن ، دختر خضر خان ، والى هندوستان بود .\r\n","page_name":" 5264 ","page_number":154},
  {"content":"\r\n\r\nعبد اللطيف نيز سپاه خود را جمع آورده به استقبال به كنار جيحون رفت و پدر را از عبور مانع شد . و چند نوبت از طرفين مردم از آب گذشته جنگ كردند و اكثر اوقات مردم ميرزا عبد اللطيف غالب مىشدند . روزى ميرزا عبد الله شيرازى از آب گذشت و به دست مردم ميرزا عبد اللطيف گرفتار شد . و مدتى مديد اين حال متمادى گرديد . و ميرزا ابو القاسم بابر فرصت يافته عزيمت مملكت سيستان نمود . والى آنجا از در اطاعت درآمده قبول باج و خراج كرد . و امير هندوكه [ كه 
  ] آزرده‌خاطر به بادغيس رفته بود ، در اين يورش با وجود طلب همراه نشد ، بلكه در غيبت پادشاه ياغى شده به طرف استرآباد روان شد . و ميرزا بابر فوجى به سردارى امير ابو سعيد و امير شيخعلى بهادر به تعاقب او نامزد كرد . و ايشان به او رسيده جنگ كردند . و ابو سعيد زخمدار شده به آن زخم درگذشت . و امير شيخعلى ، امير هندوكه را به قتل آورد و سرش را به هرات آوردند .\r\nو قلعهء عماد نيز در اين ايام به تصرف ميرزا ابو القاسم بابر درآمد . و طريق فتح قلعه اين بود كه شخصى محمد صالح نام را ميرزا علا الدوله براتى به قلعه نوشت و او به آنجا رفته و حاكم قلعه را مصاحب شد و زر گرفته بيرون آمد . و باز با چند كس خود تحفهء بسيار برداشته به در قلعه آمد و حاكم قلعه به آشنايى سابق او را به قلعه درآورد و صالح فرصت يافته با نوكران خود شمشيرها كشيده بعضى از مردم قلعه را به قتل آوردند و بعضى را امان دادند و خبر فتح به ميرزا ابو القاسم بابر رسانيدند . از اين خبر خوشحالى بسيار به مردم هرات راه يافت ؛ چه ، خزاين روى زمين در آن قلعه بود .\r\nو در اين روز كه اين خبر « 1 » رسيده بود ، نگاهبانان ميرزا علا الدوله غافل شدند ، و او گريخته به ولايت نيمروز رفت و آنجا مجال توقف نيافته روانهء عراق شد . و از سرحدّ بيابان نزد برادرش كس فرستاده كه « به اين ملك آمدن لايق نيست . ما نيز متوجه خراسان‌ايم . » و ميرزا علا الدوله در آن بيابان سرگردان بود .\r\nو ميرزا سلطان محمد بعد از فراغ خاطر از مهمات عراق و فارس و توابع با لشكر بسيار متوجه خراسان شد و از بسطام ، ايلچى به برادر فرستاد . و در ولايت جام هردو برادر با لشكر به يكديگر رسيدند و لشكر عراق ظفر يافتند . و ميرزا ابو القاسم بابر به قلعهء عماد گريخت و ميرزا سلطان محمد غنيمت بسيار گرفت و به هرات آمد . و ميرزا عبد اللطيف ايلچى فرستاده اظهار اتحاد كرد . و پدر و پسر كه در كنار جيحون روىبه‌روى يكديگر نشسته بودند ، مدت مديد جنگ كردند . و ميرزا عبد العزيز كه در سمرقند ، نايب پدر بود ، دست تعدى\r\n\r\n\r\n","description":"","footnote":"\r\n( 1 ) . ق : قلعه .\r\n","page_name":" 5265 ","page_number":155},
  {"content":"\r\n\r\nبه عيال و اطفال و اموال رعايا و سپاهيان دراز كرده ، و امرا اضطراب نموده اين معنى را به عرض رسانيدند . و هرچه حكم به تأديب ميرزا عبد العزيز به سمرقند رفت ، موجب زيادتى ظلم او شد و نزديك به آن رسيد كه امرا و لشكريان ميرزا الغ بيگ را گرفته به ميرزا عبد اللطيف سپارند .\r\nو در خلال اين احوال ميرزا سلطان ابو سعيد بن ميرزا سلطان محمد بن ميرزا ميرانشاه بن صاحبقران امير تيمور گوركان كه آثار پادشاهى و انوار عنايت الهى از جبين مبينش هميشه ساطع و لامع بود ، خروج نمود . و آن حضرت از ابتداى عمر تا اين وقت كه بيست و پنج ساله شده بود ، هميشه با ميرزا الغ بيگ مىبود و مدام كسب قواعد سلطنت و قوانين جهاندارى نموده همّت بلند نهمتش مصروف انديشهء تسخير ربع مسكون مىشد . در اين وقت كه پدر و پسر به يكديگر مشغول بودند ، فرصت يافته ايل ارغون را به خود متفق ساخت و عازم تسخير سمرقند شد و لشكرش چنان پريشان روان شدند كه اكثر اموال و اسباب هرجا گذاشتند .\r\nو ميرزا سلطان ابو سعيد از آمدن ميرزا الغ بيگ آگاه شده خود را به كنارى كشيد و به يورت ايل ارغون درآمد و ميرزا عبد اللطيف از آب جيحون گذشته به كش آمد و لشكر آن نواحى را جمع كرده متوجه سمرقند شد . و ميرزا الغ بيگ به استقبال روان شد . و چون به هم رسيدند ، ميرزا الغ بيگ بر بالاى پشته [ اى 
  ] برآمد و لشكريان به جنگ مشغول شدند . و هنوز از [ 591 الف 
  ] هيچ طرف آثار غلبه ظاهر نشده بود كه ميرزا الغ بيگ بىموجبى از بالاى پشته به پايان آمده فرار نمود و متوجه سمرقند شد . و سمرقنديان بعد از رفتن ميرزا الغ بيگ ناچار فرار نمودند .\r\nو ميرزا چون به دروازهء سمرقند رسيد ، ميرانشاه قوچين كه از خاك برداشتهء او بود و كوتوالى قلعه تعلق به او داشت ، دروازه نگشود . ميرزا الغ بيگ حيران و سرگردان متوجه قلعهء شاهرخيه شد و به آن قلعه درآمد . و ميرزا عبد اللطيف به تخت سمرقند آمد و مستقل شد . و كوتوال قلعهء شاهرخيه در مقام گرفتن ميرزا الغ بيگ شد . و ميرزا دريافته از آنجا بيرون آمده با عبد العزيز ، پسرش ، ارادهء سمرقند نمود . و چون به پاى خود به دام آمد ، نزد فرزند نامهربان ناخلف آمد و ميان پدر و پسر سخنان مذكور شد كه نوشتنى نيست .\r\nو ميرزا عبد اللطيف كه شخصى « 1 » را خان نام كرده بود به يوسون ايام صاحبقران ، عباس نامى را فرمود كه پيش خان زانو زده عرضه داشت كه ميرزا الغ بيك ، پدر من را به غير حقّ كشته است . خان حكم كرد كه آنچه مقتضى شرع باشد ، به عمل آرند . مجموع علما و ائمهء با\r\n\r\n\r\n","description":"","footnote":"\r\n( 1 ) . ق : خود .\r\n","page_name":" 5266 ","page_number":156},
  {"content":"\r\n\r\nديانت سمرقند فتوى نوشتند كه « ميرزا را قصاص كنيد . » الّا جناب قاضى مسكين كه به آن سخن همداستان نشد .\r\nفى الجمله ميرزا الغ بيگ را به امير حاجى محمد خسرو سپردند كه به حج برد . و آن جناب در كمال خوشحالى سوار شده روان شد . و در راه شخصى از قوم سلدوز رسيده به امير حاجى مذكور گفت كه « حكم آن است كه جاى مناسب فرود آيند كه سامان سفر ميرزا الغ بيگ به نوعى كه لايق باشد ، نموده شود . « 1 » » و به موجب فرموده در قريهء مختصر [ ى 
  ] كه در آن نزديكى بود فرود آمدند . و ميرزا الغ بيگ به غايت اندوهناك شد و بر قتل خود متيقن گشت . و چون سرما بود ، ميرزا فرمود كه در حضور او آتش كرده كباب كنند . و در اثناى آن كار شرارهء آتش به رخت ميرزا رسيده درگرفت . و ميرزا به دست خود آتش را فرونشانيده گفت كه « سن هم بيلديك » يعنى تو هم دانستى . « 2 » و از حاجى محمد كه ميرزا عبد العزيز پرسيده از حكم قتل خويش استفسار نمود . و امير حاجى او را تسلى مىكرد كه به يك بار عباس با شخصى ديگر پيدا شد . و چون چشم آن حضرت بر عباس افتاد از جاى خود برخاست و مشتى بر سينهء عباس زد .\r\nو شخصى ديگر كه همراه عباس بود ، پوستين ميرزا را از دوش مباركش كشيد . و عباس به آوردن ريسمان رفت و حاجى محمد در خانه را بست و ميرزا غسل كرد و عباس آمده ميرزا را به پاى مشعل برد و به يك ضرب شمشير كارش را به آخر رسانيد . و ميرزا عبد العزيز سه روز پيشتر كشته شده بود .\r\nالقصّه آن بىعاقبت به قتل پدر و برادر ، خود را بدنام كرده دنيا و آخرت از دستش رفت . « 3 » و چون ميرزا الغ بيگ از غايت شهرت - خواه در ملكدارى و خواه در اقسام فضايل و كمالات ؛ به تخصيص علم ثبّات و رياضى - از تعريف مستغنى و بىنياز است ( زيجش مشهور است ، پس ) « 4 » در آن وادى قدم ننهاده ، ذكر تاريخ فوتش نموده مىشود . اين واقعهء عظما در رمضان به وقوع آمد .\r\n چو عباس كشتش به تيغ جفا * بود سال تاريخ « عباس كشت » [ - 853 
  ] \r\nو ميرزا عبد اللطيف خاطر از جميع جوانب جمع كرده به هركس از امرا كه بدگمان بود ، به\r\n\r\n\r\n","description":"","footnote":"\r\n( 1 ) . روضة الصفا : « . . . بايد الغ بيگ را در محلى كه آبادانى نباشد فرود آوريد و چندان توقف كنيد كه كار او به نحو احسن ساخته شود . »\r\n( 2 ) . متن تركى با ترجمه سازگار نيست . احتمالا مؤلف در درج جملهء تركى ميرزا دچار اشتباه شده است . جملهء تركى مترادف با جملهء فارسى مذكور : « سن ده بيلدين »\r\n( 3 ) . ش : + الملك عقيم .\r\n( 4 ) . ق : مطلب بين ( ) را ندارد .\r\n","page_name":" 5267 ","page_number":157},
  {"content":"\r\n\r\nدفع و قتلش خاطرجمع كرد . و ميرزا سلطان ابو سعيد را از ميان قوم ارغون برآورد و نزد خود نگاه داشت ( و به عرض برسانيد . ) « 1 » و ميرزا سلطان محمد در هرات از قتل عمّ بزرگوار آگاه شده انگشت حيرت ، بلكه حسرت به دندان گرفت و به غايت ملول و دلتنگ شد ، اما چون كار از دست رفته بود رضا به قضا داد . و حاجى محمد قباشيرين كه در ديوان شاهزاده به واسطهء حقوق سابق به غايت اعتبار بود ، در هرات دست به ظلم و جور بگشود و سپاهى و رعيت را به غايت آزرده‌خاطر ساخت .\r\nو ميرزا ابو القاسم بابر از قلعهء عماد بعد از مدتى ، فى الجمله سرانجام متوجه استرآباد شد و آنجا مردم سپاهى جمع كرد و مردم سپاهى نيز از هرات آهسته‌آهسته به طرف ميرزا بابر مىرفتند . و ميرزا سلطان محمد ديد كه كار از دست مىرود ، در فكر شد . و ميرزا علا الدوله را حكومت گرمسير داده به آن حدود فرستاد . و اكثر امرا و اركان دولت را در خدمت امير حاجى محمد به رسم منقلاى به جانب استرآباد روان فرمود .\r\nو سلطان مراد ، قيصر روم در اين سال حصار مركولى « 2 » را عمارت كرد و لشكر به تاخت ولايت افلاق فرستاد و قروقلو ولد طراقلو را حكومت افلاق داد و قشلاق در ادرنه كرد .\r\nو در اين سال سلطان محمد شاه ، حاكم گجرات به پاى قلعهء چانپاد آمد و مقدم آنجا بعد از جنگ و شكست ، حصارى شد . و مدت محاصره امتداد يافت و حاكم قلعه كس به سلطان محمود خلجى ، حاكم مالوه فرستاده طلب كمك كرد . [ 591 ب 
  ] و او قبول آمدن كرده به استعداد سفر مشغول شد .\r\nو حكومت مصر به دستور سابق به ملك طاهر چقماق متعلق بود . و تفصيل احوال سلاطين مصر بعد از اين از كسى كه به وقت مسودّهء اين اوراق در نظر بود ، معلوم نشد . بنابرآن ، به تعداد اسامى و تاريخ ايام سلطنت اكتفا نموده مىشود .\r\nو در ممالك آذربايجان ، امير جهانشاه بن امير قرايوسف ، حاكم بالاستقلال بود . و ابو الخير خان ، حكومت دشت « 3 » و آن نواحى مىنمود .\r\n\r\n\r\n","description":"","footnote":"\r\n( 1 ) . ق ، م : بياض . روضة الصفا : « و تعرّضى به او نرسانيد . »\r\n( 2 ) . ش : كولى .\r\n( 3 ) . م ، ش : رشت .\r\n","page_name":" 5268 ","page_number":158},
  {"content":"\r\n\r\n\r\nذكر وقايع سنهء هشتصد و پنجاه و چهار هجرت [ موافق سال هشتصد و چهل و چهارم « 1 » از رحلت خير البشر 
  ] « 2 »\r\nدر اين سال امراى فارس و عراق و خراسان به نواحى استرآباد رسيدند ، و ميرزا ابو القاسم بابر به استقبال آمده جنگ كرد و ايشان را شكست داد . و امير حاجى قباشيرين در اين جنگ « 3 » كشته شد و ميرزا ابو القاسم مظفر و منصور با غنايم بسيار و الجاى بيشمار گرفته در نزديك معركه نزول نمود . و ميرزا سلطان محمد چون امرا را پيشتر روان كرد ، خود نيز بعد از سه روز روان شد . و در راه نوشتهء امرا رسيد كه « به كمك حاجت است . » و ميرزا به تعجيل روان شد .\r\nاما وقتى رسيد كه كار از دست رفته بود و گريختگان زخمدار دچار مىشدند . و ميرزا از غايت غضب حكم كرد كه كسى از گريختگان را خبر نرسد . و به تعجيل همچو شير خشم‌آلود ، روان شد و به اردوى ميرزا ابو القاسم بابر رسيد .\r\nو ايشان غافل بودند . به يك بار طوفان بلا را به خود محيط ديدند و ناچار متفرق شدند . و تمامت اموال و اسباب استرآباديان به آنچه از خراسانيان به تاراج برده بودند ، به دست لشكريان ( ميرزا سلطان محمد ) « 4 » درآمد و شب رسيد . ميرزا سلطان محمد چون اردوى ميرزا ابو القاسم بابر را خالى يافت ، به خاطر گذرانيد كه مبادا به صورت فريب از اردو بيرون رفته باشند . و به واسطهء همين ملاحظه از معركه عنان بازگردانيد . و هردو پادشاه بدون آنكه از حال يكديگر اطّلاع داشته باشند ، معاودت نمودند . ميرزا ابو القاسم بابر به جانب قلعهء عماد رفت و ميرزا سلطان محمد به ولايت طوس معاودت نمود . و خبر يافت كه اروق كه ضبط آن\r\n\r\n\r\n","description":"","footnote":"\r\n( 1 ) . ق : هشتصد و شصت و چهار .\r\n( 2 ) . م ، ش : بياض .\r\n( 3 ) . ش : جنگگاه .\r\n( 4 ) . ق : ندارد .\r\n","page_name":" 5269 ","page_number":159},
  {"content":"\r\n\r\nبه عهدهء خواجه غياث الدين محمد بود ، ويران شده است ؛ چه ، بعد از خبر شكست امرا و قتل امير حاجى محمد ، لشكريان چنان برهم خوردند كه خواجه از عهدهء ضبط بيرون نيامد . و لحظه‌به‌لحظه خبرهاى اراجيف مىرسيد ؛ به نوعى كه در حيات و ممات ميرزا سلطان محمد سخن مىگفتند .\r\nالقصه ، ميرزا سلطان محمد « 1 » حيران شده در لشكرگاه خالى فرود آمد و خبر رسيد كه ميرزا علا الدوله از گرمسير مراجعت نموده به هرات آمد و چند كس پيشتر شده با امرا مشورت كرد كه بودن در خراسان اكنون آسان نيست ؛ چه ، لشكر خراسان در باطن خواهان ميرزا علا الدوله‌اند . اكنون به هرات درآمده حالا صلاح در آن است كه امراى خراسان را به محاصرهء قلعهء عماد روان كنيم و خود به عراق رويم . و به اين عزيمت امراى خراسان را به پاى قلعهء عماد فرستاد و خود متوجه عراق شد . و ميرزا علا الدوله را در ميان هردو برادر اقبال مدد كرده بار ديگر خراسان را به تصرف درآورد . اما امراى خراسان كه به محاصرهء قلعهء عماد رفته بودند ، چون خبر يافتند كه ميرزا به عراق رفت ، به ملازمت ميرزا بابر رفتند و نوازش يافتند و به اتفاق متوجه هرات « 2 » شدند .\r\nو هنوز ميرزا علا الدوله دمى به فراغت برنياورده بود كه خبر رسيدن ميرزا بابر رسيد . و لشكر ميرزا علا الدوله پريشان شده ، و ميرزا علا الدوله ناچار حصار اختيار الدين را به مولانا احمد يساول سپرده خود به جانب بلخ و شبرغان بيرون رفت . و ميرزا بابر بار ديگر پادشاه خراسان شد و حصار اختيار الدين را به عهد سوگند از مولانا احمد يساول گرفت .\r\nو ميرزا عبد اللطيف چون حاكم « 3 » ماوراء النهر شد ، روز جمعه تقليد خلفا كرده خود خطبه مىخواند ، و با رعايا خوب سلوك كرده ، اما به امرا و اكابر آن ولايت به غايت بد زندگانى مىنمود و به غايت متكبر و جبار و مقهور و قهار بود . « 4 » رحم بر جوانان و مرحمت بر پيران حرام مىدانست . و به حدّى مهابت او در خاطرها قرار گرفته بود كه يكى از نزديكان او خبر يافته بود كه جمعى قصد قتل او را دارند . از ترس نتوانست به ميرزا اعلام كند . و چون شش ماه از قتل پدرش درگذشت به مقتضاى آنكه :\r\n پدركش ، پادشاهى را نشايد * وگر شايد بجز شش مه نپايد \r\n« 5 »\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ق ، ش : عراق .\r\n( 3 ) . ش : سلطان .\r\n( 4 ) . روضة الصفا : « در ضبط مملكت چنان سعى كرد كه لشكر اوزبك كه هرسال تا پنج فرسخى شهر مىآمدند و نقد و جنس بسيار مىبردند ، در آن زمستان از بيم او تا صد فرسخى نيز نيامدند . » - چاپ زرياب خويى ، ص 1181 .\r\n( 5 ) . نسخ : « و گر شايد به جرمش ره نپايد . » بيت از حكيم نظامى است در خسرو و شيرين دربارهء شيرويه كه پدرش خسرو پرويز را كشته بود .\r\n","page_name":" 5270 ","page_number":160},
  {"content":"\r\n\r\nو وقت هلاكتش نزديك رسيد ، جمعى از ترك و تاجيك از اعمال ناخوش او به جان آمده بودند ، اتفاق كرده قرعهء سلطنت به نام ميرزا عبد الله شيرازى « 1 » انداختند . و شب بيست و هشتم ربيع الأول ميرزا عبد اللطيف كه از باغ چنار به شهر مىآمد ، از كمان تيرى به جانب او انداختند و آن تير كه به مثابهء تير احمد لر بود كارگر افتاد و ميرزا [ 592 الف 
  ] فرياد كرد كه « اللّه دان اوق گلدى » « 2 » يعنى « از خداى تير رسيد » « 3 » و معدودى چند كه همراه ميرزا بودند ، پريشان شدند و تيراندازان از كمين بيرون آمده سر ميرزا را از بدن جدا كردند و از پيش طاق مدرسهء ميرزا الغ بيگ آويختند و بابا حسين نامى تير انداخته بود . و تاريخ قتل ميرزا ، « بابا حسين كشت » « 4 » شد .\r\nو اكابر و اعيان و امراى سمرقند ميرزا عبد الله را به پادشاهى برداشتند . و ميرزا سلطان ابو سعيد كه از سمرقند گريخته به بخارا رفته بود و داروغه و قاضى آنجا از ترس ميرزا عبد اللطيف او را گرفته محبوس ساخته بودند و ارادهء هلاكتش نيز داشتند كه در اين وقت خبر قتل ميرزا عبد اللطيف رسيد . و همان جماعت كه روز پيش بىادبى كرده بودند ، به پاى ادب نزد آن حضرت رفته او را از تنگناى حبس بيرون آورده بر سرير سلطنت نشانيدند . و بعد از چند روز كه فى الجمله سرانجام لشكر نموده شد آن حضرت از كمال علو همت متوجه سمرقند شد .\r\nو ميرزا عبد الله شيرازى در سمرقند بعد از قتل ميرزا عبد اللطيف خزاين سمرقند را بر لشكريان قسمت نموده و لشكرى عظيم فراهم آورده به استقبال بيرون آمد . و بعد از جنگ ميرزا عبد الله غالب شد و ميرزا سلطان ابو سعيد روى به صحرا و بيابان آورد . ميرزا علا الدوله چون به بلخ رسيد و خبر قتل ميرزا الغ بيگ و ميرزا عبد اللطيف و سلطنت ميرزا عبد الله شنيد ، و جمعى از امراى برلاس و ارلات كه از ميرزا عبد الله به سبب قتل امير ابراهيم ايدكوى « 5 » آزرده‌خاطر شده بودند ، نزد او رفتند . و عزيمت تسخير سمرقند نمود . و ميرزا عبد اللّه از اين معنى آگاه شده به شهر سبز و « 6 » ولايت‌كش رفت . و هردو پادشاه صلاح در جنگ و نزاع نديده معاودت نمودند .\r\nميرزا علا الدوله به بلخ آمد و ميرزا عبد الله به سمرقند رفت . و ميرزا ابو القاسم بابر چون در خراسان از جمعيت ميرزا علا الدوله در بلخ خبردار شد ، به آن طرف متوجه شد و به تعجيل به\r\n\r\n\r\n","description":"","footnote":"\r\n( 1 ) . پسر سلطان ابراهيم ، پسر شاهرخ ميرزا .\r\n( 2 ) . نسخ : « اللّه اوخ دگدى . » اصلاح از روضة الصفا .\r\n( 3 ) . نسخ : « از خدا بترسيد . »\r\n( 4 ) . بيت مادّه تاريخ اين است :\r\n بابا حسين كشت شب جمعه‌اش به تير * تاريخ قتل اوست كه « بابا حسين كشت » - 854 \r\n( 5 ) . ش : ابدكوى .\r\n( 6 ) . ش : شهر سيرو .\r\n","page_name":" 5271 ","page_number":161},
  {"content":"\r\n\r\nبلخ آمد . و ميرزا علا الدوله طاقت جنگ نياورده به بدخشان رفت . و ميرزا ابو القاسم بابر با وجود آنكه در آن كوهستان برف بسيار بود ( از بند فيل ) « 1 » به آن طرف روان شده خود را به ميرزا علا الدوله رسانيد و جمعيّتش را متفرق ساخته كوچ و متعلقان را به دست آورد . و ميرزا علا الدوله به هزار حيله جان از آن معركه بيرون برد ، و اهل و عيال و اموال را به باد فنا داده در شكاف كوهى خزيده و دم دركشيد .\r\nو ميرزا بابر به « 2 » بلخ معاودت نموده ، ولايت بلخ و شبرغان و قندز و بغلان و اونيك و توابع را به امير پير درويش و امير على هزار اسبى به سيورغال داد و خود به هرات آمد ، و اويس بيگ را كه به حكومت حصار اختيار الدين تعيين نموده بود ، چون به هرات رسيد ، او را ياغى يافت . و اويس اسباب حصاردارى به نوعى ترتيب كرده بود كه به جنگ گرفتن آن حصار به غايت مشكل بود . ميرزا ابو القاسم بابر تدبير كرده كس نزد او فرستاد كه « تو از حصار بيرون نمىبايد آمد ، تا آنكه من خود آنجا آيم . » و چند روز تغافل كرده شبى اهل ساز و آواز را به قلعه فرستاد كه « من نيز متعاقب مىرسم . » و جمعى از دلاوران را روانهء قلعه نمود .\r\nو چون بهادران - كه اندك مردم بودند - نزديك قلعه رسيدند ، فرياد برآوردند كه « ميرزا رسيد . » و به اين بهانه چند كس به قلعه درآمدند و اويس به رسم استقبال به دهليز قلعه آمد . و يكى از دلاوران لشكر منصور پيش از همه به اويس رسيد و در او آويخت . و يكديگر را زخم‌هاى كارى زده ، هردو هلاك شدند . و بهادران ديگر بدن او را از قلعه بيرون آوردند و نوكران وى قلعه را بعد از سه روز تسليم كردند .\r\nدر اين وقت يكى از نزديكان ميرزا علا الدوله آمده خبر داد كه « ميرزا نزديك شهر آمده در دامن كوه گازرگاه غايب شده . » و بعد از تفحّص او را در اطاق اسكندر بيگ يافته به نظر ميرزا بابر آوردند . و جواهر قيمتى بسيار همراه داشت و لعل لوكرر « 3 » از آن جمله بود . و او را به معتمدان سپردند .\r\nو در اين سال سلطان مراد ، قيصر روم بر سر ارنؤط رفت و در پاى قلعهء آقچه حصار نزول نمود و چون قلعه محكم بود و زمستان نزديك ، معاودت نمود . و دختر ذوالقدر اغلان را به جهت پسر خود سلطان محمد خواست . طوى عظيم مرتّب ساخت . و در ادرنه قشلاق كرد .\r\nو در اين سال سلطان محمود خلجى ، حاكم مالوه متوجه چانپاد « 4 » شد ؛ چه ، سابقا مذكور شد كه حاكم گجرات آن قلعه را محاصره نموده بود و مقدم آنجا كمك طلبيده بود . و محمود خلجى به انتقام آنچه گجراتيان سابقا در مالوه كرده بودند متوجه آن طرف شد . و سلطان\r\n\r\n\r\n","description":"","footnote":"\r\n( 1 ) . از اضافات « م » است .\r\n( 2 ) . ش : + ولايت .\r\n( 3 ) . ق : بياض .\r\n( 4 ) . ق : سامانه .\r\n","page_name":" 5272 ","page_number":162},
  {"content":"\r\n\r\nمحمد گجراتى كه مدتى در پاى قلعه بود [ 592 ب 
  ] و چون از توجه او خبر يافت و اكثر چهارپايان او تلف شده بودند ، خيمه و اسباب زيادتى خود را ساخته به تعجيل به احمدآباد گجرات معاودت نمود و حاكم چانپاد داروغه طلب نمود . و عماد الملك را سلطان محمود به داروغگى آنجا فرستاد . و سيزده لك تنكه با چند اسب مقدم آنجا به رسم پيشكش به درگاه آورد « 1 » و نوازش بسيار يافت . و سلطان محمود به مالوه مراجعت نمود . و مقدم ايدر نيز به ملازمت سلطان محمود آمد و مرحمت بسيار يافت . از آن جمله پنج فيل و بيست و يك اسب و سه لك تنكهء نقد بود .\r\nو در مصر ملك طاهر چقماق ، حاكم بالاستقلال بود .\r\n\r\n\r\n","description":"","footnote":"\r\n( 1 ) . ش : فرستاد .\r\n","page_name":" 5273 ","page_number":163},
  {"content":"\r\n . \r\n","description":"","footnote":"","page_name":" 5274 ","page_number":164},
  {"content":"\r\n\r\n\r\nذكر وقايع سنهء هشتصد و پنجاه و پنج هجرى [ موافق سال هشتصد و چهل و پنجم « 1 » از رحلت خير البشر 
  ] « 2 »\r\nميرزا سلطان ابو سعيد چون از جنگگاه سمرقنديان بيرون آمد ، مدتى در صحرا و بيابان مىگشت . تا آنكه به هرحيله كه توانست قلعه ( بستى ) « 3 » را به دست آورد ، و ميرزا عبد الله آگاه شده لشكرى گران به آن طرف فرستاد . و ميرزا سلطان ابو سعيد حصارى شده مدت ايام محاصره امتداد يافت . و چون توفيق مساعدت ميرزا سلطان ابو سعيد مىنمود ، تدبيرى به خاطرش رسيده جمعى را به لباس اوزبكان از شهر بيرون فرستاد كه سياهى كرده آوازه دراندازند كه « لشكر اوزبك به مدد ميرزا آمد . » و در شهر نقارخانهء شاديانه زدند .\r\nو مردم ميرزا عبد الله به مجرد همين اراجيف اموال و اسباب را گذاشته ، نقد حيات را غنيمت دانستند و روى به گريز آوردند . جمعى به سمرقند رفته و جمعى نزد ميرزا سلطان ابو سعيد رفته زينهار خواستند و غنيمت بسيار به دست لشكريان ميرزا سلطان ابو سعيد درآمد ، و اسباب پادشاهى آن حضرت مرتب شد .\r\nو ميرزا عبد الله بعد از اين واقعه به نفس خود متوجه شاهرخيه شد . و ميرزا سلطان ابو سعيد چون طاقت مقاومت نداشت ، يكى از مقربان را نزد ابو الخير خان اوزبك فرستاده كمك طلبيد . و خان به نفس خود متوجه شد . و ميرزا عبد الله از اين معنى آگاه شده در مقام استعداد جنگ شد . و لشكريان سمرقند چون آگاه شدند كه لشكر اوزبك نزد سلطان ابو سعيد آمده‌اند و متوجه سمرقنداند فوج‌فوج جدا شده نزد آن حضرت رفتند . و ميرزا سلطان ابو سعيد متوجه\r\n\r\n\r\n","description":"","footnote":"\r\n( 1 ) . ق : هشتصد و شصت و پنجم .\r\n( 2 ) . م ، ش : بياض .\r\n( 3 ) . ش : ندارد .\r\n","page_name":" 5275 ","page_number":165},
  {"content":"\r\n\r\nسمرقند شد و تا قريهء شيراز - كه چهار فرسخى سمرقند است - آمد . و ميرزا عبد الله به استقبال بيرون آمد . جنگ شد و ميرزا عبد الله در جنگگاه گرفتار شده كشته شد . و ميرزا سلطان ابو سعيد سجدهء شكر به جا آورده متوجه سمرقند شد .\r\nو چون مىدانست كه لشكر اوزبك چون به سمرقند درآيند ، ديگر بيرون كردن مشكل است ، بنابرآن چون نزديك سمرقند رسيد ، با جمعى از امراى اوزبك كه به آن حضرت همراه بودند گفت : « در اين جوى آب كه نزديك به دروازه است ، اسبان را آب دهيم . » و ايشان همراه آن حضرت به آب دادن اسبان مشغول شدند . ميرزا سلطان ابو سعيد فرصت يافته اسب خود را كه هنوز سيراب نشده بود ، از جوى بيرون جهانيد و تازيانه زده به دروازه آمده و آواز داد كه « ميرزا سلطان ابو سعيد منم . » و ايشان فى الحال دروازه گشوده آن حضرت را به درون بردند . و پادشاه چون به شهر درآمده دروازه‌ها را به مردم امين سپرده به ضبط برج و باره مشغول شد .\r\nو ابو الخير خان در بيرون شهر متحير شد و آن حضرت كس نزد او فرستاد كه « اين مملكت ميراث من است ، و خان در اين ولايت توقف نخواهد كرد ، و به جز من لايق حكومت اين مملكت نيست . اكنون چندان توقف مىبايد كرد كه به امر مهماندارى قيام نموده آيد . » و ابو الخير خان را چون چاره‌اى ديگر نبود ، ناچار قبول كرد . و آن حضرت از نقود و جواهر و خلعت قيمتى و اسبان سوارى « 1 » و شتران آنچه او را مقدور و ميسر بود ، بيرون فرستاد و خان راضى شده مراجعت كرد . و خطبه و سكه به نام ميرزا سلطان ابو سعيد مزين شد . و اول كارى كه كرد قتل مردم شريرى بود كه به قتل ميرزا عبد اللطيف اقدام نموده بودند . و جثّهء خبيث ايشان را بعد از كشتن حكم به سوختن كرد .\r\nو خواجه مولانا كه دولت‌خواه ميرزا عبد اللّه بود بعد از فتح به خراسان رفت و در النگ سلطان ميدان ميرزا ابو القاسم بابر را ملازمت نموده آن حضرت او را تعظيم كرد و به زانوى ادب پيش آن جناب بنشست و به نفس نفيس به النگ بسطام آمد .\r\nو ميرزا سلطان محمد چون به عراق و فارس رفت ، لحظه‌اى از فكر تسخير خراسان فارغ نبود و لشكرى مرتب ساخته متوجه آن صوب شد . و ميرزا بابر ، خواجه مولانا را به طلب صلح فرستاد و بعد از آمد و شد ، مقرر شد كه سكه و [ 593 الف 
  ] خطبه به نام ميرزا محمد سلطان باشد و محقر ولايتى از خراسان داخل عراق شود . و به اعتماد صلح ميرزا بابر به مازندران به قشلاق رفت . و ميرزا سلطان محمد عهد و پيمان را بر طاق نسيان نهاده تا اسفراين عنان بازنكشيد .\r\n\r\n\r\n","description":"","footnote":"\r\n( 1 ) . م : راهوارى .\r\n","page_name":" 5276 ","page_number":166},
  {"content":"\r\n\r\nو ميرزا بابر چون خبر شد ، ناچار به جنگ بيرون آمد . مير احمد ، پسر امير فيروز شاه كه جوانغار ميرزا سلطان محمد بود ، برانغار ميرزا محمد بابر را شكست داد و شير احمد را كه سردارى معتبر بود ، به قتل رسانيد . و ميرزا سلطان محمد از غايت شجاعت به نفس خود بر قلب ميرزا بابر حمله كرد و با معدودى چند به ميان قول درآمده و لشكر خراسان ميان او و مردم عراق كه متعاقب مىآمدند ، حايل شد . و ميرزا سلطان محمد با اندك مردمى در ميان لشكر گرفتار شد و تا نماز پيشين جنگ كرده زخمى گران يافت و گرفتار شد . و لشكر عراق شكست يافتند . و ميرزا سلطان محمد را زخمدار به نظر ميرزا بابر آوردند . ميرزا بابر به او گفت كه « با من چه داشتى كه يك مرتبه آمدى و قصد خون و مال مسلمانان كرده ولايت ويران شده رفتى و به آن قانع ناشده بازآمدى ؟ » ميرزا سلطان محمد گفت : « برادر من ! كار ملك پادشاهى بىاينها نمىشود . » و همان لحظه به حكم برادر نامهربان به قتل آمد .\r\nو او پادشاهى بود در كمال شجاعت و سخاوت ، و سى و چهار سال عمر داشت . ده سال حكومت كرد . پنج سال به نيابت خاقان سعيد و پنج سال بالاستقلال . و دختر ميرزا جهانشاه ، آغابيگى ، حرم ميرزا سلطان محمد بعد از اين واقعه بر سر قبر شوهر آمد و چندان زارى كرد كه هلاك شد . و از ميرزا سلطان محمد و دختر ميرزا جهانشاه يك پسر مانده بود : يادگار محمد ميرزا . و احوال او بعد از اين مذكور خواهد شد ، ان شاء اللّه تعالى .\r\nو ميرزا ابو القاسم بابر بعد از قتل اين برادر ، برادر ديگر را كه محبوس داشت حكم كرد كه ميل آتشين در چشم كشند . و به موجب فرموده عمل نمودند . اما به وقت ميل كشيدن ميرزا علا الدوله به تعليم آن كس كه به اين امر اقدام مىنمود ، مردمك چشم را بالا كشيد و آسيبى چندان به چشمش نرسيد . « 1 »\r\nو در غرّهء ماه محرم اين سال سلطان مراد ، قيصر روم كه پادشاه عادل ، عاقل ، سخىطبع و شجاع بود به اجل طبيعى درگذشت و سلطان محمد ، پسرش بعد از شانزده روز از مغنيسيا « 2 » به ادرنه آمده به جاى پدر بنشست . « 3 » و ابراهيم بيگ قرامان اغلان در همين سال بر او خروج كرد .\r\nو سلطان به جانب او لشكر كشيد . و به سعى مردم مصلحت‌بين صلح شد . و سلطان به ادرنه عود نمود .\r\nو در اين سال بهلول لودى از ديبالپور متوجه دهلى شد و به شهر درآمده سكه و خطبه به نام خود كرد . و سلطان علاء الدين در بدائون بعد از مدتى فوت شد و مدت سلطنتش هفت\r\n\r\n\r\n","description":"","footnote":"\r\n( 1 ) . روضة الصفا : « آن كس كه مىخواست ميل بكشد ، تعليم داد كه آب در چشم بگرداند و پلك‌ها را محكم برهم نهد .\r\nآنگاه او ميل آتشين بر پلكهاى او كشيد ، چنان كه به چشمان او آسيبى وارد نيامد . »\r\n( 2 ) . نسخ : معنى سياه .\r\n( 3 ) . شانزدهم محرّم 855 / 1541 ميلادى . اين سوّمين بار بود كه سلطان محمد در ادرنه به حكمرانى رسيد .\r\n","page_name":" 5277 ","page_number":167},
  {"content":"\r\n\r\nسال و چند ماه بود . و بهلول چون حاكم هندوستان شد ، جمعى كثير از قبايل افغانان جمع آورده و آنچه در خزاين بوده به دستش درمىآمد ، بر ايشان قسمت كرد ، به حدى كه طعام در منزل ديگران خوردى و اسب امرا سوار شدى . و گفت كه « من را از سلطنت همين نام كافى است . »\r\nو سلطان محمد ، حاكم گجرات در اين سال فوت شده ، سلطان قطب الدين پسرش ، حاكم گجرات شد . و باعث فوت سلطان محمد گجراتى آن بود كه در زمان سلطان محمد ، سلطان محمود خلجى قصد گجرات كرد . و سلطان محمد با خود قرار جنگ نمىداد و مىخواست كه به طرف قلعهء ديب رود . و هرچند امرا او را بر جنگ تحريص مىكردند قبول نمىكرد . امرا ديدند كه سلطنت گجرات از دست پادشاهان بدر مىرود ، همه پيش زن سلطان محمد آمده گفتند كه « تو شوهر خود را مىخواهى يا پادشاهى گجرات را ( مىخواهى ) « 1 » كه در خانوادهء تو باشد ؟ » آن عورت گفت : « غرض از اين سخن چيست ؟ » امرا گفتند كه « شوهر تو به هيچ وجه « 2 » جنگ را با محمود خلجى قبول نمىكند . و ولايت گجرات پادشاهى را مىخواهد كه بسست « 3 » [ ى 
  ] را از دست بدهد . حالا تو را مىبايد كه راضى شوى تا او را زهر بدهيم و پسر تو را پادشاه ساخته با لشكر مالوه جنگ كنيم . »\r\nآن عورت راضى شد و سلطان محمد را زهر داد . سلطان قطب الدين را به جاى پدر پادشاه ساختند . و مدت حكومت سلطان محمد شاه ، هشت سال و نه ماه و چهارده روز بود . و در آن ايام سلطان محمود ، حاكم مالوه لشكر به گجرات كشيده بود ، و قلعهء سلطانپور را محاصره كرد ، ملك علاء الدين به هرات به امان بيرون آمد . و سلطان محمود از آن خانه بيرون آمده و سلطان قطب الدين به استقبال روان شد و علاء الدين سهراب گريخته به او [ 593 ب 
  ] ملحق شد . و چون لشكرها به هم نزديك شد ، سلطان محمود خلجى به قصد شبيخون سوار شد و راه غلط كرد ، تا صباح بر پشت اسب بايستاد . و لشكر مخالف مطلع شده به جنگ سوار شدند و دست چپ گجراتيان شكست يافته تا احمدآباد رفتند . و از عقب قول گجراتيان همان مردم دست راست مالوه درآمده اردوى گجراتيان را غارت كردند . امّا دست چپ مردم مالوه نيز فرار بر قرار اختيار كردند و قول گجراتيان نيز روان شده مردم قلب سلطان محمود خلجى را متفرق ساختند .\r\nسلطان محمود كه به غايت شجاع بود ، چندان جنگ كرد كه كسى به او نماند . و هرتير كه در تركش داشت ، بينداخت . آخر ناچار شده ( از معركه بيرون آمد و ) « 4 » با سيزده كس به\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . ق : باب .\r\n( 3 ) . م : بىمنّت .\r\n( 4 ) . ق : ندارد .\r\n","page_name":" 5278 ","page_number":168},
  {"content":"\r\n\r\nاردوى خود كه در عقب بود رسيد و آن مردم گريخته نزد او جمع شدند و آوازه انداخت كه « شبيخون بر لشكر گجرات مىبرم . » و گجراتيان تمام شب محافظت خود مىنمودند . و سلطان محمود با لشكر خود به جانب مالوه معاودت نمود و تا صبح راه بسيارى رفت . و سلطان قطب الدين به گجرات معاودت نمود . سلطان محمود به مالوه رفت و بار ديگر در استعداد يورش گجرات شد . ( و شرح احوال آنچه ) « 1 »\r\n\r\n\r\n","description":"","footnote":"\r\n( 1 ) . از اضاف « ق » است .\r\n","page_name":" 5279 ","page_number":169},
  {"content":"\r\n . \r\n","description":"","footnote":"","page_name":" 5280 ","page_number":170},
  {"content":"\r\n\r\n\r\nذكر وقايع سنهء هشتصد و پنجاه و شش هجرت [ موافق سال هشتصد و چهل و ششم « 1 » از رحلت خير البشر 
  ] « 2 »\r\n( در اقاليم ربع مسكون روى نمود ) « 3 » ميرزا ابو القاسم بابر در اين سال متوجه عراق شد و از راه يزد رفت كه به واسطهء عبور سلطان محمد در راه رى غلّه نمانده بود . و ميرزا جهانشاه تركمان گردانيدن راه را بر ضعف حمل كرده ، دلير شد . و مؤيد اين كتابت كه ميرزا ابو القاسم بابر به او نوشته بود ، رسيد و مهر بر پشت بود . و اين نيز چون خلاف تورهء سابق بود ، موجب زيادتى جرئت تركمانان شد ؛ چه ، ميرزا سلطان محمد كه پروانه به ميرزا جهانشاه نوشته بود ، به دستور ( خاقان سعيد شاهرخ سلطان مهر بر روى پروانه زده بود ) « 4 » . و ميرزا بابر به شيراز آمد و چندگاه آنجا به فراغت گذرانيد . و حكومت ساوه را به امير شيخعلى بهادر داد و قم را به امير درويش على مسلم داشت .\r\nو اميرزاده الوند ، ولد اسكندر تركمان به درگاه ميرزا بابر آمد . اما تركمانان ايلغار كرده ساوه را متصرف شدند و قم را محاصره كردند . ميرزا ابو القاسم بابر بعضى از امراى بزرگ را نامزد اصفهان فرمود و ميرزا سلطان سنجر را نامزد فارس نمود .\r\nو از هرات ايلچى آمد « 5 » كه ميرزا علا الدوله كه گمان نابينايى به او داشتند ، خود را به لطايف الحيل به طرف آب مرغاب و سيمره « 6 » و فارياب رسانيد و لشكرى جمع آورد ، و پسر « 7 » امير يادگار ارلات با قبيلهء خود به او ملحق شد « 8 » و عزيمت تسخير هرى نموده با حكام آنجا\r\n\r\n\r\n","description":"","footnote":"\r\n( 1 ) . ق : هشتصد و شصت و ششم .\r\n( 2 ) . م ، ش : بياض .\r\n( 3 ) . از اضاف « ق » است .\r\n( 4 ) . ق : « خاقان شهيد نوشته بود و مهر بر روى پروانه زده . »\r\n( 5 ) . ق : خبر رسيد .\r\n( 6 ) . ق : سمه .\r\n( 7 ) . جلال الدّين ارلات پسر يادگار ارلات .\r\n( 8 ) . ميرزا علا الدوله داماد امير يادگار ارلات بود .\r\n","page_name":" 5281 ","page_number":171},
  {"content":"\r\n\r\nجنگ كرده شكست يافت ، و جلال الدين محمود ، پسر يادگار ارلات در جنگ كشته شد . و ميرزا علا الدوله با گريختگان و جمعى ديگر متوجه هرات شد به شهر درآمد . و امراى خراسان از بلخ و مرو و فراه متوجه هرات شدند و او را از شهر گريزانيدند .\r\nو امراى خراسان همه را به بابر عرضه داشت كرده بودند كه « اگرچه ميرزا علا الدوله گريخت ، اما خاطر از طرف او جمع نيست » و ميرزا بابر در نيمهء رجب متوجه خراسان شد و دوازدهم به هرات رسيد و ميرزا علا الدوله از هرات به سيستان گريخت و از آنجا نزد ميرزا جهانشاه تركمان رفت و اعزاز يافت .\r\nو سلطان محمد قيصر روم در اين سال لشكر به اسلامبول برد و در حوالى آن قلعهء حصارى ساخت .\r\nو در اين سال در هندوستان به ولايت مالوه ، نظام الملك شير خان كه وزير سلطان محمود خلجى بود ، قصد غدرى كرد ، و سلطان محمود اطلاع يافته او را با فرزندانش گرفته به قتل آورد . و لشكر بسيار جمع آورده سرحد گجرات را مضبوط گردانيد .\r\n\r\n","description":"","footnote":"","page_name":" 5282 ","page_number":172},
  {"content":"\r\n\r\n\r\nذكر وقايع سنهء هشتصد و پنجاه و هفت هجرى [ موافق سال هشتصد و چهل و هفتم « 1 » از رحلت خير البشر 
  ] « 2 »\r\nدر اين سال تركمانان قم را گرفتند و به اصفهان رفته مردم شهر به ايشان هم‌داستان شده اصفهان را به ايشان دادند . و ميرزا پير بداق ، پسر ميرزا جهانشاه به شيراز رفته ميرزا سنجر را از آنجا بيرون كرد و ولايت فارس و عراق بعد از هشتاد سال از تصرف اولاد صاحبقران بيرون رفت . و مردم ابرقوه مدتى حصارى شدند و آخر حصار گشوده شد ، اكثرى به قتل آمدند و تمام مملكت فارس و عراق به تصرف تركمانان درآمد .\r\nو ميرزا ابو القاسم بابر در اين سال به عزم تسخير عراق و فارس متوجه قشلاق استرآباد شد .\r\nو در منزل يلغز آغاج « 3 » كه چند روز مقام شده بود ، ميرزا خليل سلطان قصد غدرى [ 594 الف 
  ] نموده و شخص ميرزا ابو القاسم بابر را آگاه كرد . و ميرزا خليل سلطان مقيد شده بعد از چند روز به قتل رسيد . و ميرزا سلطان سنجر نوازش يافته با لشكر گران متوجه كرمان شد . و اكثر حكام آن نواحى مثل حاكم سارى و آمل به درگاه جهان پناه آمدند .\r\nو به وقت بهار كه يورت از قشلاق كوچ شد ، خبر رسيد كه ميرزا سلطان ابو سعيد از آب آمويه عبور نموده ، امير پير درويش و ميرزا على را - كه حاكم بلخ و آن نواحى بودند - شكست داده ، هردو را به قتل آورد ، و تا كنار آب مرغاب به تصرف سلطان سعيد درآمد .\r\nو ميرزا ابو القاسم ترك عراق و فارس كرده متوجه خراسان شد و جمعى پيشتر به هرات فرستاد كه سرانجام اسباب لشكر نموده آنچه ممكن بود ، از هرات و بلوكات نقد كردند و به\r\n\r\n\r\n","description":"","footnote":"\r\n( 1 ) . ق : هشتصد و شصت و هفتم .\r\n( 2 ) . م ، ش : بياض .\r\n( 3 ) . نسخ : بىنقطه . احسن التواريخ : يالغوز آغاج .\r\n","page_name":" 5283 ","page_number":173},
  {"content":"\r\n\r\nلشكر آوردند ، و جواهر بسيار كه ميرزا علا الدوله همراه آورده بود ، در اين وقت به دست افتاد ، و تمام زرى كه از هرات آورده بودند بر لشكريان قسمت شد . و جواهر چون به نظر ميرزا بابر درآمد فرمود « 1 » كه « لايق زنان است . » و همه را همان ساعت به روى پوشان حرم قسمت كرد .\r\nو چون از آب مرغاب گذشت ، خبر معاودت سلطان ابو سعيد رسيد . ميرزا بابر به بلخ آمد و پنج كس از امرا كه امير شيخ ابو سعيد از آن جمله بود ، به رسم منقلاى روان شدند و از معبر قندز و بغلان از آب جيحون گذشتند . و امير پير سلطان برلاس ، امير احمديار « 2 » را كه از كبار امراى ميرزا سلطان ابو سعيد بود ، در اين وقت گرفته به درگاه آورد و نوازش يافته بر جميع امرا مقدّم مهر زد . و پادشاه خراسان از معبر از هنگ « 3 » بگذشت و از جميع آب‌ها به سلامت گذشته ، عرض لشكر ديده شد و لشكرى در كمال آراستگى به نظر آورد و قراول لشكر خراسان ، مولانا احمد يساول تا در بند آهنين رفته آثار شجاعت به ظهور آورد و تا يك فرسخى سمرقند هيچ كس در برابر خراسانيان نيامد .\r\nو چون لشكريان ميرزا سلطان ابو سعيد در آن اوقات مراجعت نموده بودند و هركس به خانهء خود رفته بود ، به واسطهء شنيدن خبر لشكر خراسانيان ، ايشان مراجعت مىنمودند ، ميرزا سلطان ابو سعيد به مصلحت خواجه ناصر الدين عبيد الله « 4 » حصارى شد ، و اسباب حصاردارى چنان كه بايد و شايد ترتيب كردند . و خراسانيان به غرور تمام شهر را در ميان گرفتند ، و دليرانه امير خليل و مولانا احمد يساول و قدم كابل و غير ذلك تا دروازهء سمرقند آمدند . و مردم شهر نيز بيرون آمده جنگى عظيم شد و لحظه‌به‌لحظه از شهر كمك بيرون مىآمد و خراسانيان را شكست دادند . و چون راه گريز به غايت تنگ بود ، بسيارى از مردم خراسان كشته شدند . و امير خليل و مولانا احمد يساول دستگير شدند . و ايشان را به نظر ميرزا سلطان ابو سعيد درآوردند . ميرزا از ايشان سخن پرسيد . مولانا احمد يساول گفت كه « اميد است كه به واسطهء ما گرفتاران ، ميان شما برادران صلح شود . » و اين سخن پسنديده افتاد . گرفتاران را رعايت نمود .\r\nو روز ديگر ميرزا بابر از گرد ره رسيد و جنگ انداخت . لشكريانش آثار شجاعت به ظهور رسانيدند . و امير يساول زخمى شد ، و پهلوان حسين ديوانه خود را از ديگر شجعان ممتاز ساخت . و شب در ميان آمده ميرزا بابر پيش لشكر خود را خندق فرمود و چندگاه هر روز از طرفين جمعى مردان مرد و مشتاقان جنگ و نبرد بيرون آمده جنگ كردند . بعضى اوقات غلبه از اين طرف و گاهى از آن طرف بود . و يك مرتبه نقبچيان نقب زدند ، اما قلعه\r\n\r\n\r\n","description":"","footnote":"\r\n( 1 ) . ش : گفت .\r\n( 2 ) . ش : امير احمد ابار .\r\n( 3 ) . ش : از معبر آب هند .\r\n( 4 ) . ق : عبد اللّه .\r\n","page_name":" 5284 ","page_number":174},
  {"content":"\r\n\r\nگيان آگاه شدند و كارى از پيش نرفت . و موسم سرما رسيد و به غايت اشتداد يافت ، و اطراف و نواحى سمرقند به تاراج رفت ، و غله در آن نزديكى نماند . يساقيان « 1 » خراسان ناچار به غله آوردن دور تر مىرفتند و مردم شهر فرصت نموده تعاقب مىنمودند و جمعى را به اين طريق به قتل آوردند . و خراسانيان بعد از آن دانسته ، سرداران معتبر همراه يساقيان مىرفتند .\r\nنوبتى مردم شهر به دستور معهود متوجه بساقيان شدند و ميرزا بابر آگاه شد . اميرزاده نورالوند ، ولد ميرزا اسكندر تركمان را با جمعى از امراى معتبر به كمك يساقيان فرستاد . و ايشان به لشكر سمرقند رسيده مظفر شدند و امير عبد الغنى ترخان و امير احمد افضل و ديگر سرداران سمرقند را دست و گردن بسته نزد ميرزا بابر آوردند . و هركس از خراسانيان كه در آن معركه آثار شجاعت به ظهور آورده بود ، بعد از تحقيق نوازش يافت و اميرزاده نورالوند كه بىغرض بود ، آنچه واقع بود به عرض مىرسانيد . و بهلول جاندار - كه در اين سفر همراه بود و جماعت كثير داشت و كارى نكرده بود - با اميرزادهء مذكور درشتى كرده سخن ناپسنديده گفت [ 594 ب 
  ] و از مجلس بيرون رفت .\r\nدر اين وقت از شهر جمعى بيرون آمدند و به آن طرف روان شدند و بهلول فرصت يافته خود را به قلعهء سمرقند انداخت . و ميرزا بابر تومان او را به پهلوان حسين ديوانه داد . و بعد از چند روز مردم شهر اكثرى بيرون آمدند و جنگى عظيم شد ، چنان كه سمرقنديان به ميان لشكر خراسان درآمده اسباب و اسب به تاراج بردند . و ميرزا بابر به نفس خود سوار شده نهايت شجاعت به تقديم رسانيد . و قريب چهل روز اكثر ايام جنگ بود . و در اين يورش از كنار آب مرغاب تا ظاهر سمرقند قريب صد هزار شتر از لشكر خراسان مرده و اندكى كه مانده بود ، به واسطهء شدّت سرما از كار بازماند . و هردو لشكر از جنگ ملول شدند و مردم خردمند در ميان آن دو پادشاه درآمده مقرر شد كه از جيحون به آن طرف از ميرزا سلطان ابو سعيد باشد و اين طرف با ميرزا بابر معين باشد . از عهد و پيمان به ايمان مؤكد شده ، محبوسان هردو طرف آزاد شدند و از طرفين لشكر يكديگر آمد و شد نمودند .\r\nو خواجه محمد كنگر خواننده را ميرزا بابر طلب نموده از شهر سمرقند به مجلس آن حضرت آوردند . و ده هزار دينار نقد و هزار مثقال طلا در مجلس نخستين به او مرحمت شد .\r\nو ميرزا بابر كوچ كرده به خراسان بازگشت ، و بلخ را به امير شيخ حاجى و اندخود را به امير شيخ ذو النون داد . و جميع ممالك محروسه را به سرداران صاحب وجود سپرده در اوايل سال\r\n\r\n\r\n","description":"","footnote":"\r\n( 1 ) . يساقى : مأموران ديوانى و كسانى كه تهيهء وسايل حركت قشون و حفاظت راه را بر عهده داشتند . - سازمان ادارى حكومت صفوى ، ص 59 .\r\n","page_name":" 5285 ","page_number":175},
  {"content":"\r\n\r\nهشتصد و پنجاه و نه [ هجرى 
  ] به هرات نزول فرمود . و ميرزا سلطان سنجر كه به ولايت كرمان تعيين يافته بود و بسى محنت كشيده بود ، به ملازمت آمد .\r\nو در سنهء هشتصد و پنجاه و هفت امير سيف الدين چقماق ، حاكم مصر فوت شد و ملك منصور عثمان بن چقماق به جاى پدر ، پادشاه مصر شد . و امير اينال كه امير الأمرا بود بعد از يك و نيم ماه او را گرفته خود حاكم شد .\r\nو در سنهء هشتصد و پنجاه و هفت [ هجرى 
  ] سلطان محمد ، قيصر روم ، لشكر روم را تمام جمع كرده به اسلامبول رفت و اسباب قلعه‌گيرى ترتيب داده توپ‌هاى بزرگ ساخت ، و مردم قلعه را مجال نمىداد كه سر از برج و باره بيرون آورند . و پنجاه و شصت كشتى ترتيب داده به هرحيله كه بود ، از راه خشكى آنها را به دريا آوردند و مانع فرنگانى كه از روى دريا به مدد مىآمدند گشته ، راه آوردن غله و ما يحتاج مسدود شد . و فرنگان به غايت سراسيمه شدند ؛ چه ، در كتب قديم ايشان مذكور بود كه هرگاه جمعى كشتى در خشكى به راه برند قلعهء اسلامبول را مسخر خواهند ساخت .\r\nو بعد از آنكه مسلمانان كشتىها را به دريا آوردند ، قيصر حكم كرد كه هركس آنچه در شهر است به وقت فتح تاراج نمايند از آن او باشد و پرسش و بازخواست بالكليه بر طرف باشد . و مردم حريص متوجه قلعه شده از اطراف هجوم آوردند . قيصر نيز سوار شده جنگ سلطانى شده و قلعه مسخر گشت و چندان غنيمت به دست مسلمانان افتاد كه زياده بر آن متصور نيست . و مردان فرنگى به قتل آمده عيال و اطفال‌شان چندان اسير شدند كه محاسب و هم از شمار آن عاجز آمد . ( الحمد للّه الذى نصر عبده و هزم الأحزاب وحده ) « 1 » .\r\nو بعد از فتح اسلامبول به ولايت لاز لشكر كشيده مورچه حصار و قول حصار را مسخر گردانيد . و در آن ولايت نيز بيرون از حساب اسباب و غنايم به دست لشكريان او درآمد .\r\nو سوانح ولايت هندوستان آن است كه بعد از جنگ ميان سلطان محمود خلجى و سلطان قطب الدين ، حاكم گجرات صلح شد و شرط كردند كه از دو طرف متوجه بلاد رانا شوند و هركدام آنچه از مملكت او به تصرف درآوردند ، به ايشان متعلق باشد . و سلطان محمود خلجى به ولايت هادولى آمده اكثر متمردان آن نواحى را تأديب نموده و تا نزديكى بيانه آمد .\r\nو حاكم بيانه پيشكش بسيار به درگاه فرستاده و خود به مالوه مراجعت نموده بعد از پشكال متوجه بلاد چيتور شد و راناكوينها پيشكش بسيار فرستاد . اما چون بر زر سكهء رانا بود ، سلطان\r\n\r\n\r\n","description":"","footnote":"\r\n( 1 ) . از اضافات نسخهء اصل يعنى « ق » است .\r\n","page_name":" 5286 ","page_number":176},
  {"content":"\r\n\r\nمحمود در غضب شده بدانچه ممكن بود ، در ولايت او ويرانى كرد و رانا عجز بسيار كرده و ديگر باره پيشكش بسيار فرستاد .\r\nو سلطان به مالوه مراجعت نمود و لشكرى به سردارى قدر خان به جانب مبارك خان ضابط ايسر تعيين نمود . او متعرض بعضى زمينداران باجگزار مالوه مىشد . و مبارك خان به استقبال بيرون آمده جنگ كرد و شكست يافت و ولايتش به تاراج رفت و لشكر مالوه به جاى خود مراجعت نمود .\r\n\r\n","description":"","footnote":"","page_name":" 5287 ","page_number":177},
  {"content":"\r\n . \r\n","description":"","footnote":"","page_name":" 5288 ","page_number":178},
  {"content":"\r\n\r\n\r\nذكر وقايع سنهء هشتصد و پنجاه و نه هجرى [ موافق سال هشتصد و چهل و نهم « 1 » از رحلت خير البشر 
  ] « 2 »\r\nدر اين سال ميرزا ابو القاسم بابر كه پادشاه خراسان بود ، در هرات قشلاق كرد و امير خليل را به تسخير سيستان نامزد كرد ؛ چه مردم آنجا پاى از حد خود فراتر نهاده بودند و مردم ماحار كه به اقطاع امير خليل مقرر بود ، به ميرزا سنجر مرحمت شد . و امير خليل به نواحى سيستان رفت و شاه حسين [ 595 الف 
  ] والى آنجا بيرون آمده جنگ كرده شكست يافته به قلعه گريخت و آنجا نيز مجال توقف محال ديده به جنگل ذره « 3 » رفت . و پايتخت نيمروز به تصرف امير خليل درآمده . و بعد از چندگاه بار ديگر شاه حسين جمعى به هم آورده متوجه سيستان شد و باز منهزم شد و سرش را بعد از چند روز نزد امير خليل آوردند و او به هرات فرستاد . و ملك سيستان بىمنازعى بر امير خليل قرار گرفت .\r\nو ميرزا منوچهر ، برادر ميرزا سلطان ابو سعيد در اين سال به وقتى كه در نواحى اندخود متعرض رعايا و زيردستان آن ولايت مىشد ، بر دست شيخ ذو النون گرفتار شد و به حكم ميرزا بابر او را مقيد به ماوراء النهر بردند ، و قلعهء عماد كه در آن وقت از قلاع مضبوط مشهور مملكت ميرزا بابر بود ، از تصرف ميرزا بابر بيرون رفته باز به دست آمد .\r\nو شرح اين سخن آن است كه امير بابا حسن ، كوتوال آن قلعه داروغه [ اى 
  ] از قبل خود در آن قلعه تعيين نموده بود و خود در ولايت مازندران چند سردار معتبر را گرفته انگشت بريده بود و در آن قلعه محبوس ساخته و داروغه بدان قلعه مقرر كرده بود كه هرشب يكى از\r\n\r\n\r\n","description":"","footnote":"\r\n( 1 ) . ق : هشتصد و شصت و نهم .\r\n( 2 ) . م ، ش : بياض .\r\n( 3 ) . م : زره .\r\n","page_name":" 5289 ","page_number":179},
  {"content":"\r\n\r\nرعاياى قلعه محبوسان را طعام مىداد ، و بدين جهت رعيت بسيار آزرده بودند . شبى يكى از رعايا كه نوبت مهماندارى او بود و نزد محبوسان طعام آورده بود احوال پريشانى خود بازگفت . ايشان گفتند كه اگر رعايا با ما اتفاق نمايند دفع اين داروغه در كمال آسانى است . و آن شخص ديگر رعايا را آگاه كرد . و با محبوسان اتفاق كرده و غافل بر سر داروغه رفته او را به قتل آوردند ، و نوكرانش بعضى كشته شده بعضى گريختند ، و قلعه به تصرف مازندرانيان درآمد .\r\nو ميرزا بابر چون از استحكام آن قلعه باخبر بود ، خواجه عماد الدين استرآبادى را نزد مردم آن قلعه فرستاد كه « اگر به واسطهء بدسلوكى داروغه گستاخى شده باشد ، معفوست . اكنون گناهان شما را بخشيدم . » مازندرانيان در جواب سخنان ملايم گفتند . اما قول و فعل‌شان موافق نبود ، و استخلاص آن قلعه به اسباب قلعه‌گيرى ممكن نبود .\r\nروزى جلال الدين محمود - كه داروغهء مشهد بود و به كمك لشكر بيرون قلعه آمده بود - با جمعى از نوكران امير بابا حسن به پاى قلعه با مازندرانيان سخنان صلح‌آميز گفتند و عهد شرط در ميان آورده به پاى ديوار آمدند و دو مازندرانى از بالاى ديوار پايين كردند كه [ دست 
  ] به دست جلال الدين محمود و همراهانش داده عهد تازه كنند . جلال الدين و رفيق او دست‌هاى ايشان را گرفته از قلعه پايين كشيدند و ديگران به مدد رسيده هردو مازندرانى را به قتل آوردند ، و باقى مازندرانيان بيشتر از پيشتر به محافظت قلعه مشغول شدند . و غلامى را با چند خروار روغن به ظلم گرفته به قلعه بردند و بعد از گرفتن روغن غلام را از قلعه بيرون كردند .\r\nبه وقت بيرون آمدن غلام ، آهنگرى كه از بدمعاشى مازندرانيان به تنگ آمده بود ، با غلام گفت كه « در فلان محل برج ، موضعى هست كه به ده روز كار سوراخ مىشود ، و حالا هفت روز است كه من كار مىكنم . با مردم بيرون بگوى كه بعد از سه روز منتظر باشند كه چون شب چراغ نمايان شد ، بىدغدغه به پاى قلعه آمده به درون آيند . » و مردم بيرون از اين سخن مطلع شده به وقت مقرر به قلعه درآمدند . و مازندرانيان آگاه شده بعضى به كمند خود را از قلعه پايان انداخته جان بردند و باقى كشته شده قلعه به تصرف درآمد .\r\nو ميرزا سلطان ابو سعيد ايلچى فرستاده ، تحف و هداياى آن ولايت ارسال نمود . و مولانا شيخ الاسلام خواجه را از ميرزا بابر طلب فرمود و ميرزا بابر او را رخصت داده انواع كرد . و او به سمرقند رفته اعزاز متوقع يافت . و اميرزاده الوند كه مدتى در خدمت ميرزا بابر مىبود ، در اين سال بىرخصت به جانب ولايت سيستان رفت .\r\nو قيصر روم در اين سال چند قلعهء معتبر از دست فرنگان بيرون آورد .\r\n\r\n","description":"","footnote":"","page_name":" 5290 ","page_number":180},
  {"content":"\r\n\r\nو سلطان محمود خلجى ، حاكم مالوه به طرف ولايت رانا سوارى كرده به قلعهء دسور آمد .\r\nو سلطان غياث الدين پسر خود را با لشكرى به فتح قلعهء جاناكر فرستاد و آن قلعه مفتوح شد و به غياثپور موسوم گشت . و لشكرى به ولايت چين رفته از آبادانى در آن ولايت اثر نگذاشتند . و در پاى قلعهء چيتور همهء لشكرها يك جا شده متوجه قلعهء نوده بهيم شدند و مردم قلعه يك مرتبه بيرون آمده جنگ كردند و شكست يافتند و به قلعه درآمدند و لشكر مالوه روز ديگر به جنگ سلطانى قلعه را گرفتند و خزانهء رانا كوينها در آن قلعه بود ، به دست سلطان محمود درآمد .\r\nو ملك اشرف اينال ، حاكم مصر در اين سال به حال خود بود .\r\n\r\n","description":"","footnote":"","page_name":" 5291 ","page_number":181},
  {"content":"\r\n . \r\n","description":"","footnote":"","page_name":" 5292 ","page_number":182},
  {"content":"\r\n\r\n\r\nذكر وقايع سنهء هشتصد و شصت هجرى [ موافق سال هشتصد و پنجاهم « 1 » از رحلت خير البشر 
  ] « 2 »\r\nدر اين سال ميرزا ابو القاسم بابر به شكار سوار شد ، و بعد از معاودت عورتى كوبيگى نام او را كه قبل از اين به چند وقت به نظر او درآمده و پسنديده افتاده بود ، نكاح كرد ، بعد از آنكه شوهر او را امرا به مبلغ‌هاى كلى تسلى كرده بودند و آن عورت را [ 595 ب 
  ] مطلقه ساخته .\r\nو در اين سال ميرزا بابر به واسطهء افراط شرب و زيادتى خمار بىحضورى صعب كشيد ، چنانچه اطبّا مرفوع الطمع شده بودند . و باز طبيعت قوت كرده مرض مغلوب گشت . و تصدقات بسيار به درويشان و محتاجان دادند . و ايلچيان از ماوراء النهر و ديار بكر و روم به درگاه او آمده معزز و محترم معاودت نمودند . و ميرزا بايسنقر ، ولد ميرزا علا الدوله كه قدرت بر سخن گفتن از طفوليت تا آخر عمر نيافته بود و گوهرشاد آغا او را تربيت مىكرد ، فوت شد .\r\nو مولانا سعد الدين كاشغرى - كه به كرامات مشهور بود - در اين سال فوت شد . « 3 » و به وقت طغيان مرض و شدت ضعف خدام مولانا مىفرموده‌اند كه « من را ميان بودن و رفتن مخير ساختند و من چون اطفال صغير داشتم ، بودن اختيار كردم . » و بعد از اين سخن به دو روز سفر آخرت اختيار كردند . و كرامات شيخ معلوم شد .\r\nو ذوذوابه [ اى 
  ] در جانب شرق به غايت بزرگ و روشن ظاهر شد و مهابتى عظيم از آن در دل‌ها پيدا گشت . و ميرزا بابر از منجمان تحقيق احكام نمود . گفتند كه تأثير آن در غير اين\r\n\r\n\r\n","description":"","footnote":"\r\n( 1 ) . ق : هشتصد و هفتادم .\r\n( 2 ) . م ، ش : بياض .\r\n( 3 ) . خواندمير سال فوت مولانا سعد الدين را جزو وقايع سال بعد آورده است .\r\n","page_name":" 5293 ","page_number":183},
  {"content":"\r\n\r\nديار است . و به خلاف گفتهء منجمان ميرزا بابر در آن نزديكى فوت شد ، چنان كه به جاى خود مذكور شود . « 1 »\r\nو جمعى از امراى بزرگ كه ميرزا بابر در اين سال در استرآباد قشلاق نموده بودند ، چون به هرات آمدند ، ميان ايشان و جمعى كه در هرات بودند . منازعتى شده از طرفين مردم خود مسلح و مكمل ساخته قصد يكديگر كردند . و ميرزا بابر هنوز از ضعف بىحضورى « 2 » بالكليه خلاص نشده بود . ميرزا سنجر سوار شده آن فتنه را به هرنوع كه بود تسكين داد .\r\nو ميرزا سلطان ابو سعيد ، پادشاه ماوراء النهر ايلچيان فرستاده اظهار محبت و اتحاد نمود .\r\nو زيج جديد سلطانى را در آن اوقات از ماوراء النهر به خراسان آوردند . و ميرزا بابر چون صحت يافت به زيارت مشهد مقدس « 3 » رفت و قشلاق در آن مملكت نمود .\r\nو سلطان محمد ، قيصر روم در اين سال به صوب بلغراط « 4 » لشكر كشيد و قراچه نامى كه امير الامرا بود ، در اين يورش شهيد شد . و در ولايت ذوذنب ظاهر شد . يكى از مشرق و يكى از مغرب .\r\nو در مصر ملك اشرف اينال پادشاه بود .\r\nو سلطان محمود خلجى ، حاكم مالوه در اين سال قلعهء اجمير را مسخر ساخت و لشكر به پاى قلعهء مندل‌گر آورده و رانا كوينها را محاصره نمود . و چند روز مردم درون و بيرون جنگ‌هاى مردانه كردند . و چون برسات نزديك رسيده بود ، سلطان محمود مراجعت كرده با ده نور نيز در اين يورش مسخر سلطان محمود شد و جساى مقدم آن قلعه مسلمان شده ، سلطان محمود او را نوازش بسيار كرده آن قلعه را به او مرحمت كرده ، و تاج و كمر مرصع و خلعت زردوزى و مبلغى كلى به او انعام كرده به محل حكومت خودش فرستاد .\r\nو آنچه از ولايت گجرات سانح شده اين است كه به سلطان قطب الدين ، حاكم آنجا خبر رسيد كه فيروز خان ، ولد شمس خان و ديداى ضابط ناگور فوت شد و برادر او ، مجاهد خان به مردانگى خود آن ولايت را متصرف شد . و شمس خان ، پسر فيروز خان از عم خود گريخته نزد رانا كوينها ، مقدم چيتور رفت . و چون از قديم الأيام ميان رانا و زمينداران ناگور دشمنى بوده رانا فرصت يافته قبول كرد كه او را امداد نموده به حكومت رساند ، به شرط آنكه بعد از فتح ناگور ، چند كنگره حصار آنجا را ويران كند ؛ چه ، هيچ كس از آبا و اجداد او را اين معنى ميسر نشده بود و سال‌هاى دراز هوس تسخير ناگوار و تسلط بر ناگوريان در خاطر آن هندوان بود . و پدر رانا كه راناموكل نام داشت با فيروز خان و ديداى جنگ كرده بود و منهزم شده و\r\n\r\n\r\n","description":"","footnote":"\r\n( 1 ) . ش : چنان كه آيد .\r\n( 2 ) . مريضى .\r\n( 3 ) . م : مشهد طوس .\r\n( 4 ) . بلگراد امروزى .\r\n","page_name":" 5294 ","page_number":184},
  {"content":"\r\n\r\nسه هزار كس از مردم معتبر او در معركه و گريز به قتل آمده بودند .\r\nالقصه ، شمس خان قبول آن شرط كرده به اتفاق رانا متوجه ناگور شد . و مجاهد خان طاقت نياورده به گجرات گريخت . و شمس خان ، پسر فيروز خان چون به درون قلعه درآمد ، يكى از مردم قلعه گفت كه « كاشكى فيروز خان را به جاى اين پسر ، دخترى بودى كه حفظ ناموس نموده دشمنان را رخصت ويران كردن اين قلعه ندادى . » و اين سخن در شمس خان به غايت تأثير كرده همان لحظه حصار را مضبوط كرد و كس نزد رانا فرستاد كه « آنچه لوازم امداد بود به جاى آورده و اكنون ويران كردن حصار ممكن نيست ؛ چه ، اگر من رخصت كنم ، مردم اين ولايت قصد من خواهند كرد . اكنون شما را به ولايت خود مراجعت مىبايد نمود ، و الّا بجز جنگ امرى ديگر متصور نيست . »\r\nو رانا اظهار تأسف بسيار نموده ارادهء تسخير حصار نمود . شمس خان حصار را مستحكم ساخته خود به گجرات آمد . و سلطان قطب الدين او را رعايت بسيار كرد و دختر او را خواستگارى نمود و لشكرى به كمك او تعيين كرد . و شمس خان به ناگور آمده با رانا جنگ كرد و شكست يافت . و اكثرى از گجراتيان در اين جنگ كشته شدند . و سلطان قطب الدين از شنيدن اين خبر در غضب شده به نفس خود متوجه ولايت رانا شده به نزديك قلعهء او رسيد و فوجى را به تسخير آن قلعه نامزد كرد . و ملك شعبان را كه سردار آن فوج كرده بود ، جنگ بىصرفه بر قلعه انداخته مردم بسيار [ 596 الف 
  ] به كشتن داد و كارى نساخته مراجعت كرد .\r\nو سلطان چون به دفع رانا متوجه بود ، ديگر ملتفت آن قلعه نشده به سروهى آمد و در سروهى جنگ عظيم شده سلطان قطب الدين در معركه بر فيل سوار شده بايستاد و متابعان « 1 » از ثبات قدم سلطان دلير شده مخالفان را منهزم گردانيدند و از آنجا عنان ريز به كوهستان كوتيل مير درآمده اكثر ولايت رانا را ويران كردند و بسيارى از عورات و اطفال هندو اسير شدند . و به پاى قلعهء كوتيل‌مير آمده و رانا را محاصره نمود . بعد از دو روز رانا كوينها فرود آمده جنگ كرد و شكست خورد و به قلعه گريخت . و به واسطهء محكمى قلعه چون رانا طلب صلح كرد ، سلطان قطب الدين قبول كرده عزيمت معاودت نمود . و رانا پيشكش بسيار داد . و سلطان به گجرات آمد ، و ايلچى حاكم مالوه آمد كه « گذشته گذشت ، و صلح تازه كرده به اتفاق رانا را از ميان برداريم . » بر اين اتفاق كردند و كسان معتبر خود را هردو پادشاه به كوه چانپاد فرستادند . و به موجب قول عهد و ميثاق و پيمان به ايمان مؤكّد شد .\r\n\r\n\r\n","description":"","footnote":"\r\n( 1 ) . ق : مخالفان .\r\n","page_name":" 5295 ","page_number":185},
  {"content":"\r\n . \r\n","description":"","footnote":"","page_name":" 5296 ","page_number":186},
  {"content":"\r\n\r\n\r\nذكر وقايع سنهء هشتصد و شصت و يك هجرى [ موافق سال هشتصد و پنجاه و يكم « 1 » از رحلت خير البشر 
  ] « 2 »\r\nدر اين سال در مشهد مقدس « 3 » ميان امراى ميرزا بابر عهد و پيمان در ميان آمد و از سر نزاع گذشته درگذشتند و به رسم آشتى و سور يكديگر را مهمانى كردند . و ميرزا بابر به مهمانى اكثر ايشان رفت . « 4 » و اكثر اوقات ميرزا ابو القاسم بابر به نشاط شكار مىگذشت . و روزى به مقام كوه نحك ، به وقتى كه مجلس بزم آراسته شده بود ، درويش [ ى 
  ] ژوليده موى به غايت خوشروى و فصيح بر فراز سنگى پيدا شده به آواز مهيب ترجيع‌بندى كه بند آن اين است گفت :\r\n اين همه طمطراق كن فيكون * ذرّه‌اى « 5 » نيست پيش اهل جنون \r\nمضمون برخواند . و مضمون اكثر ابيات دالّ بر بىوفايى اين جهان و عدم ثبات آن . و اكثر خاطر به واسطهء استماع آن ملال پيدا كرد . و درويش ناپديد شد و كسى از او نام نشان نيافت .\r\nو در اوايل جوزا « 6 » از طوس ميرزا بابر به عزم جانور پرانيدن سوار شد ، و هنوز سرما بر طرف نشده بود و اكثر اوقات برف و باران مىباريد . و در شكارگاه رادكان ناخن پاى شنقارى كه ميرزا آن جانور را به غايت دوست مىداشت بشكست ، و ميرزا به غايت متغير شد .\r\n\r\n\r\n","description":"","footnote":"\r\n( 1 ) . ق : هشتصد و هفتاد و يكّم .\r\n( 2 ) . م ، ش : حاشيه 861 .\r\n( 3 ) . م : طوس .\r\n( 4 ) . ش : به مهمانى اكثر ايشان قدم رنجه فرمود .\r\n( 5 ) . م : شمّه‌اى .\r\n( 6 ) . م : حوت .\r\n","page_name":" 5297 ","page_number":187},
  {"content":"\r\n\r\nو در مشهد طوس مدتى ميرزا بابر ترك شرب نموده بود . در اين روز نشاط شراب كرده به مشهد طوس عود نمود و مجلس شراب آراسته در اثناى كيفيّت بر محفّه سوار شده ساعتى سير كرد و به منزل معاودت كرده بر تخت نشست و مزاجش متغيّر شده بر امرا برآشفت و درشتى بسيار كرد . و مجلسيان بيرون رفته اين معنى را بر زيادتى كيفيت شراب حمل كردند . و به خلاف ايشان ساقى اجل پيالهء دوستكامى به دست ميرزا بابر داد . و در چاشتگاه همين روز ، صبح حيات آن پادشاه به شام رسيد . و خبر مرگ مفاجاتى پادشاه در ميان عوام شهرت يافته ، غلغله در شهر افتاد . و روز ديگر نعش آن حضرت در گنبد مدرسهء خان سعيد « 1 » در نواحى مزار امام رضا ( عليه و ابائه و ابنائه التّحيّة و الثّناء ) « 2 » دفن شد .\r\nميرزا ابو القاسم بابر پانزده سال حكومت كرد . مدت عمرش سى و پنج سال و نه ماه و نه روز بود . بعد از فراغ از دفن و كفن پادشاه ، امرا اتفاق كرده ميرزا شاه محمود ، پسر ميرزا ابو القاسم بابر را كه ده ساله بود و برادر ديگر نداشت به پادشاهى برداشتند ، و كس فرستادند كه ميرزا سنجر را از مرو طلب نمايند . و امير شيخ ابو سعيد به طرف سرخس رفت كه به تأديب بعضى كه سر فتنه داشتند ، قيام نمايند . و از هرات خبر رسيد كه چون خبر فوت ميرزا بابر به هرات رسيد به واسطهء كثرت آشوب و سراسيمه شدن محافظان ، ميرزا ابراهيم شاهزاده فرصت يافته به هرحيله كه توانست ، خود را از شهر بيرون انداخت و به خانهء امير نظام الدين احمد ترخان رفت . و امير مذكور به مراسم مهماندارى قيام نموده آنچه داشت پيشكش كرد .\r\nو واقعه‌طلبان كه اين خبر شنيدند ، از هرطرف نزد ميرزا ابراهيم آمدند و جمعى نزد او جمع شدند .\r\nامرا چون اين خبر شنيدند ، به تعجيل متوجه هرات شدند و ميرزا ابراهيم از قرب وصول ايشان آگاه شد . چون هنوز اعتمادى بر مردم خود نداشت ، از آب مرغاب بگذشت . و ميرزا شاه محمود بيست و سيم جمادى الأول به باغ مختار نزول فرمود ، و از جانب ميرزا سنجر خبر آمد كه داعيهء سركشى و استقلال دارد . و امير ابو سعيد كه در ركاب ميرزا شاه محمود به هرات آمده بود ، شروع در ظلم و بيداد كرده و هرچه هرجا نزد هركس يافت ، به هربهانه كه توانست بگرفت . و مردم هرات از ظلم او به جان آمدند و دعاى مظلومان آخر مستجاب شده ، امير شيخ حاجى ، ميرزا شاه محمود را از باغ زاغان غافل سوار كرده به شهر آورد . و نوكران امير شيخ ابو سعيد اكثر در شهر بودند ، غارت كردند . و اكثر امرا از شيخ ابو سعيد روگردان شده به شهر درآمدند . و روز ديگر هردو [ 596 ب 
  ] گروه سوار شده جنگ كرده و امير شيخ ابو سعيد\r\n\r\n\r\n","description":"","footnote":"\r\n( 1 ) . ش : خاقان سعيد .\r\n( 2 ) . ش : ندارد .\r\n","page_name":" 5298 ","page_number":188},
  {"content":"\r\n\r\nبه قتل رسيده و مردم هرات از ظلم او خلاص شدند . و ميرزا شير حاجى صاحب اختيار ملك و مال شد .\r\nو خبر رسيد كه ميرزا ابراهيم از كنار آب مرغاب با جمعيت بسيار متوجه هرات است . امرا در اين باب مشورت كرده به رأى صائب گوهرشاد آغاز قرار يافت كه شاهزادگان با يكديگر صلح كنند و كس گوهرشاد آغا نزد ميرزا ابراهيم به اين كار رفت . و امير شير حاجى كه مدار مملكت ميرزا شاه محمود بر او بود ، به خاطر گذرانيد كه گوهرشاد آغا با ميرزا علا الدوله و اولاد او محبت بسيار دارد و يقين است كه طرف ايشان خواهد گرفت ، و امراى ترخان اگر به ايشان متفق‌اند پيش از آنكه ايشان كارى كنند فكر ايشان مىبايد كرد . و اين سخن را به امير پهلوان حسين ديوانه در ميان آورد . و اتفاق بر قتل امرا به وقت فرصت كردند . و در سلخ جمادى الآخر كه امرا به كوشك باغ زاغان درآمدند امير شير حاجى فرصت يافته عزيمت قتل ايشان كرد .\r\nو امير احمد فيروز شاه به فراست دريافته از مجلس بيرون آمد . و بيرون رفتن او و تيغ در ترخانيان خوابانيدن يكى بود . و امير اويس ، ولد يوسف ترخان و امير خسرو ترخان را زخمى چند كارى زدند . امير اويس كه كارد در دست به گوشت ريزه كردن مشغول بود ، چون زخمدار شد از جاى برجست و در امير شير حاجى آويخت و كاردى كه در دست داشت ، بر شكمش زد . و نوكران امير شير حاجى كار اويس را تمام كردند . و امير شير حاجى بر وى درافتاد و به گمان هلاك ديگر كسى متعرض او نشد . و امير محمد غيات ترخان و مولانا احمد يساول به لطايف الحيل از آن معركه جان بيرون برده نزد ميرزا ابراهيم رفتند و ميرزا ابراهيم برخواند ، كه ( حافظ ) « 1 » :\r\n « ساقى بيا كه كار جهان شد به كام ما » \r\nو فى الحال متوجه هرات شد . و در راه امير شير حاجى كه به طرف نره‌تو گريخته بود ، كس نزد ميرزا ابراهيم فرستاد كه « در اين نواحى ايل و الوس بسيار است . اگر از اين راه متوجه بلخ شوند ، لشكر بسيار در ركاب جمع خواهد شد . » ميرزا ابراهيم اعتماد بر آن نامرد كرده به آن طرف روان شد ، و خود با امراى ماوراء النهر اتفاق كرده بود . و ميرزا سلطان ابو سعيد عرضه داشت فرستاده و لشكرى جمع آورده سر راه گرفته بود .\r\nو چون ميرزا ابراهيم عازم بلخ شد ، به يك بار دچار لشكر سمرقند شد و جنگ در گرفته مردم ميرزا ابراهيم متفرق شدند و ميرزا به سعى امير نظام الدين احمد به هزار حيله از آن\r\n\r\n\r\n","description":"","footnote":"\r\n( 1 ) . ق ، م : ندارد .\r\n","page_name":" 5299 ","page_number":189},
  {"content":"\r\n\r\nمعركه بيرون آمد و در نواحى خردزدان « 1 » باز لشكرهاى پريشان ميرزا ابراهيم جمع شده عازم هرات شدند . و ميرزا شاه محمود طاقت نياورده به طرف مشهد رفت . و امير شير حاجى به نره‌تو « 2 » گريخت .\r\nو ميرزا ابراهيم سه‌شنبه هفتم ماه رجب به شهر درآمده و خواجه شمس الدين بخارى و خواجه محمد سعد الدين را وزارت داد . و مولانا احمد يساول را به كوتوالى حصار اختيار الدين مقرر گردانيد . و مولانا احمد يساول چون كارآزموده شده بود و اسباب حصاردارى به خاطرخواه خود مهيا كرده به قلعه درآمد و ميرزا شاه محمود به مشهد « 3 » رفته امراى پدرش از اطراف مملكت خراسان نزد او جمع شدند و متوجه هرات گشتند . و ميرزا ابراهيم نيز متوجه آن طرف شد . و ميرزا ابراهيم نخست مغلوب شده ، آخر به سعى امير نظام الدين احمد ترخان غالب شد ، و ميرزا شاه محمود ديگر باره به جانب مشهد گريخت ، و جمعى كثير از لشكر او گرفتار شدند و كشته گرديدند .\r\nو از ماوراء النهر ميرزا سلطان ابو سعيد ، پادشاه آنجا چون اخبار پريشان « 4 » احوالى خراسان شنيد ، متوجه آن صوب گشت . و قبل از معاودت ميرزا ابراهيم به هرات رسيده به شهر درآمد و مولانا يساول در حصار اختيار الدين محكم شد . و ميرزا سلطان ابو سعيد هرچند او را به صلح تكليف كرد ، وى قبول نكرد ، و اصلا به وعده‌هاى ميرزا ملتفت نشد . و گوهرشاد آغا بيگم را ميرزا سلطان ابو سعيد ملازمت كرده شرايط احترام به جاى آورد ، و به محاصرهء حصار اختيار الدين فرمان داده ، هرچند سعى كردند سودى نكرد ؛ چه ، مولانا احمد يساول به نوعى كه دلخواه او بود ، حصار را محكم كرده بود .\r\nو امير شير حاجى از حصار نره‌تو به ملازمت سلطان ابو سعيد آمد . و فتنه‌انگيزان خاطر نشان ميرزا كردند كه گوهرشاد آغا قاصدان نزد ميرزا سلطان ابراهيم مىفرستد و در مقام غدر است . بنابرآن ، سخن مهد عليا گوهرشاد آغا كه منبع خيرات و مبرّات بود ، به قتل آمد . و حصار نره‌تو را بساقى مجهول كه گوسفندى داشت و به در قلعه آمده و به كمندى كه با خود پنهان داشت ، جمعى را كه به او اتفاق داشتند بالا كشيده مسخر ساخت . و گماشتهء امير شير حاجى را چند زخم زده از قلعه بيرون كرد . و مير احمد ، ولد ميرزا عبد اللطيف در طرف بلخ رفته فتنه برانگيخت . و ميرزا سلطان ابو سعيد [ 597 الف 
  ] از اطراف احوال مملكت را پريشان يافت ، فتح حصار اختيار الدين ميسر نشد . و حصار نره‌تو از دست رفت .\r\n\r\n\r\n","description":"","footnote":"\r\n( 1 ) . ق : حرردان ؛ م : حرردات ؛ ش : هرردات . تصحيح از جغرافياى حافظ ابرو .\r\n( 2 ) . م : پيره‌تو .\r\n( 3 ) . ش : + مقدّس .\r\n( 4 ) . ق ، ش : پريشانى .\r\n","page_name":" 5300 ","page_number":190},
  {"content":"\r\n\r\nو در بلخ و ماوراء النهر فتنه‌ها حادث شد . ناچار هرات را گذاشته معاودت نمود . و امراى خود را به ايلغار به دفع فتنهء مير احمد فرستاد و شر او مدفوع شد . و برادرش ، ميرزا محمد جوكى جان از آن معركه بيرون برد . و ميرزا سلطان ابو سعيد آگاه شده به غايت خوشحال شد .\r\nو امير نظام الدين احمد ترخان را به ضبط هرات فرستاد . و مولانا احمد يساول بعد از رفتن ميرزا سلطان ابو سعيد ، از حصار اختيار الدين بيرون آمده هرات را ضبط كرده بود . چون امير نظام الدين احمد به هرات آمد شهر او را به او سپرده به حصار اختيار الدين رفت .\r\nو سلطان محمد ، قيصر روم در اين سال در ادرنه قشلاق كرد .\r\nو در مصر ، ملك اشرف اينال تا سنهء هشتصد و شصت و پنج پادشاه بود .\r\nو در اين سال وقايع هندوستان اين است كه سلطان قطب الدين ، حاكم گجرات با لشكر بسيار متوجه ولايت چيتور « 1 » شد . و سلطان محمود خلجى نيز از طرف ديگر متوجه آن ولايت گشت . و رانا اول متوجه سلطان محمود شد . و در اين اثنا ، سلطان قطب الدين نيز رسيد و از آنو و سروهى گذشته و ولايت كوتل‌مير « 2 » را تاراج كرده متوجه چيتور شد . و رانا از چيتور به جنگ گجراتيان روان شده جنگ كرد و شكست يافت و به قلعه گريخت . و چهار من طلا و دو فيل و پنجاه اسب و اقمشهء بسيار به سلطان قطب الدين فرستاده او را از خود تسلى كرد . و لشكر گجرات معاودت كردند . و سلطان محمود خلجى به مشهد سوار آمده از آنجا به پاى قلعهء مندل‌گر رفت ، و آن قلعه را كه در غايت استحكام بود محاصره نموده به سعى بسيار بگرفت . و هندوان به ارك پناه برده امان طلبيدند ، و ده لك تنكه مال امان داده جان خود را خلاص كردند .\r\nو در غرّهء ذيحجهء سنهء مذكور ، قلعهء مندل‌گر به تصرف سلطان محمود درآمد . و مسلمانان بالاى قلعه ، مساجد و معابد عمارت كرده بتخانه‌ها را ويران كردند .\r\nو در دار السّلطنهء دهلى ، بهلول لودى پادشاه بود . شرح احوال او مفصل در كتب تواريخ كه به وقت تحرير اين كتاب در نظر بود ، معلوم نشد ، بجز اينكه به جمع لشكر مشغول بود و از جانب پادشاه جونپور ، سلطان محمود ، دغدغهء بسيار داشت .\r\nو در عراق و فارس و آذربايجان و ديار بكر - كه معظم بلاد ايران است - ميرزا جهانشاه بن امير قرايوسف تركمان پادشاه بود .\r\n\r\n\r\n","description":"","footnote":"\r\n( 1 ) . ش : ولايت رانا .\r\n( 2 ) . م : كوبنل دمر .\r\n","page_name":" 5301 ","page_number":191},
  {"content":"\r\n . \r\n","description":"","footnote":"","page_name":" 5302 ","page_number":192},
  {"content":"\r\n\r\n\r\nذكر وقايع سنهء هشتصد و شصت و دو هجرى [ موافق سال هشتصد و پنجاه و دوم « 1 » از رحلت خير البشر 
  ] « 2 »\r\nدر اين سال ميرزا ابراهيم در خراسان آگاه شد كه ميرزا شاه محمود در مملكت جرجان و استرآباد به سعى امير بابا حسن لشكر بسيار به هم آورده است ، بنابراين ، متوجه آن طرف شد . و ميرزا شاه محمود نيز به استقبال روان شد . و ميرزا جهانشاه تركمان فرصت غنيمت دانسته از راه صندوق شكن « 3 » به ولايت جرجان درآمد . و امير بابا حسن اين سخن را به عرض ميرزا شاه محمود رسانيد ، و ناچار به طرف جرجان معاودت نمودند . و چون طاقت جنگ تركمانان نياوردند ، بر آن شده كه فرار اختيار كنند . و ميرزا سلطان ابراهيم آمدن تركمانان و معاودت ميرزا شاه محمود را از آنكه بابا حسن دانسته ، تا يك فرسخى استرآباد عنان بازنكشيد . و هرچند امرا و دولتخواهان عرضه داشت كردند كه تحقيق خبر مىبايد كرد ، ميرزا ابراهيم اين معنى را بر بيدلى امرا حمل كرده همچنان مىرفت . و جمعى از دلاوران لشكر را ( به رسم قراولى ) « 4 » پيشتر فرستاد .\r\nو ايشان به آن كوهستان كه آب و لاى و گل بسيار دارد و در راه جنگل و كوه بسيار است ، درآمدند . و جمعى از تركمانان خود را به ايشان نموده عنان بازكشيدند . خراسانيان به تصور اينكه مخالفان اندك‌اند ، مردانه‌وار پيش رفتند . و جمعى كثير از لشكر تركمانان از جنگل بيرون آمدند و در يك لحظه ايشان را متفرق ساختند . ميرزا ابراهيم از عقب رسيد و دانست\r\n\r\n\r\n","description":"","footnote":"\r\n( 1 ) . ق : هشتصد و هفتاد و دويم .\r\n( 2 ) . م ، ش : حاشيه 862 .\r\n( 3 ) . ق ، ش : صندوق شكر .\r\n( 4 ) . ق : ندارد .\r\n","page_name":" 5303 ","page_number":193},
  {"content":"\r\n\r\nكه كار از دست رفته . ناچار عنان از ميدان منعطف نمود ؛ چه ، بهترين مردم او آن جماعت بودند كه در پيش بودند .\r\nو تركمانان از قفاى لشكر جغتاى درآمده بسيار كس از ايشان به قتل آوردند . و امير بو سعيد ، پسر سيّد خواجه را گرفته نزد امير جهانشاه بردند . و ميرزا جهانشاه به ايشان گفت كه « جمعى كه سال‌ها نان سپاهيگرى خورده باشند و دعوى بهادرى كرده ، بر سر چون من كسى اين چنين آيند ؟ » امير بو سعيد بىتوقّف در جواب گفت كه « پادشاه‌زاده خود رأى سخن ما دولت‌خواهان نشنيد ، و الّا درين باب فكر بر اصل مىكرديم . » ميرزا جهانشاه بر قتل او حكم كرد و تتمهء گرفتاران لشكر جغتاى را آزاد كرد . و ميرزا ابراهيم با يازده كس از معركه بيرون رفت . و در نيشابور جمعى به او ملحق شده به هرات رفتند . و امير احمد ترخان كه ضابط هرات بود ، به استقبال [ 597 ب 
  ] بيرون آمده از نقد و جنس آنچه داشت پيشكش كرد .\r\nمولانا احمد يساول از حصار اختيار الدين به ملازمت آمد . به واسطهء نيكوخدمتىها توقع بسيار داشت ، امّا ميرزا ابراهيم قدر خدمت‌هاى او ندانست و با او نيكو سلوك نكرد و مولانا در آخر ماه صفر به حصار درآمده پل را بركشيد و ميرزا ابراهيم مضطرب شده سوگندان بر زبان آورد كه « با او هيچ بدى در خاطر نداشتم ، بلكه رعايت بىاندازه در ضمير داشتم . » و امير احمد ترخان در ميان آمده هرچند خواست كه مولانا را بيرون آورد ، سودى نكرد . و ناچار حكومت شهر هرات را به او دادند و علوفه و مرسوم به تجديد جهت او و نوكرانش مقرر ساختند . و مولانا در درون قلعه به غايت احتياط مىبود .\r\nو ميرزا ابراهيم صلاح خود را منحصر در صلح با سلطان ابو سعيد دانسته ، جمعى از اكابر علما را به بلخ فرستاد كه به عرض ميرزا سلطان ابو سعيد رسانيدند كه « ميرزا ابراهيم شما را به جاى فرزند است . اگر به شرف مواصلت مشرف شود ، سكه و خطبه در هرات نيز به نام پادشاه مىشود . » سلطان [ بو 
  ] سعيد قبول ملتمس ايشان كرد ، به شرط آنكه در روز مصاف با تركمانان ميرزا ابراهيم در جنگگاه حاضر شود ، و اگر ميل ملاقات نداشته باشد ، تكليفى نيست . و ايلچيان برگشته آنچه شنيده بودند گفتند .\r\nو در اين سال در مملكت خراسان ، چند پادشاه عظيم الشأن مخالف يكديگر جمع شده بود . ميرزا جهانشاه ، پادشاه اكثر ايران در اسفراين بود ؛ و ميرزا سلطان ابو سعيد ، پادشاه ماوراء النهر و تركستان در بلخ ؛ و ميرزا علا الدوله كه از ازبكستان بعد از چند سال بازآمده بود ، در ولايت ابيورد ؛ و ميرزا ابراهيم در هرات ؛ و ميرزا سنجر در مرو ؛ و ميرزا شاه محمود در طوس بود ؛ و امير خليل و ملك قاسم ، ولد امير اسكندر تركمان در مملكت سيستان و فراه حكومت مىكرد ؛ و مولانا احمد يساول در حصار اختيار الدين به هيچ كس التفات نمىكرد ؛ و\r\n\r\n","description":"","footnote":"","page_name":" 5304 ","page_number":194},
  {"content":"\r\n\r\nقلعهء نره‌تو را ميركه مغول متصرف بود ؛ و قلعهء سرخس را امير عبد الله پروات مضبوط كرده بود ؛ و قلعهء عماد در تصرف امير بابا حسن بود ؛ قلعهء سفيدك « 1 » را امير محمد خدايداد داشت ؛ و قلعهء ولايت خبوشان به امير حسن شيخ تمور تعلق داشت ؛ و در قلعهء طبس امير اويس خاوند شاه ، حاكم بود . مثل اين اجتماعى در يك مملكت ، مشكل كه ديگر واقع شده باشد .\r\nاما ميرزا علا الدوله كه مدتى در ازبكستان سرگردان مىگشت بعد از شنيدن خبر فوت برادر از نهايت ولايت اوزبك به حدود خراسان آمد و به ميرزا ابراهيم ، پسر خود خبر فرستاد . اگرچه آمدن او پسرش را خوش نيامد ، اما چون به غايت نزديك رسيده بود ، ناچار به استقبال تا كنار آب سنجاب رفت . پدر و پسر به ديدار يكديگر خوشدل شده مقرر شد كه ميرزا ابراهيم با لشكرها به سرانجام امور سلطنت قيام نمايند . و ميرزا علا الدوله به هرات رفته چند روزى به فراغت بگذرانند . و به موجب مقرر ميرزا علا الدوله به هرات آمده در باغ زاغان چند روزى به عشرت گذرانيد و به موجب التماس مولانا احمد يساول به قلعهء اختيار الدين درآمد . و مولانا شرايط مهماندارى به تقديم رسانيده از نقد و جنس آنچه در تصرف داشت ، پيشكش كرد و نوازش بسيار يافت .\r\nو مقارن اين از طرف ميرزا ابراهيم خبر وصول لشكر تركمان رسيد . ميرزا علا الدوله ناچار از هرات بيرون آمد . و ميرزا جهانشاه يكى از امراى خود را به داروغگى هرات فرستاد و خود نيز متعاقب به عظمت هرچه تمام‌تر به هرات آمد . و مولانا احمد يساول به حصار اختيار الدين مضبوط شد . ميرزا جهانشاه حكم كرد كه بر ديوار قلعه ديوارى به ارتفاع ده گز برآوردند . و تيراندازان ، مردم قلعه را مجال سر بيرون آوردن نبود . مولانا احمد يساول سراسيمه شده امان خواست . امان يافته در سلك نوكران ميرزا جهانشاه درآمد .\r\nو ميرزا جهانشاه بعد از چند روز با لشكر بسيار به جانب هرات رود رفت و اميرزاده محمدى ، پسر النگ در لك‌لك خانه « 2 » نزول نمود . ايلچى ميرزا سنجر در اين مقام نزد ميرزا جهانشاه آمده اظهار موافقت كرد . اميرزاده يوسف ، پسر ميرزا جهانشاه از كرمان آمده در اين وقت به پدر ملحق شد . و در ميان ميرزا علا الدوله و ميرزا ابراهيم در غوريان اختلاف پيدا شده ؛ چه ، پسر امير خليل كه معتمد ميرزا علا الدوله بود بر سر قرابهادر كه قراول ميرزا ابراهيم بود ، شبيخون آورده و اسبابش را به تاراج برد . و ميرزا ابراهيم گله نزد پدر فرستاد و جواب شنيد كه « قرابهادر غلام من است . به موجب رنجش [ ى 
  ] كه از او در خاطر بود اين امر واقع شد . » و بدين سبب پدر و پسر به جنگ يكديگر سوار شدند و امراى ترخانى از ميرزا ابراهيم\r\n\r\n\r\n","description":"","footnote":"\r\n( 1 ) . ق : صفيدك .\r\n( 2 ) . لك‌لك خانه : از قراى بلوك كمبراق هرات . - جغرافياى حافظ ابرو ، ص 26 .\r\n","page_name":" 5305 ","page_number":195},
  {"content":"\r\n\r\nجدا شده نزد ميرزا علا الدوله رفتند [ 598 الف 
  ] و ميرزا ابراهيم تنها مانده ناچار نزد پدر رفت و گرفتار شد .\r\nو امير خليل كه نزد ميرزا علا الدوله به غايت مقرب بود ، با ترخانيان بدسلوك مىكرد . و امير عبد الله خواجه ترخان كه پيش ميرزا ابو سعيد به ايلچيگرى رفته بود ، در اين وقت بازآمده ، « 1 » و حبس ميرزا ابراهيم و اعتبار امير خليل موافق مزاج او نيامد . و ترخانيان كه از كرده پشيمان بودند ، به يك بار سوار شده ميرزا ابراهيم را به ضرب دست از بندى خانه « 2 » بيرون آوردند . و ميرزا علا الدوله گريخته به طرف ميرزا جهانشاه روان شد و خبر وصول خود بازفرستاد . ميرزا جهانشاه به غايت خوشحال شده ايلچيان به طرف آن حضرت روان كرد .\r\nو ميرزا در روز عرفهء عيد قربان ، نزديك به اردوى ميرزا جهانشاه به استقبال بيرون آمد و هردقيقه‌اى كه در احترام واجب بود به جاى آورد . روز ديگر كه عيد بود ، مجلسى در غايت عظمت ترتيب داده با ميرزا علا الدوله در تخت نشست . و ايلچيان ميرزا سلطان ابو سعيد را كه در اين وقت آمده بودند ، بار داد و با ايشان به موجب دلخواه سلوك كرد .\r\nو اميرزاده پير بداق ، پسر ميرزا جهانشاه كه پادشاه مملكت فارس بود ، در اين وقت آمده به پدر ملحق شد ، « 3 » و لشكر ميرزا جهانشاه از قياس و عقل افزون شد . و امير نظام الدين سيد عاشور را كه وزيرش بود ، همراه ايلچيان سلطان [ ابو 
  ] سعيد كرده به ماوراء النهر فرستاد ، و سيد به موجب فرموده به كنار آب مرغاب به ملازمت سلطان ابو سعيد رسيد و به مرحمت بسيار سرافراز شد و سخن صلح و صلاح در ميان آمد . و سيد به موجب خاطرخواه خود جواب يافته معاودت نمود . و امراى ترخانى بىوفايى كرده از ميرزا ابراهيم جدا شده نزد ميرزا جهانشاه رفتند و رعايت يافتند .\r\nو سلطان محمد ، قيصر روم در اين سال ولايت موره و توابع را مفتوح ساخت . « 4 »\r\nو سلطان محمود خلجى ، پادشاه مالوه در اين سال به طرف قلعهء چيتور روان شده و افواج به ولايت رانا تعيين كرد و اكثر آن ولايت به تاراج رفت . و قدر خان و تاج خان به پاى قلعهء بوندى رفته آن قلعه را به جنگ بگرفتند و بسيارى از كفار را به قتل آورده نزد سلطان آمدند و به اتفاق به مالوه مراجعت كردند . و رانا به جانب قلعهء ناگور متوجه شد . و حاكم ناگور به سلطان قطب الدين ، حاكم گجرات در اين باب عرضه داشت فرستاد . و قاصد در شبى كه سلطان به صحبت و شراب مشغول بود ، نزد عماد الملك ، وزير سلطان آمد . و همان لحظه عماد الملك\r\n\r\n\r\n","description":"","footnote":"\r\n( 1 ) . م : در اين وقت معاودت نمود .\r\n( 2 ) . م : بندخانه .\r\n( 3 ) . روضة الصفا : « چون شنيد كه اوضاع خراسان آشفته است به استدعاى پدرش راهى هرات گرديد . »\r\n( 4 ) . ق : كرد .\r\n","page_name":" 5306 ","page_number":196},
  {"content":"\r\n\r\nنزد سلطان رفته او را در محفّه سوار كرده از شهر بيرون آورد . و روز ديگر به جانب ولايت رانا كوچ كرده يك منزل رفت . و جاسوسان رانا در لحظه سوار شده به او خبر رسانيدند و رانا ترك ولايت ناگور كرده به ضبط ولايت خود مشغول شد . و سلطان قطب الدين به سروهى آمده بار ديگر آن ولايت را تاراج كرد . و رانا به كوهستان كوتل‌مير گريخت . و سلطان قطب الدين مظفر و منصور به ولايت خود آمد .\r\nو در مصر ملك اشرف اينال حكومت مىكرد .\r\n\r\n","description":"","footnote":"","page_name":" 5307 ","page_number":197},
  {"content":"\r\n . \r\n","description":"","footnote":"","page_name":" 5308 ","page_number":198},
  {"content":"\r\n\r\n\r\nذكر وقايع سنهء هشتصد و شصت و سه هجرى [ موافق سال هشتصد و پنجاه و سوم « 1 » از رحلت خير البشر 
  ] « 2 »\r\nدر ابتداى اين سال تمامت ايران به تصرف ميرزا جهانشاه تركمان بود . و سيد عاشور خبر صلح از جانب ميرزا سلطان ابو سعيد آورده بود . بنابرآن ، ميرزا جهانشاه از النگ كهدستان مراجعت نموده به دامن كوه مختار به عزيمت قشلاق آمد و خبردار شد كه ميرزا سلطان ابو سعيد از كنار آب مرغاب عزيمت هرات رود « 3 » نموده است . و ميرزا پير بداق ، ولد رشيد ميرزا جهانشاه با جمعى از مردم آزموده به رسم منقلاى به هرات رود ، روان شده فتنهء لشكر جغتاى رسيد و بعد از جنگ شكسته و پريشان حال نزد پدرآمد .\r\nو به ميرزا جهانشاه از جانب تبريز خبر رسيد كه حسينعلى پسرش كه مدتى محبوس بود ، خلاص شده ، در آن ولايت به فتنه‌انگيزى مشغول است . بنابراين ، ميرزا جهانشاه ، سيد عاشور را ديگر باره نزد سلطان ابو سعيد به طلب صلح فرستاد . و بعد از گفتگوى بسيار مقرر شد كه تمام ولايت خراسان به ميرزا سلطان ابو سعيد متعلق باشد و از آن طرف سمنان داخل قلمرو ميرزا جهانشاه باشد . و سپاه تركمان به ولايت خود مراجعت نمود و ميرزا سلطان ابو سعيد به دولت و اقبال به دار السلطنهء هرات آمد و در آن زمستان در هرات قشلاق نمود . و چون در آن مملكت قحط بود و از طرف تركمان خاطرجمع شده بود ، لشكريان سمرقند را رخصت معاودت داد . و دو سه هزار سوار در ركاب سعادت انتساب بودند .\r\nو ميرزا علا الدوله كه از ميرزا جهانشاه جدا شده بود با ميرزا ابراهيم و ميرزا سنجر اتفاق\r\n\r\n\r\n","description":"","footnote":"\r\n( 1 ) . ق : هشتصد و هفتاد و سيم .\r\n( 2 ) . م ، ش : بياض .\r\n( 3 ) . ش : هرى رود .\r\n","page_name":" 5309 ","page_number":199},
  {"content":"\r\n\r\nنموده فرصت غنيمت دانستند و در حوالى سرخس به هم پيوستند . و سلطان ابو سعيد از اين اتفاق اطلاع يافته با آنكه لشكرش در نهايت كمى بود به طرف ايشان [ 598 ب 
  ] روان شد . و به حسب اتفاق جمعى از امراى بزرگ مثل امير سلطان احمد تيمورتاش و امير سيد فريد به سعادت ملازمت رسيدند . و پادشاه ماوراء النهر و خراسان متوجه شاهزاده‌ها شد . در ميان مرو و سرخس به ايشان رسيد و جنگى عظيم شد ، چنان كه بعضى از لشكريان سمرقند از معركه گريخته تا حدّ نهايى خود جاى [ ى 
  ] ديگر قرار نگرفتند .\r\nو در ماوراء النهر اراجيف بسيار مشهور شد . و سلطان با لشكر قلب برجاى خود بايستاد و به وقت فرصت بر قول ميرزايان « 1 » حمله برد و ايشان را از جاى برداشت . و ميرزا سنجر گرفتار شده به قتل آمد . و ميرزا ابراهيم و ميرزا علا الدوله جان از معركه بيرون بردند . و بسيارى از امراى معتبر ايشان در اين معركه به قتل رسيدند . و سلطان ابو سعيد جمعى را به تعاقب ايشان نامزد كرد و به نفس نفيس به هرات مراجعت نمود . و امرا كه به تعاقب نامزد شده بودند ، غنيم را تا قصبهء مزينان راندند . و ايشان به بسطام درآمدند و جمعى كثير از پدر و پسر جدا شده و به ولايت جرجان و مازندران نزد ميرزا سلطان حسين كه بر آن مملكت مستولى شده بود رفتند .\r\nو بيان اين سخن آن است كه ميرزا سلطان حسين بن ميرزا منصور بن ميرزا بايقرا بن ميرزا عمر شيخ بن امير تيمور « 2 » به فرمودهء ميرزا سلطان ابو سعيد مدتى دراز كه در سمرقند محبوس بود ، به هرحيله [ اى 
  ] كه توانست خود را از حبس خلاص كرده از جيحون گذشت و نزد ميرزا ابو القاسم بابر آمد و احترام بسيار يافت ، و ميرزا بابر پانصد هزار دينار كپكى علوفهء آن حضرت را تعيين كرد و ميرزا سنجر ، دختر خود را به او داد . بعد از فوت ميرزا ابو القاسم بابر ، ميرزا سنجر از او در وهم شد و قاصد جان او گشت . و ميرزا سلطان حسين آگاه شده به بيابان خوارزم آمد و از آن راه به جانب استرآباد روان شد . و در راه [ به 
  ] امير بابا حسن كه از لشكر تركمان گريخته به مرو مىرفت ، دچار شد و از غايت غرور با ميرزا به جنگ پيش آمد و شكست يافت و تمام لشكر و اموالش به تصرف ميرزا درآمد و به ترتيب تمام به جانب استرآباد روان شد .\r\nو حسين بيگ تركمان كه از ابناى عم ميرزا جهانشاه بود ، در استرآباد چون از نزديك رسيدن ميرزا آگاه شد ، با هزار سوار به ايلغار به طرف آن حضرت روان شد . تمام شب به تعجيل آمده قريب به لحظه [ اى 
  ] آسايش نكرد . و به حسب اتفاق در همان نزديكى ، ميرزا شب گذرانيده سوار شده بود . و تركمان از سپاه دشمن غافل دچار شد . چون اسير شدند خبر دادند\r\n\r\n\r\n","description":"","footnote":"\r\n( 1 ) . ش : مردمان .\r\n( 2 ) . ش : + گوركان .\r\n","page_name":" 5310 ","page_number":200},
  {"content":"\r\n\r\nكه حسين بيگ نزديك است و عجزچى شده ميرزا را به آن لشكر كه غافل بودند ، رسانيدند . و به يك بار لشكر جغتاى تيغ در تركمانان نهاده بسيارى از ايشان را به قتل آوردند و حسين بيگ را دستگير كردند و به ميدان استرآباد درآورده از حلق آويختند . و ميرزا بالاستقلال حاكم استرآباد شد . و جمعى كه از ميرزا علا الدوله و پسر جدا شده بودند ، نزد ميرزا سلطان حسين رفته ، بعضى تأديب و بعضى رعايت يافتند .\r\nو ميرزا سلطان ابو سعيد در اين سال جمعى را به اتفاق خواجه شمس الدين محمد وزير به تسخير حصار نره‌تو نامزد كرد . و آن جماعت نهايت سعى در باب تسخير حصار نمودند ، و جمعى كه در قلعه بودند از حصاردارى به تنگ آمده بر سر هرمغول « 1 » كه رفتند ، او را به قتل آورده سرش را بيرون حصار فرستادند . و قلعه مسخّر شد .\r\nو ميرزا سلطان ابراهيم در نواحى دامغان به وقت گريختن از پدر جدا شده به مشهد مقدس آمد و جمعى كثير نزد او آمدند و بار ديگر اسباب سلطنتش مهيا شد . اما اجل امان نداد . در همان ايام بىحضور شده به اجل طبيعى درگذشت . و مجموع لشكريانش متفرق شدند بجز اندك مردم كه نعش او را به هرات آوردند .\r\nو ميرزا سلطان ابو سعيد به يكبارگى در خراسان مستقل شد و جمعى را به تسخير قلعهء عماد نامزد فرمود . و محمد ديوانه كه از قبل بابا حسن داروغهء استرآباد - كه در مصاف ميرزا سلطان حسين به قتل آمد - در آن قلعه حاكم بود . و بعد از آنكه لشكريان ميرزا سلطان ابو سعيد به پاى قلعه آمدند ، به ضرورت از قلعه بيرون آمده اطاعت كرد . به حكم ميرزا قلعه ويران شد و ميرزا سلطان ابو سعيد به ديدن حصار نره‌تو رفته معاودت كرد .\r\nو خبر فوت ميرزا شاه محمود ، پسر ميرزا ابو القاسم [ بابر 
  ] كه پيش از شكست به سيستان رفته بود ، رسيد ؛ چه ، به اتفاق امير خليل به ولايت كابل رفته بودند . و امير بابا ، حاكم كابل به جنگ بيرون آمده ايشان را شكست داد . و امير خليل جان بيرون برده ، ميرزا شاه محمود به زخم تيرى هلاك شد . و ميرزا شاهرخ پسر ميرزا سلطان ابو سعيد در اين سال متولد شد .\r\nو سلطان محمد بن مراد ، قيصر روم در اين سال به طرف سمندريّه لشكر كشيد [ 599 الف 
  ] و قرال بوسنه « 2 » آن مملكت را به اختيار به قيصر گذاشت .\r\nو در مصر ملك اشرف اينال حاكم بود .\r\nو در اين سال سلطان محمود خلجى ، حاكم مالوه ، پسران خود را به ولايت كوتيل‌مير « 3 »\r\n\r\n\r\n","description":"","footnote":"\r\n( 1 ) . ق ، ش : هرك مغول .\r\n( 2 ) . م : غزالى نوشته ؛ ش : عزال نوشته ؛ ق : غزال بوسه ؛ تصحيح براساس احسن التواريخ .\r\n( 3 ) . م : كنبل مير .\r\n","page_name":" 5311 ","page_number":201},
  {"content":"\r\n\r\nفرستاد . و ايشان اطراف و جوانب آن قلعه را تاخت و تاراج نموده ، چون قلعه به غايت محكم بود ، معاودت نمودند .\r\nو سلطان قطب الدين ، حاكم گجرات در اين سال بىحضور شده فوت شد . و چون پسرى نداشت ، داوود خان بن احمد بن محمد بن مظفر حاكم شد . مدت حيات سلطان قطب الدين بيست و هشت سال و چند ماه بود . و در بيست سالگى به سلطنت رسيد . و شمس خان بن فيروز خان ، حاكم ناگور كه بعد از دختر دادن به سلطان قطب الدين نزد او به غايت مقرب شده بود ، به زهر دادن به سلطان متهم شد و به دست امراى قطب الدين به قتل آمد .\r\nو داوود خان در دو روز اول سلطنت بدمعاشى بنياد كرد ، و فراش را كه همسايهء او بود ، خطاب عماد الملكى داد . و امرا از او ملول شده فتح خان پورسلطان قطب الدين را در غرهء شعبان به سلطنت برداشتند . و بعد از هفت روز داوود خان از سلطنت معزول شده فتح خان پادشاه شد و به سلطان محمود ملقب گشت . و در آن وقت از عمر سلطان محمود سيزده سال و دو ماه و سه روز گذشته بود . و بعد از جلوس ، چند ماه امرا بر سلطنت او اتفاق داشتند . تا آنكه عضد الملك و برهان الملك و صفى الملك و حسام الملك به واسطهء استيلاى عماد الملك وزير اراده كردند كه حسن خان بن محمد خان بن احمد خان را پادشاه كنند .\r\nنخست نزد سلطان محمود آمده عرضه داشت كردند كه عماد الملك ارادهء مخالفت دارد . و سلطان محمود ندانسته ، حكم به گرفتن او كرد . و بعد از چند روز مطلع شد كه عماد الملك را گناهى نيست . بنابرآن ، كس نزد امرا فرستاده عماد الملك را به بهانهء آنكه مىخواهم به قتل آرم طلب نمود و از حبس آزاد كرد . و مخالفان بعد از خلاصى عماد الملك سوار شده متوجه خانهء سلطان شدند . و عماد الملك فيلان سلطان را آراسته به جنگ بيرون آمد . « 1 » و در حملهء اول ، مخالفان سلطان شكست يافتند و به نوعى متفرق شدند كه ديگر پيدا نشدند « 2 » . و سلطان محمود مظفر و منصور از خانه بيرون آمد و جمعى را كه به او اتفاق نموده بودند ، نوازش بسيار كرد و عماد الملك به اختيار ترك امارت كرده در گوشه‌اى بنشست و سلطان محمود مستقل شد .\r\nو بهلول لودى در دهلى حاكم بود .\r\n\r\n\r\n","description":"","footnote":"\r\n( 1 ) . ش : به جنگ ايستاد .\r\n( 2 ) . م ، ش : كه ديگر يكى ازين پيدا نشد .\r\n","page_name":" 5312 ","page_number":202},
  {"content":"\r\n\r\n\r\nذكر وقايع سنهء هشتصد و شصت و چهار هجرى [ موافق سال هشتصد و پنجاه و چهارم از رحلت خير البشر 
  ] « 1 »\r\nدر اين سال ميرزا سلطان ابو سعيد لشكرى به سردارى ملك شاه يحيى كه سيستان به سيورغالى او مرحمت شده بود ، به تسخير آن مملكت فرستاد و ايشان در راه دچار محمد ، ولد امير خليل و مادرش شدند كه به ملازمت سلطان ابو سعيد مىرفتند . بنابرآن ، توقف كرده كس نزد امير خليل فرستادند كه او را به متابعت دلالت كند . در اين اثنا از جانب استرآباد خبر استقلال ميرزا سلطان حسين و تاختن او سبزوار و نيشابور را به ( هرات ) « 2 » رسيد . و سلطان [ ابو 
  ] سعيد آن لشكر را كه به دفع امير خليل نامزد فرموده بود حكم كرد كه به اتفاق امير پورسعيد و امير سيد فريد « 3 » و امير عبد الوهاب به جانب مازندران روان شوند . و آنها در نواحى استرآباد خبر فوت ميرزا سلطان حسين عرضه داشت كردند .\r\nو سلطان ابو سعيد به نفس خود به جانب جرجان و مازندران روان شد ، و جمعى را به محاصرهء قلعهء صعلوك فرستاد . و در صحراى سلطان آباد به ميرزا سلطان حسين رسيده او را گريزانيد ؛ چه ، لشكر ميرزا سلطان حسين به غايت اندك بود و بر آن اندك مردم كه همراه بودند ، چندان اعتمادى نبود . بنابرآن ميرزا به طرف خوارزم روان شد . و در آن شب به واسطهء باران و گل و لاى محنت بسيار كشيد . و روز ديگر ميرزا سلطان ابو سعيد به استرآباد درآمد ، و آن مملكت را به ميرزا سلطان محمود پسر خود عنايت كرده به جانب هرات معاودت نمود . و چون محمد ، ولد امير خليل به وقت توجه مازندران به اعزاز تمام رخصت يافته نزد پدر خود\r\n\r\n\r\n","description":"","footnote":"\r\n( 1 ) . در نسخ بياض است . قياسا اضافه شد .\r\n( 2 ) . ش : ندارد .\r\n( 3 ) . ش : امير مزيدو .\r\n","page_name":" 5313 ","page_number":203},
  {"content":"\r\n\r\nرفته بود ، پدرش در اين وقت كه خراسان خالى بود ، داعيهء استقلال نموده متوجه هرات شد . و مردم هرات از آن بلاى ناگاه آگاه شده شهر را مضبوط كردند . و امير خليل از گرد راه به جنگ مشغول شد و چند روز جنگ بر هرات انداخت ، اما كارى نساخت .\r\nتا آنكه روز جمعه با جميع مردم خود متوجه قلعه شد و نزديك به آن رسيد كه قلعه را چشم‌زخمى رسد . مردم شهر از مسجد جامع به يك بار بيرون آمدند و دروازه‌ها گشودند « 1 » و متوجه امير خليل شده ، آوازهء رسيدن سلطان ابو سعيد [ 599 ب 
  ] درانداختند . و سيستانيان به غايت درهم شده شكست يافتند . و امير خليل كه به داعيهء سلطنت آمده بود ، به مجرد آوازه ، آنچه داشت بگذاشته تا سيستان در جايى آرام نگرفت . و سلطان ابو سعيد خبر امير خليل شنيده جمعى از امراى معتبر را به جانب ماوراء النهر تعيين فرمود ؛ چه ، از ميرزا سلطان حسين كه به خوارزم رفته بود انديشه‌مند بود ( و به نفس نفيس ) « 2 » به تعجيل متوجه هرات شده در جام خبر فرار امير خليل شنيد و قلعهء صعلوك نيز به واسطهء طاعونى كه در قلعه پيدا شده بود ، مسخّر شد .\r\nو سلطان ابو سعيد به هرات آمده جمعى كثير از امرا را به تعاقب امير خليل نامزد فرمود . و ايشان به ايلغار به سيستان رفته اطراف آن را احاطه نمودند . و امير خليل چارهء ديگر نيافته عزيمت درگاه ميرزا سلطان ابو سعيد نمود ، و بىآنكه با كس [ ى 
  ] مشورت كند ، به اين عزيمت روان شد . و امير كريمداد از توجه او آگاه شده به جانب او روان شد « 3 » و بىخبر در نواحى اسفزار غافل به او دچار شد . و امير خليل را بجز تسليم چاره نماند . و چون در زمان ميرزا بابر ، امير كريمداد با امير خليل آشنا بودند ، به اتفاق به درگاه آمدند . و اين معنى به عرض سلطان ابو سعيد رسيده ، آن حضرت فرمود كه « خليل را به غير از اين چاره نبود . » و به او در مقام مرحمت شده قلم عفو بر گناهانش كشيد و داخل امرا شد . و مملكت سيستان تا قندهار به تصرف درآمد و نظام الدين شاه يحيى به موجب حكم ، در سيستان حاكم شد .\r\nو سلطان محمد بن مراد قيصر روم در اين سال ديگر باره به ولايت موره لشكر كشيد و پادشاه آن ولايت را اسير كرد ، و آن مملكت او را صافى شد .\r\nو سلطان محمود ، حاكم گجرات در اين سال به شكار سوار شده در مملكت خود چندگاه سير كرده به احمدآباد معاودت نمود . و سلطان محمود خلجى در اين سال به پاى قلعهء كوتيل‌مير آمد و چون آن قلعه را به نظر آورد ، معلومش شد كه تسخير آن بجز محاصرهء دور و دراز ميسر نيست . معاودت نموده به ولايت چين « 4 » آمده و آن ولايت را تاراج كرده به\r\n\r\n\r\n","description":"","footnote":"\r\n( 1 ) . ش : گذارده .\r\n( 2 ) . م : ندارد .\r\n( 3 ) . م : به جانب او رفت .\r\n( 4 ) . ظاهرا بايد او جيّن باشد !\r\n","page_name":" 5314 ","page_number":204},
  {"content":"\r\n\r\nدونگرپور رفت . حاكم آنجا پيشكش بسيار داده اظهار اطاعت نمود . و سلطان محمود خلجى به مالوه مراجعت كرد . « 1 » و بهلول در دهلى حاكم بود . و در جونپور سلطان محمود بن سلطان ابراهيم حكومت مىكرد . و در اين سال ولايت چنار « 2 » را به تصرف درآورد .\r\nو حكومت عراق و فارس و آذربايجان و توابع و لواحق به ميرزا جهانشاه متعلق [ بود 
  ] .\r\nو سردارى مملكت مصر به ملك اشرف اينال متعلق بود .\r\n\r\n\r\n","description":"","footnote":"\r\n( 1 ) . م : به مالوه رفت .\r\n( 2 ) . ق : جپادن ؛ م : جيارن ؛ ش : حباويز . تصحيح از منتخب التواريخ بدائونى .\r\n","page_name":" 5315 ","page_number":205},
  {"content":"\r\n . \r\n","description":"","footnote":"","page_name":" 5316 ","page_number":206},
  {"content":"\r\n\r\n\r\nذكر وقايع سنهء هشتصد و شصت و پنج هجرى [ موافق سال هشتصد و پنجاه و پنجم از رحلت خير البشر 
  ] « 1 »\r\nدر اين سال ميرزا سلطان ابو سعيد ، امير سيد فريد را به ولايت بلخ فرستاد كه از آن حدود باخبر باشد . و امير پورسعيد در ماوراء النهر در اين سال ياغى « 2 » شد . و پادشاه نخست به واسطهء حقوق سابق ، او را نصيحت كرد ، اما سودمند نيفتاد . و به موجب اشارهء پادشاه ، خواجه ناصر الدين عبد اللّه « 3 » نيز او را نصيحت كرد ، اما او همچنان بر خلاف اصرار مىنمود . تا آنكه امراى ماوراء النهر اتفاق نموده به دفع او متوجه شدند و خدمتش به اقبح وجوه منهزم شده روى به صحرا و بيابان آورد .\r\nو در اين سال ميرزا علا الدوله كه در اطراف جهان سرگردان بود ، در كنار درياى قلزم در خانهء ملك بيستون از احفاد ملوك سابق رستمدار فوت شد و نعش او را به هرات آوردند . و دختر او كه در نكاح سلطان ابو سعيد بود ، به مراسم تعزيت اقدام نمود . و خواجه ناصر الدين عبد الله در اين سال به خراسان آمد ، و پادشاه او را استقبال كرد . و خواجه مظفر مختار سبزوارى و خواجه نعمت اللّه قهستانى و مولانا امير سمرقندى در اين سال به وزارت پادشاه اكثر ربع مسكون رسيدند . و خواجه شمس الدين محمد صاحب ديوان جهت ضبط اموال ديوانى به بلخ رفت .\r\nو به هرات خبر رسيد كه ميرزا محمد جوكى ، ولد ميرزا عبد اللطيف در ماوراء النهر رايت خلاف برافراشته است و جمعى كثير نزد او گرد آمدند . و ساكنان آن بلاد را از ايشان مضرت\r\n\r\n\r\n","description":"","footnote":"\r\n( 1 ) . نسخ : بياض ؛ در حاشيهء نسخ 865 .\r\n( 2 ) . ق : غنى .\r\n( 3 ) . ش : عبيد اللّه .\r\n","page_name":" 5317 ","page_number":207},
  {"content":"\r\n\r\nبسيار مىرسيد . و آن حضرت با وجود آنكه هنوز سرما بود ، متوجه ماوراء النهر شد . و خواجه شمس الدين بر آب جيحون پل بست و آن حضرت با تمام لشكريان به آسانى از آب عبور فرمود . و خواجه شمس الدين به واسطهء اين خدمت نوازش بسيار يافت و با منصب وزارت در سلك خواص و نزديكان درآمد .\r\nو ميرزا محمد جوكى كه لشكر بسيار جمع آورده بود و امير پورسعيد و امير سلطان ارغون نيز به او همراه شده بودند ، طاقت مقاومت نياورده به طرف شاهرخيه روان شد و آن قلعه را استحكام دادند . و سلطان ابو سعيد به سمرقند آمده از آنجا بىتوقف متوجه مخالفان شد و به پاى حصار آمده به اسباب قلعه‌گيرى [ 600 الف 
  ] مشغول شد . و چون سه طرف آن قلعه را آب محيط است و طرف ديگر زمين قلب و شكستگى بسيار است ، آسان‌آسان آن قلعه مفتوح نمىشد .\r\nو در اين وقت خبر رسيد كه ميرزا سلطان حسين كه در سال گذشته از ولايت مازندران به جانب خوارزم رفته بود و در آن نواحى با لشكر ازبك چند مرتبه جنگ كرده ، بعد از شنيدن خبر توجه پادشاه به ماوراء النهر ، به ولايت استرآباد معاودت نموده محافظان آن ولايت را به قتل آورد و مازندران را بار ديگر متصرف شد .\r\nو سلطان ابو سعيد ، امير سيد اصيل ارغون و امير سيد مراد را با جمعى از امرا به جانب خراسان فرستاده و ايشان تا نيشابور و سبزوار رفتند . و ميرزا سلطان حسين چون در مازندران مستقل شد با لشكر بسيار متوجه خراسان شد . امراى خراسان تمام به هرات گريختند و شهر را آن چنان كه بايد و شايد مضبوط كردند . و امير حسن شيخ تيمور از ولايت خبوشان و امير محمد غياث از نسا و ابيورد نزد ميرزا سلطان حسين رفتند . و ميرزا كوچ‌بركوچ متوجه هرات شد و نخست اراده نمود كه به كنار جيحون رفته سپاه سمرقند را از عبور مانع آيد . اما شيخ حسن تيمور غدر ورزيده آن حضرت را به پاى حصار هرات - كه در غايت استحكام بود - برد و خود به قلعه گريخت .\r\nو پسر خواجه شمس الدين محمد در اين وقت از ماوراء النهر به هرات آمد و موجب زيادتى استحكام قلعه شد . و ميرزا از جانب كوه مختار به باغ زاغان نزول فرموده و گمان داشت كه مردم هرات شهر را به او خواهند داد . اما به خلاف متوقع ، هرويان در محافظت قلعه تقصير نمىكردند . و ميرزا گاه‌گاه جمعى به دروازهء ملك مىفرستاد كه اندك جنگى كرده معاودت مىنمودند .\r\nروزى ميرزا به عزم حمام با اندك مردم سوار شده ، مردم شهر كه جاسوس داشتند ، خبردار شده اين معنى را فوز عظيم نمودند و به يك بار جمع كثير از شهر بيرون آمده متوجه آن\r\n\r\n","description":"","footnote":"","page_name":" 5318 ","page_number":208},
  {"content":"\r\n\r\nحضرت شدند . و ميرزا سلطان حسين با آن‌قدر كس كه همراه داشت پاى شجاعت در ركاب سعادت آورده آن جمع كثير را به اقبح وجوه منهزم گردانيد و به سعادت و نصرت به لشكرگاه آمد . و روز ديگر مردم شهر بيرون آمده آثار اقتدار به ظهور آوردند . و ميرزا به طرف شرقى شهر آمده جنگ انداخت . اما كارى از پيش نرفت . و چند روز بر اين منوال گذشت . هركس از مردم طرفين گرفتار مىشدند ، گوش و بينى به باد فنا مىدادند .\r\nدر اين اثنا خبر معاودت ميرزا سلطان ابو سعيد رسيد . ميرزا سلطان حسين از پاى قلعه برخاست . و سلطان ابو سعيد چون در پاى قلعهء شاهرخيه از اخبار خراسان مطلع شد ، با ميرزا محمد جوكى صلح كرده به سمرقند آمد و سه روز توقف نموده متوجه هرات شد ، و ناچار عنان بازنكشيد . و ميرزا سلطان ابو سعيد دو كوچ بازپس نشست . و امراى خراسان تمام از قلعه بيرون آمده تعاقب ميرزا سلطان حسين نمودند . و ميرزا سلطان حسين چون دانست كه ميرزا سلطان ابو سعيد از روى تدبير دو كوچ بازپس نشست و امراى خراسان از عقب رسيدند ، صلاح در آن ديد كه خود را به كنارى كشد . لشكر و قلعهء سرخس را به امير سيد آقا كه از مردم معتبر خود بود سپرده ، از راه ابيورد و نسا متوجه مازندران شد و به تعجيل به ولايت جرجان درآمد .\r\nو سلطان ابو سعيد از مرغاب عبور فرموده و از نواحى هرات گذشت و متوجه مازندران شد .\r\nو سلطان محمد ، پادشاه مملكت روم ، در اين سال از روم ايلى به آنادولى آمد و شهر قطمون و سنبوت را با تمامى توابع و لواحق مسخر كرد . و اسماعيل بيگ را با تمامى سپاهيان آن مملكت كوچانيده به روم ايلى فرستاد ، و از آنجا به طرابوزان « 1 » آمده آن ولايت را به تصرف درآورد . و حاكم آنجا اسير سرپنجهء تقدير شد . و قيصر مظفر و منصور معاودت نموده در ادرنه قشلاق كرد .\r\nو سلطان محمود ، پادشاه گجرات در اين سال به سرحد ولايت مالوه به شكار آمده مراجعت كرد و اكثر ولايت خود را آن چنان كه بايد به ضبط درآورد . و سلطان محمود بن سلطان ابراهيم ، حاكم جونپور فوت شده ، بيهكن خان كه به محمد شاه ملقب بود ، قايم مقام شد . و سلطان محمود ، حاكم جونپور در ايام حكومت خود به ولايت اوديسه لشكر كشيده آن مملكت را تاراج نموده و بيست و سه سال و كسرى حكومت كرد . و بعد از چند ماه از حكومت محمد شاه ، مادر سلطان حسين بن سلطان محمود « 2 » به امرا اتفاق كرده محمد شاه را از سلطنت معزول ساخت و سلطان حسين پسر خود را به پادشاهى رسانيد . و سلطان حسين لشكر\r\n\r\n\r\n","description":"","footnote":"\r\n( 1 ) . طرابوزان يا طرابزون ، شهرى است در شمال شبه جزيرهء آناطولى و كنار درياى سياه . اين شهر مركز ناحيه‌اى بود كه سابقا بدان جانيت [ به اصطلاح ابن بىبى 
  ] گفته مىشد يا لازستان . - يادداشتهاى قزوينى ، ج 3 ، ص 134 .\r\n( 2 ) . م : مراد .\r\n","page_name":" 5319 ","page_number":209},
  {"content":"\r\n\r\nبسيار جمع آورده و هرجا خبر مىشد كه از كسى آثار شجاعت به ظهور مىرسد ، او را به هر طريق كه بود نزد خود مىآورد [ 600 ب 
  ] و تا سنهء هشتصد و شصت و هشت به جمع لشكر و تسخير ولايت هندوان مشغول بود . بعد از آنكه به غايت استقلال رسيد ، عزيمت تسخير دهلى نمود . و اين سخن به موضع خود گفته آيد .\r\nو سلطان محمود خلجى ، حاكم مالوه در اين سال لشكر خود را رخصت كرد كه در اقطاعات خود به فراغت به سر بردند .\r\nو در اين سال ملك اشرف اينال ، حاكم مصر به اجل طبيعى درگذشت و ملك مؤيد احمد بن اينال را بعد از پدر ، امرا چند روز به سلطنت برداشته ، و در ماه رمضان همين سال خوشقدم - كه غلام پدرش بود - او را گرفته ، خود پادشاه شد و به ملك ظاهر ملقب گشت .\r\n\r\n","description":"","footnote":"","page_name":" 5320 ","page_number":210},
  {"content":"\r\n\r\n\r\nذكر وقايع سنهء هشتصد و شصت و شش هجرى [ موافق سال هشتصد و پنجاه و ششم از رحلت خير البشر 
  ] « 1 »\r\nدر اين سال سلطان [ ابو 
  ] سعيد متوجه جرجان شد . و چون به سرخس رسيد ، سيد آقا كه ميرزا سلطان حسين او را حكومت آن قلعه داده بود ، طاقت نياورده ، زينهارى شد و امان يافته به ملازمت سلطان ابو سعيد آمد و فى الحال به قتل رسيد . و كوچ‌بركوچ رايات همايون متوجه استرآباد شد . و ميرزا حسين تا حدود حراسخانه « 2 » پيش آمد و از آنجا به مقتضاى روزگار به جانب يورت اصلى اراق روان شد . و ميرزا سلطان ابو سعيد به استرآباد درآمد .\r\nدر اين شب كه ميرزا سلطان حسين گريزان شده به طرف يورت اصلى مىرفت ، به امير خليل ، حاكم سابق سيستان كه هنوز داعيهء سلطنت در سر داشت و هميشه منتظر فرصت مىبود ، به عرض سلطان ابو سعيد رسانيد كه « به نفس نفيس غنيم را تعاقب مىبايد نمود . » و چون ابر و باران و گل و لاى بود ، آن حضرت قبول نفرمود . و امير خليل كه غدرى در خاطر داشت ، مبالغه و الحاح بسيار نمود . آخر آن حضرت فرمود كه « خليل توره نيست كه سلاطين بزرگ كه در شب ياغى را تكاميشى كنند . »\r\nو از مبالغهء بسيار امير خليل ، پادشاه به فكر افتاد ؛ چه ، قبل از اين مكرر از او آثار عذر به ظهور آمده بود . چنانچه در وقت محاصرهء قلعهء شاهرخيه منهيان سلطان ابو سعيد كه درون حصار بودند خبر بيرون فرستادند كه امير خليل با مخالفان مواضعه كرده كه « امشب من از فلان موضع كه يورت من است ، سوار خواهم شد . شما نيز بيرون آييد كه به اتفاق دفع اين لشكر\r\n\r\n\r\n","description":"","footnote":"\r\n( 1 ) . نسخ : بياض ؛ ق : در حاشيه 866 .\r\n( 2 ) . م : ضرابخانه .\r\n","page_name":" 5321 ","page_number":211},
  {"content":"\r\n\r\nكنيم . » و سلطان ابو سعيد آن شب يورت امير خليل را تغيير داده تا صبح مردم را جباپوش به محافظت لشكر بازداشت . و در ولايت جرجان نيز شبى عورت تركى را تونقطاران بگرفتند و بعد از تهديد اقرار كرد كه « امير خليل من را فرستاده كه تحقيق راه خرگه سلطان ابو سعيد نمايم » .\r\nالقصّه ، پانزده كرّت امراى جارچى بر قتل امير خليل اتفاق نمودند و سلطان ابو سعيد ايشان را مانع آمد . چون اين معنى از اندازه درگذشت ، و با وجود آنكه امير خليل در ملك و مال صاحب اختيار شده بود ، همچنان بر خلاف مصرّ بود . آن حضرت حكم به قتل او فرمود . و روز ديگر كه امير خليل به خلوتخانهء خاصّ به دستور معهود درآمد ، يكى بند كاردهاى او ببريد .\r\nامير خليل گفت كه « اين چه ظرافت است ؟ » ديگرى دستار از سرش برداشت . امير خليل دريافت و گفت كه « گل را كلاه از سر افتاد . » و التماس كرد كه « به غسل محتاج‌ام . به سوى آب من را مدد كنيد . » ايشان آب آوردند . او با آنكه متيقّن به مردن شده بود ، به خاطر جمعى غسل كرده و به فراغ بالى چرك از درون به اختيار خود بيرون آورد و جلّاد را طريق شمشير زدن تعليم كرد و سر پيش داشت و به قتل رسيد .\r\nيكى از نزديكان سلطان ابو سعيد نقل كرده كه در آن روز پسر كهتر امير خليل ، قاسم ، نزديك به من نشسته بود و صورتى در كمال خوبى داشت . و چون من از مقدمهء قتل ايشان آگاه بودم به خاطرم گذرانيدم كه « اين جوان زيباروى حيف است كه به قتل رسد . » باز در خاطر گذراندم كه « شايد جرمى از او به وجود آمده باشد » از او پرسيدم كه « اميرزاده هرگز به دست خود كسى را به قتل آورده ؟ » جواب داد كه « چهل و سه كس را به دست خود به قتل آوردم . »\r\nالقصه ، بعد از قتل امير خليل ، پسرش را به آن خانه درآوردند . او سر پدر را ديده ، گفت كه « ما به پاى خود به سلاخ‌خانه آمده‌ايم . » و او با برادر به قتل آمده ، خاطر پادشاه بالكليه از طرف آن غداران جمع شد . و سرداران ايل جلاير را كه سال‌هاى دراز در استرآباد متوطن بودند و حكام را دست‌نشان خود مىدانستند و بجز غارت و تاراج كار ديگر در آن ولايت نداشتند ، به بهانهء آنكه سيورغال به ايشان مرحمت مىشود همه را جمع فرمود و به يك بار ايشان را گرفته در روزى كه به گل‌فشان درآمدند همه را گردن زدند و آن مملكت از شر ايشان ايمن شد . و تمامت جرجان به سيورغال ميرزا شاه محمود مقرر شد .\r\nو ايلچيان سارى و رستمدار و ديگر ممالك كه آمده بودند ، خوشدل و شادمان رخصت يافتند و از مهمات مازندران خاطرجمع فرموده به خراسان معاودت فرمود . و جمعى از وزرا را كه در آن مملكت ظلم و بيداد بسيار كرده بودند ، به قتل آورده جمعى ديگر را وزير ساخت و عازم ماوراء النهر شد ، كه هنوز ميرزا محمد جوكى در آن ولايت به فتنه‌انگيزى مشغول بود .\r\n\r\n","description":"","footnote":"","page_name":" 5322 ","page_number":212},
  {"content":"\r\n\r\nكوچ‌بركوچ به بلخ نزول فرمود . و در غيبت موكب همايون در هرات طاعون شد و جمعى كثير هلاك شدند . و سلطان ابو سعيد به سعادت و اقبال از آب جيحون عبور نموده به سمرقند رفت و بىتوقف عازم شاهرخيه شده به ظاهر آن قلعه نزول فرمود . و چون قلعه در غايت استحكام بود ، حكم به ساختن مقابل كوب شد و جمعى از امرا به محاصره مأمور شده به نفس همايون به جانب كان گل معاودت نمود و طوى عظيم در آن موضع ترتيب داده به سبب ختان شاهزادگان قيام به طوى نمودند .\r\nو سلطان محمد ، پادشاه روم در اين سال به ولايت افلاق رفت ، و قروقلو ولد طراقلو اغلان - كه به حكم سلطان مراد ، شحنهء « 1 » آن ولايت بود ، اظهار عصيان نمود . و بعد از جنگ منهزم شده تنها به ولايت انكروس گريخت ، و قرال ، حاكم آنجا او را به قتل آورد . و سلطان روم ، برادر او را تربيت كرده حاكم آن ولايت ساخت . و ولايت بدلى به راهبرى او مفتوح شد و حاكم آنجا گرفتار گشت . و سلطان به اسلامبول « 2 » معاودت نمود .\r\nو در اين سال سلطان محمود خلجى ، حاكم مالوه عزيمت تسخير دكن نمود و نظامشاه ، حاكم دكن استقبال كرده جنگ عظيم شد . و نخست لشكر مالوه به هزيمت رفته ، امّا سلطان محمود با دوازده هزار سوار در كمينگاه توقف كرده بود . به وقت آنكه دكنيان به تاراج مشغول شدند ، بر قلب نظامشاه حمله كرده دكنيان را شكست داد . و نظامشاه به هزار مشقت از معركه بيرون رفته به شهر بيدر درآمد و حصارى شد . و سلطان محمود شهر بيدر را محاصره نموده و نظامشاه ايلچى به گجرات نزد سلطان محمود فرستاده طلب كمك نمود . و سلطان محمود با جمعيت بسيار متوجه آن طرف شد . و حاكم مالوه چون دانست كه قلعه مضبوط است و حاكم گجرات به كمك مىآيد ، بعد از هفت روز از پاى قلعه برخاسته با غنيمت بسيار متوجه مالوه شد و از راه انكوت و ايلچپور - كه كوهستان است - به مالوه درآمد و مقدم كوهستان را به واسطهء آنكه لشكريانش را در ميان كوه آزار رسانيده بود ، به قتل رسانيد . و حاكم گجرات چون از معاودت حاكم مالوه آگاه شد ، به گجرات معاودت نمود .\r\nاحوال حاكم دهلى بعد از تحقيق در اين سنوات در سال فوت او نوشته خواهد شد .\r\nو ملك ظاهر خوشقدم در مصر ، در اين سال پادشاه بود .\r\nو حكومت اكثر ايران به ميرزا جهانشاه تركمان تعلق داشت .\r\nو ابو الخير خان در ولايت اوزبك حكومت مىكرد .\r\n\r\n\r\n","description":"","footnote":"\r\n( 1 ) . م : سنجق .\r\n( 2 ) . م : استنبول .\r\n","page_name":" 5323 ","page_number":213},
  {"content":"\r\n . \r\n","description":"","footnote":"","page_name":" 5324 ","page_number":214},
  {"content":"\r\n\r\n\r\nذكر وقايع سنهء هشتصد و شصت و هفت هجرى [ موافق سال هشتصد و پنجاه و هفتم از رحلت خير البشر 
  ] « 1 »\r\nحضرت سلطان [ ابو 
  ] سعيد در ابتداى اين سال از طوى كان گل متوجه قلعهء شاهرخيه شد و حكم شد بر دور قلعهء شاهرخيه حصارى ديگر مرتب سازند كه مردم قلعه راه بيرون آمدن نيابند و به موجب فرموده در اندك فرصتى شهربندى تمام شد . و در اين مدت جنگ‌هاى عظيم شد و مردم قلعه داد مردى و مردانگى دادند . و چون مدت محاصره امتداد يافت مردم درون از بىقوتى بىقوت شدند ؛ چه ، شخصى كه از بيرون به مردم قلعه از راه كشتى شب‌ها غله و آزوقه مىرسانيد ، به تفحص امير شير حاجى گرفتار شده به قتل رسيد . و مردم ( قلعه چون از قتل ولينعمت خود خبردار شدند ) « 2 » به يكبارگى نوميد شدند و التجا به خواجه ناصر الدين عبد الله برده او را از سمرقند طلب نمودند .\r\nو آن جناب به لشكر آمد و هردو لشكر شرايط تعظيم به جاى آوردند . و يك دو نوبت خواجه ناصر الدين عبد الله به قلعه آمد و شد نمود . و ميرزا محمد جوكى در تسليم حصار تعلل مىنمود . بنابرآن ، خواجه ترك سعى كرده متوجه سمرقند شد . و مدت محاصره قريب به يك سال امتداد يافت . و مردم بيرون از كثرت توقف در يك منزل و كثرت حشرات از مور و مار و مگس به تنگ آمدند .\r\nو حال مردم درون خود محتاج بيان نيست . ميرزا محمد جوكى چون به غايت مضطر شد بار ديگر التماس حضور خواجه نمود . و خواجه ديگر باره به لشكر معاودت كرد و پاى در\r\n\r\n\r\n","description":"","footnote":"\r\n( 1 ) . در نسخ بياض است .\r\n( 2 ) . ش : مطلب بين ( ) را ندارد .\r\n","page_name":" 5325 ","page_number":215},
  {"content":"\r\n\r\nميان نهاده سلطان ابو سعيد را سوگند داد كه قصد قتل آن جماعت نكند . و به قلعه رفته ميرزا محمد جوكى و امير پورسعيد و امير سلطان و همراهان را به ملازمت آورد و قلعه مفتوح شد .\r\nو ميرزا سلطان محمد ، ولد ميرزا سلطان ابو سعيد به نيابت پدر در اين ايام ، حاكم خراسان بود . و ميرزا سلطان حسين از جانب دشت نسا و ابيورد آمد و تا حدود مهنه تاخته چند روز در آن ولايت اقامت نمود و باز به جانب دشت مراجعت كرد .\r\nو در ممالك آذربايجان و فارس و عراق كه معظم بلاد ايران است ، ميرزا جهانشاه به حكومت مشغول بود و آن مملكت را به غايت معمورى رسانيده بود . و حكومت پايتخت عراق را به اميرزاده محمدى فرزند خود عنايت كرده بود . و محمدى به خلاف پدر ظالم بود و بيباك و اصفهانيان [ 601 ب 
  ] در زمان او محنت بسيار كشيدند . و در فارس پير بداق ، پسر ديگر ميرزا جهانشاه حكومت مىنمود و با پدر در مقام عصيان درآمد . و هرچند نيكخواهان او را نصيحت كردند ، سودى نكرد . و ميرزا جهانشاه به دفع او تا نواحى فارس آمد . اما چون نمىخواست كه فرزند را به يكبارگى مستأصل سازد به التماس والدهء پير بداق حكم كرد كه شاهزاده با تمام لشكر و اسباب و اموال از فارس به بغداد رود . و پير بداق به موجب حكم به بغداد رفت . و مملكت فارس را ميرزا جهانشاه به پسر ديگر خود ، ميرزا يوسف داده به آذربايجان معاودت نمود .\r\nايلچيان به جهت تأكيد مبادى مصادقت به خراسان فرستاد . و ايلچيان او در پاى قلعهء شاهرخيه به ملازمت سلطان ابو سعيد رسيده به اعزاز رخصت عود « 1 » يافتند .\r\nو سلطان محمد ، قيصر روم در اين سال به واسطهء آنكه خبر يافت كه فرنگان به ولايت موره آمده قلعهء آنجا را تعمير مىنمايند ، به آن طرف متوجه شد . و فرنگان به ولايت خود گريختند و محمود پاشاى وزير به محافظت آن مملكت تعيين يافت . و سلطان به اسلامبول معاودت فرمود .\r\nو در اين سال بار ديگر سلطان محمود خلجى ، حاكم مالوه متوجه دكن شد و نظامشاه ، حاكم دكن از گجراتيان مدد طلبيد . و سلطان محمود گجراتى نيز به طرف دكن روان شد و محمود خلجى ولايت دكن را تا دولت‌آباد تاخته به ولايت خود مراجعت نمود . و محمود گجراتى نيز به ولايت خود بازگشت .\r\nو سلطان حسين شرقى ، حاكم جونپور در اين سال به ضبط اطراف و نواحى مملكت خود مشغول بود و لشكر بسيار جمع آورده عزيمت اوديسه نمود . صاحب تاريخ بهادر شاهى در قلم آورده كه سيصد هزار سوار به وقت يورش اوديسه در معسكر او جمع شده بود .\r\nو ملك ظاهر خوشقدم در مصر حاكم مطلق العنان بود .\r\n\r\n\r\n","description":"","footnote":"\r\n( 1 ) . م : معاودت .\r\n","page_name":" 5326 ","page_number":216},
  {"content":"\r\n\r\n\r\nذكر وقايع سنهء هشتصد و شصت و هشت هجرى [ موافق سال هشتصد و پنجاه و هشتم از رحلت خير البشر 
  ] « 1 »\r\nدر روز جمعه نهم محرم اين سال ميرزا محمد جوكى از قلعهء شاهرخيه به ملازمت سلطان [ ابو 
  ] سعيد آمد . و آن حضرت او را در كنار گرفته نزديك خود بنشاند . و چند روز به جهت انتظام آن مملكت در شاهرخيه توقف نمود . و چون خاطر از اطراف بالكليه جمع فرمود ، متوجه سمرقند شد و مهمات آنجا را به موجب دلخواه سرانجام نموده كوچ‌بركوچ به خراسان آمد و ميرزا محمد جوكى را در حصار اختيار الدين به زندانى كه شكل منار ساخته بودند ، محبوس گردانيد .\r\nو در اين اوقات يونس خان كه به حسن اهتمام سلطان ابو سعيد تختگاه آبا و اجداد خود را به تصرف درآورده بود ، از تاب آفتاب حوادث ديگر باره پناه به سايهء دولت آن حضرت آورد ؛ آن حضرت به نفس نفيس او را استقبال نموده نهايت اعزاز و احترام به جاى آورد . و بعد از طوىهاى پادشاهانه بار ديگر اسباب سلطنت او را مهيا داشته با چند تومان لشكر به ولايت خود فرستاد . و سلطان ابو سعيد به واسطهء آنكه طاعونى در هرات بود ، به ييلاق بادغيس رفت .\r\nو در ولايت ماوراء النهر خصوصا « 2 » سمرقند در اين سال طاعونى عظيم بود و بسيارى از مردم آن مملكت هلاك شدند . و ميان وزراى سلطان ابو سعيد در اين اوقات منازعه شد و\r\n\r\n\r\n","description":"","footnote":"\r\n( 1 ) . در نسخ بياض است .\r\n( 2 ) . ش : سيّما .\r\n","page_name":" 5327 ","page_number":217},
  {"content":"\r\n\r\nخواجه طاووس [ سمنانى 
  ] معاف « 1 » شد ، و خواجه اسماعيل [ خوجانى 
  ] دربند افتاد ، و خواجه نعمت الله نسبت به خواجه شمس الدين محمد سخنى كه مشعر به رشوت گرفتن بود بر زبان آورد . و سلطان ابو سعيد از خواجه حقيقت پرسيد . خواجه شمس الدين در جواب گفت كه « از مردم به رسم خدمتى زر بسيار گرفته‌ام ، اما از مال ديوان تصرف نكرده‌ام و تقصيرى نيز در آن نشده است . باقى اختيار از پادشاه است . » سلطان ابو سعيد فرمود كه « هرچه گرفته‌اى ( و خورده‌اى ) « 2 » به تو بخشيدم . اكنون تو را از ديوان معاف داشتم . تو نوكر نيك منى و من را به ديوانيان گاهى غضب مىشود . نمىخواهم كه آسيبى به تو رسد . » خواجه شمس الدين زانو زده انگشترى از انگشت « 3 » بيرون كرد و پيش آمده بر گوشهء تخت نهاد و بازگشته در جرگهء امرا بايستاد و خلاص شد . و هيچ وزيرى به اين حرمت و عزت معزول نشده بود .\r\nو ميرزا سلطان حسين در اين سال با وجود آنكه مثل ميرزا سلطان ابو سعيد پادشاهى در خراسان بود ، باز به ولايت نسا و ابيورد و ترشيز و مشهد و نيشابور و سبزوار درآمد و لشكريانش هرچه يافتند به غارت بردند . و فرمودهء سلطان ابو سعيد ، امير شير حاجى و امير احمد باز به دفع او متوجه شدند . و موكب همايون از ولايت بادغيس به ولايت فوشنج آمد . و ميرزا محمد جوكى در حصار اختيار الدين فوت شد و به فرمان سلطان ابو سعيد نعش او را به آيين تمام برداشته در مدرسهء گوهرشاد آغا دفن كردند ، « خود كشته [ اى 
  ] قاسم را خود تعزيه مىدارى . »\r\nو امرا كه به جنگ ميرزا سلطان حسين رفته بودند ، به او رسيدند . و ميرزا با وجود قلت سپاه از كمال شجاعت ايشان را منهزم گردانيد و بعد از فتح [ 602 الف 
  ] متوجه وطن اصلى شد و از ديار خراسان بيرون رفت . و امراى شكست خورده باز جمع شدند و متعاقب او مىرفتند . تا آنكه به حدود خوارزم رسيدند . و حكم رسيد كه امرا هرجا رسيده‌اند ، توقف نمايند . و سلطان ابو سعيد به هرات معاودت فرمود . و امرا نيز باز منفعل و خجل بازآمدند .\r\nو آن حضرت تحقيق احوال جنگ به واسطهء مصلحت وقت بفرمود . « 4 » تا آنكه شيخ صدر الدين كه سلطان ابو سعيد به او اعتقاد تمام داشت ، از ولايت جوين به هرات آمده و امرا التماس شفاعت كردند . و شيخ گناه آن مردم را درخواست فرموده التماس او درجهء قبول يافت .\r\nو سلطان محمد ، قيصر روم در اين سال به ولايت برسه « 5 » لشكر كشيد و حاكم آن ولايت را\r\n\r\n\r\n","description":"","footnote":"\r\n( 1 ) . ق ، ش : مغلوب . روضة الصفا : « خواجه طاووس سمنانى به درخواست خود از خدمت معاف شد . »\r\n( 2 ) . ش : ندارد .\r\n( 3 ) . م ، ش : دست .\r\n( 4 ) . ق : نفرمود .\r\n( 5 ) . ق : برسينه .\r\n","page_name":" 5328 ","page_number":218},
  {"content":"\r\n\r\nبه دست آورده به قتل رسانيد و تمام آن ولايت به حيّز تسخير درآمد . و ايل فراح و چند ايل ديگر نيز مطيع شدند . و سلطان به اسلامبول « 1 » مراجعت نمود .\r\nو در مصر خوشقدم ، پادشاه بود .\r\nو پادشاهان هندوستان در اين سال به هيچ طرف لشكركشى نكرده ، به فراغت گذرانيدند .\r\n\r\n\r\n","description":"","footnote":"\r\n( 1 ) . م : استنبول .\r\n","page_name":" 5329 ","page_number":219},
  {"content":"\r\n . \r\n","description":"","footnote":"","page_name":" 5330 ","page_number":220},
  {"content":"\r\n\r\n\r\nذكر وقايع سنهء هشتصد و شصت و نه هجرى [ موافق سال هشتصد و پنجاه و نهم از رحلت خير البشر 
  ] « 1 »\r\nدر اين سال سلطان ابو سعيد عزيمت قشلاق مرو نمود و ميرزا سلطان محمد را در هرات قايم مقام ساخت . و از اطراف و اكناف ربع مسكون ايلچيان به درگاه آمدند . ايلچى پادشاه ارس و پادشاه آذربايجان به حرمت و عزت رخصت مراجعت يافتند و سيدبيكه « 2 » سلطان برادر ابو الخير خان اوزبك را كه امرا در نواحى خوارزم گرفته بودند ، در اين وقت آن حضرت تربيت فرموده رخصت كرد كه معزز و محترم به ولايت خود رفت . و به وقت بهار از يورت قشلاق به هرات كوچ شده از ماوراء النهر خبر رسيد كه مغولان قلماق را كه به ميان آن ولايت به تاخت آمده بودند ، ويرانى بسيار كرده ، امراى ماوراء النهر به اتفاق شكست دادند و جمعى كثير از ايشان به قتل آوردند ، و سرها با عرّابه‌ها به درگاه آوردند . « 3 »\r\nو امير سيد اصيل ارغونى در اين سال فوت شد . و آن حضرت به منزل او تشريف آورده « 4 » بازماندگانش را پرسش كرد . و چهارم شهر رمضان به ييلاق بادغيس كوچ شد .\r\nو سلطان محمود گجراتى در اين سال به قصد قلعهء بارر و بندر دوان سوار شده با حاكم آن ولايت چند روز جنگ كرده عاجز شد و امان خواسته قلعه و بندر تسليم كرد . و سلطان محمود بر او رحم كرده بار ديگر آن ولايت را به او داد . و مقدم آنجا بدانچه دسترس داشت ، مراسم پيشكش به تقديم رسانيد . و سلطان به گجرات معاودت فرمود .\r\n\r\n\r\n","description":"","footnote":"\r\n( 1 ) . در نسخ بياض است .\r\n( 2 ) . م : سمكه ؛ ق : سرنكنه ؛ تصحيح براساس متن احسن التواريخ .\r\n( 3 ) . م ، ش : روان كردند .\r\n( 4 ) . م : برده .\r\n","page_name":" 5331 ","page_number":221},
  {"content":"\r\n\r\nدر هندوستان ديگر امرى كه لايق سياق ( تاريخ ) « 1 » باشد ، واقع « 2 » نشد .\r\nو قيصر روم در اين سال خبر يافت كه قرال ، حاكم انكروس به پاى بانجه حصار آمده آن قلعه را از تصرف مسلمانان بيرون آورد . و سلطان متوجه آن طرف شد و آن قلعه را محاصره نمود . ( و قرال در استحكام آن قلعه سعى بسيار كرده بود ) « 3 » . سلطان از تسخير آن عاجز شد .\r\nناچار به صوفيه مراجعت نموده از اطراف و جوانب ولايت خود لشكرها جمع كرد و محمود پاشا را سردار كرد و به محاصرهء آن قلعه فرستاد . و كفار فرنگ را وهمى در خاطر افتاده قلعه را گذاشته گريختند . و بار ديگر آن قلعه به تصرف مسلمانان درآمد .\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . ش : سانح .\r\n( 3 ) . از اضافات « ق » است .\r\n","page_name":" 5332 ","page_number":222},
  {"content":"\r\n\r\n\r\nذكر وقايع سنهء هشتصد و هفتاد هجرى [ موافق سال هشتصد و شصتم از رحلت خير البشر 
  ] « 1 »\r\nدر اين سال سلطان ابو سعيد جمعى كثير از امراى معتبر را به ضبط ماوراء النهر فرستاد ؛ چه ، خبر سلطان حسين ميرزا از آن طرف شنيده مىشد . و به نفس نفيس عازم ولايت ايل و الوس هزاره « 2 » شد كه ايشان چنانچه بايد مراسم فرمانبردارى به جاى « 3 » نمىآوردند . و چون هزار جريب محلّ نزول لشكر منصور شد ، سرداران هزاره سراسيمه شده به مشايخ عظام متوسل گشتند ، و به وسيلهء شفاعت ايشان گناه آن جماعت بخشيده شد .\r\nو رايات عاليات به هرات معاودت فرمود . و خندق هرات را در اين سال پاك كرده مغاك نمودند . و مزاج همايون سلطان ابو سعيد را در اين ايام ضعف قوى عارض شده امراض متضاده جمع آمد و حواس ظاهر و باطن از كار فروماند . و مردم هرات به غايت سراسيمه شدند و اطباى حاذق به علاج مشغول شده مدت مديد در معالجه سعى نمودند و مرض زايل شده صحت كامل حاصل شد و صدقات بسيار به درويشان و مستحقان و اصل شد . ( و اطبا نوازش بسيار يافتند . ) « 4 »\r\nو شاهزاده بايسنقر بن سلطان ابو سعيد در اين سال متولد شد . و در ولايت آذربايجان و عراقين ميرزا پير بداق با پدرش ميرزا جهانشاه ناملايم سلوك مىكرد . « 5 » بنابرآن ، ميرزا\r\n\r\n\r\n","description":"","footnote":"\r\n( 1 ) . در نسخ بياض است .\r\n( 2 ) . هزارهء آقا .\r\n( 3 ) . م : به تقديم .\r\n( 4 ) . ش : ندارد . و سلطان ابو سعيد به شكرانهء آن دستور داد كه در آن سال ماليات « سردرخت » از مردم خراسان نگيرند .\r\n( 5 ) . جواهر الاخبار ( ص 67 ) : « . . . و الفاظ قبيح در باب پدر مىگفت و صحبت با ملاحده مىداشت ، و صوم و صلات\r\n","page_name":" 5333 ","page_number":223},
  {"content":"\r\n\r\nجهانشاه به دفع او متوجه بغداد شد . و پير بداق حصارى شده ، ميرزا جهانشاه قلعهء بغداد را محاصره نمود . و در اين وقت پانزده هزار خانوار از ايل و الوس كه از ظلم تركمانان به جان آمده بودند ، فرصت يافته كوچ كرده به خراسان آمدند . و سلطان ابو سعيد ايشان را رعايت كرده و [ 602 ب 
  ] يورت عنايت نمود .\r\nو قيصر روم در اين سال به حال خود بود .\r\nو آنچه در هندوستان سانح شد اين است كه سلطان محمود خلجى ، حاكم مالوه خبر يافت كه حاكم دكن لشكر به قلعهء كوله فرستاد و سراج الملك ، تانه‌دار كوله غفلت نموده شكست يافت . بنابرآن تاج خان را با جمعى كثير به آن طرف نامزد فرمود ، و مقبول خان را به تانه‌دارى كوله مقرر گردانيد و خود متوجه دولت‌آباد شد كه به انتقام آنچه دكنيان در كوله كرده بودند ، آن ولايت را ويران كند . و ايلچيان راى جاجنگر در اين وقت آمده صد و سى زنجير فيل به رسم پيشكش آوردند و نوازش يافته مراجعت نمودند .\r\nو از مصر خليفهء عباسى - كه دست‌نشان خوشقدم ، غلام پادشاه آنجا بود - به جهت محمود خلجى خلعت فرستاده بود در اين وقت رسيد . و ولايت نارنول - كه متعلق به دهلى بود - در اين سال به دست لشكريان مالوه درآمد . و سلطان محمود خلجى به نواحى دولت‌آباد رفته افواج به اطراف و جوانب فرستاد و اكثر كوهستان ايلچپور و برادر را تاراج نموده به مالوه مراجعت نمود .\r\n\r\n\r\n","description":"","footnote":"\r\nترك داد ، و قواعد اسلام از ميان برداشت و محرم و نامحرم در ميان زنان فرق نشد . بر پدر دفع او لازم آمد . . . مدت يك سال و نيم محصور بود ، [ روضة الصفا : « قريب يك سال محاربه ممتد شده . . . » - ج 6 ، ص 854 
  ] كار به جايى رسيد كه مردم زن و فرزند را در آب مىانداختند ، و هرچه آمدند و شفاعت كردند كه پدر برخيزد كه پسر سال ديگر آيد ، قبول نكرد . . . »\r\n","page_name":" 5334 ","page_number":224},
  {"content":"\r\n\r\n\r\nذكر وقايع سنهء هشتصد و هفتاد و يك هجرى [ موافق سال هشتصد و شصت و يكم از رحلت خير البشر 
  ] « 1 »\r\nدر اين سال سلطان [ ابو 
  ] سعيد ، خواجه قطب الدين سمنانى را وزارت داد . و ايلچيان ميرزا جهانشاه به هرات آمده خبر فتح و قتل ميرزا پير بداق آوردند . و تفصيل اين مجمل آنكه چون ميرزا پير بداق به بغداد رفت همچنان بر خلاف پدر رفتار مىكرد و اطراف و نواحى ملك را آزار مىرسانيد . و هرچند پدر در مقام نصيحت او شد ، سودى نكرد ، بلكه روزبه‌روز آثار خلاف از او بيشتر ظاهر مىشد . تا آنكه ميرزا جهانشاه به ضرورت عازم بغداد شده مدت يك سال بغداد را محاصره نمود ، و به واسطهء شدت گرما مردم بسيار تلف شدند و پير بداق عاجز شده در مقام ملايمت شد ، اما سودى نكرد . و ميرزا آن‌چنان در بيرون شهر نشست كه مردم شهر به قوت لا يموت محتاج شده از سگ و گربه در شهر اثر نماند ، و آنچه به دست مردم مىافتاد از چرم و اديم و غير ذلك به كار مىبردند و آن نيز نايافت شد .\r\nبالضروره مردم شهر امان طلبيده دروازه‌ها گشادند . و اميرزاده محمدى به حكم پدر به شهر درآمده پير بداق را كه برادر او بود ، به قتل آورده « 2 » و خاطر پدر را از جانب او فارغ ساخت .\r\nو چون خبر كشته شدن پير بداق به حسن بيگ [ آق‌قويونلو 
  ] رسيد ، بسيار خوشحال شد و گفت : « دشمنيم ايكى ايدى بير اولدى . ايگيد ايدى پير اولدى . » يعنى : دشمن من دو تا بود يكى\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . جواهر الاخبار : « محمدى ميرزا و پير محمد بيگ تواچى به شهر درآمدند و او را پاره‌پاره كردند . » نيز رك :\r\nلبّ التواريخ ، ص 356 ؛ تاريخ جهان آرا ، ص 250 .\r\n","page_name":" 5335 ","page_number":225},
  {"content":"\r\n\r\nشد ، جوان بود ، پير شد . و اوزون حسن مىدانست كه فرزند كارآمدنى جهانشاه ، ميرزا پير بداق است و از دست ديگر پسران او كارى نمىآيد . لاجرم از كشتن او شادمان گشت .\r\nو قيصر روم در اين سال به مملكت ارؤط لشكر كشيد و ايل توان را تابع گردانيد و غنيمت بسيار به دست لشكرش درآمد . و در آن ولايت قلعه‌اى در كمال استحكام عمارت كرد و تا آخر سنهء هشتصد و هفتاد و دو « 1 » تمامت آن مملكت او را صافى شد .\r\nو در اين سال ميان پادشاه دكن « 2 » و پادشاه مالوه صلح شد ، به شرط آنكه از ايلچپور به آن طرف داخل مالوه باشد . و دكنيان ديگر متعرض كوله و نواحى آن نشوند و پيمان به ايمان مؤكد شد . سلطان محمود عازم ولايت كوتيل‌مير شد و رانا حصارى شده به واسطهء استحكام قلعه كارى از پيش نرفت . و هوا گرم و غله نايافت شد . سلطان ناچار به عزم معاودت سوار شده و رانا فرصت يافته از عقب لشكر بيرون آمد . و سلطان محمود مراجعت نموده به جنگ ايستاد و كفار را منهزم ساخت و رانا باز به حصار گريخت . و سلطان به راه چيتور مراجعت نموده اطراف آن ولايت را بالتّمام ويران كرد و به مالوه بازگشت .\r\nو سلطان محمود در اين سال به قصد فتح كرنال سوار شد . و آن كوهستانى است در غايت استحكام و در تصرف هندويى ، مندلك نام بود . و در ميان كفار مشهور بود كه يك هزار و نهصد سال حكومت آن ولايت به آباء و اجداد او متعلق بوده است . القصه ، چون محمود گجراتى به پاى آن كوه آمد ، در چهار روز ، پنج كرور زر نقد و هزار و هفتصد شمشير طلا و نقره و دو هزار و پانصد اسب عراقى و تركى و عربى و هزار و هفتصد خنجر طلا و نقره بر لشكريان قسمت كرد . و كفّار به درّهء مهابله كه جنگل بسيار داشت پناه برده به جنگ ايستادند .\r\nو بعد از دو روز سلطان محمود با اندك مردم به رسم شكار سوار شد و به نزديك آن دره رسيد . كفار را اندك مردم به نظر درآمده بىملاحظه بيرون آمدند و جنگ عظيم شد . و لشكر گجرات خبردار شده متعاقب يكديگر خود را به سلطان رسانيدند . و كفار شكست يافته اكثرى به قتل رسيدند و عيال و اطفال ايشان اسير شد [ 603 الف 
  ] و بقية السيف به قلعهء كرنال گريختند و جمعى از جهّال هندوان در بتخانهء خود به جنگ ايستاده بعد از آنكه جمعى را به قتل آوردند ، كشته شدند و مقدم كرنال از در عجز درآمده پيشكش فراوان بيرون فرستاد . و سلطان محمود چون غنيمت بسيار يافته بود و هوا نيز گرم شده بود ، صلاح در مراجعت دانسته به ولايت خود برگشت .\r\n\r\n\r\n","description":"","footnote":"\r\n( 1 ) . ش : سنهء اثنى و سبعين و ثمانمائه .\r\n( 2 ) . ش : + مباركشاه .\r\n","page_name":" 5336 ","page_number":226},
  {"content":"\r\n\r\n\r\nذكر وقايع سنهء هشتصد و هفتاد و دو هجرى [ موافق سال هشتصد و شصت و دوم از رحلت خير البشر 
  ] « 1 »\r\nدر اين سال از وقايع ايران قتل ميرزا جهانشاه تركمان است . و تفصيل اين اجمال آنكه چون تمام ممالك عراق عرب و عجم و فارس و آذربايجان و ارمن و گرجستان تا حدود مملكت روم و شام و سواحل درياى عمّان به تصرف ميرزا جهانشاه قرار گرفت و از همه طرف خاطر او جمع شد ، به دفع امير حسن بيگ كه از اولاد قراعثمان بود متوجه شد ؛ چه ، ميان ايشان از قديم عداوت بود . و امير حسن بيگ ( اوزون حسن ) اطاعت نمىكرد . و به واسطهء آنكه قلاع مضبوط در تصرف داشت ، آسان‌آسان دفع « 2 » او ميسر نمىشد .\r\nو با لشكر بسيار ، ميرزا جهانشاه به ولايت امير حسن بيگ آمده ، چون لشكرها به هم نزديك شد ، امير حسن بيگ كه به غايت عاقل و كاردان بود ، در كوهى كه به واسطهء محكمى لايق بودن دانست ، مضبوط شده ، ايلچيان به طلب صلح فرستاد . و ميرزا جهانشاه اين معنى را بر عجز او حمل نموده به تمامى نيم شب متوجه استيصال او شده و در صحراى موش « 3 » و ارزن الرّوم تا موسم زمستان توقف كرد . و لشكريانش از كثرت سرما به جان رسيدند ؛ چه ، در آن ولايت سرما حدّ كمال مىدارد . و به اتفاق بعضى به ميرزا جهانشاه رسانيدند كه معاودت ( مناسب ) « 4 » است . و ميرزا بالضروره به عزم معاودت سوار شده ، و چون عادت او چنان بود كه اغروق را از پيش روان كرده خود با خواص به صحبت شراب مشغول مىشد ، به رسم معهود در عقب لشكر به مجلس شراب نشست . و ميان او و امير حسن بيگ كوهى حايل بود .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ش : دفاع .\r\n( 3 ) . م : چرس .\r\n( 4 ) . ش : ندارد .\r\n","page_name":" 5337 ","page_number":227},
  {"content":"\r\n\r\nامير حسن بيگ جاسوسى به تحقيق احوال فرستاد و آن شخص به اردوى ميرزا جهانشاه آمده فتنه را مست و خراب يافت و گرد يك‌يك آن خيمه‌ها برآمده آواز برآورد كه « اسبى چنين و چنان گم كرده‌ام و هركس كه من را نشان دهد ، مژدگانى خوب مىدهم . » و هيچ كس از غايت مستى و غفلت جواب نگفت . و جاسوس برگشته حقيقت به عرض امير حسن بيگ رسانيد . و او فرصت غنيمت دانسته سوار شد و به وقت طلوع صبح به نزديك اردوى ميرزا جهانشاه رسيد . جمعى كه فى الجمله شعور داشتند ، سياهى سپاه از دور ديدند و بعد از امعان نظر معلوم شد كه لشكر حسن بيگ است .\r\nو ميرزا جهانشاه در خرگاه خود در خواب غفلت بود . يكى از امراى معتبر كه راه سخن داشت به در خرگاه آمد و هرچند دربان را گفت كه ميرزا را از خواب بيدار كن . آن شخص جرئت نكرد . آخر الأمر آن امير پهلوى خود را به خرگاه زد و خرگاه را به حركت آورده و دو سه مرتبه چنين كرد . ميرزا جهانشاه از صداى چوب‌هاى خرگاه آگاه شد و سبب پرسيد . آن امير حقيقت به عرض رسانيد . ميرزا گفت كه « حسن بيگ بر سر مردهء من نمىتواند آمد . » ديگر باره آن امير اضطراب نمود كه « كار از اين و آن درگذشت و لشكر بيگانه بر سر بازار رسيد . » ميرزا جهانشاه بيرون آمده اميرزاده محمدى و اميرزاده يوسف را به جنگ فرستاد و خود به سلاح پوشيدن توقف كرد . هنوز يك زانوبند « 1 » نبسته بود كه ميرزا يوسف رسيد و به عرض رسانيد كه « ديگر مجال توقف نيست . » ميرزا جهانگير ناچار سوار شد و روى به گريز آورد . و ميرزا محمدى و ميرزا يوسف لحظه‌اى جنگ كرده گرفتار شدند . « 2 »\r\nو مجهولى اسكندر نام از لشكر امير حسن بيك ، ميرزا جهانشاه را تعاقب كرده به او رسيد .\r\nو ميرزا جهانشاه از اضطراب نام خود بر زبان آورد كه « ميرزا جهانشاه‌ام . » اسكندر فى الحال او را به قتل آورد و جامه‌هاى قيمتى او را درپوشيد و سرش را از فتراك آويخته متوجه لشكرگاه شد . و در راه سر از فتراك افتاد . اسكندر چون سر را نديد ، اين قضيه را با هيچ كس نگفت . « 3 »\r\nو امير حسن بيگ بعد از فتح و ظفر به تفحص احوال ميرزا جهانشاه شد . در اين اثنا سر قورميشى كه به ميرزا جهانشاه مشابهتى داشت نزد او آوردند . امير حسن بيگ آن سر را نزد پسران ميرزا جهانشاه فرستاد . و ايشان گفتند كه « اين سر قورميشى است . » امير حسن بيگ\r\n\r\n\r\n","description":"","footnote":"\r\n( 1 ) . ش : هنوز يكى را بند .\r\n( 2 ) . ش : بازگشت .\r\n( 3 ) . ابو بكر طهرانى در ديار بكريّه ( ص 426 ) مادّه تاريخ مرگ جهانشاه را در اين بيت يافته است :\r\n اردوى جهانشاه بهادر نويان * با آن همه اسباب و زبردستى و پشت\r\nثانى عشر شهر ربيع الثانى * ويران شد و تاريخ « حسن بيگ بكشت » - 872 \r\nو نيز در احسن التواريخ روملو ( ص 466 ) ماده تاريخ مرگ وى « خرابى جهان » آمده است .\r\n","page_name":" 5338 ","page_number":228},
  {"content":"\r\n\r\nتحقيق لباس ميرزا جهانشاه كرد . يكى گفت كه « شخصى به نظر من درآمده است كه اثواب قيمتى كه سابقا نداشت ، دربر دارد . » و بعد از تفحص اسكندر را به مجلس آوردند . او حقيقت واقعه را به عرض رسانيد . و بعد از تفحص سر ميرزا جهانشاه را به حضور آوردند .\r\nو اكثر امراى ميرزا جهانشاه نيز در اين معركه گرفتار شده به قتل آمدند [ 603 ب 
  ] . و محمدى ، پسر او كشته شد . يوسف ميرزا نابينا گرديد . و كارى چنين بزرگ به اين آسانى امير حسن بيگ را دست داد . و تمام روى زمين از آوازهء اين فتح پر شد . و باقى امراى جهانشاهى نزد اميرزاده حسينعلى - كه اكبر اولاد ميرزا جهانشاه بود - جمع شدند . « 1 » و اميرزاده ابواب خزاين گشوده صد و هشتاد هزار كس را علوفه و مرسوم داد .\r\nو از ميرزا سلطان ابو سعيد منقول است كه مىفرمود كه « از وقت چنگيز خان تا اين زمان هيچ‌يك از پادشاهان صد و هشتاد هزار سوار را علوفه نداده است . » و از سلاطين ماضى نيز منقول نيست .\r\nالقصّه ، اميرزاده حسينعلى شرح احوال به درگاه ميرزا سلطان ابو سعيد « 2 » عرضه داشت نموده در مقام نزاع و جدال با امير حسن بيگ درآمد . و بعد از وصول عرضه داشت ، پادشاه‌زادهء آذربايجان و عراق ، ميرزا سلطان ابو سعيد كه منتظر اين چنين فرصتى مىبود ، به غايت خوشحال شده حكم فرمود كه لشكرهاى ممالك محروسه به قشلاق مرو حاضر شوند ؛ چه ، موكب همايون در آنجا « 3 » قشلاق نموده بود . قبل از آنكه آن حضرت به مرو متوجه شود ، از خوارزم قاصدى از نزد امير نور سعيد آمده عرضه داشتى رسانيد كه « ميرزا سلطان حسين از دشت قپچاق به اين ولايت آمد ، و امرا طاقت جنگ او نياورده گريختند و تمام « 4 » بيرون خوارزم به تاراج رفت . » و آن حضرت جمعى از امرا را به تحقيق اين واقعه فرستاد كه هركس تقصيرى كرده باشد ، به جزا رسانند .\r\nو امرا چون به خوارزم رسيدند ، مشخص شد كه جميع امراى خوارزم مقصرند . و ميرزا پير درويش قوچين كه در آن ايام منظور نظر عاطفت سلطان ابو سعيد بود ، امير نور سعيد را كه از جملهء مقصران بود غافل گرفته به هرات فرستاد حدمسى « 5 » در حصار اختيار الدين محبوس شد و آخر به التماس شيخ نور الدين آزاد شد . اما در غايت خجالت و فلاكت مىگذرانيد ، و اسبى چنان نداشت كه لايق سوارى باشد . و در اين باب رباعى [ ى 
  ] گفته به مجلس همايون فرستاد . « 6 »\r\n\r\n\r\n","description":"","footnote":"\r\n( 1 ) . ش : رفتند .\r\n( 2 ) . م ، ش : ميرزا سلطان حسين\r\n( 3 ) . م : در آن سرزمين .\r\n( 4 ) . م : مجموع .\r\n( 5 ) . ش : حدمشى .\r\n( 6 ) . و آن رباعى اين است :\r\n","page_name":" 5339 ","page_number":229},
  {"content":"\r\n\r\nو آن حضرت را بر حالت عجز او رحم آمده اسبان راهوار و اشتران قطار و شتران با خيمه و خرگاه و سراپرده و بارگاه و ديگر اسباب سلطنت و عظمت به جهت او فرستاد و حقوق سابق او را يادآور كرده و اظهار عنايت بسيار كرد .\r\nو بعد از چند روز امير مذكور بىحضور شد . و در اثناى بىحضورى به گمان آنكه آن حضرت به عيادت او آمده سخنان بر زبان مىآورد و اطبّا نقل آن در مجلس همايون مىكردند . و پادشاه به عيادت او رفت . ( و به يمن مقدم مبارك صحت كامل حاصل شد . ) « 1 »\r\nو سلطان ابو سعيد بعد از اجتماع لشكرها كس به طلب ناصر الدين عبيد الله فرستاد . و آن جناب به قشلاق مرو آمده آن حضرت را ملاقات كرد « 2 » . و پادشاه در مراسم تعظيم و اجلال از استقبال و مشايعت به وقت آمدن و رفتن دقيقه [ اى 
  ] فرونگذاشت . و يك روز آن حضرت به منزل خواجه رفته ، روز ديگر خواجه به درگاه مىآمد . و بعد از مشورت بسيار ، رأى همه بر سفر عراق قرار گرفت . و خواجه به ماوراء النهر معاودت نموده پادشاه را به آن سفر فرستاد .\r\nو موكب همايون از راه سرخس و مهنه و جام و خواف و باخرز به مشهد طوس آمده و به النگ رادكان آمده از آنجا به موسم بهار ييلاق به كوهسار كالپوش فرمود . و در مهلكهء مازندران و استرآباد سه عرّاده به موجب حكم آماده شده و سه هزار عرّادهء ديگر كه در هرات رود « 3 » آماده و مهيا بود به موجب حكم پياده‌هاى خراسان به طرف اردو آوردند . و در ييلاق كالپوش و آن نواحى از مملكت فارس و عراق اكابر آنجا اكثرى به درگاه آمده ، تسخير آن ملك را به غايت آسان فرانمودند .\r\nو خواجه شمس الدين محمد به موجب حكم به جانب اصفهان روان شد و آن شهر را به تصرف درآورد . و ميرزا قاسم ، ولد جهانشاه به جانب اصفهان آمده هرچند سعى كرد كارى نساخت ؛ چه ، اصفهانيان با خواجه شمس الدين موافق بودند .\r\nو سلطان محمد قيصر روم در اين سال تمام الكاى ارناؤط را مفتوح ساخت .\r\nو در اين سال ملك ظاهر خوشقدم ، حاكم مصر فوت شد . بعد از او بلباى نامى به سلطنت رسيده دو ماه پادشاهى كرده گرفتار گشت . و بعد از او ، لشكريان تيمور بغا را بر خود امير ساختند . و بعد از دو ماه او را نيز بگرفتند و قانىباى به حكومت مصر رسيد و به ملك اشرف\r\n\r\n\r\n","description":"","footnote":"\r\n اين بندهء شرمندهء درمانده به جان * دارد اسبى توقع از شاه جهان\r\nچون همت او بلند و چو بخت قوى * چون دولت او جوان و چون حكم روان \r\n( 1 ) . ش : ( و به قدم او صحّت يافت . )\r\n( 2 ) . ش : به مرو آمده و ملاقات شد .\r\n( 3 ) . م ، ش : هرى رود .\r\n","page_name":" 5340 ","page_number":230},
  {"content":"\r\n\r\nملقب گشت . و به عهد او سلطنت مصر را رونقى پيدا شده ؛ چه ، شجاعت و سخاوت كه علت تامهء پادشاهى است بر وجه اتم و اكمل در ذات خجسته صفات او جمع بود . و تا سنهء نهصد و دو « 1 » پادشاهى كرد . و ميان او و پادشاه روم مكرر محاربات شد ، و اكثر اوقات ظفر او را بود .\r\nدر ميان چراكسهء مصر مثل او حاكمى نگذشت .\r\n( و سوانح اقليم هندوستان در اين سال اين است كه ) « 2 » سلطان محمود گجراتى خبر يافت كه حاكم كرنال ناصر ، با دورباش و [ 604 الف 
  ] اسباب پادشاهى سوار مىشود . و اين معنى بر او به غايت صعب آمده ، لشكرى به ولايت او نامزد كرد و گفت اگر تمام « 3 » اسباب سلطنت خود را از چتر مرصع و تاج مرصع و ديگر جواهر و غير ذلك تسليم نمايد ، متعرض ولايت او نشوند . و راى مندلك « 4 » حاكم كرنال چون مضطرب شد و طاقت مقاومت لشكر گجرات نداشت ، آنچه از جواهر گجراتيان طلبيدند ، داده ، ولايت خود را نگاه داشت .\r\nو سلطان محمود خلجى ، حاكم مالوه آگاه شد كه مقبول خان كه از جانب او به حكومت كوله معين بود ، آن مملكت را ويران كرده و اظهار خلاف نموده و به دكن رفته و فيلان كه نزد او بود به دست راىزاده كوله - كه ابا عن جدّ حاكم كوله بود و در اين وقت در كوهستان مخفى بود - درآمد . و راىزاده از آن كوهستان چهار پنج هزار پياده فراهم آورده قلعهء كوله را مضبوط ساخت . و سلطان ، تاج خان و احمد خان را به آن جانب فرستاده خود نيز متعاقب روان شد . و تاج خان ايلغار نموده غافل خود را به آن قلعه رسانيد . و راىزاده را مردم كوه گرفته نزد تاج خان آوردند . و تاج خان او را مقيد به درگاه ارسال داشت .\r\nو ايلچى ميرزا سلطان ابو سعيد در اين سال به وقتى كه سلطان محمود خلجى از اين سفر معاودت نمود ، به سارنگپور آمده بودند و تحفه‌هاى خراسان آورده و سلطان محمود به غايت خوشحال شده كمال اعزازو احترام به جاى آورد و ايلچيان تعيين نموده از تحف و هداياى هندوستان ، چندانكه دست مكنتش بدان مىرسيد ، از كنيزان صاحب اصول سازنده و غلامان خواجه‌سرا و فيلان كه به قدر توان ايشان زر بار كرده بودند و اقمشهء نفيس هندوستان و غير ذلك به درگاه پادشاه ايران ارسال داشت .\r\n\r\n\r\n","description":"","footnote":"\r\n( 1 ) . ش : سنهء اثنى و تسعمائه .\r\n( 2 ) . ش : ندارد .\r\n( 3 ) . م : مجموع .\r\n( 4 ) . ق : راى سدلك .\r\n","page_name":" 5341 ","page_number":231},
  {"content":"\r\n . \r\n","description":"","footnote":"","page_name":" 5342 ","page_number":232},
  {"content":"\r\n\r\n\r\nذكر وقايع سنهء هشتصد و هفتاد و سه هجرى [ موافق سال هشتصد و شصت و سوم از رحلت خير البشر 
  ] « 1 »\r\nميرزا سلطان ابو سعيد پادشاه ايران ، امير احمد برلاس را به فارس ( و امير محمود را به كرمان و امير سيد محمد را به صوب قزوين و سلطانيه و امير حسينعلى قوچين را به همدان در گزين ) « 2 » و امير فرمان شيخ را به يزد و امير حاجى يساول را به ابرقوه و اسكندر ركابدار را به قم تعيين فرمود ، و مجموع آن ممالك را فرستادگان به تصرف درآوردند .\r\nو ايلچيان امير حسن بيگ در اين وقت و پيش از اين مكرر آمده عرض اخلاص و شرح اختصاص نمودند و به عرض رسانيدند كه « اين سلسله از خاك برداشتهء صاحبقران است ، و هرگز آبا و اجداد اين بنده نافرمانى و بىادبى به خاندان آن حضرت نكرده‌اند . و اولاد قرايوسف دشمن قديم‌اند . به مقتضاى تورهء بزرگ كه دفع ايشان واجب است ، در اين وقت كه فرصت است ايشان را بالكليه دفع بايد كرد . »\r\nو سلطان [ ابو 
  ] سعيد در كالپوش ايلچيان را طوى داده جهت امير حسن بيگ ( خلعت لايق ارسال نمود و پيغام فرمود كه امير حسن بيك ) « 3 » از آن طرف متوجه اولاد قرايوسف شود ، كه لشكر از اين طرف متوجه است . و ايلچى ميرزا حسين ، ولد ميرزا جهانشاه نيز با تحف و هداياى بسيار به ملازمت آمده داشت كه « اكثر مملكت ايران در تصرف بنده است و بنده آنچه در تصرف دارد ، ملك همين پادشاه است و بر همان عهد و پيمان كه پدرم كرده بود ، ثابت و\r\n\r\n\r\n","description":"","footnote":"\r\n( 1 ) . ق : مطلب بين ( ) را ندارد .\r\n( 2 ) . ش : مطلب بين ( ) را ندارد .\r\n( 3 ) . ق : مطلب بين ( ) را ندارد .\r\n","page_name":" 5343 ","page_number":233},
  {"content":"\r\n\r\nراسخ‌ام ، و توقع عنايت ( و مرحمت ) « 1 » دارم . و به سخن دولت‌خواهان پادشاه به دفع مخالفان روان شده‌ام . » آن حضرت در جواب گفت كه « موكب همايون متوجه آن طرف است ، هرچه صلاح وقت باشد به تقديم خواهد رسيد . »\r\nو اردوى بزرگ كوچ كرده به هزار جريب آمد ، و حكام مازندران و گيلان پيشكش بسيار مصحوب برادران و فرزندان خود به درگاه فرستادند . و آن حضرت از راه فيروزكوه به ملك ( رى ) « 2 » درآمد و ده روز در آن ولايت توقف فرمود ، و جميع ممالك عراق و فارس مسخر شد ، مگر شهر شيراز كه از سيّد على نامى از نوكران ميرزا پير بداق ، بعد از قتل او به موجب حكم جهانشاه حاكم آنجا بود . چون امير احمد برلاس به موجب حكم به آنجا رسيد ، امير سيد على غافل به جنگ بيرون آمده امير احمد را شكست داد ، و امير احمد به ابرقوه گريخت .\r\nو اين خبر به سلطان ابو سعيد رسيده مولانا شمس الدين على صاحب كشف را به رسالت نزد سيّد على فرستاد . و سيد على مولانا را به اعزاز تمام نزد خود نگاه داشت و گفت كه « چون موكب همايون به اين جانب توجه نمايد ، شيراز را مىسپارم . »\r\nو امير سيد على ارغون و ديگر امرا كه به قراولى رفته بودند ، به اميرزاده قاسم ولد ميرزا جهانشاه كه از اصفهان مأيوس بازگشته بود رسيدند و او را شكست داده و هزار تومان از جهاز « 3 » او به دست آوردند و او گريخته پيش برادر خود امير حسينعلى رفت [ 604 ب 
  ] و آنجا به قتل رسيد . و امير فريد به سلطانيه آمده ديگر امرا جلوريز به تبريز رفتند . و اميرزاده حسينعلى كه در فريد روىبه‌روى امير حسن بيگ نشسته بود ، « 4 » جمعى كثير از امراى معتبر خود را به رسم قراولى به جانب امير حسن بيگ فرستاد . و آن جماعت بىوفايى كرده به غنيم پيوستند . و جمعى ديگر از او جدا شده به درگاه سلطان سعيد آمدند .\r\nچون خبر بىوفايى امرا در اردوى اميرزاده حسينعلى شيوع يافت ، مردم او به نوعى به هم برآمدند كه ديگر اميرزاده ضبط ايشان نتوانست نمود ، و لشكرش از هم فروريخته بعضى پيش امير حسن بيگ رفتند ، و جمعى ديگر به لشكر جغتاى ملحق شدند . و امير حسن بيگ بعد از ويرانى امير حسينعلى قوى شده ، كتابتى به امير فريد - كه پيشتر از اردوى معلّى به تبريز آمده بود - فرستاد . مضمونش آنكه « من نيز تبريز را به پسر خود اغريو محمد داده‌ام .\r\nبايد كه ايشان از تبريز بيرون روند . » و قبل از اين مهر بر پشت كتابت مىزد . اكنون بر روى كتابت مهر كرده به امراى « 5 » جغتاى فرستاد . و ايشان كتابت را به چمن سلطانيه كه محلّ نزول\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . م ، ش : ندارد .\r\n( 3 ) . م : جهاد ؛ ش : جهات .\r\n( 4 ) . متن در نسخ سه‌گانه مغشوش ديده مىشود .\r\n( 5 ) . ق ، ش : امير .\r\n","page_name":" 5344 ","page_number":234},
  {"content":"\r\n\r\nهمايون بود ، فرستادند و استدعا نمودند كه هرچه زودتر به طرف تبريز كوچ شود ؛ چه ، امير حسن بيگ اظهار خلاف نموده به عزم جنگ برآمده است .\r\nو پسر خود را امير حسن بيگ به ظاهر تبريز فرستاد و امرا بيرون رفته در برابر يكديگر فرود آمدند و مردم جانبين به شهر درآمده معامله مىكردند و با يكديگر ( به حكم پادشاهان خود نزاع موقوف كردند ) « 1 » . و موكب اعلى از سلطانيه به آذربايجان عزيمت نمود . « 2 » و امير حسن بيگ چون دانست كه آن حضرت نزديك رسيده است ، تبريز را گذاشته متوجه قراباغ شد . و در ميانه قريب پنجاه هزار سوار با امراى نامدار قراقويونلو مثل امير حسنعلى « 3 » و ولد او امير سلطانعلى و اميرزاده يوسف ، پسر ديگر امير جهانشاه كه امير حسن بيگ او را ميل كشيده بود ، و امراى تراكمه ، عمر بيگ پسر امير بايزد بسطام و مير على و يارعلى و سام بيك ، پسران امير عليشكر و حاجى قنبر و شاه حاجى از فرزندان امير بابا حاجى گاورودى به اردوى همايون آمدند . و آن حضرت همه را نوازش فرموده ، در آن ممالك مسكن‌ها « 4 » تعيين فرمود . و اميرزاده يوسف ميل كشيده ، مجاور مزار پدر شد .\r\nو اميرزاده سلطانعلى ، پسر امير حسن بيگ با تحفه‌ها به درگاه خلايق پناه آمده شرح اخلاص پدر خود به عرض رسانيده ، و آن حضرت او را نيك ديده احوال پدرش پرسيد . و ايلچيان امير حسن بيگ پىدرپى به انواع تبركات و تنسوقات آمده اظهار عجز و اخلاص مىنمودند . و برادرزادهء حسن بيك ، يوسف بيگ نيز آمده به عرض رسانيد كه « الحمد للّه كه از من امرى صادر نشده كه موجب غبار خاطر اشرف باشد . و اگر نيز واقع شده باشد ، هنوز در توبه باز است . عفو فرمايند ؛ چه ، قريب صد سال است كه ابا عن جدّ ، طريق اخلاص مسكوك مىداريم و ممالك عراق و فارس و آذربايجان را از تصرف دشمنان بيرون آورده به نواب حضرت گذاشتم . اكنون التماس مىرود كه چندان من را مهلت دهند كه زمستان بگذرد و برف از راه‌ها برخيزد ، تا به ولايت خود مراجعت نمايم . و اگر از ما باور نمىكنند از دشمنان من كه در اردو مىباشند سئوال فرمايند كه اكنون از اين راه مراجعت ممكن است يا نه ؟ و به موجب سخن ايشان با بنده سلوك فرمايند . » و اين بيت نوشته بود :\r\n گرت هواست كه معشوقه نگسلد پيمان * نگاه‌دار سر رشته تا نگهدارد \r\nو به وقت آمدن يوسف بيك ، اردوى پادشاه جهان را به نوعى كه لايق بود آراسته ، او را\r\n\r\n\r\n","description":"","footnote":"\r\n( 1 ) . م : ( نزاع موقوف به حكم پادشاهان خود كردند . )\r\n( 2 ) . ش : به عزم آذربايجان معاودت نمود .\r\n( 3 ) . م : حسينعلى . وى پسر جهانشاه قره‌قويونلو بود .\r\n( 4 ) . م : اكاكا .\r\n","page_name":" 5345 ","page_number":235},
  {"content":"\r\n\r\nدرآوردند . و بيست و هفت جا زانو زده به شرف دستبوس رسيد و جواب يافت كه « موكب همايون عازم آن طرف است ، به هرچه صلاح باشد به عمل خواهد آمد . » و اميرزاده محمود كه قرابتى به سلطان [ ابو 
  ] سعيد داشت ، همراه يوسف بيگ به ايلچيگرى نزد امير حسن بيگ رفت .\r\nو امير حسن بيگ نيز لشكر خود را بياراست . و چون خزاين ميرزا جهانشاه به دست او درآمده بود ، تخت زرين نهاده ، ميرزا يادگار محمد بن ميرزا سلطان محمد بن ميرزا بايسنقر بن خاقان سعيد را بر آن تخت نشانيد و خود بر جانب چپ او « 1 » نشست . و امرا و نوكران او در كمال آراستگى به جاى خود قرار گرفتند . و اميرزاده محمود را به آن مجلس درآوردند . چند جا زانو زده با دهشت تمام به پايهء تخت رسيد . و امير حسن بيگ فرمود كه « خواجهء خود يعنى ميرزا يادگار را درياب . » و او به شرف دستبوس ميرزا يادگار محمد رسيده [ 605 الف 
  ] بعد از آن امير حسن بيگ را ( دريافت ) « 2 » و سخنان گفتنى و شنيدنى گفت و شنيد . و اميرزاده محمود بعد از سه روز رخصت يافت .\r\nو يوسف بيگ به عرض امير حسن بيگ رسانيد كه ميرزا ابو سعيد به طمع خزاين و دفاين ميرزا جهانشاه آسان‌آسان دست از تو باز نخواهد داشت . در اين باب فكرى بر اصل مىبايد كرد .\r\nو سلطان ابو سعيد بعد از معاودت يوسف بيك ، به امرا در باب يورت قشلاق سخن كرد ؛ چه ، سرما به غايت كمال رسيده بود . بعضى گفتند كه « ايكى سو آراسى [ ياخچى دير 
  ] « 3 » » يعنى :\r\nميان دو آب خوب است . و جمعى گفتند كه مقام قشلاق سلاطين آفاق قراباغ است . امير حسن بيگ را از آنجا بيرون كرده به جاى ( او ) « 4 » قشلاق مىكنيم .\r\nو به اين عزيمت تبريز را بر دست چپ گذاشته از راه اردبيل متوجه قراباغ شدند . و چون به هفت فرسخى مقصد رسيدند ، به سبب قلت قوت صلاح چنين ديدند كه به طرف محمودآباد روند و از اين طرف او ارس در برابر محمودآباد مقام سازند ، كه از شيروانشاه « 5 » نيز خاطر جمع باشند . و او به فراغت به ملازمت آمد . و به وقت كوچ ، عبور اردو بر صحرايى افتاد كه علف آن صحرا زهر بود و هرچهارپايى كه از آن مىخورد مىمرد . و جاندار بسيار مرد . و در بيشتر منزل‌ها آب و علف كم بود . و در مقابل محمودآباد يكبارگى در اردوى بزرگ قحط شد و بيشتر چهارپايان هلاك شدند . و چندگاه از شيروان خوردنى به كشتىها مىآمد .\r\nو امير حسن بيگ در آن مقام كه بود ، چون به راه نزديك‌تر بود ، در مقام راهزنى شد ، و از\r\n\r\n\r\n","description":"","footnote":"\r\n( 1 ) . ش : بر جانب او .\r\n( 2 ) . ق ، ش : ندارد .\r\n( 3 ) . به متابعت از متن ترجمه به فارسى جملهء تركى ، قياسا افزوده شد .\r\n( 4 ) . ش : ندارد .\r\n( 5 ) . مراد فرّخ يسار شيروانشاه است كه متحد ابو سعيد بود .\r\n","page_name":" 5346 ","page_number":236},
  {"content":"\r\n\r\nطرف عراق و خراسان مطلقا نمىگذاشت كه آمد و شد شود . و جبّاخانه را كه از طرف خراسان مىآمد به تاراج برد . و جمعى كه همراه بودند گرفتار شدند . و چون گذر دريا از اردوى بزرگ دو فرسخ پايان‌تر بود ، امير حسن بيگ جمعى را تعيين كرد كه معبر را تاخت كنند . و به حسب اتفاق خروس بيگ از آن جماعت دچار قراولان ( لشكر جغتاى ) « 1 » شد و گرفتار گشته از حال همراهان خود خبر داد . و فوجى بر سر آن دويست كس رفته جمعى را دستگير كردند و معاودت نمودند .\r\nو بعد از چند روز ، شبى جمعى كثير از مخالفان به كنار اردوى همايون آمده شورى انداختند ، و پادشاه‌زادگان و امرا زانو زده رخصت طلبيدند كه بيرون رفته جنگ كنند . آن حضرت فرمود كه « توره نيست كه شب بر سر ياغى روند . » على الصّباح هزار سوار بيرون رفته پى دشمنان را ملاحظه نمودند . معلوم شد كه هزار و پانصد « 2 » سوار بيش نبوده‌اند . بنابرآن لشكر جغتاى تأسف بسيار اظهار كردند . و چون اسبان لشكر جغتاى به غايت ضعيف شده بود و قوت نداشتند كه به رسم تاخت بيرون روند ، مردم امير حسن بيگ كه اسبان آسودهء فربه عربى داشتند تا كنار اردو به تاخت مىآمدند و هركه را از ترك و تاجيك مىيافتند به قتل مىآوردند .\r\nو چندگاه حال بر اين منوال بود . تا آنكه امير حسن بيگ كس نزد شيروانشاه فرستاد كه « عاقبت لشكر جغتاى معاودت خواهد نمود . آن وقت معلوم خواهد شد كه دوستى ايشان نتيجه بيشتر داشته يا دشمنى ما . » شروانشاه چون احوال لشكر جغتاى را پريشان ديد ، از اين تهديد ترسيده ياغى شد و كشتىها را به آن طرف برد و فى الجمله خوردنى كه آمدن آن از راه دريا بود ، آن نيز بر طرف شد . و پادشاه ناچار شد به طرف اردبيل كوچ كرده « 3 » و در راه به منزلى رسيد كه گل و لاى بسيار بود . و زياده بر نيم فرسخ « 4 » در راه بر بالاى نمد و قبا و جبه و سراپردهء پادشاه به راه رفته از گل بيرون آمدند و لشكريان به صد هزار حيله از گل بيرون رفتند . و سه چهارهزار اسب و استر و شتر در گل ماند ، و به صد هزار مشقّت به موضع تابينا رسيدند و به واسطهء خرم و احتياط خندق كنده توره نصب كردند و كس به قزل آغاج « 5 » رفته كه غله بياورد .\r\nو روز پنج‌شنبه دوازدهم شهر رجب ، امير سيد مراد به رسم قراولى بيرون رفت . چون اندكى راه از اردو دور شد ، چهارصد سوار مكمل كه امير بيگ مقدم ايشان بود ، دچار شدند .\r\nامير بيگ پيش آمده گفت كه « حضرت ميرزا دشمنان صد ساله را دوست پنداشته دوستان صد\r\n\r\n\r\n","description":"","footnote":"\r\n( 1 ) . ش : ندارد .\r\n( 2 ) . ش : هزار و هشتصد .\r\n( 3 ) . لشكر وارفته كه روحيهء خود را كاملا باخته و اميدى براى جنگ نداشت ، از طريق اردبيل به دشت مغان كه در آنجا سپاهيان تركمانان منتظرشان بودند ، عقب نشستند .\r\n( 4 ) . ق : چند فرسخ .\r\n( 5 ) . ق : قرح آغاج .\r\n","page_name":" 5347 ","page_number":237},
  {"content":"\r\n\r\nساله را دشمن ساخت . اكنون صلح ننمود ، و جنگ ناكرده به كجا مىروند ؟ حسن بيگ همچنان در مقام دولت‌خواهى است . فردا امراى بزرگ خود را بفرستند كه ما نيز از اين طرف از امراى خود را بفرستيم تا مهمّات صلح قرار گيرد . »\r\nو روز ديگر امير سيّد فريد و ديگر امراى بزرگ بيرون رفتند . و از آن طرف نيز تركمانان به وعده وفا كرده بيرون آمدند . اما چون سيد فريد را آن جماعت اندك به نظر آمد ، به طرف ايشان روان شده و هرچند امير سلطان ارغون او را منع كرد كه « اين جماعت كمك دارند » سود نكرد . و امير فريد بر ايشان تاخته ، ايشان را متفرق ساخت و جمعى را دستگير نموده به درگاه فرستاد . و بعد از [ 605 ب 
  ] آنكه لشكر جغتاى « 1 » به تاراج مشغول شدند و اسبان ايشان كه به غايت لاغر بود مانده شد ، امير حسن بيگ با دو سه هزار سوار بر اسبان آسوده نشسته ، پيدا شدند . و در حملهء اول پانصد كس از مردم معتبر جغتاى و خراسان را دستگير كرد و به قتل آورد . و امير سيد فريد دستگير شده بقية السيف يك‌يك و دودو خود را به اردو رسانيدند .\r\nو پسران امير عليشكر كه با امير سيد فريد همراه بودند ، بازگشته به كنار اردو آمدند و خاك بىوفايى بر فرق خود بيخته به اردو درنيامدند و از كنارهء اردو سر خود گرفتند . و اميرزاده سلطانعلى تركمان نيز همراه ايشان به همدان رفت و پسران امير عليشكر نيز بىوفايى كرده در همدان او را به قتل آوردند . و اميرزاده حسنعلى « 2 » در اين وقت به موجب حكم در تبريز بود .\r\nو حال لشكر پادشاه دگرگون شد . و به واسطهء صلح امير غياث الدين محمد پادشاه‌زاده سارى را به اردوى امير حسن بيگ فرستاد و امير حسن بيگ او را استقبال كرده گفت كه « من را داعيهء مصالحت نبود ، اما به واسطهء خاطر تو صلح مىكنم . » در اين وقت سيد اردبيلى « 3 » - كه پيش از اين امير حسن بيگ او را به طلب صلح فرستاده بود مراجعت نموده - به عرض رسانيد كه « كار مردم لشكر امير ابو سعيد به اضطرار رسيده است و به خودى خود ويران مىشوند .\r\nمطلقا به صلح راضى نمىبايد شد . »\r\nاين سخن در خاطر امير حسن بيگ جا گرفت . و در اين اثنا ديگر باره امير ابراهيم قمى در ملازمت مهد عليا ، والدهء ميرزا سلطان ابو سعيد به واسطهء قرار مهم صلح تشريف به اردوى امير حسن بيگ آوردند و پيغام آوردند كه « اول تو در مقام صلح درآمدى و ما قبول نكرديم ، لا جرم آن روزى كه از آن مىانديشيديم پيش آمد . اكنون ما طالب صلح‌ايم . » چون اين سخنان دليل عجز بسيار بود و سخن سيد اردبيلى مؤثر افتاده بود ، و امراى خراسان سر بىوفايى كرده\r\n\r\n\r\n","description":"","footnote":"\r\n( 1 ) . ش : لشكر ايشان .\r\n( 2 ) . نسخهء كتابخانهء مركزى دانشگاه با رمز « ش » در اينجا ناتمام مىماند .\r\n( 3 ) . ق : سيّد اوديكى .\r\n","page_name":" 5348 ","page_number":238},
  {"content":"\r\n\r\nعرضه داشت‌ها به حسن بيگ فرستاده بودند ، حسن بيگ در جواب گفت كه « كار پادشاه شما از صلح درگذشت ، و مهم سلطنت او زير و زبر شد . » و ايلچيان را رخصت كرد . و پادشاه‌زادهء سارى را به حضور طلبيده گفت كه « شنيده‌ام ميرزا سلطان ابو سعيد تو را وعدهء حكومت سارى داده و به آن وفا نكرده با وجود قدرت . اكنون من حكومت سارى را به تو دادم . » و هم در مجلس نشان نوشته تسليم سيد نمود . و بعد از رخصت ايلچيان دلاوران تركمان متوجه اردوى بزرگ شدند .\r\nو مقارن اين امراى خراسان مورچل « 1 » هاى خود گذاشته به اردوى حسن بيگ رفتند . و ميرزا سلطان [ ابو 
  ] سعيد از بىوفايى امرا بىعلاج نيمروز عنان برتافت . و پسر حسن بيگ با اسبان آسوده تعاقب نمود . آن حضرت را دريافته بگرفت و به اردو رسانيد و مضبوط ساخت .\r\nو بعد از سوار شدن ميرزا سلطان ابو سعيد روز قيامت آشكار شده مردم اردو چنان سراسيمه شدند كه به هيچ چاره راه نمىبردند . و تركمانان به اردو درآمده آنچه خواستند كردند . و امير حسن بيگ متوجه خيمه و سراپردهء پادشاهى كه هنوز برپا بود شده ، خواجه‌سرايان و محافظان حرم را تسلى كرد و حكم نمود كه به محافظت حرم قيام نمايند . و به ضبط خزاين و نفايس فرمان داد . و به ضبط لشكر و سياست مردم ديگر پرداخته تركمانان را كه با يكديگر بر سر تاراج نزاع مىكردند و همديگر را مىكشتند ، منع كرد . و چون سودى نكرد ، چند كس را به دست خود به زخم تير بر خاك هلاك انداخت و حكم كرد كه سپاهى تركمان و بساقى خراسان از اردو بيرون روند .\r\nو امراى خراسان و لشكر جغتاى به سايهء علم ميرزا يادگار محمد جمع شدند و فى الجمله مردم ايمن شدند . و بعد از دو روز ميرزا سلطان ابو سعيد را امير حسن بيگ به مجلس طلبيد و از نيكو بندگىهاى خويش و جفاهايى كه در برابر ديده بود سخنان گفت و جواب شنيد . و آن حضرت را ديگر باره به محافظان سپرد و اراده داشت كه اسباب پادشاهى آن حضرت را مرتب ساخته او را به محل حكومت خود فرستد . اما امراى او اتفاق نموده به عرض رسانيدند كه « هنوز ما به ميرزا هيچ بد نكرده بوديم بجز استيصال ما به چيزى راضى نمىشد ، اكنون كه اين همه خوارى به او رسيده باشد ، يقين كه در مقام انتقام خواهد شد . بعد از آن كار مشكل مىشود . » و بيشتر از همه قاضى شيروان در باب قتل آن حضرت سعى مىنمود ؛ چه ، آن حضرت با قاضى در آن روز اظهار ( ما فى الضمير نموده از شيروانشاه به واسطهء منع غله ) « 2 » شكايت كرده بود ، و قاضى يقين مىدانست كه اگر آن حضرت پادشاه شود ، يك شروانى زنده نمىماند .\r\n\r\n\r\n","description":"","footnote":"\r\n( 1 ) . رجوع شود به پاورقى صفحهء 653 .\r\n( 2 ) . م : ندارد .\r\n","page_name":" 5349 ","page_number":239},
  {"content":"\r\n\r\nالقصّه به تاريخ دوم رجب سنهء ثلاث و سبعين و ثمانمائه [ - 873 
  ] او را به وثاق ميرزا يادگار محمد فرستادند . و چون پادشاه نزديك رسيد ، ميرزا يادگار محمد بيرون آمده پادشاه را در آغوش كشيد و به خرگاه خود مراجعت نمود . و چون ميرزا سلطان ابو سعيد خواست كه به درون خرگاه درآيد ، او را منع كردند و گفتند « همين جا بنشين . » آن حضرت دانست كه كار تمام شد . روى به قبله نشست [ 606 الف 
  ] و شهادت يافت . « 1 »\r\nبعد از اين واقعهء عظمى مجموع سپاه آن حضرت متفرق شدند و ميرزا سلطان محمد و ميرزا سلطان محمود و ميرزا شاهرخ از لشكرگاه بيرون رفتند . مخالفان به ميرزا سلطان محمد رسيدند . و او جنگ بسيار كرده و زخمدار گرفتار شد . و ميرزا شاهرخ نيز زنده به دست افتاد و به موجب فرمودهء حسن بيگ هردو در قلعه محبوس شدند . و ميرزا سلطان محمود عازم خراسان شد . امير فريد پيش از شكست گرفتار شده بود و امراى خراسان به خود عزيمت لشكر حسن بيگ نموده بودند و جمعى از امراى سمرقند و مقربان ، مقيد و محبوس شدند ؛ مثل امير احمد يار « 2 » و امير محمود موسى صدر و ميرك عبد الوهاب و مولانا قطب الدين طبيب « 3 » و غير ذلك . و امرا اكثر خلاص شدند ، بجز ميرك عبد الرحيم صدر كه كشته شد .\r\nو حسن بيگ باقى امرا و لشكريان خراسان و سمرقند را به حضور طلبيده ( تسلّى كرد ) « 4 » و هركس ميل وطن خود داشت ، رخصت نمود . و جمعى از امراى خراسان را با جمعى از مقربان همراه ميرزا يادگار محمد به تسخير خراسان فرستاد . و باقى لشكريان از راه ولايت شيروان و گيلان عازم خراسان شدند . و حكام آن ولايت حسب المقدور آن مهمانان عزيز را نوازش كرده انواع اعزازو احترام به جاى آوردند ؛ به تخصيص حكام گيلان كه نيكويى بىحد با خراسانيان كردند . اما جمعى كه به ولايت تالشان « 5 » در وقت گريز گذر داشتند ، از تالشان آزار بسيار به ايشان رسيد .\r\nو در آن سال كاركيا سلطان محمد در لاهيجان و توابع پادشاه بود . و اميره دباج در رشت و قومس حكومت مىكرد .\r\nمدت سلطنت ميرزا سلطان ابو سعيد در سمرقند به انفراد هشت سال بود و در خراسان و ماوراء النهر هجده سال . و از آن حضرت ده فرزند نامدار « 6 » به يادگار مانده ، بر اين موجب كه\r\n\r\n\r\n","description":"","footnote":"\r\n( 1 ) . پس از اسارت سلطان ابو سعيد ، او را به يادگار محمد ، نوهء بزرگ شاهرخ كه به اوزون حسن پناه آورده بود ، تحويل دادند . يادگار محمد به خاطر گوهرشاد ، همسر پرتوان شاهرخ كه دوازده سال پيش به دستور ابو سعيد در هرات به قتل رسيده بود ، انتقامى سخت از او گرفت و زجر كشش كرد . با مرگ او غرب خراسان نيز سرانجام مانند سرتاسر سرزمين ايران از امپراتورى تيموريان جدا شد . - تاريخ تيموريان ( كيمبريج ) ترجمهء يعقوب آژند ، ص 125 .\r\n( 2 ) . ق : احمد بار ؛ م : احمد بارق . تصحيح از روضة الصفا .\r\n( 3 ) . م : + ميرك عبد الرحيم صدر .\r\n( 4 ) . م : ندارد .\r\n( 5 ) . ق : ولايت ايشان .\r\n( 6 ) . م : پايدار .\r\n","page_name":" 5350 ","page_number":240},
  {"content":"\r\n\r\nمسطور مىشود : ميرزا سلطان احمد ، ميرزا سلطان محمود ، ميرزا سلطان محمد ، ميرزا شاهرخ ، ميرزا الغ بيك ، ميرزا عمر شيخ ، ميرزا ابا بكر ، ميرزا سلطان مراد ، ميرزا خليل سلطان ، ميرزا سلطان ولد . ميرزا سلطان محمد و ميرزا شاهرخ در آذربايجان گرفتار شدند . و ميرزا سلطان محمود به اتفاق جمعى از امراى ارغونى از جنگگاه بيرون آمده متوجه خراسان شد و از نيشابور گذشت و در صحراى فراه‌جرد دچار امير ولى بيگ نوكر سلطان حسين ميرزا كه به جانب مشهد رفته بود ، شد . و چون لشكر ميرزا سلطان محمود « 1 » ضبطى نداشت ، بعد از جنگ شكست يافته به جانب هرات روان شد .\r\nو امير حسام الدين قنبر على كه به موجب حكم سلطان ابو سعيد از حصار شادمان متوجه آذربايجان بود ، و در اثناى راه به موجب فرمان در هرات توقف نموده بود ، چون از توجه سلطان محمود آگاه شد به اتفاق اكابر هرات به استقبال بيرون آمد . و همين روز امير سلطان ارغون كه از آذربايجان گريخته بود ، به هرات آمد و روز جمعه سيم ماه خطبه به نام سلطان ابو سعيد و ميرزا سلطان احمد و ميرزا سلطان محمود خوانده شد . و مردم هرات به وقتى كه سلطان ابو سعيد در آذربايجان بود ، به واسطهء خبر قرب وصول ميرزا سلطان حسين از راه نسا و ابيورد ، برج و بارهء قلعه را مستحكم گردانيده بودند . و با آنكه چند منزل ميرزا سلطان حسين دور بود ، شب و روز بر بالاى برج و باره پاس مىداشتند .\r\nچون ميرزا سلطان محمود به شهر درآمد ، روز ديگر كوتوال قلعهء اختيار الدين ياغى شده حصار را دربست ، و غلبهء تمام از سپاهيان به عزيمت ملازمت ميرزا سلطان حسين روى راست از شهر بيرون رفتند . و معلوم ميرزا سلطان محمود شد كه سپاهى و رعيت خراسان ميرزا سلطان حسين را خواهانند و توقف در هرات مصلحت نيست . نيم روز سوار شده به اتفاق امير يارعلى مغول و امير قنبر على از شهر بيرون رفت . و به وقت بيرون رفتن از دروازه ، يكى از مردم بداصل حركتى بىادبانه بر بالاى بام كرده ، و امير قنبر على به غايت برآشفته خدنگى كه به سان تير قضا بىخطا بود ، در كارش كرد و جهان را از ننگ وجود آن ناپاك خلاص ساخت .\r\nو امير سلطان و جمعى ديگر به جانب اردوى ميرزا سلطان حسين رفتند و از جانب ميرزا امير شيخ ابو سعيد خان در مياه به داروغگى شهر هرات آمد . و در هشتم ماه رمضان ميرزا سلطان حسين به هرات آمد . و روز دهم ماه خطبه به نام ميرزا سلطان حسين خوانده شد . و آن حضرت قدم بر مسند سلطنت نهاده ، از بلخ و حدود بدخشان تا اقصاى مازندران بر آن حضرت قرار گرفت . و امير سيد مراد و جمعى ديگر از امراى ميرزا سلطان ابو سعيد نزد ميرزا\r\n\r\n\r\n","description":"","footnote":"\r\n( 1 ) . م : سلطان محمد .\r\n","page_name":" 5351 ","page_number":241},
  {"content":"\r\n\r\n[ 606 ب 
  ] سلطان حسين آمده ، اعتبار يافتند . و شهربانو بيگم ، بنت سلطان سعيد شهيد را ميرزا سلطان حسين به نكاح خود درآورد و طوى در كمال عظمت ترتيب نمود . و ميرزا سلطان احمد ، پسر بزرگ ميرزا سلطان ابو سعيد كه حكومت سمرقند در غيبت پدر به او متعلق بود و مقرر چنين بود كه از هرجانب ميرزا سلطان حسين پيدا شود به دفع او توجه نمايد ، به وقتى كه خبر ميرزا سلطان حسين از جانب نسا و ابيورد شنيد با پنجاه هزار سوار به قصد ميرزا سلطان حسين از آب جيحون گذشت و در كنار مرغاب خبر واقعهء پدرش رسيد . و ميرزا سلطان حسين جمعى را كه از آذربايجان آمده بودند ، به ملازمت سلطان احمد فرستاد . و سپاه ماوراء النهر چند روز متردد ، آخر بازگشتند .\r\nو امير زين العابدين ارلات متوجه خدمت ميرزا سلطان حسين شد . و چون به اردوى ميرزا ملحق شد ، به موجب فرموده متوجه تسخير بلخ و شبرغان گشت و در راه دچار ميرزا سلطان محمود كه از هرات بيرون آمده به ماوراء النهر مىرفت ، گشت و جنگ شد . ميرزا سلطان محمود و يارعلى مغول را به جنگ بازداشته ، خود بيرون رفت . و يارعلى گرفتار شده در هرات به قتل رسيد و امير زين العابدين و خويشان و برادران ، بلخ و آن حدود را به تصرف درآوردند .\r\nو ميرزا سلطان محمود از آب جيحون گذشته نزد برادر بزرگ ، ميرزا سلطان احمد رفت و رعايت يافت ، و اختيار ديوان بزرگ به او دادند . و چندگاه ميان برادران صلح و صفا بود . آخر به سعى فتنه‌انگيزان به عزيمت شكار سوار شده به سعى امير قنبر على به حصار رفت و آن مملكت را متصرف شده لشكر بسيار جمع كرد . و ميرزا سلطان احمد به قصد او سوار شد . و بعد از جنگ ميرزا سلطان محمود شكست يافت و ميرزا سلطان احمد مظفر و منصور به سمرقند معاودت فرمود . و تمام مملكت ماوراء النهر و تركستان بر ميرزا سلطان احمد قرار گرفت .\r\nو احوال ميرزا الغ بيگ كه پسر پنجمين است ، آن است كه امير بابا كه از امراى مملكت جانيك « 1 » و غزنين بود ، به ميرزا سلطان ابو سعيد عرضه داشت نمود كه « اگر يكى از شاهزادگان به اين مملكت تشريف آورند ، كمر عبوديت بر ميان بسته اين ملك را به نواحى ضبط مىنماييم . » و به موجب استدعاى او سلطان ابو سعيد ، ميرزا الغ بيگ را به آنجا فرستاد . و امير بابا مدتى خوب سلوك كرد و آخر ياغى شده آنگه مخصوصان شاهزاده را به قتل رسانيد و شاهزاده را مضبوط نگاه مىداشت . تا آنكه برادران امير بابا ، دريا خان و آفاق خان كه از او دلگيرى داشتند ، در خلوتى امير بابا را به قتل آوردند .\r\n\r\n\r\n","description":"","footnote":"\r\n( 1 ) . م : جامك .\r\n","page_name":" 5352 ","page_number":242},
  {"content":"\r\n\r\nو قبل از آنكه قتل امير بابا به فعل آيد ، امراى سلطان ابو سعيد مثل امير محمد على و برندق برلاس « 1 » و امير قنبر على و امير كوكلتاش و غيره به جهت خلاصى ميرزا الغ بيگ كه در ضبط امير بابا بود ، متوجه كابل شده بودند . و برادران امير بابا بعد از قتل برادر چون از نزديك امرا خبر يافتند راه گريز پيش گرفته به حدود هندوستان رفتند و ميرزا الغ بيگ را همراه بردند . و جمعى از افغانان كه در آن نواحى مىباشند هم شب به كنار اردوى برادران امير بابا رفته ، ميرزا الغ بيگ را دزديدند . و دريا خان و آفاق خان خبردار شده از عقب او شدند . و مردم افغان شهزاده را به دره‌اى محكم كه ايل و الوس ايشان در آنجا بود درآورده پيش دره را سنگچين كردند . و تا مخالفان سنگ‌ها را از راه دور مىكردند ، شاهزاده را افغانان به امرا رسانيده بودند .\r\nو امير محمد على و همراهان ايشان را رعايت بسيار نموده به كابل معاودت نمودند . و بار ديگر شاهزاده در كابل به حكومت نشست . و امير قنبر على رخصت يافته به حصار رفت و به وقت واقعهء آذربايجان در كابل حاكم بود .\r\nو ميرزا ابا بكر به موجب فرمان پدر به اتفاق امراى بزرگ عازم بدخشان شد . و امير سيد فريد پيشتر روان شد . حاكم بدخشان ، شاه سلطان محمد چون طاقت جنگ نداشت عازم درگاه سلطان ابو سعيد شد و هرچند پسرش او را منع كرد ، سودى نداد . او به هرات آمد ، پسرش به كاشغر رفت و امير فريد مملكت بدخشان را به تصرف درآورد و به ميرزا ابا بكر كه به سلطنت آن ولايت معين شده بود ، سپرده به هرات آمد . و شاهزادهء بدخشانى از كاشغر غافل بر سر امير اسماعيل جاويد شاه - كه امير الامراى ميرزا ابا بكر بود - غافل تاخت آورده او را به قتل آورد و بدخشان را متصرف شد .\r\nو امير احمد مشتاق و ديگر سرداران كه در حدود قندز و بغلان بودند ، خبر يافته ايلغار كردند و شاهزادهء [ 607 الف 
  ] بدخشان را غافل دريافته به قتل آوردند ، و بار ديگر مملكت بدخشان به تصرف ميرزا ابا بكر شد . و شاه سلطان محمد بدخشانى كه در هرات بود ، به حكم سلطان ابو سعيد بعد از قضيهء پسرش به قتل رسيد .\r\nو ميرزا عمر شيخ در زمان پدر ، پادشاه اوزجند « 2 » و اندجان بود و آن ولايت را تا حدود مغولستان به نوعى ضبط كرده بود كه لشكر مغول را عبور بر آن ولايت در خاطر نمىگذشت ، و تمامت آن ولايت به غايت معمورى رسيد .\r\nو ميرزا سلطان مراد به حكم پدر ، حاكم قندهار و گرمسير بود . تا وقتى كه سلطان ابو سعيد متوجه عراق و آذربايجان شد و ممالك عراق و كرمان مسخر شده حكومت كرمان نامزد\r\n\r\n\r\n","description":"","footnote":"\r\n( 1 ) . م : برسق برلاس .\r\n( 2 ) . م : اورخد .\r\n","page_name":" 5353 ","page_number":243},
  {"content":"\r\n\r\nميرزا سلطان مراد شد . و شاهزاده به موجب حكم پدر از قندهار متوجه كرمان شد . و در اثناى راه خبر واقعهء آذربايجان رسيد . و شاهزاده متحير شد و متوجه گرمسير گشت . و به وقتى كه از آب هيرمند به گشتى مىگذشتند ، امير يوسف ترخان كه به موجب حكم سلطان [ ابو 
  ] سعيد در خدمت شاهزاده بود ، از آب گذشته ، كشتىها را به طرف پايان آب سر داد و آوازه انداخت كه لشكر هزاره رسيد . بنابرآن ، لشكر « 1 » شاهزاده متفرق شدند . و آنچه از آب گذشته بودند ، امير يوسف تاراج كرد و شاهزاده ناچار به هرات رفت .\r\nو ميرزا سلطان حسين كه به تازگى پادشاه خراسان شده بود ، شاهزاده را رعايت كرده به جانب سمرقند فرستاد و برادران به او خوب سلوك نكرده ، لاجرم به خراسان معاودت نمود . و ميرزا سلطان حسين او را رعايت كرد و آخر به واسطهء مصلحت ملك در قلعهء هريو محبوس شد و كسى بعد از آن از او خبر نيافت .\r\nو ميرزا سلطان خليل به وقت سفر آذربايجان در هرات قايم مقام پدر بود و بعد از واقعهء پدرش « 2 » ، چون خراسان مسخر ميرزا سلطان حسين شد او را به ماوراء النهر فرستاد . و ميرزا سلطان ولد را به حكم سلطان ابو سعيد امراى ارلات محافظت مىنمودند .\r\nو چون ميرزا سلطان حسين [ بايقرا 
  ] پادشاه بالاستقلال خراسان شد ، نخست بر زبان‌ها افتاد كه ارادهء ميرزا آن است كه خطبه به نام دوازده امام خوانده ترك مذهب اهل سنت و جماعت نمايد . اما به خلاف گمان مردم شخصى را كه در رفض غلو داشت و بر منبر برآمده سخنان موافق مذهب آن جماعت مىگفت ، حكم فرمود كه به خوارى از منبر فرود آوردند .\r\nو سلطان محمد ، قيصر روم در اين سال تمامت ولايات قرامان را مسخر ساخت و گزل حصار نيز به تصرف او درآمد و به طرف اسلامبول « 3 » معاودت نمود و تا سنهء هشتصد و هفتاد و چهار « 4 » در اسلامبول به حال خود بود و به هيچ طرف لشكر نكشيد .\r\nو در اين سال ، قانىباى در مصر پادشاه بود .\r\nو در اين سال ، سوانح هندوستان آن است كه سلطان محمود خلجى ، حاكم مالوه لشكرى به ولايت گنجواره نامزد فرمود و آن ولايت به تاراج رفت و حصارى در آن مملكت بنا كردند و منبر خان به ضبط آن حصار مأمور شد . و خان اعظم و فتح خان به موجب حكم سلطان محمود به ولايت گرمسير لشكر كشيدند و با كفار آن ولايت جنگ كرده ايشان را شكست دادند . و هندوان به حصار پناه بردند ، و مسلمانان به پاى حصار آمده آتش در حصار زدند و سه هزار\r\n\r\n\r\n","description":"","footnote":"\r\n( 1 ) . م : مردم .\r\n( 2 ) . م : آذربايجان .\r\n( 3 ) . م : استنبول .\r\n( 4 ) . م : سنهء اربع و سبعين و ثمانمائه .\r\n","page_name":" 5354 ","page_number":244},
  {"content":"\r\n\r\nكس را به قتل آورده هفت هزار كس را دستگير كردند و ايلغار كرده حصار كرهه « 1 » را به تصرف درآوردند و راى دريا مقدم كرهه با اهل و عيال گرفتار شد و به حكم سلطان محمود به قتل رسيد .\r\nو سلطان محمود خلجى در اين سال بىحضور شده به مرض دق در نوزدهم ذيقعده درگذشت . و مدت سلطنتش سى و چهار سال بود . پادشاهى نيكو اخلاق شجاع عادل بود . و بعد از او پسرش سلطان غياث الدين ، پادشاه مالوه شد و فدى خان ، برادر خود را به حكومت ولايت رنتنبور « 2 » به دستور قديم تعيين نمود و گفت كه « به وقت پدر سى و چهار سال لشكركشى كردم ، اكنون وقت آسايش است . » و حكم كرد كه در قلمرو او از اسباب طرب آنچه ميسر بود ، آماده ساختند ، و كنيزان سازنده و گوينده و رقاصه بسيار خوب آورد ، و هرجا كه خبر كنيز صاحب حسنى شنيد ، تا به دست نياورد آرام نگرفت . و اقسام صنايع و علوم به كنيزان آموخت .\r\nو قريب به پانزده هزار زن در حرم خود جمع آورد . و اين از عجايب است . و علوفهء مجموع كنيزان و ديگر عورات را يكسان مقرر كرده بود . دو تنكه نقد و دو من غله به هريك مىداد . و هرجاندار كه در خانهء او بود ، دو تنكه نقد و دو من غله مقررى او بود ، چنان كه طوطى و شارك و كبوتر نيز دو تنكه و دو من غله مقررى داشتند . و روزى در خانهء موشى به نظر او درآمد . دو من غله و دو تنكه به جهت موش نيز مقرر شد . و چند كس مقرر شدند كه غله به جهت سوراخ موش نهند .\r\nو به زنان و كنيزان كه خاطرش [ 607 ب 
  ] مايل بود ، طلا آلات و جواهر بسيار مىداد . اما در علوفه سويت مرعى بود . و مقرر ساخته بود كه چون بر زبان من شكر خداى تعالى گذرد ، پنجاه تنكه تصدق كنند . و هرروز چون نظرش بر عيال و اطفال و اسباب و ادوات سلطنت مىافتاد ، به جهت هريك شكرى كردى ، تصدقات به موجب مقرر به مستحقان رسيدى .\r\nو نيز حكم كرده بود كه با هركس كه سخن گويم ، خواه بزرگ و خواه كوچك ، هزار تنكه به او دهيد . و به موجب قرارداد با هركس سخن كردى هزار تنكه به او رسيدى . و به شكار ميل بسيار داشت . و آهوخانهء بسيار ساخته اصناف جانوران در آنجا جمع آورده بود . و با عورات سوار شده در آهوخانه‌ها شكار مىكرد . و تا سنهء هشتصد و هشتاد و نه « 3 » به فراغت گذرانيده به هيچ طرف سوارى نكرد . و در ملك او هيچ‌گونه خللى واقع نشد ، بجز آنكه بهلول لودى ، حاكم\r\n\r\n\r\n","description":"","footnote":"\r\n( 1 ) . م : كربه .\r\n( 2 ) . رجوع شود به پاورقى صفحه 62\r\n( 3 ) . م : سنهء تسع و ثمانين و ثمانمائه\r\n","page_name":" 5355 ","page_number":245},
  {"content":"\r\n\r\nدهلى ابهنور « 1 » را تاراج كرد . و به حكم سلطان غياث الدين ، شير خان ، حاكم چنديرى با لشكر سارنگپور و بيلسه و اطراف و نواحى متوجه ابهنور شد و بهلول لودى به جانب دهلى مراجعت نموده بود . شير خان ، ابهنور را به حال عمارت بازآورد .\r\nو سلطان محمود گجراتى در اين سال در مملكت خود به رسم سير و شكار سوارى كرد و به احمدآباد معاودت نمود .\r\n\r\n\r\n","description":"","footnote":"\r\n( 1 ) . م : رنتنبهور .\r\n","page_name":" 5356 ","page_number":246},
  {"content":"\r\n\r\n\r\nذكر وقايع سنهء هشتصد و هفتاد و چهار هجرى [ موافق سال هشتصد و شصت و چهارم از رحلت خير البشر 
  ] « 1 »\r\nدر اين سال ميرزا سلطان حسين ، پادشاه خراسان بود . مجملى از احوال او به تقريب ذكر حالات ميرزا سلطان ابو سعيد در سنوات گذشته مذكور شد . و چون پيشنهاد همت آن است كه به قدر مقدور سعى در تحقيق احوال سلاطين عظيم الشأن نموده شد ، در اين وقت تفصيل احوال آن پادشاه اقبال پناه لغايت سنهء مذكور به قدر علم در قلم مىآورد ، و بعد از اين سال به سال آنچه معلوم بوده است ، نوشته خواهد شد .\r\nسلطان حسين ميرزا ، پسر ميرزا منصور بن ميرزا بايقرا بن ميرزا عمر شيخ بن امير تيمور گوركان است ، و مادر آن حضرت فيروزه بيگم ، بنت اميرزاده سلطان حسين بن امير محمد بيگ بن امير موسى است . و تولد آن حضرت در سنهء هشتصد و چهل و دو « 2 » به هرات واقع شد .\r\nو به وقتى كه ميرزا منصور فوت شد ، آن حضرت يك و نيم ساله بود و والده‌اش به محافظت او قيام مىنمود . تا آنكه سن مباركش به چهارده سالگى رسيد و به موجب اشارت مادر خود به ملازمت ميرزا ابو القاسم بابر رفت و تربيت يافت . و در يورش عراق و فارس در ملازمت ميرزا بابر به مازندران رفت ، و در قشلاق مازندران با سلطان ويس ميرزا ولد سلطان محمد بن ميرزا بايقرا به سبب قرب قرابت مصاحبت آغاز كرد .\r\nو چون ميرزا بابر به جانب سمرقند متوجه شد ، سلطان ويس كه هميشه سر فتنه‌انگيزى داشت از اردوى ميرزا بابر فرار نمود . و بدان واسطه ميرزا بابر از جميع شاهزادگان متوهم شد .\r\n\r\n\r\n","description":"","footnote":"\r\n( 1 ) . در نسخ بياض است ؛ در حاشيهء نسخهء ق : 874 .\r\n( 2 ) . م : سنهء اثنى و اربعين و ثمانمائه .\r\n","page_name":" 5357 ","page_number":247},
  {"content":"\r\n\r\nو آن حضرت اين معنى را دريافته به وقت محاصرهء سمرقند فرصت يافته نزد ميرزا سلطان ابو سعيد رفت و اعزاز يافت . و سلطان ولى كه از ميرزا بابر گريخت ، به طرف خوارزم نزد مصطفى خان رفت و كمك يافته به وقت محاصرهء سمرقند نواحى بخارا را تاخت . و ميرزا سلطان ابو سعيد نيز از شاهزادگان به واسطهء سلطان ويس آزرده‌خاطر شد ؛ چه ، بعد از معاودت ميرزا بابر ، بار ديگر سلطان ويس تاخت به نواحى قراچل « 1 » آورد . و ميرزا سلطان ابو سعيد به دفع او روان شد و او گريخته به خوارزم رفت . و ميرزا سلطان ابو سعيد به سمرقند معاودت فرمود و ميرزا سلطان حسين را با سيزده كس ديگر از خويشان گرفت و در قلعهء سمرقند محبوس گردانيد . و فيروزه بيگم ، والدهء آن حضرت از هرات به سمرقند رفته گناه پسر را از سلطان سعيد شفاعت كرد .\r\nو آن حضرت خلاصى يافته ، نوبت ديگر نزد ميرزا ابو القاسم بابر آمد ، و تا وقت فوت ميرزا بابر در ملازمتش بود ، و بعد از آن به مرو نزد ميرزا سنجر رفت و دختر ميرزا سنجر را در حبالهء نكاح آورد و ميرزا بديع الزمان از دختر ميرزا سنجر متولد شد . و به وقتى ميرزا شاه محمود از ميرزا ابراهيم شكست يافت و ميرزا سنجر به مشهد رفت ، آن حضرت را در يزد قايم مقام گذاشت . و ميان ميرزا سلطان حسين و حسن ارلات كه نوكر ميرزا سنجر بود ، نزاعى پيدا شد . و حسن ارلات در مقام گرفتن ميرزا شد . و ميرزا با پنج سوار از شهر بيرون رفت ، و خانعلى يساول با شصت كس به آن حضرت ملحق شد . و بعد از مشورت به جانب مرو معاودت كردند و سيد زين العابدين و خانعلى يساول را نزد حسن ارلات فرستادند كه به او بگويند كه [ 608 الف 
  ] « به جهت تسكين اين فتنه تو را نزد ميرزا بابر مىبايد آمد . » و حسن ارلات به ملازمت آمده گرفتار شد و مرو به تصرف درآمد .\r\nو بعد از دو روز كه به جانور پرانيدن ميرزا از شهر بيرون آمد ، جمعى از امراى ميرزا سنجر اتفاق نمود . شهر را مضبوط كردند و نوكران ميرزا را كه در شهر بودند ، به قتل رسانيدند .\r\nو ميرزا آگاه شده جنگ بر حصار انداخت و جنگ‌كنان به برجى برآمد و از نوكرانش طاقت نياورده به وقت هجوم مرويان بگريختند . و آن حضرت با شصت كس ناچار از برج فرود آمده به طرف سربند روان شد و مردم او را . . . « 2 » اوطاق « 3 » و حسن چركس با دويست سوار به ملازمت آن حضرت آمدند . و ميرزا سنجر به مرو معاودت نمود و جمعى را به تعاقب آن حضرت فرستاد . بعد از جنگ ، خانعلى يساول كشته شده مرويان ظفر يافتند . و ميرزا با بيست و پنج كس\r\n\r\n\r\n","description":"","footnote":"\r\n( 1 ) . م : قراگرد ؛ رجوع شود به پاورقى صفحهء 371 .\r\n( 2 ) . يك كلمه در دو نسخه ناخوانا .\r\n( 3 ) . م : اوماق .\r\n","page_name":" 5358 ","page_number":248},
  {"content":"\r\n\r\nاز جنگگاه بيرون رفت و در ما بين بلخ و بركناش چند روز توقّف نمود و از آنجا به منزل اجور رفت . « 1 »\r\nو ميرزا سلطان ابو سعيد در اين وقت در بلخ بود . و امير سلطان برلاس در اين منزل گريخته نزد ميرزا سلطان ابو سعيد رفت . و آن حضرت از اجيراجور به بابا قنبر رفته هرچند روز در بيابان مىگذرانيد . و چند مرتبه ميرزا سنجر به ايلغار قصد آن حضرت كرد ، اما كارى از پيش نتوانست برد . و تمام زمستان بر آن حضرت در ميان بيابان مرو و خيوق گذشت . و در بهار با بيست و دو كس كه اكثر پياده بودند به كوگ‌گنبد « 2 » روان شد . و خواجه بردى يساول با چهار كس از آن نواحى بيست « 3 » اسب رانده به نظر آن حضرت درآوردند . و مجموع همراهان سوار شدند . و جمعى از لشكر ميرزا سنجر گريخته نزد آن حضرت آمدند . و ميرزا متوجه نسا شد . و جمعى از نوكران ميرزا علا الدوله نيز به آن حضرت ملحق شدند و در منزل يحيى كولى خبر رسيد كه حسن نام حاكم استرآباد از لشكر تركمان « 4 » گريخته به طرف ابيورد در عقب موكب همايونى مىآيد .\r\nو آن حضرت عنان برگردانيده با سيصد كس در ابيورد به بابا حسن رسيد و بعد از آن جنگ بابا حسن كشته شد . و اين فتح مقدمهء فتوحات بود . و آن حضرت بعد از اين مال ولايت نسا گرفته بر لشكريان قسمت كرد ، و جمعى كثير از لشكريان ميرزا سنجر به نسا و ابيورد نزد آن حضرت آمدند . هزار سوار جلاير از ولايت استرآباد نيز آمده به آن حضرت همراه شدند و تسخير استرآباد را در نظر آن حضرت آسان فرانمودند . و آن حضرت متوجه آن ولايت شد .\r\nو جمعى از امراى ميرزا بابر و سياهپوشان استرآباد نيز نزد آن حضرت آمدند و روزبه روز از مازندران و جرجان مردم نزد آن حضرت مىآمدند . و به نواحى سلطان ميدان به نوعى كه گذشت تركمانان را شكست داده استرآباد را به تصرف درآورد . و محمد خدايداد و ساير امرا به عرض رسانيدند كه سكه و خطبه به نام سلطان ابو سعيد مىبايد كرد تا قاعدهء محبت استحكام پذيرد ، و چند روز به فراغت توان گذرانيد . و ميرزا قبول نكرده از غايت علو همت سكّه و خطبه به نام خود كرد .\r\nو در اين وقت از جانب ميرزا سلطان ابو سعيد ايلچى [ ى 
  ] آمده معروض داشت كه سلطان ابو سعيد مىفرمايد : « سعى [ ى 
  ] كه در دفع تركمانان نموده‌اند به غايت مستحسن افتاد . و توقع آن است كه از جانبين قاعدهء محبت مرعى باشد ، و آنچه از تصرف تركمانان بيرون آورند بر\r\n\r\n\r\n","description":"","footnote":"\r\n( 1 ) . م : به منزل رفته ماجور رفت .\r\n( 2 ) . رجوع شود به پاورقى صفحهء 989 .\r\n( 3 ) . م : به شب .\r\n( 4 ) . م : تركان .\r\n","page_name":" 5359 ","page_number":249},
  {"content":"\r\n\r\nايشان مسلم است . » و فرستاده معزز و محترم رخصت يافته . و بعد از چندگاه محمد مشتاق از نوكران سلطان ابو سعيد به ولايت ماروكند - كه در تصرف محمد قوچين از ملازمان ميرزا سلطان حسين بود - تاخت برد . و محمد قوچين به جنگ بيرون آمده او را شكست داد و دستگير كرده به نظر ميرزا سلطان حسين آورد . ميرزا مشتاق را مصحوب امير سيد كوكلتاش نزد سلطان سعيد فرستاد و پيغام كرد كه « با آنكه محمد مشتاق متعرض ولايتى كه به ضرب شمشير از دشمنان گرفته شده است ، شده بود ، او را به اعزاز به درگاه فرستاديم كه قاعدهء محبت برقرار ماند . » و سلطان [ ابو 
  ] سعيد ملاحظهء خاطر ميرزا نموده و امير سيد را محبوس ساخت . و ميان ميرزا سلطان ابو سعيد و ميرزا سلطان حسين بعد از اين واقعه دشمنى به غايت كمال رسيد .\r\nو در سنهء هشتصد و شصت و چهار « 1 » ميرزا سلطان حسين ، عبد العلى ترخان را به تأديب بعضى از اعراب كه در نواحى ( بيارجمند ) « 2 » مىبودند فرستاد . عبد العلى بعد از تأديب آن جماعت نواحى نيشابور و شيراز را تاخت . و از طرف سلطان ابو سعيد جمعى از امرا به دفع عبد العلى روان شدند . و او قبل از رسيدن ايشان به استرآباد رفت . و سلطان ابو سعيد - چنان كه گذشت - متوجه استرآباد شد ، و ميرزا طاقت نياورده با پانصد كس به كنار آب آمويه رفت [ 608 ب 
  ] و حكومت استرآباد به ميرزا شاه محمود قرار گرفت . و ميرزا سلطان حسين از كنار آب آمويه ، عبد الرحمان جاودو « 3 » را به شهر وزير « 4 » از ولايت خوارزم نزد مصطفى خان فرستاد و طلب كمك فرمود .\r\nو قبل از آنكه عبد الرحمان به مصطفى خان رسد ، قراولان نه كس گرفته به نظر همايون آوردند و خبر ياغى رسانيدند . بعد از تحقيق معلوم شد كه پير بداق ، برادر مصطفى خان است كه در آن نزديكى منزل دارد . و آن حضرت ، آن مردم را گذاشته ، بر پير بداق سخنان محبت‌آميز پيغام فرستاد . و دوستى در ميان آمد و آخر دوستى به خويشى استحكام يافت . و همشيرهء ميرزا سلطان حسين را به پير بداق سلطان نكاح كردند . و جمعى از نوكران مصطفى خان كه همراه پير بداق بودند ، جدا شده نزد مصطفى خان رفتند و ميان برادران نزاع به هم رسانيدند . و ميرزا سلطان حسين به پير بداق همراه شد و با مصطفى خان جنگ كردند و او را شكست دادند و مصطفى خان در شهر وزير متحصن شد و چهل و يك روز ايام محاصره امتداد يافت . و بيست و پنج روز جنگ شد و آخر صلح شد . و از طرفين تحفه‌ها به يكديگر فرستادند .\r\n\r\n\r\n","description":"","footnote":"\r\n( 1 ) . م : سنهء اربع و ستّين و ثمانمائه .\r\n( 2 ) . ق : ناخواناست : حمورعر .\r\n( 3 ) . م : جاولو .\r\n( 4 ) . ق : ورورزا .\r\n","page_name":" 5360 ","page_number":250},
  {"content":"\r\n\r\nو ميرزا سلطان حسين به استصواب آقا صوفى به صوب اراق شتافت و در آن مقام خبر رفتن سلطان ابو سعيد به پاى قلعهء شاهرخيّه مسموع شد و ميرزا فرصت غنيمت دانسته به جانب استرآباد روان شد . و با ميرزا محمود جنگ كرده ظفر يافت و استرآباد را بار ديگر به تصرف درآورد . و چند روز آنجا به فراغت گذرانده ، عبد الرحمان ارغون را به حكومت استرآباد تعيين فرموده و به نفس نفيس متوجه هرات شد و چنان كه گذشت ، تسخير هرات ميسر نگشت .\r\nو سلطان ابو سعيد معاودت نمود . و ميرزا از راه سرخس به استرآباد روان شد و سلطان [ ابو 
  ] سعيد به استرآباد آمد و ميرزا را بار ديگر از استرآباد بيرون كرد و ميرزا به اداق رفت و به مصطفى خان پيغام فرستاد كه « عزيمت آن صوب داريم . » و مصطفى خان در جواب فرستاد كه « اين ملك گنجايش دو پادشاه ندارد . » و عثمان قنقرات را با جمعى ديگر به بهانهء استقبال به طرف آن حضرت فرستاد . چون محقق شد كه عثمان سر نزاع دارد ، آن حضرت از آب جيحون گذشته نزديك شهر وزير صف‌آرايى كرده و مردم شهر به جنگ آمده شكست يافتند و به قلعه گريختند . و ميرزا جلوريز متوجه قلعه شده مخالفان طاقت نياورده و شهر وزير مسخر شد . و مردم شهر وزير به عرض رسانيدند كه « وطن قديم ما خوارزم است ، و مصطفى خان به زور ما را به اينجا آورده است . » و به موجب التماس ايشان آن حضرت جرجانيه را آبادان كرده به آنجا رفتند . و سيد زين العابدين صوفى را حاكم آنجا گردانيده بار ديگر به اداق آمد .\r\nو رعاياى خيوق در اين وقت حاكم خود را كه نوكر سلطان ابو سعيد بود ، به قتل آوردند و عرايض به درگاه ميرزا روان كردند و آن حضرت به خيوق رفت و آنجا را ضبط كرده باز به خوارزم معاودت فرمود .\r\nو به وقتى كه سلطان ابو سعيد در ييلاق بادغيس بود ، آن حضرت از كمال شجاعت به خراسان درآمد و بر سر نيشابور و سبزوار تاخت آورد . و سلطان ابو سعيد به فوشنج آمده جمعى را به جانب آن حضرت فرستاد . و اميران سلطان ابو سعيد به ايلغار به آن حضرت رسيدند . و در آن روز به حسب تقدير هشتاد سوار به آن حضرت همراه بود و از غايت علو همت به جنگ ايستاده امرا را شكست داد . بعد از فتح به راه مشهد به ماخان آمد و امراى شكست خورده به هم پيوستند و تعاقب نموده سپاهى نمودند . و آن حضرت به ضرورت بر اسب ارلاى - كه بهترين اسبان الوس بود - سوار شده به صوب بيابان خوارزم روان شد و عزيمت قلعهء خيوق نموده ؛ چه ، ايشان در غيبت آن حضرت اظهار مخالفت نموده بودند .\r\nو يكى از بىوفايان از همراهان آن حضرت جدا شده صوفيان را آگاه گردانيد و ايشان قلعه را محكم كردند . و آن حضرت چند كس از بهادران را بر بالاى جبّه جامه‌هاى كهنه پوشانيده بر درازگوش سوار كرد و به قلعه فرستاد . و هفده كس به قلعه درآمده حاكم آنجا را به قتل آوردند\r\n\r\n","description":"","footnote":"","page_name":" 5361 ","page_number":251},
  {"content":"\r\n\r\nو به پاى فصيل براندند . « 1 » و خيوقيان چون دانستند كه ايشان اندك مردم‌اند ، هجوم كرده بنياد جنگ كردند و كار بر امرا تنگ شد . و عبد الرحمان زخمدار از فصيل « 2 » پايان افتاد . و آن حضرت در اين وقت به دروازه رسيد و تيرى چند انداخت . اما كارى از پيش نرفت و عبد الرحمان را بر سر بار كرده معاودت فرمود . و جمعى از پيادگان خيوق به وقت بار كردن عبد الرحمان هجوم آوردند . و آن حضرت به نفس نفيس بر ايشان تاخت و عبد الرحمان را بيرون آورد . و چون زخمش [ 609 الف 
  ] كارى بود ، بعد از دو روز فوت شد .\r\nو موكب همايون به هزار اسب و از آنجا به قلعهء برسك رفته آنجا را به حال عمارت آورد .\r\nو بعضى از مردم خود را آنجا گذاشت و چندگاه در صحراى خوارزم . . . « 3 » و آخر متوجه اردوى ابو الخير خان شد . و خان دشت قپچاق غايت اعزاز به جاى آورد . شاهزادگان را به استقبال فرستاد . و روز ديگر آن حضرت را به مجلس طلبيد . و توقع داشت كه آن حضرت او را باقوع « 4 » نمايد . و باقوع آن است كه در برابر پادشاه كلاه از سر بردارند و يك گوش را گرفته سر فرود آرند . و ميرزا قبول باقوع نكرده ، و در اين باب سخن بسيار شد . آخر مقرر شد كه آن حضرت زانو زده به خانه درآيد .\r\nو ميرزا به مجلس خان درآمد و خان آن حضرت را در آغوش درآورده نزديك خود جاى داد ، چنان كه زانوهاى آن حضرت به توشك خانى نزديك بود ، و به وقت سخن گفتن ميرزا را به خود نزديك بركشيد ، چنانچه به مسند متصل شد . و در مجلس شراب چون دماغ ابو الخير خان گرم شد ، به آن حضرت گفت : « در ناصيهء تو اقبالى مشاهده مىرود ، و اميد مىدارم كه عن قريب به سعادت عظيم رسى . و مرض فالج كه من را به تنگ دارد ، به يمن مقدم تو به صحت تبديل آيد . » و هرلحظه تفقّدى ديگر مىكرد . تا آنكه گفت كه « تو به وقت ملاقات ما باقوع نكردى . اكنون ما تو را باقوع كنيم . » و قلماق از سر برداشته گوش گرفت . و ميرزا سلطان حسين منفعل شده ، از جاى خود برخاست و باقوع كرد .\r\nو يك هفته ميرزا در اردوى خان بود . و به حسب اتفاق خان در آن اوقات فوت شد و ايل و الوس اوزبك به نوعى به هم برآمد كه ديگر ميرزا را در آنجا مجال توقف نماند و با سى نفر از نوكران قديم عزيمت خراسان فرمود . و در حدود ابيورد خبر ويرانى ميرزا سلطان ابو سعيد استماع فرمود . و بعد از آن - چنان كه گذشت - آن حضرت به هرات آمده قدم بر مسند سلطنت نهاد .\r\nو مير عليشير در اين سال از اردوى ميرزا سلطان احمد به هرات آمد و تربيت يافت ؛ چه ،\r\n\r\n\r\n","description":"","footnote":"\r\n( 1 ) . م : بناى فصل براندند .\r\n( 2 ) . م : فصل .\r\n( 3 ) . دو كلمه در هردو نسخه ناخوانا .\r\n( 4 ) . ق : بانوع .\r\n","page_name":" 5362 ","page_number":252},
  {"content":"\r\n\r\nآبا و اجداد او در دودمان ميرزا عمر شيخ بهادر به شرف كوكلتاشى مشرف بوده‌اند . و مير عليشير در اوايل حال در خدمت ميرزا سلطان حسين به سر مىبرد و به وقت آنكه ميرزا نزد ميرزا بابر رفت ، مير عليشير نيز در خدمت ميرزا بابر مىبود . و بعد از آنكه ميرزا بابر فوت شد و ميرزا به مرو رفت ، مير عليشير در مشهد اوقات به مطالعه مىگذرانيد . و ميرزا به هرات رفته نزد ميرزا سلطان ابو سعيد رعايت نيافت ، بنابراين به سمرقند رفت و مدتى در مدارس اوقاتش مصروف كسب علوم شد . در اين وقت به هرات آمد و در روز عيد قصيده‌اى كه گفته بود ، به عرض رسانيده نوازش بسيار يافت .\r\nو امير سيد مراد در اين سال وزارت يافت . و ميرزا كچك كه خواهرزادهء ميرزا سلطان حسين بود ، نيز در اين سال به ملازمت آمده صاحب اختيار ملك و مال شد . و امير حسن شيخ تيمور كه در پاى قلعهء هرات بىوفايى كرده به قلعه درآمده بود ، و به حكم سلطان ابو سعيد به حكومت يكى از ولايات آذربايجان معين شده بود ، و بعد از شكست نمدپوش متوجه خراسان شده بود ، در اين وقت رسيد و گناهش به عفو مقرون شده حكومت سيستان و قندهار و كابل و گرمسير بر او مقرّر شد .\r\nو در اين سال به چهاردهم محرم سنهء هشتصد و هفتاد و چهار « 1 » فيروزه بيگم ، والدهء ميرزا سلطان حسين فوت شد . و ميرزا يادگار محمد بن ميرزا سلطان محمد بن ميرزا بايسنقر بن ميرزا شاهرخ كه ميرزا جهانشاه به وقت تسخير هرات او را با خود برده بود و به غايت معزز و مكرم مىداشت و بعد از ميرزا جهانشاه ، امير حسن بيگ او را تربيت كرده بود ، در اين وقت با امرا و سپاه خراسان كه در آذربايجان به او همراه شده بودند به استرآباد آمد و حاكم آنجا طاقت نياورده فرار نمود و استرآباد به تصرف ميرزا يادگار محمد درآمد . و ميرزا يادگار محمد جمعى از امراى تراكمه كه به دلخواه او زندگانى نمىكردند ، به قتل آورد و مستقل شد .\r\nو ميرزا سلطان حسين پيش از آنكه او قوى شود ، به طرف استرآباد روان شد و به واسطهء آنكه در خزانه نقدى نبود و لشكر به علوفه محتاج بودند ، مبلغى بر رعاياى خراسان به ناحق اطلاق كردند . و رعايا به اين واسطه آزار بسيار كشيدند . و امير ابو اسحاق ترخان به حكومت بلخ مقرر شد . و امير زين العابدين ارلات به درگاه آمد . و امير ولى بيگ به رسم منقلاى عازم مازندران شد ، و در سلمقان « 2 » چند روز توقف نمود . و ميرزا كچك نيز به موجب حكم به سلمقان رفت و به اتفاق متوجه ميرزا يادگار محمد شدند . و به موجب حكم ، جنگ را تا آمدن موكب همايون موقوف داشته در موضعى مناسب توقف كردند . و ميرزا يادگار محمد نزديك\r\n\r\n\r\n","description":"","footnote":"\r\n( 1 ) . م : سنهء اربع و سبعين و ثمانمائه .\r\n( 2 ) . از توابع سرخس .\r\n","page_name":" 5363 ","page_number":253},
  {"content":"\r\n\r\n[ 609 ب 
  ] ايشان آمد . و چون جاى ايشان را مضبوط يافت ، به جانب اسفراين روان شد .\r\nو ميرزا سلطان كوچ‌بركوچ به مشهد آمد و در ولايت اسفراين ميرزا يادگار محمد عزيمت جنگ جزم كرده از النگ رادكان بگذشت و از جولگاى خبوشان و بلوجاج گذشته در موضع چناران هردو لشكر به هم رسيدند . و ميرزا سلطان حسين صف‌آرايى كرده ، امير ولى بيگ و ميرزا كچك را كه به لشكر ملحق شده بود ، سردار ميمنه و ميسره گردانيد . و امير شيخ حسن تيمور و امير مغول و شيخ ابو سعيد خان در ميان به هراولى مقرر گرديدند ، و به نفس نفيس در قلب توقف واقع شد .\r\nو ميرزا يادگار نيز صف‌ها آراسته ، با مردم خود مقرر كرد كه « چون مخالفان بسيار است و ما اندك ، به يك بار حمله مىكنيم . » و به موجب مقرر مردم ميرزا يادگار محمد سه فوج شده به يك بار حمله آوردند . و جنگ عظيم شده ، امير سيد مراد كشته شد و لشكريان ميرزا يادگار در درياى لشكر ميرزا سلطان حسين غوطه خورده خود را نزديك به ميرزا سلطان حسين رسانيدند و اكثر افواج را برهم زدند . پادشاه روى زمين به نفس خود حمله برد و ميرزا يادگار محمد را از جاى برداشته اكثر مردمش را كه به ميان افواج درآمده بودند ، دستگير كرد . و ميرزا يادگار محمد پشت بر معركه كرده روى به گريز آورد و به سعى قاضى بيگ به سلامت بيرون رفت .\r\nو پادشاه بعد از فتح ، امير حسن شيخ تيمور را به حكومت استرآباد فرستاد و به ايلغار متوجه پايتخت ، هرات شد . و سه روز [ ه 
  ] از مشهد به هرات آمد . و امير حسن بيگ بعد از فتح متوجه تبريز شد و امير حسينعلى ، ولد ميرزا جهانشاه كه در تبريز بود ، به همدان رفت . و اغريو محمد ، پسر امير حسن بيگ او را تعاقب نمود و در كمينگاه توقف نمود . و چون لشكر امير حسينعلى اكثرى از او برگشتند ، « 1 » اغريو محمد از كمين بيرون آمده بر امير حسينعلى حمله آورد . او را دستگير كرد و چند روز دربند داشت . « 2 » و حسينعلى دربند خود را كشت .\r\nو امير حسن بيگ از تبريز به عراق آمد . و اميرزاده يوسف نابينا را جمعى از تراكمهء قراقوينلو به شيراز بردند . و حاكم آنجا امير سيد على را از فارس بيرون كردند . و او نزد امير حسن بيگ ( آمد و امير حسن بيك ) « 3 » عزيمت فارس نموده ، منتصف ربيع الثانى سنهء هشتصد و هفتاد و چهار « 4 » امير ابو يوسف ميرزا جهانشاه بر دست لشكريان حسن بيگ به قتل آمد . و امير سيد على نيز به حكم حسن بيگ به واسطهء ظلمى كه بر رعايا كرده بود ، كشته شد . و فارس را امير حسن بيگ به عمر بيگ موصلو داد . و ابراهيم پسر ، اميرزاده محمدى با پسران\r\n\r\n\r\n","description":"","footnote":"\r\n( 1 ) . م : بگذشت .\r\n( 2 ) . م : چند روز بند كرد .\r\n( 3 ) . م : ندارد .\r\n( 4 ) . م : سنهء اربع و سبعين و ثمانمائه .\r\n","page_name":" 5364 ","page_number":254},
  {"content":"\r\n\r\nامير عليشكر كه خال او بودند ، در كرمان طاقت نزديكى امير حسن بيگ نياوردند . و با هزار سوار كوچ مال به هرات رفتند و نزد ميرزا سلطان حسين اعتبار يافتند .\r\nو ايلچيان امير حسن بيگ به طلب ايشان نزد ميرزا سلطان حسين آمدند و پيغام رسانيدند كه « محبّت ميراثى برجاست « 1 » و سلطان [ ابو 
  ] سعيد اصلا به عجز من التفات نكرد ، و از غايت غرور آنچه مقدور بود ، به او رسيد . اكنون توقع آن است كه به طريق آبا و اجداد سلوك كرده شود . » آن حضرت ايلچى را رعايت كرده ، نزد خود نگاه داشت . و ايلچى خود را فرستاده به امير حسن بيگ پيغام‌هاى دوستانه كرد .\r\nو امير ابو اسحاق ، حاكم بلخ در اين سال فوت شد . و مير مغول به ضبط بلخ رفت . و ملك يحيى ، والى سيستان عرضه داشت فرستاده التماس سامان « 2 » حكومت نيمروز نمود . التماس او درجهء قبول يافته به طريق آبا و اجداد حاكم آن ولايت شد . و امير شيخ زاهد ، حكومت قهستان يافت .\r\nو ميرزا يادگار محمد چون از معركه بيرون رفت ، در حدود دامغان از امير حسن بيگ مدد طلبيد . و دوهزار سوار تمام سلاح به سردارى امير يوسف بيك ، پسر عمّ امير حسن بيگ و ديگر سرداران به كمك او آمدند . و ميرزا يادگار به خراسان معاودت نمود و لشكريانش تا نواحى جام تاراج كردند . و جمعى از مردم قاين كه باهم نزاع داشتند ، به كرمان نزد زينل بيك ، پسر امير حسن بيگ رفتند و هزار سوار تركمان همراه آورده غافل بر سر امير شيخ زاهد به قهستان رفتند و او را به قتل رسانيدند . و بجز قلعهء طبس تمام ولايت قهستان ويران شد و زاوه و محولات از تصرف پادشاه خراسان بيرون رفت .\r\nو اين اخبار به هرات رسيده ، مردم حرام‌نمك از ميرزا سلطان حسين در فكر جدايى شدند . و نخست امير ايوب و شيخى جلاير و نعمت خوارزمى گريخته نزد ميرزا يادگار رفتند .\r\nو پادشاه ، امير عبد الخالق و امير فيروز شاه و بيرام تركمان و يارعلى تركمان را به ايلغار مشهد فرستاد و به نفس نفيس متعاقب روان شد . و ميرزا يادگار به سبزوار آمده آن شهر را مسخر ساخت و به قاضى بيگ سپرد .\r\nو چون پادشاه از نيشابور گذشت ، ميرزا يادگار به بسطام معاودت نمود . و پادشاه به سبزوار [ 610 الف 
  ] آمده قلعه را بعد از چند روز بگرفت و قاضى بيگ به قتل رسيد . و بعد از فتح سبزوار متوجه ميرزا يادگار شد . و در ولايت بحرآباد قراولان به هم دچار شدند . و قراول خراسانيان مظفر شد . و جمعى از سرداران ميرزا يادگار محمد گرفتار شده به قتل رسيدند . و\r\n\r\n\r\n","description":"","footnote":"\r\n( 1 ) . م : برخاست .\r\n( 2 ) . م : شأن .\r\n","page_name":" 5365 ","page_number":255},
  {"content":"\r\n\r\nدر جاجرم محقق شد كه ميرزا خليل پسر امير حسن بيگ به كمك ميرزا يادگار مىآيد . و امراى خراسان طريق بىوفايى پيش گرفته ، جوق‌جوق به طرف ميرزا يادگار رفتن آغاز كردند . و ميرزا يادگار ، امير حسن شيخ ، تيمور حاكم استرآباد را كه در دهه نشسته بود ، شكست داد و او به قلعهء شمّاسان « 1 » گريخته بعد از چند روز به ملازمت ميرزا يادگار رفت . و پادشاه بر باقى امرا بىاعتماد شده [ بود 
  ] صلاح در جنگ نديده ، از راه سرخس بازگشت . و اويماق و احشام آن نواحى تا بسطام تاراج يافتند .\r\nو چون عمال در هرات ظلم بسيار كرده بودند . و رعيّت آزرده‌خاطر شده بود ، مير عليشير به هرات رفت و مردم را تسلّى كرده و تا برابر پل مالان « 2 » اردوى بزرگ آمده در راه فوج‌فوج جدا شده نزد ميرزا يادگار مىرفتند و از اروق كه به طرف حصار نره‌تو رفته بود ، خبر پريشان رسيد . و ميرزا يادگار بىتوقّف ماند .\r\nو ميرزا سلطان محمود نيز در اين ايام از آب آمويه گذشته در حدود بلخ ويرانى بسيار كرد . و پادشاه چون ديد كه كار از دست رفت ، متوجه حصار نره‌تو شد . و مردم دو دل به يكبارگى حيران « 3 » و پريشان شدند . و احمد بوقچى ، حاكم حصار نره‌تو پيغام فرستاد كه « اگر پادشاه با دو كس به حصار درمىآيد ، راه مىدهم ، و الّا در قلعه نخواهم گشود . » و پادشاه ناچار به طرف مرغاب روان شد . و ميرزا ابراهيم تركمان و اولاد عليشكر بىوفايى كرده از آن حضرت جدا شدند . و امير سلطان ارغون نيز گريخت . و آن حضرت به ميان الوس ارلات درآمد . و در ميمنه مردم ايل ارلات كمر خدمت بر ميان جان بستند ، به تخصيص امير پير محمد و اميرزاده جعفر و امير زين العابدين .\r\nو چون ميرزا سلطان حسين به جانب حصار نره‌تو عزيمت فرمود ، مائده سلطان بيگم « 4 » كه عمّهء ميرزا يادگار بود ، از وثاق خود كه در بيرون شهر بود به اتفاق جمعى از امرا به شهر درآمد و خطبه به نام ميرزا يادگار در اوايل سنهء هشتصد و هفتاد و پنج « 5 » خواندند . و ميرزا يادگار محمد هنوز در طوس بود .\r\nو سلطان محمد ، قيصر روم در اين سال در اسلامبول به فراغت گذرانيد .\r\nو در مصر قانىباى پادشاه بود .\r\nو سلطان محمود گجراتى در اين سال لشكر به ولايت سورت فرستاد و اكثر آن ولايت به\r\n\r\n\r\n","description":"","footnote":"\r\n( 1 ) . ق : سماسان .\r\n( 2 ) . ق : پل سالار .\r\n( 3 ) . م : ويران .\r\n( 4 ) . م : مانده سلطان بيگم .\r\n( 5 ) . م : سنهء خمس و سبعين و ثمانمائه .\r\n","page_name":" 5366 ","page_number":256},
  {"content":"\r\n\r\nتاراج رفته و لشكر گجرات مظفر و منصور با غنيمت بسيار مراجعت نمودند . و سلطان محمود به نفس خود متوجه سورت و كرمان شد . و راى مندلك ، حاكم كرمان به ملازمت آمد . و به واسطهء تكليف مسلمان شدن ، شب ديگر گريخت و قلعهء چوپاله « 1 » را مضبوط ساخت ، و جمعى از مردم معتبر خود را در آن قلعه گذاشتند . و سلطان جنگ بر قلعه انداخته و چند روز جنگ‌هاى عظيم شد . و مردم قلعه به نهايت مردانگى به جاى مىآوردند . و زمان محاصره تا آخر سال امتداد يافت . « 2 »\r\nو حاكم مالوه به عيش و عشرت سال را به سر برد .\r\nو احوال حاكم دهلى چون به ترتيب سنه مشخص نيست ، در سال فوتش « 3 » مفصّل در قلم خواهد آمد ( ان شاء اللّه . ) « 4 »\r\n\r\n\r\n","description":"","footnote":"\r\n( 1 ) . ق : بىنقطه .\r\n( 2 ) . م : تا آخر سال بود .\r\n( 3 ) . م : فوت .\r\n( 4 ) . ق : ندارد .\r\n","page_name":" 5367 ","page_number":257},
  {"content":"\r\n . \r\n","description":"","footnote":"","page_name":" 5368 ","page_number":258},
  {"content":"\r\n\r\n\r\nذكر وقايع سنهء هشتصد و هفتاد و پنج هجرى [ موافق سال هشتصد و شصت و پنجم از رحلت خير البشر 
  ] « 1 »\r\nدر اين سال ميرزا يادگار محمد از جانب شمال شهر هرات گذشته تا كنار مرغاب آمد ، و امير شيخ حسن تيمور را به ضبط آن ولايت تعيين نمود ( و به هرات معاودت فرمود . ) « 2 » . و نهم محرّم در باغ زاغان بر تخت ميراثى نشست . و امراى تركمان در باغ‌هاى پادشاهان فرود آمدند و دست به ظلم و جور گشادند ؛ چه ، اين مملكت را از خود نمىدانستند . و مقرر شد كه در خطبه نخست نام امير حسن بيگ مذكور شود . و سلطان خليل ، ولد امير حسن بيگ در النگ رادكان نشست . و امراى زينل بيگ ، حاكم كرمان ، در قهستان جا گرفتند .\r\nو ميرزا يادگار محمد خبر فتح خراسان به امير حسن بيگ فرستاد و جواب آمد كه « چون در خراسان به لشكر احتياج بسيار است ، مقرر كرده‌ايم كه در غربى پل ابريشم لشكريان ما مقام سازند كه چون به كمك حاجت افتد ، به ملازمت آيند . و به سلطان خليل نوشته‌ايم كه از مشهد بىرخصت آن حضرت پيش نرود ، و نوكران ميرزا زينل را اگر بر وفق دلخواه معاش نمىكنند ، به درگاه فرستند . »\r\nو امير حسن شيخ تيمور از كنار مرغاب به واسطهء نزاع امير على جلاير از راه سرخس به جانب بيلقان و جرمقان كه سيورغال او بود ، رفت و عرضه داشت به ميرزا يادگار محمد فرستاده از امير على شكايت كرد .\r\nو ميرزا يادگار محمد چون بعد از مشقت بسيار به سلطنت رسيده بود ، به عيش و عشرت\r\n\r\n\r\n","description":"","footnote":"\r\n( 1 ) . در نسخه‌ها بياض است . در حاشيهء ق : 875 .\r\n( 2 ) . ق : ندارد .\r\n","page_name":" 5369 ","page_number":259},
  {"content":"\r\n\r\nمشغول شده اكثر اوقاتش صرف شرب شراب مىشد . و ميرزا سلطان [ 610 ب 
  ] در ميان الوس ارلات لحظه‌اى از فكر تسخير مملكت فارغ نمىبود . و ميرزا سلطان محمود و ميرزا ابا بكر و ميرزا الغ بيگ اولاد سلطان [ ابو 
  ] سعيد به قصد ميرزا سلطان حسين با يكديگر اتفاق كرده متوجه آن حضرت شدند . و ميرزا با ايشان جنگ كرد . و ابا بكر كه يكى از سرداران معتبر ارلات بود ، به وقت جنگ جدا شده ، نزد اولاد سلطان ابو سعيد رفت .\r\nو ميرزا سلطان حسين ظفر يافت و بعد از فتح آن حضرت با خود قرار داد كه بىخبر ايلغار به هرات برد . و اين معنى را با امير عليشير در ميان نهاد . و امير آن حضرت را به اخفاى آن سرّ وصيت كرد و گفت : « هر روز جمعى جدا شده نزد ميرزا يادگار مىروند ، مبادا اين خبر به او رسد و به محافظت خود مشغول شود . » و آن حضرت بىآنكه امرا را از عزيمت خود مطلع سازد ، از ميمنه كوچ كرده به طرف مرغاب روان شد . و بعد از چند منزل امرا را طلب داشته آنچه در خاطر داشت با ايشان را اخبار كرد . و تمامى آن جماعت از كمال علو همت متفق اللفظ و المعنى تحسين اين رأى كردند . و امير پير محمد ارلات و جمعى به محافظت اروق مقرر شده باقى امرا در ركاب سعادت انتساب روان شدند . و در كنار آب مرغاب بر سيصد و پنجاه نفر كه همراه بودند ، جبه « 1 » قسمت شد و به ايلغار روان شدند .\r\nو چون شب درآمد ، شرم قراول را به رسم زبانگيرى « 2 » پيشتر فرستادند . و شخصى كه يك روز بود كه از اردوى ميرزا يادگار محمد جدا شده بود به موكب همايون آمده ، تقرير كرد كه « مخالفان غافل‌اند و مطلقا از توجه پادشاه آگاه نيستند « 3 » . » لاجرم پادشاه به تعجيل روان شد .\r\nو از شرم قراول نيز خبر رسيد كه « تا چشمهء خردك رفتم و معلوم شد كه دشمنان در خواب غفلت‌اند . » و در چشمهء خردك دلاوران جبا پوشيدند . و امير مظفر برلاس و شيخ ابو سعيد خان در ميان و ابراهيم برلاس و درويش على ارلات با صد و پنجاه مرد جهت گشادن دروازهء بزرگ باغ زاغان رفتند . و حاجى محمد خسرو به رسم زبانگيرى از عقب امرا رفته ، بازگشت و معروض داشت كه « ميرزا يادگار از غايت غفلت چون بخت خود در خواب است . »\r\nو ميرزا سلطان حسين به راه كوچهء خيابان به شتاب هرچه تمام‌تر روان شد . و از مزار فخر رازى ميرزا كچك به مدد امرا رفت . و جمعى از اوزبكان را به دروازهء ديگر باغ كه متصل مدرسهء گوهرشاد آغا است ، فرستاد . ميرزا سلطان احمد با فوجى به دروازهء ديگر كه به طرف . . . « 4 » داشت رفتند . و امير ولى بيگ به منزل امير على جلاير رفت و به نفس نفيس با هشتاد كس از عقب امير مظفر روان گشت . و از پيش ، امير مظفر خواند كه « دروازهء باغ را شكسته\r\n\r\n\r\n","description":"","footnote":"\r\n( 1 ) . م : جيره .\r\n( 2 ) . جاسوسى .\r\n( 3 ) . ق : شدند .\r\n( 4 ) . يك كلمه ناخوانا : برمحر .\r\n","page_name":" 5370 ","page_number":260},
  {"content":"\r\n\r\nدرآمديم . » و آن حضرت از غايت شوق در پرواز آمده تا باغ شمال كه خوابگاه ميرزا يادگار بود ، عنان بازنكشيد .\r\nو خرگاهى در آن باغ به نظر درآمد . و در خرگاه بعد از تفحص كسى به نظر درنيامد . و كوشك باغ را در ميان گرفتند ، و بجز امير عليشير كسى ديگر همت برآمدن به قصر نكرد . و امير مذكور اسب خود را سپرده شمشير برهنه را عصا كرد و از راه غير معهود متوجه بالا شد . و امير قلعلى نيز به موجب حكم بالا رفت . و مهتر اسماعيل فرّاش پاره‌اى خس و خاشاك را روشن كرده و به باغ درآورد و از هرطرف بهادران به قصر بالا رفتند . و حاجى على پياده به بالين ميرزا يادگار محمد كه در خواب ناز بود ، رسيد و او را دستگير كرد . و امير قلعلى در اين وقت رسيده شاهزاده را از او گرفت و از راهى كه مير عليشير مىآمد پايان برده به نظر پادشاه رسانيد .\r\nو آن حضرت به او گفت كه « برادر همهء صفت خوب و سيرت مرغوب دارى ، و شرف شجاعت و علو نسب جمع كرده [ اى 
  ] . اما اگر ما برادران بر سر مملكت موروثى نزاع نداشتيم ، كه شبى تراكمهء بيگانه را در اين ملك دخل نمىداديم . » ميرزا يادگار محمد در جواب گفت كه « بر شما ظاهر است كه من درآوردن ايشان معذورم . » و همان لحظه به قتل رسيد . و خاطر پادشاه و سپاه از جانب او جمع شد .\r\nو چون خبر اين قضيهء عجيب و حادثهء غريب به تركمانان رسيد ، همان شب به سعى بسيار جان خود را بيرون بردند ، و بجز امير على جلاير كه وكيل شاهزاده بود ، ديگر كسى از امراى جغتاى به قتل نرسيد . و اين واقعه به تاريخ شهر صفر بود . و هم شهر صفر تاريخ است .\r\nو روز ديگر اين واقعه در السنه و افواه افتاد و با وجود وقوع از غايت غرابت هيچ كس باور نمىكرد ؛ چه ، در اين وقت ميرزا يادگار پادشاه مستقل خراسان بود و از كنار آب آمويه تا كنار فرات كمك پىدرپى داشت و چند هزار مرد سوار در شهر هرات حاضر بودند . كجا در خاطر كسى مىگذشت كه ميرزا سلطان حسين به اندك مردم شصت فرسخ ايلغار نمايد ، و اين‌چنين كار بزرگ به اين آسانى برآيد ؟ و به واسطهء [ 611 الف 
  ] اين فتح ميرزا سلطان حسين در نظر سلاطين آفاق عظمتى « 1 » ديگر پيدا كرد .\r\nو ميرزا يادگار محمد در سن نوزده سالگى در غايت حسن و جمال شهيد شد و پادشاه ابو الغازى ميرزا سلطان حسين بهادر بار ديگر به سلطنت خراسان رسيد ، و با رعيت به غايت خوب سلوك كرد . و نظام الملك خوافى وزير شد .\r\n\r\n\r\n","description":"","footnote":"\r\n( 1 ) . ق : عظمى .\r\n","page_name":" 5371 ","page_number":261},
  {"content":"\r\n\r\nو هم در آن ايام خبر رسيد كه ميرزا الغ بيگ و ميرزا سلطان محمود به حدود بلخ و مرو آمده‌اند و آن قلاع را محاصره نموده ، بنابراين پادشاه به جانب مرو نهضت فرمود و مخالفان طاقت نياورده فرار نمودند . و آن حضرت در آن سال در مرو قشلاق فرمود .\r\nو امير حسن بيگ ، پادشاه ايران تا سنهء هشتصد و هفتاد و شش « 1 » در عراقين و فارس و كرمان و آذربايجان به فراغت خود مشغول بود . و فارس را به سلطان خليل ، پسر خود داد . و او تا آخر عهد حسن بيگ آنجا حاكم بود . و اصفهان را بر اغريو محمد ، پسر بزرگتر تفويض نمود و مقصود بيگ ، پسر ديگر را به بغداد فرستاد .\r\nو قيصر روم در اين سال يورش اغربوزه « 2 » نموده و به نفس نفيس از راه خشكى رفته ، محمود پاشا وزير را از راه دريا فرستاد . و آن قلعه را محاصره نمودند ، و توپ و ضربه‌زن بسيار بر برجها زده اكثر را ويران كردند . و از دو طرف بر روى دريا جسر بسته راه آمد و شد مردم قلعه را مسدود ساختند . و كشتى بسيار كه از فرنگان به مدد آمده بودند ، معطل ماندند . و در ميان دريا به چشم حسرت در قلعه مىديدند و مسلمانان به جنگ سلطانى قلعه را گرفتند و تمامت اهل قلعه را به قتل آوردند و مردم كشتى به ولايت خود گريختند و تمام آن ولايت مسخر مسلمانان شد .\r\nو تا سنهء نهصد و دو « 3 » قانى باى در مصر پادشاه بود .\r\nو سلطان محمود گجراتى ، حاكم گجرات در اين سال حصار چوتاكره « 4 » را فتح كرد ؛ چه ، مردم قلعه از طول ايام محاصره به تنگ آمده امان خواستند . و بعد از هزار و نهصد سال احوال ايشان ، قلعه از تصرف هندوان بيرون رفت و تمامت سكان قلعه با اهل و عيال به كوه كرنال پناه بردند و قلعه را مسلمانان مضبوط كردند . و هندوان چون به كوه كرنال درآمدند شروع در دزدى و راهزنى كردند . و سلطان محمود در غضب شده متوجه آن كوه شد . و بعد از چند جنگ راى مندلك عاجز شده به ملازمت آمد و به حكم ، مسلمان شد . و شهرى مصطفىآباد نام آنجا بنياد كردند .\r\nو سلطان غياث الدين خلجى ، حاكم مالوه تا آخر ايام سلطنت خود به فراغت گذرانيد و به هيچ طرف لشكركشى نكرد . و بعد از آنكه سى سال سلطنت كرد و به غايت پير و ضعيف شد ، ميان پسرانش علاء الدين و ناصر الدين منازعت شد . و تفصيل آن در سنهء نهصد و سه « 5 » از\r\n\r\n\r\n","description":"","footnote":"\r\n( 1 ) . م : سنهء ستّ و سبعين و ثمانمائه .\r\n( 2 ) . ق : اغربور ؛ م : اغريور ، تصحيح از تاريخ عثمانى اوزون چارشىلى .\r\n( 3 ) . م : سنهء اثنى و تسعمائه .\r\n( 4 ) . ق : جوناكر ؛ م : حوناكر . اصلاح از تاريخ فرشته .\r\n( 5 ) . م : سنهء ثلاث و تسعمائه .\r\n","page_name":" 5372 ","page_number":262},
  {"content":"\r\n\r\nمساعدت وقت مأمول است . و احوال حاكم جونپور چون در اين اوقات با حاكم دهلى معارضه مىكرد ، در ضمن وقايع سلطان بهلول [ لودى 
  ] « 1 » مذكور خواهد شد .\r\nو بعد از ابو الخير خان ، در ميان ايل و الوس اوزبك اختلاف پيدا شد و شيبك خان ، پسر بداق خان بن ابو الخير خان با جمعى از خويشان به ماوراء النّهر آمد و نزد حاكم ماوراء النهر ، سلطان احمد ميرزا بن سلطان سعيد اعتبار يافت .\r\n\r\n\r\n","description":"","footnote":"\r\n( 1 ) . افزوده از منتخب التواريخ بدائونى .\r\n","page_name":" 5373 ","page_number":263},
  {"content":"\r\n . \r\n","description":"","footnote":"","page_name":" 5374 ","page_number":264},
  {"content":"\r\n\r\n\r\nذكر وقايع سنهء هشتصد و هفتاد و شش تا نهصد و يازده هجرى [ موافق سال هشتصد و شصت و ششم تا نهصد و يكّم از رحلت خير البشر 
  ] « 1 »\r\n( ذكر وقايع و سوانح ) « 2 » اكثر ممالك ربع مسكون كه به قدر احاطهء علم و تحقيق ، بىزياده و نقصان ، از قرار واقع به قلم درمىآيد ، از ابتداى سنهء هشتصد و هفتاد و شش « 3 » لغايت احدى عشر و تسعمائه [ - 911 
  ] كه سال فوت ميرزا سلطان حسين ، پادشاه خراسان است ؛ چه ، از تواريخى كه به وقت مسوّدهء اين اوراق در نظر بود ، اگرچه حالات سلطان اكثر معلوم مىشد ، اما تحقيق سنوات چنانچه اعتماد را شايد ظاهر نشد . ناچار تفصيل احوال هريك از سلاطين آن عصر به قدر علم نوشته مىشود و هرجا كه سنه محقق شود ، قيد سنه نموده مىشود . و اميد است كه بعد از اين از ديگر كتب تواريخ كه از اطراف و اكناف عالم به حكم حاكم على الاطلاق روى زمين به جهت اتمام اين كتاب تفحص نموده مىآورند ، به تفصيل سنوات سال‌به‌سال محقق شود و اين نسخه به موجب خاطرخواه به اتمام رسد ، ان شاء اللّه تعالى .\r\nاحوال ولاياتى كه در اين سنوات معلوم شده اين است كه مملكت خراسان و توابع آن ، ممالك عراقين و فارس و كرمان ( و آذربايجان ) « 4 » ، ممالك ماوراء النهر و حصار و تركستان ، ممالك هندوستان : ( دهلى ، گجرات ، مالوه ، جونپور ) « 5 » ، ممالك روم ، ممالك مصر و شام ، ولايات مغولستان و غيره .\r\nدر سنهء هشتصد و هفتاد و هفت « 6 » در كشمير سلطان زين العابدين بن سلطان سكندر كه\r\n\r\n\r\n","description":"","footnote":"\r\n( 1 ) . نسخ بياض است .\r\n( 2 ) . ق : ندارد .\r\n( 3 ) . م : سنهء ستّ و سبعين و ثمانمائه .\r\n( 4 ) . ق : ندارد .\r\n( 5 ) . ق : نقل از حاشيه .\r\n( 6 ) . م : سنهء سبع و سبعين و ثمانمائه .\r\n","page_name":" 5375 ","page_number":265},
  {"content":"\r\n\r\nمسمى به شاهى خان بوده باشد ، بعد از برادر بر تخت سلطنت نشست و سلطان زين العابدين خطاب يافت و لشكر بسيار همراه جسرت [ شيخا 
  ] كهوكر « 1 » ساخت « 2 » تا به مدد او رفته [ 611 ب 
  ] كه ولايت دهلى را بگيرد . و اگرچه جسرت با پادشاه دهلى مقاومت نتوانست كرد ، اما به قوت لشكر سلطان تمام پنجاب و غير آن را متصرف شد . و سلطان قصد جهانگيرى نموده لشكر بر سر تبّت فرستاد و آن ولايت را گرفت . و اكثر ولاياتى را كه در كنار آب سند بود ، خراب كرد و مردمش را به قتل آورد و محمد خان برادر خرد خود را صاحب مشورت ساخته در كليات و جزئيات مهمات به او رجوع مىنمود و خود تشخيص قضايا مىكرد و با جميع طوايف مردم صحبت مىداشت و كسب علم و فنون كرده بود .\r\nو هميشه مجلس او پر از دانايان مسلمانان و هندو بوده و علم موسيقى نيك ورزيده و اكثر اوقات او مصروف تعمير « 3 » ولايات و تكثير زراعات و بردن آب به جاىهاى دور مىگشت . و حكم عام كرده بود كه در تمام ولايت سلطان هرچه از كسى دزديده شود ، رئيسان ديه تاوان بدهند . و به اين سبب دزدى به تمام از قلمرو او برافتاد و رسوم جور و ظلم را كه از سيه بهت مانده بود ، برانداخت . و نرخ‌نويسى در زمان او شده بود و بس و در عهد سلاطين سابق نبود ، و بر ورق‌هاى مس كنده در هرشهرى و دهى گذاشت كه رسوم ظلم از ولايت كشمير برانداخته شد : « هر كسى كه بعد از ما بيايد و بر اين دستور كار نكند ، او داند و خداى . »\r\nو سلطان به جهت طبابت شرى بهت را كه طبيب [ ى 
  ] حاذق بود ، تربيت كرد و به التماس او برهمنانى را كه در زمان سلطان سكندر به سعى سيه بهت رفته بودند ، از ولايات دوردست طلبيد و املاك براى ايشان مقرر ساخت . و در معابد مقررى هنود اوقاف تعيين نمود و جزيه را مانع گشت و گاوكشى بر طرف ساخت . و بر همنان دانا و ساير هندوان را طلبيده از ايشان عهد گرفت كه اصلا دروغ نگويند ، و آنچه در كتب هندوى نوشته‌اند از آن تخلف ننمايند .\r\nو جميع رسوم و عادات اهل هند كه در عهد سلطان سكندر بر طرف شده بود ، مثل قشقه « 4 » كشيدن و سوختن زنان همراه شوهر و غير آن ، سلطان زين العابدين همه را از سر احيا كرد و پيشكش و جرمانه « 5 » و ديگر مصادرات را كه شقداران « 6 » از رعايا مىگرفتند برانداخت . و حكم عام كرد كه سوداگران هرمتاعى را كه از ولايات بياورند ، در خانهء خويش پنهان نسازند و به هر بهايى كه در هرجا خريده‌اند به اندك سودى با زيادتى خرج راه مىفروخته باشند و غبن\r\n\r\n\r\n","description":"","footnote":"\r\n( 1 ) . م : جسرت نوكر .\r\n( 2 ) . ق : تاخت .\r\n( 3 ) . ق : تسخير .\r\n( 4 ) . قشقه : نشانى كه كفار بر پيشانى كنند از زعفران و صندل و غيره . - آنندراج .\r\n( 5 ) . جرمانه : از گناهكار به زور بستانند . كفاره . - لغتنامهء دهخدا .\r\n( 6 ) . شقدار : حاكم ديهات و عامل پرگنات . - آنندراج .\r\n","page_name":" 5376 ","page_number":266},
  {"content":"\r\n\r\nفاحش در سودا ننمايند . و سلطان همهء زندانيان را كه در عهد سلاطين سابق مقيد بودند ، به يك قلم آزاد ساخت .\r\nو يكى از ضوابط او اين بود كه هرولايتى را فتح مىكرد خزانه را به غارت داده قسمت مىنمود ، و به دستور پايتخت خويش خراج بر رعاياى آن ديار مقرر مىساخت و سركشان آنجا و متكبّران را گوشمال مىداد و از مرتبهء اعلى به درجهء ادنى مىرسانيد ، و فقيران و ضعيفان را نوازش نموده به درجهء اوسط نگاه مىداشت ، تا نه از توانگرى مفرط بغى ورزند و نه از افلاس گذرانى بىپا شوند . و پارسايى او به حدى بود كه عورات بيگانه را به جاى مادر و خواهر خويش تصور داشت ، و چه صورت داشت كه در روى نامحرم و يا در مال غيرى به نظر خيانت و طمع نكرد . و از جهت مهربانى كه بر رعايا داشت ، گز جريب را از آنچه معهود بود زياده ساخت ، و وجه خرج خاصهء سلطان از حاصل زرى بود كه از كان مس پيدا شد و مزدوران هميشه در آن كار مىكردند .\r\nو چون در عهد سلطان سكندر ، بتان زر و نقره و غيره را شكسته تنكه زده بودند و آن زر كسادى پيدا كرده بود ، سلطان حكم كرد تا بر مس خالص كه از آن كان حاصل شده سكه بزنند و رايج سازند . و سلطان بر هركه غضب مىكرد ، لازم نبود كه او را به سزا رسانند ، بلكه هرچه در حق او مىگفت ، از تفأل بد همان مىشد . و از كسى كه ناخوش مىبود ، او را به طورى از ولايت خود اخراج مىكرد كه او نمىدانست كه سلطان بر او خشمناك است ، بلكه راضى مىرفت . مهم‌سازى او در همان ضمن مىشد .\r\nو مردم در زمان او به هرملت كه مىخواستند مىبودند ، و كسى از روى تعصّب متعرّض ديگرى نمىشد . و برهمنان و ديگر هندوان كه به اهتمام سيه بهت در عهد سلطان سكندر مسلمان شده بودند ، در زمان سلطان مرتد مىشدند و كسى را از علماى اسلام بر ايشان از ممرّ ارتداد ، مجال گرفت و گير نبود . و سلطان نزديك به كوه ماران‌جويى آورده شهر نو بنا كرد كه آبادانى آن تا پنج كروه راه بود . و بر اين قياس شهرها معمور ساخت . و در كاكپور و غير آن آب‌ها از دور آورد و جوىها كند و پل‌ها بست و زراعت‌هاى بسيار كرد . [ 612 الف 
  ] . و در مواضعى كه خود آبادان كرده بود ، علما و فضلا و فقرا و غربا را متوطن ساخت و ايشان در سايهء حمايت او اوقات به فراغت مىگذرانيدند و چندان اسباب و سامان به هم رسانيدند كه از امرا و ملوك هيچ كمى نداشتند . و حاصلات آن مواضع را به تمام صرف رباطها و مطبخ‌ها ساخت ، تا هرآينده و رونده طعام مىخورده باشند . و هرچه دروايست محتاجان بوده باشد از نقد و جنس ، از آن وجوه اموال صرف نمايند .\r\nو در ملك كشمير هيچ زمينى بىآب و بىزراعت نماند ، مگر جايى كه فكر سلطان به آن\r\n\r\n","description":"","footnote":"","page_name":" 5377 ","page_number":267},
  {"content":"\r\n\r\nنرسيد . و سلطان اراده نمود كه در چشمهء الرناك كه مثل دريا به نظر درمىآمد ، عمارتى بنا كند .\r\nپس با دانايان مشورت و مربعات از چوب ساخته آنها را پر سنگ ساخته در آب غرق مىكرد ، چندانكه سنگ‌ها از آب چند گز بالا آمد . پس سلطان در آنجا عمارت عالى بنا كرد ، از منازل و مسجد و حمام و باغ و آن را ازين‌لنكا نام نهاد . در واقع به خوبى آن عمارت شايد در كم جايى از عالم بوده باشد . و سلطان مواضع خوب را وقف آنجا كرد .\r\nو گذشتگى و وارستگى او از دنيا به مرتبه‌اى بود كه با آن همه علوّ شأن وحشت و شوكت اصلا تعلّق به اسباب سلطنت نداشت و در مقام جمع خزاين نمىبود . و در عهد سلطان ، ملا محمد ، نام شاعرى دانشمند پيدا شد كه در يك زمان در مجلس به هربحرى و قافيه‌اى كه مىخواستند ، در بديهه شعر مىگفت و در همان وقت هرمسألهء مشكل را كه مىپرسيدند ، جواب مىداد .\r\nو سلطان ، هم تعظيم علماى اسلام مىكرد و مىگفت كه اين قوم مرشد قبيلهء مااند كه ما را از ضلالت برآورده به هدايت رسانيده‌اند . و هم احترام جوكيان مىنمود كه اينها مرتاض و غريب‌اند . و نظر به عيب كسى نمىكرد ، بلكه هميشه هنر منظور او بود چنان با نيك و بد سر كن كه بعد از مردنت ، عرفى مسلمانت به زمزم شويد و هندو بسوزاند و فراست و زيركى به منزله‌اى داشت كه هرنوع قضيهء مشكل را كه عاقلان از حل آن عاجز مىشدند ، سلطان در بديهه به فيصل مىرسانيد . از جمله اينكه زنى در عهد او از روى ستيزه كه به انباغ « 1 » خويش داشت ، شبى پسر صغير خود را بكشت و در خانهء انباغ انداخت و صباح بر او تهمت خون كرده به دادخواهى نزد سلطان رفت . و سلطان اين قضيّه را به دانايان حواله نمود . و چون از تشخيص آن عاجز شدند ، سلطان اوّل انباغ آن زن را كه متهم بود تنها در خلوت پرسيد كه « اگر تو فى الواقع اين طفل را كشته‌اى به من راست بگو تا از تو عفو بكنم ، و الّا چندان عقوبت مىفرمايم تو را ، تا كشته شوى . » او جواب داد كه « هرچه خواهيد به من فرماييد . من از كشتن اين كودك خبر ندارم . »\r\nسلطان فرمود كه « اگر از تو اين فعل واقع نشده است بيا برهنه شو به حضور مردم به خانهء خود رو تا بدانند كه تو از تهمت اين خون ، پاكى . » آن زن سر فرود افكند و گفت كه « اگر من را بكشند هزار مرتبه بهتر از اين بىشرمى است . همين تهمت خون من را بس نيست كه به اين امر زشت هم قيام نمايم ؟ ! » آنگاه سلطان از او دست بازداشته ، آن زن را كه تهمت مىكرد طلبيد و تنها از او نيز پرسيد كه « راست بگو ، اين طفل را كه كشته است ؟ » و او به مبالغه مىگفت كه « اگر\r\n\r\n\r\n","description":"","footnote":"\r\n( 1 ) . انباع : هوو .\r\n","page_name":" 5378 ","page_number":268},
  {"content":"\r\n\r\nانباغ من كشندهء اين پسر نباشد ، من را به جاى او بايد كشت . » سلطان گفت كه « اگر تو در اين دعوى راست كارى ، به حضور اهل مجلس برهنه شو . » آن زن فى الحال اين سخن را قبول نمود و خواست كه جامه‌ها از تن خود بكشد . سلطان مانع آمد و به حاضران فرمود كه « جرم « 1 » اين كار اوست كه خود كشته و تهمت بر انباغ نهاده . » و تازيانه‌اى چند بر آن زن زدند تا اقرار بر فعل زشت خود كرد . و سلطان او را سياست فرمود .\r\nو از جمله عادت‌هاى سلطان اين بود كه حكم به كشتن دزد نمىفرمود ، بلكه هرجا دزدى مىيافتند ، فرمان مىداد تا زنجير در پايش انداخته هرروز در عمارت سنگ و گل مىكشيده باشد و طعام به او مىداده باشند . و از مهربانى [ ى 
  ] كه داشت حكم به منع شكار كرد تا جانوران كشته نشوند . و در ماه مبارك رمضان گوشت نمىخورد . و آوازهء جود او چون انتشار يافت ، سازنده‌ها و نوازنده‌ها « 2 » كه در علم موسيقى بىنظير زمانه بودند ، از اطراف روى به كشمير نهادند ، چنانچه كشمير از كثرت هنرمندان اين فنّ ، رشك ولايات « 3 » شد .\r\nو ملّا عودى نام نوازى كه شاگرد بىواسطهء خواجه عبد القادر در صاحب تصانيف مشهور است ، « 4 » از خراسان نزد سلطان آمد و عود را چنان نواخت كه سلطان را به غايت خوش آمد ، و نوازش فرموده انعام بسيار به او داد . و ملّا جميل نام حافظى كه هم در طنبور « 5 » و هم در خوشخوانى ثانى نداشت ، خوانندگىهاى خوب در مجلس سلطان مىكرد و سلطان را رقّتى تمام دست داد ، و اوقات او به غايت خوش مىشد . [ 612 ب 
  ] و چندان زر به ملا جليل داد كه از شمار افزون و نقش‌هاى ملّا جميل چون ذكر جميل سلطان تا اين زمان در كشمير مشهور است .\r\nو در عهد سلطان ، حبيب نام آتشبازى پيدا شد كه چشم روزگار پيش از آن نظير او نديده بود . او در فنّ آتشبازى اختراع‌ها كرده كه مردم حيران ماندند . و تفنگ در كشمير ، او پيدا كرد .\r\nو در حضور سلطان داروها ساخت و هنرها نمود و مردم را تعليم داد . و او غير از آتشبازى در جميع علوم نيز فايق بود . و سلطان كتاب سئوال و جواب به اتفاق او تصنيف نمود و خلايق از مطالعهء آن فوايد بردند . و هميشه مجلس سلطان از اهل نغمه و ارباب طرب كه در حسن صورت و خوبى آواز يگانهء آفاق و در حركات و سكنات و رقص و خرام در جهان طاق بودند ، رشك بهشت بود . رقاصان و طناب‌بازان در زمان او پيدا شدند ، از جنس مرد و زن كه هركس ايشان را\r\n\r\n\r\n","description":"","footnote":"\r\n( 1 ) . ق : جزم .\r\n( 2 ) . ق : خواننده‌ها .\r\n( 3 ) . م : ولايت .\r\n( 4 ) . مراد موسيقيدان بزرگ آذربايجانى دورهء تيمورى ، عبد القادر مراغه‌اى مصنّف مقاصد الالحان و . . . است .\r\n( 5 ) . ق : شعر .\r\n","page_name":" 5379 ","page_number":269},
  {"content":"\r\n\r\nتماشا مىكرد فريفته مىشد و نتو « 1 » ها به اقسام اصول رقص مىنمودند . و اصولى كه تارج و نارج نام دارد و از رقص‌هاى مشكل است ، در حضور سلطان آن رقص را خوب مىكردند . و بعضى خواننده‌ها از آن قبيل بودند كه يك نقش را در دوازده مقام ادا مىنمودند . و هروقتى كه وقت سلطان خوش مىبود ، مىفرمود تا سازهاى اهل طرب را از عود و رباب و بين « 2 » و غير آن به زر گرفته به جواهر مرصع مىساختند .\r\nو سوم نام دانايى كه به زبان كشمير شعر مىگفت و در علوم هندى مثل نداشت زين چرب نام كتابى تصنيف كرده در بيان حالات و واقعات سلطان و آن را شرحى و بسطى تمام داده . و يودى بهت كه شاهنامه به تمام يادداشت زين نانك نام كتابى در علم موسيقى به نام سلطان پرداخته به حضور سلطان خواند و نوازش‌ها يافت .\r\nو سلطان بر جميع زبان‌ها از فارسى و هندوى و چينى و غير آن بر وجه اتم مهارت داشت و به همهء آنها حرف مىزد . و فرمود تا اكثرى را از كتب عربى و فارسى به زبان هندى ترجمه كردند . و كتاب‌هاى طب و نجوم هندى را به فارسى نقل نمودند و در بيان كشتن سيماب و ساختن اكسير و غير آن خود ترجمه كرده ، از هندى به فارسى درآورده و كتاب مهابارات را كه از كتب مشهور هندى است فرمود تا ترجمه كردند . و كتاب راج ترنگنى را كه عبارت از تاريخ پادشاهان كشمير است - چنان كه گذشت - در اين زمان به فرمان حضرت خاقانى سليمان نشانى ظلّ اللهى اكبر شاه كه سرير دلپذير سلطنت و خلافت به وجود باوجود آن حضرت عالى منقبت و اولاد و احفاد و امجادش - اللّهمّ ايّدهم و ابدهم ، تا قيام قيامت آراسته و پيراسته باد ، بحرمة الاقطاب و الاوتاد - انتخاب مىشود ، و در عهد سلطان زين العابدين فارسى ساخته بودند .\r\nو سلاطينى كه معاصر سلطان بودند ، به شنيدن آوازهء سلطان اظهار اشتياق ملاقات او مىنمودند . خصوصا سلطان سعيد و خاقان غفران پناه ابو سعيد سلطان از خراسان اسبان تازى نژاد بادپا و خران راهوار اعلى و شتران قوى هيكل باديه‌پيما براى او هديه فرستاد . و سلطان از اين معنى بسيار خوشحال شد و در برابر آن خروارهاى زعفران و قطاس و مشك و شال و كاسه‌هاى بلورين و ديگر غرايب كشمير در ملازمت خاقان سعيد روانه كرد .\r\nو سلطان بهلول لودى ، پادشاه دهلى نفايس بسيار از ملك هند ، و سلطان محمود گجراتى قطيفه و صوف و سقرلاط و ديگر اشياى قيمتى دريابار را دايم نزد سلطان ارسال مىنموده و\r\n\r\n\r\n","description":"","footnote":"\r\n( 1 ) . نتو : از لحاظ لغوى به معنى آماسيدن و برآمدگى است ، ولى اينجا ظاهرا نوعى رقص است .\r\n( 2 ) . بين : در هند ، سازى است كه به زير چوبى كه مثل گردن طنبور باشد ، دو كدو راست وصل كنند و بر آن چوب چند تار كنند كه شبيه به طنبور باشد . - آنندراج .\r\n","page_name":" 5380 ","page_number":270},
  {"content":"\r\n\r\nرابطهء و داد و اتحاد را مجدد و مؤكد مىساختند . و بر همين قياس حاكم مكهء مباركه و مصر و گيلان و ديگر بلاد هركدام تحفه‌ها مىفرستادند . و سلطان محمود پادشاه ماندو كه از خلجيان بود ، اسبان و اشياى خوب به مصحوب قصيده‌اى غرّا در مدح سلطان ، روانه داشت . و سلطان از آن قصيده چندان محفوظ شد كه از هداياى ديگر آن‌قدر خوشحالى ننمود .\r\nو ديگر سيه نام راجهء گواليار چون شنيد كه سلطان را به علم موسيقى و سنكيت ميل تمام است ، دو سه كتاب معتبر اين فنّ را ارسال نمود . بعد از آن پسرش راجه كوت سيه چون به جاى پدر بنشست ، سلطان به جاى پدر تصوّر نموده سلسلهء اخلاص موروثى را دايم برپا مىداشت .\r\nو راجهء تبّت ازمان سرود « 1 » كه حوضى است مشهور و آب آن اصلا تغييرپذير نيست ، دو جانور كمياب را كه راج هنس نام دارند و به غايت خوش‌صورت بودند ، فرستاد و سلطان را از ديدن آن جانوران خوشحالى تمام روى نمود . و خاصيت آن جانوران اين بود كه چون شير را به آب مخلوط ساخته پيش آنها مىنهادند ، اجزاى شير را [ 613 الف 
  ] به منقار از اجزاى آب جدا گردانيده مىخوردند تا آنكه آب خالص مىماند . و سلطان اين معنى را تماشا نموده به يقين دانست كه آنچه از خاصيات آنها مىشنيد ، راست بود .\r\nو سلطان در ابتداى سلطنت خويش - چنانچه گذشت - محمد خان ، برادر خرد خود را ولىعهد و وكيل مستقل ساخته بود . و چون محمد خان وفات يافت ، حيدر خان نام پسرش را جانشين پدر گردانيد و مهمات ملكى را به او گذاشت . و مسعود و شير نام دوكوكهء « 2 » خود را اعتبار بسيار نمود و ايشان با يكديگر خصومت نمودند ، و شير ، مسعود را كه برادر بزرگ بود بكشت . و سلطان در قصاص او شير را نيز به قتل رسانيد .\r\nو سلطان سه پسر داشت : آدم خان كه بزرگ‌تر از همه بود . دايم در نظر پدر خوار مىنمود .\r\nو حاجى خان ، پسر ميانى را بسيار دوست مىداشت . و او بهرام خان پسر خود را جاگير بسيار داده بود ، و ملّا دريا نام شخصى را از پاچىگرى برآورده به خطاب دريا خانى سرافراز ساخت و تمامى كار و بار مملكت را به او سپرده ، سلطان از ملك خاطر خود را جمع نمود و به عيش و فراغت مشغول گشت . و روزى كه وزير او شرىبهت از عالم گذشت ، سلطان يك كرور زر كشميرى را كه چهارصد اشرفى باشد ، از جهت او به اطفال تقسيم فرمود .\r\nو در آن ايام كه سلطان در علم جوكيان وقوف و علو بىنهايت پيدا كرده بود ، روزى در حجره‌اى درآمد و خلع بدن نمود و روح او در بدن جوكى و روح جوكى در بدن او انتقال\r\n\r\n\r\n","description":"","footnote":"\r\n( 1 ) . م : ازمان سرور .\r\n( 2 ) . كوكه : لفظ تركى است به معنى برادر رضاعى . كوكلتاش نيز از آن است به معنى شريك شير .\r\n","page_name":" 5381 ","page_number":271},
  {"content":"\r\n\r\nكرد . و ارباب بصيرت اين معنى را از سلطان ديدند . و الغيب عند اللّه .\r\nو باعث خلع را چنين آورده‌اند كه سلطان زين العابدين نوبتى بيمارى صعب پيدا كرد ، چنانچه مرفوع الطمع شد . و گويند كه در آن ايام جوكى به كشمير آمده بود . و چون او شنيد كه سلطان بيمارى صعب دارد ، نزد امراى سلطان آمده گفت كه « شما دست از صحت سلطان شسته‌ايد و من علمى مىدانم كه بيمارى سلطان را به خود بگيرم و سلطان صحت يابد . اگر توانم بيمارى سلطان را به خود گرفتن ، سلطان نيك مىشود . و اگر نتوانم گرفتن ، من را تاوانى در آن نيست . »\r\nنزديكان سلطان كه اين حكايت شنيدند آن را غنيمتى دانسته ، او را به بالين سلطان بردند . او گفت كه « تشويش سلطان به غايت صعب است . شما من را با شاگرد اينجا بگذاريد و برويد ، تا من آن چنان‌كه مىدانم بيمارى سلطان را بر خود گيرم . » ايشان او را با شاگردش پيش سلطان گذاشتند . و آن جوكى آن مقدار صبر كرد كه روح از قالب سلطان پرواز كرد . پس آن جوكى به طورى كه مىدانست روح خود را از بدن خود برآورده به بدن سلطان درآورد . « 1 » و شاگرد خود را گفت كه « اين بدن من را در آس - يعنى به مقام جوكيان - برده ، محافظت مىكرده باش . تا اگر من خواهم باز به اين بدن درآيم . و در آنجا از آسيب سگ و گربه و ديگر جانوران محفوظ باشد . » پس آن شاگرد بدن آن جوكى را برآورده ، گفت كه « استاد من بيمارى سلطان را بر خود گرفت و من بدن او را مىبرم تا علاج كنم . » و سلطان خوب شد .\r\nنزديكان سلطان خوشحال شده به پيش سلطان آمده او را صحيح البدن يافتند و همه خوشحال شدند . و بعد از چندگاه سلطان‌زاده‌ها با يكديگر نزاع كردند . آدم خان ، پسر بزرگ سلطان از كشمير به موجب حكم پدر برآمد و جمعيت تمام از سواره و پياده و بندوقچى و تيرانداز به هم رسانيده ولايت بهنت را به آسانى فتح نمود و غنايم بىشمار نزد سلطان آورد . و سلطان خوشحال شده او را نوازش بسيار فرمود . و حاجى خان را به جانب لوهركوت نامزد ساخت و آدم خان را به جهت ناسازگارى حاجى خان نزد خود نگاه داشت .\r\nو بعضى از فتنه‌انگيزان واقعه طلب بد راهى داده ، حاجى خان را بىحكم سلطان باعث شدند تا از لوهركوت به جانب شهر كشمير روانه گرديد . سلطان اول نصايح گفته فرستاد و او را از آمدن مانع شد . او چون متأثر نشد ، عاقبت سلطان با لشكر عظيم برآمده در ميدان بلهبل به عزم جنگ فرود آمد . و اگرچه حاجى خان از فعل زشت خود عاقبت پشيمان گشته خواست كه در ملازمت سلطان بيايد ، اما سپاهيان او را به حال خود نگذاشته ، تا صف بسته به ميدان جنگ آمد . و سرداران نامى از جانبين كشته گشتند .\r\n\r\n\r\n","description":"","footnote":"\r\n( 1 ) . ق : درآمد .\r\n","page_name":" 5382 ","page_number":272},
  {"content":"\r\n\r\nو آدم خان در آن معركه داد مردانگى داد . از شجاعتى كه داشت اصلا از جا نشد و از صباح تا غروب آفتاب جنگ قايم بود . عاقبت حاجى خان مقاومت نتوانست نمود ، و افواج او چون مغلوب گشتند جلو گردانيده جانب هره‌پور فرار نمود . و آدم خان تعاقب نموده ، اكثرى از گريختگان را به قتل رسانيد و خواست كه تا زمانى كه حاجى خان به دست او نيامد ، هيچ‌جا قرار نگيرد . سلطان او را مانع شده از تعاقب بازداشت . و حاجى خان و مجرد خان بقية السيف را همراه گرفته از هره‌پور در بنبر رفت [ 613 ب 
  ] و به علاج زخميان مشغول شد .\r\nو سلطان بعد از فتح به كشمير آمد و از سرهاى مخالفان منارى « 1 » بلند فرمود و حكم كرد به قتل اسيران لشكر حاجى خان و سپاهيان كمراج را همراه آدم خان نامزد گردانيد . و آدم خان تحقيق حال جماعت [ ى 
  ] كه باعث بر اغواى حاجى خان بودند مىنمود و آزار بسيار به اهل و عيال ايشان رسانيده مبلغ‌هاى كلّى مىگرفت . و به اين تقريب اكثرى از سپاهيان از حاجى خان جدا شدند و نزد آدم خان آمدند ، و سلطان بعد از اين واقعه او را ولىعهد ساخت . و آدم تا شش سال دولتى بالاستقلال داشت و ملك معمور بود . و مقارن اين حال آن‌چنان قحط در ولايت كشمير افتاد كه مردم جان در عوض نان مىدادند . و دزدان طلا و نقره را گذاشته ، دزدى غلّه را غنيمت مىشمردند ، و فقرا و غرباى بىشمار از خوردن ميوه‌هاى خام در هر طرف مىمردند . و بعضى گرسنگان بر پوست شالى قناعت نموده بودند و آن را هم نمىيافتند .\r\nو از اين واقعه سلطان دايم ملول و اندوهگين بود ، و غله‌هاى خزاين را تمام بر رعايا قسمت مىفرمود . تا آنكه بلاى قحط بر طرف گشت . و سلطان بعضى جاها چهار يك و بعضى هفت يك حصهء خراج نوشته بود . و آدم خان بر ولايت كمراج چون دست تاراج يافت ، انواع ظلم و فساد در آن حدود بنياد نهاد و هرچه مىيافت از مردم مىگرفت . و دادخواهان بسيار از دست او نزد سلطان مىآمدند ، و هرحكمى كه سلطان به او مىفرستاد ، قبول نداشت و لشكر بسيار جمع نموده قصد سلطان نمود و در قطب الدّين‌پور طرح اقامت انداخت . و سلطان از او متوهم شده به لطايف الحيل تسلى داده او را باز به جانب كمراج فرستاد و از براى دفع شر او به حسب ضرورت به استمالت تمام به اسم حاجى خان فرمان نوشته او را به سرعت طلبيد .\r\nاتفاقا در همان ايام آدم خان از كمراج برآمده بر سر سويه‌پور رفته بود . و حاكم آن شهر كه از جانب سلطان معين بود ، با جمعيت تمام برآمده به آدم خان جنگ كرد و كشته شد ، و سويه‌پور را غارت كرده با خاك سياه هموار ساختند . و سلطان بعد از شنيدن اين خبر افواج قاهره را بر سر آدم خان فرستاد و طرفين آن‌چنان جنگ عظيم نمودند كه هيچ كمى از جنگ\r\n\r\n\r\n","description":"","footnote":"\r\n( 1 ) . م : خالى .\r\n","page_name":" 5383 ","page_number":273},
  {"content":"\r\n\r\nسلطان و حاجى خان نداشت . و بهادران نامى آدم خان كشته شدند و در حين فرار او پل سويه‌پور كه بر روى درياى بهت است شكست و سيصد كس از مردم آدم خان غرق شدند . و سلطان در آن زمان از شهر برآمده به جانب سويه‌پور روان شده و رعايا را دلاسا مىداد . و اين طرف آب بهت سلطان و آن طرف آب آدم خان فرود آمده بودند .\r\nو در اين حال حاجى خان به موجب طلب سلطان از راه تبجهنه نام موضعى نزديك باره موله رسيد ، و سلطان پسر خرد خود را كه بهرام خان نام داشت ، به استقبال حاجى خان فرستاد .\r\nو اين دو برادر با يكديگر خصوصيت بيشتر اظهار داشتند . و آدم خان از آمدن حاجى خان دلتنگ شده و هراس بر وى غلبه كرد و از راه شاه بنك گريخته به نيلاب رفت . و سلطان ، حاجى خان را گرفته به شهر مراجعت نمود و التفات بسيار به او پيدا كرده ، ولىعهدى را به نام او مقرر ساخت . و او نيز شب و روز كمر خدمت بسته ، دقيقه [ اى 
  ] از دقايق اخلاص و ادب نامرعى نمىگذاشت ، و تلافى تقصيرات سابق بر وجه احسن نموده ، چنان در دل سلطان جا كرد كه سلطان يك زمانى بىاو نبود .\r\nحاجى خان جمعى از نوكران خود را كه در سفر هندوستان همراه او رفته بودند ، سفارش نمود . و سلطان هركدام را از ايشان رعايت نموده مناصب مناسب داد و جاگيرها مقرّر فرمود و كمر و شمشير طلا مرصع به جواهر به حاجى خان بخشيد ، و از او خوش مىبود . و بعد از چندگاه سلطان از حاجى خان به واسطهء شرب مدام و قبول ناكردن نصيحت پدر ، برنجيد . چون حاجى خان اسهال دموى پيدا كرده و مزاج سلطان بر او متغير گشت و مهمات سلطنت معطل مانده بود ، امرا پنهانى از سلطان بىرخصت ، آدم خان را طلبيدند . آدم خان آمد و سلطان را ديد . و نزد سلطان آمدن و نيامدن او مساوى بود و اصلا التفات به او نكرد . و از پسران و امرا به غايت برنجيد . و اين برادران هم‌عهد شده تعظيم آدم خان مىنمودند و اتفاق به او داشتند . و نيك‌خواهان سلطان به عرض رسانيدند كه ملك خراب مىشود و از پسران خود به هركدام كه لايق دانيد سلطنت را تفويض فرمايند . سلطان قبول ننمود و كار به تقدير الهى گذاشت .\r\nو اتفاقا در ميان برادران صحبت به هم رسانيدند و بهرام خان سخنان مكرآميز با دو برادر بزرگ خود گفته ( ايشان را با همديگر دشمن ساخت ) « 1 » تا نقض عهد كردند . و آدم خان رخصت‌گونه از سلطان گرفته از ترس برادران در قطب الدين‌پور رفت . و در آن ايام ضعف پيرى سلطان را دريافته و بيمارى نيز بر وى غالب گشته ، و طعام را گذاشته بود . و امرا و وزرا از ترس فتنه پسران سلطان را نمىگذاشتند كه به عيادت سلطان روند . و گاهگاهى از براى تسلى\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5384 ","page_number":274},
  {"content":"\r\n\r\nخلايق سلطان را به جاى بلند برداشته به تكلف مىنمودند و نقاره‌هاى شاديانه مىنواختند و ملك را به اين نوع برپا مىداشتند .\r\nو حاجى خان و بهرام خان مسلح شده و در مقام دفع و رفع آدم خان بوده هرروز به جنگ او مىرفتند . و بيمارى سلطان از شنيدن اين خبر روزبه‌روز افزون مىشد و حواس او تعطيل يافت و اطبا از علاج او عاجز شدند . و چون يك شب و يك روز از بيهوشى سلطان گذشت ، آدم خان شبى تنها از قطب الدين‌پور به ديدن سلطان آمد و لشكر را در اطراف شهر براى محافظت گذاشت . و آن شب در ديوانخانهء سلطان گذرانيد . و حسن كچهى « 1 » كه يكى از پسران نامدار بود ، همان شب از امرا و وزرا بيعت براى حاجى خان گرفت . و روز ديگر آدم خان را امرا به فريب از كشمير برآوردند و حاجى را به سرعت طلبيدند . حاجى خان در ديوانخانه درآمد و اسبان طويلهء خاصهء سلطان را متصرف شد و لشكر بسيار جمع نموده بيرون قلعه قرار گرفت و خواست كه سلطان را ببيند . اما از غدر مخالفان انديشيد و نتوانست در محل رفت .\r\nو آدم خان بعد از شنيدن خبر حاجى خان و غالب شدن او ، از كشمير به راه ادون برآمد و از راه تاريل « 2 » قصد هندوستان نمود . در اين اثنا نوكران او بيدل شده از او جدا گشتند . و اين قدر « 3 » كه يكى از امراى معتبر حاجى خان بود با جمعى ديگر تعاقب او كرد . و آدم خان جنگ‌هاى خوب كرده برادران و خويشان آن دو را به قتل رسانيد و بدر رفت . در اين ولا حسن خان بن حاجى خان كه در تبجهنه بود ، با پدر ملحق شد . و حاجى خان از آمدن او قوت تمام يافت ، و كار او هرروز بالا مىگرفت و در پى زيادتى جمعيت بود .\r\nو سلطان در شصت و نه سالگى در اواخر سنهء سبع و سبعين و ثمانمائه [ - 877 
  ] از عالم درگذشت . و مدت حكومت او پنجاه و دو سال بود .\r\n\r\n\r\n","description":"","footnote":"\r\n( 1 ) . م : حسين كچهى .\r\n( 2 ) . م : اين بدر .\r\n( 3 ) . م : ناريل .\r\n","page_name":" 5385 ","page_number":275},
  {"content":"\r\n . \r\n","description":"","footnote":"","page_name":" 5386 ","page_number":276},
  {"content":"\r\n\r\n\r\n( شرح احوال مملكت خراسان ) « 1 » از ابتداى سنهء هشتصد و هفتاد و شش هجرى لغايت نهصد و يازده هجرى [ موافق سال هشتصد و شصت و ششم تا نهصد و يكم از رحلت خير البشر 
  ] « 2 »\r\nبعد از آنكه بار ديگر پادشاهى خراسان بر ميرزا سلطان حسين [ بايقرا 
  ] قرار گرفت ، با رعايا و زيردستان به موجب دلخواه ايشان سلوك نموده و با همگى همت متوجه تسخير بلخ شد ؛ چه ، در آن وقت كه ميرزا يادگار به امداد تركمانان به خراسان درآمد ، ميرزا سلطان محمود نيز متوجه بلخ شد و امير مغول و سلطانعلى كجكيه كه از جانب ميرزا سلطان حسين در بلخ حاكم و ضابط بودند ، مدتى بلخ را نگاه داشتند . و آخر سلطانعلى خاك بىوفايى بر فرق خود بيخته ميرزا سلطان محمود را از دروازهء خواجه عكاشه به شهر درآورد و مير مغول دستگير گشت و مصحوب يادگار آنكه او را به جانب سمرقند فرستادند و يادگار آنكه چون دست‌آويزى مثل مير مغول يافت ، از ميرزا سلطان محمود روگردان شده به ملازمت ميرزا سلطان حسين روان شد . و به وقتى كه پادشاه و مير عليشير ، مير مغول را ياد كرده استخلاص او را چاره‌جويى مىكردند ، و آنكه با مير مغول پيش ميرزا سلطان حسين به مرو آمد و رعايت يافت .\r\nو هم در قشلاق مرو خبر رسيد كه فوجى از لشكر ميرزا سلطان محمود به ايلغار به كنار آب مرغاب آمده امير پير محمد ارلات را به قتل آورده‌اند و امير مظفر برلاس و امير كريمداد كه رفيق پير محمد بودند ، شكست يافته‌اند ، و به وقت گريز امير كريمداد گرفتار شده .\r\nو پادشاه از اين معنى به غايت برآشفته به عزم جنگ ميرزا سلطان محمود سوار شده در\r\n\r\n\r\n","description":"","footnote":"\r\n( 1 ) . نقل از حاشيهء « ق » .\r\n( 2 ) . نسخ بياض .\r\n","page_name":" 5387 ","page_number":277},
  {"content":"\r\n\r\nچچكتو « 1 » جبه بر سپاه بخش كرد . و در موضع چكمنى خبر رسيد كه ميرزا سلطان محمود از راه كوهپايهء بلخ به عزيمت آنكه از عقب لشكر پادشاه درآيد به ميمنه رفته است و از اندخود پادشاه به جانب سلطان محمود ميرزا مراجعت كرد و در دو فرسخى چكمنى هردو لشكر به يكديگر رسيدند .\r\nدر برانغار پادشاه خراسان ميرزا بايقرا كه برادر بزرگ آن حضرت بود ، با حسن شيخ و جمعى ديگر توقف نمودند و در جوانغار ميرزا سلطان احمد بود و امير مظفر برلاس و امير احمد على فارس و شيخ ابو سعيد خان در ميان دو مير مغول « 2 » ذو النون به هراولى « 3 » مقرر شدند .\r\nو پادشاه در قلب بايستاد . و از آن طرف ميرزا سلطان محمود نيز افواج خود را مرتّب ساخته به جنگ مشغول گشتند . و از جوانغار [ 614 ب 
  ] ميرزا سلطان محمود فتنه على مير آخور خود را به برانغار پادشاه رسانيده ، آنچه لازمهء شجاعت بود بجا آورد و نزديك شد كه چشم زخمى رسد ؛ چه ، امير حسن شيخ تيمور با مردم خود سپرها و نيزه‌ها در اين روز نگاه داشته ، اصلا حركت نمىكردند .\r\nو پادشاه چون از امير حسن بدگمان بود در انديشه شد و سيصد كس از بهادران و معتقدان را به رسم تولقمه از عقب امير حسن فرستاد كه اگر شيخ حسن خيال فرار به خاطر آورد او را تيرباران كنند . امّا امير شيخ حسن چندان برجاى خود توقف كرد كه لشكريان ميرزا سلطان محمود هرتيرى كه در تركش داشتند انداختند و اسبان ايشان مانده شد . آنگاه شيخ حسن كه مصاف ديده و كارآزموده بود ، به يك بار بر ايشان حمله برد و ظفر يافت . و در هرفوج جنگ عظيم شده ميرزا سلطان محمود شكست يافت و در آخر جنگ دويست سوار از لشكر ميرزا سلطان محمود دچار ميرزا بايقرا شدند .\r\nو ميرزا بايقرا در وقت جنگ از اسب افتاد و يك انگشت پايش شكست و به دست دشمنان گرفتار گشت . و چون شاهزاده را چند قدم بردند بر ايشان ظاهر شد كه ميرزا سلطان محمود گريخته است ، لاجرم دست از ميرزا بايقرا بازداشتند و ميرزا به خدمت برادر درآمد . و چون در اين جنگ احمد مشتاق آثار شجاعت به ظهور آورده بود و زخمدار شده ، حكومت بلخ يافت .\r\nو بعد از اين فتح ، سلطنت ميرزا سلطان رونق ديگر گرفت و ميرزا ابا بكر ، پسر ميرزا سلطان ابو سعيد را در خاطر داعيهء مواصلت به آن حضرت پيدا شده ، ايلچيان فرستاد و اظهار ما فى الضّمير نمود . به موجب حكم امير عليشير نزد ميرزا ابا بكر رفته ، آن جناب را با امير فريد ارغون كه بعد از واقعهء قراباغ نزد او آمده بود ، به درگاه آورد . و پادشاه ميرزا ابا بكر را نوازش\r\n\r\n\r\n","description":"","footnote":"\r\n( 1 ) . م : چچكتر . رجوع شود به پاورقى صفحهء 878 .\r\n( 2 ) . ق : دومير قول .\r\n( 3 ) . ق : هراوى .\r\n","page_name":" 5388 ","page_number":278},
  {"content":"\r\n\r\nبسيار نموده ، چند روز طوى داد و سلطان بيگم را نامزد او فرمود و شاهزاده را با نوكران به انواع عنايات و رعايات تسلى فرموده رخصت معاودت فرمود . و شاهزاده چون به بدخشان رسيد ، از امير فريد رنجيده ، او را به قتل آورد . و بدين جهت خلل در ملك شاهزاده پيدا شد .\r\nو به وقتى كه به واسطهء آمدن يادگار محمد ميرزا خلل در خراسان افتاده بود ، ميرزا محمد عمر بن ميرزا خليل بن ميرزا جهانگير بن ميرزا محمد سلطان بن ميرزا محمد جهانگير بن امير تيمور گوركان به اتفاق امير يوسف ترخان و فوجى ديگر از سرداران از ميرزا سلطان حسين جدا شده به جانب گرمسير و قندهار رفتند . و در قندهار امير نظام الدين كوچك برلاس كه از امراى معتبر سلطان ابو سعيد بود ، حكومت داشت و كس به خدمت شاهزاده فرستاده او را به قندهار طلبيد ، و حكومت قندهار بر ميرزا محمد عمر مقرر شد . و به وقت آنكه ميرزا سلطان حسين و ميرزا سلطان محمود به يكديگر مشغول بودند ، ميرزا محمد عمر كم‌فرصتى كرده به اطراف مملكت پادشاه دست‌درازى كرد . و پادشاه بعد از فتح ، به دفع او متوجه شد . و خبر او را در نواحى قاين دادند . و چهار هزار سوار به ايلغار به طرف او رفته ، او را گريزانيدند و غنيمت بسيار از لشكريان او گرفتند . و شاهزاده به قندهار گريخت و امرا معاودت نمودند . و بار ديگر ميرزا محمد عمر لشكرى فراهم آورده به نواحى هرات آمد ، و امير مظفر برلاس با لشكر گران به دفع او مأمور شد و در جنگ تيركارى به شاهزاده رسيده هلاك شد و قندهار به تصرف پادشاه خراسان درآمد .\r\nو در هرات امير عليشير كه سابقا مهردار بود ، امارت ديوان يافت و به عرض رسانيد كه « به واسطهء منصب ، امرا به حسب توره ، بر من مقدم خواهند نشست . » حكم شد كه بجز امير مظفر برلاس ديگرى بر او مقدم ننشيند . و خواجه مجد الدين نيابت يافت و امير و نايب با سپاهى و رعيت به غايت سلوك كردند .\r\nو امير حسن شيخ تيمور - كه شرح احوال و آمدن و رفتن او مكرّر ثبت شده - در اين ولا قلعهء خبوشان را كه تعلق به او داشت ، مستحكم ساخته ، ذخيرهء بسيار جمع كرد . و خود از هرات ارادهء فرار نمود . و اين خبر به پادشاه رسيد . او را در قلعهء اختيار الدين « 1 » محبوس ساخت . و بعد از چند روز كه در قلعه حبس بود ، بند خود را به سوهانى كه دوستانش به او رسانيده بودند ، گشوده بود به حكم پادشاه كشته شد . و نتيجهء بىوفايى آخر به او عايد شد .\r\nو احمد مشتاق كه حاكم بلخ بود ، چون استقلال يافت ، به عزيمت آنكه اگر ميرزا سلطان\r\n\r\n\r\n","description":"","footnote":"\r\n( 1 ) . اختيار الدين : در خصوص اين قلعه - روضات الجنات اسفزارى ، ج 1 ، ص 35 ؛ تاريخ مغول اقبال آشتيانى ، ص 325 ، 332 ، 338 .\r\n","page_name":" 5389 ","page_number":279},
  {"content":"\r\n\r\nحسين قصد او نمايد پناهى داشته باشد ، كس نزد ميرزايان ماوراء النهر فرستاد و اظهار اطاعت نمود . و پادشاه چون اين خبر شنيد ، امير عبد الخالق را با جمعى به بهانهء محافظت سرحدّ به بلخ فرستاد كه به وقت فرصت احمد مشتاق را به قيد درآورند . و احمد كه در غايت احتياط بود ، فى الحال [ 615 الف 
  ] بر انديشهء ايشان اطلاع يافته ، ايشان را از بلخ عذرخواهى كرد و گفت كه « اينجا احتياج به كمك نيست و بنده نيز متعاقب به درگاه مىآيم . » و بر پادشاه معلوم شد كه مدارا با او ديگر سودى ندارد . بنابراين بديع الزمان را در هرات گذاشته متوجه بلخ شد .\r\nو احمد مشتاق حصارى شده از پادشاه ماوراء النهر و برادرش مدد طلبيد . و ميرزا سلطان احمد و ميرزا سلطان محمود بر امداد او متوجه شدند . سلطان محمود ميرزا خود به كنار آب مرغاب آمد و سلطان احمد ميرزا لشكرى به كنار آب فرستاده و پادشاه بلخ را محاصره نموده بود ، كه خبر وصول كمك ماوراء النهريان به كنار مرغاب رسيد . به حكم پادشاه امير مظفر برلاس با لشكرى به گذر ترمذ « 1 » رفت و لشكر سمرقند و حصار را از گذشتن مانع شد . و سه چهار ماه « 2 » ايام محاصرهء بلخ امتداد يافت و از بيرون و درون آنچه لوازم شجاعت بود ، به تقديم مىرسانيدند . و سيد بدر در اين ايام در جنگى دو كس را تنها به قتل آورد و از ميرزا سلطان حسين نوازش بسيار يافت .\r\nو شخصى از بالاى برج هرروز زبان به دشنام خراسانيان مىگشود . و ايشان از اين معنى به غايت به تنگ بودند . شبى پادشاه فرمود كه سه چهار كماندار كه در فنّ خود ماهر بودند ، نزديك به برجى كه هميشه او بر بالاى آن برج زبان به هذيان مىگشود ، كمين كردند . چون او زبان به دشنام بگشود ، آن جماعت شست بگشادند و تيرى بر حلق آن هرزه‌گوى آمده به جهنّم رفت .\r\nو در كنار آب ميان لشكر خراسان و ماوراء النهر سخن صلح در ميان آمد . امير مظفر برلاس در كشتى درآمد و از آن طرف امير محمد و امير جهانگير در كشتى نشستند كه با يكديگر بىواسطه سخن كرده قرار صلح دهند . از غرايب اتفاقات به يك بار بادى تند وزيده كشتى امير مظفر را به طرف مخالفان برد و هرچند كشتيبانان سعى كردند سودى نكرد . و امير مظفر علاجى جز آنكه خود را در آب اندازد ، نديد . و مخالفان از كنار آب تير بسيار انداختند . اما هيچ كدام به امير مظفر نرسيد و او به شنا « 3 » از آب گذشته به لشكر خود آمد . و جمعى كه در كشتى رفيق او بودند ، گرفتار شدند . بدين جهت امير مظفر ضعيف شده مخالفان قوى گشتند .\r\nو به موجب حكم پادشاه ، امير مظفر به اردو مراجعت كرد . و ميرزا سلطان احمد نيز به نفس\r\n\r\n\r\n","description":"","footnote":"\r\n( 1 ) . ق : برهند .\r\n( 2 ) . م : سه و چهار ماه .\r\n( 3 ) . م : شتاب .\r\n","page_name":" 5390 ","page_number":280},
  {"content":"\r\n\r\nخود به كنار آب آمد ، و برادران به اتفاق داعيهء عبور نمودند و پادشاه آگاه شد . كس به طلب لشكر خراسان فرستاد . و ميرزا سلطان محمود كه از ميرزا سلطان حسين آزردگى خاطر قديم داشت ، امير ايوب را با هزار سوار از آب گذرانيد كه بر لشكر پادشاه شبيخون برد .\r\nو به حسب اتفاق پادشاه روزى به وقت آنكه ملاحظهء مورچل‌ها مىكرد ، نظرش بر پل نهر مشتاقى افتاد . فرمود كه « به آن طرف رجوعى نيست . پل را ويران كنند . » به موجب فرموده پل را خراب كردند . و همان شب امير ايوب به كنار آب رسيد . پل را ويران يافت و حيران شد .\r\nهيچ چاره نديده از همانجا سورن انداخته مراجعت كرد . و پادشاه جمعى را به تعاقب او نامزد كرد . و بعضى از اسباب او به دست لشكر منصور افتاد . و او به ميرزايان ملحق شد . و پادشاه ماوراء النّهر از آب گذشته و پادشاه خراسان از پاى قلعهء بلخ برخاسته به غارتاب آمد . و ميرزا ابا بكر كه همراه بود از اين منزل گريخت .\r\nو در كرناب به ميرزا سلطان حسين خبر رسيد كه پادشاه سمرقند به ظاهر بلخ آمد ، و احمد مشتاق به ايشان نيز سركشى كرده در قلعه نگشود . و ميرزا سلطان احمد و ميرزا سلطان محمود به اتفاق از عقب اردو مىآيند . و پادشاه خراسان تا سر ماران آمد و امير مغول با دو هزار سوار و پياده از هرات به اردو ملحق شد .\r\nو پادشاه از آب مرغاب گذشته و در كشتىهاى كنار آب به جاى محكم فرود آمد . و از بادغيس و اويماقات نواحى غلّه و گوسفند بسيار به اردو آوردند . و لشكريان كه مدتى در پاى قلعهء بلخ محنت كشيده بودند آسوده شدند . و از اطراف ولايات خراسان به موجب احكام سابق كه به طلب لشكر رفته بودند فوج‌فوج به درگاه مىآمدند . و ميرزا سلطان حسين « 1 » قوى شده آمادهء جنگ شد . اما ميرزا ابا بكر چون از لشكر خراسان جدا شد ، به بدخشان رفت و لشكرى جمع آورده متوجه حصار گشت .\r\nو ميرزا سلطان محمود از اين معنى آگاه شده ، از برادران رخصت معاودت طلبيد . و ميرزا سلطان احمد نيز كه صلاح در مراجعت دانسته به جانب مملكت خود بازگشتند . و پادشاه از استماع اين خبر به غايت خوشحال شده ، امير مظفر برلاس را با فوجى به تعاقب فرستاد . امير مذكور تا بلخ رفت و احمد مشتاق را نصيحت كرد . و احمد نيز فى الجمله پشيمان بود . در جواب گفت كه « غرض من از اين جرئت اين بود كه بر پادشاه ظاهر شود كه از دست من اين قدر مىآيد ، و الّا در دولت‌خواهى ثابت قدم‌ام . » و امير مظفر ( خاطر ) « 2 » احمد را به عهد پيمان ايمن گردانيده و احمد بلخ را سپرده ، متوجه درگاه شد . و به وقتى كه موكب همايون به\r\n\r\n\r\n","description":"","footnote":"\r\n( 1 ) . م : محمود .\r\n( 2 ) . م : ندارد .\r\n","page_name":" 5391 ","page_number":281},
  {"content":"\r\n\r\nهرات رسيد ، احمد نيز با تيغ و كفن به ملازمت آمد و گناهش به عفو مقرون شد . و ميرزا بايقرا حكومت بلخ يافت . و امير مظفر به درگاه آمد و هم در آن ايام بىحضور شده درگذشت . و امير برندق برلاس و امير جهانگير برلاس از ميرزا سلطان محمود جدا شده به هرات آمدند . و امير برندق رعايت يافته امير الامرا شد و بر جميع امرا مقدم مهر زد .\r\nو ميرزا سلطان حسين در اين ايام طوى عظيم مرتب ساخته ، خانم سلطان بيگم ، بنت ابو سعيد سلطان را به بديع الزمان ميرزا نكاح كرد و خواجه افضل كرمانى كه مستوفى سلطان ابو سعيد بود ، در اين ايام وزارت يافت . و به اتفاق نظام الملك بن خواجه مجد الدين تقرير كردند و چند هزار دينار كپكى خواجه مجد الدين به رسم شكرانه زد جواب گفت ؛ چه ، ميرزا سلطان حسين در مجلس دشمنان او را از آنكه با او به خلاف ادب سخن كند ، منع كرد و چيزى بر وى ثابت نشد . و از مهمات ديوانى معاف شده داخل پروانچيان « 1 » شد . و ميرزا سلطان محمود چون به حصار معاودت نمود ، ميرزا ابا بكر طاقت نياورده به بدخشان گريخت و باز لشكرى جمع كرد و به نواحى مرو شاهجهان آمد .\r\nو پادشاه خراسان ، امير عبد الخالق فيروز شاه را با جمعى ديگر از امرا به دفع او فرستاد و ايشان ميرزا ابا بكر را شكست دادند . و ميرزا ابا بكر از مرو به بلخ گريخت و از آنجا به راه كابل به سيستان رفت و از سيستان به كرمان ايلغار كرده غافل شهر را در ميان گرفت . على خان ميرزا ، حاكم كرمان به صد مشقت جان بيرون برد و كرمان به تصرف ميرزا ابا بكر درآمد . و پادشاه عراقين و آذربايجان جمعى كثير به دفع او فرستاد و ميرزا ابا بكر طاقت نياورده باز به سيستان گريخت . و بيرام بيگ و پير على بيگ تركمان با او همراهى كردند . و در سيستان خبر يافتند كه اندك لشكر در هرات است . و ميرزا سلطان حسين به مرض بؤس « 2 » گرفتار شده است و طاقت سوارى ندارد . بنابراين به تصور آنكه به طريق قضيهء ميرزا يادگار محمد هرات را به تصرف درآورند ، به آن طرف ايلغار كردند .\r\nو به حسب اتفاق ، خان احمد ، چول « 3 » نام شخصى كه از معتمدان ميرزا سلطان حسين بود به جهت هرامر مهمى مىرفت ، در نواحى شيراز به دست مردم ميرزا ابا بكر افتاد . و چون شاهزاده از وى سخن پرسيد ، خان احمد توفيق يافته گفت كه « پادشاه از توجه شما آگاه شده است و ده پانزده هزار در نواحى هرات در كمين نشانده كه چون لشكر شاهزاده نزديك رسد ، دستبردى نمايند . و من چون پروردهء نعمت سلطان ابو سعيدام ، از شهر گريخته به ملازمت آمدم كه شما را خبردار كنم ، در راه گرفتار شدم . ديگر اختيار از شماست . » شاهزاده سخن او\r\n\r\n\r\n","description":"","footnote":"\r\n( 1 ) . رجوع شود به پاورقى صفحهء 1005 .\r\n( 2 ) . بؤس : سختى و بلا . - لغتنامهء دهخدا\r\n( 3 ) . م : حول .\r\n","page_name":" 5392 ","page_number":282},
  {"content":"\r\n\r\nرا باور كرد و او را اسب و خلعت داد و خود به طرف خواف و باخرز روان شد .\r\nو خان احمد به وقت صبح مجال فرار يافته بود . نزد پادشاه آمده حقيقت به عرض رسانيد و نوازش بسيار يافت . و پادشاه با پانصد سوار كه در شهر حاضر بودند ، به تعاقب شاهزاده سوار شد و تواچيان به طلب لشكرها رفتند . و از ميرزا ابا بكر در خواف خبر يافت كه متوجه استرآباد باشد . و در هرمنزل جمعى از او جدا شده به پادشاه ملحق شدند . و پادشاه به تعجيل تمام او را تعاقب مىنمود . تا آنكه ميرزا ابا بكر از آب گرگان گذشته يك شب آسايش كرد . پادشاه تمام شب راه قطع كرده صبح به كنار آب رسيد و جمعى را بيشتر از آب گذرانيده به نفس نفيس به تعاقب روان شد و به يك بار لشكريان ميرزا ابا بكر را در ميان گرفتند . و او يك سواره فرار نمود . و مير احمديارى « 1 » تنها به او رسيد . و شاهزاده مير احمد را به يك تير از عقب خود بازداشت و خود را به دهستان رسانيده ، در خانهء يكى از كلانتران فرود آمد و از او اسب طلبيد .\r\nو آن شخص به طلب اسب بيرون آمده به ملازمت پادشاه آمد و خبر ميرزا ابا بكر رسانيد . و قنبر على جداد با جمعى ايلغار نموده غافل خانهء محل نزول شاهزاده را در ميان گرفتند ( و شهرزاده را دستگير كرده ) « 2 » و به قتل آوردند .\r\nو در اين وقت پادشاه خراسان ، امير ذو النون را رعايت كرده به حكومت غور و داور « 3 » فرستاد . و آن امير صاحب تدبير با آنكه اندك مردم داشت ، متوجه آن ولايت شد و به سعى بسيار در سه چهار سال بعد از چند جنگ آن ولايت را متصرف شد و اقوام هزاره و نكودرى او را تابع شدند . و امير ذو النون به واسطهء اين [ 615 الف 
  ] اين خدمت اختيار مملكت قندهار و فراه و زمين داور يافت ، و در آن مملكت مستقل شده ، شال و مستان و سيوى را مسخّر ساخت .\r\nو قندهار را به پسر بزرگتر خود ، شاه بيگ داده در زمين داور ساكن شد و هريك از ولايات را به يكى از معتمدان خود سپرد .\r\nو از وقايع اين ايام يكى آن است كه ميرزا محمد سلطان كه به كچك ميرزا اشتهار دارد و خواهرزادهء ميرزا سلطان حسين است ، چون با پدر و مادر از قراباغ به ملازمت پادشاه آمد ، رعايت بسيار يافت . و پادشاه به واسطهء خاطر والده‌اش او را در مهمات ملك و مال مستقل گردانيد . بعد از چندگاه كچك ميرزا مغرور شده خيال‌هاى فاسد مىكرد و پا از حد خود فراتر مىنهاد ، چنان كه روزى كه پادشاه نزديك به او در آفتاب مىرفت ، او چتر بر سر خود داشته مىرفت . و پادشاه را غيرت پادشاهى بر قيد و حبس او داشت\r\n\r\n\r\n","description":"","footnote":"\r\n( 1 ) . ق : مير احمد بارى .\r\n( 2 ) . م : ندارد .\r\n( 3 ) . زمين داور ناحيتى است و قصبهء آن تلّ و درغش است بر كنار هيرمند . - مسالك الممالك ، ص 196 .\r\n","page_name":" 5393 ","page_number":283},
  {"content":"\r\n\r\nو مدتى در حصار اختيار الدين محبوس بود . آخر گناهش بخشيده شد و رخصت حج يافت .\r\nاز راه آذربايجان روان شد . و در يكى از منازل « 1 » تبريز با يعقوب ميرزا ملاقات كرد و به عزت رخصت يافته به مصر رفت . و قانى باى پادشاه مصر نيز او را تعظيم بسيار كرده به مكه فرستاد . كچك ميرزا حج كرده به هرات مراجعت نمود . و سلطان احمد ميرزا و والده‌اش از مراجعت فرزند به غايت خوشحال شدند . و بعد از چند روز شهزاده بىحضور شده درگذشت .\r\nو فوتش در سنهء هشتصد و هشتاد و نه « 2 » بود .\r\nو هم در اين ايام بديع الجمال بيگم ، همشيرهء ميرزا سلطان حسين كه در اراق به ميرزا پير بداق سلطان نكاح كرده بودند و بعد از فوت سلطان پير بداق به نكاح احمد سلطان درآمده بود و از سلطان احمد خان دو پسر و يك دختر داشت ، با پسر خرد خود ، بهادر سلطان و دختر خود ، خانزاده خانم به هرات آمد و پادشاه از ديدن خواهر خوشحال شده ، فرزندانش را به اعزاز نگاه مىداشت .\r\nو حكومت بلخ به امير درويش على كوكلتاش در اين ايام مرحمت شد . و ميرزا بايقرا به هرات آمده ، و به جهت ختان مظفر حسين ميرزا در اين ايام طوى عظيم كردند و قريب دو ماه ايام جشن امتداد يافت . و بعد از چندگاه ميرزا بايقرا به مرض اسهال فوت شد و پادشاه به مراسم تعزيت قيام نموده ، فرزندانش ، سلطان ويس ميرزا و اسكندر ميرزا را رعايت بسيار كرد . و در زمستان آن سال قشلاق به مرو واقع شد .\r\nو در زمستان سنهء هشتصد و نود و دو « 3 » كه پادشاه خراسان در مرو قشلاق كرده بود ، امير عليشير را به حكومت استرآباد فرستاد . و امير مغول بر مرو آمد . و امير عليشير در استرآباد استقلال يافت و حكام اطراف و نواحى تحف و هدايا فرستاده ابواب دوستى مفتوح ساختند .\r\nو بعد از رفتن امير عليشير به استرآباد ، بار ديگر خواجه مجد الدين محمد به وزارت رسيد و بار ديگر به كمال استقلال رسيده كسى از امرا و مقرّبان بىوقوف او مهمّى از مهمات ملك و مال به عرض نمىتوانستند رسانيد . و خواجه افضل چون طاقت مقاومت نداشت به لطايف الحيل به ضبط اموال استرآباد رفت و از قصد خواجه مجد الدين ايمن شد و عمّال و متصديان اشغال كه به وقت خواجه افضل و نظام الملك به مهمات مشغول بودند ، به مصادرات گرفتار شدند . و در اندك زمانى دو هزار تومان كپكى از ايشان بازيافت شد . و خواجه مجد الدين به غايت كريم و عاقل بود ، اما تندخو و درشتگوى بود . و بدين جهت امرا از وى آزرده‌خاطر بودند .\r\n\r\n\r\n","description":"","footnote":"\r\n( 1 ) . م : مزارعات .\r\n( 2 ) . م : سنهء تسع و ثمانين و ثمانمائه .\r\n( 3 ) . م : سنهء اثنى و تسعين و ثمانمائه .\r\n","page_name":" 5394 ","page_number":284},
  {"content":"\r\n\r\nو بعد از معاودت از يورت قشلاق به هرات دختر ميرزا سنجر سلطان كه والدهء ميرزا بديع الزمان بود ، و به واسطهء شرف نسب با پادشاه بىادبانه زندگانى مىكرد ، و اين معنى را از اعتدال بيرون مىبرد ، و پادشاه از صحبتش به تنگ آمده لفظ طلاق بر زبان آورده بود ، بىحضور شد و در سنهء هشتصد و نود و سه « 1 » فوت شد .\r\nو خواجه افضل چون به استرآباد رفت ، امير عليشير به او نيكو سلوك نموده و خواجه مجد الدين فرمان به طلب او فرستاد . و خواجه افضل دانست كه به هرات رفتن و كشته شدن يكى است . بنابرآن ، به عراق ( و آذربايجان ) « 2 » گريخت ، و از آنجا به حج رفت . و مير عليشير از استرآباد بعد از يك سال به هرات آمد و باز رخصت معاودت يافت و چند وقت ديگر در استرآباد بود و امير حيدر را به جهت عرض تقصير از مهمات ضرورى به هرات فرستاد . و امير حيدر خفيف العقل بود . روزى به وقت مستى به عرض پادشاه رسانيد كه « امير عليشير شنيده است كه پادشاه به يكى از بكاؤلان « 2 » فرموده است كه او را زهر دهند . و بدين جهت به غايت مغموم است و انديشهء مخالفت دارد . »\r\nپادشاه از شنيدن اين سخن مضطرب شد . در لحظه حكمى به امير عليشير فرستاد . مضمون آنكه « آنچه در باب زهر [ 616 ب 
  ] دادن به گوش تو رسيده غلط محض است . » و بر طبق اين سوگندان مذكور بود . و امير عليشير كه از آن قضيه مطلقا خبر نداشت ، متحير مانده به ايلغار متوجه هرات شد . و بعد از سعادت ملازمت معلوم شد كه امير حيدر دروغ گفته بود . و بدين جهت امير حيدر گرفتار شد و امير عليشير از حكومت استرآباد استعفا « 3 » جست و بار ديگر مغول ، حاكم استرآباد شد .\r\nو در سنهء هشتصد و نود و پنج « 4 » ، دختر ميرزا الغ بيگ ، حاكم كابل را به جهت شاهزاده محمد معصوم خواستگارى نموده به اعزاز بسيار به هرات آورد . و شهر هرات را آيين بستند .\r\nو چند روز به عيش و عشرت گذشت . و امير مغول چون به استرآباد رفت ، آغاز نافرمانى كرده و عصيان او به عرض پادشاه رسيده ، بديع الزمان ميرزا را به حكومت استرآباد فرستاد . و مير مغول طاقت نياورده به عراق و آذربايجان گريخت و آنجا به جهت بىوفايى به سعى صوفى خليل كشته شد .\r\nو خواجه نظام الملك نخست به سعى خواجه مجد الدين گرفتار شده آنچه داشت بر سر كار ديوانى داد و بىحرمتى بسيار كشيد . آخر خواجه مجد الدين رحم كرده او را به حضور طلبيد و\r\n\r\n\r\n","description":"","footnote":"\r\n( 1 ) . م : سنهء ثلاث و تسعين و ثمانمائه .\r\n( 2 ) . بكاؤل : سالار مطبخ . كسى كه غذا پيش امرا نهد .\r\n( 3 ) . م : استغفار .\r\n( 4 ) . م : سنهء خمس و تسعين و ثمانمائه .\r\n","page_name":" 5395 ","page_number":285},
  {"content":"\r\n\r\nسوگند داد كه بىالتفاتى نكند و بار ديگر وزارت يافت . و به واسطهء كمال استقلال خواجه مجد الدين ، امرا بىطاقت شده در دفع او متفق شدند . و امير درويش على كتابدار ، حاكم بلخ ، برادر امير عليشير ، به واسطهء آنكه خواجه مجد الدين با امير عليشير به موجب دلخواه زندگانى نمىكرد ، در انديشهء مخالفت شده ، به جانب سلطان محمود ميرزا مايل بود . و پادشاه صلاح ملك در عزل خواجه مجد الدين دانست و چند روز او را معزول ساخت . و به روز عزل صد هزار دينار كپكى انعام فرمود . و خواجه نظام الملك در وزارت مستقل شد .\r\nو امير درويش على كتابدار در بلخ چون خيال مخالفت نمود ، فرمانى مزوّر در باب طلب ابراهيم حسين ميرزا كه در بلخ بود ، نزد او فرستاد . و ابراهيم حسين ميرزا به موجب حكم به هرات رفت و معلوم شد كه امير درويش على كتابدار حيله كرده است . و پادشاه ناچار قبل از آنكه ميرزا سلطان محمود و او اتفاق نمايند به جانب بلخ روان شد . و بر زبان مبارك گذرانيد كه « با وجود اين همه حقوق درويش على كتابدار با ما مخالفت مىكند . » و شكايت گونه [ اى 
  ] نيز از مير عليشير مذكور فرمود . و خواجه غياث الدين محمد دهدار - كه به غايت شيرين سخن بود و در مجلس پادشاه گستاخانه سخن مىكرد - برخاسته ، به عرض رسانيد كه « به واسطهء بىادبى اين غلامك كتابدار ، اين همه ملال به خاطر مبارك چرا راه بايد داد ؟ اگر حكم شود ، من رفته او را مقيد به درگاه آورم . » و پادشاه در خنده شد . او را رخصت داد كه به بلخ رفته درويش على را نصيحت كند .\r\nو خواجه غياث الدين به بلخ رفت و درويش على را از مخالفت پشيمان ساخت . و چون اردوى پادشاه از مرغاب گذشت ، درويش على به اتفاق خواجه غياث الدين متوجه ملازمت شد و از سه چهار فرسخى اردو ، خواجه پيشتر آمده عرض كرد كه « غلامك را آوردم . اما در راه آهنگرى به دست نيامد كه در غل و زنجير بيارم . حكم شود كه از اردو آهنگر برده او را در زنجير به درگاه رسانم . » و پادشاه منبسط شده ، گناه درويش على را عفو فرمود . روز ديگر به ملازمت آمده داخل امرا شد . و بعد از چند روز پادشاه را طوى داده پيشكش فراوان كشيد .\r\nو پادشاه آن زمستان در بلخ قشلاق فرمود و عزيمت تسخير حصار نمود . و در اول بهار امير عليشير را در بلخ گذاشته عازم ارهنگ شد . و امير درويش على را در راه گرفته به قلعهء بلخ فرستاد . و سلطان محمود ميرزا از حصار شادمان بيرون آمده به چغانيان محكم شد . و خسرو شاه را از پدر طلبيده برادرانش را به سردارى امير ولى به حكومت قندز تعيين كرد . و از كنار آب بعد از مشورت امير برندق برلاس صلاح در آن ديد كه جنگ ميرزا سلطان محمود را چند روز موقوف داشته ، نخست قندز را مسخر سازند . و امير ذو النون از زمين داور به\r\n\r\n","description":"","footnote":"","page_name":" 5396 ","page_number":286},
  {"content":"\r\n\r\nملازمت پادشاه آمد و بر لشكريان پيشى گرفته با اندك مردم نزديك به ارهنگ « 1 » رفت .\r\nو امير ولى خبر يافت كه با امير ذو النون زياده بر شصت كس نيست . با پانصد مرد از قلعه بيرون آمد . و امير ذو النون به جنگ ايستاده شكست يافت و لشكريانش فرار نمودند . اما خود از غايت شجاعت چندان جنگ كرد كه زخمدار شده از اسب بيفتاد و گرفتار شد . و امير على او را به قلعه برده جراحان را به علاج زخم او بازداشت .\r\nو پادشاه متعاقب به ظاهر قندز رسيد و در برابر قلعه مقابل كوب ساختند . و مردم قلعه حسب المقدور جنگ مىكردند . و ميرزا سلطان محمود ، محمد ايلچى بوغا را با هزار سوار از آب گذرانيده كه بر سپاه پادشاه شبيخون آورند . و او به موجب فرموده به ايلغار به كنار آب دهم شبى آمد « 2 » [ 617 الف 
  ] و سورن « 3 » انداخت ، به اميد آنكه لشكريان مضطرب شده پريشان شوند . اما چون آواز سورن به گوش پادشاه رسيد ، فرمود كه جار به لشكريان رسانيدند كه هيچ كس سوار نشود و به حال خود باشند . و محمد ايلچى بوغا لحظه‌اى توقف نمود . و چون دانست كه پادشاه و سپاه آگاه شدند ، برگشت .\r\nو صباح پادشاه ، ابو الحسن ميرزا را با سه هزار سوار به تعاقب فرستاده سه هزار سوار ديگر از عقب به كمك ميرزا روان كرد . و ايشان به دشمن رسيده به وقتى كه محمد ايلچى بوغا در كشتى سوار مىشد به زخم تيرى او را هلاك كردند و هشتاد كس از لشكر محمد ايلچى بوغا به قتل رسيد و جمعى ديگر گرفتار شدند . و ميرزا مظفر و منصور مراجعت كرد . و پادشاه گرفتاران را آزاد كرد . و ميرزا سلطان محمود چون هرگز از جنگ با پادشاه فايده نديد ، در مقام صلح شد و امير بزرگ بنيرى را به درگاه فرستاد . و سيّد به ملازمت پادشاه آمده آن حضرت را به صلح مايل گردانيد و مقرر شد كه ميرزا سلطان محمود ، دختر خود را به حيدر ميرزا « 4 » دهند و امراى قندز حسب المقدور پيشكش بيرون فرستند . و امير ذو النون را گذراند كه به درگاه آيد . و به موجب مقرر امير ذو النون را به اعزاز تمام رخصت كردند . و امير بزرگ نزد سلطان محمود رفت و پادشاه مظفر و منصور به جانب بلخ مراجعت كرد . و در منزل بابا شاهو جرگه‌اى شكار كه پانزده روز پيشتر حكم شده به هم رسيد و پانزده هزار جانور كشته شد . و حكومت بلخ به حيدر ميرزا قرار گرفته ، امير ولى بيگ را ملازم او گردانيدند .\r\nو پادشاه به هرات آمده به باغ جهان آرا نزول فرمود و سلطان ويس ميرزا در آن ايام فوت شد . و ازو يك پسر ، ميرزا محمد سلطان نام ، از سلطان بيگم ، دختر ميرزا سلطان حسين ، به يادگار ماند . و در اين ايام خواجه نظام الملك در وزارت به غايت استقلال رسيد و عهد و\r\n\r\n\r\n","description":"","footnote":"\r\n( 1 ) . م : ارتنگ .\r\n( 2 ) . كذا فى المتن . مفهوم نشد .\r\n( 3 ) . م : سورت .\r\n( 4 ) . ق : حيدر محمد ميرزا .\r\n","page_name":" 5397 ","page_number":287},
  {"content":"\r\n\r\nپيمان را فراموش كرده با خواجه مجد الدين در مقام انتقام شد و هرگاه فرصت مىيافت ، آنچه مىتوانست در باب او به عرض مىرسانيد . و به مضمون آنكه :\r\n هر چند كه با مدعيانت نظرى هست * گوييم بديشان كه سخن را اثرى هست \r\nمزاج پادشاه بر خواجه مجد الدين متغير شد . و خواجه مجد الدين در هرات به وقتى كه پادشاه در بلخ بود ، توهم نموده در گوشه‌اى پنهان شد . و از امير برندق برلاس و امير جهانگير طلب امداد نمود و تحف بسيار به ايشان فرستاد . و نظام الملك مطلع شد كه امر برندق و امير جهانگير در مقام حمايت خواجه مجد الدين شدند . بنابرآن ، در مقام دفع ايشان شده ، خاطر نشان پادشاه كرد كه در يورش قندز به امراى برلاس با سلطان ويس اتفاق نموده بودند . و پادشاه كه از امير برندق به واسطهء درشتگويى آزرده‌خاطر بود ، بهانه يافته در مقام گرفتن آن دو امير و خواجه مجد الدين شده ، و خواجه مجد الدين به مولانا جامى نيز توسل نموده بود . و جناب مولانا گناه او را از پادشاه طلب نموده بود .\r\nو خواجه مجد الدين به ملازمت پادشاه آمده و هم در مجلس اول فهميد كه از پيدا شدن سودى نخواهد كرد . و بعد از يك هفته امير برندق و امير جهانگير و خواجه مجد الدين در يك مجلس گرفتار شدند و در حصار اختيار الدين محبوس شدند . و امير جهانگير بعد از دو ماه خلاص شد . و امير برندق بعد از يك سال رهايى يافته داخل امرا شد و خواجه مجد الدين دربند بود و حكم تحقيق اعمال او شد . و بعد از پرسش با آنكه جميع مدعيان حاكم بودند ، چيزى بر او ثابت نشد . و خواجه از حضار مجلس التماس كرد كه كسى را معارض من كنند كه هم‌جنس من باشد . آن شخص بر زبان آورد كه « من از تو در اصل و نسب در فوق‌ام ؛ چه ، مادر تو كنيز و مادر من اصيل است . »\r\nو خواجه مجد الدين را ديگر طاقت بر حرمتى نمانده قلم برداشت و نوشت كه « آنچه در وقت منصب كرده‌ام همه بد بوده است و به گناه خود معترف‌ام . » و آن جماعت بىانصاف كه پرسش قضيه مىكردند ، از روى دشمنى آن كاغذ را به نظر پادشاه درآوردند و حكم تحقيق اموال و جهات خواجه مجد الدين حاصل نمودند و اسباب و اموال او از زر و جواهر بسيار از سركار خواجه دخل خزانهء پادشاه شد . و مبلغى ديگر قبول كرد كه به مرور و اصل سازد . و چون از حبس نجات يافت به واسطهء وصول مبلغى كه قبول كرده بود ، محصلان تشدد مىكردند . ناچار فرار نموده به جانب مكه رفت و در منزل تبوك فوت شد .\r\nو امير درويش على كتابدار نيز در اين سال رخصت حج يافت . و بديع الزمان ميرزا در استرآباد مستقل شد و حكّام اطراف اطاعتش نمودند و جمعى كثير از تركمانان [ 617 ب 
  ]\r\n\r\n","description":"","footnote":"","page_name":" 5398 ","page_number":288},
  {"content":"\r\n\r\nملازمتش آمدند و به تحريك ايشان قصد آذربايجان كرد . اما چند منزلى كه رفت به مجرّد [ شنيدن 
  ] خبرى چند اراجيف مراجعت نمود . و محمد امين عباسى را بديع الزمان ميرزا ، صاحب اختيار ملك و مال گردانيد و به عرض پادشاه خراسان رسانيد كه محمد امين ميرزا بدآموزى مىكنند و داعيهء مخالفت دارند . پادشاه حكم كرد كه ميرزا محمد امين را مقيد ( باقيد ) « 1 » به درگاه فرستند . و ميرزا چند روز در امضاى حكم تأخير نمود و آخر به سعى ديگر امرا محمد امين را گرفته روانهء درگاه نمود و در راه حكم به قتلش رسيده سرش را به درگاه بردند .\r\nو چون در سنهء هشتصد و نود و نه « 2 » در ولايت ماوراء النهر به واسطهء فوت پادشاهان آنجا چنان كه بعد از ذكر وقايع خراسان مذكور خواهد شد ، فترت بود ، پادشاه خراسان به طمع تسخير آن مملكت در سنهء احدى و تسعمائه [ - 901 
  ] به بلخ رفت ، و بديع الزّمان ميرزا را از استرآباد طلب نمود و بديع الزمان ميرزا چند روز به حيله گذرانيد و آخر رعايت حقوق ابوّت نمود . و محمد مؤمن ميرزا ، پسر خود را به حكومت استرآباد تعيين نموده خود به بلخ آمد و به سعادت ملازمت پادشاه سرافراز شد .\r\nو اردوى بزرگ به عزيمت عبور از آب به معبر سنگ‌ريزه رفت و چون خسرو شاه در قندز لشكر جمع كرده بود و گمان آن بود كه بعد از عبور گذرها را مضبوط كند ، بديع الزمان ميرزا با فوجى از لشكر به دفع او معين شد و پادشاه از آب گذشت و سلطان مسعود ميرزا كه در حصار بود ، طاقت نياورده بگريخت . و ابو الحسن ميرزا به تعاقب مأمور شد و هراول ايشان به ميرزا مسعود رسيد . و ميرزا مسعود برگشته و بر آن قوم تاخت و سردارشان را به قتل آورد . و ميرزايان متعاقب رسيدند و ميرزا مسعود ديگر باره بگريخت و به كوهى بلند بالا رفته بر آن طرف كوه به لطايف الحيل پايان رفت ؛ چه ، برف بسيار بود و به گستردن پلاس و نمد و امثال آن گذشتند . و ميرزا ابو الحسن و رفقا چون راه تعاقب نيافتند بازگرديدند . و مظفر حسين ميرزا با سه هزار سوار به حكم پدر به مدد برادر از آب جيحون گذشته به ميرزا بديع الزمان ملحق شد .\r\nو خسرو شاه كه عزيمت جنگ بديع الزمان ميرزا داشت ، از رسيدن كمك مطلع شده در قندز حصارى شد و شاهزادگان قلعه را محاصره نمودند . اما ميان برادران نقارى پيدا شد ؛ چه ، مظفر حسين ميرزا رعايت بزرگ و كوچكى نمىكرد و هميشه دعوى مساوات بلكه زيادتى مىنمود . و پادشاه خراسان بعد از فرار ميرزا مسعود قلعهء حصار را محاصره كرد و متوطّنان\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . م : تسع و تسعين و ثمانمائه .\r\n","page_name":" 5399 ","page_number":289},
  {"content":"\r\n\r\nقلعه رعايت حقوق ميرزا مسعود كرده به جنگ ايستادند و مدتى جنگ مىشد و آخر به سعى خواجه حسن عطار مقرر شد كه امير محمود برلاس از قلعه بيرون آمده پيشكش بسيار به درگاه رساند . و بعد از مراجعت پادشاه به يك ماه ، مردم قلعه دختر سلطان محمود ميرزا را كه نامزد محمد حيدر ميرزا بود ، به اردو فرستند و ميرزا مسعود را به صلح ترغيب نمايند .\r\nدر اين اوقات قاسم سلطان اوزبك از دشت و مضراب برلاس كه مير ديوان ميرزا مسعود بود ، امير يعقوب ، ولد امير ايوب كه از امراى معتبر ميرزا مسعود بود ، به درگاه آمدند و نوازش يافتند . و پادشاه بعد از صلح با حصاريان ، متوجه قندز شده و به وقت گذشتن از آب كه لشكر منصور تمام بر بالاى پل از آب گذشته بودند و جوى آبى ديگر كه در پيش بود و مقرّر شده بود كه پل عقب را گشوده ، كشتىها را به آن جوى آورده پل مهيا سازند . به حسب اتفاق شترى در جوى آب افتاد و از آن طرف به آسانى بيرون آمد . و معلوم شد كه از آب گذشتن ميسر است .\r\nحسب الحكم همان لحظه تمام لشكر به يكبارگى بىواسطهء جسر و پل از آب گذشتند ، چنان كه به وقت خفتن همه كس از آب گذشته بودند . و مقارن آن آب طغيان كرده محل نزول لشكر را فروگرفت . و معلوم شد كه اگر آن شتر در آب نمىافتاد و گذر معلوم نمىشد ، آن شب تمام لشكر غرق مىشد . و پادشاه و سپاه و لشكر به اين موهبت تصدق كردند و قندز را در ميان گرفتند . و خسرو شاه عاجز شده خطبه و سكه به نام پادشاه كرده ، يكى از معتمدان خود را با پيشكش‌هاى لايق بيرون فرستاد و عجز بسيار نموده معروض داشت كه « بعد از معاودت پادشاه به بلخ ، به درگاه مىآيم . » و پادشاه از گناه او در گذشته او را به منصب امارت ديوان نويد داد و فرستاده‌اش با خلع فاخر به قلعه معاودت نمود . و خسرو شاه به غايت خوشحال شد و پادشاه به بلخ مراجعت كرد و حكومت بلخ را به ميرزا بديع الزمان تفويض فرمود .\r\nو سلطان مسعود ميرزا به موجب مقرّر خواهر خود را به وقتى كه پادشاه به هرات آمد ، به اردو فرستاد . و طوى بزرگ مرتب شده [ 618 الف 
  ] در باغ زاغان چهار طاق‌ها بستند . و محمد حيدر ميرزا را كدخدا كردند . و شاه غريب ميرزا در سنهء نهصد و دو « 1 » به اجل طبيعى درگذشت .\r\nو چون پادشاه حكومت بلخ را به بديع الزمان ميرزا داد ، توقّع آن بود كه حكومت استرآباد كه به محمد مؤمن ميرزا ، پسرش متعلق بود ، برقرار ماند . به خلاف توقع او ، پادشاه حكومت استرآباد را به مظفر حسين ميرزا داد و بديع الزمان ميرزا كه از پدر آزرده‌خاطر بود ، از مظفر\r\n\r\n\r\n","description":"","footnote":"\r\n( 1 ) . م : سنهء اثنى و تسعمائه .\r\n","page_name":" 5400 ","page_number":290},
  {"content":"\r\n\r\nميرزا نيز آزرده‌خاطر شد و با مردم خود مشورت كرده خاطر بر مخالفت پدر قرار داد و كس نزد پسر به استرآباد فرستاد كه چون مظفر حسين ميرزا به استرآباد رسد ، جنگ كند و استرآباد را محافظت نمايد . همچنين بديع الزمان كس به امير ذو النون فرستاد و او را مطيع خود ساخت و با امير خسرو شاه نيز اتفاق كرد .\r\nو پادشاه در هرات از اين معنى مطلع شده حيران شد و پسر را مكرر نصيحت كرد . اما سودمند نيفتاد و مير عليشير را نيز به بلخ به نصيحت ميرزا فرستاد . و دشمنان مير عليشير به واسطهء اينكه مهم به سعى او به اتمام نرسد ، در وقتى كه او در بلخ بود ، فرمانى به اسم كوتوال بلخ حاصل كرده فرستادند كه هرگاه ميرزا بديع الزمان به شكار سوار شود او [ در 
  ] دروازه را استوار نمايد و ميرزا را به شهر راه ندهد . و اين فرمان به دست ميرزا بديع الزمان افتاد و مير عليشير منفعل بازگشت .\r\nو پادشاه ، مظفر حسين ميرزا را با فوجى به استرآباد فرستاده خود متوجه بلخ شد و پسر از توجه پدر آگاه شده ، على طغاى را به حكومت بلخ بازداشته خود به استقبال پدر روانه شد و به دهانهء درّهء پل چراغ « 1 » رسيد . و پادشاه نيز از ميمنه گذشته به آن طرف درّه آمد . و به روز ديگر از طرفين به عزم جنگ سوار شدند و جنگى عظيم شد و بديع الزمان ميرزا شكست يافته ، بسيارى از لشكريانش به قتل رسيدند . و بديع الزمان ميرزا در اثناى فرار به كوهى بلند رسيد كه پايان رفتن متعذر بود . ميرزا پياده شد و نوكرانش دستارها و فوطه‌ها بر هم بسته ميرزا را پايان فرستادند . و خوارزمى ، از نوكرانش اسب كشيد . و نوكران ميرزا اكثر پياده از جنگگاه بيرون آمدند .\r\nو پادشاه به بلخ آمد و شيخعلى طغاى حصارى شد . و ايّام محاصره چهل روز امتداد يافت . و جمعى از درون قلعه انديشهء مخالفت نمودند و شيخعلى آگاه شد و ايشان را كارى از پيش نرفت و كشته شدند و آزوقهء مردم حصار تمام شد . و شيخعلى متحير شد . به حسب اتفاق محمد زمان ميرزا در اين وقت متولد شد . و امير شيخعلى او را در قماطى « 2 » پيچيده نزد جدّش فرستاد و پادشاه در مقام رحم شده گناه مردم قلعه را به او بخشيد . و امير شيخعلى به ملازمت آمد و بعد از چند روز رخصت يافته خادمان حرم ميرزا بديع الزمان را به قندز بردند . و ابراهيم حسين ميرزا ، حكومت بلخ يافت . و بديع الزمان ميرزا از جنگگاه به قندز رفت . و امير خسرو شاه شرايط تعظيم به جاى آورد و بعد از مشورت و رسيدن امير شيخعلى با فرزندان و اروق بديع الزمان از بلخ ، به گرمسير قندهار رفت . و امير ذو النون آنجا لوازم\r\n\r\n\r\n","description":"","footnote":"\r\n( 1 ) . م : ييل چراغ .\r\n( 2 ) . قماط : رسن .\r\n","page_name":" 5401 ","page_number":291},
  {"content":"\r\n\r\nمهماندارى به تقديم رسانيد و دختر خود را به ميرزا بديع الزمان داد .\r\nو در آن ايّام امير ذو النون را شخصى به صورت دادخواهان كاردى زد ، امّا كارگر نيامد . و امير ذو النون گمان به امير شيخعلى كرد . و امير شيخعلى به سراپردهء بديع الزمان گريخت . و مردم از عقب سراپردهء امير شيخعلى را طلبيدند . و هرچند ميرزا دفع الوقت كرد ، سودى نداد .\r\nبعد از عهد و پيمان كه امير شيخعلى را نكشند ، او را بيرون فرستاد . و امير ذو النون او را در يكى از قلاع گرمسير محبوس ساخت . و آخر از آنجا خلاص شده به هرات رفت .\r\nو مظفر حسين ميرزا چون به فرمان پدر به استرآباد رفت ، محمد مؤمن ميرزا به جنگ پيش آمد و در ميان جنگ از اسب جدا شده دستگير شد و لشكرش به هزيمت رفت . و مظفر حسين ميرزا برادرزاده را در زنجير كرده به هرات فرستاد و در قلعهء اختيار الدين محبوس شد . و مادر مظفر حسين ميرزا ، خديجه بيگى آغا ، در مقام قتل شهزاده درآمد و نظام الملك وزير را با خود متفق كرد و در وقتى كه پادشاه مست بود ، حكم قتل شاهزاده حاصل نمودند ، و يارعلى بخشى و عبد الواحد يساول به اتمام آن مهم رفتند و شاهزاده را هلاك كرده به وقت مراجعت حكم بخشيدن گناه محمد مؤمن ميرزا به ايشان رسيد . بجز تأسف و حسرت چيزى در دست ايشان نبود .\r\nو در هرات از وقوع اين واقعه قيامت آشكارا گشت . و مادر شاهزاده خانم سلطان ( بيگم ) « 1 » بنت سلطان ابو سعيد و همشيره‌اش پلاس‌هاى سياه در گردن كردند . و در خاطرها از ميرزا سلطان حسين آزردگى پيدا شد و بعد از آن در سلطنتش رونق سابق نماند . [ 618 ب 
  ]\r\nو بديع الزمان از شنيدن اين خبر به غايت مضطرب شد و به جمع آوردن لشكر مشغول گشت . و پادشاه نيز متوجه گرمسير و قندهار شد . و ميرزا و امير ذو النون قلاع آن ولايت را مضبوط كردند و امير ذو النون در قلعهء باسينگ « 1 » محكم شد و ميرزا در قلعهء ديگر متوقف شد . و شجاع بيگ در قندهار حصارى شد . و در لشكر پادشاه به واسطهء آنكه غلات را به حصارها درآورده بودند ، قحطى شد ، و قلعهء بست را كه غلّهء بسيار در آنجا بود ، به صلح گرفتند و صلاح در مراجعت دانسته در اواسط رجب به هرات رسيدند . و پادشاه به مرض مفاصل گرفتار بود . و در اين ايام اشتداد بسيار كرد و به سعى اطبا و معالجهء بسيار اندكى تخفيفى يافت .\r\nو محمد حسين ميرزا كه در ميان فرزندان پادشاه به شجاعت مشهور بود ، قبل از اين به چند سال به وقت بىحضورى پدر ، از ترس برادران با ابو تراب ، برادر اعيانى خود ، به عراق\r\n\r\n\r\n","description":"","footnote":"\r\n( 1 ) . ق : بىنقطه .\r\n","page_name":" 5402 ","page_number":292},
  {"content":"\r\n\r\nآذربايجان گريخت و مدتى در آن حدود بود . و چون در ميان تركمانان تفرقه و نزاع بود ، جمعى با او همراه شدند و او با جمعيت به حدود خراسان آمد و اظهار اشتياق به ملازمت پادشاه كرد . اما به عرض پادشاه رسيد كه بناى كار او بر حيله و غدر است . بنابراين جمعى از امرا به اتفاق امير ولى بيگ به استقبال رفتند كه اگر توانند او را به دست آورند . و ميرزا محمد حسين به وقت ملاقات امرا از خيال ايشان آگاه شد و به عزيمت جنگ سوار شد و امرا در چهار مشهد باغ مضبوط شدند و ميرزا محمد حسين بر ايشان دست نيافته به راه استرآباد رفت و امرا نيز تعاقب نموده به مظفر حسين ميرزا پيوستند و به اتفاق جنگ كرده او را شكست دادند و استرآباد بار ديگر امن شد .\r\nو در سنهء نهصد و سه « 1 » خواجه افضل وزير كه به حج رفته بود ، بازآمد . و پادشاه به واسطهء سعى نظام الملك در قتل محمد مؤمن ميرزا از او به غايت آزرده‌خاطر بود . در ييلاق بابا خاكى خواجه افضل وزارت يافت و امير عليشير در برانداختن نظام الملك ساعى شده تا او را محبوس نساخت ، آرام نگرفت . و مجموع فرزندان و خويشان خواجه هرجا كه بودند ، گرفتار شدند و اموال بسيار از سركار ايشان به ديوان و اصل شد و در قلعهء اختيار الدين محبوس شدند . و سلطان احمد ميرزا و امير عبد الخالق كه در شهر بودند به قتل ايشان مأمور شدند . و نخست فرزندان و خويشان خواجه را در نظرش به قتل آوردند كه تلخى فراق فرزندان ادراك نموده ، نتيجهء سعى [ ى 
  ] كه در قتل ميرزا محمد مؤمن نموده بود به او عايد گردد . و بعد از آن ، او را پوست كندند .\r\nو خواجه افضل به نهايت استقلال رسيد و از وزارت به امارت ديوان رسيده و بديع الزمان و شجاع بيگ و ذو النون در ولايت گرمسير خبر شدند كه پادشاه با اندك مردم در النگ‌نشين « 2 » به سر مىبرد و در آن نزديكى لشكرى نيست . بنابرآن ، با سه چهار هزار سوار به رسم ايلغار متوجّه او شدند و در پنج و شش روز به شيراز آمدند . و فريدون [ حسين 
  ] ميرزا با جمعى از امرا كه به ضبط آن سرحد رفته بود ، در شيراز محكم شدند ، خبر به درگاه فرستادند . و پادشاه و مقرّبان حيران شدند و كس به هرات فرستادند كه امير عليشير هركس در شهر و مواضع باشد ، به اردو رساند . و از اتفاقات حسنه آخر همان روز امرا امير ولى بيگ كه به استرآباد رفته محمد حسين ميرزا را شكست داده بودند ، معاودت نموده رسيدند .\r\nو بديع الزمان ميرزا به محاصرهء شيراز مقيد نشده به تعجيل روان شد و شب در راه به\r\n\r\n\r\n","description":"","footnote":"\r\n( 1 ) . م : سنهء ثلاث و تسعمائه .\r\n( 2 ) . ق : پشين ؛ م : تشين . نشين از قراى بلوك گذارهء هرات است . - جغرافياى حافظ ابرو .\r\n","page_name":" 5403 ","page_number":293},
  {"content":"\r\n\r\nخواب رفت . و روز ديگر به كنار اردو رسيد ( . و پادشاه به عزم جنگ سوار شد . ) « 1 » و در اين وقت سلطان مسعود « 2 » ميرزا كه به واسطهء مخالفت خسرو شاه از ولايت حصار متوجه اردوى پادشاه بود ، با پانصد سوار آزمودهء كارديده رسيده و فريدون حسين ميرزا با امرايى كه با او همراه بودند ، به ايلغار خود را رسانيدند . و لشكرى بزرگ مرتّب شد . و بديع الزمان ميرزا كه به گمان اندك مردم ايلغار نموده بود ، حيران شد و به ضرورت به جنگ ايستاد و تا نصف روز جنگ كردند . و بديع الزمان شكست يافت و به راه كوهستان غور گريخت . و امير عمر بيگ به او رسيد . و هرچند نوكران ميرزا بر او حمله مىآوردند ، باز نمىگشت . تا آنكه امير يوسف اسفنديار نيزه‌اى كه در دست بديع الزمان ميرزا بود گرفته بىآنكه رو به طرف خصم كند ، بر دهان عمر بيگ زد كه چند دندانش شكسته از اسب درافتاد . و ميرزا به سلامت بيرون رفت . و پادشاه به شكرانهء اين اتفاقات حسنه و فتح عظيم تصدقات بسيار فرمود . و سلطان مسعود ميرزا را نوازش بسيار كرده بيگم سلطان دختر خود را به او داد .\r\nو ميرزا مسعود چندگاه به فراغت در هرات گذرانيد . و به فريب خسرو شاه به قندز رفت . و بديع الزمان ميرزا خود را به هرطريق كه بود ، به امير ذو النّون رسانيد و باز لشكر بسيار جمع آورد . و پادشاه نيز در مقام دفع [ 619 الف 
  ] او شد . اما به سعى امير عليشير سخن صلح در ميان آمده مقرّر شد كه سيستان و فراه به بديع الزمان ميرزا متعلق باشد و او ترك فتنه‌انگيزى نمايد . و فرمان به اين مضمون رفت . و بديع الزمان به سيستان آمده محمد معصوم ميرزا كه در سيستان بود ، به هرات آمد . و محمد حسين ميرزا كه از استرآباد شكسته بيرون رفت ، بار ديگر لشكرى جمع كرده به جنگ مظفر حسين ميرزا آمد و به واسطهء بىحضورى مظفر حسين ميرزا در روز جنگ محمد حسين ميرزا مظفر شد . و مظفر حسين ميرزا به سبزوار گريخت . و محمد حسين ميرزا استرآباد را به تصرف درآورد .\r\nو بعد از قتل محمد مؤمن ميرزا جميع فرزندان شاه از خديجه بيگ آغا ، مادر مظفر حسين ميرزا متوهّم شدند و انديشه مخالفت مىنمودند . و ابو الحسن ميرزا در مرو با برادر اعيانى خود محمد محسن ميرزا كه در ابيورد بود ، اتفاق كرده ياغى شدند . و پادشاه مكررا ايلچيان فرستاده ايشان را نصيحت كرد . چون سودى نكرد ، به نفس خود به دفع و تأديب ايشان متوجه شد . و ابن حسين ميرزا و امير عبد اللطيف از راه سرخس به موجب حكم متوجه مرو شدند . و محمد قاسم ميرزا و امير عليشير و امير عبد الخالق در شهر هرات توقّف كردند و صدر محمد ميرزا و امير شيخ احمد سهيلى از مشهد طوس متوجه ابيورد - كه محمد حسين ميرزا آنجا بود\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . ق : محمود .\r\n","page_name":" 5404 ","page_number":294},
  {"content":"\r\n\r\n- شدند . و ابو المحسن ميرزا چون از توجه پادشاه آگاه شد ، حصار را مضبوط كرد و لشكريان پادشاه مدتى به محاصره مشغول شدند .\r\nو امير عليشير از اين ايام به عزيمت حج از هرات بيرون آمد و از راه كس به درگاه فرستاده رخصت طلبيد و در مشهد مقدس توقف نمود . و پادشاه او را به مرو طلب نمود ؛ چه ، از طول محاصره ملول شده بود و گمان داشت كه به واسطهء امير عليشير صلح مىشود . و قبل از رسيدن امير عليشير ، امير درويش على ، پاى در ميان نهاده پدر و پسر را با هم صلح داد و مقرر شد كه بعد از معاودت پادشاه به هرات ، ابو المحسن ميرزا به درگاه آيد . « 1 » و جمعى كه به ابيورد رفته بودند از محمد محسن ميرزا كه به كپك ميرزا مشهور است ، منهزم شدند . و بعد از صلح امير عليشير به اردو رسيده رخصت حج طلبيد . و چون رخصت نيافت ، منصب مجاورى ميرزا خواجه عبد اللّه انصارى طلب كرد . و به آنجا رفته ترك امارت كرد و انزوا اختيار نمود . و امير عبد الخالق در اين ايام فوت شد .\r\nو امير خسرو شاه چون خراسان را خالى يافت ، با لشكر بسيار به نواحى بلخ آمد و ابراهيم حسين ميرزا حصارى شد . و پادشاه بعد از صلح با ابو المحسن ميرزا ، از گستاخى خسرو شاه آگاه شده ميرزا محمد معصوم و عمر بيگ را با سه هزار سوار به ايلغار به كمك مردم بلخ فرستاد . و امير خسرو شاه از صلح پادشاه و رسيدن كمك آگاه شده به قندز معاودت نمود و پادشاه به كنار آب مرغاب آمد . و ابو المحسن ميرزا از قلعهء مرو بيرون آمده به ابيورد رفت و برادر را با خود متفق ساخته با پنج شش هزار سوار عزيمت جنگ كرد .\r\nو پادشاه در منزل بابا خاكى از اين معنى اطلاع يافته امير ولى بيگ را به حكومت هرات فرستاد و خود متوجه فرزندان بىادب شد . و مظفر حسين ميرزا و حيدر محمد ميرزا و ابن حسين ميرزا و امير برندق برلاس را پيشتر روان كرد . و ايشان به امير ابو المحسن ميرزا و برادر رسيده جنگ كردند و نخست لشكريان پادشاه شكست يافتند . اما مظفر حسين ميرزا در قلب به سعى امير سلطانعلى لحظه‌اى توقف كرد كه پادشاه متعاقب رسيد و ابو المحسن ميرزا طاقت نياورده بگريخت و به مرو رفت و كپك ميرزا به استرآباد گريخت و به محمد حسين ميرزا ملحق شد . و پادشاه به دفع ايشان به جانب استرآباد حركت كرد . و كپك ميرزا از محمد حسين ميرزا به موجب خاطرخواه رعايت نيافت . بنابرآن ، اردو بازار او را غارت كرد و به جانب خراسان روان شد .\r\nو پادشاه از اين معنى آگاه شده نشان « 2 » حكومت مشهد مقدس نزد او فرستاده پيغام نمود كه\r\n\r\n\r\n","description":"","footnote":"\r\n( 1 ) . م : آمد .\r\n( 2 ) . م : به سان .\r\n","page_name":" 5405 ","page_number":295},
  {"content":"\r\n\r\n« با آنكه مكرّرا از تو گستاخىها سر زده بود ، اما شفقت پدرى دامن عفو بر جرايم تو پوشيده ، و حكومت مشهد را به تو مرحمت كرديم . » و محمد حسين ميرزا از گذشته پشيمان شده به موجب حكم به مشهد « 1 » رفت و ديگر گرد گستاخى نگرديد . و پادشاه به استرآباد آمد و محمد حسين ميرزا از شهر بيرون شد . و بعد از آنكه پانزده روز پادشاه در استرآباد بود ، خبر رسيد كه ميرزا بديع الزمان با ذو النون ارغون ، هرات را محاصره نموده‌اند . ناچار فرمان حكومت استرآباد نزد محمد حسين ميرزا فرستاده معاودت نمود و به سبزوار رسيده آن ولايت را به مظفر حسين ميرزا داد . و مردم هرات بيرون آمده با امير ذو النون كه هراول بديع الزمان ميرزا بود جنگ كردند . و بديع الزّمان ميرزا به كمك امير ذو النون آمده هرويان را شكست داد و چهل روز شهر را محاصره نمود و پادشاه ( مراجعت نموده ) « 2 » نزديك رسيد و بديع الزّمان ميرزا با غنيمت بسيار كوچ كرده به كنار آب مرغاب رفت . و شجاع بيگ [ 619 ب 
  ] از قندهار به ملازمت شاهزاده آمد و به اتفاق قلعهء ماروچاق « 3 » را مسخّر كردند .\r\nو پادشاه در هرات از جمعيت ميرزا بديع الزمان آگاه شده به غايت مضطرب شد ؛ چه ، از يورش استرآباد مراجعت كرده بود و اسبان لشكريان به غايت لاغر و ناتوان بود . بنابرآن ايلچيان فرستاده با فرزند صلح كرد و مملكت بلخ و توابع را به او داد و مقرر شد كه نام بديع الزمان ميرزا نيز در خطبه مذكور شود . و ابراهيم حسين ميرزا كه در بلخ بود ، به موجب حكم بيرون آمد و بديع الزمان ميرزا را ملاقات نموده و به اعزاز رخصت يافت و به خدمت پدرآمد .\r\nو امير خسرو شاه در مملكت خود خطبه و سكه به نام بديع الزمان ميرزا كرد . و امير ذو النون و شجاع بيگ معزّز و محترم به ولايت خود رفتند . و محمد حسين ميرزا در استرآباد چون قوى شد در سال نهصد و پنج « 4 » متوجّه اسفراين شد . و امير بدر الدين ، حاكم آنجا را به قتل آورد . و مظفر حسين ميرزا از سبزوار به جنگ او بيرون آمد و جمعى را به رسم منقلاى روان كرد . و محمد حسين ميرزا ايشان را شكست داد . و مظفر حسين ديگر طاقت نياورده به تربت گريخت .\r\nو كپك ميرزا بر در مشهد نتوانست بود . ( و محمد حسين ميرزا به فراغ خاطر به سبزوار آمد و پادشاه خبردار شده با وجود ضعف بدن و سالخوردگى از بىادبى فرزند ) « 5 » در غضب شده و اوّل محرم سنهء نهصد و شش « 6 » متوجه او شد و با تمام سپاه خراسان به استرآباد آمد . و\r\n\r\n\r\n","description":"","footnote":"\r\n( 1 ) . ق : آنجا .\r\n( 2 ) . ق : ندارد .\r\n( 3 ) . م : مروچاق .\r\n( 4 ) . م : خمس و تسعمائه .\r\n( 5 ) . م : مطلب بين ( ) را ندارد .\r\n( 6 ) . م : ستّ و تسعمائه .\r\n","page_name":" 5406 ","page_number":296},
  {"content":"\r\n\r\nمحمد حسين ميرزا گريخته جان بيرون برد . و محمد محسن ميرزا در اين يورش متوجه ملازمت پدر شد . و محمد حسين ميرزا در راه خود را به او رسانيده و آنچه داشت به غارت برد . و محمد محسن ميرزا تنها « 1 » به اردوى پدر رسيد و پادشاه فرزند را نوازش بسيار كرد . و محمد حسين ميرزا ايلچيان به درگاه فرستاده استدعاى صلح نمود و بار ديگر استرآباد به او مرحمت شد .\r\n( و پادشاه به خراسان مراجعت كرد . و محمد محسن ميرزا در طوس و مشهد و نسا و ابيورد حاكم شد ) « 2 » و پادشاه به تعجيل متوجّه هرات گشت و متوطنان هرات به استقبال بيرون آمدند . و امير على در موضعى كه به خواجه عباس مشهور است به اردو رسيد . و چون از دور محفهء پادشاه به نظرش درآمد ، متغير شده و به رفيقان گفت كه « از حال من واقف باشيد . » و پادشاه نزديك رسيده ، و امير ( عليشير ) « 3 » در شب به قصد ملازمت فرود آمد . امّا در خود قوت رفتار نيافت . لاجرم دست بر دوش دو كس نهاده خود را به پاىبوس رسانيد . اما پادشاه هرچند از وى سخن پرسيد قوّت جواب گفتن نداشت و پادشاه ملول شده او را در محفّهء خاصّه درآوردند .\r\nو در راه علامت شكستگى از احوال امير عليشير ظاهر شد . و در فصد ماجرى رفت . و بعد از پيدا شدن فصّاد ، خون جارى نشد . و روز ديگر پادشاه بر بالين مير حاضر شد و او را در حالت نزع يافت . و بعد از فوتش بار ديگر پادشاه با تمام خواتين « 4 » به منزل او آمدند و بازماندگانش را تسلى كردند . و روز هفتم پادشاه در عيدگاه آش بزرگ داده مردم او را از لباس تعزيت بيرون آورد . و چون امير مذكور از غايت شهرت از تعريف مستغنى است و شرح حالات او در كتب مورخان به تفصيل مذكور است ، در آن مقدمات شروع كردن مناسب سياق اين مختصر نبود . « 5 »\r\nو هم در اين سال كه سنهء ستّ و تسعمائه [ - 906 
  ] بود ، ابو المحسن ميرزا از مرو به ملازمت پدرآمد و نوازش يافته مرخص شد . و محمد معصوم ميرزا در سنهء نهصد و هفت « 6 » به مرض اسهال درگذشت . و ميرزا حيدر محمد در ثمان و تسعمائه [ - 908 
  ] فوت شد . و هم در اين سال ابن حسين ميرزا متوجه ولايت سيستان شد . و امير ذو النون و شجاع بيگ او را شكست دادند .\r\n\r\n\r\n","description":"","footnote":"\r\n( 1 ) . م : پنهان\r\n( 2 ) . ق : مطلب بين ( ) را ندارد .\r\n( 3 ) . ق : ندارد . ق : و در قصر به مقصد فرود آمد .\r\n( 4 ) . م : خوانين .\r\n( 5 ) . امير عليشير ، وزير و امير نام‌آور و رفيق و مصاحب سلطان حسين بايقراست . در شعر فارسى « فانى » و در شعر تركى « نوايى » تخلّص مىكرد . به غير از ديوان و خسمه‌اى شامل : حيرة الابرار ، فرهاد و شيرين ، ليلى و مجنون ، سبعهء سياره ، سكندرى . و كتاب مجالس النفايس كتابى دربارهء برترى زبان تركى به فارسى نيز دارد به نام محاكمة اللغتين .\r\n( 6 ) . م : سنهء سبع و تسعمائه .\r\n","page_name":" 5407 ","page_number":297},
  {"content":"\r\n\r\nو در سنهء نهصد و نه « 1 » فريدون حسين ميرزا از هرات گريخته به استرآباد رفت . و محمد حسين ميرزا او را رعايت كرده و به حسب اتفاق در آن ايام محمد حسين ميرزا به مرض حصبه فوت شد . و فريدون حسين ميرزا حاكم استرآباد شد . و در اين اوقات محمد خان شيبانى « 2 » در ماوراء النهر - چنان كه به جاى خود مذكور خواهد شد - قوى شده بود ، لا جرم سلطان حسين ميرزا ، بديع الزمان ميرزا را به دفع او تحريك كرد . و بديع الزمان ميرزا لشكر ولايت بلخ را جمع آورد و امير ذو النون و شجاع بيگ را از قندهار طلب نمود . و امير خسرو شاه نيز از قندهار اظهار اتفاق نمود . و بديع الزمان ميرزا به اميد كمك پدر و اتفاق خسرو شاه به كنار آب آمويه رفت و به خلاف متوقع پدرش كمك نفرستاد و خسرو شاه نيز اتفاق نكرد . لاجرم ( بديع الزمان ميرزا معاودت نمود و ) « 3 » محمد خان دلير شد .\r\nو چون بىاتّفاقى در لشكر خراسان بسيار شده بود ، در اين ايام جمعى از نوكران ميرزا بديع الزمان در مقام غدر شدند و پهلوان حسن نامى ميرزا را آگاه كرد . و غداران به سزا رسيدند .\r\nو محمد خان شيبانى چون از بىاتفاقى پدر و پسر ، بلكه تمام لشكر خراسان [ 620 الف 
  ] مطلع شد ، از آب آمويه بگذشت . بديع الزمان ميرزا طاقت نياورده بلخ را به ميرزا محمد زمان سپرد و جمعى از امراى معتبر را در ملازمت او بگذاشت و خود به كوهستان خوروان « 4 » رفت .\r\nو محمد خان بلخ را محاصره نمود و تمام نواحى آن مملكت را ويران كرد .\r\nو امير درويش على كتابدار ، برادر امير عليشير [ نوايى 
  ] كه بعد از فوت او در فيض‌آباد منزوى بود ، حقوق صاحب قديم خود را منظور نداشته نزد محمد خان رفت . محمد خان او را به نصيحت مردم شهر فرستاد . و آن حرام به نمك با آنكه ميرزا سلطان حسين او را رعايت بسيار كرده بود ، به شهر رفته به امرا گفت كه « اقبال سلاطين تيمورى به نهايت رسيده ، و پادشاهان چنگيزى عن قريب اين ولايت را مسخر مىكنند و شما را مطلقا ذخيره‌اى نيست .\r\nصلاح در ملازمت است . »\r\nو مردم شهر حقوق صاحبقران و اولاد او را منظور داشته ، گوش به سخنان او نكردند و جواب گفتند كه « اگر ما خوردنى ديگر نيابيم ، يك سال ديگر از مغز سر خر كه در كوچه‌ها\r\n\r\n\r\n","description":"","footnote":"\r\n( 1 ) . م : تسع و تسعمائه .\r\n( 2 ) . مراد شيبك خان اوزبك است كه در 917 ه . ق به دست شاه اسماعيل اوّل صفوى مغلوب و كشته شد .\r\n( 3 ) . ق : ندارد .\r\n( 4 ) . م : بىنقطه . در جغرافياى حافظ ابرو كوهستانى شبيه به اين نام به صورت خرو زدان آمده است . شايد مراد همين باشد .\r\n","page_name":" 5408 ","page_number":298},
  {"content":"\r\n\r\nمرده‌اند ، اوقات مىگذرانيم . » و امير درويش على ، خجل و شرمسار نزد محمد خان آمد و خان ناچار مراجعت نمود . و بلخيان خلاص شدند .\r\nو بديع الزمان ميرزا در اين ايام هرچند از پدر كمك طلبيد ، جواب نيافت . و بار ديگر ميان پدر و پسر اسباب مخالفت به هم رسيد . و ميرزا بديع الزمان بعد از مراجعت سپاه اوزبك به چچكتو قشلاق كرد و كس نزد امير خسرو شاه فرستاد و او را ملامت بسيار كرد . و امير خسرو شاه نيز از سپاه اوزبك متوهم شده برادر خود ، امير ولى را به ملازمت شاهزاده فرستاد . و در نيم فرسخى اردوى شاهزاده امير عمر بيگ كه ركن ركين لشكر شاهزاده بود به واسطهء اعتبار سلطان بايزيد ، ولد جهانگير برلاس آزرده‌خاطر شده به امير ولى ملحق شد . و او را نيز گمراه كرده به شبرغان رفت .\r\nو بديع الزمان حسب الصلاح امرا ايشان را تعاقب كرد و عمر بيگ در شبرغان محكم شد و خبر مخالفت عمر بيگ و تفرقهء لشكر بديع الزمان ميرزا به هرات رسيد و پادشاه فرصت يافته به قصد فرزند متوجه كنار مرغاب شد و در راه بىحضور شد . و بديع الزمان ميرزا ، ايلچيان فرستاده طلب صلح و رخصت ملازمت نمود . و خديجه بيگ بيگم ، مادر مظفر حسين ميرزا مانع شده به عرض رسانيد كه « بر بديع الزمان اعتماد نيست و پادشاه بىحضور است . چند وقت ديگر صلح را موقوف مىبايد داشت . » و پادشاه گوش به سخن آن زن كه باعث برانداختن بنياد سلسلهء او بود كرده ، ايلچيان ميرزا بديع الزمان را نااميد رخصت نمود و خود متوجه مراجعت به هرات شد ، به واسطهء كمال ضعف .\r\nو بديع الزمان ميرزا كس نزد امير ذو النون و شجاع بيگ - كه هميشه در وقت درماندگى او را مدد مىكردند - فرستاده ، ايشان به كمك آمدند و به اتفاق امير عمر بيگ را در شبرغان محاصره كردند . و آخر به سعى امير ذو النون صلح شده ، شاهزاده به شبرغان درآمد . و امير عمر بيگ شمشير در گردن و كفن اندر دست به ملازمت آمد و گناهانش بخشيده شده ، رعايت يافت . و بديع الزمان ميرزا با امرا مشورت كرده ، كس نزد خسرو شاه فرستاد كه « اتفاق موجب بقاى سلطنت است . هرگاه اوزبكان قصد تو نمايند ، من كمك مىكنم . صلاح در آن است كه به حضور آيى كه به اتفاق دفع محمد خان نماييم . »\r\nو امير ذو النون ارغون و عمر بيگ و جمعى ديگر روان شدند كه به هرطريقى كه توانند او را تسلى كرده به ملازمت آورند . و قبل از رسيدن ايشان خسرو شاه از لشكر اوزبك شكست خورده به كوهستان رفته بود و قندوزيان شهر را به دولت‌خواهى محمد خان محكم كرده بودند . لاجرم امرا مأيوس مراجعت كردند .\r\nو ميرزا بديع الزّمان به يكبارگى از اوزبكان متوهم شده چاره در استرضاى خاطر پدر\r\n\r\n","description":"","footnote":"","page_name":" 5409 ","page_number":299},
  {"content":"\r\n\r\nمنحصر ديد و ايلچيان به درگاه پدر فرستاد و طلب عفو گناهان نمود . و ملتمس او به شرف اجابت مقرون شد . و در حضور اعيان و اكابر خراسان پادشاه سوگندان بر زبان آورد كه « نسبت به ميرزا بديع الزمان و امير ذو النون و خسرو شاه - كه بعد از شكست از اوزبكان و رسيدن به ملازمت حضرت ظهير الدين محمد بابر پادشاه ، فرار نموده به ملازمت ميرزا بديع الزمان آمده بود - قصدى نينديشم . » و شاهزاده خاطرجمع نموده متوجه اردوى پدر شد . و به موجب حكم پادشاه ، امرا و اكابر به استقبال شاهزاده بيرون رفتند . و مظفر حسين ميرزا نيز با والده استقبال كردند .\r\nو در جمادى الآخر سنهء نهصد و ده « 1 » پادشاه نيز به استقبال فرزند بيرون آمد و در نيم فرسخى قريهء كرج « 2 » پدر و پسر به يكديگر رسيده و بديع الزمان ميرزا اراده نمود كه روپاك « 3 » در گردن به رسم گناهكاران چند جا زانو زده ملازمت نمايد . پادشاه مانع آمده او را در آغوش كشيد و مدتى هردو مىگريستند . و امير ذو النون [ 620 ب 
  ] ارغون و امير خسرو شاه نيز خجل و شرمسار به سعادت ملازمت سرافراز شدند . آن روز در همان منزل به عيش و عشرت گذشت . و پادشاه چند روز پىدرپى فرزند دلبند را طوى داده و به وقت درآمدن به شهر خلايق به تماشا هجوم كرده بودند ؛ چه ، مدّتى ميان پدر و پسر نزاع بود . بعد از آنكه دولتخانهء پادشاه نزديك شد ، بديع الزمان ميرزا و مظفر حسين ميرزا پياده شده دو پايهء پيش محفّهء پادشاه را آن دو برادر بر دوش گرفتند ، و دو پايهء عقب را امير ذو النون و امير خسرو شاه برداشته بودند .\r\nو مظفر حسين ميرزا در آن ايام مكررا برادر بزرگ را طوى داد . و خواجه افضل كرمانى وزير در اين اوقات فوت شد و تمام زمستان بديع الزمان ميرزا در ملازمت پدر به سر برد . و اواخر زمستان پادشاه بديع الزمان ميرزا و مظفر حسين ميرزا را با جمعى كثير از امرا به كنار مرغاب روان نمود كه اگر محمد خان شيبانى « 4 » ارادهء عبور نمايد ، جنگ كنند .\r\nو ايلچيان از نزد حضرت ظهير الدين بابر « 5 » پادشاه در اين ايام آمده اظهار محبت نمودند . و چون بديع الزمان ميرزا و برادر به كنار مرغاب رسيدند ، مظفر حسين ميرزا به موجب طلب پدر به هرات معاودت نمود . و امير خسرو شاه به جانب قندز و بغلان رفت . و آنجا جمعى از اوباش نزد او جمع شدند . و حكّام اوزبك كه در آن مملكت بودند ، به جنگ او بيرون آمدند . و خسرو شاه در جنگ گرفتار شد و اوزبكان او را بر خرى سوار كرده به قندز بردند و به گرد شهر برآورده به قتل رسانيدند .\r\n\r\n\r\n","description":"","footnote":"\r\n( 1 ) . م : سنهء عشر و تسعمائه .\r\n( 2 ) . م : بىنقطه .\r\n( 3 ) . روپاك : نقاب ، برقع . - ناظم الاطباء .\r\n( 4 ) . م : سيستانى .\r\n( 5 ) . بابر شاه مؤسّس سلسلهء گوركانيان هند است كه در شش محرّم 888 متولد و در شش شوّال 937 درگذشت .\r\n","page_name":" 5410 ","page_number":300},
  {"content":"\r\n\r\nو احوال خسرو شاه چون مكررا به تقريبات نام او مذكور شد ، نوشتن لازم نمود . خسرو شاه در اصل از تركان قپچاق بود ، و در خردسالى خدمت نزديك امراى ترخان مىكرد و بعد از آن نوكر مراد بيگ ارغون شد ، و فى الجمله رعايت يافت . ( و مراد بيك ) « 1 » در جنگ قراباغ ارّان و شكست لشكر جغتاى همراه سلطان محمد ميرزا شد و در راه خدمات شايسته كرد . و ميرزا سلطان محمود چون در حصار « 2 » ، صاحب اختيار شد ، او را به غايت اختيار رسانيد ، چنان كه نوكر او به پنج و شش هزار رسيد . و بعد از ميرزا سلطان محمود ، در زمان پسرانش بيست هزار لشكر به هم رسانيد و اطاعت و عبادت بسيار مىكرد . و از طعام شبهه‌ناك احتراز مىنمود . اما به فسق نيز اقدام مىنمود . به بىوفايى و حرام‌نمكى شهرت داشت . يكى ولىنعمت‌زادهء خود را كه خود بزرگ كرده بود ، كور كرد و يكى را كشت و خود را بدنام دنيا و آخرت ساخت .\r\nبه وقتى كه سلطان حسين ميرزا حصار را قبل ( ؟ ) كرده بود و بديع الزّمان ميرزا را به قندز فرستاده ، خسرو شاه با آنكه لشكر او دو برابر لشكر ميرزا بود از قندز بيرون آمد و صف‌هاى خود را راست كرد . و ميرزا با جمعى كثير از امرا كه همراه او بودند از خندقى كه به واسطهء احتياط كنده بودند ، بيرون نيامدند . و بدين جهت خسرو شاه به شجاعت نام برآورد . و از عمر خود ، خسرو بهتر از اين كارى نكرد .\r\nو بديع الزمان در كنار مرغاب ، امير ذو النون را به ولايت خود رخصت نموده خود پنجاب را تاخت كرد . و از نزد امير ذو النون خبر رسيد كه حضرت بابر پادشاه متوجه قندهار و زمين داور است و به كمك احتياج داشته . و چون امير ذو النون مكرّرا نيكوخدمتىها كرده بود ، ميرزا بديع الزمان به كمك او به ولايت قندهار رفت و امير ذو النون و اولادش انواع خدمات به تقديم رسانيده پيشكش بسيار كشيدند .\r\nو ميان بديع الزمان و حضرت بابر پادشاه - كه از آن حضرت در اين مسودّه به حضرت فردوس مكانى تعبير نموده مىشود - صلح شد . و بديع الزمان ميرزا به زمين داور درآمد و در آنجا كوچ ميرزا كه صبييهء « 3 » امير ذو النّون بود با مادرش فوت شدند . و برادر امير ذو النون ، امير سلطانعلى به اتابكى پسر بديع الزمان ميرزا ، محمد ميرزا ، مقرر شد . و او شهزاده را به سيستان كه اقطاع او بود ، برد . « 4 »\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . مراد حصار شادمان است كه به صورت مختصر حصار يا حصارك نوشته مىشود . - لسترنج ، جغرافياى تاريخى سرزمين‌هاى شرقى ، ص 458 . شرف الدين على يزدى در وصف جنگ‌هاى امير تيمور مكرّر از اين قلعه نام برده است .\r\n( 3 ) . م : دختر .\r\n( 4 ) . در نسخ ناخوانا . از جغرافياى حافظ ابرو آورده شد .\r\n","page_name":" 5411 ","page_number":301},
  {"content":"\r\n\r\nو محمد خان شيبانى به وقتى كه بديع الزمان ميرزا در قندهار و زمين داور بود ، مكررا لشكرها به اين طرف جيحون فرستاد و با ميان و فارياب به تاراج رفت . و امير ابو القاسم ارلات و امير شيره جلاير « 1 » و بابا خان ، ولد خواجه جلال ميرك كه به ضبط آن نواحى مشغول بودند ، با اوزبكان جنگ كردند و هرسه كشته شدند .\r\nو اين اخبار به خراسان رسيد . و پادشاه از باغ جهان آرا به شهر هرات درآمد و بسيار متفكر شد و از تغافلى كه در امداد بديع الزّمان ميرزا كرده بود ، پشيمان شد . و بدين جهت كسان اعتمادى نزد ميرزا بديع الزمان فرستاده فرزند دلبند را تسلى نمود و به هرات آورد . و بار ديگر پدر و پسر به ديدار يكديگر مسرور [ 621 الف 
  ] و خوشحال شدند . و بيست روز بديع الزمان در هرات توقف نمود و به موجب حكم پدر متوجه كنار آب شد . و پادشاه نيز به نفس خود متعاقب ميرزا كوچ كرد و به واسطهء بىحضورى قديم و كبر سن در اثناى راه پادشاه به غايت ضعيف شد . و بعد از وصول به منزل . . . « 2 » ، ديگر مجال سوارى نماند . و امراض متضادّه عارض ذات ( خجسته صفات پادشاه گشته ) « 3 » كار از مداواى اطبّا درگذشت . و امرا دانستند كه ديگر صحّت ممكن نيست . بنابرآن به حكم پادشاه ، بديع الزّمان ميرزا را طلب نمودند . و ميرزا ( به بالين پدر ) « 5 » به ايلغار آمد . و امرا و اركان دولت و همگنان مشورت كردند كه قبل از فوت پادشاه ، بديع الزمان ميرزا و مظفر حسين ميرزا را به عهد و سوگند با يكديگر متفق سازند . و به سعى امرا و حضرت بيكمان ، هردو پادشاه‌زاده سوگند خوردند كه با يكديگر مخالفت نكنند .\r\nو در روز دوشنبه يازدهم ذيحجه سنهء نهصد و يازده « 4 » به وقت غروب آفتاب ( عمر سلطان حسين ميرزاى بايقرا غروب كرد ) « 5 » . شهزادگان و لشكريان به مراسم تعزيت قيام نموده به جانب هرات عنان منعطف گردانيدند .\r\nسلطان حسين ميرزا پادشاهى بود به اكثر صفات حميده آراسته و از ناشايست « 6 » پيراسته .\r\nحضرت فردوس مكانى چند كلمه از احوال او در واقعات خود « 7 » به قلم درآورده‌اند كه ترجمهء آن عبارت كه به زبان تركى [ جغتايى 
  ] است لفظبه‌لفظ همين است و بىهيچ‌گونه تغيير و تبديل نوشته مىشود :\r\nدر اواخر ماه ذيحجّه سلطان حسين ميرزا در وقتى كه بر سر شيبان خان لشكر كرده بود\r\n\r\n\r\n","description":"","footnote":"\r\n( 1 ) . م : امير شرم جلاير .\r\n( 2 ) . ق : يك كلمه ناخواناست .\r\n( 3 ) . ق : ندارد .\r\n( 4 ) . م : سنهء احدى عشر و تسعمائه .\r\n( 5 ) . م : ( پادشاه درگذشت ) .\r\n( 6 ) . م : نابايست .\r\n( 7 ) . مراد ، با برنامه يا توزك بابرى است كه به گفتهء شيخ ابو الفضل ناگورى « دستور العملى است به جهت فرمانروايان عالم و قانونى است در آموختن انديشه‌هاى درست و فكرهاى صحيح . . . » - اكبرنامه ، ج 1 ، ص 118 . اين كتاب در سال 1308 ه . ق در بمبئى به چاپ سنگى مغلوط درآمده است .\r\n","page_name":" 5412 ","page_number":302},
  {"content":"\r\n\r\nدر . . . « 1 » به رحمت خدا رفت . ولادت او در هشتصد و چهل و دو در هرى در زمان شاهرخ ميرزا بوده و نسبش سلطان حسين بن منصور بن بايقرا بن عمر شيخ بن امير تيمور ؛ منصور ميرزا و بايقرا ميرزا پادشاهى نكرده بودند . مادر او فيروزه بيگم بود ، نبيرهء تيمور بيك . سلطان حسين ميرزا ، نبيرهء ميرانشاه بن امير تيمور هم مىشد . كريم الطرفين بود و اصيل پادشاهى بود . اينها دو برادر و دو خواهر زاييده بودند . بايقرا ميرزا و سلطان حسين ميرزا ، آكا بيگم و يك دختر ديگر كه احمد خان گرفته بود . بايقرا ميرزا از سلطان حسين ميرزا كلان بود و نوكر او بود . اما بر سر ديوان حاضر نمىشد و در غير ديوان بر يك توشك مىنشسته‌اند . برادر خرد او ولايت بلخ را به او داده بود . چند سال حكومت بلخ كرد . آكا بيگم ، خواهر كلان ميرزا بود . سلطان احمد ميرزا گرفته بود و يك پسر از وى داشت كنجك ميرزا نام كه اين رباعى ازوست :\r\n عمرى به صلاح مىستودم خود را * در شيوهء زهد مىنمودم خود را\r\nچون عشق آمد ، كدام زهد و چه صلاح * المنّة لله آزمودم خود را \r\nبا رباعى ملّا لواء توارد « 2 » واقع شده . به شكل و شمايل نيك چشم و شيراندام مردى بود . از كمر پايان باريك‌تر بود . با وجود اينكه سفيد ريش شده بود ، سرخ و سبز خوشرنگ ابريشمينه مىپوشيد . طاقيهء پوست برّه سياه مىپوشيد . . . « 3 » پهن و نمايان بسته و طاقه پر كلنگ بر سر زده به نماز مىرفتند . اخلاق و اطوار او در اول گرفتن محمد ( ؟ ) نخست خيال اين داشت كه دوازده امام در خطبه مذكور شود و بعضى مانع شدند . و در آخر جميع كار و بار او موافق سنت و جماعت بود . و از جهت زحمت مفاصل نماز نمىتوانست كرد و روزه هم نمىگرفت . حرّاف و خوش‌خلق كسى بود . خلق او اندك گذرا برافتاده بود . سخنش مثل خلقش بود . در بعضى معاملات رعايت شرح بسيار مىكرد . و يك مرتبه يكى از پسران خود را به جهت كشتن شخصى به خونيان سپرده به دار القضا فرستاد .\r\nدر اول پادشاهى تا شش هفت سال نايب بود . بعد از آن به شراب افتاده تا آخر كه در خراسان پادشاه بود ، هيچ روز نبود كه بعد از نماز پيشين شراب نخورد . اما هرگز صبوحى نمىكرد . پسران او و جميع سپاهى و امراى او را اين حال بود . عيش و فسق به افراط مىكرد . و شجاع و مردانه مردى بود . بارها در جنگ‌ها خود شمشير رسانيده بود ، بلكه در يك معركه بارها شمشير رسانيده بود . از نسل تيمور بيگ معلوم نيست كه هيچ كس برابر او شمشير زده باشد .\r\n\r\n\r\n","description":"","footnote":"\r\n( 1 ) . يك كلمه ناخواناست . رك : صفحهء 1394 پاورقى شمارهء 1 .\r\n( 2 ) . ق : وداح .\r\n( 3 ) . چند كلمه ناخواناست .\r\n","page_name":" 5413 ","page_number":303},
  {"content":"\r\n\r\nطبع نظمى هم داشته . ديوان هم ترتيب داده بود . تركى هم مىگفته . تخلّص او حسينى بود .\r\nو بعضى ابيات او بد نيست . اما تمام ديوان ميرزا در يك وزن است . با وجود آنكه هم به سال و هم به سلطنت پادشاه بزرگ بود ، اما در رنگ خردان [ 621 ب 
  ] قوچ نگاه داشته ، كبوتربازى مىكرد و مرغ هم به جنگ مىانداخت . در جنگى در كنار آب خود را به آب زده گذشت و يك جماعت اوزبك را شكست خوب داد . و يك مرتبهء ديگر سلطان ابو سعيد ميرزا ، محمد على بخشى را سردار ساخته با سه هزار بر سر او ايلغار فرستاده بود . سلطان حسين ميرزا با شصت جوان آمده و صوب راست آن لشكر را زير كرد . يك كار خوب [ و 
  ] نمايان سلطان حسين ميرزا اين است .\r\nيك مرتبهء ديگر در استرآباد با حسين تركمان جنگ كرد و او را شكست داد . و يك بار ديگر در چناران با يادگار محمد ميرزا جنگ كرده فتح نمود . ديگر از سر پل مرغاب ايلغار كرده و آمده در باغ زاغان يادگار محمد ميرزا را كه شراب خورده مست افتاده بود ، گرفت . و به همان گرفتن خراسان را نگاه داشت . ديگر در نواحى اندخود و شبرغان بر سلطان محمود ميرزا غالب شد . ديگر ابا بكر ميرزا كه با تركمانان قراقوينلو ، الغ بيگ ميرزا در نگاشته و حمار زير كرده كابل را گرفته بود و به دغدغه عراق كابل را گذاشته از خيبر گذشت و از نواحى خوشاب و ملتان به سوى ( ؟ ) رفت و از آنجا رفته كرمان را گرفت و نتوانست نگاه داشت و به ولايت خراسان درآمد و ايلغار نموده . . . « 1 » به دست آورد ، « 2 » و يك مرتبهء ديگر در پل چراغ ، بديع الزمان ميرزا را زير كرده و يك دفعهء ديگر لشكر به قندز كشيد و بىفتح مراجعت نمود .\r\nو يك بار ديگر بر سر ولايت ذو النون بيگ آمد و هيچ كارى نكرد . مثل سلطان حسين ميرزا پادشاهى در اين دو سه جنگ عزم پادشاهانه را به جاى نياورده هيچ كارى را تمام ناكرده برگشت . ديگر آنكه بديع الزمان ميرزا كه با پسر ذو النون بيگ به ايلغار آمده بود ، شكست داد .\r\nاينجا عجب امورى واقع مىشود . سلطان حسين ميرزا از لشكر جدا شد . در همان روز جنگ لشكرى كه به استرآباد رفته آمده همراه مىشود . و از اين طرف به سلطان مسعود ميرزا هم در اين روز مىرسد و به اتفاق فتح مىكنند .\r\nمملكت او خراسان بود . شرقى او بلخ ، غربى بسطام و دامغان ، شمالى او خوارزم ، جنوبى قندهار و سيستان . چون مثل هرى شهرى به دست او افتاد ، بجز عيش و عشرت شب و روز كارى نداشت . رنج و تعب جهانگيرى و لشكركشى نداشت . لاجرم بازرفت نوكر و ولايت او كم شد و زياد نشد .\r\n\r\n\r\n","description":"","footnote":"\r\n( 1 ) . جاى يك كلمه خالى .\r\n( 2 ) . جمله مغشوش و فاسد است .\r\n","page_name":" 5414 ","page_number":304},
  {"content":"\r\n\r\nاولاد او : چهارده پسر و يازده دختر از او مانده بود . پسر بزرگش بديع الزمان ميرزا بود . از دختر سنجر ميرزا متولد شده بود . ديگر شاه غريب ميرزا بود . در زمان پدر فوت شد . از او پسر و دخترى ماند . ديگر مظفر حسين ميرزا . . . « 1 » دوستدار ميرزا سلطان سنجر بود . اگرچه حسين اخلاق و افعال لايق و دوستدارى نداشت ، از جهت دوست داشتن او ، اكثر پسران ياغى شدند . مادر اين دو پسر خديجه بيگم بود كه فتحى سلطان ابو سعيد ميرزا بود . و از ميرزا آق بيگم نام دخترى داشت . ديگر ابو الحسن ميرزا بود . و ديگر كپك ميرزا كه نامش محمد محسن بود . مادر اين هردو لطيف سلطان آغجه بود .\r\nديگر ابو تراب ميرزا بود . در اول از او خيلى رشد روايت مىكردند . و در اشتداد بيمارى پدر خود چيزى غير واقع شنيده همراه برادر خود ، محمد حسين ميرزا به عراق رفت و آنجا ترك سپاهيگرى نموده درويشى گزيد و ديگرى خبرى از او نرسيد . و پسرى داشت سهراب نام . در وقتى كه حمزه سلطان و مهدى سلطان را شكست داده حصار را گرفتم ، پيش من بود . يك چشم او كور بود . به غايت بدهيأت و بداخلاق بود . از بىاعتدالى توقف نتوانست كرد . پيش نجم ثانى « 2 » رفت . در نواحى استرآباد نجم ثانى او را به جهت بىحفاظتى به عذاب كشت .\r\nديگر محمد حسين ميرزا بود . در عراق او را و شاه اسماعيل را يك جا بند كرده بودند . آن وقت او مرتد شده رافضى غليظ شده بود . با وجود آنكه پدر و برادران او همه سنّى ، او اين چنين متعصب شده بود . او را خيلى مردانه و بهادر مىگفتند . از او كارى كه لايق نوشتن باشد ، ظاهر نشد . طبع نظمى هم داشت . اين بيت از اوست :\r\n آلوده كردى و پى صيد كه گشتى * غرق عرقى در دل گرمى كه گشتى \r\nدر استرآباد مرد .\r\nديگر فريدون حسين ميرزا بود . كمان پرزور كشيده ، تير خوب مىانداخت . كمان گروهه را مىگفتند كه چهل من زور داشت . خودش مردانه بود ، اما فيروز جنگ نبود . هرجا كه جنگ مىكرد مغلوب مىشد . در رباط دو در فريدون حسين ميرزا و برادرش ، ابن حسين ميرزا با\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n( 2 ) . مراد امير يار احمد اصفهانى خوزانى است كه به گفتهء محمود بن خواندمير « . . . وكيل و صاحب اختيار و سر كار بود » و به دستور شاه طهماسب جهت دفع بابر شاه - كه علىرغم امدادهاى شاه طهماسب در گرفتن سمرقند و بخارا داعيهء استقلال و مخالفت داشت - عازم ماوراء النهر شد و . . . - ايران در روزگار شاه اسماعيل و شاه طهماسب ، تصحيح غلامرضا طباطبايى مجد ، ص 148 به بعد ؛ احسن التواريخ ، ص 170 به بعد .\r\n","page_name":" 5415 ","page_number":305},
  {"content":"\r\n\r\nتيمور سلطان و عبيد سلطان جنگ كردند و [ 622 الف 
  ] مغلوب شدند . آنجا فريدون حسين ميرزا تردد خوب كرد . در دامغان فريدون حسين ميرزا و محمد زمان ميرزا به دست شيبانى خان افتادند . او هردو را گذاشت . بعد از آن در وقتى كه شاه محمد ديوانه كلات را مضبوط كرده بود ، آنجا رفت . و چون اوزبكان كلات را گرفتند ، او نيز به دست افتاده كشته شد . و مادر اين هرسه منگلى انجم بود .\r\nديگر حيدر ميرزا بود از پاينده سلطان بيگم ، دختر ابو سعيد ميرزا . در زمان پدر خود در مشهد و بلخ چندگاه حكومت كرد . و دختر سلطان محمود ميرزا [ را 
  ] پدرش ( به جهت او ) « 1 » به وقت حصارى شدن مردم حصار خواستگارى نمود . در زمان پدر از عالم رفت .\r\nو ديگر محمد معصوم ميرزا بود . به حكومت قندهار مقرر شده بود . به اين مناسبت كه دختر ميرزا الغ بيگ كابلى را به جهت او پدرش خواستگارى نموده بود . اگرچه قندهار نامزد او بود ، اما اگر سياه و اگر سفيد كند شاه بيگ ارغون و درين . . . « 2 » ميرزا اعتبار و اختيارى نبود ، و در قندهار توقف نكرده به خراسان رفت و در حيات پدر درگذشت .\r\nديگر ابراهيم حسين ميرزا بوده . طبعش بد نبوده . در شرب شراب [ در 
  ] هرى چندان افراط كرد كه در زمان پدر فوت شد . ديگر فرخ حسين ميرزا . او خود زياده عمرى نيافت . ديگر ابن حسين ميرزا . ديگر محمد قاسم ميرزا . مادر اين پنج ميرزا « 3 » ، بابا آغاچه بود .\r\nاحوال دختران و خواتين و سرارى او در واقعات به تفصيل مذكور است . هركه را هوس تحقيق تفصيل حالات ايشان باشد ، به اين كتاب رجوع خواهد نمود .\r\n\r\nو احوال امراى او\r\nيكى از امراى او محمد برندق برلاس بن على بن برندق بن جهانشاه بن جاكوى برلاس بود .\r\nپيش ابو القاسم بابر امير بود . و سلطان ابو سعيد ميرزا هم او را رعايت كرده بود . و كابل را به برادرش جهانگير داده بود و آنكه الغ بيگ ساخته ، از الغ بيگ ميرزا آزرده‌خاطر پيش سلطان حسين ميرزا رفتند و رعايت بسيار يافتند . محمد برندق به غايت سردار خوبى بود . به جانور شكار ميل داشت ، چنان كه اگر آفتى به يكى از جانوران او مىرسيد ، نام فرزندان خود را بر زبان آورده مىگفت كه « كاشكى اين آفت به يكى از ايشان مىرسيد . »\r\nديگر مظفر برلاس بود كه در محنت و فراغت به ميرزا سلطان حسين هميشه همراهى كرده بود . و ميرزا به او شرط كرده بود كه هرولايتى كه مسخر كرده شود چهار دانگ از پادشاه و دو\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . جاى يك كلمه در نسخ بياض است .\r\n( 3 ) . م : برادر .\r\n","page_name":" 5416 ","page_number":306},
  {"content":"\r\n\r\nدانگ از او باشد . بعد از پادشاهى ميرزا از اين شرط پشيمان شد ؛ چه ، در پادشاهى اين شرط با برادر و پسر راست نمىآيد تا به نوكر چه رسد . و مظفر با ميرزا بدسلوك مىكرد . و گفتند كه آخر مسموم شد . و اللّه اعلم بحقيقة الحال .\r\nديگر [ مير 
  ] عليشير بيگ نوايى بود . امير او نبود ، بلكه مصاحب بود و در خردى هم مكتب بود و خصوصيت بسيار به هم داشتند . نمىدانم به كدام جريمه سلطان ابو سعيد ميرزا او را از هرى اخراج كرد و او به سمرقند رفته در پناه احمد بيگ حاجى به سر برد . مزاج عليشير بيگ به نزاكت مشهور است . مردم اين معنى را حمل بر غرور دولت مىنمودند . اما اين چنين نبود . اين صفت جبلى او بود . در سمرقند هم اين حال داشت .\r\nعليشير بيگ بىنظير كسى بود . و به زبان تركى شعر گفته شده است هيچ كس اين قدر بسيار خوب نگفته است . شش كتاب مثنوى نظم كرده است ، و چهار ديوان غزليات دارد . بعضى تصنيفات ديگر نيز دارد . اما از شعرش زبون‌تر است . از آن جمله انشاهاى مولانا عبد الرحمان جامى را تقليد نموده جمع كرده است . « 1 » حاصل ، به هركس به جهت كارى خط [ ى 
  ] نوشته است ، جمع كرده كتابى نام كرده است . در عروض رساله [ اى 
  ] تصنيف كرده است و در آنجا غلطها كرده است . و در ديوان فارسى فانى تخلص نموده است . در موسيقى هم وقوف بسيار داشته است . از او آثار بسيار در ميان است .\r\nاهل فضل و هزرا مثل او مربى معلوم نيست كه پيدا شده باشد . استاد قلى محمد شيخى باى و حسين عودى را او تربيت كرد . استاد بهزاد و شاه مظفر مصوّر رعايت كردهء اويند . اين مقدار بناى خير كه او كرد ، كم كسى كرده است . اهل و عيال و دختر و پسر نداشت . در اوايل مهردار بود . در اواسط امير شد . و چند وقت حكومت استرآباد كرد . بعد از آن ترك سپاهيگرى كرد و از ميرزا چيزى نمىگرفت ، مبلغ‌هاى كلى پيشكش مىكرد . در وقت مراجعت ميرزا از استرآباد به استقبال آمد . و در وقت ملاقات او را حالتى شد كه قوت برخاستن نداشت . برداشته بردند و به همان مرض روز ديگر درگذشت .\r\nديگر ولى بيگ از نسل حاجى سيف الدين بيگ بود . ديگر شيخ حسن تيمور بود . ديگر تومان بيگ بود . ديگر حسن يعقوب بود . ديگرى جهانگير برلاس بود . ديگر ميرزا احمد على فارسى بود . ديگر عبد الخالق فيروز شاه بود . ديگر ابراهيم دولداى بود . و او طريق ملكدارى را خوب دانستى . [ 622 ب 
  ] ديگر محمد برندق برلاس بود . ديگر ذو النون ارغون بود . و او در غايت شجاعت بود . در نزد سلطان ابو سعيد ميرزا ترددات خوب كرده بود . و بعد از آن هرجا\r\n\r\n\r\n","description":"","footnote":"\r\n( 1 ) . مراد خمسة المتحيّرين است .\r\n","page_name":" 5417 ","page_number":307},
  {"content":"\r\n\r\nكار شد دست او به كار رسيد . و در شجاعت او سخن نيست . اندك عقلش كمتر بود . پسرش شاه شجاع هم به غايت مردانه بود . در آخر ذو النون و پسرش در ميان سلطان حسين ميرزا و پسرش ياغيگرىها انداخته ، فتنه‌ها كردند .\r\nآخر در سالى كه من خسرو شاه را گرفتم ، كابل از مقيم پسر خورد ذو النّون گرفتم . ذو النّون و خسرو از جهت من بيچاره شده نزد سلطان حسين ميرزا رفتند ( ؟ ) بعد از فوت سلطان حسين ميرزا نزد بديع الزمان معتبر شد . از غايت خوش‌آمد گويى شخصى را قبول كرد كه به او مىگفت كه قطب نزد من آمد و گفت كه تو را مهر اللّه لقب شده است و اوزبكان را زير خواهى كرد . از غايت سادگى فوطه در گردن انداخته سجده‌هاى شكر كرد .\r\nو در نواحى بادغيس به وقتى كه شيبانى خان بر سر ميرزايان آمده يكى را به ديگر همراه شدن نگذاشت ، ذو النّون به اعتماد آن سخن با صد و پنجاه كس در قرار رباط رو به روى شيبانى خان آمده بايستاد . اوزبكان به مجرد رسيدن مردمش را متفرق كرده او را كشتند . پاك تربيت بود و به شطرنج ميل بسيار داشت . امساك و خسّت بر طبيعتش غالب بود .\r\nديگر درويش على بيگ برادر خرد [ مير 
  ] عليشير بيگ بود . چندگاه حكومت بلخ كرد .\r\nبىهنر و تندخوى و بىعقل مردى بود . از حكومت بلخ معزول و گرفتار شد . رعايت حال او به محض خاطر عليشير بيگ بود .\r\nديگر مغول بيگ بود . حكومت هرات و استرآباد كرده بود . از استرآباد به عراق نزد تركمانان گريخت . ديگر سيد بدر بود . بسيار پرزور و شيرين حركات بود . حريف شراب ميرزا بود و رقص را به غايت خوب مىكرد . ديگر سلطان ( حسين ) « 1 » جنيد برلاس بود .\r\nديگر شيخ ابو سعيد خان در ميان بود . نمىدانم در يك جنگ به ميرزا اسب كشيده بود تا دفع غنيمى از ميرزا نموده بود . از آن جهت به اين لقب ملقّب شده بود .\r\nديگر بهبود بيگ بود . و او بهادر جرگه‌ها بود و در قراق‌ها هرجا كارى پيش آمد از وى آثار شجاعت ظاهر شد . پادشاه به او عنايت كرده بود كه در تمغا و سكه نام او بود . ديگر شيخم بيگ سهيلى بود . و شعر او مشهور است . ديگر محمد بيگ ، پسر ولى بيگ بود . در آخر نزد ميرزا به غايت اعتبار رسيده بود . با وجود آن هميشه خدمت مىكرد . شب و روز در خانه بود .\r\nديگر بابا على النگ آقا بود كه اوّل نوكر مير عليشير بود و به جهت مردانگى النگ آقايى ميرزا شد .\r\nديگر حسن على جلاير طفيلى تخلص بود . ديگر خواجه عبد اللّه مرواريد بود . در اول\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5418 ","page_number":308},
  {"content":"\r\n\r\nصدر بود و آخر به غايت مقرب گشت . قانون را مثل او كسى ننواخته است . گرفت قانون اختراع او است . در انشا و خط هم بىنظير بود . و شعر هم مىگفت . ديگر محمد سيّد اورسى ارغون « 1 » بود . ديگر مير على مير آخور بود كه ميرزا سلطان حسين به سعى او ايلغا نموده يادگار محمد ميرزا را به دست آورد ديگر على خان بايندر و اسد بيگ و نهمتى بيگ تركمان . آخر نهمتى بيگ را بديع الزمان به نكاح درآورد و محمد زمان ميرزا از وى متولد شد . ديگر ابراهيم جغتاى « 2 » بود .\r\nديگر امير عمر بيگ بود كه در آخر پيش ميرزا بديع الزمان مىبود . ترك مردانه بود . ديگر عبد الباقى ميرزا بود ، از نسل تيمور بيك . او ميرزا ميرانشاهى بود . برادرانش « 3 » به عراق رفته بودند . و عمّش نزد يعقوب بيگ [ آق‌قويونلو 
  ] به غايت معتبر بود . عبد الباقى ميرزا نزد ميرزا سلطان حسين آمد و رعايت يافت و داماد ميرزا شد . ديگر مراد بيگ بايندر بود . . . « 4 » و كمال الدين حسين گازرگاهى « 5 » در زمان سلطان حسين ميرزا بودند . ذو النون ارغون را كمال الدين حسين هربراندز « 6 » نام كرده بود .\r\nو مولانا عبد الرحمان جامى يكى از معاصران آن پادشاه صاحب اقبال است . جناب مولوى از آن عالىتر است كه به تعريف احتياج داشته باشد .\r\nديگر سيف الدين احمد . . . « 4 » ست . علوم غريبه و نفيسه را خوب مىدانست و ديگر ملا شيخ حسين ، علوم حكمى را خوب مىدانست و ديگر ملا عثمان بود . و ملّا عثمان در اصل كابلى است و به غايت صاحب دانش بود . به مرحلهء اجتهاد رسيده بود . ديگر مير مرتاض بود .\r\nمعقولات فنّ او بود . به شطرنج ميل بسيار مىداشت . ( چنان كه اگر دو حريف به او دچار مىشدند ، تا يكى بازى مىكرد ، دامن ديگرى را در دست داشت كه مبادا برود . ) « 7 » ديگر ملا مسعود شيروانى بود . ديگر مولانا عبد الغفور ، شاگرد مولانا عبد الرحمان بود . ديگر مير عطاء اللّه مشهدى بود . علوم غريبه را خوب مىدانست . رساله [ اى 
  ] در قافيه نوشته است . ديگر آصفى بود . از جهت وزيرزادگى آصفى تخلّص مىكرد .\r\nديگر بنايى بود . ميان او و عليشير بيگ مطايبات واقع مىشد و بدين جهت نزد يعقوب بيگ رفت و رعايت بسيار يافت . ديگر سيفى بخارى بود . [ 623 الف 
  ] ديگر عبد اللّه هاتفى بود . مثنوى او مشهور است . ديگر مير حسين معمايى بود . مثل او معماى [ ى 
  ] ديگر پيدا نشده است . ديگر ايلى بود . ديگر صالح بود و شعر تركى و فارسى او مشهور است . ديگر شاه حسين\r\n\r\n\r\n","description":"","footnote":"\r\n( 1 ) . م : اورى ارغون .\r\n( 2 ) . م : عثمان جغتاى .\r\n( 3 ) . ق : پدرانش .\r\n( 4 ) . يك كلمه ناخوانا .\r\n( 5 ) . وى مؤلّف كتاب مجالس العشّاق است در ترجمهء احوال 76 عارف كه عشق زمينى داشتند .\r\n( 6 ) . م : مزبر .\r\n( 7 ) . ق : ندارد .\r\n","page_name":" 5419 ","page_number":309},
  {"content":"\r\n\r\nكافى بود . ديگر هلالى بود . ديگر اهلى خراسانى بود . و مولانا سلطانعلى مشهدى خوشنويس و غلام شادى مصنف ميرزا معاصر بودند .\r\nتا اينجا ترجمهء كلام درر نظام حضرت فردوس مكانى است .\r\n\r\n[ وقايع ماوراء النّهر 
  ]\r\nامّا احوال ممالك ماوراء النّهر در اين سنوات اين است كه بعد از واقعهء قراباغ ارّان و شهادت سلطان ابو سعيد ، سلطان احمد ميرزا در سمرقند و بخارا پادشاه شد . در سنهء هشتصد و نود و نه در سن چهل و چهار سالگى « 1 » فوت شد . سلطان احمد ميرزا ، پسر بزرگ ميرزا سلطان ابو سعيد بود . در هشتصد و پنجاه و پنج از دختر « 2 » بوغا خان متولد شده بود . و او شاهى بود در كمال حيا و ادب و درست عهد و درستگوى . هرگز خلافى ازو ظاهر نشد . به غايت شجاع بود و تير را خوب مىانداخت . اكثر اوقات تير به شكار مىرسانيد . به شكار و جانور شكارى ميل بسيار داشت . از غايت حيا در خلوت [ مى 
  ] نشست [ و 
  ] پاى خود را از محرمان پوشيده مىداشت .\r\nفى الجمله ممسك و بخيل بود .\r\nامرا به وقت او صاحب اختيار بودند . چهار جنگ در ايام سلطنت كرد . اول شيخ جمال ارغون ، برادر نعمت ارغون را شكست داده و با عمر شيخ ميرزا ، برادر خود نيز جنگ كرده غالب آمد . و با سلطان محمود خان در نواحى تاشكند و در پاى جسر جنگ كرده مغلوب شد .\r\nو اكثر مردمش در درياى جبر « 3 » غرق شدند . و با حيدر كوكلتاش در نواحى بار ييلاق جنگ كرده مظفر شد .\r\nاز او دو پسر شد و در طفلى فوت شد [ ند 
  ] . پنج دختر داشت : قراگوز بيگم ، صالحه سلطان بيگم ، عايشه سلطان بيگم سلطان . . . بيگم ، معصوم سلطان بيگم . سمرقند و بخارا پدر به او داده بود ، و تاشكند و شاهرخيه و سيرام را خود به تصرف درآورد . و تاشكند و سيرام را به ميرزا عمر شيخ ، برادر خود داد .\r\nو بعد از فوت سلطان احمد ميرزا ، امرا اتفاق كرده سلطان محمود ميرزا را طلب نمودند . و ملك محمد ميرزا ، پسر منوچهر ميرزا كه برادر بزرگ ميرزا سلطان ابو سعيد بود ، به دغدغهء سلطنت ، جمعى از رنود و اوباش را به خود همراه ساخت و كارى نساخت ، و با همراهان به قتل رسيد . و سلطان محمود ميرزا بىتوقف به سمرقند آمد و پادشاه شد .\r\nو سلطان محمود ميرزا به فسق و فجور مايل بود و نوكرانش نيز هميشه به اين كار مشغول\r\n\r\n\r\n","description":"","footnote":"\r\n( 1 ) . م : چهل سالگى .\r\n( 2 ) . م : + آورده .\r\n( 3 ) . ق : بىنقطه .\r\n","page_name":" 5420 ","page_number":310},
  {"content":"\r\n\r\nبودند . چنان كه يكى از نوكران خسرو شاه كه نوكر ميرزا سلطان محمود بود ، زن يكى را كشيد .\r\nو شوهر زن نزد خسرو شاه به شكايت رفت . خسرو شاه پرسيد كه « چند سال اين زن به تو همراه بود ؟ » آن مسكين جواب داد كه « چند سال . » خسرو شاه گفت كه « خوب سال‌ها به تو همراه بود .\r\nاگر چند روز پيش او هم باشد ، قصورى ندارد . » و بعد از پنج شش ماه اثر دعاى مظلومان اثر كرده ميرزا سلطان محمود در ماه ربيع الآخر سنهء تسعمائه [ - 900 
  ] بىحضور شد و در شش روز از عالم گذشت .\r\nچهل و سه سال عمر يافت . نماز را ترك نمىكرد . و علم سياق نيكو مىنوشت . بر جميع مداخل و مخارج ملك مطلع بود و نوكران را به غايت نيكو نگاه مىداشت . دو مرتبه با سلطان حسين ميرزا جنگ كرد . اول در استرآباد . دويم در نواحى اندخود . و هردو مرتبه شكست يافت . و بعد از واقعهء پدرش به خراسان آمد و مردم خراسان - چنان كه گذشت - به هواخواهى ميرزا سلطان حسين او را از هرات بيرون كردند . ناچار به سمرقند رفت و چند ماه نزد برادر بود . آخر به اتفاق احمد مشتاق و سيد بدر و خسرو شاه گريخت و به حصار نزد قنبر على بيگ رفت و حاكم آن ناحيت شد و برند و چغانيان و حصار و جيلان و قندز و بدخشان را متصرف شد . و بعد از فوت برادر حكومت ماوراء النهر يافت . و پنج پسر و يازده دختر داشت .\r\nسلطان مسعود ميرزا ، بايسنقر ميرزا ، سلطانعلى ميرزا ، سلطان حسين ميرزا در زمان پدر فوت شد . سلطان اويس ميرزا « 1 » كه به خان ميرزا مشهور است . نام شش دختر معلوم است « 2 » : بيكه بيگم ، آقا بيگم ، زينب سلطان بيگم ، مخدومه سلطان بيگم ، دخت سلطان و محبّ سلطان .\r\nو بعد از فوت سلطان محمود ميرزا ، خسرو شاه اراده نمود كه اين واقعه را مخفى داشته بر سمرقنديان دست‌انداز [ ى 
  ] كند . و اين واقعه پنهان نمانده ، سپاهى و رعيت هجوم كرده متوجه خسرو شاه شد . احمد حاجى بيگ و امرا ترخانى در ميان آمده خسرو شاه را خلاص كردند و به حصار فرستادند .\r\nو سلطان محمود ميرزا در ايام حيات خود ، سلطان مسعود ميرزا را كه پسر بزرگ او بود ، به حصار فرستاده بود و بايسنقر ميرزا [ 623 ب 
  ] به حكومت بخارا نامزد شده بود و هردو در محل حكومت خود بودند . امرا كس فرستاده بايسنقر ميرزا را به سمرقند آوردند و در هيجده سالگى به سلطنت برداشتند . و در همان اوقات سلطان محمود خان مغول به تحريك سلطان حيدر برلاس و بعضى از سمرقنديان متوجه سمرقند شد و ميرزا بايسنقر به جنگ بيرون آمد . و چون لشكرها مقابل شدند ، حيدر كوكلتاش كه ركن ركين لشكر مغول بود ، در مقدمه از اسب\r\n\r\n\r\n","description":"","footnote":"\r\n( 1 ) . م : + كه .\r\n( 2 ) . ق : نيست .\r\n","page_name":" 5421 ","page_number":311},
  {"content":"\r\n\r\nفرود آمد و به تير انداختن مشغول شد . مردم سمرقند به يك بار دست از عنان بازداشته جلو ريز بر سر او تاختند . و حيدر كوكلتاش و همراهان در زير دست و پاى اسبان هلاك شدند . و بدين جهت شكست بر لشكر مغول افتاد و بسيارى از ايشان در جنگ كشته شدند و جمعى كثير گرفتار گرديدند . و بايسنقر ميرزا فرمود كه همه را در حضور او گردن زدند .\r\nو بايسنقر ميرزا بعد از فتح ، برادر خرد خود سلطانعلى ميرزا را به حكومت اورانيه فرستاد .\r\nو سلطان حسين ميرزا در اين وقت لشكر به حصار آورد و - چنان كه گذشت - سلطان مسعود ميرزا به سمرقند گريخت . و خسرو شاه و برادران حصار و آن ولايت را نگاه داشتند . و ميرزا سلطان حسين مراجعت نمود و حمزه سلطان و مهدى سلطان كه قبل از اين به منزلى از شيبانى خان جدا شده نزد سلطان محمود ميرزا آمده بودند در اين وقت جدا شده نزد حضرت فردوس مكانى رفتند و رعايت يافتند .\r\nو حضرت فردوس مكانى لشكر به اورانيه كشيده ، سلطانعلى ميرزا را از آنجا بيرون كرد .\r\nامّا شيخ ذو النون آنكه سلطانعلى ميرزا در اورانيه محكم شد و به واسطهء رسيدن زمستان و بىقولى حضرت فردوس مكانى به اندجان مراجعت و در زمستان « 1 » نهصد و يك امراى ترخانى در سمرقند در مقام فتنه‌انگيزى شدند . و سببش آنكه بايسنقر ميرزا امراى حصار و نوكران فدايى خود را بيشتر رعايت مىكرد . و ترخانيان و سمرقنديان طاقت نياورده ، سلطانعلى ميرزا را از قرشى به سمرقند طلب نمودند و به باغ نو كه موضع جلوس ميرزا بايسنقر بود ، آمده به سردارى درويش محمد ترخان ميرزا ، ميرزا سلطانعلى را به پادشاه [ ى 
  ] موسوم گردانيدند . و ميرزا بايسنقر را از نوكران جدا كرده هردو شاهزاده را به ارك سمرقند درآوردند .\r\nو مكنون ضميرشان آنكه در شب ميرزا بايسنقر را به گوگ سراى محبوس سازند . و بايسنقر ميرزا به بهانهء تجديد وضو از مجلس بيرون رفت و به خانه [ اى 
  ] كه در شرقى بستانسرا بود ، درآمد . و ترخانيان بر دروازه ايستادند . و به حسب اتفاق آن خانه درى داشت به طرف بيرون كه به يك خشت برآورده بودند . ميرزا در را گشوده با محمد قلى قوچين و حسن شربتچى به كنار خندق رفت و از خندق جسته به خانهء خواجه كاخواجه پناه برد . و ترخانيان بعد از لحظه [ اى 
  ] از فرار ميرزا آگاه شدند . و روز ديگر پى به خانهء خواجه كاخواجه آوردند .\r\nامّا خواجه كامنكر شد . و ترخانيان ادب ملاحظه كرده مراجعت نمودند و ميرزا سلطانعلى را بر تخت نشانيدند .\r\n\r\n\r\n","description":"","footnote":"\r\n( 1 ) . ق : رمضان .\r\n","page_name":" 5422 ","page_number":312},
  {"content":"\r\n\r\nو بعد از دو سه روز خواجه ابو المكارم و احمد حاجى بيگ و بعضى از امرا و سپاهيان و جميع اهل شهر هجوم برده ميرزا بايسنقر را از خانهء خواجه‌كا بيرون آوردند ، و ترخانيان را با ميرزا سلطانعلى در ارك قبل كردند . و ترخانيان ارك را يك روز هم نگاه نتوانستند داشت .\r\nمحمد مريد ترخان از دروازهء چهار راهه متوجه بخارا شد و سلطانعلى ميرزا و درويش محمد ترخان گرفتار شدند . و ايشان را در خانهء امير احمد حاجى به نظر بايسنقر ميرزا آوردند . ميرزا از درويش محمد سخنان پرسيد . جوابى كه لايق شنيدن باشد ، نشنيد . حكم قتلش صادر شد . و او از كمال اضطراب دست در ستون استوار كرد و كشان‌كشان بيرونش برده هلاك كردند .\r\nو در باب سلطانعلى ميرزا حكم شد كه به گوگ سراى برده پردهء چشمش را ميل كشند . و شخصى كه به آن خدمت مأمور شده بود ، به اختيار يا به غير اختيار به طريقى ميل به چشم او درآورد كه آسيبى به مردمك نرسيد .\r\nو ميرزا سلطانعلى به خانهء خواجه يحيى « 1 » رفت و بعد از دو سه روز به جانب بخارا گريخت و ميانهء اولاد خواجه عبيد اللّه بدين جهت نزاع پيدا شد ؛ چه ، خواجه‌كا جانب ميرزا بايسنقر داشت و خواجه يحيى تقويت ميرزا سلطانعلى مىنمود . و چون ميرزا بايسنقر از فرار برادر آگاه شد ، لشكر متوجه بخارا گشت . و ميرزا سلطانعلى نيز با سپاه آن نواحى به استقبال بيرون آمد [ 624 الف 
  ] و بعد از جنگ بايسنقر ميرزا شكست يافت و احمد حاجى بيگ و جمعى ديگر از مردم معتبر گرفتار شدند . و كنيز و غلام درويش محمد ترخان به قصاص خواجهء خود احمد حاجى بيگ را بىعزّتانه به قتل آوردند . و باقى گرفتاران نيز مقتول شدند .\r\nو بايسنقر ميرزا به سمرقند گريخت و ميرزا سلطانعلى نيز متعاقب روان شد . و سلطان مسعود ميرزا نيز چون از اين معنى آگاه شد به اتّفاق ولى بيگ ، برادر امير خسرو شاه عازم سمرقند گشت .\r\nو حضرت فردوس مكانى نيز در اندجان به عزيمت فتح دار الملك موروثى متوجه سمرقند گشت و سه چهار ماه از سه چهار طرف سمرقند را محاصره كردند . و ميان سلطانعلى ميرزا و حضرت فردوس مكانى به سعى خواجه يحيى ملاقات شد و مقرر گشت كه در آن زمستان هريك به ولايت خود رفته و در بهار متوجّه سمرقند شوند . به موجب قرارداد ، سلطانعلى ميرزا به بخارا و حضرت فردوس مكانى به اندجان رفتند .\r\nو سلطان مسعود ميرزا به دختر شيخ عبد اللّه برلاس به غايت مايل بود . وصال محبوبه را بر فتح سمرقند ترجيح نهاد و آن دختر را گرفته به حصار برگشت .\r\n\r\n\r\n","description":"","footnote":"\r\n( 1 ) . م : + خان .\r\n","page_name":" 5423 ","page_number":313},
  {"content":"\r\n\r\nو مهدى سلطان اوزبك از حضرت فردوس مكانى در اين وقت گريخته به سمرقند رفت و حمزه سلطان نيز مرخّص شده بر همان بلده رفت . و بعد از چندگاه چون احوال ميرزا بايسنقر را پريشان ديدند ، پيش شيبانى خان رفتند . و در بهار سنهء نهصد و دو سلطانعلى ميرزا از بخارا به سمرقند آمد و ميرزا بايسنقر نيز از شهر بيرون آمده در برابر او لشكرگاه كرد .\r\nو حضرت فردوس مكانى از اندجان به موجب وعده [ اى 
  ] كه با سلطانعلى ميرزا فرموده بود ، عازم سمرقند شد و طولون « 1 » خواجهء مغول را با سيصد كس به ايلغار پيشتر فرستاد . و ايشان در شب به كنار اردوى سمرقنديان كه خبر توجه حضرت فردوس مكانى را شنيده به طرف شهر مراجعت نموده بودند ، رسيده تير بسيار در ميان ايشان انداختند و غنيمت بسيار گرفتند و مظفر و منصور مراجعت كردند .\r\nو پادشاه كوچ‌بركوچ متوجه سمرقند شد و قلعهء شيراز را گماشتهء قاسم دولداى چون نتوانست نگاه داشت ، به حضرت فردوس مكانى داد و در همان روز قاسم دولداى و ويس لاغرى با سيصد چهارصد كس كه به محافظت قلعهء شيراز مىآمدند ، به نواحى اردوى حضرت فردوس مكانى رسيدند . و چون قلعه از دست رفته بود و نزديك به اردو رسيده بودند ، ناچار به ملازمت « 2 » ( آمدند و به عرض رسانيدند كه « چون بايسنقر ميرزا به سمرقند معاودت نمود ، اين جماعت به قصد ملازمت از او جدا شدند . » ) « 3 » امّا بر آن حضرت سبب آمدن ايشان ظاهر شد .\r\nو پادشاه به نواحى بام آمده فرود آمد . و همان روز در سر خيلان « 4 » ميان جمعى از لشكر حضرت فردوس مكانى و سمرقنديان جنگ شده خواجگى مولانا حيدر ، برادر بزرگ خواجه كلان بيگ را تيرى به گردن رسيده از پاى درآمد . و سلطانعلى ميرزا از منزل خواجه كازرون دو سه نوبت جنگ بر قلعه انداخت . اما كارى از پيش نرفت و از طول ايام محاصره ملول شده راه بخارا پيش گرفت . و حضرت فردوس مكانى به طرف شرقى سمرقند به يورت خان نزول فرمود و پنجاه روز در همان منزل متوقف شد ، و به كرّات مردم بيرون و درون جنگ‌هاى مردانه كردند . و چون فصل خريف رسيد ، امراى حضرت فردوس مكانى ، صلاح در آن ديدند كه در قلعهء خواجه ديدار قشلاق نموده شود . و به آنجا رفتند .\r\nو در اين مدت ميرزا بايسنقر مكرّرا كس به تركستان نزد شيبانى خان فرستاده طلب كمك نمود . و شيبانى خان ايلغار كرده به وقتى رسيد كه پادشاه به قلعهء خواجه ديدار درآمده بود . و حضرت فردوس مكانى چون از آمدن او آگاه شد ، با آنكه اندك مردمى در ركاب ظفر\r\n\r\n\r\n","description":"","footnote":"\r\n( 1 ) . م : لولون .\r\n( 2 ) . ق : از او جدا شدند .\r\n( 3 ) . ق : ندارد .\r\n( 4 ) . م : سرحدسان .\r\n","page_name":" 5424 ","page_number":314},
  {"content":"\r\n\r\nانتساب حاضر بودند ، از قلعه بيرون آمد . و شيبك خان صلاح در جنگ ندانست . خود را به جانب سمرقند كشيد . و بايسنقر ميرزا با او اختلاط خوبى نكرد . لاجرم به تركستان مراجعت نمود .\r\nبايسنقر ميرزا چون از شيبك خان نيز نوميد شد ، با دويست سيصد كس به قندز نزد خسرو شاه رفت . و به وقتى كه در نواحى ترمذ از آب آمويه مىگذشت ، سيد حسين اكثر كه نوكر و خويش ميرزا سلطان مسعود بود ، بر سر او ايلغار آورد و اكثر اسبابش را به تاراج برد . و بايسنقر ميرزا پريشان حال به نواحى قندز رسيد . و خسرو شاه چنان كه بايد و شايد به مراسم مهماندارى قيام نمود .\r\nو حضرت فردوس مكانى چون از فرار بايسنقر ميرزا آگاه شد ، به سمرقند رفت و در اواخر ربيع الآخر سنهء نهصد و سه « 1 » پاى بر تخت موروثى نهاد و اكابر و اعيان سمرقند به سعادت ملازمت سرافراز شده از جميع محنت‌ها [ 624 ب 
  ] خلاصى يافتند . و مدت چهل روز آن حضرت در سمرقند توقف نمود . و بعد از آن بنابر امورى كه در احوال آن حضرت به تفصيل مذكور خواهد شد ، از سمرقند به طرف اندجان روان شد . و بايسنقر ميرزا چند روز در قندز به سر برده به اتفاق خسرو شاه عزيمت تسخير حصار « 2 » نمود . و چون نزديك به آن ولايت رسيد اكثر امراى ميرزا سلطان مسعود كه از تحكمات امير شيخ عبد اللّه برلاس كه به واسطهء دختر دادن به ميرزا سلطان مسعود به نهايت اعتبار رسيده بود ، آزرده‌خاطر بودند ، از وى جدا شده نزد ميرزا بايسنقر آمدند . و ميرزا سلطان مسعود ناچار به اندرز پدر خود به طرف جلال‌آباد گريخت . و در راه از شيخ عبد الله نيز جدا شده به خراسان رفت و چنان كه مذكور شد به وقت جنگ ميرزا سلطان حسين و بديع الزمان رسيد .\r\nو ميرزا بايسنقر در حصار مستقل شد . و سلطانعلى ميرزا در بخارا چون خبر مراجعت پادشاه به اندجان شنيد ، به سمرقند آمد و محمد باقر ترخان را به حكومت بخارا بازداشت . و محمد مزيد « 3 » ترخان در سمرقند صاحب اختيار ملك و مال شد . و سلطانعلى ميرزا از گستاخىهاى محمد مزيد به تنگ آمده قصد او كرد . و محمد مزيد آگاه شده با جمعى از خويشان و نزديكان خود از شهر بيرون رفت . مقارن اين احوال سلطان محمود خان ، محمد حسين دو غلات را با بسيارى از مغولان به كمك ميرزا سلطان اويس كه به خان ميرزا مشهور است ، تعيين نموده به جانب سمرقند فرستاد . و محمد مزيد از اين معنى آگاه شده به ملازمت خان ميرزا رفت . و مغولان طمع در اموال ترخانيان كردند و محمد مزيد مطلع شده از خان\r\n\r\n\r\n","description":"","footnote":"\r\n( 1 ) . م : سنهء ثلاث و تسعمائه .\r\n( 2 ) . مراد حصار شادمان است .\r\n( 3 ) . م : محمد مريد .\r\n","page_name":" 5425 ","page_number":315},
  {"content":"\r\n\r\nميرزا جدا شد . و مغولان به بار ييلاق رفتند و قصد اقامت نمودند . و سلطانعلى ميرزا غافل بر سر ايشان ايلغار نمود و سلك جمعيت ايشان را گسيخت . و محمد مزيد به خدمت حضرت فردوس مكانى رفت .\r\nو در خمس و تسعمائه [ - 905 
  ] اخبار مخالفت اولاد سلطان محمود ميرزا به شيبانى خان رسيده طمع تسخير ماوراء النهر كرد و به پاى قلعهء سمرقند آمد . و سلطانعلى ميرزا حصارى شد . و بعد از ده روز سمرقنديان از شهر بيرون آمدند و اوزبكان به طريق فريب گريزان شده ايشان را از كوچه بند بيرون آوردند ( و برگشته اكثرى را به قتل آوردند ) « 1 » در اين اثنا شيبانى خان آگاه شد كه محمد باقر ترخان ، حاكم بخارا با ده هزار سوار و پياده به كمك سلطانعلى ميرزا مىآيد . بنابرآن متوجه به آن طرف شد و در نواحى قلعهء دبوسى جنگى عظيم شد ، و شيبانى خان ظفر يافت ، و محمد باقر به حصار دبوسى درآمد و اوزبكان به بخارا رفته شهر را محاصره نمودند و بعد از سه روز به صلح ( شهر را ) « 2 » بگرفتند . و امير محمد صالح « 3 » به حكم شيبك خان ، حاكم بخارا شد و شيبك خان به سمرقند مراجعت نمود . و مردم بخارا كس نزد امير محمد فرستاده او را طلب نمودند . و محمد باقر به غزنين رفت و از آنجا متوجه بخارا شد .\r\nو محمد صالح ، شيبك خان را آگاه ساخت و او بار ديگر به بخارا آمد . و امير باقر هنوز به بخارا نرسيده بود ، از راه به غزنين مراجعت نمود . و اوزبكان بخارا را تاراج كردند و شهربند بخارا را ويران ساختند . و محمود سلطان ، برادر شيبك خان ، حاكم بخارا شد . و شيبك خان بار ديگر متوجه سمرقند گشت . و زهره بيگى آغا ، مادر سلطانعلى ميرزا از كمال بىعقلى به شيبانى خان كس فرستاد كه « اگر خان من را به نكاح درمىآورد و سمرقند را به پسرم مسلم مىدارد ، به اتفاق پسر به ملازمت مىآيم . » و شيبك خان اين سخن را قبول كرده به مواعيد دلفريب و كتابات شوق‌آميز زهره بيگى آغا را بازى داد . و آن ناقص عقل پسر خود را از مخالفت خان درگذرانيد .\r\nو ميرزا سلطانعلى بىآنكه امرا و اكابر سمرقند را آگاه سازد ، به مشورت مادر مايل به شوهر با جمعى از نزديكان خود از دروازهء چهار راه بيرون آمد و نزد شيبك خان رفت و به بارگاه او درآمده زانو زد . و خان شاهزاده را در آغوش كشيده در جوار محمد تيمور سلطان جاى داد . و اكابر سمرقند ناچار به ملازمت شيبك خان آمدند ، و خان وفايى « 4 » به داروغگى سمرقند تعيين شد . و بعد از چند روز شيبك خان ، ميرزا سلطانعلى را به قتل آورد و خواجه\r\n\r\n\r\n","description":"","footnote":"\r\n( 1 ) . ق مطلب بين ( ) را ندارد .\r\n( 2 ) . م : ندارد .\r\n( 3 ) . ق : باقر .\r\n( 4 ) . م : بىنقطه .\r\n","page_name":" 5426 ","page_number":316},
  {"content":"\r\n\r\nيحيى را نخست رخصت مكّه داد و از عقب جمعى فرستاد كه او را با دو پسر به قتل آوردند . و ماوراء النهر به تصرف اوزبكان درآمد .\r\nو در محرّم سنهء نهصد و پنج « 1 » خسرو شاه ، بايسنقر ميرزا را به بهانهء يورش بلخ طلب نمود . و چون به اتفاق او به تاج رسيد ، خسرو شاه كافر نعمت بايسنقر ميرزا را با اكثر امراى او گرفته به قتل آورد . بايسنقر ميرزا پادشاهى عادل و فاضل بود . خط نسخ تعليق نيكو مىنوشت . شعر هم مىگفت . و در نقاشى نيز دانشى داشت . ولادتش در سنهء هشتصد و هشتاد بود .\r\nو نهايت احوال ميرزا مسعود آن است كه چنان كه مذكور شد ، به خراسان رفت و چندگاه با ميرزا سلطان حسين به سر برد و باز عزيمت ماوراء النّهر نمود . [ 625 الف 
  ] و چون به نواحى قندز رسيد ، خسرو شاه آغاز مكر و تزوير نمود . ايلچيان فرستاد . و آن شاهزادهء ساده‌لوح را فريب داده به قندز برد و خاك بىوفايى بر فرق خود بيخت و هردو چشم او را نشتر زد و با چند كس از نوكرانش به سمرقند روان كرد كه نزد برادر خود ميرزا سلطانعلى به سر برد .\r\nو ميرزا سلطان محمود « 2 » بار ديگر به خراسان آمد و آنجا اوقات مىگذرانيد . تا آنكه شيبك خان خراسان را گرفت و او را بفرمودهء شيبك خان به قتل آوردند . و خسرو شاه در يك سال دو ولىنعمت‌زادهء خود را از ميان برداشت و لعنت ابدى به جهت خود حاصل كرد . و آخر به خوارى هرچه تمام‌تر - چنان كه گذشت - به قتل آمد .\r\n چو بد كردى مشو ايمن ز آفات * كه واجب شد طبيعت را مكافات \r\n\r\n[ وقايع مغولستان 
  ]\r\nچون در اثناى حكايات گذشته و آيندهء اين سنوات مكررا نام خوانين مغول مذكور شده و مىشود ، به ضرورت به قدر احاطهء علم ، احوال ايشان به قلم درمىآورد . و در جاى خود مذكور شد كه در ابتدا احوال حضرت صاحبقران امير تيمور گوركان ، تغلق تمور خان « 3 » ، پادشاه مغولستان بود ، و تغلق تمور خان پسر ايشان بوغا خان است و از نسل دوا خان و ايسن بوغا خان را حرم معتبرى بود ساتلمش خاتون نام و او را فرزند نمىشد و زنى ديگر ملنگ نام داشت . و خان به لشكرى رفت . و در ميان مغول رسم است كه اختيار جميع زنان را زنى بزرگ [ به عهده دارد ، كه 
  ] « 4 » هر كدام را مىخواهد نگاه مىدارد و هركدام را نمىخواهد بيرون مىكند . ساتلمش خاتون را بعد از رفتن خان به لشكر ، معلوم شد كه زن ديگر آبستن است . از\r\n\r\n\r\n","description":"","footnote":"\r\n( 1 ) . م : در محرّم همين سال خمس و تسعمائه .\r\n( 2 ) . ق : مسعود .\r\n( 3 ) . احسن التواريخ ، بغتمور .\r\n( 4 ) . براى تفهيم جمله قياسى افزوده شد .\r\n","page_name":" 5427 ","page_number":317},
  {"content":"\r\n\r\nروى رشك او را به يكى از امرا بخشيد . و خان چون مراجعت كرد ، احوال آن زن پرسيد .\r\nخاتون جواب داد كه « به فلان بخشيدم . » خان آزرده شده گفت كه « او از من آبستن بود . » امّا چون رسم قديم بود ، هيچ نتوانست گفت .\r\nو در اين نزديكى ايسن بوغا خان درگذشت . و در آن الوس وارثى نمانده و تفرقه به احوال مغولان راه يافت . امير بولاچى دو غلات در مقام پيدا كردن خانى شد و شخصى را سيصد بز داد كه بر شير ايشان اوقات گذرانيده در الوسات مغول تحقيق احوال زن ايسن بوغا خان نمايد كه آبستن بود و به اميرى بخشيده بودند . و آن شخص بعد از تفحص بسيار خبر يافت كه از آن زن پسرى به وجود آمده و به تغلق تمور موسوم شده است و از شوهر آخر نيز پسرى دارد . و پسر خان و پسر آن امير هردو يك جا مىباشند . به هرحيله كه مىتوانست تغلق تمور را دزديده نزد امير بولاچى برد . و در راه به وقت گذشتن از بالاى يخ هردو در يخ فرورفتند و جمعى از كاروانيان ايشان را بيرون آوردند و به زحمت بسيار به الوس رسانيدند .\r\nو امرا او را به خانى برداشته تمام مغولستان را ضبط كردند و آخر چنان كه گذشت همهء ماوراء النّهر را مسخّر كرد و مسلمان شد . و ميان او و امير حسين و صاحبقران آنچه گذشت ، به جاى خود نوشته شد . و بعد از فوت او ، پسرش الياس خواجه خان حاكم شده به اندك وقتى درگذشت . و بعد از او الوس مغول را قمر الدين - كه به غايت متهور و شجاع بود - متصرف شد .\r\nگويند در موزهء قمر الدين - كه به غايت قوى بنيه بود - كودك هفت ساله ( ؟ ) مىگنجيد ! و او از خاندان ملك نبود ، بلكه از امرا بود . و در يك روز از نسل خوانين هجده كس را به قتل آورد و خود را به خانى موسوم گردانيد . و يك طفل شيرخوارهء تغلق تمور خان را كه خضر خواجه خان نام داشت ، امير خدايداد كه پسر تولاچى و برادرزادهء قمر الدين بود ، پنهان كرد و هرچند قمر الدين سعى كرد از او خبرى نيافت و امير خدايداد را به كوهستان [ ى 
  ] كه ميان كاشغر و بدخشان است ، فرستاد .\r\nو ميان قمر الدين و صاحبقران جنگ بسيار شد و هميشه قمر الدين شكست يافت و آخر به وقتى كه قمر الدين به مرض استسقا گرفتار شد ، لشكريان صاحبقران رسيدند و او طاقت سوارى نداشت . نوكرانش او را با دو خدمتكار به جنگلى درآوردند و خود گريختند . و بعد از معاودت لشكر صاحبقران هرچند او را جستند ، نيافتند . و شر او مدفوع شد .\r\nو امير خدايداد كس فرستاد خضر خواجه خان را به آن حضرت آورده خان ساخت . و در الوس مغول رونقى پيدا شد . و به امير تيمور صاحبقران صلح كردند و دختر خضر خواجه خان را به آن حضرت دادند . و خضر خواجه خان ، طرفان و قراخواجه را از تصرف ختاييان بيرون\r\n\r\n","description":"","footnote":"","page_name":" 5428 ","page_number":318},
  {"content":"\r\n\r\nآورد . و چون صاحبقران عزيمت تسخير ختاى فرمود و با لشكرى كه بجز علّام الغيوب كس حساب آن نمىدانست ، متوجه آن طرف شد ، به روزى كه طوى مغول بود و قمر تو پيدا شده بود و امير خدايداد كاسهء قمر پيش خان گذاشته بود ، ايلچى صاحبقران رسيد و حكم رسانيد كه « به ختاى مىرويم ، همراه بايد بود . » « 1 » [ 625 ب 
  ] خان به غايت متفكر شد و گفت كه « چون قوت مقاومت نباشد ، بالضروره تبعيت و باجگذارى بايد كرد . » و امير خدايداد گفت كه « مثل است كه سيبى را بالا اندازند ، تا فرود آمدن ، احوال عالم دگرگون مىشود . به تقدير « 2 » رنجه نمىبايد بود . » و بعد از چند روز خبر فوت صاحبقران رسيد و امير خدايداد را خضر خواجه خان ( به نهايت اعتبار رسانيد .\r\nو بعد از فوت خضر خواجه خان ) « 3 » ، محمد خان پسرش خان شد . و شمع جهان و نفس جهان نيز از فرزندان خضر خواجه خان‌اند . و محمد خان پادشاهى عادل بود . و اكثر الوس مغول به عهد او مسلمان شدند . و محمد خان معاصر ميرزا جهانشاه بود . و ميرزا الغ بيگ به حكم پدر در آن وقت حكومت ماوراء النّهر مىنمود و او را فرزندان بود از آن جمله شير محمد خان به خانى رسيد ( و شير على اغلان ، پسر ديگرش در زمان حكومت برادرش فوت شد ) « 4 » . و شير على اغلان را پسرى بود ، ويس خان نام و ميان ويس خان و عمّش كه خان بود ، آزردگى خاطر پيدا شده و ويس خان ياغى شد . و در الوس مغول مردم واقعه طلب بسيار بودند ، تمام نزد او رفتند . از آن جمله امير سيد على ، نبيرهء امير خدايداد كه به عظم جثّه و شجاعت در الوس مغول مشهور بود . و نزد ميرزا الغ بيگ رفته بود . و مدتى آنجا بوده و باز به تركستان گريخته بود ، نزد ويس خان رفت و به غايت معتبر شد . و ويس خان ، خواهر خود اروى سلطان خانيم را به او داد .\r\nويس خان سعى بسيار كرد و مكررا با شير محمد خان ، عم خود جنگ‌ها كرد . امّا اكثر اوقات مغلوب شد . نوبتى ويس خان از راه دور ايلغار كرده نيم شب به اردوى خان رسيد . و مردم متفرّق شدند . خان خود را در آب كندى انداخت و مردم ويس خان تا صبح هركه را يافتند به قتل رساندند و از خان مطلقا خبر نيافتند . به وقت صبح ، خان از آن مغاك بيرون آمد و مردم بر وى جمع شده ويس خان را شكست دادند . و به هزار مشقّت جان بيرون برد .\r\nو به حسب اتفاق در آن ايام محمد خان فوت شد و اويس خان ، حاكم آن ممالك شد و در ايام حكومت خود هميشه با مردم قلماق جنگ مىكرد و دو مرتبه گرفتار شد . مرتبهء اول آن\r\n\r\n\r\n","description":"","footnote":"\r\n( 1 ) . م : همراهى مىبايد كرد .\r\n( 2 ) . م : اين قدر .\r\n( 3 ) . ق مطلب ميان ( ) را ندارد .\r\n( 4 ) . م : مطلب بين ( ) را ندارد .\r\n","page_name":" 5429 ","page_number":319},
  {"content":"\r\n\r\nجماعت او را سوگند دادند كه اگر با ايشان مخالفت نكند و به عزت رخصت ولايت خودش دادند و يك بار ديگر اسير شد ، خواهر خود ، مختوم خانيم را به فدا داده آزاد شد . در افواه مغول چنان است كه اويس خان با قلماق‌ها بيست و يك بار جنگ كرده است ، يك بار ظفر يافته و ديگر منهزم شده است .\r\nو در زمان او ميرزا الغ بيگ لشكر به ديار مغولستان كشيد و امير خدايداد در نود و هفت سالگى نزد ميرزا الغ بيگ رفت . و اويس خان طاقت جنگ نياورده بگريخت و الوس مغول متفرق شد . و ميرزا الغ بيگ ، امير خدايداد را عزت بسيار داشت ، و او رخصت حجّ طلبيده به مكه رفت . و در آن راه فوت شد . و امير خدايداد شش كس از خوانين مغول را پادشاه كرده بود . اول ايشان خضر خواجه است و شمع جهان و نفس جهان و محمد خان و شير محمد خان و آخر از ايشان اويس خان است . و بعد از امير خدايداد ، اويس خان منصب او را به مير محمد شاه پسرش داد .\r\nو در آن ايّام يكى از پادشاه‌زادگان مغول كه ساقوق خان نام داشت ، بر اويس خان خروج كرد . و به وقت جنگ اسب خان به سر درآمد و خان از اسب جدا شد و يكى از نوكران خودش به خيال ( مخالف ) « 1 » تيرى بر تهيگاه او زد و به همان زخم هلاك شد و لشكرش متفرق گشتند . اما ساقوق خان ، الوس مغول را ضبط نتوانست كرد . به كاشغر برفت و يكى از فرزندان امير خدايداد كه در كاشغر مىبود ، او را غافل گرفته كشت . و ميرزا الغ بيگ كه ساقوق خان رعايت او كرده بود ، لشكر به كاشغر فرستاد . قاتل خان را به دست آورده و در سمرقند او را دو نيم پاره كرد .\r\nو بعد از اين وقايع ، پسران اويس خان : يونس خان و ايسن بوغا خان با يكديگر نزاع كردند .\r\nو يونس خان در الوس مغول توقف نتوانست كرد و با جمعى از امرا نزد ميرزا الغ بيگ رفت . به جهت آنكه ميرزا الغ بيگ ، خواهر يونس خان را به جهت پسر خود ، ميرزا عبد العزيز خواسته بود ، و ميرزا كه از مغولان آزرده‌خاطر بود ، جميع همراهان يونس خان را به قتل آورد . و يونس خان را كه چهارده ساله بود ، به مولانا شرف الدين يزدى سپرد كه كسب فضايل كند و تا آخر عمر مولانا شرف ، يونس خان در خدمت او بود . و بعد از فوت مولانا شرف ، يونس خان از يزد به شيراز رفت و آنجا مدتى اوقات صرف طلب علم نمود و در جميع صنايع و حرف غريبه مهارت پيدا كرد ، چنان كه شيرازيان او را استاد يونس نام كرده بودند .\r\nبعد از رفتن يونس خان ، برادرش ايسن بوغا استقلال يافت و به واسطهء جوانى و عدم تجربه\r\n\r\n\r\n","description":"","footnote":"\r\n( 1 ) . ق : ندارد .\r\n","page_name":" 5430 ","page_number":320},
  {"content":"\r\n\r\nتيمور نامى را رعايت بسيار كرد و ديگر امرا [ 626 الف 
  ] طاقت نياورده در حضور خان او را به قتل آوردند و هريك به گوشه‌اى رفتند . و خان نيز فرار نموده مير سيد على كه در آن اوقات كاشغر را كه ميرزا الغ بيگ از مغولان گرفته بود و به حاجى محمد شايسته سپرده ، از حاجى محمد به جنگ گرفت . و در آن جنگ بسيارى از لشكر جغتاى به قتل رسيدند . و در كاشغر از فرار خان و تفرقهء امرا اطلاع يافته به تفحص بسيار خان را پيدا كرده و به آق‌سو برد و بار ديگر او را به سلطنت رسانيد .\r\nو مير محمد شاه ، پسر امير خدايداد نيز نزد خان آمد و رونقى در مهمات ايسن بوغا خان پيدا شد . و دو مرتبه تاخت به ولايت ماوراء النّهر برد . و ميرزا سلطان ابو سعيد كه در آن اوقات پادشاه آن ولايت بود ، به قصد ايشان به تركستان آمد و مغولان بىجنگ فرار نمودند . اما چون پادشاه مراجعت نمود ، ديگر باره در مقام دست‌انداز « 1 » به مردم سرحدّ شدند .\r\nو ميرزا سلطان ابو سعيد عزيمت جنگ تركمانان داشت . بنابرآن با خواص و امرا مشورت كرده يونس خان را از شيراز طلب نمود و او را با لشكر بسيار و اسباب سلطنت به مغولستان فرستاد . و چون يونس خان به ميان مملكت موروثى درآمد از هرطرف جمعى نزد او رفتند و او قصد كاشغر كرد . و مير سيد على كه به غايت مست شده بود ، قلعه‌گى شد و ايسن بوغا به كمك آمده و بعد از جنگ يونس خان شكست يافت و بار ديگر به خراسان گريخت و از غايت پريشانى به وقت ملاقات ميرزا سلطان ابو سعيد ، نويان قلى « 2 » نام جوانى را كه خدمت نزديك او مىكرد ، به رسم غلامان پيشكش پادشاه كرد . و پادشاه بار ديگر او را به لشكر كمك و امداد نموده به ولايت مغولستان فرستاد . و به وقت روان شدن يونس خان ، نويان قلى در گريه شد . پادشاه ايران و توران از سبب گريه سئوال كرد . و نويان قلى حقيقت حال خود به عرض رسانيد و پادشاه بر او رحم كرده اسباب سفرش را مهيّا كرد و به ولايت خويش رخصت فرمود . و چون يونس خان بار ديگر به ولايت مغولستان درآمد ، مردم متفرق از هرطرف نزد او آمدند . و مير سيد على در آن ايام فوت شد و يونس خان فى الجمله قوى گشت .\r\nو در سنهء هشتصد و شصت و شش « 3 » ايسن بوغا خان وفات يافت و دوست محمد خان ، پسرش به جاى او خان شد و در كاشغر ميان فرزندان امير سيد على ، سانسر ميرزا و محمد حيدر ميرزا نزاع شد ، سانسر ميرزا به يونس خان التجا برد و محمد حيدر ميرزا به دوست محمد خان پناه آورد . چون يونس خان نزديك بود ، محمد حيدر ميرزا در كاشغر نتوانست بود ، به آق‌سو گريخت و سانسر ميرزا در كاشغر مستقل شد . و بعد از چندگاه در\r\n\r\n\r\n","description":"","footnote":"\r\n( 1 ) . م : تعدّى .\r\n( 2 ) . م : نريان قلى .\r\n( 3 ) . م : ست و ستّين و ثمانمائه .\r\n","page_name":" 5431 ","page_number":321},
  {"content":"\r\n\r\nشكارگاه از اسب افتاد و بيخ چوب گز در پهلوى او خليد و جراحت آخر ناسور شده به همان زخم هلاك شد .\r\nو دوست محمد خان لشكر به كاشغر آورد و امراى سانسر ميرزا در تاشكند قلعه‌گى شدند .\r\nو خان از ايشان خرّم . سانسر ميرزا را با فرزند او ابا بكر ميرزا گرفته مراجعت نمود . و محمد حيدر ميرزا در نواحى كاشغر نزد خان رفت . و دوست محمد خان او را به اتابكى حصار فرستاد و كاشغر را غارت كرده به آق‌سو رفت . و محمد حيدر ميرزا در نواحى كاشغر از اتابكى حصار رنجيده‌خاطر به يونس خان پناه برد . و دوست محمد خان ، زن سانسر ميرزا را به نكاح درآورده خواهر خود را به ميرزا ابا بكر داد . و ميرزا ابا بكر چندگاه با او به سر برده عاقبت آزرده‌خاطر به كاشغر گريخت و محمد حيدر ميرزا ، برادرزاده را نوازش بسيار كرد .\r\nو در سنهء هشتصد و هفتاد و سه « 1 » دوست محمد خان كه پادشاه ظالم كم‌تجربه پيوسته مست بود ، درگذشت . او را به قلندرى و قلندريان ميل بسيار بود . خود را شمس ابدال نام كرده بود و هريك از امراى خود را ابدالى نام كرده بود . و از وى پسرى ماند كنك سلطان و او همين نام .\r\nبعضى مردم او را گرفته به جانب طرفان و حابس رفتند . و يونس خان به آق‌سو درآمده تمام ملك را متصرف شد . و در آن ايام جمعى كثير از قلماقان به مغولستان آمدند و يونس خان با ايشان جنگ كرده شكست يافت . و اكثر امراى مغول در آن جنگ كشته شدند و الوس مغول ناچار به كنار آب سيحون و حدود تركستان گريختند .\r\nو در آن زمستان كه آنجا قشلاق نموده بودند نورد اغلان « 2 » نامى از شاهزادگان جوجى نژاد كه از اعمام خود گريخته در نواحى تركستان به سر مىبرد ، غافل ايلغار كرده يك بار به اردوى يونس خان آمد . و به حسب اتفاق در آن روز ، يونس خان در شكار بود و شصت هزار خانه‌دار مغول در آن صحرا فرود آمده بودند و با نورد اغلان نيز شصت هزار سوار بود . هرسوارى به خانه درآمده به ضبط اموال و اهل و عيال مشغول شد .\r\nو در شكارگاه اين خبر به يونس خان رسيد . فى الفور مراجعت نمود [ 626 ب 
  ] و به جمع لشكر مقيد نشده به كنار اردو رسيد . و چون زياده بر شش نفر و علمدار كسى ديگر همراه او نبود ، خود كه نفير نواختن مىدانست ، نفير نواخته به اردو داخل شد . و چون آواز نفير يونس خان برآمد ، هرسوارى را در هرخانه كه درآمده بود در ميان گرفتند . و نورد اغلان چون علم و نفير را ديد ارادهء سوارى نمود . مير آخورش را بر زبان گرفته بودند ، خود متوجّه اسب شد كه سوار شود . زنان حرمسراى يونس خان بيرون آمده او را در ميان گرفتند و خان رسيده فرمود\r\n\r\n\r\n","description":"","footnote":"\r\n( 1 ) . م : سنهء ثلاث و سبعين و ثمانمائه .\r\n( 2 ) . ق : بىنقطه .\r\n","page_name":" 5432 ","page_number":322},
  {"content":"\r\n\r\nكه سر او را بريده بر سر نيزه كردند و از آن اوزبكان كم كسى خلاص شد .\r\nو در آن وقت در عراق سلطان ابو سعيد ميرزا شهيد شده بود و سلطان حسين ميرزا در خراسان پادشاه بود ؛ و سلطان احمد ميرزا در سمرقند ؛ سلطان محمود ميرزا در حصار و قندز و بدخشان ؛ و ميرزا عمر شيخ در اندجان و فرغانه حكومت مىنمودند ؛ و يونس خان به هريك از اين سه پادشاهزاده دخترى داده و شيخ جمال نامى از آن امراى ميرزا سلطان احمد ، در تاشكند حاكم بود . و چون الوس مغول را در مغولستان جا نبود ، به علفخوار به حدود تاشكند آمدند و به اعتماد خويشى و دوستى ، يونس خان رعايت احتياط نمىكرد . و مغولان از متابعت خويش به تنگ آمده بودند ؛ چه ، يونس خان بنابر آنكه در عراق و فارس به سر برده بود هميشه آرزوى توطن شهر داشت .\r\nو مغولان صحرانشين هميشه از اين معنى به غايت آزرده‌خاطر مىبودند . كس نزد شيخ جمال فرستادند كه « اگر تو به قصد خان سوار مىشدى ، ما نيز مدد مىكنيم . » و شيخ جمال غافل سوار شده به كنار اردو آمد به بهانهء آنكه به ملازمت خان مىآيم . و جميع مردمى كه نزد خان بودند پيش شيخ جمال رفتند . و خان چون از سبب غيبت مردم سئوال كرد ، جواب گفتند كه « به استقبال شيخ جمال رفته‌اند . » و شيخ جمال سواره نزديك نقاره‌خانهء خان آمده كسان فرستاد كه خان را بىدردسر نيزه و آمد و شد تير و كمان دستگير كردند و حرم خان را كه مادر فرزندان بود و مهرنگار خانيم ، زن ميرزا سلطان احمد و قتلق نگاه خانيم ، زن عمر شيخ ميرزا از وى متولد شده بودند ، آن بىمروت بىشرم به يكى از مردم معتبر خود بخشيد .\r\nو چون اين خبر بر آن عورت عاقل رسيد ، هيچ اضطراب نكرد ، بلكه چندان اظهار رضايت كرد كه آن شخص به خاطر جمع به درون خانه درآمد . و آن شيرزن با پسران خود او را در ميان گرفته به زخم كارد هلاك كردند . و به شيخ جمال پيغام فرستادند كه « او را به قتل آوردم . اكنون به قصاص من را مىبايد كشت . » و شيخ جمال خجل شده هيچ جواب نداد . و يونس خان يك سال در بند بود . امير عبد القدوس ، برادرزادهء امير كريم بردى دو غلات با جمعى اتفاق كرده ، غافل شيخ جمال را به قتل آوردند و خان را نجات دادند .\r\nو تمام امراى مغول ديگر باره نزد خان آمدند و به شرط آنكه ديگر باره خان در شهر و معموره متوطن نشود ، او را بر خود پادشاه كردند . و خان ديگر نام هيچ شهر بر زبان نياورد . و قلماقان در اين ايام به ولايت خود مراجعت نموده بودند . و يونس خان بار ديگر الوس مغول را گردانيده به مغولستان درآمد . و محمد حيدر ميرزا در كاشغر اطاعت يونس خان مىكرد . و ميان عمر شيخ ميرزا و يونس خان بعد از مواصلت دوستى و اتحاد به جايى رسيد كه عمر شيخ\r\n\r\n","description":"","footnote":"","page_name":" 5433 ","page_number":323},
  {"content":"\r\n\r\nميرزا به مغولستان آمده چندگاه به سر مىبرد و خان نيز به اندجان رفته يك ماه و دو ماه توقف مىكرد . و هروقت كه برادران ميرزا عمر شيخ قصد ولايت او مىكردند ، يونس خان به اندجان به كمك مىآمد . و ميرزا عمر شيخ يكى از ولايات خود را به ايشان باز مىگذاشت ، و چون مراجعت مىكردند ، باز ولايت خود را متصرف مىشد .\r\nتا آنكه سلطان احمد ميرزا در مقام دفع ميرزا عمر شيخ به جد شد . و ميرزا عمر شيخ ولايت اخير را به يونس خان داد . و ميرزا سلطان احمد چون مطلع شد كه يونس خان به اخسى آمده ، ترك يورش اندجان كرد . و بعد از آن به فراغ خاطر از جانب ميرزا سلطان احمد بود و يونس خان در اخسى كه بهترين بلاد فرغانه است . . . و ميرزا عمر شيخ به غايت گران مىآمد . و خان نيز طمع در آن ملك كرده ، زود كوچ نكرد . و ماخان ميرزا عمر شيخ با خان جنگ كرد و شكست يافته گرفتار شد . و چون او را مقيّد نزد خان آوردند ، برخاسته آن حضرت را از بند بيرون آورد و اسباب سلطنت مهيا ساخته گفت كه « به هرچه زودتر به اندجان مىبايد رفت كه لشكر متفرق نشوند . و من نيز متعاقب به خانهء شما به مهمانى مىآيم . »\r\nو ميرزا عمر شيخ به اندجان رفته ، يونس خان [ 627 الف 
  ] نيز به اندجان آمد و دو ماه در خانهء ميرزا عمر شيخ مهمان بود و مراجعت كرد . و همچنين يك بار ديگر ميرزا عمر شيخ ، يونس خان را به وقتى كه ميرزا سلطان احمد قصد فرغانه كرده بود ، طلب نموده مرغيلان را به او داد . و بعد از صلح برادران يونس خان به ولايت خود مراجعت نمود . و يونس خان به واسطهء رضاى الوس مغول ، ديگر ارادهء توطن شهرها نكرد . و محمد حيدر ميرزا بعد از سانسر ميرزا در كاشغر مستقل شد .\r\nو چون دوست محمد خان - چنان كه گذشت - مادر ميرزا ابا بكر را نكاح كرد و خواهر خود را به وى داد ، ميرزا ابا بكر بعد از مدتى از وى جدا شده نزد ميرزا محمد حيدرآمد . و حيدر ميرزا با لشكريان و امراى قديم ، خوب سلوك نمىكرد و اكثر طباع خلايق از وى متنفر شده بودند . ميرزا ابا بكر با جمعى جدا شده به ياركند رفت و به هرحيلت كه بود ، ياركند را متصرف شد و ايلچى به ميرزا محمد حيدر فرستاده اظهار اطاعت نمود و اكثر امرازادگان الوس مغول نزد او جمع شدند . و عمر ميرزا ، برادرش نيز از كاشغر گريخته نزد ميرزا ابا بكر رفت و به اتفاق ولايت ختن را از خان نظر و قول نظر - كه از برادرزادگان امير خدايداد بودند - گرفتند ، و هردو برادر را به بهانهء صلح به ميدان طلب نموده و با جمعى كه همراه داشت ، مقرر كرده بود كه چون به يكديگر رسند ، غافل به قتل هردو اقدام نمايند . و به موجب مقرر هر دو را به قتل آوردند و ختن ميرزا ابا بكر را مسلم شد .\r\nو بعد از فوت دوست محمد خان ، ميرزا محمد حيدر ( مادر ميرزا ابا بكر را نكاح كرد . و\r\n\r\n","description":"","footnote":"","page_name":" 5434 ","page_number":324},
  {"content":"\r\n\r\nچون امرا ميرزا محمد حيدر ) « 1 » را تحريك تأديب ميرزا ابا بكر مىنمودند ، مادرش مانع مىشد و رفته‌رفته ميرزا ابا بكر قوى مىشد . و مادر ميرزا ابا بكر چون امرا را بر دفع پسرش متفق ساخت ، چندان حيله كرد كه ميرزا محمد حيدر اكثر آن جماعت را اخراج نمود . و چون امراى معتبر ميرزا محمد حيدر برافتادند ، ميرزا ابا بكر شروع در تاخت و تاراج حدود كاشغر كرد . و ميرزا محمد حيدر چون ديد كه كار از دست مىرود ، با سى هزار سوار بر سر ميرزا ابا بكر رفت . و ميرزا ابا بكر با سه هزار كس كه اكثر مردم معتبر الوس مغول بودند ، با او جنگ كرد و ظفر يافت . و محمد حيدر ميرزا پريشان و بىسامان به كاشغر روان شد و از يونس خان كمك طلبيد . و او با پانزده هزار كس به كمك آمد . و ميرزا ابا بكر باز جنگ كرده يونس خان را با محمد حيدر ميرزا شكست داد و به غايت قوى شد .\r\nو يونس خان به مغولستان رفته بار ديگر با لشكر بسيار به اتفاق محمد حيدر ميرزا بر سر ميرزا ابا بكر رفت . و ميرزا ابا بكر نخست قلعه‌گى شد و به وقت فرصت بيرون آمده بار ديگر ظفر يافت . و محمد حيدر ميرزا ديگر در كاشغر توقف نتوانست كرد و با يونس خان به مغولستان گريخت . و سلطان محمود خان ، پسر يونس خان كه پدر او را در مغولستان گذاشته بود و در آن مملكت مستقل شده بود ، با پدر به غايت نيكو سلوك كرد .\r\nو يونس خان زمستان به آق‌سو قشلاق كرد و به وقت ييلاق چون متوجه مغولستان شد ، ميرزا محمد حيدر با جمعى متفق شده سلطان احمد خان ، پسر خرد يونس خان را از پدر جدا كرده به آق‌سو درآوردند و اظهار مخالفت يونس خان نمودند و يونس خان از منزل اول مراجعت كرده آق‌سو را به جنگ بگرفت . و گناه پسر و ميرزا محمد حيدر را عفو كرد .\r\nو عمر شيخ ميرزا در آن ايّام ولايت اوش « 2 » را به تقريبى به يونس خان داد . و يونس آن ملك را به محمد حيدر ميرزا عنايت كرد . و بعد از اندك فرصتى ميرزا عمر شيخ ، محمد حيدر ميرزا را از اوش بيرون كرده و بار ديگر ميرزا عمر شيخ به جهت مصلحت ملك ، يونس خان را به كمك طلبيده سيرام را از ولايت تاشكند به او داد . و يونس خان به سيرام متوجه شد .\r\nو مغولان كه دشمن شهر بودند ، در اين وقت احمد خان ، پسر يونس خان را از پدر جدا كرده به مغولستان بردند و يونس خان به مصلحت وقت تغافل كرد و سلطان احمد خان در مغولستان صاحب اختيار شد ( . و يونس خان در سيرام چندگاه توقف نمود . ) « 3 »\r\nميرزا سلطان احمد حاكم ماوراء النهر بار ديگر به قصد ميرزا عمر شيخ متوجه اندجان شد و يونس خان به كمك ميرزا عمر شيخ آمد و هرسه لشكر به يكديگر نزديك رسيدند . آخر به\r\n\r\n\r\n","description":"","footnote":"\r\n( 1 ) . ق مطلب ميان ( ) را ندارد .\r\n( 2 ) . ق : اوشى . اوش شهرى در نواحى فرغانه .\r\n( 3 ) . م : ندارد .\r\n","page_name":" 5435 ","page_number":325},
  {"content":"\r\n\r\nوسيلهء ناصر الدين عبد اللّه صلح شد و تاشكند را به يونس خان دادند و لشكر مراجعت نمودند .\r\nو يونس خان در تاشكند بعد از دو سال كه مفلوج بود ، فوت شد . و هفتاد و چهار سال « 1 » عمر داشت . بعد از او سلطان محمود خان در آن الوس حاكم شد .\r\nو ميرزا عمر شيخ در مقام استخلاص تاشكند شد ، و يكى از قلاع آن مملكت را گرفته به جمعى از معتبران خود سپرد . و سلطان محمود خان متوجه آن قلعه شده به جنگ مسخر ساخت و اكثر مردم حصار به قتل رسيدند . و سلطان محمود خان قوى شد . و ميرزا عمر شيخ به ميرزا سلطان احمد نوشت كه « تاشكند را بىجهت [ 627 ب 
  ] به مغولان دادند . » و ميرزا سلطان احمد با لشكر ماوراء النهر متوجه تاشكند شد . و در آن وقت شيبك خان كه پسر شاه بداق « 2 » اغلان بن ابو الخير خان است ، به واسطهء مخالفت برادران گريخته به ماوراء النهر آمده بود ، و نوكر مير عبد العلى شده كه از امراى سلطان احمد بود . و شب كس فرستاده به سلطان محمود اظهار اخلاص كرد و با يكديگر تنها ملاقات كردند . و مقرر شد كه روز ديگر به وقت جنگ سلطان محمود خان به نفس خود متوجه مير عبد العلى شود و شيبك خان چشم از حقوق ميرزا سلطان احمد پوشيده ، از عقب لشكر درآيد .\r\nبه موجب مقرر به وقت جنگ ، شيبك خان با سيصد كس خود به تاراج اسباب سلطان احمد ميرزا مشغول شد و رنود و اوباش با او متفق شدند . بدين جهت شكست بر لشكر ماوراء النهر افتاد و اكثر لشكر جغتاى در آب جر - كه نزديك جنگگاه بود - غرق شدند و ميرزا پريشان و بىسامان به سمرقند گريخت . و به وسيلهء خواجه عبد اللّه ميان سلطان محمود خان و ميرزا سلطان احمد صلح شد . و قراگوز بيگم را به خان دادند .\r\nو سلطان محمود خان را بعد از اين جنگ در نظرها اعتبار ديگر پيدا شد . و قبل از صلح به ميرزا سلطان احمد ، تركستان را از محمد مزيد ترخان كه طغايى ميرزا سلطان احمد بود ، گرفت و آن ولايت را به واسطهء نيكوخدمتى ، شيبك خان به او داد . و بدين جهت ميان گراى خان و جانى بيگ خان و قزاق « 3 » سلطان و سلطان محمود خان - كه دوستى قديم بود - نزاع شد ؛ چه ، ميان ايشان و شيبك خان دشمنى بود ، و باز به اين واسطه ميان سلطان محمود خان و قزاق خان جنگ شد و هردو مرتبه سلطان محمود خان شكست يافت .\r\nو در اين اثنا عمر شيخ ميرزا در سنهء هشتصد و نود و نه « 4 » به روز دوشنبه چهارم شهر رمضان از بالاى باجهء كبوترخانه درافتاد ؛ چه ، اخسى [ ى 
  ] كه پاىتخت آن حضرت بود ، بر كنار\r\n\r\n\r\n","description":"","footnote":"\r\n( 1 ) . م : هفتاد سال .\r\n( 2 ) . ق : بداغ ؛ تصحيح براساس متن احسن التواريخ .\r\n( 3 ) . ق : اتر .\r\n( 4 ) . م : تسع و تسعين و ثمانمائه .\r\n","page_name":" 5436 ","page_number":326},
  {"content":"\r\n\r\nدرياى سيحون بر بالاى بلندى واقع شده بود ، و آن حضرت را به كبوتر ميل بسيار بود . و كبوترخانه بر بالاى بلندساخته بودند . به وقتى كه به تماشاى كبوتران رفته بودند آن بلندى فرو ريخت و سبب وفات آن حضرت شد . ايّام حياتش سى و نه سال بود .\r\nو سلطان احمد ميرزا متوجه اندجان شد . و امراى عمر شيخ ميرزا مردانگى كرده پسر بزرگ آن حضرت را كه ظهير الدين محمد بابر پادشاه نام داشت ، در دوازده سالگى به سلطنت برداشتند و از سلطان محمود خان كمك طلبيدند . و به حسب اتفاق در آن اوقات ، سلطان احمد ميرزا و سلطان محمود ميرزا فوت شدند ، چنانچه به جاى خود مذكور شود . و سلطان محمود خان به طمع تسخير سمرقند به آن ولايت رفت . و بايسنقر ميرزا او را شكست داد و خان گريخته به تاشكند رفت و در مقام انتقام شده شيبك خان را تربيت كرد . و شيبك خان سمرقند را - چنان كه در احوال او حضرت فردوس مكانى مذكور خواهد شد - گرفت و به غايت قوى شد و سلطان محمود خان را عاجز كرد . و برادر سلطان محمود خان ، سلطان احمد خان كه به وقت پدر به مغولستان گريخته بود ، در آنجا استقلال يافت و چند الوس را مستأصل گردانيد و از جمله مردم ارلات را از بنياد برانداخت .\r\nو نوبتى جمعى از قوم قالوحى اتفاق كرده غافل شبى بر سر او ريختند و خرگاه او را تيرباران كردند . و شخصى به درون خرگاه درآمد و خان به نفس خود بر وى حمله كرد و چند زخم بر يكديگر زدند و آن شخص طاقت نياورده زخمدار بگريخت . و در اين وقت لشكريان خان آگاه شده رسيدند و خان خلاص شد و آن قوم به ميان قلماق گريختند . و سلطان احمد خان دو سال با قلماق جنگ كرد و دو مرتبه جنگ صف شده ظفر يافت و بسيارى از قلماقان را به قتل آورد . و قلماقان لقب مغول سلطان احمد خان را الاجه خان نام كردند . يعنى خان كشنده .\r\nو بعد از اين فتوحات اوزبك قزّاق كه دو بار برادرش را شكست داده بودند ، جنگ‌ها كرد و مظفر شد و در سنهء نهصد و پنج متوجه كاشغر شد و آخر كار در كاشغر شكست يافت و باز به مغولستان رفت . و بعد از يك سال برادرش ، سلطان محمود خان به واسطهء استيلاى شيبك خان او را به كمك طلبيد . و او منصور خان ، پسر خود را در مغولستان پادشاه كرد و نزد برادر به تاشكند آمد . و برادران به اتفاق با شيبك خان جنگ كردند و به اتفاق شكست يافته گرفتار شدند . و شيبك خان به ملاحظهء حقوق سابق ، ايشان را آزاد كرد و تركستان را متصرف شد و هردو خان مغولستان به آق‌سو رفتند .\r\nو سلطان احمد خان در اين اوقات بىحضور شده درگذشت و منصور خان [ 628 الف 
  ] به جاى او در آق‌سو حاكم شد . و سلطان احمد خان را هجده پسر بود . منصور خان و سعيد خان و سكندر سلطان و بابا خان سلطان و شيخ محمد سلطان و سلطان خليل و\r\n\r\n","description":"","footnote":"","page_name":" 5437 ","page_number":327},
  {"content":"\r\n\r\nايمن خواجه و حسين تيمور و تيمور سلطان و نوحه بوغا مشهورند .\r\nو سلطان محمود آق‌سو و آن مملكت را به برادرزادگان گذاشته خود با اندك مردم به صحارى و كوى لانات مغولستان رفت . و آنجا كارى نساخته به اميد حقوق بسيار نزد شاهى بيگ خان رفت و با پنج پسر به حكم شيبك خان بر لب درياى خجند ( كشته شد و « لب درياى خجند » ) « 1 » تاريخ است . و تا سنهء احدى عشر و تسعمائه [ - 911 
  ] حكومت آق‌سو بر منصور خان بىمانعى مسلم بود . و در كاشغر ميرزا ابا بكر بود .\r\nو احوال شيبك خان آن است كه چون از سلطان محمود خان تربيت يافت و تركستان را متصرف شد ، مردم ابو الخير خان كه به واسطهء منازعهء فرزندان او متفرق شده بودند ، اكثر نزد او جمع شدند و او قوى شده مرتبهء اول به موجب طلب اولاد ميرزا سلطان محمود به ماوراء النهر رفت و با حضرت فردوس مكانى جنگ نتوانست كرد و برگشت . و بار ديگر رفته سمرقند را - چنان كه گذشت - مادر سلطانعلى ميرزا به او داد و پادشاه مستقل شد . و با سلطان محمود و برادر بعد از آن جنگ كرد و ظفر يافت و ايشان را گرفت « 2 » و آزاد كرد و تاخت بر سر خسرو شاه برد و لشكر خسرو شاه متفرق شد . و شيبك خان آنچه در آن ولايت يافت به غارت برد و متوجه بلخ شد . و حاكم بلخ كه نوكر ميرزا بديع الزمان بود ، حصارى شد . و شيبك خان زمستان را در محاصرهء بلخ گذرانيد .\r\nو احوال حضرت فردوس مكانى آن است كه در ماه رمضان هشتصد و نود و نه به دوازده سالگى در فرغانه پادشاه شد . و در آن وقت سلطان محمود خان و سلطان احمد خان از دو طرف متوجه فرغانه بودند . امير شرم طغاى به وقت فوت ميرزا عمر شيخ « 3 » اراده نمود كه آن حضرت را به كوهستان اوزكند برد و مولانا قاضى او را منع كرد و اندجان را مضبوط كردند . و جمعى از امراى ميرزا عمر شيخ كه به طرف مرغينان به ايلغار رفته بودند ، مراجعت نموده در استحكام حصار كوشيدند . و يكى از اكابر اندجان كه خيال مخالفتى كرده بود ، به حكم پادشاه كشته شد . و مردم شهر ترسيده در مخالفت حصار سعى بسيار نمودند . و مولانا قاضى راون حسن به رسم ايلچيگرى نزد ميرزا سلطان احمد رفت . و به وسيلهء خويشى و صلهء رحم طلب\r\n\r\n\r\n","description":"","footnote":"\r\n( 1 ) . مادّه تاريخ كشته شدن سلطان محمود است برابر با نهصد و پنج ؛ ق مطلب ميان ( ) را ندارد .\r\n( 2 ) . م : دستگير كرده بود .\r\n( 3 ) . اين عمر شيخ ، پسر سلطان ابو سعيد بود كه از جانب پدر حكمران ناحيهء كوچك فرغانه بود تا اينكه بر اثر سقوط از كبوترخانه درگذشت . - عبد الحسين نوايى ، تاريخ ايران و جهان ، ص 490 . ظاهرا در ميان فرزندان و نبيرگان تيمور ، سه عمر شيخ بوده : يكى فرزند خود تيمور ؛ ديگرى نبيرهء او كه پسر پير محمد بوده است ؛ و ديگرى پسر ابو سعيد . - داستان تركتازان هند ، ج 2 ، ص 7 .\r\n","page_name":" 5438 ","page_number":328},
  {"content":"\r\n\r\nصلح نمودند . امراى ماوراء النهر مانع شدند و كوچ كرده به شهر نزديكتر فرود آمدند و اكثر اسبان سمرقنديان به حسب اتفاق در آن ايام هلاك شد و ايشان به صلح راضى شده مراجعت كردند .\r\nو در تسعمائه [ - 900 
  ] حضرت فردوس مكانى به واسطهء بدمعاشى حسن يعقوب كه امير الأمرا بود ، به قصد او سوار شد . و حسن كه در آن روز به شكارگاه به طرف سمرقند گريخت و رفيقانش گرفتار شدند . و قاسم قوچين ، صاحب اختيار ملك و مال آن حضرت شد .\r\nو حسن يعقوب از راه سمرقند منعطف ساخته متوجه اخسى شد . و پادشاه جمعى را به تعاقب او فرستاد . و حسن يعقوب بر آن جماعت شبيخون آورده به زخم تير يكى از نوكران خود در آن شب تاريك به غلط كشته شد .\r\nو هم در اين سال ابراهيم سارو نام اميرى كه حكومت قلعهء اسيره به او متعلق بود ، به آن حضرت ياغى شد و خطبه به نام بايسنقر ميرزا خواند . و پادشاه در ماه شعبان متوجه او شد . و به پاى قلعه آمده چهل روز ابراهيم را محاصره نمود و ابراهيم عاجز شده با تيغ و كفن به درگاه آمد .\r\nو پادشاه متوجه خجند شد و حاكم آنجا بىمضايقه قلعه را سپرد . و سلطان محمود خان از وقت آمدن ميرزا سلطان احمد تا اين وقت اخسى را محاصره كرده بود و در اين چند روز به شاهرخيه معاودت نموده بود . حضرت پادشاه را حفظ صلهء رحم بر آن داشت كه به شاهرخيه رفته خال بزرگوار را ملاقات نمايد . و به آنجا رفت . و خان نيز در مراسم تعظيم و تكريم دقيقه [ اى 
  ] فرو گذاشت نكرد . و بعد از دو روز آن حضرت به ولايت خود متوجه شد و به اندجان آمد . و بعد از مدتى به قصد تسخير اراسه سوار شد . و شيخ ذالنّون نامى از قبل اولاد ميرزا سلطان محمود در اراسه حكومت مىكرد . حصارى شد . و آن حضرت ايلچى نزد او فرستاده او را به متابعت دلالت فرمود . و ايلچى به سعى بسيار جان بيرون آورد و زمستان نزديك شده غله نايافت شد . به ضرورت پادشاه به اندجان مراجعت نمود .\r\nو هم در سنهء نهصد و يك « 1 » به واسطهء خبر پريشانى احوال حكام ماوراء النهر ، آن حضرت به عزم تسخير سمرقند روان شد و در پاى قلعهء سمرقند با سلطانعلى ميرزا ملاقات كرد و با يكديگر وعده كردند كه سال ديگر به اتفاق سمرقند را از تصرف ميرزا بايسنقر بيرون آورند .\r\nو پادشاه به اندجان و ميرزا سلطانعلى به بخارا رفتند .\r\nو در سال نهصد و دو « 2 » به موجب قرارداد در ماه رمضان پادشاه متوجه [ 628 ب 
  ] سمرقند\r\n\r\n\r\n","description":"","footnote":"\r\n( 1 ) . م : احدى و تسعمائه .\r\n( 2 ) . م : سنهء اثنى و تسعمائه .\r\n","page_name":" 5439 ","page_number":329},
  {"content":"\r\n\r\nشد . و بايسنقر ميرزا كه در برابر سلطانعلى ميرزا به قلعهء سمرقند درآمده بود ، و قلعه شيراز به تصرف آن حضرت درآمد . و جمعى از امراى ميرزا بايسنقر كه به قلعهء شيراز مىآمدند ( و بعد از فتح رسيدند ) « 1 » ناچار آن حضرت را ملازمت كردند ، و آن حضرت نزديك سمرقند آمد . و جمعى از امراى آن حضرت به سر . . . « 2 » رفته با مردم بايسنقر ميرزا جنگ خوب كردند . و خواجگى مولانا صدر ، برادر كلان خواجه اينجا كشته شد . نزد ميرزا شيخ اعتبار تمام داشت و به وقت آن حضرت نيز از معتبران بود .\r\nو از اين منزل آن حضرت كوچ كرده به طرف شرقى سمرقند فرود آمد و چهل روز همانجا مقام شد و چند جنگ در اين ايام واقع شد . و شبى مردم قلعه از روى فريب خبر فرستادند كه فلان وقت در فلان موضع حاضر شويد كه قلعه به دست خواهد آمد . و آن حضرت به وعده‌گاه رفته پنج پياده را به پاى قلعه فرستاده و مردم قلعه ايشان را بالا بردند و به قتل آوردند .\r\nو در اين ايام اكثر نواحى سمرقند به تصرف آن حضرت درآمده بود و مردم قلعهء اركت « 3 » سركشى مىكردند . بالضروره آن حضرت به پاى قلعهء اركت رفت . و مردم قلعه جمعى را در ميان انداخته به ملازمت آمدند و قلعه را سپردند . و آن حضرت باز به محاصرهء سمرقند مراجعت نمود .\r\nو در سنهء نهصد و سه يك مرتبه مردم سمرقند غافل بيرون آمده دستبردى نمودند . ( و بعد از چند روز حضرت فردوس مكانى به واسطهء بىصفايى منزل تغيير مكان نمود ) « 4 » و مردم قلعه كوچ را حمل بر مراجعت نموده دليرانه بيرون آمدند . و لشكر بيرون بر ايشان تاخته بسيارى را به قتل آوردند و جمعى را اسير كردند و مردم قلعه متوهم شده ديگر بيرون نيامدند .\r\nو به واسطهء برودت هوا امراى آن حضرت صلاح در قشلاق قلعهء خواجه ديدار ديده و به آنجا رفتند . و همان روز كه به قلعه درآمدند ، شيبانى خان كه به كمك ميرزا بايسنقر از تركستان ايلغار كرده بود ، رسيد و چون لشكر به قلعه درآمده بود ، حيران شد . و به طرف سمرقند رفت .\r\nو بايسنقر ميرزا با او خوب سلوك نكرد ، لاجرم به تركستان بازگشت .\r\nبايسنقر ميرزا كه به اميد كمك شيبانى خان حصارى شده بود ، چون از او هم نااميد شد ، با دويست سيصد كس به قندز نزد خسرو شاه رفت . و خبر خالى شدن سمرقند به آن حضرت رسيد . و در اواخر ماه ربيع الأول سنهء نهصد و سه به سمرقند درآمد و اكابر و اعيان و امراى\r\n\r\n\r\n","description":"","footnote":"\r\n( 1 ) . ق مطلب ميان ( ) را ندارد .\r\n( 2 ) . ق : يك كلمه ناخواناست .\r\n( 3 ) . ق : از كمك .\r\n( 4 ) . ق : مطلب بين ( ) را ندارد .\r\n","page_name":" 5440 ","page_number":330},
  {"content":"\r\n\r\nسپاهيان آن ولايت به سعادت ملازمت سرافراز شدند و رعايت يافتند و امراى قديم كه جان سپارىها كرده بودند ، به مراحم پادشاهانه سرافراز شدند . و سلطان احمد تنبل از همه بيشتر رعايت يافت .\r\nو چون قلعهء سمرقند و اكثر ولايات به صلح به دست آمده بود و به دست سپاهيان چيزى كرامند درنيامد ، و اكثر ولايت نيز در اين ايام به واسطهء اختلاف فرزندان سلطان ابو سعيد ميرزا به غايت ويران شده بود ، بنابرآن سپاهيان آن حضرت بىسامان شده رو به تفرقه آوردند و نخست مغولان كه سردار ايشان ابراهيم بيكجيك بود تمام گريختند و خانعلى بيان و سلطان احمد تنبل نيز فرار نمودند .\r\nو به جهت تسكين اين فتنه ، آن حضرت خواجه قاضى را نزد اوزون حسن فرستاد كه گريختگان را بعضى تأديب نموده ، بعضى را تسلى كرده به سمرقند فرستد . و اوزون حسن خود با ايشان متفق بود . بلكه به تحريك او اين جماعت گريخته بودند . چون تنبل و اوزون به هم رسيدند ، آشكارا در مقام ياغيگرى شدند و ميرزا جهانگير را كه برادر آن حضرت بود ، به سلطنت برداشته ، به آن حضرت پيغام فرستادند كه « چون سمرقند به تصرف پادشاه درآمد ، ولايت اندجان را به ميرزا جهانگير مسلم مىبايد داشت . » و آن حضرت در جواب اين التماس ايشان كه از روى گستاخى و بىادبى بود ، سخنانى كه موافق مدعاى آن جماعت نبود ، بر زبان آورد . و ايشان در مجموعه در اخسى جمع شده متوجّه اندجان شدند .\r\nو آن حضرت قولون خواجه مغول را كه از معتمدان بود ، به اندجان « 1 » به تعقيب آن جماعت فرستاد . و آن جماعت آگاه شده جمعى را به ايلغار فرستادند و در راه قولون خواجه را گرفته نزد اوزون حسن بردند و به قتل آوردند . و على دوست طغاى و مولانا قاضى قلعهء اندجان را محكم كرده عرايض به درگاه فرستاد . و به حسب اتفاق در آن ايام مزاج مبارك پادشاه از منهج اعتدال منحرف شد . و بيمارى صعب روى نمود و اطبّا در معالجه يد بيضا نموده صحت كامل حاصل شد .\r\nو در اين ايام هميشه كتابات مردم اندجان كه مشعر بر طلب كمك و اظهار بىطاقتى بود ، مىرسيد . بنابرآن پادشاه كامران بعد از چند روز كه در سمرقند توقف واقع شده بود ، متوجه اندجان شد . و به واسطهء استماع خبر بىحضورى پادشاه مردم اندجان مضطرب شده قلعه را به مخالفان دادند . و مولانا قاضى كشته شد و پادشاه را سمرقند از دست رفت [ 629 الف 
  ] و اندجان به تصرف درنيامد و پريشانى تمام به احوال لشكر راه يافت . و امير قاسم قوچين را به\r\n\r\n\r\n","description":"","footnote":"\r\n( 1 ) . ق : اندخان .\r\n","page_name":" 5441 ","page_number":331},
  {"content":"\r\n\r\nتاشكند نزد سلطان محمود خان به طلب كمك فرستاد و سلطان محمود خان به كمك روان شد و در جلگاى آهنگران حضرت پادشاه و سلطان محمود خان يكديگر را ملاقات كردند و مخالفان نيز با جمعيت تا خيبر آمدند و ايلچيان نزد سلطان محمود فرستاده او را فريب دادند .\r\nو اركان دولت خان را به رشوت از راه برده خان را بر آن داشتند كه به وقتى كه اگر يك كوچ ديگر مىكرد فتح شده بود ، مراجعت نمود . و اكثر لشكريان بعد از اين واقعه از حضرت پادشاه جدا شدند . و جمعى از امراى قديم معتبر با دويست كس در ملازمت آن حضرت ماندند و به ناچار به خجند مراجعت نمودند .\r\nو در سنهء نهصد و چهار « 1 » آن حضرت قاصدى به اراسه « 2 » نزد حاكم آنجا محمد حسين گوركان دوغلات فرستاده اظهار فرمودند كه « خجند گنجايش اين لشكر ندارد و عزيمت بارييلاق « 3 » است » و قلاع آن نواحى را بعضى به صلح و بعضى را به جنگ به تصرف درآورد و تمام زمستان لشكر آن حضرت نيز در مشقت گذرانيدند .\r\nو سلطانعلى ميرزا كه سمرقند را بعد از بيرون آمدن پادشاه متصرف شده بود ، خواجه يحيى را در ميان آورده طلب صلح نمود . و پادشاه بالضروره صلح كرده به خجند مراجعت فرمود . و خجند چون به غايت محقر است ، از آنجا به ييلاق‌ها [ ى 
  ] طرف جنوب اراسه تشريف برد . و به واسطهء سرگردانى و پشيمانى ملال بسيار به آن حضرت راه يافت .\r\nدر اين وقت از جانب على دوست طغايى كه سابق حاكم اندجان بود و قلعه را به مخالفان داده بود ، شخصى آمده كتابتى آورد ، به اين مضمون كه « گناهان عظيم كرده‌ام و در مقام عذرخواهى هستم . و اكنون قلعهء مرغينان در تصرف من است . اگر به اين جانب متوجه شوند ، قلعه به تصرف و بنده در سلك غلامان درمىآيم . »\r\nپادشاه در لحظه توكل كرده به آن طرف روان شد و به دروازهء مرغينان رسيد . و على دوست بعد از عهد و پيمان دروازه را بگشود و مرغينان به تصرف درآمد . و امير قاسم قوچين با جمعى متوجه كوهستان اندجان شد . و ابراهيم سارو درويش لاغرى نيز با جمعى به جانب اخسى رفتند كه حسب المقدور مردم را مطيع سازند . و اوزون حسن و احمد تنبل « 4 » از فتح مرغينان و رفتن لشكر به اطراف آگاه شده در ركاب جهانگير ميرزا متوجه مرغينان شدند و پادشاه بالضروره حصارى شد .\r\nو چون مخالفان با رعايا به غايت بدمعاشى كرده بودند ، امرا كه به اطراف رفته بودند ، اكثر اويماقات و رعاياى كوهستان آن مملكت را مطيع ساختند . و جمعى از مردم اخسى قلعهء ارك\r\n\r\n\r\n","description":"","footnote":"\r\n( 1 ) . م : اربع و تسعمائه .\r\n( 2 ) . م : اوراتبه .\r\n( 3 ) . ق : بارسلاف .\r\n( 4 ) . ق : احمد بك .\r\n","page_name":" 5442 ","page_number":332},
  {"content":"\r\n\r\nاخسى را مضبوط كرده ابراهيم سارو درويش لاغرى را به آن قلعه درآوردند . و سلطان محمود خان نيز جمعى را كمك آن حضرت فرستاد و ايشان به نواحى اخسى رسيدند .\r\nو اوزون حسن و [ احمد 
  ] تنبل يك دو مرتبه جنگ بر قلعهء مرغينان انداختند ، اما كارى نساختند و جمعى را به طرف قلعهء اخسى فرستادند . و ايشان به كنار دريا رسيدند و لشكر مغول كه به كمك پادشاه آمده بود ، به ايشان دچار شد و قارلو غاج بخشى از لشكر اوزون حسن به طريق فريب يكى از اولاد امراى مغول را به دست آورده بكشت . و اين معنى باعث زيادتى غضب مغولان شده به قدر مقدور در قتل آن لشكر سعى نمودند ، چنانچه از آن لشكر زياده بر پنج شش كس خلاص نشد .\r\nو اوزون حسن اين خبر شنيده به غايت سراسيمه شد . و قاسم بيگ قوچين نيز آمده به پادشاه ملحق شد . و سپاهيان اوزون حسن نيز يك‌يك و دودو جدا شده نزد پادشاه مىرفتند .\r\nناچار مخالفان به طرف اندجان كوچ كردند . و ناصر بيگ نامى كه خويش اوزون حسن بود و در اندجان حكومت مىكرد ، چون دانست كه اين جماعت متفرق شدند ، اندجان را مضبوط كرده اظهار دولت‌خواهى پادشاه كرد . و ايلچى به آن حضرت فرستاد و مخالفان حيران شده هريك به طرفى رفتند . و اوزون حسن به طرف اخسى رفت و سلطان احمد تنبل به اوش گريخت . و جهانگير ميرزا از اوزون حسن جدا شده به دنبل رفت .\r\nو پادشاه به ايلغار در ذيقعدهء نهصد و چهارده « 1 » به اندجان درآمد . و تنبل و ميرزا جهانگير را مردم اوش راه ندادند . ايشان ناچار به اوزكند رفتند . و مردم اوش مطيع پادشاه شدند . و اوزون حسن در اخسى مضبوط شد .\r\nآن حضرت بعد از چهار روز آمده از اندجان متوجه اخسى شد و به مجرد رسيدن اوزون حسن عاجز شده ، امان طلبيد و قلعه را سپرد . و پادشاه به اندجان مراجعت نمود و اوزون حسن را به موجب عهد رخصت داد و به طرف حصار رفت و نوكران او در اندجان ماندند . و امرا و اعيان به عرض آن حضرت رسانيدند كه « اكثر اموال و اسباب دولت‌خواهان را اين جماعت تاراج نموده‌اند . چون به جان امان يافتند ، در بازدادن اموال مردم چه مضايقه داشته باشند ؟ » لاجرم حكم شد كه به هركس از اموال خود آنچه نزد هركس بشناسد ، بگيرد . بنابراين ، حكم و نشان كه صادر شد مغولان بار ديگر ياغى شدند و به طرف اوزكند رفتند و تنبل را از مخالفت خود آگاه كردند .\r\nو آن حضرت در اين باب با امرا مشورت كرده [ 629 ب 
  ] قرار دادند كه قاسم بيگ قوچين\r\n\r\n\r\n","description":"","footnote":"\r\n( 1 ) . ظاهرا بايد نهصد و چهار باشد نه نهصد و چهارده .\r\n","page_name":" 5443 ","page_number":333},
  {"content":"\r\n\r\nبا جمعى از امرا ايشان را تعاقب نمايد . و به موجب فرموده قاسم بيگ متوجه ايشان شد . و تنبل از آن طرف آمد و به مغولان همراه شد و به اتفاق جنگ كرده قاسم بيگ را شكست دادند و جمعى كثير از امرا و نزديكان پادشاه در اين معركه گرفتار شدند . و ميرزا جهانگير و تنبل قوى شده متوجه اندجان شدند و يك ماه در بيرون اندجان نشستند و مكررا جنگ شد . اما كارى از پيش نرفت . كوچ كرده به اوش رفتند .\r\nو در نهصد و پنج حضرت فردوس مكانى به قدر مقدور لشكر جمع كرده به جانب اوش روان شد . و مخالفان طاقت نياورده به جانب اندجان روان شدند . و پادشاه نواحى اوزكند را تاخته قلعهء مادر را كه خليل برادر تنبل در آنجا بود ، بعد از دو جنگ به صلح مسخر ساخت و خليل را با هشتاد كس مقيد به اندجان فرستاد . و تنبل و رفيقان به نواحى اندجان رسيده اراده نمودند كه به دزدى قلعه را بگيرند و شب نردبان نهاده قصد برآمدن به فصيل نمودند . و مردم درون آگاهى يافته به مدافعت برخاستند و ايشان را كارى از پيش نرفت و پادشاه به يك فرسنگى ايشان رسيد . و تنبل در كنار آب جايى كه واسطه بود ميان دو لشكر مضبوط شد و چهل روز در برابر يكديگر نشستند .\r\nو امير قنبر على در اين ايام به واسطهء بىحضورى از پادشاه جدا شده به اوش رفت و بعد از صحت مراجعت نمود . و امير سلطان احمد قراول پدر قوچ بيگ - كه از نوكران ميرزا بايسنقر بود - بعد از واقعهء او جدا شده نزد آن حضرت رفت . و آن حضرت به قصد جنگ سوار شد . و تنبل و جهانگير ميرزا طاقت جنگ نياورده به تعجيل كوچ كردند . و پادشاه به جاى ايشان فرود آمد . و روز ديگر خبر مخالفان از سه فرسخى اندجان رسيد . آن حضرت به عزم جنگ ترتيب صف‌ها نموده به طرف ايشان روان شد . و هردو لشكر به يكديگر رسيده جنگ عظيم شد . و پادشاه ظفر يافته جهانگير ميرزا و تنبل فرار بر قرار اختيار كردند و بسيارى از لشكر ايشان به قتل آمدند و پادشاه مظفر و منصور به اندجان درآمد .\r\nو در اين وقت قنبر على كه به جهت لشكر و يراق « 1 » از او بهترى در لشكر آن حضرت نبود ، به مبالغهء تمام رخصت ولايت خود گرفت . و مردم ديگر نيز تقليد او كرده رخصت گرفتند . و تنبل ، ايلچى نزد سلطان محمود خان فرستاده طلب مدد نمودند . و به وسيلهء برادر تنبل كه نوكر خان بود ، سلطان محمد بيگ با پنج شش هزار سوار به كمك ميرزا جهانگير بيگ تعيين شد . و آن لشكر آمده كاشان را قبل كردند . و آن حضرت چون آگاه شد با وجود شدت برودت هوا متوجه آن طرف شد .\r\n\r\n\r\n","description":"","footnote":"\r\n( 1 ) . م : يراق و لشكر .\r\n","page_name":" 5444 ","page_number":334},
  {"content":"\r\n\r\nو خبر رسيد كه لشكر مغول از توجه پادشاه آگاه شده به ولايت خود مراجعت نمودند . و تنبل چون از آمدن لشكر مغول به كمك او و محاصره نمودن كاشان مطلع شد ، به ايلغار متوجه آن حضرت شد . اما قبل از رسيدن آن لشكر مراجعت نموده بود و به لشكر پادشاه رسيده غافل نزديك لشكرگاه آن حضرت رسيد ، و متحير شد . و آن حضرت اراده فرموده كه در لحظه به قصد او سوار شود . امرا مصلحت نديدند كه « تعجيل خوب نيست . امروز حقيقت لشكر او معلوم كرده صباح جنگ كنيم . »\r\nو تنبل چون شب آمد ، سر خود گرفته تمام شب راه رفت و خود را به قلعهء ارجيان رسانيد .\r\nو پادشاه صباح به يك فرسخى قلعه نزول فرمود . و سى چهل روز در همين منزل توقف فرمود . و در اين ايام قنبر على دو سه مرتبه رنجيده‌خاطر عزيمت جدا شدن نمود و آن حضرت به نفس نفيس سوار شده او را بازداشت . و سيد يوسف كلانتر مردم . . . « 1 » به تنبل متفق شده و او را به قلعه بسحاران درآورد . و جمعى از امراى آن حضرت به دروازهء بسحاران تاخته آنچه نهايت شجاعت بود ، به تقديم رسانيدند . و ميرزا جهانگير و تنبل نيز آمده در پاى قلعه فرود آمدند . و بعد از سه چهار روز ، على دوست و قنبر على كه از امراى ديگر آن حضرت به لشكر و يراق افزون بودند و دل و زبان ايشان موافق نبود ، سخن صلح در ميان انداختند .\r\nو آن حضرت مطلقا به صلح راضى نبود ، اما بالضروره قبول كرد . و مقرر شد كه از آب خجند تا اخسى به ميرزا جهانگير خان متعلق باشد و ولايت اندجان و توابع و اوزكند به ديوان پادشاه تعلق گيرد . و بعد از قرار مهمات به اتفاق لشكر به سمرقند كشيد . و بعد از تسخير سمرقند و ماوراء النهر ، نيز پادشاهى فرغانه به ميرزا جهانگير مسلم باشد . و بعد از عهد و پيمان ميرزا جهانگير و تنبل به ملازمت آن حضرت آمده نوازش يافتند و گرفتاران طرفين آزاد شدند و هردو لشكر به مقام خود رفتند .\r\nو على دوست [ 630 الف 
  ] در اندجان بدسلوكى از حد بيرون برده با جمعى كه به آن حضرت وفادارىها كرده بودند ، بدمعاشى مىكرد . از آن جمله مير خليفه را اخراج كرد و ابراهيم سارو درويش لاغرى را مصادره كرد . و محمد دوست ، پسر عبيد دوست ، به دستور پادشاهان سلوك نمودن آغاز نمود . و پادشاه به واسطهء قرب جوار دشمن بالضروره تحمل مىكرد .\r\nدر اين اثنا ، سلطانعلى ميرزا كه در سمرقند حاكم بود ، با محمد مزيد ترخان كه از امراى معتبر بود ، در مقام غدر شد و او مطلع شده بگريخت و چنان كه گذشت به خان ميرزا ملحق شده\r\n\r\n\r\n","description":"","footnote":"\r\n( 1 ) . يك كلمه ناخواناست .\r\n","page_name":" 5445 ","page_number":335},
  {"content":"\r\n\r\nبه اتفاق مغولان - چنان كه گذشت - متوجه سمرقند شدند و شكست يافتند . و قاصدان محمد مزيد ترخان نزد حضرت پادشاه آمده اظهار اتفاق بر فتح سمرقند نمودند . و آن حضرت فرصت غنيمت دانسته متوجه آن طرف شد . و در راه نيز خبر رسيد كه شيبك خان محمد ، باقر ترخان را كه حاكم بخارا بود ، در نواحى قلعهء و نوبتى شكست داد و در يورت خان محمد ترخان به اردوى حضرت فردوس مكانى ملحق شد .\r\nو خليل ، برادر تنبل در اين وقت خلاف عهد كرد و قلعهء اوش را به حيله متصرف شد . و قنبر على را كه در ولايت خود بود و عزيمت اجيّن داشت ، تنبل را به حيله به دست آورده محبوس ساخت . و او از بند پياده گريخته ، به صد هزار مشقت به اردوى پادشاه ملحق شد . و آن حضرت در باب تسخير سمرقند با امرا مشورت نموده ، كس نزد خواجه يحيى فرستادند . و او قبول كرد كه چون آن حضرت به ظاهر قلعه رسد ، حصار را تسليم نمايد . و سلطان احمد دولداى از اردوى ظفر قرين گريخته به سمرقند رفت و مردم را از مواضعهء خواجه يحيى آگاه ساخت و آن تدبير موافق تدبير نيامد .\r\nدر اين ايام اكثر امرا با على دوست بد شده مزاج پادشاه را از او منحرف گردانيدند . و از او نيز اعمال نالايق سر زده بود . لاجرم آن حضرت او را رخصت فرمود ، و او نزد تنبل رفته مقرب شد . و آنجا بعد از مدتى فوت شد .\r\nو خبر از جانب بخارا رسيد كه شيبك خان آن مملكت را مسخر كرد و متوجه سمرقند شد .\r\nو پادشاه به تعجيل به كش رفت ؛ چه ، ايل و عيال مردمى كه به ملازمت آن حضرت از سمرقند آمده بودند ، دركش بودند . و بعد از وصول به كش خبر رسيد « 1 » كه سلطانعلى ميرزا به تحريك مادرشوهر طلب سمرقند را به شيبك خان داد و آن حضرت از كش به جانب حصار توجه نمود .\r\nو در چغانيان محمد مزيد ترخان و امراى سمرقند از آن حضرت جدا شده نزد خسرو شاه رفتند . و آن حضرت در بحر تحير افتاد و متوكلانه كوچ كرده از حدود مملكت خسرو شاه عبور فرمود . و قوچ بيگ از آن حضرت جدا شده به حصار گريخت و به مشقت بسيار اردوى پادشاه به بار ييلاق آمد . و به واسطهء تنگى راه‌ها اسب و شتر بسيار ضايع شد . و دو شب ، چهل كس از نيك و بد آن حضرت باقى ماندند . و آن حضرت قرعهء مشورت در ميان انداخت و قرار يافت كه چون شيبانى خان سمرقند را در اين نزديكى گرفته است و مردم آنجا هنوز دل نهاد اطاعت اوزبكان نشده‌اند و در سمرقند خان وفا ميرزا با پانصد ششصد كس مىباشد و\r\n\r\n\r\n","description":"","footnote":"\r\n( 1 ) . م : بعد از وصول خبر به كش رسيد .\r\n","page_name":" 5446 ","page_number":336},
  {"content":"\r\n\r\nشيبك در نواحى خواجه ديدار با سه چهار هزار كس نشسته است ، ايلغار نموده در سمرقند به دزدى درمىبايد آمد . و مردم سمرقند كه ملك موروثى است اگر مدد نكنند ، دشمنى نخواهند كرد . بعد از آنكه شهر به تصرف درآمد ، آنچه ارادهء اللّه به آن تعلق گرفته باشد ، به فعل خواهد آمد .\r\nو به اين نيت سوار شده به يورت خان آمد و آن شب معلوم شد كه مردم شهر خبر يافته‌اند ، لاجرم مراجعت نموده به جاى خود رفت . و در اين ايام آن حضرت خوابى كه مشعر بر فتح بود ديده به خاطر جمع بار ديگر به ايلغار متوجه سمرقند شد . و نصفى از شب گذشته بود كه به سر پل مغاك رسيد و هشتاد كس را پيشتر فرستاد كه از غار عاشقان به نردبان بر فصيل برآيند . و آن جماعت بلند همت به موجب حكم از همانجا به قلعه درآمدند و به دروازهء فيروزه رسيدند و فاضل ترخان را كه ضابط دروازه بود ، با چند نوكر به قتل آوردند و قفل دروازه را گشودند .\r\nو مقارن فتح الباب ، آن حضرت رسيده به شهر درآمد و از مردم كوچه و بازار هركس بيدار بود ، رسم دعاگويى به تقديم رسانيدند .\r\nو بعد از اندك زمانى كه مردم شهر تمام آگاه شد [ ند 
  ] اوزبكان را هرجا يافتند ، به قتل آوردند . و خان وفا ميرزا از خانهء خواجه يحيى گريخته بيرون رفت و شيبانى خان را آگاه ساخت . و او به ايلغار با صد و پنجاه كس صباح به دروازهء اصلى رسيد و دانست كه كارى نمىتواند ساخت . همان لحظه مراجعت نمود . و اكابر و اعيان سمرقند به سعادت ملاقات سرافراز شدند [ 630 ب 
  ] و مراسم تهنيت به جاى آوردند .\r\nو در واقعات مرقّع قلم خجسته رقم آن حضرت در اين موضع شده است كه :\r\n« سلطان حسين ميرزا ، هرى را به همين طريق در غفلت گرفته بود . اما نزد ارباب انصاف ميان اين فتح و آن ، فرق بسيار است . اول آنكه سلطان حسين ميرزا جنگ بسيار ديده بود و تجربهء بسيار حاصل نموده ؛ دويم آنكه غنيم او يادگار محمد ميرزا جوانى هفده هجده سالهء بىتجربهء خردسالى بود ؛ سيم آنكه او را مير على ميرآخور كه در ميان غنيم بود و بر جميع كيفيات مطلع ، طلب نموده آورد ؛ چهارم آنكه غنيم او در قلعه نبود و در باغ زاغان به نوعى مشغول شراب خوردن بودند كه آن شب سه كس بر در باغ بودند و ايشان نيز مثل يادگار محمد ميرزا مست بودند ؛ پنجم آنكه اول مرتبه كه ايلغار نمود ، ايشان را غافل يافته فتح كرد ، و من در گرفتن سمرقند نوزده ساله بودم و جنگ بسيار نديده بودم و تجربه كمتر داشتم و غنيم من مثل شيبانى خان مردى سالخوردهء پرتجربهء كارآزموده شخصى بود . و از سمرقند كس به طلب من نيامده بود ، اگرچه خاطر ايشان مايل به من بود ، اما از ترس شيبانى خان كه را زهرهء اظهار بود ؟\r\nو مخالف من در قلعه بود ، قلعه را گرفته غنيم را گريزانيده‌ام . و مرتبهء اول كه ايلغار نموده شد ،\r\n\r\n","description":"","footnote":"","page_name":" 5447 ","page_number":337},
  {"content":"\r\n\r\nسمرقنديان آگاه شدند و بار دويم فتح ميسر شد . و از اين سخن غرض ، سنگ كم به مردم زدن نيست ، بلكه آنچه مذكور شد ، بيان واقع بود . »\r\nتا اينجا ترجمهء عبارت آن حضرت است . و بر صاحبان انصاف پوشيده نيست كه اين فتح از فتح صاحبقران قرشى كمتر نيست . و حضرت فردوس مكانى به ملاحظهء ادب جدّ بزرگوار نام سلطان حسين ميرزا و فتح هرى مذكور ساخته است . و مردم قلاع نواحى سمرقند به آن حضرت رجوع نمودند ، و حكام ايشان بعضى گريخته و بعضى گرفتار شدند . و شيبانى خان چون دانست كه مردم سمرقند به آن حضرت رجوع نمودند ، از پاى قلعهء ديدار كوچ كرده به طرف بخارا روان شد . و باقى خان هم فرصت يافته به قلعهء قرشى درآمد . و قرشى و حرار از تصرف اوزبكان بيرون رفت .\r\nو از مرو كس ابو المحسن ميرزا آمده قراكول را گرفت و مهمات آن حضرت روى در ترقى نهاد و به اطراف و جوانب ايلچيان فرستاده طلب كمك نموده كه يكبارگى شيبك خان را از ماوراء النهر بيرون كند . پادشاهان اطراف بعضى تغافل كردند و بعضى اندك كمك فرستادند .\r\nو شيبك خان در اين زمستان قراكول را از مردم ابو المحسن گرفت و قلعه ديوى [ را 
  ] از احمد ترخان ، برادر خورد ابراهيم ترخان ، به جنگ گرفته قتل‌عام كرد . و آن حضرت كه با دوصد و چهل كس به سمرقند درآمده بود ، تا پنج شش ماه لشكرى عظيم جمع كرد و از جانب سلطان محمود خان پانصد سوار به سردارى ايّوب بيكجيك به مدد آمدند و از جانب جهانگير ميرزا ، برادر تنبل ، دويست كس رسيد . و سلطان حسين ميرزا با وجود آنكه تجربهء بسيار داشت و بر افعال و اطوار شيبك خان مطلع بود ، كمك فرستاد و بديع الزمان ميرزا نيز تغافل كرد . و خسرو شاه چون دشمن بسيار به اين سلسله كرده بود ، ايلچى به مباركباد فرستاد . « 1 »\r\nالغرض بعد از اجتماع لشكرها در ماه شوال همين سال آن حضرت از سمرقند بيرون آمده عزم رزم شيبك خان نمود . و در نواحى كازرون هردو لشكر در برابر يكديگر فرود آمدند . و چند روز از هردو طرف جنگجويان بيرون آمده به كار خود مشغول مىنمودند و از هيچ طرف زيادتى ظاهر نمىشد . نوبتى شيبك خان شبيخون آورد . اما چون اطراف اردوى آن حضرت به خندق استحكام داشت ، كارى نساخته برگشت . و با آنكه سيد محمد ذو غلات از مغولستان با هزار و پانصد سوار و باقى ترخان با دو هزار كس در اين روزها به آن حضرت ملحق مىشدند و از غايت شجاعت و تعجيل بس شتاب آن حضرت به هيچ مقيّد ناشده به\r\n\r\n\r\n","description":"","footnote":"\r\n( 1 ) . م : نفرستاد .\r\n","page_name":" 5448 ","page_number":338},
  {"content":"\r\n\r\nجنگ سوار شد . و برانغار سپاه پادشاه ابراهيم سارو درويش و ابراهيم جانى و ابو القاسم كوه بر و ديگر امرا كه در سمرقند بودند و در قول قاسم بيگ و مقربان آن حضرت معين شده بودند . و قنبر على سلاحدار و ديگر امرا هراول بودند . و مخالفان نيز صف‌ها آراسته پيدا شدند .\r\nمحمود سلطان و جانى بيگ سلطان و تيمور سلطان در برانغار و حمزه سلطان و مهدى سلطان در جوانغار و شيبك خان در قول جاى خود مقرر كرده بودند . و جنگ عظيم شده كار به آنجا رسيد كه مردم كارديدهء شيبك خان مكرر به او مىگفتند كه « ديگر توقف را مصلحت نمىدانيم . » اما چون شيبك خان كارآزموده بود ، به جاى خود توقف نمود و افواج پادشاهى انهزام يافتند . و لشكر مغول كه به كمك آن حضرت آمده بودند ، بعد از شكست به تاراج لشكر مغول شدند ؛ چه ، عادت آن قوم بىمروت اين است كه آنچه در نظر ايشان درآيد و فرصت تاراج يابند ، در اخذ آن از خود به تقصيرى [ 631 الف 
  ] راضى نمىشوند ، خواه دوست باشد و خواه دشمن .\r\nو آن حضرت چندان توقف در معركه نمود كه دشمنان اطراف و جوانب را محيط شده ده پانزده نفر زياده نزد آن حضرت نماند . آنگه به حسب ضرورت به طرف درياى كوهك عنان گردانيده تاخت و كجيم « 1 » از آن غرقاب به سلامت بيرون آمد و به سمرقند درآمده اكثر امراى بزرگ و مردم معتبر در اين معركه تلف شدند و بقية السّيف به اطراف و جوانب گريختند . و محمد مزيد خان نزد خسرو شاه رفت . و قنبر على سلاحدار به سمرقند آمده اهل و عيال خود را همراه گرفته نزد خسرو شاه رفت .\r\nاما آن حضرت با وجود اين وقايع قلعه را مضبوط كرده توقف فرمود . و روز ديگر شيبانى خان به نواحى قلعه آمد . و آن حضرت در مدرسهء ميرزا الغ بيگ توقف فرمود كه به هرطرف كه به كمك حجت افتد ، امداد نمايد . و مردم سمرقند فوج‌فوج بيرون آمده به قدر مقدور جنگ مىكردند . نوبتى شيبك خان جمعى را در كمين نشانده ، جمعى ديگر را فرمود كه به طريق فريب گريزان شده و شهريان دلير شده از قلعه دور تر شدند . و اوزبكان از كمين بيرون آمده سمرقنديان را منهزم كردند . و جمعى از دلاوران از قلعه به مدد پياده‌هاى سمرقند بيرون آمده و داد مردى و مردانگى دادند ؛ و قوچ بيگ از آن جمله بود .\r\nو روز ديگر اوزبكان به نزديك قلعه به جنگ آمدند . و آن حضرت به دست مبارك خود يكى از ايشان را به زخم تيرى از پاى درآورد . و چون در اين طرف قلعه جنگ بسيار شد ، اكثر مردم كه به محافظت اطراف قلعه مشغول بودند به اين طرف به مدد آمدند . و اوزبكان كه به\r\n\r\n\r\n","description":"","footnote":"\r\n( 1 ) . كجيم : لغت تركى است به معنى پوششى است كه در روز جنگ پوشند و بر اسب نيز پوشانند . - برهان قاطع .\r\n","page_name":" 5449 ","page_number":339},
  {"content":"\r\n\r\nطريق فريب به اين طرف به جنگ آمده بودند و در آن طرف نردبان‌ها آماده نموده بودند ، به قلعه برآمدند . و دلاوران لشكر ظفر اثر مطلع شده به طرف ايشان متوجه شدند و به ضرب راست اوزبكان را كه به قلعه درآمده بودند ، از قلعه بيرون كردند .\r\nو قوچ بيگ اينجا نيز آنچه نهايت شجاعت بود به جاى آورد و از اقران و امثال امتياز يافت . و ايام محاصره امتداد يافت و غله ناياب شد . و آنچه در قلعه از حيوانات بود به كار رفت ، مثل سگ و گربه . و از هيچ طرف اميد كمك و مددى نبود ؛ چه ، سلطان محمود خان كه گاهى كمك آن حضرت مىكرد ، در اين وقت با تنبل روبه‌رو شده بود كارى نساخت . و به وقت مقابلهء ارس كه آثار بيدلى از خان ظاهر مىشد ، احمد بيگ نامى به او گفته بود كه « چشم خان از تنبل اگر ترسيده است ، چشم خود را بسته روبه‌رو شود . »\r\nو سلطان حسين ميرزا خود ايلچيان به شيبك خان مىفرستاد . لاجرم در اوايل سنهء نهصد و هفت « 1 » كه كار مردم قلعه به اضطرار رسيده بود و يك‌يك و دودو خود را از برج و بارو انداخته به مخالفان ملحق مىشدند ، آن حضرت با صد كس از خواص نيم‌شب از دروازهء سمرقند بيرون آمده به طرف تاشكند روان شد . در آن شب تاريك راه غلط كرده تا صبح به هزار سعى سه چهار فرسخ رفته شد و روز ديگر به جانب مقصد روان شده به تاشكند نزد سلطان محمود خان رفت و ماوراء النهر به تصرف شيبانى خانى درآمد .\r\nو سلطان محمود خان مقدم آن حضرت را گرامى داشته آنچهء وظيفهء مهماندارى بود به تقديم رسانيد . امّا به وقت وداع اراسه « 2 » را به آن حضرت داد . و ميرزا محمد حسين گوركان كه حاكم بود ، به اشارت خان « 3 » جرجان اراسه « 2 » را به آن حضرت نداد . و پادشاه به دكلت از مواضع كوهپايهء اراسه « 2 » را به آن حضرت داده و محمد حسين آمده توقف فرمود و چند مردم اوزبكان به تاخت به آن ولايت آمده توقف نمودند و چون اوقات سپاهيان . . . آن حضرت به صعوبت مىگذشت بار ديگر به تاشكند نزد سلطان محمود خان رفت و مدّتى در آن ولايت گذرانيد . و آخر الأمر سلطان محمود خان و سلطان احمد خان به كمك آن حضرت روان شده به ولايت فرغانه درآمدند . و تنبل نيز لشكرى جمع آورده به ايشان مقابل شد . و خوانين مغول لشكرى به حضرت فردوس مكانى همراه نموده به طرف اوش فرستادند . و آن حضرت اوش را مسخر ساخت . و مردم اوزكند نيز اظهار اطاعت آن حضرت نمودند . و مردم مرغينان نيز حاكم خود را بيرون كرده مطيع پادشاه شدند . و تنبل طاقت مقاومت خوانين مغول نياورده به وقتى كه حضرت فردوس مكانى به عزيمت تسخير اندجان متوجه شده بود ، از مقابلهء خوانين به طرف\r\n\r\n\r\n","description":"","footnote":"\r\n( 1 ) . م : سبع و تسعمائه .\r\n( 2 ) . ق : اوراتپه .\r\n( 3 ) . م : + نامى .\r\n","page_name":" 5450 ","page_number":340},
  {"content":"\r\n\r\nاندجان روان شد . و به وقت آنكه لشكر آن حضرت به تاخت و تاراج رفته بودند و جمعى كه در ركاب بودند به آسايش مشغول بودند ، تنبل رسيد . و بعد از جنگ و شكست ، آن حضرت زخمدار به اوش رفت و تنبل به اندجان « 1 » درآمد . و مغولان متعاقب تنبل آمده در نواحى اندجان فرود آمدند و آن حضرت به خانان ملحق شد و مردم اجّين آن حضرت را طلب نموده بعد از عهد و پيمان به قلعه درآوردند .\r\nو در اين وقت به مغولان خبر رسيد كه شيبك خان متوجه اين طرف است . ناچار [ 631 ب 
  ] ايشان ترك محاصرهء اندجان نمودند . و تنبل متعاقب ايشان به مرغينان آمد و جهانگير ميرزا از تنبل گريخته به اجين نزد آن حضرت آمد و تنبل متوجه اجين شد . و آن حضرت به اتفاق ميرزا جهانگير به واسطهء كمى لشكر از اجين بيرون آمد .\r\nو در اين ايام محنت بسيار به آن حضرت رسيد ؛ چرا كه لشكريان متفرق شدند و آن حضرت بار ديگر به خوانين ملحق شد و به اتفاق با شيبك خان جنگ كردند ، و اوزبكان ظفر يافتند و سلطان محمود خان و سلطان احمد خان گرفتار شدند . و آن حضرت به جانب مغولستان رفت و ولايت تاشكند نيز به تصرف شيبانى خان درآمد و به غايت استقلال رسيده هردو خان مغول را به واسطهء حقوق سابق آزاد كرد و ايشان به مقام خود رفتند . و حضرت فردوس مكانى كه به جانب مغولستان روان شده بود ، به واسطهء بعضى موانع به جانب حصار شادمان توجه فرمود و از آنجا به تبريز رفت . و امير محمد باقر كه حاكم ترمذ بود و از اوزبكان به غايت متوهم ، به ملازمت آن حضرت آمد و بعد از مشورت مقرر شد كه به كابل رفته چند روز از نزديكى اوزبك دور تر شوند .\r\nو در شهور سنهء نهصد و ده « 2 » شيبانى خان متوجه حصار و قندز شد و خسرو شاه كه حاكم آن ولايت بود ، طاقت نياورده مردم خود را بالتمام گردانيده متوجه كابل شد ، و نوكران او كه خبر قرب جوار حضرت فردوس مكانى شنيدند ، عرايض به آن حضرت فرستادند . و آن حضرت را بار ديگر اسباب سلطنت آماده شد و سه چهارهزار نفر خانوار مغول كه همراه خسرو شاه بودند ، جدا شده نزد آن حضرت آمدند . و خسرو شاه چون دانست كه لشكر او بالتمام به طرف آن حضرت خواهند رفت ، ناچار ايلچيان فرستاده اظهار اطاعت و انقياد نمود و بعد از عهد و پيمان به ملازمت آمد و نوكرانش فوج‌فوج جدا شده ( نوكر آن حضرت شدند ) « 3 »\r\nو ميرزا خان ، ولد سلطان محمود ميرزا نزد حضرت فردوس مكانى دعوى خون برادران\r\n\r\n\r\n","description":"","footnote":"\r\n( 1 ) . م : اوجان .\r\n( 2 ) . م : سنهء عشر و تسعمائه .\r\n( 3 ) . م : ( به آن حضرت پيوستند ) .\r\n","page_name":" 5451 ","page_number":341},
  {"content":"\r\n\r\nخود بر خسرو شاه كرد . و چون آن حضرت با او عهد كرده بود ، از خون او گذشته ، او را رخصت خراسان فرمود . و تمام لشكر و اموال و اسبابش به تصرف آن حضرت درآمد ، به غير زر نقد و جواهر و طلاآلات كه آن حضرت از كمال مروت به وقت رخصت حكم فرموده بود كه آنچه خسرو شاه روانه برداشت از اموال خود بردارد و كسى مزاحمت نرساند . و خسرو شاه سه چهار قطار شتر زر و امتعهء نفيسه همراه خود برد . و همهء احوال خسرو شاه به جاى خود مذكور شد .\r\nو حضرت فردوس مكانى را چون لشكرى چنين همراه شد ، عزيمت كابل فرمود . و كابل به موجب حكم سلطان ابو سعيد خان در تصرف ميرزا الغ بيگ بود . و بعد از فوت الغ بيگ در شهور سنهء نهصد و هفت « 1 » ميرزا عبد الرزاق به جاى پدر حاكم شد و به واسطهء صغر سن شاهزاده ، امرا و اركان دولت با يكديگر در مقام نزاع شدند و شير مرزكه « 2 » نامى صاحب اختيار شد . و ديگر امرا به اتفاق در روز عيد اضحى او را به قتل آوردند . و احوال كابليان به غايت پريشانى رسيد . و محمد مقيم ، پسر خرد ذو النّون ارغون كه در گرمسير حاكم بود ، اين خبر شنيده در اواخر سنهء ثمان و تسعمائه [ - 908 
  ] با لشكر هزاره و نكودرى متوجه كابل شد . و ميرزا عبد الرزاق طاقت جنگ نياورده به ميان افغانان به نواحى لمغان گريخت و كابل به تصرف محمد مقيم درآمد و دختر ميرزا الغ بيگ را محمد مقيم به نكاح درآورده و مستقل شد .\r\nو حضرت فردوس مكانى با لشكر خسرو شاه متوجه كابل شد و محمد مقيم طاقت نياورده و حصارى شد و بعد از چند روز با مال بيرون آمده قلعه را تسليم نمود . و آن حضرت او را خوشدل به ولايت خود رخصت فرمود و كابل به تصرف آن حضرت درآمد .\r\nو در سنهء نهصد و يازده « 3 » قريب يك ماه هرروز در كابل زلزله مىشد و اكثر عمارات بدين جهت ويران شد و آن حضرت بار ديگر آن ولايت را به حال عمارت آورد . و در محرم همين سال قتلغ نگار خانيم ، والدهء حضرت فردوس مكانى بىحضور شده بعد از شش روز به رحمت حق پيوست . و آن حضرت بعد از مراسم تعزيت به جانب قلات « 4 » لشكر كشيد و آن قلعه را از مردم ارغون گرفت و به كابل معاودت نمود .\r\nو در اين سال به قشلاقات هزارجات ايلغار فرموده ، بعد از تأديب ايشان به مستقر جلال خود رجعت نمود و غزنين را به جهانگير ميرزا مرحمت فرمود . و جهانگير ميرزا مدتى آنجا بود ، و به واسطهء بىحضورى آن حضرت به كابل به عيادت آمد . و به واسطهء اعداى فتنه‌انگيزان\r\n\r\n\r\n","description":"","footnote":"\r\n( 1 ) . م : سبع و تسعمائه .\r\n( 2 ) . م : شيرم زكه .\r\n( 3 ) . م : سنهء احدى عشر و تسعمائه .\r\n( 4 ) . م : قلاب .\r\n","page_name":" 5452 ","page_number":342},
  {"content":"\r\n\r\nخاطر گران كرد ، و به ميان اويماقات و هزارجات نواحى غزنين درآمد .\r\nو آن حضرت در اين سال عزيمت خراسان فرمود ؛ چه ، سلطان حسين ميرزا چون از قوى شدن شيبانى خان آگاه شد ، از تغافلى كه در باب او كرده بود ، پشيمان شده كسان به جمع فرزندان خود فرستاد و همه را طلب نمود كه به اتفاق به دفع اوزبكان متوجه شوند . و ايلچى به ملازمت آن حضرت [ 632 الف 
  ] فرستاد كه « شيبك خان دشمن قديم است و دفع او موقوف به اتفاق است . » و آن حضرت ( چون به غايت مشتاق انتقام كشيدن از شيبك خان بود ) « 1 » بىتوقف متوجه خراسان شد .\r\nو شيبك خان در اين سال خوارزم را مسخر ساخته به سمرقند آمد .\r\nو احوال مملكت هندوستان در اين سنوات اين است كه چنان كه مذكور شد در دهلى - كه پايتخت اين مملكت است - سلطان بهلول پادشاه بود . ولايت جونپور را از سلطان حسين شرقى به جنگ گرفت و او را به بهار « 2 » گريزانيد و مروت كرده ديگر مزاحمت به حال او نرسانيد و پسر خود ، باريكشاه را به حكومت جونپور تعيين نمود و تا سنهء ثلاث و تسعين و ثمانمائه [ - 893 
  ] به حكومت مشغول بود . و چون به غايت معمر شده بود ولايات را بر فرزندان و امرا قسمت كرد :\r\nجونپور را - چنان كه مذكور شد - به باريك « 3 » داد و دهلى را به پسر ديگر خود به ميان نظام كه آخر به سلطان سكندر ملقب گشت ، داد . و اكثر پنجاب نيز در تصرف سكندر بود . و لره را و باسكير را بر مبارك خان نوخانى مسلم داشت . و بهرانج را به كالا بهار ، خواهرزادهء خود مرحمت كرد . و لكهنو را به احمد خان كه به اعظم همايون ملقب شد سپرده ، و حكومت كالپى را نامزد نبيرهء خود اعظم همايون بن بايزيد بن بهلول نمود . و بايزيد قبل از اين بر دست يكى از خواص كشته شده بود . و بدائون را به خان جهان كه از امراى معتبر بود داد و به نفس خود به نيت غير متوجه تسخير گواليار گشت و به اتاوه آمده لشكر به تاخت و تاراج آن ولايت تعيين نمود .\r\nو عمر خان سيرواتى صاحب اختيار ملك و مال سلطان بهلول شده بود ؛ چه ، به واسطهء پيرى سلطان بهلول را چندان شعورى نمانده بود . و اكثر امراى لودى كه به غايت قوى بودند بر آن شدند كه اعظم همايون را وليعهد سازند . و عمر خان به اتّفاق والدهء سلطان اسكندر در\r\n\r\n\r\n","description":"","footnote":"\r\n( 1 ) . م : ( چون اشتياق انتقام كشيدن از شيبك خان داشت ) .\r\n( 2 ) . بهار : ايالتى در شمال شرقى هند . كرسى آن پانتاست . از شمال به نپال ، از شرق به بنگال و پاكستان شرقى محدود است . بهار مهد آيين بوداست . و تاريخ آن با تاريخ بنگال مرتبط است .\r\n( 3 ) . ق : تاريك .\r\n","page_name":" 5453 ","page_number":343},
  {"content":"\r\n\r\nمقام پادشاه ساختن سكندر بودند . و به تحريك امراى لودى « 1 » سلطان بهلول كس به طلب سكندر به دهلى فرستاد . و عمر خان ، سكندر را از صورت حال آگاه ساخته از آمدن منع نمود .\r\nو سكندر مدتى به عيش و نوش گذرانيد . و امرا ، سلطان بهلول را از مخالفت سكندر آگاه كردند و سلطان به پسر نوشت كه « اگر تو نمىآيى ، من مىآيم . » و سكندر مضطرب شده در مقام رفتن شد . اما هيچ كس از مردم صاحب تجربه تجويز رفتن او نمىكردند .\r\nو قتلق خان وزير سلطان حسين شرقى كه دستگير شده بود و در دهلى محبوس و به رأى و تدبير مشهور بود ، به سكندر گفت كه « ظاهرا در مقام سرانجام لشكر و سامان سپاه شده روز به گذران ؛ چه ، معلوم است كه سلطان بهلول در اين ايام فوت مىشود . » و سكندر به قول او عمل كرده به جمع آوردن لشكر قيام نمود و آوازه انداخت « به خدمت پدر مىروم . » و به حسب اتفاق سلطان بهلول در آن ايام مريض شده درگذشت :\r\n ز هشتصد بر نود چون چار افزود * وفات شاه بهلول آن زمان بود \r\nسلطان بهلول از افغانان لودى است . و افغان به طريق سوگوارى به هندوستان آمد و شد مىنمودند . و در زمان فيروز شاه ملك بهرام كه جد بهلول بود ، از برادر بزرگ خود آزرده خاطر شده به ملتان آمد و نوكر ملك مردان حاكم ملتان شد . و او را پنج پسر بود . اسلام خان و كالا و فيروز و محمد و خواجه . و بعد از فوت پدر در ملتان ساكن شدند . و بعد از آنكه صاحبقران از هندوستان معاودت فرمود ، ملتان را به خضر خان عنايت كرد . و اسلام خان ، نوكر خضر خان شد و به حسب مساعدت بخت در جنگى كه خضر خان با ملو خان كرد ، اسلام خان به ملو رسيده او را به قتل آورد . و بدين جهت نزد خضر خان به غايت اعتبار رسيد و حكومت سهرند يافت و برادرش در خدمت او مىبودند .\r\nو كالا برادرش كه پدر بهلول است ، به نيابت برادر حاكم برگنه‌درار بود و دخترش در نكاح او بود كه مادر بهلول است . نزديك به وضع حمل به واسطهء ويران شدن خانه هلاك شد و بهلول را همان لحظه از شكم او بيرون آوردند . چون آثار حيات در وى يافتند ، به محافظتش مشغول شدند كه تا به پادشاهى رسيد . و بعد از مدتى ملك كالا ، پدر بهلول ، با افغانان سارى جنگ كرده كشته شد . و بهلول كه در آن وقت به بلو مشهور بود ، نزد عم خود ، اسلام خان رفته تربيت يافت و در يكى از معارك آثار جلادت از وى ظاهر شد . و اسلام خان دختر خود را به او داد .\r\n\r\n\r\n","description":"","footnote":"\r\n( 1 ) . ق مطلب ميان ( ) را ندارد .\r\n","page_name":" 5454 ","page_number":344},
  {"content":"\r\n\r\nو اسلام خان به غايت قوى شده بود ، چنان كه عدد نوكرانش به دوازده هزار رسيد . و اسلام خان به وقت فوت ، بلو را وصىّ ساخت . و نوكران اسلام خان كه افغانان بودند ، بعد از فوتش سه گروه شدند . و جمعى به بلو همراهى اختيار نمودند ، و بعضى به ملك فيروز ، برادر اسلام خان ، ملحق شدند ، و بعضى تابع پسر اسلام خان ، قطب خان شدند . و به جهت اين نزاع قطب خان در دهلى نزد سلطان محمد رفت . و امراى سلطان محمد به عرض رسانيدند كه « افغانان در سهرند قوى شده‌اند [ 632 ب 
  ] و آخر از ايشان خلل در ملك پيدا خواهد شد . » بنابرآن اسكندر ، تحفه را همراه قطب خان كرد كه به سهرند برود و افغانان را به درگاه فرستد . و به جسرت كهوكر نيز نوشتند كه امداد قطب خان و سكندر نموده افغانان را از شهر بيرون كند .\r\nو افغانان از اين معنى اطلاع يافته پناه به كوه بردند و جسرت و سكندر ، كس به افغانان فرستادند كه « از شما امرى غير لايق ظاهر نشده ، سبب فرار چيست ؟ » و ايشان طلب عهد كردند .\r\nو پيمان به ايمان مؤكد شده افغانان بلو را با شاهى خان ، پسر فيروز خان بر سر اهل و عيال گذاشته نزد جسرت و سكندر آمدند . و ايشان خلاف عهد كرده همه را بگرفتند و لشكر بر سر اهل و عيال ايشان فرستادند . و بلو اهل و عيال را به كوه درآورد . و ساهى ماهان با ديگر افغانان به جنگ ايستادند و همه كشته شدند و سرهاى ايشان را نزد جسرت آوردند . و جسرت از ملك فيروز نام كشتگان را مىپرسيد و او مىگفت . تا آنكه سر پسرش را به نظرش آوردند . فيروز گفت كه نمىشناسم .\r\nمردم به جسرت گفتند كه اين شخص به غايت شجاع بود و چنين و چنان كرد . فيروز در گريه شده گفت كه « سر پسر من است . از خوف آنكه مبادا در جنگ سستى كرده باشد ، نام او را مخفى داشتم . اكنون كه خاطرم جمع شد ، اظهار آن كردم . و بلو از اين جنگگاه بيرون رفته است و انتقام ما از شما خواهد كشيد . »\r\nو جسرت شهر را به سكندر سپرده به جانب پنجاب رفت و گرفتاران را به دهلى فرستاد . و بهلول از پدران خود مبلغى به قرض گرفته بر افغانان تقسيم كرد و جمعى را با خود متفق ساخته به راهزنى مشغول شد . و ولايات نواحى سهرند را تاخته آنچه به دستش آمد ، بر همراهان قسمت كرد و مردم از اطراف و جوانب بر او جمع شدند . و سكندر چند مرتبه لشكر بر سر او فرستاد . و پيوسته بهلول ظفر يافت . آخر سكندر خود به جنگ آمده منهزم شد و بهلول سهرند را متصرف شد و افغان بسيار نزد او جمع شدند . تا آنكه محمود خلجى ، حاكم مالوه ، به قصد تسخير دهلى آمد . و سلطان محمود به لشكر محتاج شد و بهلول را به مواعيد پادشاهانه نزد خود طلب نموده و از پانىپت تا سهرند به او داد و به خانخانان ملقب گردانيد . و از بهلول در آن معركه آثار شجاعت به ظهور آمد . و باقى احوال او به موضع خود نوشته شده است .\r\n\r\n","description":"","footnote":"","page_name":" 5455 ","page_number":345},
  {"content":"\r\n\r\nو بهلول را هشت پسر بود : بايزيد كه به وقت پدر كشته شد ؛ جمال خان كه او نيز به وقت پدر فوت شد ؛ باريك و سكندر و علاء الدين و فتح خان و حسن خان و موسى خان . و بعد از فوت بهلول امرا جمع شده قرعهء مشورت در ميان انداختند . اكثر به سلطنت باريك مايل بودند . در اين وقت مادر سكندر ، رانها « 1 » نام كه دختر زرگرى بود و در آن سفر همراه بهلول بود ، از عقب پرده با امرا گفت كه « پسر من لياقت سلطنت دارد و با شما نيكو سلوك خواهد كرد . »\r\nعيسى خان كه پسر عم بهلول بود ، او را دشنام داده گفت كه « زرگرزاده لياقت سلطنت ندارد . » خانخانان حرملى كه به غايت قوى بود گفت كه « هنوز از فوت بهلول يك روز نگذشته است . به زن او و پسر او دشنام دادن چه لايق است ؟ » عيسى گفت كه « تو نوكرى بيش نيستى . در ميان خويشان دخل مكن . » خانخانان در غضب شده گفت كه « من نوكر سلطان سكندرم . » و از مجلس برخاسته با اكثر امرا كه با او متفق بودند ، به حوالى كول جلالى آمد و سكندر را كه نظام خان [ لقب 
  ] داشت ، طلبيده بر خود حاكم گردانيدند و بر سر عيسى خان رفته او را در قلعهء بينانى « 2 » گرفتند . سلطان سكندر گناه او را عفو فرموده او را نوازش كرد .\r\nو باريك « 3 » بعد از فوت پدر به اتفاق كالا بهار و ديگر امرا به جنگ سكندر روان شدند . و به وقت آنكه لشكرها بر يكديگر رسيدند ، كالا بهار و ديگر امرا بر قلب سكندر حمله آورد و در ميان فوج گرفتار شد و او را نزد سكندر آوردند . سلطان سكندر او را نوازش كرده و گفت كه « تو به جاى پدر منى . اكنون مىخواهم كه من را به فرزندى قبول كنى . » كالا بهار به غايت خجل شده گفت كه « در برابر اين احسان بجز جان چيزى در دست نيست . اكنون اسبى مرحمت شود كه آنچه مراسم جان سپارى است ، به تقدم آورم . »\r\nو سلطان سكندر او را سوار ساخته ، به اتّفاق بر باريك حمله بردند و او را شكست دادند . و به وقت گريختن باريك گرفتار شد . سكندر او را در كمال اعزاز به خانهء خود درآورد و امرا را طلب نموده گفت كه « ما هردو برادريم . در باب ملك آنچه مصلحت باشد ، به فعل آورده شود . » بعد از مشورت بسيار قرار يافت كه « چون سلطان حسين شرقى - كه وارث ملك جونپور است - در بهار صاحب لشكر است ، و ضبط جونپور بىسردارى صاحب وجود به غايت مشكل است ، باريك [ 633 الف 
  ] بار ديگر حاكم جونپور باشد . » و سكندر برادر را به اعزاز هرچه تمام‌تر به جونپور فرستاد .\r\nو باريك چون به مستقر حكومت خود رفت ، در مقام انتقام شد . لشكر جمع آورد و آغاز مخالفت نمود . و بار ديگر سكندر بر سر او رفته در سى كروهى جونپور جنگ كردند . باريك\r\n\r\n\r\n","description":"","footnote":"\r\n( 1 ) . م : دانها .\r\n( 2 ) . ق : بىنقطه .\r\n( 3 ) . ق : تاريك .\r\n","page_name":" 5456 ","page_number":346},
  {"content":"\r\n\r\nشكست يافته گرفتار شد و سكندر ديگر باره مروت كرده او را به حكومت سنبل فرستاد . و او در سنبل فوت شد .\r\nو سكندر به عزم استيصال سلطان حسين شرقى كه بر بعضى از ولايات جونپور به وقت نزاع برادران مستولى شده بود ، روان شد . و بعد از جنگ سلطان حسين گريخته به جونپور رفت ( و سكندر به جونپور رفته ) « 1 » بار ديگر او را منهزم گردانيد . و سلطان حسين پناه به علاء الدين ، حاكم بنگاله برد و علاء الدين او را عزت داشته اسباب فراغت او را مهيا ساخت .\r\nو سلطان حسين بقيهء عمر در بنگاله گذرانيد و آنجا فوت شد . و دولت سلاطين جونپور به فوت او منقرض شد . و سكندر بعد از اين فتوحات به غايت مستقل شد . و مملكت هندوستان در زمان او به كمال معمورى رسيد .\r\nو در اين سنوات در مالوه ، سلطان غياث الدين پادشاه بود و اوقات به فراغت مىگذرانيد و تا سنهء نهصد و سه « 2 » از هيچ طرف منازعى نداشت . و چون به واسطهء پيرى قوت او ضعيف شد ، ميان پسرانش ناصر الدين و علاء الدين منازعت شد . راى خورشيد ، زن غياث الدين جانب پسر خود علاء الدين كه پسر كوچك بود ، گرفته امرا را به او متفق ساخت و ناصر الدين را غافل يافته جمعى را بر سر او فرستادند و او گريخته از قلعه بيرون شد و اسبابش « 3 » به دست علاء الدين درآمد .\r\nو ناصر الدين به ميان ولايت مالوه درآمده از هرطرف مردم بر وى جمع شدند . و روزبه روز قوىتر شد . تا آنكه لشكر به پاى قلعه آورده سارىآباد را محاصره نمود . و علاء الدين مدتى قلعه را محافظت كرد و آخر الأمر ناصر الدين را مردم درون به قلعه آوردند . و علاء الدين به خانهء پدر گريخت . و ناصر الدين با آنكه او را يك مادر بود ، بىمروتى كرده به قتلش حكم كرد و او را از خانهء پدر بيرون آورده با فرزندانش به قتل آوردند و خود به فراغ خاطر بر تخت نشست . پدر پيرش نيز در اين ايام فوت شد . و او را به زهر دادن پدر متهم كردند . و خزانهء پدر را كه نزد راى خورشيد مخفى بود ، از وى به عنف گرفت . و اين وقايع در سنهء نهصد و پنج بود .\r\nو ناصر الدين اكثر امراى پدر را به قتل آورد و هميشه اوقاتش به شراب خوردن مىگذشت .\r\nو به غايت ظالم بود و غارت بسيار كرد . روزى در كنار حوضى مست به خواب رفت و در آب افتاد . و چهار كنيز او را از آب بيرون آوردند . و موى سرش در وقت بيرون آوردن به دست\r\n\r\n\r\n","description":"","footnote":"\r\n( 1 ) . ق مطلب ميان ( ) را ندارد .\r\n( 2 ) . م : سنهء ثلاث و تسعمائه .\r\n( 3 ) . م : اسبانش .\r\n","page_name":" 5457 ","page_number":347},
  {"content":"\r\n\r\nكنيزان مانده بود . بعد از هشيارى از درد سر شكايت كرده كنيزان صورت حال را باز نمودند .\r\nدر غضب شده حكم به قتل آن بيچارگان نمود به ناحق كشته شدند . و پسر خود را به سلطان شهاب الدين مخاطب ساخت . و شهاب الدين از پدر هميشه محترز مىبود . تا آنكه چنان كه به جاى خود مذكور شود بر او مسلط شد .\r\nو سلطان محمود گجراتى در اين سال‌ها در گجرات حكومت مىكرد و الفخان « 1 » نامى از نوكرانش ياغى شد . و سلطان محمود به طرف او متوجه شد . و او گريخته به ديار سلطانپور رفت و در سنهء نهصد و يك « 2 » امان طلبيده به درگاه آمد و محبوس شده در زندان فوت شد . و در سنهء نهصد و چهار « 3 » سلطان محمود عزيمت ولايت اسير « 4 » نمود و عازم خان ، حاكم اسير كه در اداى خراج تهاون نموده بود ، با پيشكش بسيار به لب آب تبتى « 5 » به ملازمت آمد ، و خبر اختلاف حكام مالوه شنيده عزيمت آن طرف نمود .\r\nو خبر رسيد كه ناصر الدين بر برادر و پدر مستولى شد . بنابراين سلطان محمود فسخ آن عزيمت نمود .\r\nو احوال مملكت روم در اين اوقات آن است كه سلطان محمد حاكم آن ولايت بود و در سنهء هشتصد و هفتاد و هشت ميان او پادشاه عراقين و آذربايجان و توابع ، حسن بيگ تركمان نزاع شد ؛ به جهت آنكه لشكريان حسن بيگ بىجهتى به سر مملكت او تعرض رسانيدند . و چون سلطان محمد مطلع شد ، با لشكر بسيار متوجه ايران شد و سلطان بايزيد و سلطان مصطفى كه پسرانش بودند ، در اين يورش همراه بودند . و حسن بيگ با فرزندان خود اغريو محمد « 6 » و زينل بيگ متوجه او شد و در اوجان عرض لشكر ديده هفتاد هزار كس به شمار آمدند . و حاجى مراد ، امير الامراى روم ايلى ، هراول لشكر روم بود . و اغريو محمد مقدم لشكر پدر گشت . و چون به يكديگر رسيدند ، اغريو محمد بر حاجى مراد غالب شد و او را به قتل رسانيد و خبر فتح نزد پدر فرستاد .\r\nو مادر سلطان خليل ، پسر ديگر حسن بيگ حسد برده ، حسن بيگ را بر آن داشت كه اغريو محمد را بازطلبيد . و او آزرده‌خاطر معاودت نمود . و هردو پادشاه به هم رسيدند [ 633 ب 
  ] و جنگ عظيم شد و زينل بيگ ، پسر حسن بيگ به قتل رسيد و اغريو محمد به واسطهء آزردگى خاطر از جاى خود نجنبيد ، و حسن بيگ شكست يافت و تمام اردوى او به تاراج رفت و چند سردار معتبر ايران گرفتار شدند . و قيصر ايشان را آزاد كرد . و قراحصار را از تصرف تركمانان\r\n\r\n\r\n","description":"","footnote":"\r\n( 1 ) . م : انغ خان .\r\n( 2 ) . م : سنهء احدى و تسعمائه .\r\n( 3 ) . م : اربع و تسعمائه .\r\n( 4 ) . ق : ايسر .\r\n( 5 ) . ق : بىنقطه .\r\n( 6 ) . در منابع ديگر نام وى به درست ، اوغورلو محمد ضبط شده است ؛ رك : پاورقى شمارهء 1 در صفحهء 1473 .\r\n","page_name":" 5458 ","page_number":348},
  {"content":"\r\n\r\nبيرون آورد و به روم معاودت نمود . و  « يَنْصُرَكَ اللَّهُ نَصْراً عَزِيزاً »  تاريخ اين فتح است .\r\nو در سنهء هشتصد و هفتاد و نه در اسلامبول قشلاق نمود و سليمان پاشا را به اسكندريه فرستاد و او آنجا نيز كارى نساخت . سعى بسيار كرد و اكثر ديوار حصار را به توپ ويران كرد ، اما قلعه به تصرف درنيامد و از آنجا به ولايت قرات‌اوا « 1 » رفت و آنجا نيز كارى نساخت ؛ چه ، زمستان در كمال صعوبت و لشكريان به واسطهء دو سفر متعاقب پريشان شده بودند ، لاجرم معاودت نمود .\r\nو در همين سال محمود پاشاى وزير به حكم قيصر كشته شد . و در سنهء هشتصد و هشتاد كفه « 2 » و قرم « 3 » و دشت قپچاق مطيع و منقاد قيصر شدند . و در سنهء هشتصد و هشتاد و يك ، قيصر متوجه قرات‌اوا شد . و حاكم آنجا به جنگ بيرون آمد و شكست يافت . و تمام آن ولايت را لشكر روم تاراج نمودند . و هم در اين سفر به موره رفته حصارى را كه حاكم انكروس ساخته بود ، بگرفت و به اسلامبول معاودت نمود . و در هشتصد و هشتاد و دو بر دور خانهء خود در اسلامبول حصارى محكم بنا كرد و جمعى كثير از امرا را به تاخت ولايت فرنگ فرستاد .\r\nو در سنهء هشتصد و هشتاد و سه يورش اسكندريه نمود . و چون مردم آنجا حصارى شده بودند ، سعى بىنهايت در تسخير حصار نمود و بسيارى از مردم به قتل رسيدند و فتح ميسر نشد خود معاودت نمود . و احمد بيگ اونوس اغلان را به محاصره بازداشت و او به آهستگى آن قلعه را مسخّر كرد . و در سنهء هشتصد و هشتاد و چهار قيصر در اسلامبول قشلاق كرد و لشكر به انكروس فرستاد . و لشكر انكروس جنگ عظيم كردند ، و لشكر روم بعضى محال را تاخته معاودت نمودند . و در سنهء هشتصد و هشتاد و پنج بعضى از لشكر روم به ولايات فرنگ رفتند و بعضى قلاع را مسخر ساخته با غنيمت بسيار مراجعت كردند .\r\nو در سنهء هشتصد و هشتاد و شش در مقام كلىوبر سلطان محمد بىحضور شده به اجل طبيعى درگذشت و نعش او را به اسلامبول برده دفن كردند . سلطان محمد پادشاهى عظيم الشأن بود . توقيعات بزرگ يافت . از آن جمله فتح اسلامبول بود . و در نوزدهم ماه ربيع الأول هشتصد و هشتاد و شش بايزيد پسرش به جاى او حاكم شد و جميع امرا و وزراى پدر را برقرار قديم رعايت كرد . و برادرش ، جم « 4 » سلطان كه حاكم قرامان بود ، با او مخالفت كرده در ينگى شهر\r\n\r\n\r\n","description":"","footnote":"\r\n( 1 ) . ق : قرابقرا ؛ م : قراتوان . اصلاح از احسن التواريخ روملو و مطلع السّعدين .\r\n( 2 ) . نسخ : كفته . اصلاح از احسن التواريخ ( ص 594 ) .\r\n( 3 ) . م : مرو .\r\n( 4 ) . از اين شاهزادهء نگون‌بخت كه پس از پناهنده شدن به سلاطين فرنگ به مدت سيزده سال در قلعه‌هاى مختلف در فرانسه و ايتاليا محترما زندانى بود و در 29 جمادى الأول 900 / 25 فوريه 1495 در نتيجهء بيمارى يا مسموميت درگذشت و با مرگش به يكى از بزرگ‌ترين مسائل سياسى بين المللى آن روز خاتمه داد ، ديوان شعرى به فارسى بر جاى\r\n","page_name":" 5459 ","page_number":349},
  {"content":"\r\n\r\nجنگ كردند و بايزيد ظفر يافت و جم گريزان شد . و بايزيد او را چندان تعاقب كرد كه از مملكت خود بيرون كرد و به اسلامبول معاودت نمود . و مملكت قرامان را به احمد پاشا داد .\r\nو فرنگان در اين اوقات فرصت يافته قلعه موليه را مسخر كردند . و سال ديگر باز برادرش لشكر جمع كرده به ميان مملكت درآمد . و سلطان بايزيد باز متوجه او شده ديگر باره بر او ظفر يافت و هم از راه دريا به فرنگستان گريخت و قيصر به اسلامبول بازگشت و احمد پاشا را در حسن عيد به قتل آورد .\r\nو در سنهء هشتصد و هشتاد و هشت قاسم بيگ قرامان اغلان فوت شد و قيصر يورش به صوفيه و موره نمود . و دو قلعه در ولايت موره ساخته به اسلامبول بازآمد . و در سه‌شنبه بيست و يك ربيع الأول سنهء هشتصد و هشتاد و نه آتش در ادرنه افتاد و تمام بازارهاى آن شهر بسوخت و نقصان بسيار به سوداگران رسيد . و عارى « 1 » عالى در اين سال در ادرنه ساختند . و قلعهء كل نيز در اين سال به تصرف قيصر درآمد . و آق كرمان نيز در اين يورش مسخر شد . و در سنهء هشتصد و هشتاد و نه « 2 » قيصر به ييلاق كله رفت . و ايلچى مصر و هندوستان و انكروس در ملازمت وى آمدند و خوشدل رخصت يافتند .\r\nو خادم على پاشا را در اين سال با لشكر بسيار به تاخت قرابقران « 3 » فرستاد و ايشان سه مرتبه آن ولايت را تاراج نمودند و با غنايم بىنهايت به روم آمدند .\r\nو هم در اين سال ميان پادشاه مصر و شام و حلب و آل عثمان نزاع شد ؛ چه ، لشكر مصريان به سردارى قيصر بيگ و اوزبك دواتدار و تيمور بيگ به نواحى طهوس « 4 » آمدند . و قوى بيگ و فرهاد بيگ ، داماد قيصر و سوناسان آنادولى و قرامان با ايشان جنگ كردند و مصريان ظفر يافتند . قيصر از اين خبر برآشفته لشكر روم ايلى را به سردارى محمد بيگ خضر اغلان و تمام لشكر آنادولى را به سردارى بيرسنگ اغلان به جنگ چراكسه فرستاد و بار ديگر مصريان جنگ كرده روميان را شكست دادند و چند سردار معتبر روميان كشته شد .\r\nو سلطان بايزيد بار ديگر داوود پاشاى وزير را با جمعى كثير و توپخانهء بسيار به جنگ ايشان فرستاد و لشكر مصر به ولايت خود معاودت نمود . و داوود پاشا بر سر علا الدوله ذو القدر رفت . قيصر چون شنيد كه مصريان مراجعت نمودند ، داوود پاشا را بازطلبيد .\r\n\r\n\r\n","description":"","footnote":"\r\nمانده كه سرگذشت پرحادثه و غم‌انگيز دوران سيزده سالهء اسارت و تبعيد را بيانگر است . ديوان مزبور به سال 1355 شمسى چاپ شده است . - دكتر محمد امين رياحى ، زبان و ادب فارسى در قلمرو عثمانى ، تهران ، پاژنگ ، 1369 ، ص 166 .\r\n( 1 ) . مفهوم نشد . در نسخ اين چنين است . شايد عمارى باشد !\r\n( 2 ) . ق : سنهء 809 . به يقين اشتباه كاتب است .\r\n( 3 ) . م : قراروان .\r\n( 4 ) . م : طوس .\r\n","page_name":" 5460 ","page_number":350},
  {"content":"\r\n\r\n[ 634 الف 
  ] و ايلچى قرابقران در اين سال آمده طلب صلح نمود . و ايلچى انكروس - كه يكى از سرداران معتبر آنجا بود - در اين سال آمد و رخصت يافت و در راه يكى از مسلمانان او را به قتل آورد . و نوكران ايلچى قاتل را هلاك كردند .\r\nو در سنهء هشتصد و نود و سه « 1 » قيصر عزم انتقام چراكسه فرمود و اكثر امراى معتبر خود را به طرطوس فرستاد . و هفت قلعه از تصرف مصريان بيرون رفت . و در اين سال در ادرنه صاعقه به هفت خانه رسيد و همه ويران شد . و در سال هشتصد و نود و چهار قيصر در اسلامبول قشلاق كرد . و بداغ بيگ ذو القدر اغلان را مدد و كمك داده بر سر علا الدوله ذو القدر فرستاد و ايشان غافل به ولايت علا الدوله درآمده يك پسر او را دستگير كردند و هردو چشمش را كور كردند . و علا الدوله تمام لشكر خود را جمع آورد و با ايشان جنگ ظفر يافت . و اسكندر بيگ ميخال اغلان « 2 » كه از سرداران معتبر روم بود ، گرفتار شد و علا الدوله او را به مصر فرستاد .\r\nو در سنهء هشتصد و نود و شش « 3 » چراكسهء مصر به الكاى قرامان درآمدند و ايلچى به طلب صلح نزد قيصر به اسلامبول فرستادند . و قيصر به واسطهء آمدن ايلچى فريب خورد و مصريان فرصت يافته تمام ولايت قرامان را تاراج كردند و قيصر آگاه شده متوجه ايشان شد . و بعد از جمعيت امراى روم ، مصريان به ولايت خود مراجعت نمودند و روميان صلاح در تعاقب نديده به ييلاق رفتند .\r\nو در اين سال در اسلامبول صاعقهء عظيمى روى نمود و بر توپخانهء قيصر زد و انبار داروى تفنگ آتش گرفت و دو سه محله را بالتمام ويران كرد و تمام مردم آنجا هلاك شدند و از عمارات اثر نماند .\r\nو در سنهء هشتصد و نود و شش قيصر متوجه فتح قلاع متون و قرون « 4 » از ولايت موره شد . و در تاريخ هشت بهشت كه مولانا ادريس بدليس [ ى 
  ] آن را به نام سلاطين آل عثمان نوشته مذكور است كه اگرچه سلاطين سابق چند قلعه از آن مملكت را مسخر كرده بودند ، اما معظم بلاد آن ديار و قلاع استوار آن بقاع در كنار دريا كه ممر و مفر سفاين فرنگان مغرب زمين بود ، هنوز به تصرف مسلمانان درنيامده بود . و شهر متون و قلعهء قرون به زيادتى استحكام از ديگر قلاع امتياز داشت ؛ چه ، بىآنكه كشتى بسيار از راه دريا به پاى آن قلعه‌ها آيد محاصره سودى نداشت .\r\n\r\n\r\n","description":"","footnote":"\r\n( 1 ) . م : سنهء ثلاث و تسعين و ثمانمائه .\r\n( 2 ) . ق : اسكندر بيگ مجال اغلن ؛ م : محال اوغلن . تصحيح از تاريخ عثمانى اوزون چارشىلى .\r\n( 3 ) . م : سنهء هشتصد و نود و چهار . ظاهرا بايد وقايع سنهء هشتصد و نود و پنج باشد !\r\n( 4 ) . ق : فرون .\r\n","page_name":" 5461 ","page_number":351},
  {"content":"\r\n\r\nو حكام سابق روم را آن‌قدر استعداد نبود . و چون سلطان بايزيد به غايت مستقل شد به همگى همت متوجه تسخير آن ولايت شد و سيصد كشتى آمادهء جنگ به آن ولايت فرستاد و خود از راه خشكى با لشكر بىقياس عزيمت آن مملكت كرد . و هردو لشكر از دريا و خشكى قلعهء متون را ميان گرفتند . و حاكم ونديك « 1 » كه از بلاد مشهور فرنگ است ، سيصد كشتى مملو از اسلحهء جنگ و مردم كارآزموده به مدد مردم متون فرستاد . و ميان مردم روم و فرنگ بر روى دريا جنگ عظيم شد . مسلمانان ظفر يافتند و چهار كشتى فرنگان كه در هريك هزار كس بود به دست مسلمانان افتاد و مجموع به قتل رسيدند .\r\nو ديگر باره حاكم ونديك سيصد كشتى به مدد همكيشان خود فرستاد . و كشتىهاى مسلمانان ميان ايشان و مقصد حايل شدند و چهار كشتى فرنگان جنگ‌كنان به ضرب راست از كشتىهاى مسلمانان گذشت و به قلعه رسيد . و مردم قلعه كه به واسطهء قلت قوت مضطرب شده بودند ، به غايت خوشحال گشتند و در يك لحظه آنچه در آن كشتىها بود به خشكى كشيدند . و قيصر به غايت آزرده‌خاطر شد ؛ چه ، از امتداد ايام محاصره و عفونت هواى كنار دريا بار به غايت به تنگ آمده بود . سردارانى را كه در كشتىها بودند ، معاتب ساخته و غمگين در كنجى نشست .\r\nو در اين وقت سنان پاشا ، امير الأمرايى آنادولى را ملاحظه نمود كه فرنگان اكثر به نقل و تحويل آنچه در كشتىهايى كه پاى قلعه آمده بود مشغول‌اند ، فرصت غنيمت دانسته از چند خندق عميق به پاى شجاعت گذشت و خود را به ديوار حصار رسانيد ( و به كمند بر ) « 2 » فصيل برآمد و علم خود را بر بالاى حصار نصب نمود . و روميان از اطراف و جوانب آگاه شده هجوم آوردند . و فرنگان به قدر توان به مدافعه مشغول شدند . و تا غروب آفتاب جنگ كردند و بالاخره مغلوب و منكوب به خانه‌هاى خود پناه بردند . و آن شب نيز تا صباح جنگ كردند .\r\nو روز ديگر تمام لشكر روم به قلعه درآمد و ديارى در آن ديار نگذاشتند و چندان غنيمت به دست مسلمانان افتاد كه محاسب وهم از حساب آن عاجز آمد . و از اين فتح رعب تمام به خاطر اهالى قلاع آن نواحى راه يافته اكثر قلاع را به صلح بر لشكريان روم دادند ، و قلعهء قرون از آن جمله بود .\r\nو مردم قلعهء باورانه كه جزيه قبول كرده حاكم به ميان خود برده بودند ، بعد از مراجعت قيصر ، به غدر حاكم خود را كشتند . و على پاشاى وزير اعظم به دفع ايشان مأمور شد و به پاى قلعه رفته از راه دريا كمك طلبيد . و قيصر رئيس كمال نامى را با سى كشتى به مدد على پاشا\r\n\r\n\r\n","description":"","footnote":"\r\n( 1 ) . ق : فريدن بيك . و نيز امروزى است .\r\n( 2 ) . ق : ندارد .\r\n","page_name":" 5462 ","page_number":352},
  {"content":"\r\n\r\nفرستاد و هشت كشتى فرنگان به دست مسلمانان درآمد [ 634 ب 
  ] و مجموع مردم كشتىها به قتل رسيدند و قلعه را به زور گرفته ، سه هزار كس را در قلعه به قتل رسانيدند . و على پاشا مظفر و منصور بازآمد . و سال ديگر على پاشا متوجّه قلعهء والوا و امبوس - كه از توابع ونديك بود - شد . و هردو قلعه را به جنگ بگرفت و غنيمت بسيار يافت و مظفر به خدمت قيصر آمد .\r\nو قيصر ، ممالك خود را بر فرزندان خود قسمت كرد : ولايت طربوزان به سلطان سليم تعلّق گرفت . سليم اگرچه از برادران خردتر بود ، اما به غايت شجاع و دلاور و صاحب داعيه بود . و در تدبير ملك و ضبط لشكر و قهر كردن مخالفان عديل و نظير نداشت و به غايت فاضل و دانا بود . « 1 » و بدين جهت لشكريان روم او را خواهان بودند .\r\nو احمد ، برادر بزرگش ساعتى فراغت را به پادشاهى روى زمين برابر نمىكرد و هميشه اوقاتش به شرب مدام و مصاحبت ساقيان گل‌اندام مصروف مىشد . و سلطان رخت پسر ديگر قيصر به فضيلت و عدالت و شجاعت مشهور بود .\r\nشرح احوال هريك به موضع خود گفته آيد ، ان شاء اللّه وحده العزيز .\r\nو احوال عراقين و آذربايجان و شروان كه معظم بلاد ايران است ، در اين سنوات آن است كه بعد از آنكه حسن بيگ بر سلطان ابو سعيد ظفر يافت در سنهء هشتصد و هشتاد و يك به غزاى گرجستان رفت و مظفر و منصور با غنيمت بسيار معاودت فرمود . و به وقت مراجعت بىحضور شده به غايت ضعيف به تبريز رسيد و به توبه و استغفار و رد مظالم مشغول شد . و فرزندانش يعقوب بيگ و يوسف بيگ بر بالين پدر حاضر بودند . و سلطان خليل كه از برادران به سال بزرگ‌تر بود ، از شيراز به ايلغار به بالين پدر آمد . و حسن بيگ در شب عيد رمضان سنهء هشتصد و هشتاد و دو در تبريز وفات يافت و در باغ دختر به تبريز مدفون گشت « 2 » :\r\n بود سلطان حسن آن شاه كه خلق * همره خاك رهش مىرفتند\r\nبهر تاريخ وفاتش همه كس * « شه دين پرورِ عاقل « 3 » گفتند » \r\n\r\n\r\n","description":"","footnote":"\r\n( 1 ) . سلطان سليم ، از يك طرف در جنگ و سياست لقب « ياووز » يعنى سنگدل داشت و با قزلباش‌هاى روم همان رفتار را داشت كه شاه اسماعيل با سنّيان ايران داشت ، از طرف ديگر از تشويق شاعران فارسىگوى دريغ نمىورزيد . خود با تخلص سليم يا سليمى ديوانى شامل دو هزار بيت شعر فارسى دارد كه علاوه بر چاپ 1306 هجرى در استانبول ، بار ديگر در برلين در سال 1904 م به دستور ويلهلم امپراتور آلمان توسط پاول تصحيح و چاپ شده است .\r\n( 2 ) . پيكر اوزون حسن در مدرسهء نصيريه - كه از مستحدثات خود وى در باغ صاحب آباد تبريز بود - دفن شد . امروزه از بقعهء حسن پادشاه و مقابر اولادش در اين محل اثرى پيدا نيست . - توضيح مرحوم ميرزا جعفر سلطان القرايى بر روضات الجنان . . . درويش كربلايى ، ج 1 ، ص 524 ؛ نيز رك : تاريخ جهان آرا ، ص 253 .\r\n( 3 ) . مرحوم حاج حسين نخجوانى در مواد التواريخ ( ص 272 ) لفظ « عادل » ضبط كرده تا به حساب ابجد رقم 882 درست آيد .\r\n","page_name":" 5463 ","page_number":353},
  {"content":"\r\n\r\nحسن بيگ پادشاه [ ى 
  ] دانا و قاهر و صاحب شوكت و رعيت‌پرور بود و به جميع امور سلطنت از جزوى و كلى خود بازمىرسيد . عمل او در استيفاى مال و حقوق ديوان تا غايت در ايران قانون است . هميشه حكمتش بر نهج راستى و عدالت بود . و ارباب فضيلت را حرمت بسيار مىداشت و اسباب معيشت ايشان آماده مىنمود . « 1 » و هردو پادشاه عظيم الشأن كه به وقت جنگ هريك نوكران مثل او داشتند به توفيق الله مظفر شد ؛ يعنى : جهانشاه و سلطان [ ابو 
  ] سعيد را .\r\nو حسن بيگ پسر على بيگ است و على بيگ پسر قراعثمان [ ملقّب به قره ايلوك - زالوى سياه 
  ] كه احوالش مكررا مذكور شد . و او را هفت پسر بود . اغريو محمد با پدر مخالفت كرده به روم رفت و آنجا در سال فوت پدر ، فوت شد . « 2 » و زينل بيگ در جنگ روم كشته شد .\r\nمقصود بيگ با اغريو محمد اتفاق داشت ، به فرمان پدر محبوس گشت و به حكم سلطان خليل ، برادر وى ، بعد از پدر كشته شد . و سلطان خليل و احوال يعقوب ميرزا و يوسف ميرزا و مسيح ميرزا مذكور خواهد شد .\r\nو سلطان خليل بعد از فوت پدر پادشاه شد . و يعقوب بيگ از برادر متوهّم شده رخصت ديار بكر - كه الكاى او بود - گرفت . « 3 » و مادر يعقوب بيگ ، سلجوقشاه خاتون و برادرش ، يوسف بيگ به او همراه رفتند . و سليمان بيگ سحر كه به يعقوب بيگ متفق بود به حكم سلطان خليل توقف كرد و با وجود آنكه در آن زمستان سرما درجهء كمال داشت ، سلطان يعقوب متوجه ديار بكر شد .\r\nگويند كه در نواحى بندهاى . . . « 4 » برف به آن مرتبه بود كه چون به حكم يعقوب بيگ كوفته شد ، شتران كه در آن راه مىرفتند ، به نظر درنمىآمدند و به وقت فرود آمدن خدمتكاران به وقت طعام خوردن در برف طاق‌ها ترتيب داده اسباب و ادوات در آن مىچرخيدند . و در منزل اويس قرن برف كمتر شد . و امراى ديار بكر به استقبال آمدند . و قاسم بيگ قرامانلو و\r\n\r\n\r\n","description":"","footnote":"\r\n( 1 ) . در كتابخانهء اوزون حسن بيگ 58 تن كارمند و مأمور عهده‌دار وظايف مختلف بودند . تعداد اين كاركنان اهميت و احترامى را كه اين فرمانرواى شرق براى علم و دانش قايل بود ، به خوبى نشان مىدهد . تعداد افراد گروه موسيقى كه « اهل طرب » ناميده مىشدند . . . نود و هشت نفر بود . - اوزون چارشىلى ، « جريانهاى فكرى در اميرنشينهاى آناتولى و . . . » ترجمهء وهاب لى ، مجلّهء تحقيقات تاريخى ، س 1 و 2 ، ش 4 و 5 ، ص 116 .\r\n( 2 ) . صورت صحيح نام وى « اوغورلو » است . اوغور : خير ، بركت ، يمن ، سعادت . - رسملى ، قاموس تركى ، چاپ آنكارا ، 1936 م . بنا به تصريح مرحوم كسروى وى بعد از آنكه از پدر رويگردان شده به روم رفت ، در آنجا كشته شد .\r\n- كاروند ، ص 151 .\r\n( 3 ) . به گفتهء نادر ميرزا قاجار « . . . او را دهايى نبود و كارها نه به رأى درست كردى . سرداران تركمان به سوى يعقوب برادرش همىنگريستند . . . تا كار به ميان دو برادر به شمشير كشيد . » - تاريخ و جغرافياى دار السّلطنهء تبريز ، به كوشش غلامرضا طباطبايى مجد ، تبريز ، ستوده ، 1373 ش ، ص 407 .\r\n( 4 ) . ق : يك كلمه ناخواناست .\r\n","page_name":" 5464 ","page_number":354},
  {"content":"\r\n\r\nشيخعلى بيگ مهردار ، حاكم حصن كيفا از آن جمله بودند . و محمّدى بيگ ، پسر بايندر بيگ و خالد بيگ ، صاحب ماردين نيز به او ملحق گشتند .\r\nو سلطان خليل در اين سال الوند ميرزا ، پسر خود را به حكومت شيراز فرستاد و حسين بيگ قوچى حاجى به اتابكى او مقرّر گشت . و ملك محمود جان ديلمى قزوينى به داراب شيراز رفت ، و عماد الدين سليمان ، برادر بزرگ ملك محمود جان وزير عراق شد ، و قاضى علايى بيهقى صدارت يافته به ايلچيگرى به روم رفت .\r\nو در سنهء هشتصد و هشتاد و سه مراد بيگ بن جهانگير بيگ بن على بيگ بن قراعثمان با سلطان خليل ياغى شد . حكومت ساوه به وقت حسن بيگ به او متعلق بود . جمعى از تراكمه بقية السّيف قراقوينلو بر او جمع شدند و عزيمت تبريز كرد . منصور بيگ برناكى كه از امراى معتبر سلطان خليل بود ، در سلطانيه به او جنگ كرد و شكست يافت . سلطان خليل ناچار به نفس خود [ 635 الف 
  ] متوجه او شد و مراد بيگ طاقت نياورده به قلعهء فيروز كوه گريخت و سلطان خليل جمعى را به تعاقب آن نامزد كرد .\r\nو حسين كياى چلاوى ، حاكم فيروز كوه ، مراد بيگ را با همراهانش نزديك سلطان خليل فرستاد و در راه ايشان را به قتل آورده سرهاى ايشان را نزد سلطان آوردند . ابراهيم بيگ بن جهانگير بيگ ، برادر مراد بيگ كه حاكم سيرجان كرمان بود ، چون از مخالفت برادر آگاه شد ، او نيز ياغى شد و عزيمت شهر بابك نمود ، و قاسم بيگ ، برادر ديگرش نيز با او اتفاق نموده قصد شيراز كرد . و به امراى شيراز اعلام نمودند كه « به واسطهء قحطى به اين طرف آمده‌ايم . » و امراى شيراز فرستادهء او را مقضى المرام رخصت مراجعت دادند .\r\nو ابراهيم بيگ به حوالى مسجد سليمان آمده جمعى را به تسخير قلعهء سربند امير نامزد نمود و ايشان در راه دچار طايفه‌اى از نوكران سلطان خليل شدند و به غارت مشغول گرديدند .\r\nيحيى پسر امير اسماعيل وزير در ميان آن جماعت بود ، فرار نموده نزد امراى شيراز رفت و ايشان را از خلاف ابراهيم بيگ آگاه كرد . و امرا با لشكرى كه حاضر بود ، متوجه او شدند . و مردم ابراهيم بيگ قلعهء سربند امير را به تصرف آورده مضبوط كرده بودند . لشكر شيراز چون به لب آب رسيدند و قلعه را در بسته يافتند . حسينعلى مهمار بيگ متوجه دروازه شد و به كنار خندق رسيد ، و چون پل را به ريسمان كشيده بودند ، بر بالاى جويى كه پل بر روى آن مىافتد روان شد و هرچند تير و سنگ بر او انداختند ، سودى نداد و ريسمان جسر را به شمشير بريد و پل بر روى خندق افتاد و مردم قلعه سراسيمه شدند . و لشكر شيراز هجوم آورده به قلعه درآمدند . و مردم ابراهيم بيگ جان به تك پا بيرون بردند .\r\nو ابراهيم بيگ پانصد سوار را به سردارى سليمان بيگ بايندر و حلبى از راه ديگر به جانب\r\n\r\n","description":"","footnote":"","page_name":" 5465 ","page_number":355},
  {"content":"\r\n\r\nشيراز فرستاده بود . و جمعى از لشكر شيراز به جنگ ايشان بيرون آمدند . و به وقت جنگ دو تير از شست شيرازيان گشاده يافته بر مقتل هردو سردار لشكر ابراهيم رسيد . و آن لشكر شكسته به ابراهيم بيگ ملحق شدند . و ابراهيم بيگ را ديگر طاقت توقف در فارس و كرمان نماند . و چون از شكست و قتل برادر آگاه نشده بود ، متوجه ساوه شد .\r\nو سلطان خليل بعد از قتل برادرش جمعى را به آن حدود فرستاده بود كه از او خبردار باشند . و ايشان از رسيدن ابراهيم بيگ آگاه شده متوجه او شدند . و در حدود ساوه ابراهيم بيگ گرفتار شد و به نظر سلطانش رسانيدند . و بعد از آنكه حكم قتل او صادر شده بود ، خبر مخالفت يعقوب بيگ رسيد و ابراهيم بيگ محبوس ماند .\r\nو يعقوب بيگ چون زمستان را در ديار بكر بگذرانيد و لشكريان تركمان اكثر به او اتفاق كردند ، متوجه آذربايجان شد . و در هرمنزل جمعى كثير نزد او مىآمدند . حسنعلى بيگ بايندر . . . « 1 » دچار بود . ايل الدى بيگ حسنى نيز به او ملحق شد . و ارندكس « 2 » سلجوقشاه بيگم مادرش آمده پسر را از مخالفت برادر منع كرد . و حاجى بيگ موصلو را به واسطهء تجديد عهد و پيمان نزد سلطان خليل فرستادند . و در كنار آب فرات خبر عصيان و قتل مراد بيگ رسيد و يعقوب بيگ امرا و لشكريانش را جمع آورده بعد از تقديم مشورت و قرارداد توجه آذربايجان همه را بر اتفاق سوگند داد . و سلطان خليل از توجه برادر آگاه شده به عزيمت جنگ روان شد .\r\nو يعقوب بيگ ، سليمان بيگ نحس و عمر بيگ چاكر و اسكندر بيگ پيلتن را به رسم منقلاى روان ساخت و در كنار رودخانهء ارجيس ، يعقوب بيگ آنچه در خزانه داشت ، بر لشكريان قسمت كرد . و جمعى از كوته‌انديشان كفايت پيشه او را از اسراف منع كردند . در جواب گفت كه « بعد از فتح ، خزانه بسيار است و اگر قضيه منعكس است ، نگاه داشتن به جهت دشمنان محض بىعقلى است . »\r\nو در منزل سربند ماهى ، احمد اسفنديار و امير ارسلان آمده ملازمت كردند . و در منزل ديوخانه حاجى بيگ موصلو كه به ايلچيگرى رفته بود ، بازآمد و اخبار رسانيد . و سلطان خليل اروق را در سهند گذاشته به تبريز آمد . و يعقوب بيگ ، بايندر بيگ را به كمك منقلاى فرستاد . و امير حسن برناك نيز در منزل سعما مايار به يعقوب بيگ ملحق شد و يعقوب بيگ رسيد . در اين منزل به امراى منقلاى خلع گرانمايه و كمر شمشيرهاى مرصع فرستاد .\r\nو خبر قرب سلطان خليل و لشكر منقلاى به يعقوب بيگ رسيد . ايلغار نموده به منقلاى\r\n\r\n\r\n","description":"","footnote":"\r\n( 1 ) . يك كلمه ناخواناست .\r\n( 2 ) . م : ازندكس . مفهوم نيست .\r\n","page_name":" 5466 ","page_number":356},
  {"content":"\r\n\r\nملحق شد . و سلطان خليل در صحراى مرند نزول فرمود و كتابتى مغرور به نزد برادر نوشت . و در صحراى مرند هردو لشكر به هم رسيدند و صف‌آرايى كرده ، سلطان يعقوب ، سليمان بيگ تمر و بهرام بيگ بيرامى « 1 » و اسكندر بيگ و محمود بيگ را با جمعى ديگر در برانغار تعيين نمود . و بايندر بيگ و حسن آقاى چلبى اغلان و يوسف بيگ تواچى و مقصود بيگ را سردار جوانغار ساخت ، و عمر بيگ چاكر و يوسف بيگ و خورشيد بيگ و مقصود بيگ را به هراولى مقرر گردانيد . [ 635 ب 
  ]\r\nو سلطان خليل نيز صف‌ها مرتب ساخت . و روز اول چون نصف روز گذشته بود ، جنگ شد . روز ديگر سلطان خليل ، عثمان بيگ ميرانشاهى و صوفى خليل و شاه على بيگ برناك را هراول ساخت . و ايشان با جمعى جنگ عظيم كردند . و يوسف بيگ بايندر و على ميرزا بكمان و اولاد محمود بيگ بن شبلى بيگ ، برانغار يعقوب بيگ را انهزام دادند . و سليمان بيگ و بهرام بيگ گرفتار شده مقدمهء ايشان را به زير علم سلطان خليل آوردند . و عثمان ميرانشاهى كه هراول سلطان خليل بود ، حمله‌هاى مردانه كرده مقدمهء يعقوب بيگ را از پيش برداشت و تا اردوى يعقوب بيگ آمد و در خانهء بايندر بيگ نزول نمود و به گمان فتح ، جبا از تن درآورده به سلام مادر يعقوب بيگ رفت .\r\nو سلطان خليل چون اكثر لشكر يعقوب بيگ را متفرق يافت ، به خاطر جمع متوجه قلب او شد . و چون نزديك رسيد و لشكر يعقوب بيگ را به حال خود ديد ، ناچار حمله آورد و در ميان لشكر درآمد و از اطراف و جوانب لشكر جمع شده او را در ميان گرفتند . و بايندر بيگ جمعى را كه به كمك سلطان مىآمدند ، بازداشت .\r\nو سلطان خليل به نفس خود جنگ‌هاى مردانه كرد و آخر اولاد شيخعلى بيگ مهردار و مير آخور و فرزندانش سلطان خليل را بر بالاى اسب پاره‌پاره كردند . يعقوب بيگ از قتل برادر آگاه شده به موضع قتلش آمد و اظهار تأسف نمود و جسدش را به تبريز فرستاد كه در پهلوى پدر دفن كردند . و روز ديگر امراى سلطان خليل به ملازمت يعقوب بيگ آمدند و احسان يافتند . و يعقوب بيگ كوچ‌بركوچ به تبريز آمد و مهمار بيگ الپاؤت و قراملك تواچى را به قتل آورد . و عثمان بيگ ميرانشاهى چند روز مختفى بود . آخر به امان نزد سلطان آمد . و ميرزا على ، پسر سلطان خليل كه در سهند بود ، با مادر و جميع متعلقان پدر متوجه عراق شد . و در راه دچار حاجى بيگ بن شيخ حسن كه پسر عم حسن بيگ است و به كوسه حاجى « 2 » مشهور است ، شد ؛ چه ، بعد از آنكه كوسه حاجى در جنگ روم شجاعت بسيار به ظهور آورده\r\n\r\n\r\n","description":"","footnote":"\r\n( 1 ) . م : سرامى .\r\n( 2 ) . م : كوشه حاجى .\r\n","page_name":" 5467 ","page_number":357},
  {"content":"\r\n\r\nبود ، حسن بيگ اصفهان را به او داده بود و سلطان خليل به دستور پدر حكومت آن ولايت را به او گذاشته بود .\r\nاما شاه سليمان وزير كه به وزارت فارس رفته بود ، به اصفهان رفته ، آن ملك را به نوعى ضبط كرده بود كه بر كوسه حاجى بجز نام حكومت نمانده بود . و كوسه حاجى به تنگ آمده متوجه اردو شده بود . و در راه خبر قتل سلطان خليل و رسيدن ميرزا على شنيده بر سر راه ميرزا على آمد و جنگ كرد و ميرزا على را شكست داد و به قزوين گريزانيد . و خزاين و والدهء ميرزا على به دست كوسه حاجى افتاد . و او از راه معاودت نموده به اصفهان رفت . و شاه سليمان وزير را كه در خانهء پسر كوسه حاجى به مهمانى رفته بود ، گرفته به قتل آورد و داعيهء استقلال نمود .\r\nو امراى فارس نيز ميرزا الوند ، پسر سلطان خليل را بر خود حاكم گردانيدند و بر اين معنى اتفاق نمودند كه « اگر سلطان يعقوب به مجرد خطبه و سكه قناعت كند ، تابع‌ايم ، و الّا تا جان در بدن داريم كوشش خواهيم كرد . » و يعقوب بيگ بعد از شنيدن اين اخبار بايندر بيگ را - كه امير الامرا بود - با لشكرى گران به عراق فرستاد . بايندر بيگ به عراق آمده با كوسه حاجى آغاز دوستى كرد و چنان در اين معنى غلو نمود كه كوسه حاجى بازى خورده و به استقبالش بيرون آمد و در لحظه گرفتار شد و اصفهان مسخر گشت .\r\nو الوند ميرزا با بايندر بيگ در مقام اتحاد شده او را وسيلهء صلح ساخت . و بايندر بيگ گناه او را از سلطان شفاعت كرد و به دستور حكومت فارس مقرر بر وى شد . و بايندر بيگ داروغگى اصفهان را به هابيل بيگ داد و به درگاه رفت و تمام اكابر اصفهان را همراه برد . و در زمستان اين سال يعقوب بيگ قشلاق در قم نمود . و در اين قشلاق از روى عدالت حكم فرمود كه ديوانيان سواى مال واجبى از رعايا طلب ديگر ننمايند و هفتاد هزار تومان رايج تبريز « 1 » كه سى و پنج لك روپيه باشد ، به رعايا انعام كرد و احكام مؤكّد به لعنت‌نامه در اين باب به رعايا داد .\r\nو ميرزا الوند در اين سال در شيراز فوت شد . و امراى آنجا اظهار اطاعت پادشاه كردند . و هم در اين سال اولاد عليشكر كه همراه اميرزاده بابكر بن ميرزا سلطان ابو سعيد شده بودند ، كرمان را بگرفتند . و سلطان يعقوب ، بايندر بيگ و صوفى خليل را به دفع ايشان فرستاد . و\r\n\r\n\r\n","description":"","footnote":"\r\n( 1 ) . تومان تبريزى ، تركى ايغورى است به معنى ده هزار . تداول و رواج كلمه از عصر چنگيزى آغاز مىشود . در مجلّهء بررسىهاى تاريخى آمده است كه « تومان هشت ريالى [ هر ريال 25 / 1 قران 
  ] در عرف و معاملات عمومى به تومان تبريزى معروف است و در تبريز نيز آن را پول ديوانى مىگويند تا با تومان خود تبريز كه شش ريال و ده شاهى [ هشت قران 
  ] ارزش دارد ، اشتباه نشود . » - ابو الحسن ديانت ، فرهنگ اوزان و مقادير .\r\n","page_name":" 5468 ","page_number":358},
  {"content":"\r\n\r\nلشكر جغتاى اهل و عيال و اموال در قلعهء سيرجان مضبوط ساختند . و تركمانان اول به پاى قلعهء سيرجان رفته آن قلعه را مسخر ساختند . و ميرزا ابا بكر و همراهان چون بر اين معنى مطّلع شدند به سيستان گريختند و قلعهء كرمان و سيرجان به حكم سلطان يعقوب ويران شد .\r\nو در سنهء هشتصد و هشتاد و پنج « 1 » تاش بيگ امير الأمراى مصر كه به زمان قانىباى صاحب اختيار ملك و مال شده بود ، عزيمت تسخير ايران نمود ؛ چه ، در خواب ديده بود كه بر تخت خراسان برآمده ، و بدين جهت عزيمت آن ولايت كرد . [ 636 الف 
  ] و هرچند قانىباى او را منع كرد ، سودى نداد . و اكثر امراى معتبر مصر و شام و حلب و غلامان سلطان مصر را همراه برد و به وقتى كه از بره مىگذشت عرض لشكر ديده چهل هزار تمام سلاح علوفه‌خوار كه همه اسبان عربى مكور « 2 » داشتند به شمار آمد سواى مردم چهار سلاح و يساقى و طرانى .\r\nو چون از آب فرات بگذشت ، قلعه‌ها را كه حاكم آن اميرزاده بكتاش بود محاصره نمود . و بكتاش در ضبط حصار نهايت مردانگى به جاى آورد و به سلطان يعقوب بيگ عرضه داشت فرستاده كمك طلبيد . و سلطان يعقوب نخست اراده نمود كه به نفس خود به دفع او روان شود .\r\nآخر به صلاح امرا ( تمام امراى معتبر ) « 3 » خود را به سردارى بايندر بيگ و صوفى خليل و سليمان بيگ بيجن به جنگ مصريان فرستاد . و بعد از جنگ تركمانان ظفر يافته بسيارى از مردم به قتل آمدند . و تاش [ بيك 
  ] و قيصو واردمى با بسيارى از امراى مصر و شام گرفتار شدند . و بايندر بيگ و امرا مظفر و منصور به ملازمت سلطان آمده گرفتاران را به نظر آن حضرت درآوردند و مجموع آزاد شدند .\r\nو بايندر بيگ بعد از اين فتح نامدار توقع بسيار از سلطان يعقوب داشت . و چون به قدر همت خود در امور ملك و مال دخل نيافت ، آزرده‌خاطر شد و به سر ديوان كمتر مىآمد ، و اكثر اوقات در منزل خود به سر مىبرد . و پادشاه در تسلى خاطر او درآمد . اما توقع او زياده از حد بود ( و سلطنت طاقت شركت ندارد . ) « 4 »\r\nو در اين وقت در خوزستان شخصى خروج كرده مذهب نصريان را شايع ساخت . و بايندر بيگ از پادشاه رخصت دفع او طلبيد . و پادشاه نيز به گمان آنكه چون بايندر بيگ چندگاه در سرحد باشد شايد كه تسلّى شود ، او را رخصت داد . و به وقت وداع مرحمت بسيار به او كرده حكم فرمود كه مجموع امراى عراق تابع او باشند . و او از ييلاق سهند به همدان رفت و تمام سرداران عراق را جمع آورد . و حاجى بيگ الپاوت « 5 » را كه حاكم اصفهان بود ، به خلوت\r\n\r\n\r\n","description":"","footnote":"\r\n( 1 ) . م : سنهء خمس و ثمانين و ثمانمائه .\r\n( 2 ) . مكور : به معنى پالان شتر ، و دستار پيچيده آمده است . شايد مراد اسبان زين شده و آماده باشد .\r\n( 3 ) . م : ندارد .\r\n( 4 ) . ق : ندارد .\r\n( 5 ) . م : الياوت .\r\n","page_name":" 5469 ","page_number":359},
  {"content":"\r\n\r\nطلبيده گفت كه « يعقوب بيگ فوت شده است . اگر با من اتفاق كنى ، سلطنت به شركت خواهم كرد . » و او كه ناچار بود ، قبول كرده سوگند خورد . و همچنين يك‌يك از امرا را طلب داشته با خود متفق ساخت . و حاجى بيگ و منصور بيگ را معتبر ساخته متوجه اصفهان شد و مكتوبى به عثمان بيگ ميرانشاهى نوشت به اين مضمون كه « آنچه نوشته بودى ، معلوم شد . نتيجهء اتفاق بعد از وصول معلوم خواهد شد . و ميعاد ملاقات فلان روز است . » و آن منشور را نوعى كرد كه به دست مقربان پادشاه افتاد .\r\nو خبر خلاف او به يعقوب بيگ رسيده ، متوجه عراق شد . و بايندر نيز لشكر اطراف را جمع آورده به استقبال روان شد و در نواحى ساوه جنگ شد و در حملهء اول هابيل ، نوكر بايندر بيگ گرفتار شد . و چون قلب پادشاه نزديك شد ، حاجى بيگ و منصور بيگ از بايندر جدا شده به طرف پادشاه روان شدند و سرها برهنه كرده امان طلبيدند . و بايندر كه بر سر پشته [ اى 
  ] ايستاده تماشا مىكرد ، سراسيمه شده روى به فرار آورد . و صوفى خليل او را تعاقب نمود و اسب بايندر به سر درآمده بيفتاد . و مردم صوفى خليل رسيده سرش را نزد سلطان آوردند .\r\nو پادشاه از جنگگاه به قم آمده امراى گناهكار را رعايت كرده و نوكران بايندر را كه اسير شده بودند ، به قتل آورد . و در اين وقت خبر تولد بايسنقر ميرزا از تبريز رسيد . و صوفى خليل به جلدوى فتح اتابك شد . و اردوى بزرگ از قم به تبريز رفت .\r\nو در سنهء هشتصد و هشتاد و هفت « 1 » ، يعقوب بيگ به غزاى گرجستان رفت ؛ چه ، قرقره كه حاكم اكثر نواحى گرجستان بود ، پاى از حد خود فراتر مىنهاد . با آنكه زمستان بود ، لشكر ايران به گرجستان درآمده از قتل و غارت دقيقه [ اى 
  ] فروگذاشت نكرد . و قلعهء اخسى را محاصره نمودند و به واسطهء استحكام قلعه فتح ميسر نشد . ناگاه از هزار سنگ رعد آتش در انبارهاى غلهء كفار افتاد . و ايشان به فرونشانيدن مشغول گشتند . و مسلمانان فرصت يافته به قلعه درآمدند . و از ناوران « 2 » به قلعهء ارك متحصن شدند و امان خواسته ، به امان آمدند . و غنيمت بسيار و اسير بىشمار به دست مسلمانان درآمد .\r\nو بعد از فتح آن قلعه ، قلعهء خاتون را كه تمام خزاين گرجستان در آنجا مىبود ، محاصره نمودند . و حاكم آنجا قلعه را به امان داد و جواهر بىحساب به دست مسلمانان افتاد . و قرقره عاجز شده طلب صلح نمود و شرط كرد كه بعد از معاودت پادشاه به تبريز ، به درگاه آيد .\r\nپادشاه معاودت نموده و در شوال همين سال به مستقر جلال خود رسيد .\r\n\r\n\r\n","description":"","footnote":"\r\n( 1 ) . م : سنهء سبع و ثمانين و ثمانمائه .\r\n( 2 ) . رجوع شود به پاورقى صفحهء 775 .\r\n","page_name":" 5470 ","page_number":360},
  {"content":"\r\n\r\nو در سنهء هشتصد و هشتاد و هشت ، عمارت هشت بهشت در تبريز به حكم پادشاه به اتمام رسيد . و صوفى خليل كه حكومت شيراز يافته بود ، با رعيت بدسلوك مىكرد . پس منصور بيگ برناك [ 636 ب 
  ] حاكم شيراز شد . و صوفى خليل در گرجستان اقطاع يافت . و در سنهء هشتصد و نود و يك ، ايلچى مصر نزد يعقوب بيگ آمده از آنچه تاش بيگ كرده بود ، عذرخواهى نمود و اظهار دوستى نموده وقايع [ ى 
  ] كه ميان او و روميان گذشته بود در مكتوبى كه فرستاده بود ، درج نموده بود . و سلطان يعقوب ايلچى را نوازش كرده مقضى المرام گسيل فرمود . و سال ديگر ايلچى از تبريز به روم رفت و به اعزاز بازآمد .\r\nو پادشاه ايران در سنهء هشتصد و نود و سه به ييلاق رفت ؛ چه ، در تبريز طاعون بود . و به قم آمده قشلاق كرد . و در اين راه ايلچى سلطان حسين ميرزا از هرات آمده كتابات به اساحق طوى مظفر حسين ميرزا آورد . و ايلچى با تحف بسيار به اعزاز مرخّص شد . و در پانزدهم ذيحجّهء همين سال پادشاه ايران به كاشان و از آنجا به اصفهان رفت و يازدهم معاودت نمود .\r\nو در همين سال سليمان بيگ بيجن « 1 » ، به حكم پادشاه متوجه تسخير گيلان شد . و سببش آن بود كه والى مازندران ميرزا زين العابدين كه باجگذار پادشاه عراق بود ، فوت شد و ميان برادرانش مخالفت پيدا شده يكى از ايشان نزد يعقوب بيگ آمده كمك برد . و آن برادر ديگر به گيلان گريخت . و هميشه مزاحم ولايت برادر مىشد ، و نوازش يافتهء يعقوب بيگ از حاكم گيلان به پادشاه شكايت نوشت . و پادشاه يك مرتبه به حاكم گيلان كتابت نوشته پادشاهزادهء مازندران را كه مير عبد الكريم نام داشت ، طلب نمود و حاكم گيلان جواب موافق مدعا نداد .\r\nلاجرم لشكر به ولايت او تعيين شد . و سليمان بيگ تا قزوين آمده و حاكم گيلان مضطر شده اكابر قزوين را شفيع كرد و تمسّك به هزار و دويست تومان به امير عبد الكريم نزد سليمان بيگ فرستاد و سليمان بيگ به درگاه عرضه داشت كرده گناه او را درخواست كرد . التماس او درجهء قبول يافت و سليمان با عبد الكريم به درگاه پادشاه رفت .\r\nو مولانا محمد حجازى « 2 » كه استاد قاضى عيسى چكدر يعقوب بيگ بود ، از قزوين به موجب التماس پادشاه گيلان به اردو رفت كه آنچه تواند از هزار و دويست تومان تقبل تحصيل نمايد . و چون مولانا به اردو كه در سلطانيه بود رسيد ، قاضى عيسى او را به اعزاز تمام به نظر پادشاه درآورد و خود كفش استاد را برداشته بايستاد ، با آنكه نزد يعقوب بيگ بسيار معزّز و محترم بود و مولانا پادشاه را نصيحت بسيار كرد و به وقت برخاستن در باب گيلانيان [ شفاعت 
  ] نمود . و آن پادشاه كريم تمام آن مبلغ را به\r\n\r\n\r\n","description":"","footnote":"\r\n( 1 ) . م : سجن .\r\n( 2 ) . م : حجارمى .\r\n","page_name":" 5471 ","page_number":361},
  {"content":"\r\n\r\nشفاعت مولانا بخشيد و مولانا خرم و خوشدل مراجعت نمود .\r\nو در همين سال هشتصد و نود و سه ، سلطان حيدر بن سلطان جنيد صفوى از اردبيل با جمعى از مريدان و صوفيان متوجه غزاى چركس شد . و چند موضع را تاراج نموده قوت گرفت و جمعى كثير بر او گرد آمدند و متوجه تسخير شروان گشتند . و شروانيان از مقاومت عاجز شده از يعقوب بيگ مدد طلبيد . و سليمان بيگ بيجن با دوازده هزار كس به مدد پادشاه شروان ، فرخ يسار ، رفت و در تبرسران « 1 » با سلطان حيدر جنگ كردند و سلطان حيدر در اين معركه كشته شد و فرزندانش را گرفته نزد سلطان يعقوب برد . « 2 »\r\nو در صفر هشتصد و نود و شش يعقوب بيگ بىحضور شده درگذشت . و قبل از آن به اندك روزى مادرش ، سلجوقشاه بيگم و برادرش ، يوسف بيگ نيز فوت شدند . گويند كه به غلط زهر در شربتى كه هرسه آشاميدند كرده بودند . و به وقت اشتداد مرض يعقوب بيگ ، صوفى خليل كه اتابك ميرزا بايسنقر ، ولد يعقوب بيگ بود ، سلطانعلى ميرزا ، ولد سلطان خليل را كه ديوان بيگى يعقوب بيگ بود و استعداد سلطنت داشت ، بگرفت و بعد از فوت يعقوب بيگ به قتل آورد .\r\nو از يعقوب سه پسر ماند : بايسنقر ميرزا و سلطان ميرزا كه از گوهر سلطان خانم ، دختر شروانشاه متولد شده بودند ، و حسن بيگ كه از بيگ جان خانم ، دختر سليمان بيگ بيجن متولد شده بود . و بعد از فوت يعقوب بيگ ، بايسنقر به سعى صوفى خليل پادشاه شد و به واسطهء جيوش او صوفى خليل صاحب اختيار ملك و مال شد و ديگر امرا و شاهزادگان طاقت آن نياورده در مقام مخالفت شدند و در همان منزل قشلاق مسيح ميرزا ، پسر حسن بيگ را به سلطنت برداشتند . و با صوفى خليل و بايسنقر ميرزا جنگ عظيم كرده شكست يافتند . و مسيح ميرزا با اكثر امراى بايندرى كه با او متفق بودند ، در اين جنگ به قتل رسيدند و رستم بيگ بن منصور بيگ بن حسن بيگ گرفتار شد و در قلعهء النجق محبوس شد و محمود بيگ بن اغريو محمد بن حسن بيگ گريخته به عراق رفت . و صوفى خليل ، قاضى عيسى را بعد از اين فتح به\r\n\r\n\r\n","description":"","footnote":"\r\n( 1 ) . نسخ : سرسراب . اصلاح از روضة الصّفويّه و عالم آراى عباسى . جنگ بين آن دو « در مرز طبرسران ، در دامنهء كوه البرز نزديك روستاى درتنت » اتفاق افتاد . - والتر هينتس ، تشكيل دولت ملّى در ايران ، ترجمهء كيكاووس جهاندارى ، ص 108 تبرسران امروز به نام داغستان ، از شهرهاى آذربايجان ، شهرت دارد .\r\n( 2 ) . سليمان بيگ كه در دورهء اوزون حسن به عنوان يك مرد جنگى و فاتح قلعهء بدليس در كردستان شهرت داشت و در اين واقعه قواى سلطان حيدر را درهم كوبيد ، اسير قدرت بازوى رهبر قزلباشان شد . سلطان حيدر با يك ضربهء نيزه او را از روى زين بلند كرد ، اما از كشتن او خوددارى ورزيد . پس از كشته شدن حيدر سرش را نزد يعقوب فرستادند . به فرمان سلطان يعقوب ، جمجمهء حيدر را در كوچه‌هاى تبريز گرداندند و آنگاه آن را با بىحرمتى تمام از موضعى آويختند . - پيشين ، ص 109 .\r\n","page_name":" 5472 ","page_number":362},
  {"content":"\r\n\r\nقتل آورد ؛ چه ، او در ايام [ 637 الف 
  ] سلطنت يعقوب بيگ به غايت اعتبار رسيده بود و اكثر امرا از او به واسطهء امر معروف و نهى منكر آزرده‌خاطر شده بودند .\r\nو چون محمود بيگ به عراق آمد ، شاهقلى برناك به او اتفاق نمود در مقام تسخير ديگر ممالك شدند . و منصور بيگ برناك ، حاكم شيراز با شاه على بيگ متفق گشته اظهار خلاف بايسنقر ميرزا بودند . و صوفى خليل و ميرزا بايسنقر به دفع ايشان روان شده در حدود درگزين جنگ كردند و بايسنقر ميرزا غالب شده و شاه على بيگ برناك و محمود بيگ به قتل رسيدند .\r\nو منصور بيگ برناك اظهار اطاعت بايسنقر ميرزا كرد و شيراز بر او مقرر شد و بايسنقر ميرزا و صوفى خليل به جاى خود معاودت نمودند . و جاهيش بيگ در يزد ياغى شد . و منصور بيگ برناك به حكم بايسنقر ميرزا جمعى را به دفع او فرستاد و او را به قتل آوردند . و سليمان بيگ بيجن در ديار بكر آغاز مخالفت نمود . « 1 » و صوفى خليل در ملازمت بايسنقر ميرزا به دفع او رفت . و به وقت جنگ اكثر همراهان صوفى خليل از او جدا شده ميرزا بايسنقر را نزد سليمان بيك بردند و صوفى خليل شكست يافته با خليل بيك و كلان بيگ به قتل رسيد و سليمان بيگ ، صاحب اختيار ملك و مال شده به تبريز آمد .\r\nو بعد از اين وقايع ، ابراهيم سلطان با آتا خليل بن كور محمد بن قراعثمان كه به آيبه سلطان « 2 » مشهور است ، با لشكر قاجار و سيد على برناك اتفاق نموده رستم بيگ بن مقصود بيگ بن حسن بيگ را كه در قلعهء النجق محبوس بود ، بيرون آوردند و بر سلطنتش اتفاق نموده متوجه تبريز شدند . و سليمان بيگ تاب مقاومت نياورد ؛ چه ، اكثر لشكريان از او جدا شده به خدمت رستم بيگ رفتند . و سليمان بيگ به ديار بكر بگريخت . و بايسنقر ميرزا به شروان نزد جد مادرى خود ، فرخ يسار رفت . و نور على بيگ بايندر ، برادر بزرگ آيبه سلطان ، سليمان بيگ را در ديار بكر به قتل آورد و رستم بيگ مستقل شد و اكثر امراى مخالف مطيع او شدند و در اواخر رجب هشتصد و نود و هفت « 3 » سكه و خطبه به نام رستم بيگ شد . و رستم بيگ به عدالت و سخاوت دل‌هاى مردم را به دست آورد . « 4 »\r\nو كوسه حاجى در اصفهان در هشتصد و نود و هشت « 5 » ياغى شد . و نور على بيگ بايندر به\r\n\r\n\r\n","description":"","footnote":"\r\n( 1 ) . اين سليمان بيك همان كسى است كه يعقوب بيك در جنگ شروانشاه با سلطان حيدر ، وى را به كمك شروانشاه فرستاده بود .\r\n( 2 ) . نسخ : بىنقطه . در بعضى از نسخ كه مورد استفاده قرار نگرفتند : اللّه سلطان .\r\n( 3 ) . م : سنهء سبع و تسعين و ثمانمائه .\r\n( 4 ) . در اين زمان رستم بيگ جهت حسن استفاده از نفوذ معنوى خاندان صفوى در آذربايجان در مقابله با بايسنقر ميرزا ، مصلحت در آن ديد كه پسران سلطان حيدر را كه در دز استخر فارس محبوس بودند ، آزاد كند و آنها را در جنگ با بايسنقر همراه داشته باشد . صلاح‌انديشى وى ثمر داد . ديرى نگذشت كه فيرزمندانه به تبريز بازگشت و سلطانعلى ، پسر ارشد سلطان حيدر شهيد ، و پيروان او همراهش بودند .\r\n( 5 ) . م : سنهء ثمان و تسعين و ثمانمائه .\r\n","page_name":" 5473 ","page_number":363},
  {"content":"\r\n\r\nحكم رستم بيگ به دفع او رفت و در حدود قم جنگ كرده كوسه حاجى را به قتل آورد و سرش را به درگاه فرستاد . و منصور بيگ برناك ، حاكم فارس كه به غايت اعتبار رسيده بود ، نزد رستم بيگ آمد و نوازش يافت . و رستم بيگ ، فارس را به نور على بيگ بايندر داد و اصفهان را به منصور بيگ عنايت كرد . و بعد از شش ماه به التماس قرق سيّد على « 1 » - كه صاحب اعتبار و اختيار بود - باز شيراز را به منصور بيگ داد . و منصور بيگ در راه شيراز بيمار شده اختلال تمام به دماغش راه يافت و متصدى مهمات شاه قلى بيگ ، وكيل او شد .\r\nو چون در اين اوقات از كاركيا ميرزا على ، پادشاه گيلان مخالفت‌ها ظاهر شده بود و نوكرانش قزوين و رى و سلطانيه را غارت كرده جمعى از تركمانان را به قتل آورده بودند ، آيبه سلطان را رستم بيگ با لشكر قاجار بر سر گيلان فرستاد . و آيبه سلطان از نواحى قزوين گذشته در منزل درياوك « 2 » نزول نمود . و لشكر گيلان از او گريختند و تمام قراى رودبار كه تعلق به گيلان داشت ، به غارت رفت . و بسيارى از لشكريان گيلان به قتل رسيدند .\r\nو در همين سال هشتصد و نود و هشت ( بديع الزمان ميرزا پادشاهزادهء خراسان به هوس تسخير عراق به ورامين رى آمد و بعد از چند روز كه اطّلاع يافت تركمانان متوجّه او شدند ، طاقت نياورده به خراسان مراجعت كرد . ) « 3 » و بايسنقر ميرزا كه به شروان گريخته بود ، لشكرى جمع آورد . و رستم بيگ ، سلطانعلى ميرزا بن سلطان حيدر را با برادران كه در قلعهء اصطخر محبوس بودند ، بيرون آورده با جمعى كثير از امرا به دفع بايسنقر ميرزا و لشكر شروان فرستاد . و دو مرتبه ايشان با بايسنقر ميرزا جنگ كردند و نوبت دوم در حدود گنجه و بردع ، بايسنقر ميرزا در جنگ گرفتار شده به قتل آمد و برادرش حسن بيگ بن يعقوب بيگ نيز كه در اردوى رستم بيگ بود ، مقتول شد .\r\nو بعد از اين فتوحات ، رستم بيگ از سلطانعلى ميرزا و مريدان و صوفيانش متوهم شده انديشهء غدر مىنمود . و سلطانعلى پادشاه اطلاع يافته به جانب اردبيل رفت . و رستم بيگ ، آيبه سلطان و حسين بيگ عاليخانى را به اردبيل فرستاد . در حوالى اردبيل سلطانعلى پادشاه به آن لشكر جنگ كرده شهادت يافت . و در اين فتنه شاه اسماعيل به گيلان رفت و كاركيا ميرزا على ، مراسم اعزازو احترام به جا آورد . « 4 » و مكررا رستم بيگ ايلچيان فرستاده از كاركيا ميرزا على ، پادشاه را طلب نمود . و كاركيا ميرزا على ، ايلچيان را جواب داده گسيل كرد . « 5 »\r\nو در شهور سنهء نهصد و دو « 6 » احمد بيگ بن اغريو محمد بن حسن بيگ از روم بر رستم\r\n\r\n\r\n","description":"","footnote":"\r\n( 1 ) . م : فرق سيد على .\r\n( 2 ) . م : دريابك .\r\n( 3 ) . ق مطلب ميان ( ) را ندارد .\r\n( 4 ) . و بدين طريق هستهء اوليهء دولت صفويه گذاشته شد و در سال 906 ه . ق با ورود پيروزمندانهء اسماعيل به تبريز به گل نشست .\r\n( 5 ) . ق : نمود .\r\n( 6 ) . م : سنهء اثنى و تسعمائه .\r\n","page_name":" 5474 ","page_number":364},
  {"content":"\r\n\r\nبيگ خروج كرد . و چون اين خبر به عراق رسيد ، حسين بيگ عليخانى كه پسر خال رستم بيگ بود ، عبد الكريم بيگ لله را كه از خاصان رستم بيگ بود ، در حدود سلطانيه به قتل آورد و اظهار مخالفت نموده خطبه و سكه به نام احمد بيگ كه برادرش بود - كرد . و در آذربايجان دو نوبت [ 637 ب 
  ] ميان رستم بيگ و احمد بيگ جنگ شد . نوبت اول آيبه سلطان به وقت جنگ از رستم بيگ جدا شده نزد احمد بيگ رفت ، و رستم بيگ منهزم به طرف گرجستان رفت و احمد بيگ به تبريز آمد .\r\nو در نوبت دوم در ماه ذيقعدهء نهصد و دو « 1 » رستم بيگ در جنگگاه به دست افتاده كشته شد و احمد بيگ استقلال يافت و با رعيت به غايت خوب سلوك كرد و علما را عزيز مىداشت . و او مريد نقطه‌چى اغلان بود و از سخن و صلاح او بيرون نمىرفت . و شيخ و مريد را امساك بر طبيعت غالب بود . و بدين جهت خاطرها از ايشان متنفر شد . و احمد بيگ از امرا ناايمن بود . حسين بيگ عاليخانى را با چند كس ديگر به قتل آورد و آيبه سلطان را حكومت كرمان داد .\r\nو آيبه سلطان كه به غايت متوهم بود فرصت غنيمت دانسته خود را به تعجيل به كرمان رسانيد و از آنجا به فارس رفت . و به اتفاق قاسم بيگ برناك ، حاكم فارس ياغى شد و پادشاه آگاه شده در زمستان به دفع ايشان متوجه عراق شد . و ايشان نيز از شيراز به اندك مايه لشكر قصد او كردند و در روز چهارشنبه هجدهم ربيع الثانى سنهء نهصد و سه « 2 » هر دو لشكر به هم رسيد . از پادشاه چون آزرده‌خاطر بودند در جنگ سستى كردند . و پادشاه و شيخ با اكثر خاصان در معركه به قتل آمدند .\r\nو بعد از اين واقعه دولت آق‌قوينلو روى به انحطاط نهاد و نفاق كه مادهء برافتادن دولت‌ها است ، ميان تركمانان پيدا شده ديگر روى اتفاق نديدند ، و از نسل حسن بيگ سه كودك مانده ، هريك به طرفى افتاده بودند . سلطان مراد ، پسر يعقوب بيگ در شروان بود . الوند بيگ ، پسر يوسف بيگ در آذربايجان و برادرش ، محمدى ميرزا ، پسر يوسف بيگ هركدام از ايشان را جمعى از امرا به سلطنت برداشتند و با يكديگر آغاز محاربت نمودند .\r\nآيبه سلطان چون احمد بيگ را به قتل درآورد ، در عراق سكّه و خطبه به نام سلطان مراد « 3 » كرد و متوجه آذربايجان شد . و قبل از رسيدن او ، دايه قاسم ، حاكم ديار بكر و سيدى نمازى بيگ بايندر ( الوند بيك ) « 4 » را به سلطنت نصب كرده بودند . و جمعى ديگر سلطان مراد را از شيروان بيرون آورده به آيبه سلطان در مقام مخالفت بودند . و آيبه سلطان با سلطان مراد و\r\n\r\n\r\n","description":"","footnote":"\r\n( 1 ) . ق : نهصد و هشت .\r\n( 2 ) . م : سنهء ثلاث و تسعمائه .\r\n( 3 ) . م : + غايب .\r\n( 4 ) . ق : ندارد .\r\n","page_name":" 5475 ","page_number":365},
  {"content":"\r\n\r\nتوابع جنگ كرد و غالب شد . و سلطان مراد را به دست آورد و در قلعهء رويين دژ محبوس ساخت و مادر او را در نكاح آورد و به الوند بيگ و اتباع او صلح كرده ، الوند بيگ را به تبريز آورده و پادشاه ساخت .\r\nو محمدى ميرزا بن يوسف بيگ بن حسن بيگ را جمعى در عراق پادشاه كردند و اصفهان را متصرف شدند . و به فارس رفته قاسم بيگ را شكست دادند و قاسم بيگ به قلعهء اصطخر پناه برد . و عراقيان شهر شيراز را گرفته به عراق معاودت كردند . و الوند بيگ و آيبه سلطان متوجه عراق شدند . و محمّدى بيگ طاقت نياورده به قلعهء استا نزد حسين كياى چلاوى رفت . و الوند بيگ در قم قشلاق كرد . و جمعى از امرا را به ورامين فرستاد كه محمدى ميرزا را دفع نمايند .\r\nو محمدى ميرزا در اواخر زمستان به اتفاق حاكم قلعه ، شبيخون بر امرا آورد و ايشان را شكست داد . و آيبه سلطان و الوند بيگ به واسطهء مصلحت ملك به آذربايجان رفته و محمدى ميرزا در عراق قوى شد . و در سنهء نهصد و چهار « 1 » در عزيز كندى با الوند بيگ و آيبه سلطان جنگ كرده غالب شد . آيبه سلطان در اين جنگ كشته شد و الوند به ديار بكر گريخت و محمدى ميرزا به تبريز آمد . و برادران آيبه سلطان ، سلطان مراد « 2 » را از قلعهء رويين دژ بيرون آورده به فارس نزد قاسم بيگ بردند و آغاز مخالفت نمودند . و محمدى ميرزا به دفع ايشان روان شد و در حدود اصفهان جنگ عظيم شد و محمدى ميرزا در خمس و تسعمائه [ - 905 
  ] به قتل رسيد . و نزديك به يك سال حكومت كرد .\r\nو سلطان مراد فارس و عراق را منصرف شد .\r\nو در آذربايجان در اين اثنا شخصى دعوى پسرى ميرزا جهانشاه مىكرد . و سلطان حسين نام داشت . خروج كرد . و مردم بسيار بر او جمع شدند . و الوند بيگ با او جنگ كرده ظفر يافت و سلطان حسين گرفتار شده به قتل رسيد .\r\nو در سنهء نهصد و شش « 3 » ، الوند بيگ و سلطان مراد با يكديگر در مقام نزاع شدند و به قصد يكديگر به نواحى قزوين و ابهر آمدند . و سخن صلح در ميان افتاد . عراق و فارس به سلطان مراد و آذربايجان و ديار بكر به الوند بيگ مقرر شد و هركدام به محل حكومت خود رفتند . و بعد از اين واقعه اختلاف در ميان امراى تركمان پيدا شده از امن و امان چيزى باقى نماند . و راه‌ها بسته شد و اكثر ايران ويران گشت .\r\nو قاسم برناك ، حاكم شيراز كه به ارث حكومت مىكرد ، در سنهء نهصد و هفت « 4 » به قتل رسيد . و ابو الفتح بيگ بايندر كه حاكم كرمان بود ، چون از بىضبطى شيراز خبر يافت ، به آنجا\r\n\r\n\r\n","description":"","footnote":"\r\n( 1 ) . م : سنهء اربع و تسعمائه .\r\n( 2 ) . م : + بيك .\r\n( 3 ) . م : ستّ و تسعمائه .\r\n( 4 ) . م : سبع و تسعمائه .\r\n","page_name":" 5476 ","page_number":366},
  {"content":"\r\n\r\nرفت . و يعقوب خان بيگ ، گماشتهء سلطان مراد از او بگريخت . و ابو الفتح در شيراز مستقل شد . و در همين سال در شكارگاه از كوه افتاده هلاك شد .\r\nو در اوايل شهور سنهء نهصد و هفت در حدود نخجوان ، شاه اسماعيل بن سلطان حيدر صفوى با الوند بيگ جنگ كرد « 1 » [ 638 الف 
  ] و مظفر شد و شرح حال شاه اسماعيل و تفصيل اين جنگ به جاى خود نوشته شود ، ان شاء اللّه تعالى . و الوند بيگ بعد از اين شكست سرگردان شده به بغداد رفت و از آنجا به ديار بكر آمد و با حكام ديار بكر ، قاسم بيگ بن جهانگير بيگ ، برادرزادهء حسن بيگ جنگ كرد و ظفر يافت . در ديار بكر حاكم بود . تا آنكه در عشر و تسعمائه « 2 » [ - 910 
  ] فوت شد .\r\nو در سنهء نهصد و هشت ، سلطان مراد در حدود نخجوان با شاه اسماعيل جنگ كرد و شكست يافته به شيراز گريخت . و از آنجا به بغداد نزد باريك بيگ برناك رفت . و پنج سال و نيم در بغداد گذرانيد . تا آنكه شاه اسماعيل متوجه عراق عرب گشت . و سلطان مراد و باريك بيگ به قرامان روم رفتند . و سلطان مراد سرگردان مىگشت . تا آنكه در سنهء [ احدى 
  ] و عشر و تسعمائه [ - 911 
  ] « 3 » به ديار بكر بر دست شاه اسماعيل كشته شد و دولت طبقهء آق‌قوينلو به نهايت رسيد .\r\n\r\n[ ابتداى احوال صفويه 
  ] « 4 »\r\nو چون احوال معظم اقاليم سبعه لغايت احدى عشر و تسعمائه [ - 911 
  ] به قدر احاطهء علم به قلم درآمد ، چند كلمه از مبادى ظهور طايفهء صفويه به قلم درآوردن مناسب سياق اين كتاب بود :\r\nسلطان جنيد كه داعيهء سلطنت اول مرتبه ( او ) « 5 » پيدا كرد ، پسر شيخ صدر الدين است . « 6 » و ايشان ابا عن جدّ به هدايت و ارشاد خلايق مشغول مىبودند ، و اكثر تراكمهء اطراف مريد اين سلسله بودند . و روزبه‌روز جمعيت مريدان ايشان زياده مىشد . تا آنكه به وقت ميرزا جهانشاه خلقى كثير بر سلطان جنيد جمع آمدند و ميرزا جهانشاه از خوف زوال ملك ، سلطان جنيد را از ولايت خود بيرون كرد . و او به حلب رفته از آنجا به ديار بكر نزد حسن بيگ [ آق‌قوينلو 
  ] آمد . و حسن بيگ او را عزّت بسيار داشت و خديجه بيگى آغا ، خواهر خود را به نكاح او درآورد و سلطان حيدر از اين خواهر حسن بيگ متولد شد . « 7 »\r\n\r\n\r\n","description":"","footnote":"\r\n( 1 ) . م : + و مظفر شد .\r\n( 2 ) . ق : نهصد و يك .\r\n( 3 ) . ق : نهصد و يك ؛ م : سنهء : سنهء عشرين و تسعمائه [ - 920 
  ] .\r\n( 4 ) . نقل از حاشيهء « ق » .\r\n( 5 ) . ق : ندارد .\r\n( 6 ) . سلطان جنيد ، پسر شيخ صدر الدين نيست ، بلكه وى پسر ابراهيم ( شيخ شاه ) پسر خواجه على سياهپوش ، پسر شيخ صدر الدين است .\r\n( 7 ) . ق : پيدا شد .\r\n","page_name":" 5477 ","page_number":367},
  {"content":"\r\n\r\nو سلطان جنيد با مريدان به غزاى كفار طربوزان رفت ، و بعد از غزوات معاودت نموده به شروان درآمد . و امير خليل ، حاكم شروان لشكرى به جنگ او فرستاد . و سلطان جنيد در اين جنگ كشته شد و سلطان حيدر جانشين پدر شد . و امير حسن بيگ كه در اين وقت پادشاه ايران بود ، دختر خود ، عالم شاه خاتون « 1 » را به سلطان حيدر داد و شاه اسماعيل در سه‌شنبه بيست و پنجم رجب سنهء هشتصد و نود و دو از عالم شاه خاتون متولد شد .\r\nو سلطان حيدر در سنهء هشتصد و نود و سه به مملكت شروان درآمد . و فرخ يسار بن امير خليل به مدد يعقوب بيگ با او جنگ كرد و در حدود تبرسران ، تيرى بر مقتل سلطان حيدر رسيده درگذشت . و يعقوب بيگ ، فرزندان سلطان حيدر را با والده‌اش از اردبيل به شيراز فرستاد ، و منصور برناك كه حاكم شيراز بود ، ايشان را در قلعهء اصطخر محبوس ساخت . و سلطانعلى ميرزا و سيد ابراهيم و شاه اسماعيل در آن قلعه محبوس بودند « 2 » . تا آنكه رستم بيگ چنان كه گذشت - ايشان را از قلعه بيرون آورده مصحوب آيبه سلطان به جانب شروان فرستاد ، كه ميرزا بايسنقر و شروانيان را مغلوب گردانند . و رستم بيگ هرسه برادر را بعد از فتح به اعزاز به اردبيل فرستاد .\r\nو سلطانعلى ميرزا در اردبيل به جاى پدران خود بر مسند ارشاد نشست و با اندك وقتى ، جمع كثير بر او جمع شدند . و رستم بيگ از شنيدن اين خبر بىطاقت شد . و ايشان را به اردو طلبيد و مدتى ايشان را به چشم نگاه داشت . و چون در مقام غدر شد ، سلطانعلى ميرزا اطلاع يافته به اتفاق برادران به اردبيل گريخت . و آيبه سلطان به حكم رستم بيگ به تعاقب رفت و در ظاهر اردبيل نزول نمود . « 3 » و سلطانعلى ميرزا ، شاه اسماعيل را جانشين خود ساخته به جنگ بيرون آمد و تا رمقى در بدن داشت ، كوشش كرد . و آيبه سلطان بعد از قتل سلطانعلى ميرزا مراجعت نمود .\r\nو شاه اسماعيل و سيد ابراهيم با دويست كس از مريدان و حسن بيگ لله و خادم بيگ ،\r\n\r\n\r\n","description":"","footnote":"\r\n( 1 ) . اين بانو ، حليمه بيگى آغا نام داشت كه به عالم شاه بيگم نيز مشهور بود . نام اصلى اين بانو مارتا بود كه بعد از ازدواج با سلطان حيدر چنين نامى توسط پدر يا شوهرش بر وى نهاده شد . مارتا يكى از سه دختر اوزون حسن و دسپينا كاترينا [ - شاهزاده كاترينا 
  ] بود كه به دست پدر ، به همسرى سلطان حيدر درآمد .\r\n( 2 ) . به تصريح دكتر عبد الحسين نوايى در يك نسخهء خطّى عالم آراى عباسى متعلّق به كتابخانهء مجلس ، نام طفل ديگرى به نام داوود ( و در جايى به نام محمود ) به اضافهء سه پسر سلطان حيدر به زندان استخر شيراز ذكر شده كه وى در آنجا فوت كرده و در اوجان شيراز دفن گرديده و مدفنش اكنون به مزار سلطان احمد صفوى مشهور است . - شاه اسماعيل صفوى ، ص 35 .\r\n( 3 ) . در قريهء باروق - كه در يك فرسخى اردبيل واقع است - نزول نمودند و از عقب مقدّمة الجيش ، آيبه سلطان و حسين بيگ عليخان با فوج‌فوج از سپاه تراكمه رسيده و آن قريه را لشكرگاه نمودند . - ميرزا بيگ جنابدى ، روضة الصّفويّه ، تصحيح طباطبايى مجد ، ص 112 .\r\n","page_name":" 5478 ","page_number":368},
  {"content":"\r\n\r\nچون در مملكت رستم بيگ توقف نمىتوانست نمود ، به گيلان رفتند . و كاركيا ميرزا على ، حاكم لاهيجان مراسم مهماندارى به تقديم رسانيد . و سيد ابراهيم بعد از چندگاه به لباس تراكمهء آق‌قوينلو به اردبيل مراجعت نمود . و شاه اسماعيل چند مدتى در گيلان توقف نمود و در اواسط محرم سنهء نهصد و پنج به عزم تسخير ممالك ايران در حدود ديلمان از كاركيا ميرزا على رخصت يافت . « 1 » قشلاق در آن حدود كرده ، بهار از آنجا به اردبيل رفت و به واسطهء غلوّ تركمانان در اردبيل چندان توقف نكرد و به ارزنجان « 2 » رفت . و از طوايف مريدان و معتقدان قريب به هفت هزار كس از استاجلو و شاملو و تكلو و در ساق و روملو و ذو القدر بر درگاه پادشاه جمع شدند . و در اوايل شهور سنهء نهصد و شش بعد از تقديم مشورت عازم شروان شد .\r\nو چون به كنار درياى ارس رسيدند ، به واسطهء آنكه كشتى نبود و بىكشتى عبور ممكن نى ، لشكريان متحير شدند . و شاه اسماعيل كه هنوز خردسال بود ، چون به كنار [ 638 ب 
  ] دريا رسيد و بر حيرت لشكريان مطلّع شد ، يك بار اسب خود را در آب راند و به سلامت بگذشت . و مجموع لشكريان متعاقب از آب عبور نمودند . و اين امر موجب زيادتى اعتقاد صوفيان شد . و شب در كنار آب مقام كرده ، روز ديگر كوچ كردند و از دو آب ديگر به سلامت گذشتند و در حدود حصار گلستان « 3 » منزل خانى ، شروانشاه با بيست هزار سوار و شش هزار پياده بر ايشان دچار شد .\r\nو بعد از تسويهء صفوف شروانشاه بر زبر پشته‌اى برآمد و لشكريانش آغاز كماندارى كردند ، و پياده‌هاى شروانشاه به نوعى آثار جلادت به ظهور آوردند كه ميمنه و ميسرهء سپاه شاه اسماعيل به هم برآمد ؛ چه ، مخالفان بر بالاى بلندى بودند و تا رسيدن سواران به ايشان به زخم تير اكثرى مجروح شدند . و شروانشاه چون از تفرقهء لشكر مطّلع شد ، به يك بار حمله آورد . و چون سواران شيروان جلوريز روان شدند ، پياده‌هاى ايشان در ميان دست و پاى اسبان سراسيمه شدند و ديگر مجال تيراندازى نيافتند . و لشكر شاه اسماعيل از محنت زخم تير\r\n\r\n\r\n","description":"","footnote":"\r\n( 1 ) . اقامت شاه اسماعيل در گيلان مدت شش سال و نيم به طول انجاميد و در اين مدت قرآن و رياضيات و علوم مختلف را به وسيلهء اساتيد بزرگى چون : مولانا شمس الدين لاهيجى و نجم گيلانى بياموخت و در سيزده سالگى كم‌كم به فكر قيام و رهبرى مريدان افتاد ، و در مقابل ممانعت كاركيا و ديگران از اين اقدام ، كه صغر سنّ را بهانه قرار مىدادند ، گفت : « من كه صاحب مسند و حزقه‌ام ، الهام يافته‌ام كه بدين كار اقدام نمايم و بدين جهت درنگ نمىتوانم . » - بابا صفرى ، اردبيل در گذرگاه تاريخ ، ج 1 ، ص 97 .\r\n( 2 ) . ارزنجان : در حدود دويست ميلى باختر ارزن الرّوم و در ساحل فرات ، يعنى شمال آن قرار دارد .\r\n( 3 ) . به شاه اسماعيل خبر رسيد كه « شيروانشاه از قلعهء قبله عنان عزيمت به جانب بيشه ، كه در ميان قلعهء گلستان و درّهء بيغرد واقع است ، تاخته آن موضع را معسكر ساخته است . . . » - روضة الصّفويّه ، ص 133 .\r\n","page_name":" 5479 ","page_number":369},
  {"content":"\r\n\r\nخلاص شده به جنگ ايستادند . و شاه اسماعيل به نفس خود حمله برد ، « 1 » و شروانيان طاقت نياورده پشت بر معركه كردند . و شروانشاه با بسيارى از امرا و سران سپاه در معركه به قتل رسيدند .\r\nو شاه اسماعيل بعد از فتح به شماخى رفت و آنجا مسموع شد كه شيخ شاه ، پسر شروانشاه به شهرنو كه بر كنار درياست گريخته ، و آنجا لشكرى جمع آورده است . [ خليفة الخلفايى 
  ] « 2 » خلفا بيگ با جمعى از لشكريان به دفع او مأمور شده روان شدند . و پادشاه نيز به نفس خود متعاقب روان شد . و شيخ شاه طاقت نياورده به كشتى درآمد و به گيلان گريخت . و پادشاه به شهر خود درآمد . و حكومت آنجا را به خلفا بيگ داد و به قشلاق محمود آباد « 3 » رفت و جمعى از امرا را به تسخير قلعهء باكو فرستاد . « 4 » و ايشان آن قلعه را محاصره نمودند و ايام محاصره امتداد يافت .\r\nو به وقت بهار پادشاه نيز به پاى آن حصار آمد . و روزى به نفس خود به كنار خندق آمده به نفس خود مشغول سنگ ريختن به خندق شد . و مجموع لشكر به يك بار چندان سنگ به خندق ريختند كه كوهى نمودار گشت . و محصوران مضطرب شده ، پايان آمدند . و خزاين حكام شروان كه در آن قلعه بود ، به دست درآمد . « 5 » و الوند بيگ ، حاكم آذربايجان از استماع اين اخبار مضطرب شده لشكرى عظيم جمع آورده به نخجوان آمد و حسن بيگ شكر اوغلى را به رسم منقلاى پيشتر روان كرد . « 6 »\r\nو شاه اسماعيل در شهور سنهء نهصد و هفت به عزم تسخير آذربايجان از آب عبور نمود و پيرى بيگ قاجار « 7 » را منقلاى گردانيد . و پيرى بيگ قصد حسن بيگ نمود و او طاقت نياورده به الوند بيگ ملحق شد . و الوند بيگ ، عثمانى نامى را به دفع پيرى بيگ فرستاد . و بعد از جنگ پيرى بيگ مظفر شده عثمان گرفتار شد . او را به نظر شاه اسماعيل آورده ، به موجب حكم به قتل آوردند . و الوند بيگ از اين خبر مضطرب گشته به چخور سعد « 8 » رفت . و شاه اسماعيل\r\n\r\n\r\n","description":"","footnote":"\r\n( 1 ) . روضة الصفويّه : « چون پادشاه گردون غلام كوشش شيروانيان و ثبات قدم ايشان را در برابر حملهء غازيان غضنفر توان مشاهده فرمود ، عرق شجاعت حيدرى به حركت آمده تيغ آبدار ذو الفقار كردار از نيام انتقام كشيده . . . و به حمله‌اى صف شكاف . . . »\r\n( 2 ) . افزوده از روضة الصفويه ( ص 137 ) .\r\n( 3 ) . نسخ : مجموع آباد . اصلاح از روضة الصّفويّه ( ص 138 ) .\r\n( 4 ) . روضة الصفويّه : « امراى عظام محمد بيگ استاجلو و الياس بيگ ايو اوغلى با زمره‌اى از سالكان طريق يكدلى . . . »\r\n( 5 ) . روضة الصفويّه ( ص 142 ) : « آنگاه به تحقيق قبور ملوك آن ديار كه نسبت به حضرت . . . شيخ جنيد عداوت ورزيده بودند ، پرداخته نبش آن امر فرمود و عظام رميم ايشان را به آتش انتقام سوخته . . . » .\r\n( 6 ) . روضة الصفويه : « به گرمادز - تومان مشكين - به منقلايى ارسال فرمود . »\r\n( 7 ) . مشهور به « توزقوپران » .\r\n( 8 ) . چخور سعد : به قسمتى از ارمنستان گفته مىشد كه شهر ايروان مركز آن بود . بروسه لى در تاريخ گرجستان\r\n","page_name":" 5480 ","page_number":370},
  {"content":"\r\n\r\nمتوجه او شده ، آخر روزى به يكديگر رسيدند . و آن شب از طرفين پاس داشته ، روز ديگر صف‌آرايى كردند . و الوند بيگ حكم كرد كه شتران اردوى او را بالتّمام جمع كرده در پس صف‌ها بر يكديگر بستند ، به مصلحت آنكه هركس از ميدان رو به گريز آورد ، راه نيابد .\r\nو بعد از جنگ عظيم ، الوند بيگ شكست يافت . و شاه اسماعيل گريختگان را تعاقب نمود .\r\nو آن خون گرفتگان به شتران رسيده بر جاى ماندند و اكثرى به قتل آمدند . و هركس به مشقت بسيار از جنگگاه بيرون رفت ، به لاى [ و 
  ] گل كه در آن نزديكى بود ، رسيده بازماند . و قريب به هشت هزار از لشكر آق‌قوينلو در اين جنگ كشته شد . و الوند بيگ به حدود ديار بكر گريخت . و شاه اسماعيل به دار السلطنهء تبريز آمد و خطبه و سكه به نام او شد .\r\nو بعد از اين فتح ، مهابت لشكر قزلباش به نوعى در دلها اثر كرد كه دشمنان ايشان به مجرّد آوازه از اقليمى به اقليمى مىگريختند . و در اين سال قشلاق در تبريز بود . و در بهار به جانب ارزنجان كوچ شده تا حدود مملكت علا الدوله ذو القدر رفتند . و الوند بيگ از راه ديگر به تبريز آمد . « 1 »\r\nو شاه اسماعيل در اوايل شهور نهصد و هشت به ايلغار متوجه شد . و الوند بيگ گريخته به بغداد رفت . و از بغداد به ديار بكر آمده و در شهور سنهء نهصد و ده در آنجا فوت شد و مملكت آذربايجان صافى شد . و در اواخر نهصد و هشت پادشاه ايران به عزم تسخير عراق و فارس سوار شد . و سلطان مراد ، ولد يعقوب بيگ با هفتاد هزار سوار در همدان مهياى جنگ شد . و روز سه‌شنبه بيست و پنجم ذيحجّهء نهصد و هشت هردو لشكر به يكديگر رسيده به جنگ ايستادند و شاه اسماعيل ظفر يافت و قريب به ده هزار كس از آق‌قوينلو در اين جنگ به قتل رسيدند . و سلطان مراد گريخته به شيراز رفت و غنيمت بسيار به دست لشكر قزلباش افتاد .\r\nو سلطان مراد را تعاقب نموده به شيراز رفت .\r\nو در ربيع [ 639 الف 
  ] الأوّل سنهء نهصد و نه شيراز محلّ نزول لشكر قزلباش شد . و مملكت عراق و فارس و كرمان به تصرف ايشان درآمد . و سلطان مراد به بغداد گريخت . و شاه اسماعيل مراجعت نموده در قم قشلاق كرد . و چون از حسين كيا چلاوى كه به تنها [ يى 
  ] حكومت فيروز كوه و دماوند و خوار و همدان كرده بود و مخالفت بسيار از او به ظهور آمده بود ،\r\n\r\n\r\n","description":"","footnote":"\r\nمىنويسد : « تصور مىكنم كه اين اسم ترجمهء نام گرجى فوسو ساخلى  ( Phoso - sakhli )  باشد كه ناحيهء كوچكى است در شمال غربى درياچهء پالاكاتزيو يا چلدر ؛ زيرا چگور يا چخور هم به معنى گودال است ، مثل كلمهء  Phoso  در زبان گرجى » . - يادداشتهاى قزوينى ، ج 3 ، ص 35 .\r\n( 1 ) . روضة الصفوية ( ص 153 ) : « . . . در روزى كه داخل ايام سنهء ستّ و تسعمائه [ - 906 ه / 1500 م 
  ] بود و از افاضهء انوار سعادتش اجرام سعد سعادت كسب مىنمودند ، ساحت مملكت تبريز از تنوير نيّر اقبال وى . . . »\r\n","page_name":" 5481 ","page_number":371},
  {"content":"\r\n\r\nو الياس بيگ يعقوب اغلان را كه شاه اسماعيل به حكومت رستمدار فرستاده بود ، به قتل آورده بود ، و بقية السيف آق‌قوينلو نيز بر او جمع شده بودند ، شاه اسماعيل در اواخر زمستان در دوازدهم رمضان نهصد و نه به قصد قلع و قمع او از قم بيرون آمد و از راه رى به پاى قلعهء گلخندان كه در دست مخالفان بود نزول فرمود ، و آن قلعه را قهرا قسرا گرفته به قتل‌عام حكم كرد .\r\nو در منتصف شوال قلعهء فيروز كوه را محاصره نمود و پانزده روز جنگ شد . و على كيا ، كوتوال قلعه ناچار به ملازمت آمد و به جان امان يافت . و از مردم قلعه هركس سپاهى بود ، كشته شد و رعايا خلاص شدند . و اردوى بزرگ به پاى قلعهء استا - كه حسين كياى چلاوى آنجا حصارى شده بود - نزول نمود . و حسين كيا نوبتى به قصد جنگ بيرون آمد و سزاى خود يافته به قلعه گريخت . و به واسطهء استحكام حصار ايّام محاصره يك ماه امتداد يافت . و در آخر ممرّ آب هبله‌رود را كه به قلعه درمىآمد ، گردانيدند .\r\nو بعد از سه روز از نايافتن آب ، حسين كيا با مراد بيگ جهانشاهلو كه به او پناه آورده بود ، بيرون آمدند . مراد بيگ را به آتش هلاك كردند ، و سپاه كينه‌خواه قزلباش گوشت او را خوردند . و حسين كيا را در قفس كردند . و او خود را در قفس كشت . و جثّهء او نيز سوخته شد . و تمام ساكنان استا به قتل رسيدند و قلعه خراب شد . در اين يورش قريب به سى هزار كس از مخالفان به قتل آمدند .\r\nو در ايام محاصرهء قلعهء استا ، محمد حسين ميرزا پسر سلطان حسين ميرزا بايقرا در استرآباد و سلطان حسن برادر كاركيا ميرزا على ، حاكم لاهيجان به درگاه آمدند . و بعد از فتح محمد حسين ميرزا در استرآباد استقلال يافت . و كاركيا حسن معزز و محترم رخصت انصراف يافت . و در محرم نهصد و ده « 1 » به ييلاق خرقان ، اكثر اوقات شاه اسماعيل صرف شكار شد . و در پاييز به اصفهان رفت . و كاركيا حسن چون به گيلان رسيد با برادر مخالفت كرد . و كيا فريدون ، وكيل كاركيا ميرزا على را به قتل آورد . و ميرزا على به ضرورت سلطنت را به او گذاشته انزوا اختيار كرد .\r\nو شاه اسماعيل هم در اين سال به دفع محمد كره « 2 » متوجه يزد شد ؛ چه ، به وقت فترت آق‌قوينلو سلطان احمد ساروى يزد را متصرف شده بود . و به وقت ظهور شاه اسماعيل ، يزد به حسين بيگ [ لله 
  ] « 3 » تعلق گرفت . « 4 » و او شعيب نامى را به حكومت آنجا فرستاد . « 5 » و سلطان احمد\r\n\r\n\r\n","description":"","footnote":"\r\n( 1 ) . ق : نهصد و يك .\r\n( 2 ) . خرقان : ديهى است از توابع بسطام . . . و تربت شيخ ابو الحسن خرقانى در آن - نزهة القلوب ، ص 201 .\r\n( 3 ) . روضة الصّفويه : محمد كروهى .\r\n( 4 ) . افزوده از روضة الصفويّه ( ص 180 ) .\r\n( 5 ) . روضة الصّفويّه : « و آن جناب جوقه بيگ نامى را به داروغگى تعيين فرمود . »\r\n","page_name":" 5482 ","page_number":372},
  {"content":"\r\n\r\nنخست اطاعت كرد ، و به وقت فرصت شعيب را به قتل آورد . و محمد كرده كه از قبل تركمانان آق‌قوينلو داروغهء ابرقوه بود ، ايلغار نموده احمد ساروى را به قتل آورد « 1 » و خود حاكم يزد و ابرقوه شد .\r\nو اردوى قزلباش به پاى حصار يزد آمد . و مدّت محاصره يك ماه امتداد يافت و قهرا قسرا حصار مفتوح شده محمد كره دستگير شد و اتباعش به قتل رسيدند و او را در قفس به اصفهان برده سوختند . و بعد از فتح يزد ، شاه اسماعيل به جانب طبس ايلغار نمود و قريب به هفت هزار كس از مخالفان در آن حدود به قتل آورد . و پادشاه خراسان ، سلطان حسين ميرزا و فرزندان او مضطرب شدند . اما بعد از يك هفته شاه اسماعيل به ولايت خود مراجعت نمود و زمستان در اصفهان قشلاق كرد . و بعضى از اكابر اصفهان به تحريك عبدى بيگ شاملو - كه حاكم اصفهان بود - به قتل رسيدند .\r\nو در محرّم سنهء نهصد و يازده « 2 » اردو . . . « 3 » گذشته تا تخت سليمان آمد . و اوقات تمام لشكريان به عيش و عشرت و شكار گذشت . و در اين يورش بسيارى از تركمانان به واسطهء آنكه به وقت جنگ شروانشاه و سلطان حيدر با مخالفان همراه بودند ، به قتل رسيدند . و در اين سال قشلاق در طارم اتفاق افتاد .\r\nو از گيلان خبر رسيد كه كاركيا ميرزا على كه منزوى شده بود ، جمعى را بر آن داشت كه سلطان حسن را در جامهء خواب به قتل رسانيدند . و امراى سلطان حسن اطلاع يافته بر سر ميرزا على رفتند و او را نيز به قتل آوردند . كاركيا سلطان احمد ، پسر سلطان حسن در اين وقت در اردوى شاه اسماعيل بود . جمعى از تركمانان همراه سلطان احمد به موجب حكم متوجه گيلان شدند . و امراى سلطان حسن كه ميرزا على را به قتل آورده بودند به استقبال سلطان احمد آمدند . و به وقت ملاقات همه كشته شدند [ 639 ب 
  ] و سلطان احمد بالاستقلال حاكم گيلان شد .\r\nو تأديب حكام رشت در اين قشلاق پيشنهاد همّت پادشاه ايران شد . و او از روى عجز جمعى را شفيع ساخت و گناهش بخشيده شد . و حاكم خلخال و طارم در اين ايام به قتل رسيد .\r\nو به وقت بهار اردوى بزرگ به سلطانيّه رفت .\r\n\r\n\r\n","description":"","footnote":"\r\n( 1 ) . روضة الصفويّه : « داروغهء مظلوم را در حمام ناگاه به قتل رسانيد . . . »\r\n( 2 ) . م : سنهء احدى عشر و تسعمائه .\r\n( 3 ) . يك كلمه ناخوانا .\r\n","page_name":" 5483 ","page_number":373},
  {"content":"\r\n . \r\n","description":"","footnote":"","page_name":" 5484 ","page_number":374},
  {"content":"\r\n\r\n\r\nذكر وقايع سنهء نهصد و دوازده هجرى [ موافق سال نهصد و دوم از رحلت خير البشر 
  ] « 1 »\r\nچون وقايع چند سالهء معظم اقاليم ربع مسكون به واسطهء ضرورت عدم اطلاع بر ترتيب سنوات يك جا به قلم درآمد ، مناسب چنين نمود كه به واسطهء تذكار مطالعه‌كنندگان اسامى حكام اقاليم در اين مقام ثبت افتد . و بعد از آن احوال هريك به ترتيب سنوات به قلم آورده شود .\r\nدر آذربايجان و عراق عجم و اكثر ديار بكر و شروان و فارس و كرمان و توابع ، شاه اسماعيل بالاستقلال حكومت مىكرد .\r\nو عراق عرب در تصرف سلطان مراد بن يعقوب بيگ تركمان و باريك بيگ بود .\r\nو در خراسان مظفر حسين ميرزا و بديع الزمان ميرزا به شراكت پادشاه مىكردند .\r\nو در تركستان و توابع و لواحق ماوراء النهر شاهى بيگ پادشاه مستقل بود .\r\nو در مصر و شام و حلب و توابع قانصوه غورى فرمانفرماى خلايق بود .\r\nو در روم و اكثر مملكت فرنگ سلطان بايزيد پادشاه بود .\r\nو در هندوستان چند پادشاه بزرگ بودند : سلطان اسكندر حاكم دهلى و توابع و جونپور بود . و در ولايت مالوه ناصر الدين پادشاه بود . و در گجرات سلطان محمود بر خلايق فرمانده بود . و در بنگاله علا الدين محمد نامى مستقل شده ، ديگرى را در نظر نمىآورد . و در كابل و غزنين و توابع حضرت فردوس مكانى ظهير الدين محمد بابر پادشاه بود . و در مغولستان\r\n\r\n\r\n","description":"","footnote":"\r\n( 1 ) . حاشيهء « ق » : 811 .\r\n","page_name":" 5485 ","page_number":375},
  {"content":"\r\n\r\nمنصور خان بن سلطان احمد خان ، حاكم بود . و در كاشغر و توابع ميرزا با بكر حكومت مىكرد .\r\nامّا احوال شاه اسماعيل در اين سال اين است كه از سلطانيّه شكاركنان به آذربايجان رفت و در خوى قشلاق نمود . و چون خبر يافت كه صارم ، حاكم كردستان با وجود قطع طريق اظهار مخالفت نيز مىنمايد ، جمعى از امراى معتبر خود را به دفع او فرستاد . و صارم بعد از جنگ بسيار شكست يافت . و عبدى بيگ شاملو و ساروعلى مهردار « 1 » از امراى شاه اسماعيل در اين جنگ به قتل رسيدند ، اما فتح شد و پسر و برادر صارم گرفتار شدند و امراى ديگر به خوى مراجعت نمودند . و گرفتاران به موجب حكم به عقوبات گوناگون به قتل رسيدند .\r\nو قيصر روم ، سلطان بايزيد در اين سال به فراغت گذرانيد . و حاكم مصر و شام قانصوه غورى ، در اين سال تاخت به ولايت روم فرستاد و اسباب مخالفت سابق و لاحق ميان او و قيصر جمع شد .\r\nو شيبك خان ، حاكم ماوراء النهر در اين سال عزيمت تسخير مملكت خراسان نموده به بلخ آمد و حاكم بلخ حصارى شد . و بديع الزمان و مظفر حسين ميرزا پيغام فرستادند كه « دفع اين دشمن از همه چيز ضرورتر است . بعد از دفع دشمن بيگانه ، جنگ خانه برجاست . » و حضرت فردوس مكانى نيز به كابل كس فرستاده طلب اتفاق كردند . و چون اتفاق صورت خوبى نيافت ، و بعضى از فرزندان سلطان حسين ميرزا خود نيامدند و كمك نيز نفرستادند ، شيبك خان فرصت يافته در محاصرهء بلخ نهايت سعى به جاى آورد . و امير سلطان قلنجاق « 2 » ، حاكم بلخ و لشكريان به جان آمده امان خواستند و بلخ به تصرف شيبك خان درآمد و سپاه اوزبك آن ولايت را تاراج كرده معاودت نمودند .\r\nو احوال مملكت خراسان در اين سال آن است كه چون سلطان حسين ميرزا فوت شد ، اركان دولت بعد از مراسم تعزيت به واسطهء مشورت انجمن‌ها ساختند و آخر امرى كه از ابتداى آفرينش به آن غايت به فعل نيامده بود ، قرار دادند . و آن امر شركت بود در سلطنت بديع الزمان ميرزا و مظفر حسين ميرزا . خديجه بيكى آغا كه باعث استيصال آن خاندان و مادر مظفر الزمان ميرزا بود و اعتبار و اختيار تمام داشت ، به اتفاق اولاد امير شجاع الدين برندق برلاس به سلطنت بديع الزمان ميرزا راضى نشد و اكثر امرا به ايشان اتفاق كردند . ناچار\r\n\r\n\r\n","description":"","footnote":"\r\n( 1 ) . در خصوص ارزش و منزلت مهردارى شاه - شاردن ، سفرنامه ، ج 5 .\r\n( 2 ) . ق : قلجاق ؛ م : قلبجاق . اصلاح از احسن التواريخ ( ص 122 ) .\r\n","page_name":" 5486 ","page_number":376},
  {"content":"\r\n\r\nبديع الّزمان ميرزا به شراكت راضى شد و در يك سكّه نام هردو منقوق شد و ولايات بالنصف قسمت يافت . و در هرات دو داروغه تعيين شد امراى خراسان جمعى اين طرف و فرقه‌اى به آن طرف رفتند .\r\nو شاهزادگان ديگر كه در ممالك خراسان بودند ، چون از شركت مطلع شدند ، بهانهء مخالفت ساختند و هريك خطبه به نام خود خواندند و بنياد سلسلهء خود برانداختند .\r\n[ 640 الف 
  ] . و بديع الزمان ميرزا و مظفر حسين ميرزا ( هم سوگند شده ) « 1 » نخست محمد ولى بيگ را - كه ركن ركين خراسان بود - به ناحق گرفتند و به حصار اختيار الدين فرستادند . و محمد ولى بيگ چندى محبوس بود ، و به حيله‌اى كه توانست خود را خلاص كرده به مشهد طوس نزد كپك ميرزا رفت .\r\nو شيبانى خان در اين وقت از آب آمويه گذشته ، بلخ را محاصره كرد . و بديع الزمان ميرزا و مظفر حسين ميرزا انديشه‌مند شدند . و بديع الزمان ، امير ذو النون را قبل از اين طلبيده بود . در اين وقت رسيد . و هم از گرد راه به دفع جمعى از اوزبكان كه به كنار مرغاب آمده بودند ، رفت و برايشان ظفر يافت و جمعى از ايشان را به قتل آورده مظفر و منصور مراجعت نمود . و حاكم بلخ عرايض پىدرپى فرستاده مدد طلبيد . و بديع الزمان ميرزا و مظفر حسين ميرزا به طلب جمع شاهزادگان الوس جغتاى خان فرستادند . و خود در اول خريف متوجه بلخ گشتند .\r\nابو الحسن ميرزا از مرو با لشكر بسيار به كمك آمد و ابن حسين ميرزا از قاين و امير سلطان على ارغوان از سيستان آمدند . و ساير امرا و لشكريان خراسان فوج‌فوج به درگاه آمدند . و حضرت فردوس مكانى نيز آمده به ايشان ملحق شد . اما محمد محسن ميرزا - كه به كپك ميرزا مشهور است - به واسطهء عدم مساعدت توفيق از مشهد طوس بيرون نيامد و كمك نيز نفرستاد . و از اين جهت بار ديگر شاهزادگان الوس جغتاى و امرا به مشورت نشستند .\r\nامير ذو النون كه به شجاعت اتصاف داشت گفت كه « مشكل كه ديگر از الوس امير تيمور مثل اين اجتماعى اتفاق افتد . فرصت غنيمت دانسته به اوزبك جنگ مىبايد كرد . » و امير محمد برندق برلاس گفت كه « هرگاه ما به بلخ رويم ، كپك ميرزا به هرات خواهد آمد ، و امير ولى با او همراه است ، و رعيت هرات ولى بيگ را خواهان‌اند . هرات از دست خواهد رفت . و سپاهيان كه به ما همراه‌اند به واسطهء اهل و عيال كه در هرات دارند ، نزد آنها خواهند رفت .\r\nمناسب آن است كه در اين زمستان دفع دشمن خانگى نموده ، همراه هم بهار به جنگ اوزبك رويم . »\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5487 ","page_number":377},
  {"content":"\r\n\r\nو در اين وقت خبر تسخير بلخ و معاودت شيبك خان به ماوراء النهر رسيد و عبور از آب آمويه « 1 » و جنگ با شيبك خان در آن زمستان مشكل نمود . شاهزادگان هريك به جاى خود رفتند و آن جمعيت پريشان شد . حضرت فردوس مكانى نيز به كابل مراجعت نمود .\r\nبديع الزمان ميرزا در هرات و مظفر حسين ميرزا در كوسويه قشلاق كردند . و به وقت بهار هر دو برادر يك جا شده كس به طلب امرا و شاهزادگان فرستادند .\r\nو شيبك خان در اواخر ذيحجّهء اين سال متوجه خراسان شد .\r\nو احوال حضرت فردوس مكانى در اين سال اين است كه در ماه محرم به جهت دفع اوزبك عزيمت خراسان فرمود و به كهمره رفت . و شيبك خان كه بلخ را محاصره نموده بود ، سه چهار هزار سوار به تاخت بدخشان فرستاده بود . و ايشان نزديك به صبح به لشكر ناصر ميرزا رسيدند . و ناصر ميرزا سوار شده بر زبر پشته‌اى برآمد و لشكرش جمع شده اوزبكان را شكست دادند و بسيارى از ايشان را به قتل آوردند . و از اين فوج اوزبك جمعى بيشتر جدا شده به طرف كشمير رفته بودند . ناصر ميرزا بعد از فتح ، به طرف آن جماعت نيز روان شده ، برايشان هم ظفر يافت . و قريب به هزار و پانصد اوزبك در اين دو معركه كشته شدند .\r\nو اين اخبار در كهمره به حضرت فردوس مكانى رسيد . و خبر فوت سلطان حسين ميرزا نيز در اين وقت آمد . در واقعات بابرى مرقوم قلم خجسته رقم آن حضرت شده كه « با وجود اين خبر رعايت ناموس اين خانواده نموده به جانب خراسان متوجه شديم . اگرچه در اين توجه ديگر غرض‌ها هم بود . » و ايلچيان شاهزادگان خراسان متعاقب آمده آن حضرت را به اتفاق تحريص نمودند . و امير محمد برندق برلاس نيز به اين مصلحت به ملازمت آمد .\r\nو حضرت فردوس مكانى كه عاشق جنگ اوزبك بود ، به تعجيل متوجه مرغاب - كه محل اجتماع لشكرها بود - شد . و روز دوشنبه هشتم جمادى الآخر به نواحى لشكرگاه رسيد .\r\nمظفر حسين ميرزا و ابو المحسن ميرزا و ابن حسين ميرزا به استقبال سوار شدند و به اعزاز هر چه تمام‌تر آن حضرت را به اردو آوردند . و به منزل بديع الزمان آمده ملاقات شد و چند روز به عيش و عشرت گذشت . و چون رأى در جنگ اوزبك در اين وقت قرار نگرفت و هركس به قشلاق خود متوجه شد ، آن حضرت را ميرزايان تكليف قشلاق در خراسان نمودند . و به واسطهء آنكه خاطر از طرف كابل كه در آن ولا مسخر شده بود جمع نبود ، آن حضرت عذر گفت . آخر بديع الزمان ميرزا با جميع ميرزايان به منزل آن حضرت آمده تكليف توقف\r\n\r\n\r\n","description":"","footnote":"\r\n( 1 ) . در اواخر قرون وسطى ، يعنى مقارن دورهء هجوم مغول ، نام جيحون و سيحون از استعمال افتاد و به جاى رود جيحون آمويه يا آمو دريا و به جاى رود سيحون كلمهء سير دريا معمول شد . - لسترنج ، ص 462 .\r\n","page_name":" 5488 ","page_number":378},
  {"content":"\r\n\r\nنمودند . و به واسطهء خاطرها قبول افتاد و به اتفاق بديع الزمان [ 640 ب 
  ] ميرزا به هرات رفتند و چند روز توقف نموده به بهانهء قشلاق از هرات بيرون آمده متوجه كابل شدند . و راه‌ها را برف گرفته بود . به مشقت بسيار برف گرفته و راه گشوده مىرفتند . دست و پاى بسيارى را سرما برد .\r\nو به ميان ولايت هزاره درآمده جنگ‌كنان گذشتند .\r\nو در اين منازل به عرض آن حضرت رسيد كه محمد حسين ميرزا و سنجر برلاس و جمعى ديگر از مغولان كه در كابل بودند ، خان ميرزا را به سلطنت برداشته كابل را محاصره نموده‌اند .\r\nو ميان مردم كابل شهرت كرده كه پادشاه را اولاد سلطان حسين ميرزا گرفته در قلعهء اختيار الدين محبوس ساخته‌اند . همان لحظه آن حضرت چيزى به مردم كابل نوشته ، از آمدن خود ايشان را آگاه ساخت . و مقرر فرمود كه « در فلان روز در فلان محل آتش بلند افروخته مىشود ، شما نيز بر بالاى حصار آتش برافروزيد كه از طرفين از حال يكديگر اطلاع يافته به جنگ مشغول شويم . »\r\nو به موجب قرار آن جمع را شكست دادند . و خان ميرزا و محمد حسين ميرزا گرفتار شدند . و به واسطهء رعايت صلهء رحم به جان امان يافته به جانب خراسان مرخص شدند . و ناصر ميرزا كه حاكم بدخشان بود ، از بدخشان شكست يافته ، در اين سال پريشان و بىسامان به كابل آمد .\r\nو سلطان اسكندر ، حاكم دهلى در اين سال قلعهء انترى را مسخر ساخته لشكر به تاخت ولايت گواليار فرستاد . و آگره « 1 » را پايتخت ساخت . و در مالوه ، ناصر الدين حاكم بود . و به خون ريختن و ظلم مشغول مىبود . و در گجرات سلطان محمود به استقلال حكومت مىكرد .\r\nو در دشت قپچاق در اين سال قاسم خان پسر جانى بيگ خان حاكم بود .\r\nو احوال ولايت مغولستان اين است كه چون سلطان محمود خان و الاجه خان با شيبك خان جنگ كرده شكست يافتند و الاجه خان فوت شد ، و منصور خان حاكم آن ولايت شد ، سلطان خليل از منصور خان گريخته به ميان قرغز « 2 » رفت . و ميان سلطان محمود خان و منصور خان و سلطان خليل مكررا جنگ واقع شد . و سلطان سعيد خان ، پسر ديگر الاجه خان در جنگ شيبك خان همراه پدر بود زخمدار گرفتار شد و مدّتى در حبس اوزبك بود و آخر\r\n\r\n\r\n","description":"","footnote":"\r\n( 1 ) . آگره يا آگرا ، شهرى است كنار رود جمنا از شعب رود گنگ ، داراى آثار و ابنيهء دورهء حكومت اسلامى . و بناى معروف تاج محل نيز در آن‌جاست . « هواى آگره گرم و خشك و سخن اطبا اين است كه روح را به تحليل مىبرد و ضعف مىآورد و با اكثر طبايع ناسازگار است مگر بلغمى و سودايى مزاجان را . . . » - توزوك جهانگيرى ، ص 3 .\r\n( 2 ) . ق : قرعر .\r\n","page_name":" 5489 ","page_number":379},
  {"content":"\r\n\r\nگريخته نزد سلطان محمود خان ، عمّش ، رفت و چندگاه نزد او بود و آخر از او گريخت . و سلطان محمود جمعى را به تعاقب فرستاد . مقصود على نامى به سعيد خان رسيد و تيرى بر كتف سعيد خان زد ، چنان كه دو سال چشم راست و دست راست او از كار بازماند . و سعيد خان به هزار مشقت بيرون رفت و خود را به سلطان خليل ، برادرش رسانيد . و به اتفاق با سلطان محمود خان جنگ كردند . و سلطان محمود خان طاقت نياورده متوجه ملازمت شيبك خان شد .\r\n\r\n","description":"","footnote":"","page_name":" 5490 ","page_number":380},
  {"content":"\r\n\r\n\r\nذكر وقايع سنهء نهصد و سيزده هجرى [ موافق سال نهصد و سوم از رحلت خير البشر 
  ] « 1 »\r\nدر اين سال شيبك خان به نواحى هرات آمد و بديع الزمان ميرزا و مظفر حسين ميرزا ميان تحصن در هرات و جنگ صحرا متردد بودند كه منقلاى لشكر اوزبك رسيد . ناچار به جنگ ايستادند و امير ذو النون كشته شد . ميرزايان شكست يافتند و شهر هرات به تصرف شيبك خان درآمد و حصار اختيار الدين و قلعهء نره‌تو را بعد از محاصره ساكنان آنجا به امان دادند . و تيمور سلطان و عبد اللّه سلطان به حكم شيبك خان به دفع ابو المحسن ميرزا و محمد محسن ميرزا به طرف طوس روان شدند . و بعد از جنگ هردو شاهزادهء جغتاى گرفتار شده به قتل رسيدند . و جمعى از امرا گريخته به ابن حسين ميرزا در قاين ملحق شدند . و ابن حسين ميرزا لشكرى جمع آورده متوجه سبزوار و نيشابور شد . و سلاطين اوزبك از محل قرار خود به حكم شيبك خان متوجه او شدند .\r\nو بعد از جنگ عظيم ابن حسين ميرزا شكست يافته به عراق گريخت و خراسان بالتّمام به تصرف شيبك خان درآمد . و به جانب قندهار توجه نموده و اولاد ذو النون ارغوان اظهار انقياد نموده سكه و خطبه به نام او كردند و پيشكش بسيار فرستاده شيبك خان را از خود راضى ساختند . و امير محمد ولى بيگ نيز به درگاه شيبك خان آمد . و محمد قاسم ميرزا كه خردترين اولاد سلطان حسين ميرزا بود و به نيشابور گريخته بود ، لشكرى جمع آورده به طرف مرو آمد و عبد اللّه سلطان به دفع او روان شده او را به دست آورد و به قتل رسانيد . مظفر حسين\r\n\r\n\r\n","description":"","footnote":"\r\n( 1 ) . حاشيه « ق » : 913 .\r\n","page_name":" 5491 ","page_number":381},
  {"content":"\r\n\r\nميرزا و بديع الزمان ميرزا از جنگگاه گريخته به هرات آمدند ، و بىتوقف از شهر بيرون آمده بديع الزمان ميرزا به گرمسير و قندهار رفت . و مظفر حسين ميرزا به استرآباد متوجه شد .\r\nبديع الزمان ميرزا در قندهار از قوم ارغون بىوفايى نوش كرده محمد زمان ميرزا ، پسر خود را از نيمروز طلب نمود و به اتفاق متوجه استرآباد گشتند و بار ديگر مظفر حسين ميرزا و بديع الزمان ميرزا در استرآباد به يكديگر رسيدند . و فريدون حسين ميرزا را كه در استرآباد بود ، به حكومت دامغان فرستادند . و بار ديگر گريختگان لشكر [ 641 الف 
  ] جغتاى از هر طرف نزد ايشان جمع آمدند و فى الجمله قوى شدند . اما مظفر حسين ميرزا در آن ايام بىحضور شده به اجل طبيعى درگذشت .\r\nو محمد خان شيبانى كه بعد از فتح خراسان به ماوراء النهر رفته بود ، از قوى شدن شاهزادگان مطلع شده بار ديگر متوجه ايشان شد . مظفر حسين ميرزا كه فوت شده بود ، بديع الزمان ميرزا طاقت نياورده قبل از جنگ به طرف عراق گريخت . و محمد زمان ميرزا را به دامغان نزد عمش ، فريدون حسين ميرزا فرستاد . و شيبك خان بعد از فراغ خاطر از مهم استرآباد متوجه دامغان شد و كار بر شاهزادگان تنگ شده به امان بيرون آمده شيبك خان را ديدند . محمد زمان ميرزا به رخصت از شيبك خان جدا شده به عراق رفتند .\r\nو شاه اسماعيل در بهار اين سال با جميع امرا و عساكر از حدود قيصر روم گذشته بر سر علا الدوله ذو القدر « 1 » رفت . و علا الدوله به كوهستان گريخت و ولايتش به تاراج رفت . و علا الدوله به وقت فرصت شبيخونى آورد و جمعى از اعيان قزلباش را به قتل آورد . اما آخر شكست يافته بگريخت . و شاه اسماعيل به آذربايجان مراجعت فرمود . و امير بيگ موصلو ، حاكم ديار بكر كه در ايام آق‌قوينلو مدت‌ها حكومت آن ولايت كرده بود و پسر احمد بيگ را به حكومت برداشته ، در اين وقت به ملازمت آمد . پسر احمد بيگ به قتل رسيد و امير بيگ موصلو با ايل و الوس داخل ملازمان درگاه شاهى گشت . و ايالت ديار بكر بر محمد خان استاجلو قرار گرفت . و قشلاق در خوى واقع شد . و امير بيگ موصلو منصب مهردارى يافت .\r\n\r\n\r\n","description":"","footnote":"\r\n( 1 ) . ذو القدر : از نام‌هايى كه در تاريخ صفوى به تكرار ياد شده يكى هم نام ذو القدر است . ذو القدر يكى از طوايف تركمان يا كرد مخلوط به تركمان بوده كه در نواحى ولايت البستان و ولايت مرعش سكنى داشته كه بعد از مدتى بر چندين ولايت در ديار بكر از جمله عين تاپ [ - آنتپ ، غازى آنتپ فعلى 
  ] ، عزاز ، بهسنى ، لارنده ، قيرشهر ، قيساريّه [ ظ - قيصريّه 
  ] ، حصن روم ، سيس و قارص استيلا يافتند . علا الدوله ذو القدر ، پسر ناصر الدين محمد ، در قسمتى از نواحى شرقى آسياى صغير و حوزهء علياى رود فرات ، در ولايت مرعش ، البستان ، خربورت ، آمد و اورفه حكومت مستقل داشت .\r\n","page_name":" 5492 ","page_number":382},
  {"content":"\r\n\r\nو اولاد سلطان حسين ميرزا در اين ايام به عراق آمدند . بديع الزمان ميرزا را در شنب غازان تبريز منزل دادند و آنجا مىبود تا آنكه پادشاه روم به تبريز آمد « 1 » و او را به روم برد . و بديع الزمان ميرزا در روم فوت شد .\r\nو علا الدوله ذو القدر بعد از مراجعت شاه اسماعيل ، پسر خود ، قاسم را با لشكرى بر سر محمد خان استاجلو فرستاد . محمد خان با قاسم كه به ساروقپلان مشهور بود ، جنگ كرده او را بگرفت و سرش را به درگاه فرستاد و نوازش بسيار يافت . و علا الدوله كرّت ديگر دو پسر خود را كه كورشهرخ و احمد بيگ نام داشتند ، به جنگ محمد بيگ فرستاد و ايشان نيز در جنگ محمد بيگ كشته شدند و سرهاى ايشان را به درگاه شاه آوردند و محمد خان به غايت اعتبار رسيد .\r\nو حضرت فردوس مكانى در اين سال به تاخت افغان غلجايى سوار شده آن الوس را تاراج نمود و صد هزار گوسفند به دست لشكريان افتاد . و چون امراى ارغون در قندهار از اوزبكان به غايت متوهم بودند ، كسان به ملازمت آن حضرت فرستاده اظهار اطاعت نمودند و عرض كردند كه « اگر پادشاه به قندهار آيد ، در سلك ملازمان درمىآييم . » و حضرت فردوس مكانى به عزيمت قندهار سوار شده از نيلاب بگذشتند . خان ميرزا كه از كابل رفته بود ، اينجا آمده ملازمت كرد . به شاه محمد بيگ و محمد مقيم ارغون كس فرستاده شد كه « به سخن شما آمده‌ايم . » ايشان در جواب سخنان ناصواب گفتند . و نخست حصارى شدند .\r\nو چون آن حضرت نزديك به قندهار فرود آمدند ، صف‌ها راست كرده بيرون آمدند و بعد از جنگ عظيم شكست يافتند . و هردو برادر را مجال به قلعه درآمدن شد . شاه بيگ به . . . « 2 » و مقيم به زمين داور رفت و قلعهء قندهار مسخر شد و غنيمت بسيار و زر بىشمار به دست افتاده بود كه فرصت شمردن نمىشد . به ترازو بر لشكريان قسمت شد .\r\nو شيبك خان در اين سال به اغواى مقيم كه به زمين داور گريخته بود و از آنجا نزد او رفته ، متوجه قندهار شد و ناصر ميرزا حصارى شد . و اين خبر به حضرت فردوس مكانى رسيد . چون تمام الوس جغتاى به شيبك خان درآمده بود ، بجز كابل و اين حدود كه در تصرف آن حضرت بود ، به اين لشكر طاقت مقاومت اوزبك نبود . و آن حضرت با امرا مشورت بسيار كرد كه « مأمنى به جهت خود مىبايد كرد ، و بدخشان يا هندوستان را مىبايد\r\n\r\n\r\n","description":"","footnote":"\r\n( 1 ) . مراد در سال 920 ه است كه سلطان پس از پيروزى بر شاه اسماعيل در چالدران ، وارد تبريز شد .\r\n( 2 ) . يك كلمه ناخوانا و نامفهوم .\r\n","page_name":" 5493 ","page_number":383},
  {"content":"\r\n\r\nگرفت ، و الّا در كابل بودن مشكل است . » جمعى طرف بدخشان و فوجى جانب هندوستان را ترجيح نهادند و آخر به طرف هندوستان روانه شدند .\r\nدر تومان . . . « 1 » توقف كرده ، كفّاران كوهستان را تأديبات نمودند . و صلاح در رفتن هندوستان ندانسته به كابل مراجعت فرمودند . كه خبر رسيد كه شيبك خان قلعهء قندهار را گرفته ارك را محاصره نموده بود ، به جانب خراسان مراجعت نمود ؛ چه ، بعضى از خزينه‌هاى خود را در قلعهء نره‌تو گذاشته بود . و شخصى در آن نواحى ياغى شده قلعه را متصرف مىشود .\r\nشيبك خان از استماع اين خبر صلح‌گونه‌اى كرده برمىگردد و ناصر ميرزا از تنگناى حصار آزاد مىشود .\r\nو يكى از وقايع اين سال [ - نهصد و سيزده هجرى 
  ] ولادت با سعادت حضرت همايون پادشاه بود در شب سه‌شنبه [ 641 ب 
  ] چهارم ذيقعده در ارك كابل و « شاه فيروز قدر » و « سلطان همايون خان » تواريخ تولد آن حضرت است . و حضرت فردوس مكانى طوى عظيم كرد و امرا و ساير لشكر و آحاد النّاس در اين طوى آن‌قدر زر نثار كردند كه خزينه‌ها به نظر بيننده درآمد . و مردم آن ديار قبل از آن ، آن‌قدر زر يك جا نديده بودند .\r\nو در اين سال سلطان بايزيد حاكم روم بيمار شد ، به وقتى كه از ادرنه متوجه اسلامبول بود .\r\nو سلطان سليم پسرش كه در طرابوزان بود ، چون خبر ضعف پدر شنيد ، به عزيمت سلطنت متوجه لشكرگاه پدر شد ، و تا رسيدن او پدرش صحت يافت . و پدر از پسر بدگمان شده ، پسر نيز در مقام احتياط درآمد .\r\nو حاكم مصر و شام و حلب ، قانصوه غورى از هيچ طرف دل‌نگرانى نداشت .\r\nو سلطان سكندر ، حاكم دهلى در آگره به فراغت مشغول بود . و لشكريانش ولايت گواليار و آن نواحى را تاراج نموده معاودت كردند . و حاكم گجرات سلطان محمود در اين سال به محمدآباد رفت و از آنجا به واسطهء هجوم فرنگان به بنادر يرلينى و مهايم رفت و غلام خود اياز را از بندر ديب با صد كشتى مستعد جنگ به دفع فرنگان نامزد كرد . و اياز تا بندر جيپور كه داخل ركن است رفته با فرنگان جنگ كرد و ظفر يافت و به خدمت سلطان مراجعت كرد . و سلطان محمود نهم محرّم اربع عشر و تسعمائه [ - 914 
  ] به محمدآباد مراجعت نمود .\r\n\r\n\r\n","description":"","footnote":"\r\n( 1 ) . يك كلمه ناخوانا .\r\n","page_name":" 5494 ","page_number":384},
  {"content":"\r\n\r\n\r\nذكر وقايع سنهء نهصد و چهارده هجرى [ موافق سال نهصد و چهارم از رحلت خير البشر 
  ] « 1 »\r\nدر اين سال شاه اسماعيل عازم تسخير عراق عرب شد ؛ چه ، باريك بيگ برناك بر آن ولايت مستولى شده بود . و سلطان مراد نيز به آن مملكت درآمده بود . باريك بيگ چون از توجه پادشاه آگاه شد ، ايلچيان به درگاه فرستاده اظهار اطاعت و انقياد كرد ، اما خود به درگاه نيامد .\r\nشاه ايلچيان او را به اعزاز رخصت نموده و پيغام كرد كه « به ملازمت مىبايد آمد ، و الّا اينك رسيديم . » و كوچ‌بركوچ اردوى قزلباش نزديك به بغداد رسيد . و باريك بيگ طاقت جنگ نياورده فرار نمود و به اتفاق سلطان مراد به حدود روم و شام رفت و تمام عراق عرب به تصرف شاه اسماعيل درآمد و بسيارى از مخالفان به حكم شاهى در بغداد به قتل رسيدند به نوعى كه آب دجله رنگين به نظر درمىآمد .\r\nو فوجى از لشكريان به تاخت اعراب باديه رفته از مراسم قتل و غارت دقيقه‌اى فرو گذاشت نكردند . و ايالت عراق عرب به خادم بيگ كه به « خليفة الخلفا » « 2 » ملقب گشت ، مفوض شد . و در مشاهد نجف اشرف و كربلا و كاظمين و سامره بعد از زيارت عمارت بسيار كرده ، سكّان آن مواضع را نوازش بسيار كرده متوجه خوزستان شد . و بسيارى از مخالفان و معاندان\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 914 .\r\n( 2 ) . صوفيان در دورهء صفويه از ساير طوايف قزلباش به شاه نزديكتر بودند . رئيس صوفيان هريك از طوايف قزلباش را خليفه و رئيس همهء صوفيان را « خليفة الخلفا » مىگفتند . اين مقام تا زمان شاه عباس اول از مقامات بزرگ بود ، زيرا خليفة الخلفا از نظر صوفيان نايب مرشد كامل ، يعنى پادشاه صفوى ، محسوب مىشد و همگى اطاعت احكام او را مانند احكام شاه لازم و واجب مىدانستند . - نصر اللّه فلسفى ، زندگانى شاه عباس ، ج 2 ، ص 407 .\r\n","page_name":" 5495 ","page_number":385},
  {"content":"\r\n\r\nو حكّام اعراب در آن ولايت به قتل رسيدند . و آن ولايت نيز به تصرف قزلباش درآمد . و چند روز در ششتر توقف واقع شد و امير نجم گيلانى در آن يورش منصب امير الأمرايى يافت و مقدم بر جميع امرا مهر زد . و امير نجم دست امرا و تركان را بربست . و كار ممالك ايران را به آيين « 1 » و نظام آورد . و مدار مهمّات بر قانون حساب نهاد . و اردوى بزرگ از ششتر به شيراز رفت و در آن ولايت شكار جرگه كرد و حاكم لار اظهار اطاعت كرده پيشكش بسيار فرستاد .\r\nو اميريار احمد اصفهانى « 2 » در اين ايام به سعى امير نجم گيلانى منصب وزارت يافت . و قاضى محمد كاشانى كه منصب صدارت داشت و از غايت امر در اكثر مهمات ملك و مال دخل مىكرد ، با امير نجم در مقام معارضه شد و به وقت فرصت به عرض رسانيد كه « در اين اوقات امير نجم بيست هزار تومان كه ده‌لك روپيه باشد ، بيت المال متصرف شده . » پادشاه عالى همت بر زبان گذرانيد كه « اختيار او راست . » و امير نجم را طلبيد . قاضى محمد را به او سپرد . امير نجم به تحقيق افعال قاضى محمد مشغول شد و چندان قبايح از وى ظاهر شد كه دوست و دشمن بر قتلش اتفاق نمودند .\r\nو فى الواقع قاضى محمد در خون ريختن و فسق و فجور به غايت حريص بود . و چون اين امور به عرض رسيد ، حكم قتلش صادر شد و شر او از سر خلايق دفع شد .\r\nو شيبك خان در اين سال در خراسان و ماوراء النهر و تركستان حاكم على الطلاق بود .\r\nييلاق در النگ رادكان و قشلاق در ماوراء النهر نمود . و حضرت فردوس مكانى در اين سال به افغانان فهمندر تاخت و جمعى از مغول كه سابق نوكر خسرو شاه بودند ، اتفاق كرده عبد الرزّاق ميرزا بن الغ بيگ ميرزا را به سلطنت برداشتند ، و اظهار مخالفت نموده قريب به سه هزار كس جمع شدند . و با حضرت بابر پادشاه زياده از پانصد كس نماند . پادشاه از كمال شجاعت سوار شده به جنگ ايستاد و به نفس نفيس با پنج كس از بهادران لشكر مخالف ، مقابل شد . على سيد كوراوغلى سنبار « 3 » و سه كس ديگر را به قوّت بازوى شجاعت ايشان را گذرانيد . بعد از جنگ بسيار مخالفان شكست يافتند و عبد الرزّاق ميرزا [ 642 الف 
  ] گرفتار شد و آن حضرت از\r\n\r\n\r\n","description":"","footnote":"\r\n( 1 ) . ق : بياض است .\r\n( 2 ) . مراد اميريار احمد اصفهانى خوزانى ملقب به نجم ثانى است كه بنا به قول محمود بن خواندمير « . . . وكيل و صاحب اختيار سركار شاهى بود » و به دستور شاه طهماسب جهت دفع بابر شاه - كه علىرغم امدادهاى شاه طهماسب در گرفتن سمرقند و بخارا داعيهء استقلال و مخالفت داشت - عازم ماوراء النهر شد ، ولى به محض شنيدن خبر استيلاى مجدد عبيد اللّه خان اوزبك بر سمرقند و بخارا و متحصن شدن بابر در حصار شادمان ، تصميم گرفت اول اقدام به دفع امراى اوزبك نمايد و بعد كار بابر را يكسره نمايد . ولى به طورى كه از فحواى متون تاريخى دورهء صفوى برمىآيد ، به دليل كجرفتارى امير نجم ثانى با سپاهيان و غرور و تكبّر بىاندازه‌اش ، در يورش به اوزبكان شكست خورده ، دستگير و به اشارت عبيد اللّه خان به قتل رسيد . - محمود بن خواندمير ، ايران در روزگار شاه اسماعيل و شاه طهماسب ، ص 148 به بعد ؛ ميرزا بيگ جنابدى ، روضة الصفويه ، ص 221 ؛ احسن التواريخ ، ص 170 به بعد .\r\n( 3 ) . ق : بىنقطه .\r\n","page_name":" 5496 ","page_number":386},
  {"content":"\r\n\r\nكمال مروت او را مطلق العنان گردانيد . يكى از معارك پرخطر كه دلالت بر كمال شجاعت آن حضرت مىكند ، اين معركه است .\r\nو در اين سال قبل از اين جنگ به كابل خبر رسيد كه چون ولايت خسرو شاه به تصرف اوزبكان درآمده ، بدخشانيان اطاعت نكردند و در هرگوشهء بدخشان سردارى پيدا شد و زبيرزاغى « 1 » از همه قوىتر گشت . خان ميرزا به اتفاق والدهء كلانش ، شاه بيگم كه از نسل شاهان قديم بدخشان بود ، به طمع افتاده از حضرت پادشاه رخصت آن طرف گرفتند . و چون نزديك مسكن زبير رسيدند ، ميرزا خان را والدهء كلانش نزد زبير فرستادند و خود آهسته متعاقب روان شد . به حسب اتفاق در اين وقت لشكر ميرزا ابا بكر از كاشغر رسيدند ، و شاه بيگم را با جميع همراهان گرفته نزد ميرزا ابا بكر بردند و ميرزا خان چون نزد زبير رفت ، بعد از چند روز اين خبر به او رسيد . و زبير نخست ميرزا خان را اعزاز نمود و آخر او را محفوظ ساخت ، به نوعى كه به غير سه خدمتكار ديگرى نزد او نماند .\r\nو چون مدتى بر اين منوال گذشت ، يوسف على كوكلتاش كه نوكر قديم ميرزا خان بود ، با هيجده نفر ديگر اتفاق كرده نيم شب بر سر زبير رفتند و او را به قتل رسانيده ، ميرزا خان را به سلطنت رسانيدند . و ميرزا خان در بدخشان استقلال يافت .\r\nو سلطان محمود خان ، حاكم مغولستان در اين سال از منازعات برادرزادگان به تنگ آمد و در مغولستان ديگر نتوانست بود . چون حقوق بسيار بر شيبك خان داشت ، عزيمت ولايت او نمود . و شيبك خان در آن وقت در النگ رادكان بود . چون سلطان محمود خان . . . « 2 » به فرغانه رسيد ، به شيبك خان خبر رفت . در لحظه جمعى را فرستاد كه هرجا به خان مغول رسند ، او را به قتل آورند . و ايشان در نواحى خجند به سلطان محمود خان رسيدند و او را به قتل رسانيدند .\r\nو « لب درياى خجند » تاريخ قتل ايشان است .\r\nو بعد از رفتن سلطان محمود خان به ميان فرزندان الاجه خان در مغولستان نزاع شد و منصور خان ظفر يافت و سلطان خليل و سعيد خان منهزم شدند . سلطان خليل به گمان آنكه شايد سلطان محمود خان را شاهى بيگ خان رعايت كرده باشد ، متوجه ولايت اوزبك شد و چون به اخسى نزد جانى بيگ سلطان رسيد ، خبر قتل سلطان محمود خان شنيد و خود نيز به قتل رسيد .\r\n\r\n\r\n","description":"","footnote":"\r\n( 1 ) . ق : راغى .\r\n( 2 ) . يك كلمه ناخوانا .\r\n","page_name":" 5497 ","page_number":387},
  {"content":"\r\n\r\nو سلطان سعيد خان بعد از آنكه محنت بسيار در مغولستان كشيد ، او نيز بىآنكه اطلاع بر احوال سلطان خليل و سلطان محمود خان داشته باشد ، متوجه ولايت اوزبك شد و نزد جانى بيگ خان آمده خبر قتل آن جماعت شنيد . و به حكم جانى بيگ خان ، خواجه على بهادر ، حاكم اندجان ، سعيد خان را محبوس ساخت . و در آن اوقات جانى بيگ خان سلطان از اسب افتاده بود و سرش بر زمين رسيده و اختلال به دماغش راه يافته . چون اجل سعيد خان نرسيده بود ، بعد از دو سه روز جانى بيگ گفت كه « من جلاد نيستم « 1 » كه سعيد خان را به قتل آورم . » و حكمى به خواجه على بهادر فرستاد كه « سعيد خان را رها كن كه به هرجا كه خواهد ، رود . » و خواجه على بهادر كه صاحب مروت بود ، آن نوشته را به سعيد خان نمود . و سعيد خان كه نااميد مطلق بود ، خوشحال گشته ، با خواجه على بهادر به صحبت شراب مشغول شد .\r\nو جانى بيگ بعد از يك لحظه از حكم سابق پشيمان شده يكى از يساولان معتبر خود را فرستاد كه حكم قتل سعيد خان به تعجيل به خواجه على بهادر رساند . و به وقتى كه سعيد خان و خواجه على بهادر در مجلس نشسته بود ، يساول رسيده و حكم رسانيد . خواجه على بهادر گفت كه « دماغ سلطان مختل شده است . حكم اول چون رسيد ، سعيد خان را گذاشتم . اكنون او را كجا يابم ؟ » يساول جواب داد كه « عجب از شماست كه با وجود حضور سعيد خان اين سخن مىگوييد ! »\r\nخواجه على بهادر برآشفت گفت كه « حقوق خدمات چند ساله اين نتيجه داد كه مثل تو شخصى من را تكذيب نمايد و به نادولت‌خواهى متهم كند . اكنون من تو را سياست مىكنم و جواب خان مىگويم . » و فى الحال فرمود كه به آن يساول چوب بسيار زده محبوس ساختند . و چند كس معتمد خود را همراه سعيد خان نموده او را در لباس قلندرى به سرحدّ بدخشان رسانيدند . و در آن وقت ميرزا جان در قلعهء ظفر بود . به مراسم مهماندارى قيام نمود . و بعد از چند روز سعيد خان به كابل نزد حضرت فردوس مكانى رفت و آن حضرت او را به غايت عزت داشته اسباب فراغتش مهيا گردانيد . و دوم سال سعيد خان در كابل بود ، تا آنكه شيبك خان كشته شد .\r\nو آنچه در اين سال در هندوستان سانح شده است ، آنكه در ايسر و برهانپور ميان اولاد عادل خان ، حاكم آنجا بعد از فوت او به چند سال نزاع شد . و پسر احسن خان كه نبيرهء دخترى سلطان محمود ، حاكم گجرات بود ، از جد مادرى خود مدد طلبيد . سلطان محمود به مدد او\r\n\r\n\r\n","description":"","footnote":"\r\n( 1 ) . م : هستم .\r\n","page_name":" 5498 ","page_number":388},
  {"content":"\r\n\r\nرفته آن ولايت را مستخلص ساخت . و نبيرهء خود را عادل خان خطاب داده حاكم آنجا گردانيد و مراجعت كرد . و سلطان مظفر بن سلطان محمود كه در اين يورش در ركاب پدر بود ، رخصت يافته بر ودره « 1 » رفت . [ 642 ب 
  ] و سلطان بهادر ، پسر سلطان مظفر را سلطان محمود نزد خود نگاه داشت .\r\nو از حكام ديگر اقاليم كه در هرسال ذكر احوال ايشان نموده مىشد ، چيزى كه لايق به سياق اين مختصر باشد ، در اين سال منقول نيست .\r\n\r\n\r\n","description":"","footnote":"\r\n( 1 ) . م : دره .\r\n","page_name":" 5499 ","page_number":389},
  {"content":"\r\n . \r\n","description":"","footnote":"","page_name":" 5500 ","page_number":390},
  {"content":"\r\n\r\n\r\nذكر وقايع سنهء نهصد و پانزده هجرى [ موافق سال نهصد و پنجم از رحلت خير البشر 
  ] « 1 »\r\nدر اين سال شاه اسماعيل كه در اكثر ممالك ايران فرمانفرما بود ، در اين سال از فارس و عراق متوجّه آذربايجان شد و امير سيد شريف شيرازى را منصب صدارت داد . و در نواحى تبريز امير نجم زرگر « 2 » به مرض ذات الجنب و شاه بر فوت او تأسف بسيار اظهار كرد . و امير يار احمد اصفهانى را كه وزير بود ، به منصب وكالت سرافراز كرده به نجم ثانى ملقب گردانيد . و تمامى امرا و وزرا و اركان دولت را به متابعت او مأمور گردانيد . و اردوى بزرگ به خوى رفت و از آنجا عزيمت شروان نمود . و شيخ شاه ، حاكم آنجا در قلعهء بيغرد « 3 » متحصن شد . و اكثر ولايت شروان به تصرف لشكر قزلباش درآمد .\r\nو شاه اسماعيل به پاى قلعهء دربند آمد و آن قلعه را بعد از جنگ بسيار به امان گرفت و به منصور بيگ سپرد و حكومت شروان بر لله بيگ قرار گرفت . و به حكم شاه اسماعيل بعد از بيست و دو سال ، جسد پدرش ، سلطان حيدر را به اردبيل نقل كردند . و هم در زمستان به جانب تبريز مراجعت نمود .\r\nو شيبك خان در اين سال به قصد قاسم خان ، حاكم دشت و الوس جوجى خان ، به آن طرف رفت . و جمعى را از خود پيشتر به تاخت آن نواحى فرستاد ، به گمان آن‌كه قاسم خان\r\n\r\n\r\n","description":"","footnote":"\r\n( 1 ) . حاشيه « ق » : 915 .\r\n( 2 ) . مراد امير نجم الدين مسعود زرگر گيلانى است كه « در ولايت رشت به صنف صناعت و زرگرى » مشغول بود . - روضة الصّفويّه ، ص 204 .\r\n( 3 ) . ق : سفر ؛ م : سفر . اصلاح از روضة الصفويه ( ص 133 ) و ايران در روزگار شاه اسماعيل و . . . ( ص 103 ) .\r\n","page_name":" 5501 ","page_number":391},
  {"content":"\r\n\r\nدور است . و يكى از امراى معتبر قاسم خان كه در آن نزديكى بود ، متوجه آن جماعت شده و آوازه انداخت كه قاسم خان رسيد و آن جماعت كه به تاخت رفته بود ، طاقت نياورده ( به اقبح وجوه ) « 1 » منهزم شدند و پريشان و بىسامان به شيبك خان پيوستند . و شيبك خان نيز طاقت نياورده مراجعت نمود و از غايت اضطراب به تعجيل به ولايت خود رفت . و چون زمستان بود ، اكثر لشكرش پريشان حال به خراسان رسيدند .\r\nو در اواخر بهار همين سال از خراسان به قصد الوس هزاره سوار شد . و چون به كوهستان درآمد ، هزاره‌ها به جاهاى محكم پناه برده بودند ، و هرچند شيبك خان تفحص نمود از ايشان اثرى نيافت . و به واسطهء كثرت تردد اكثر اسبان لشكريانش تلف شدند . و به وقت مراجعت گذران لشكر بر تنگى افتاد كه آب ميسر نشد . از زيران مىرفت « 2 » و لشكر بسيار و راه به غايت تنگ بود . بسيارى از اسبان لشكر اينجا تلف شد و پريشان و بىسامان به خراسان مراجعت نمود . و به واسطهء يورش دشت و اين يورش لشكريان را كه پريشان حال شده بودند ، رخصت عام داد كه از نهايت تركستان تا حدود عراق و كرمان ، هركس به جاى خود رفته آسايش نمايد .\r\nو حضرت فردوس مكانى در اين سال بلكه تا رسيدن خبر قتل شيبك خان « 3 » در كابل به فراغت گذرانيد . و حاكم مصر و شام و قيصر روم و سردار مغولستان ، منصور خان و ميرزا ابا بكر ، حاكم كاشغر و سلطان سكندر ، حاكم دهلى و سلطان ناصر الدين ، حاكم مالوه و سلطان محمود ، حاكم گجرات در اين سال به حال خود به تعمير ممالك خويش مشغول بودند .\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . كذا فى النسخ . جمله فاسد و مشوّش است . مفهوم نشد .\r\n( 3 ) . به دست شاه اسماعيل در سال 916 .\r\n","page_name":" 5502 ","page_number":392},
  {"content":"\r\n\r\n\r\nذكر وقايع سنهء نهصد و شانزده هجرى [ موافق سنهء نهصد و ششم از رحلت خير البشر 
  ] « 1 »\r\nاز معظم وقايع اين سال ، قتل شيبك خان است . تفصيل اين اجمال آنكه چون ميان مملكت شاه اسماعيل و شيبك خان واسطه نماند ، اوزبكان متعرض سرحد ولايت قزلباش مىشدند . شاه اسماعيل نخست ايلچى به شيبك خان فرستاد كه « تا امروز امرى كه موجب عداوت باشد از طرفين به فعل نيامده . جمعى از اوزبكان متعرّض ولايت عراق مىشوند . منع ايشان مىبايد كرد كه قاعدهء محبّت برقرار ماند ، فرد :\r\n « درخت دشمنى بركن كه رنج بيشمار آرد * نهال دوستى بنشان كه كام دل به بار آرد » \r\nشيبك خان در جواب نوشت كه « دعوى سلطنت و معارضهء پادشاهان كس را مىرسد كه ابا عن جدّ پادشاه‌زاده باشد . به خويشى تراكمهء آق‌قوينلو دعوى سلطنت وقتى مىشد كرد كه مثل من پادشاهى وارث اقاليم سبعه در ميان نمىبود . مصرع : گداى گوشه‌نشينى تو ، حافظا مخروش . » و عصايى و كشكولى به تحفه فرستاد كه ميراث پدر تو و كار تو اين است ، فرد :\r\n نصيحت گوش كن جانا كه از جان دوست‌تر دارند * جوانان سعادتمند پند پير دانا را \r\nو اگر قدم از حد خود فراتر مىنهى از سر خود بينديش .\r\n\r\n\r\n","description":"","footnote":"\r\n( 1 ) . حاشيهء « ق » : 916 .\r\n","page_name":" 5503 ","page_number":393},
  {"content":"\r\n\r\n عروس ملك كس در كنار گيرد چُست * كه بوسه بر دم شمشير آبدار زند \r\nو ايلچى عراق را شيبك خان رخصت داده به لشكر هزاره رفت و آن‌چنانكه مذكور شد ، بازگشت . و شاه اسماعيل بعد از اطلاع بر مضمون كتابت در جواب [ 643 الف 
  ] نوشت كه « اگر سلطنت به ميراث مىبود از پيشداديان به كيانيان نمىرسيد و على هذا القياس به چنگيز خان كى رسيدى ؟ و به تو خود از كجا ؟ و از پدمرده به تلافى اين جواب ؟ و آنكه مذكور بود كه « عروس ملك كسى در كنار گيرد چست الخ » من نيز همان مىگويم . اينك رسيديم . اگر به جنگ بيرون آيى در مصافگاه سخن گفته شود ، الّا اين چرخ و دوك كه فرستاده‌ام پيش نه و در پس كارى كه به تو لايق است ، بنشين ، فرد :\r\n « بس تجربه كرديم در اين دير مكافات * با آل عبا هركه در افتاد ور افتاد » \r\n« 1 » و اين نامه به دقت مراجعت از هزاره رسيد . و شاه اسماعيل در منزل سلطان بلاغ طوى عظيم داده ، امرا و اعيان و اركان دولت خود را جمع آورد و بعد از اطعام طعام دست انعام گشود و اسبان با زين زر و كمر و شمشير و خنجر مرصع بسيار و اقمشهء روم و فرنگ بىنهايت به لشكريان داد . و از جواهر و زر و نقد آنچه در خزانه داشت ، به مردم داد . و بيست و سه هزار تومان و كسرى رايج تبريز - كه عبارت از چهارده لك روپيه باشد - در اين مجلس بخشيد .\r\nو بعد از فراغ از طوى قرعهء مشورت در ميان انداخته خواطر بر يورش خراسان قرار گرفت و بىتوقّف سوار شده از راه رى به دامغان آمد . و احمد سلطان ، داروغهء آنجا كه داماد شيبك خان بود ، بگريخت . و خواجه احمد قنقرات ، حاكم استرآباد نيز محل حكومت خود را خالى ساخت و ارباب و كلانتران ولايت جرجان به درگاه آمدند . و خواجه مظفر بتيكچى در اين وقت وزارت يافت .\r\nو شيبك خان در هرات از رسيدن لشكر قزلباش آگاه شد و طاقت نياورده با وجود آنكه\r\n\r\n\r\n","description":"","footnote":"\r\n( 1 ) . شيبك خان پس از تسخير خراسان هيچگاه از تحقير و تخويف شاه اسماعيل و برانگيختن او به جنگ باز نمىنشست . مكرّر به شاه اسماعيل نامه‌هاى تهديدآميز نوشت و حتى در يكى از نامه‌ها از شدت غرور و گستاخى او را اسماعيل داروغه خطاب كرد . روملو ضمن شرح وقايع سال 915 ، در مورد آخرين نامهء شيبك خان به شاه اسماعيل و جواب آن نامه مىنويسد : « هم در اين سال شيبك خان كتابتى به خاقان اسكندر شأن فرستاد و اين بيت را در آنجا نوشته بود :\r\n ما را طمع به ملك عراق خراب نيست * گر مكّه و مدينه نگيرم ، حساب نيست \r\nو خاقان اسكندر شأن در جواب نوشت :\r\n هركس به جان غلام على بو تراب نيست * صد مكّه و مدينه بگيرد ، حساب نيست » \r\n.\r\n","page_name":" 5504 ","page_number":394},
  {"content":"\r\n\r\nطريقه عقرب بود از هرات به مرو رفت و به تعجيل كسان به ماوراء النهر و ساير ممالك خود فرستاده طلب لشكر نمود . و شاه اسماعيل در نواحى طوس از خبر خالى شدن پايتخت خراسان مطلع شده به خاطرجمع به طوس رفت . بعد از زيارت مشهد مقدس به جانب مرو روان شد . و دايه محمد بيگ را از سرخس به رسم منقلاى پيشتر روان كرد و جان وفا ميرزا « 1 » و قنبر بيگ « 2 » از لشكر اوزبك به استقبال بيرون آمدند . اگرچه دايه محمد بيگ در اين جنگ كشته شد ، « 3 » اما اوزبكان انهزام يافته به مرو درآمدند .\r\nو شاه اسماعيل به ظاهر مرو آمد . و شيبك خان حصارى شده انتظار لشكر مىكشيد . و چند روز از طرفين مردان مرد و طالبان روز نبرد ، به ميدان آمده داد مردانگى مىدادند . شاه اسماعيل چون دانست كه شيبك خان تا آنكه لشكريانش بالتّمام جمع شوند ، از قلعه بيرون نخواهد آمد و توقف بسيار در پاى حصار باعث پريشانى لشكر قزلباش مىشود ، تدبيرى انديشيده ، آخر روز چهارشنبه بيست و هشتم شعبان سنهء مذكور از ظاهر مرو كوچ كرده سه فرسخ راه بازگرديد . « 4 » و يك روز و دو شب در آن منزل توقف نمود و كتابتى مشتمل بر توبيخ و سرزنش بسيار به قلعه فرستاد . و روز جمعه امير بيگ موصلو را با سيصد سوار در سر پل نهر محمودى بازداشت و مقرر كرد كه چون سياهى لشكر اوزبك پيدا شود ، مقيد ، به جنگ نشده به لشكر ملحق شود . و خود با جميع سپاه از آب بگذشت .\r\nو شيبك خان معاورت را حمل بر ضعف نموده ارادهء بيرون آمدن كرد . روز اول مردم كار ديده مانع بيرون آمدن او شدند . و روز دوم هرچند دولت‌خواهان او را از بيرون آمدن منع كردند به جايى نرسيد و با بيست هزار سوار كه در آن وقت در ملازمت او بودند ، بيرون آمده متعاقب شاه اسماعيل روانه شد . « 5 » و چون نزديك پل رسيد ، امير بيگ به موجب قرارداد گريزان شد و شيبك خان دليرتر شده از آب بگذشت . و امير بيگ حقيقت بيرون آمدن اوزبكان را به شاه اسماعيل عرض كرد . و شاه اسماعيل عنان بازگردانيده متوجه شيبك خان گشت و هردو لشكر به يكديگر رسيده داد شجاعت دادند . عاقبت قزلباشان ظفر يافته اوزبكان منهزم شدند .\r\n\r\n\r\n","description":"","footnote":"\r\n( 1 ) . م : خان وفا ميرزا .\r\n( 2 ) . م : قنبر لى بيگ .\r\n( 3 ) . روضة الصفويّه ( ص 234 ) : « . . . و بر زبان الهام بيان گذرانيد كه « دايه محمد بيگ ديگر ما را نخواهد ديد . »\r\n( 4 ) . روضة الصفويّه : « به مضمون كلام معجز نظام سرور اوليا علىّ مرتضى . . . كه الحرب خدعة نصب العين اشرف گردانيده رأى جهانگشاى چنان مقتضى گرديد كه از راه خدعه و فريب او را از مضيق شهربند به فضاى وسيع دشت . . . »\r\n( 5 ) . گويا بيش از هرچيز تحريكات و ملامت‌هاى مغول خانم ، زن شيبك خان باعث شد كه خان مغرور اوزبك بىتوجّه به نصايح اعيان دولت خود ، از حصار مرو بيرون آمد و سر در پى فراريان نهاد ولى آنان را در قريهء محمودى منتظر جنگ يافت .\r\n","page_name":" 5505 ","page_number":395},
  {"content":"\r\n\r\nو شيبك خان از غايت اضطراب با پانصد كس در چهار ديوارى [ ى 
  ] كه راه بيرون شدن نداشت درآمد . و سپاه عراق آن محوطه را احاطه كرده دست به انداختن تير و سنگ گشودند .\r\nو اوزبكان از غايت دهشت و تنگى جا بر زبر يكديگر افتادند و در زير دست و پاى اسب و آدمى هلاك مىشدند . و دليران ايشان قدم بر فرق مردگان نهاده بر سر ديوار حصار برآمده جنگ مىكردند . تا آنكه بالتّمام هلاك شدند . و شيبك خان نيز در زير دست و پا هلاك شد . « 1 » و بعد از تفحص جسد او را در زير چند تن يافتند . سرش را به نزد شاه اسماعيل درآوردند . و اكثر سرداران اوزبك گرفتار شده به قتل رسيدند .\r\nو در هيچ مصافى تا آن وقت اتفاق نيفتاده بود كه تمام اعيان و سرداران به قتل رسيده باشند . و خواجه محمود ساغر بن حسن « 2 » كه وزير شيبك خان بود و محافظت قلعهء مرو مىنمود ، بعد از اين واقعه به نجم ثانى متوسل شده امان يافت و قلعه را تسليم نموده ، داخل وزرا شد و ايالت مرو شاهجان به دده بيگ متعلق شد و پادشاه ايران به هرات آمد و حكومت [ 643 ب 
  ] و داروغگى هرات به حسين بيگ لله مفوّض گشت . و قشلاق در هرات افتاد . و خان ميرزا ، حاكم بدخشان در اين ايام به هرات آمده به اعزاز تمام رخصت مراجعت يافت .\r\nو احوال حضرت ظهير الدين محمد بابر پادشاه در اين سال اين است كه در اوايل رمضان ميرزا خان از قلعهء ظفر خبر فرستاد كه « شاه اسماعيل ، شيبك خان را به قتل آورد و جمعى كثير از مغولان از اوزبك جدا شده به قندوز آمده‌اند ، و من به قندوز رفتم . فرصت غنيمت است به تعجيل مىبايد آمد كه مملكت موروثى به دست درمىآيد . » و آن حضرت به تعجيل با وجود زمستان متوجه بدخشان شد . و در قندوز ميرزا جان با خيل مغول ملازمت كردند . و بعد از\r\n\r\n\r\n","description":"","footnote":"\r\n( 1 ) . و در خصوص تاريخ مرگ وى گفتند :\r\n آمد كلاه سرخ و عدم گشت خان از او * تاريخ قتل او ز قضا شد « كلاه سرخ » - 916 \r\nمراد از كلاه سرخ ، قزلباش است . با مرگ شيبك خان سراسر خراسان با ولايات هرات و مرو و قندهار تا رود آمويه به ممالك شاه اسماعيل پيوست و مذهب شيعه در آن ولايت نيز مذهب رسمى گشت . - نصر اللّه فلسفى ، زندگانى شاه عباس اول ، ج 1 ، ص 159 ؛ عبد الحسين نوايى ، اسناد و مكاتبات شاه اسماعيل ، ص 76 و 77 .\r\n( 2 ) . مراد خواجه محمود ساغرچى است . ميرزا بيگ جنابدى از قول او روايت مىكند كه وقتى شاه اسماعيل نعش شيبك خان را ديد و دستور داد « هركه من را دوست دارد ، از گوشت اين دشمن طعمه سازد » كوشش و ازدحام « جهت أكل گوشت اعضاى ميّتهء وى به مرتبه‌اى رسيد كه صوفيان تيغ‌ها كشيده قصد يكديگر مىنمودند و آن گوشت افسردهء متعفّن با خاك و خون آغشته را به وجهى از يكديگر ربوده تغذيه مىنمودند كه چرغان شكارى در حال طغيان گرسنگى گوشت آهو از يكديگر بودند . » - روضة الصفويّه ، ص 240 .\r\n","page_name":" 5506 ","page_number":396},
  {"content":"\r\n\r\nمشورت متوجه حصار كه حمزه سلطان و مهدى سلطان آنجا بودند شدند و از آب آمويه به گذر برفور تارام عبور نمودند .\r\nو حمزه سلطان چون اين خبر شنيد ، به استقبال بيرون آمد . اعتقاد اوزبكان آن بود كه پادشاه چون از كابل به ايلغار آمده است و هنوز لشكر مغول نيز آسوده نشده آمده ، طاقت جنگ ندارد . و قرارداد پادشاه بابر اينكه اوزبكان چون دل‌شكسته‌اند ، جنگ نمىتوانند كرد .\r\nچون به نزديك يكديگر رسيدند ، حضرت پادشاه به ايلغار درست متوجه لشكر حمزه سلطان شد . و حمزه سلطان نيز به حسب اتفاق به جانب لشكر پادشاه ايلغار كرد . و هركدام به راهى به لشكرگاه يكديگر رسيدند و خبر يكديگر يافتند . و به راهى كه لشكر بيگانه رفته بود ، هركدام مراجعت نموده به منازل خود آمدند و مطلقا يكديگر را نديدند . و اين از غرايب اتفاقات است . و چون هردو لشكر در خود استعداد جنگ نيافتند ، پادشاه بابر به قندوز آمد و حمزه سلطان به حصار گريخت .\r\nو چون بر احوال خانزاده بيگم ، همشيرهء حضرت بابر پادشاه كه سابقا در حرم شيبك خان بود ، در مرو شاه اسماعيل مطلع شد ، به اعزاز هرچه تمام‌تر او را به قندوز فرستاد و حضرت پادشاه ، ميرزا خان را با تحف و هدايا به خراسان نزد شاه اسماعيل فرستاد و نوشت كه « دفع اوزبك كه دشمن قديم‌اند بر شما و بر ما لازم است . » و شاه اسماعيل - چنان كه گذشت - ميرزا خان را به اعزاز هرچه تمام‌تر مرخص ساخت .\r\nو احوال حكام مغول در اين سال اين است كه چون خبر فوت شيبك خان منتشر شد ، سيد محمد ميرزا دو غلات با باقيمانده‌هاى مغول در اندجان اتفاق كرده اوزبكان را از آن ولايت بيرون كردند . و كس نزد حضرت بابر پادشاه فرستاده از حقيقت حال اعلام نمودند . و چون سعيد خان در ملازمت پادشاه بود و جمعى كثير نيز از لشكر مغولان از اوزبك جدا شده ، آمده بودند ، آن حضرت سعيد خان را با جمعى كه مناسب دانست ، به جانب اندجان فرستاد .\r\nو اوزبكان بعد از قضيّهء شيبك خان سه فرقه شدند . عبيد اللّه سلطان در قرشى « 1 » به احتياط آنكه مبادا لشكر قزلباش از آب بگذرد ، قرار گرفت و حمزه سلطان و مهدى سلطان و تيمور سلطان در حصار جمع شدند و آمادهء جنگ حضرت بابر پادشاه گشتند . و كوچم خان و سونجك سلطان متوجه اخسى و اندجان گشته دفع سعيد خان را پيشنهاد همت گردانيدند .\r\n\r\n\r\n","description":"","footnote":"\r\n( 1 ) . قرشى : در ناحيت جنوبى رود سغد رود ديگرى كه امروز آن را كشكه‌رود مىگويند به موازات آن مىگذرد . در كنار اين رود شهر قرشى واقع است كه اعراب قرون وسطى آن را نسف مىناميدند و ايرانيان نخشب . - لسترنج ، ص 498 .\r\n","page_name":" 5507 ","page_number":397},
  {"content":"\r\n\r\nسعيد خان در اندجان هنوز آرام نگرفته بود كه اين خبر رسيد . جمعى را در قلعهء كاشان مضبوط ساخت و خود در اندجان توقف نمود .\r\nو سلاطين اوزبك قلعهء كاشان را نخست محاصره نمودند . و لشكر ميرزا ابا بكر كاشغرى در اين وقت فرصت يافته متوجّه تسخير ولايت اندجان شدند . و سعيد خان به غايت سراسيمه گشت . و سلاطين اوزبك قلعهء كاشان را محاصرهء طولانى نموده ، آخر پياده شده به حصار درآمدند . و مردم قلعه كه كارديده و شجاع بودند ، چون دانستند كه قلعه از دست رفت ، در اين وقت كه اوزبكان پياده بودند ، سوار شده به هيأت اجتماعى از دروازهء ديگر بيرون رفتند . تا آنكه اوزبكان از خندق برگشته سوار مىشدند ، ايشان راه بسيارى رفته بودند .\r\nو سعيد خان را در اندجان لشكر ميرزا ابا بكر به تنگ آورده بودند و مقرر شده بود كه روز ديگر به جنگ سلطانى قلعه را مسخّر سازند . در اين شب لشكرى كه از كاشان گريخته بود ، به اندجان رسيد . و سعيد خان به وقت صبح با تمام لشكر خود سوار شده بيرون آمد . و بعد از جنگ بسيار لشكر ميرزا ابا بكر شكست يافت و بسيارى از ايشان به قتل رسيده ، جمعى كثير گرفتار شدند . و از شنيدن اين خبر اوزبكان كه كاشان را محاصره ساخته بودند ، پيشتر نيامدند .\r\nو منصور خان در مغولستان به حال خود بود .\r\nو احوال ممالك هندوستان در اين سال آن است كه در ولايت مالوه بعضى از امرا ، سلطان شهاب الدين ، پسر ناصر الدين ، حاكم آنجا را به مخالفت پدر تحريض نمودند . و شهاب الدين شبى از قلعهء ماند و فرار نموده به ميان ولايت درآمد و از هرطرف لشكر نزد او جمع شد . و با جمعيت بسيار به بدار آمد . و سلطان ناصر الدين نيز با لشكرى [ 644 الف 
  ] كه داشت به جنگ پسر بيرون آمد . و بعد از جنگ عظيم ، ناصر الدين اگرچه اندك مردم داشت ، ظفر يافت و شهاب الدين پريشان فرار نمود . و به وقت هزيمت چشم ناصر الدين بر پسر افتاد . و با وجود آنكه قدرت برگرفتن او داشت ، تغافل نمود و شفقت پدرى مانع استيصال او شد . و شهاب الدين به ولايت سلطان سكندر ، حاكم دهلى گريخت . و ناصر الدين به جانب ماندو مراجعت نمود . و در راه امرايى كه با شهاب الدين اتفاق نموده بودند ، از ناصر الدين متوهم شده او را زهر دادند . و در اواخر سنهء ستّ و عشر تسعمائه [ - 926 
  ] ناصر الدين درگذشت .\r\nو چون شهاب الدين حاضر نبود ، برادرش محمود بن ناصر الدين را امرا بر خود حاكم ساختند . و شهاب الدين از اين معنى آگاه شده از راه ديگر به جانب قلعهء ماندو ايلغار نموده ، قبل از رسيدن محمود به پاى قلعه آمد . اما محافظان قلعه او را به قلعه راه ندادند . بالضروره شهاب الدين به بلاد ايسر و برهانپور گريخت و محمود به قلعه آمده استقلال يافت . و\r\n\r\n","description":"","footnote":"","page_name":" 5508 ","page_number":398},
  {"content":"\r\n\r\nشهاب الدين بعد از چند روز در ولايت ايسر بىحضور شده درگذشت .\r\nو چون سلطان محمود به قلعه درآمد ، محافظ خان « 1 » نام خواجه‌سرايى كه حاكم قلعه بود ، روزى به سلطان محمود گفت كه « دو برادر ديگر شما در يك قلعه‌اند و در مقام فتنه و فساداند .\r\nايشان را به قتل مىبايد آورد . » و سلطان محمود در جواب او سخن درشت گفت كه « امثال شما كسان را در خون پادشاهان سعى كردن خوب نيست » و محافظ خان حرفى نالايق بر زبان آورد . سلطان محمود شمشيرى كه در دست داشت با غلاف بر سر او زد و سر محافظ خان بشكست . محافظ خان بيرون آمده به منزل خود رفت و فى الحال با لشكر خود و جمعى كه به او متفق بودند ، سوار شده بر سر سلطان محمود آمد . و سلطان محمود با مردم نزديك خود به جنگ ايستاد و به هرنوع كه بود آن روز را به شب رسانيد . و شب طاقت نياورده از قلعه بيرون رفت . و محافظ خان ، صاحب خان بن سلطان ناصر الدين را به پادشاهى برگزيد . و سلطان محمود در ميان مملكت مالوه به جمع لشكر مشغول شد و به استعداد بسيار به پاى قلعهء ماندو آمد .\r\nو قيصر روم ، سلطان بايزيد در اين سال از سلطان سليم ، پسرش آزرده‌خاطر شد ؛ چه ، به وقت بىحضورى او ، سلطان سليم با بيست و پنج هزار سوار به كنار اردوى پدرآمد . و سلطان بايزيد صحت يافته بود . و از سبب آمدن سلطان سليم پرسيد . معذرتى چند كه اصلى نداشت گفت . و سلطان بايزيد او را رخصت ولايت خود نموده در مقام آن شد كه سلطان احمد را ولىعهد خود گرداند . و سلطان سليم از اين معنى آگاه شده به جنگ پدرآمد و ميان ادرنه و اسلامبول پدر و پسر جنگ عظيم كردند . سلطان سليم شكست يافت و به ولايت خود كفه كه در تصرف پسرش ، سلطان سليمان بود ، گريخت .\r\nو در مصر قانصوه غورى حاكم بالاستقلال بود .\r\n\r\n\r\n","description":"","footnote":"\r\n( 1 ) . م : محافظان .\r\n","page_name":" 5509 ","page_number":399},
  {"content":"\r\n . \r\n","description":"","footnote":"","page_name":" 5510 ","page_number":400},
  {"content":"\r\n\r\n\r\nذكر وقايع سنهء نهصد و هفده هجرى [ موافق سال نهصد و هفتم از رحلت خير البشر 
  ] « 1 »\r\nشاه اسماعيل در اين سال از هرات به عزم تسخير ماوراء النهر روانه شد به ميمنه « 2 » و فارياب « 3 » رفت . محمد تيمور سلطان ، ولد شيبك خان كه بعد از پدر در سمرقند حاكم شده بود و عبيد اللّه سلطان ، حاكم بخارا و جانى بيگ سلطان به يكديگر ملحق شده در مقام صلح شدند و ايلچيان نزد شاه اسماعيل آمده خواجه محمود را طلب نمودند . و خواجه محمود به آن طرف آب رفته قرارداد شد كه جيحون ميان قزلباش و اوزبك واسطه شد . و شاه اسماعيل مراجعت نموده ايالت اندخود و شبرغان و چچكتو و ميمنه و فارياب را به بيرام بيگ قرامانلو داد و اردوى بزرگ به قم آمده آنجا قشلاق اتفاق افتاد .\r\nو خواجه سيف الدين مظفر در اين ايام به مازندران رفته حكام آنجا آقا محمد [ روزافزون 
  ] و امير عبد الكريم را به درگاه آورد . و مقرر شد كه سى هزار تومان - كه پانزده لك روپيه باشد - و اصل خزانه سازند . و خواجه مظفر نوبتى ديگر به تحصيلدارى اين مبلغ همراه آقا محمد و مير عبد الكريم به مازندران رفت .\r\n\r\n\r\n","description":"","footnote":"\r\n( 1 ) . نسخ بياض است . حاشيهء « ق » : 917 .\r\n( 2 ) . م : ميمند : ميمنه سر راه بلخ در دو منزلى طالقان است . در قرون وسطى آن را يهودان و يهوديّه مىگفتند و غالبا مركز جوزجان شمرده مىشد . مسلمانان اسم شهر را به ميمنه بدل كردند تا با مباركى و ميمنت همراه باشد . - لسترنج ، ص 450 .\r\n( 3 ) . ق : ارباب . فارياب از جمله‌هاى شهرهاى مهم جوزجان در قرون وسطى است كه امروز از آن اسمى در نقشه وجود ندارد از آنچه كه در كتب مسالك ذكر شده چنين برمىآيد كه خرابه‌هاى آن در محلى است كه امروز آن را خيرآباد گويند . - لسترنج ، 451 .\r\n","page_name":" 5511 ","page_number":401},
  {"content":"\r\n\r\nو شاه اسماعيل در نواحى قم و ساوه و فراهان در آن ايام چهار مرتبه شكار جرگه طرح انداخت . مرتبهء اول بيست و شش هزار شكارى به قتل رسيد . و دفعهء دويم پنجاه و هفت هزار جانور « 1 » بىجان شد . و دو دفعهء آخر ده هزار و دوازده هزار صيد كشته شد . و خواجه مظفر در اين اوقات از مازندران معاودت نموده نصف مال را با حكام مازندران به درگاه آورد .\r\nو احوال حضرت فردوس مكانى ظهير الدين محمد بابر پادشاه در اين سال اين است كه چون ميرزا خان از خراسان مراجعت نمود و شاه اسماعيل در مقام امداد درآمد ، آن حضرت متوجه حصار شده و يك مرتبه بىآنكه جنگ شود - چنان كه گذشت - مراجعت اتفاق افتاد .\r\nو مرتبهء دويم چون آن حضرت به پل سنگين رسيد معلومش شد كه لشكر اوزبك بسيار است و صرفه در جنگ نيست . و اوزبكان نيز دانستند كه به آن حضرت لشكر بسيار همراه نيست ، لاجرم از پايان پل سنگين فارياب گذشتند . و اين خبر چون به آن حضرت رسيد ، كوچ كرده به طرف [ 644 ب 
  ] آب دره كه جاهاى محكم دارد روان شد و تمام شب و نصف روز به تعجيل راندند ، تا به جايى رسيدند كه لايق جنگ دانستند . و نيم‌شب خبر رسيدن غنيم رسيد . تا صبح لشكريان تهيهء اسباب جنگ نمودند . و به وقت صبح ، پادشاه سوار شده بر بالاى پشته‌اى مرتفع كه بجز يك راه به طرف مخالفان نداشت ، برآمد .\r\nو اوزبكان به طرف هموارى صف آراستند ، بجز تيمور سلطان كه بر بالاى پشته‌اى ديگر برآمد . و پادشاه ، ميرزا خان را در برابر تيمور سلطان بازداشت . و از هرطرف به قدر مقدور كوشش نمودند . اما چون راه تنگ بود ، اوزبكان را وصول به قول حضرت پادشاه ميسر نشد ، و روز به آخر رسيد . و جايى كه اوزبكان ايستاده بودند از آب دور بود . به داعيهء آنكه نزديك آب فرود آيند ، ارادهء برگشتن نمودند . جمعى از جوانان مردانه از قول پادشاه پياده شده از بلندى پايان آمدند و اوزبكان را تعاقب نمودند .\r\nجمعى كه در برابر ميرزا خان ايستاده بودند ، ايشان نيز ارادهء معاودت نمودند . و مردم ميرزا خان مراجعت ايشان را حمل بر گريز نموده به يك بار حمله بردند . و اوزبكان چون عنان برگردانيده بودند ، ديگر خود را جمع نتوانستند كرد . هزيمت يافتند . و لشكر جغتاى به تعاقب روان شده بسيارى را به قتل آوردند . و حمزه سلطان و مهدى سلطان و ديگر سرداران را دستگير كرده به نظر حضرت پادشاه درآوردند . و به حكم آن حضرت همه به ياسا رسيدند . و\r\n\r\n\r\n","description":"","footnote":"\r\n( 1 ) . روضة الصفويّه : « نوبت اول شانزده فرار نخجير و آهو و گور و مرتبهء ديگر پانزده هزار وحوش و سباع به قتل رسيد . »\r\n","page_name":" 5512 ","page_number":402},
  {"content":"\r\n\r\nتا نزديك حصار به ايلغار رفته و اوزبكان را مجال جمع آمدن ندادند . و در حصار از اطراف لشكر بسيار نزد حضرت فردوس مكانى جمع شده و قندوز و بغلان به تصرف درآمد .\r\nو شاه اسماعيل نيز احمد سلطان صوفى اغلان استاجلو و شاهرخ خان افشار را با جمعى كثير به كمك پادشاه فرستاد ، « 1 » و عدد لشكر آن حضرت به شصت هزار كس رسيد . از حصار گذشته به قرشى رسيدند . عبيد اللّه خان در قرشى متحصن شده صلاح در محاصره ندانسته به جانب بخارا روان شدند . و عبيد اللّه خان چون دانست كه بعد از فتح بخارا در قرشى نمىتواند بود ، از قرشى بيرون آمده عازم بخارا شد . و حضرت پادشاه خبر يافته به تعاقب او سوار شد . و يك شبانه‌روز او را تعاقب فرموده از حدود بخارا گذرانيد . و باقى سلاطين اوزبك كه در سمرقند بودند طاقت نياورده فرار نمودند .\r\nو آن حضرت به بخارا درآمد . و اوزبكان گريخته تمام به تركستان رفتند . و پادشاه ، لشكر قزلباش را كه به كمك آمده بودند معزز و محترم رخصت معاورت داد . و در نصف رجب نهصد و هفده آن حضرت به عظمت هرچه تمام‌تر به سمرقند درآمد ، و كابل و غزنين را به ناصر ميرزا مرحمت فرمود . و اندجان را در اين سال سعيد خان به استقلال متصرف بود . و مغولستان در تصرف منصور خان بود . و در كاشغر ميرزا ابا بكر حكومت مىكرد .\r\nو احوال مملكت روم در اين سال آن است كه چون سلطان سليم از پدرش شكست يافته به ولايت پسر گريخت ، به سلطان بايزيد خبر رسيد كه لشكر قزلباش به حدود ولايت او متعرّض مىشوند . سلطان بايزيد آن چنان كه بايد متوجه دفع قزلباشان نشده ، اين معنى بر خواطر امراى روم به غايت گران آمد . اكثر از وى جدا شده نزد سلطان سليم رفتند . و سلطان سليم به اتفاق امرا متوجه ، پايتخت پدر شد . و چون نزديك رسيد ، بقيهء امرا كه نزد سلطان بايزيد بودند ، او را تكليف كردند كه سلطان سليم را قايم مقام خود گردانيده گوشه‌نشينى كند .\r\nو در اواخر سنهء نهصد و هفده « 2 » سلطان سليم به استقلال پادشاه روم شد و پدرش هم در آن نزديكى فوت شد ؛ چه ، بعضى گويند كه مسموم شد . مدّت سلطنتش سى و سه سال بود . ملّا عبد الرحمان جامى سلسلة الذهب ، را به نام او نظم كرده است .\r\nو در مصر قانصورهء غورى حاكم بود .\r\n\r\n\r\n","description":"","footnote":"\r\n( 1 ) . صاحب روضة الصّفويّه نتيجهء عزيمت نيروى كمكى شاه اسماعيل به بابر پادشاه را از قول محمد خان ايشيك آقاسى و امير نجم ثانى اين چنين گزارش مىكند : « نوّاب بابرى اكثر بلاد ماوراء النهر به امداد امراى عظام احمد بيگ صوفى اوغلى و شاهرخ سلطان افشار فتح نموده ، اما غرور و پندار او را بر مخالفت بعد از موافقت ترغيب فرموده سر از ربقهء اطاعت كشيده به خيال استقلال رايت عناد برافرازد . . . » ( ص 255 ) .\r\n( 2 ) . م : سبع عشر و تسعمائه .\r\n","page_name":" 5513 ","page_number":403},
  {"content":"\r\n\r\nو احوال مملكت هندوستان در اين سال اين است كه چون سلطان محمود ، حاكم مالوه را محافظ خان از قلعهء ماندو بيرون كردند و به ميان مملكت مالوه درآمده جمعيت بسيار به هم رسانيده بازگشت و قلعهء ماندو را محاصره كرد . جمعى از امرا كه در قلعه بودند با محافظ خان آغاز مخالفت نموده در خفيه به سلطان محمود پيغام فرستادند كه « تو را در فلان موضع به قلعه درمىآوريم . » و محافظ خان بر اين معنى اطّلاع يافته ، طاقت توقف نياورد . و در شوال نهصد و هفده صاحب خان را كه به سلطنت برگرفته بود برداشته به گجرات گريخت .\r\nو سلطان مظفر در اين وقت به حكومت گجرات رسيده بود . ايشان را گرامى داشت و از عراق ايلچيان شاه اسماعيل در آن وقت به گجرات آمده بودند . روزى صاحب خان به جايى كه ايلچيان فرود آمده بودند رفت و ميان او و ايلچيان گفت و شنيدى شده به نزاع منجر شد و غوغا بلند شد . و در ميان گجراتيان شاهزاده مندو بدنام شد و ديگر در گجرات توقّف نتوانست نمود . به دهلى نزد سلطان سكندر [ لودى 
  ] رفت . و محافظ خان از وى جدا شده به مالوه درآمد . و چون سلطان محمود از امراى مالوه خاطرجمعى [ 645 الف 
  ] نداشت ، در مقام تربيت راجپوتان ( و هندوان ) « 1 » درآمد و يكى از ايشان را راىميدنى نام كرده معتبر ساخت .\r\nو از اطراف و جوانب راجپوتان نزد او جمع شدند ، چنان كه عدد ايشان به ده‌هزار رسيد . و در عرض يك سال امراى مالوه بالتمّام مستأصل شدند . جمعى را سلطان محمود به قتل آورده ، جمعى فرار نموده به اطراف رفتند . و راىميدنى « 2 » به كمال استقلال رسيده صاحب اختيار ملك و مال شد .\r\nو در اين سال سلطان محمود ، حاكم گجرات بىحضور شد . و سلطان مظفر ، پسر خود را از برودره « 3 » طلب نمود و تا رسيدن پسر صحّت يافت . و سلطان مظفر رخصت يافته به ولايت خود رفت . و بعد از رفتن او ديگر باره مرض عود نمود و روزبه‌روز اشتداد مىيافت . تا آنكه در ماه رمضان به روز دوشنبه درگذشت . و بعد از دو ساعت سلطان مظفر را كه طلبيده بودند رسيد و نعش پدر را به مقبره‌اى كه در قصبهء سركنج ساخته بودند فرستاد .\r\nمدت سلطنت سلطان محمود پنجاه و چهار سال و يك ماه و دو روز بود . و ايام حياتش بيست و هشت سال و كسرى بود . « 4 » و بعد ازو تمام امرا اتفاق كرده مظفر شاه را بر خود حاكم گردانيدند . و سلطان مظفر امراى پدر را عزّت بسيار مىداشت و جمعى را كه از قديم الايام خدمت او كرده بودند به درجهء اعتبار رسانيد .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . م : راىمندو .\r\n( 3 ) . م : بروده .\r\n( 4 ) . در نسخ به همين ترتيب است . شايد رقم دو موضوع جابجا شده است .\r\n","page_name":" 5514 ","page_number":404},
  {"content":"\r\n\r\nو در همين چند روز ايلچيان پادشاه ايران به گجرات آمده ، اعزاز بسيار يافتند . و پادشاهزادهء مالوه - چنان كه گذشت - در اين اوقات به گجرات آمد و رفت . و عادل خان حاكم ايسر و برهانپور با اهل و عيال به مباركبادى سلطنت سلطان مظفر آمده به اعزاز هرچه تمام‌تر مراجعت نمود .\r\n\r\n","description":"","footnote":"","page_name":" 5515 ","page_number":405},
  {"content":"\r\n . \r\n","description":"","footnote":"","page_name":" 5516 ","page_number":406},
  {"content":"\r\n\r\n\r\nذكر وقايع سنهء نهصد و هيجده هجرى [ موافق با سال نهصد و هشتم از رحلت خير البشر 
  ] « 1 »\r\nدر اين سال به شاه اسماعيل خبر رسيد كه ولايت ماوراء النهر به تصرف حضرت بابر پادشاه درآمد و به غايت استقلال رسيد و داعيهء تسخير بلخ و آن نواحى دارد . و چون ايلچى نجم ثانى را حضرت پادشاه به موجب دلخواه رخصت نكرده بود ، نجم بيگ وقت بىوقت به شاه اسماعيل سخنان مىگفت ، تا آنكه نجم بيگ با جمعى كثير از لشكر قزلباش به يورش خراسان مأمور شد و كوچ‌بركوچ به آن حدود رفت .\r\nاما اوزبكان چون به تركستان گريختند و خبر شنيدند كه كمك خراسان و عراق مراجعت نمود ، تيمور سلطان و عبيد اللّه خان و جانى بيگ سلطان جمعيت كرده بر سر تاشكند آمدند . و چون امير احمد قاسم كوه قلعه تاشكند را مضبوط ساخته بود ، متوجه بخارا گشتند . و منقلاى ايشان به تعجيل آمده نواحى بخارا تاخت . چون اين خبر به حضرت فردوس مكانى رسيد با جمعى كه در سمرقند در آن وقت حاضر بودند به قصد مخالفان سوار شد . هرچند دولت‌خواهان معروض داشتند كه بعد از جمع شدن لشكر به استعداد مىبايد رفت ، از غايت شجاعت قبول نفرموده به آن طرف روان شد .\r\nاوزبكان چون خبر توجه آن حضرت شنيدند ، طاقت نياورده مراجعت كردند . و پادشاه به تعجيل تعاقب فرمود . و چون اوزبكان از رسيدن آن حضرت مطلع شدند ، فدايىوار مراجعت نموده به جنگ ايستادند و ظفر يافتند . و آن حضرت به بخارا رفته از آنجا به سمرقند آمد . و از\r\n\r\n\r\n","description":"","footnote":"\r\n( 1 ) . در نسخ بياض است ؛ در حاشيهء « ق » : 918 .\r\n","page_name":" 5517 ","page_number":407},
  {"content":"\r\n\r\nسمرقند به حصار تشريف برد . و بار ديگر ولايت ماوراء النهر از تصرف لشكر جغتاى بيرون رفت . و نجم بيگ در خراسان از اين واقعه خبر مطلع شده همت بر دفع اوزبكان گماشت و كسان به ملازمت حضرت فردوس مكانى به حصار فرستاده التماس امداد فرمود .\r\nو آن حضرت در نواحى برند با لشكر قزلباش اتفاق نموده به ظاهر قرشى آمدند . و شيخم ميرزا كه خال عبيد اللّه خان بود در قلعه درآمد . و نجم بيگ به اندك توجّهى آن قلعه را گرفته قتل‌عام كرد و سلاطين اوزبك هركدام در يكى از قلاع متحصّن شدند . و نجم بيگ متوجه قلعهء عجدوان « 1 » كه تيمور سلطان ولد شيبك خان آنجا بود ، شد . و چند روز جنگ بر قلعه انداختند . اما كارى ساخته نشد و زمستان رسيد . و اجناس و عليق دواب در ميان قزلباشان ناياب گشت .\r\nو هرچند امراى تركان به نجم بيگ گفتند كه صلاح در آن است كه بالفعل ترك محاصره نموده در نواحى قرشى قشلاق كنيم ، به جايى نرسيد . و با وجود آنكه حضرت فردوس مكانى نيز به نجم بيگ گفت كه صلاح در ترك محاصره است ، چون اجلش رسيده بود قبول نكرد و اوزبكان با يكديگر اتفاق كرده متوجه غجدوان شدند ؛ چه ، بر ايشان ظاهر شد كه لشكر قزلباش ضعيف شده است . و بعد از آنكه تمام اوزبكان يك جا شدند به جنگ بيرون آمده نجم بيگ را شكست دادند . و نجم بيگ با اكثر امراى قزلباش در اين معركه كشته شدند . و حضرت پادشاه به حصار رفت . [ 645 ب 
  ]\r\nگويند كه در اين لشكر نجم بيگ پنج هزار نوكر تمام يراق از خاصهء خود همراه داشت . و با وجود ولايت بيگانه ، هرروز صد گوسفند در مطبخ او سواى مرغ و غاز صرف مىشد . و چهار ديك نقره در مطبخ او بر بار مىنهادند و تمام اطعمه در طبق زرين و چينى خطايى و فغفورى كشيده مىشد . از صادق القول [ ى 
  ] منقول است كه هرروز ده من تبريز دارچين و زعفران و ادويهء حارّه در مطبخ او - با وجود آنكه ميان مملكت غنيم بود - صرف مىشد .\r\nو شاه اسماعيل در اين زمستان در اصفهان قشلاق داشت .\r\nو سلاطين اوزبك بعد از فتح ، از آب آمويه بگذشتند . جانى بيگ سلطان متوجه هرات گشت ، و احمد بيگ صوفى اغلان قلعهء اختيار الدين را مضبوط ساخت و حسين بيگ به اتفاق اكابر شهر هرات را مستحكم گردانيد . و عبيد الله خان نيز به پاى حصار هرات آمد و مدت محاصره شصت روز امتداد يافت . آخر ميان جانى بيگ و عبيد الله خان مخالفت شده از پاى\r\n\r\n\r\n","description":"","footnote":"\r\n( 1 ) . غجدوان : از توابع بخارا - نقاوة الآثار فى ذكر الاخيار ، ص 650 ؛ ارباب و جد و حال از آنجا ظهور نموده‌اند و شيخ عبد الخالق ، مريد خواجه يوسف همدانى و خواجه عطاء اللّه از مشايخ نقشبنديه از آن جمله‌اند . - بستان السياحة .\r\n","page_name":" 5518 ","page_number":408},
  {"content":"\r\n\r\nقلعه برخاستند و جانى بيگ سلطان از آب آمويه گذشته به كرميه رفت .\r\nو عبيد الله خان در حدود مرغاب به تيمور سلطان ملحق شد و به اتفاق به طرف مشهد طوس رفتند ، و مرو و اسفراين و آن نواحى را به تصرف درآوردند . و حكام هرات ديگر طاقت توقف نياورده از راه بيابان طبس به عراق گريختند و تيمور سلطان به عراق آمد . و اين اخبار به عرض شاه اسماعيل رسيد ، متوجه خراسان شد . و حضرت فردوس مكانى چون به حصار رفت ، امراى مغول كه در ملازمت آن حضرت بودند و بىوفايى شعار ايشان بود ، مثل مير ايوب بيكچك و مير محمد يادگار ميرزا و نظير ميرزا شبى بر سر بابر پادشاه ريختند ، و پادشاه از كمال شجاعت دل از جاى ببرده سوار شد و به قلعهء حصار درآمد و تمام آنچه در لشكرگاه بود به تاراج رفت . و آن حضرت قلعهء حصار را به معتمدان سپرده به قندوز رفت و تمام ولايت حصار بجز قلعه به تصرف مغول درآمده به تاراج رفت .\r\nو سلطان سليم حاكم روم ، متوجه برسا در اين سال شد و هشت كس از برادرزاده‌هاى خود را در آن ولايت به دست آورده هلاك كرد و به دفع برادر خود متوجه شد ، و او را گرفته به قتل رسانيد . و از زبان امرا و مقرّبان خود كتابات مزور به سلطان برادر خود نوشت . و آن بيچاره بازى خورده به جنگ سلطان سليم روان شد به اميد آنكه چون نزديك خواهد رسيد امراى سلطان سليم به او اتفاق خواهند كرد . اما به خلاف متوقع چون به اندك مردم بر نزديك لشكرگاه برادر رسيد ، سلطان سليم به جنگ بيرون آمده او را شكارىوار در ميان گرفت و به قتل آورد . و بالكليّه خاطرجمع شد .\r\nو از قانصوه غورى ، حاكم مصر چيزى كه لايق اين مختصر باشد ، در اين سال منقول نيست .\r\nو سعيد خان ، حاكم اندجان در اين سال قبل از آنكه امير نجم [ ثانى 
  ] و حضرت فردوس مكانى با اوزبكان جنگ كنند ، بر سر سونجك خان اوزبك رفت و بعد از جنگ عظيم شكست يافت و زخمدار به اندجان مراجعت نمود . و اوزبكان چون عزيمت جنگ قزلباش داشتند تعاقب نتوانستند نمود . سعيد خان در اين فرصت فى الجمله قوت گرفت . و جنگ سعيد خان و سونجك خان در رجب سنهء نهصد و هيجده واقع شد .\r\nو در دشت قپچاق در اين سال و سنوات سابق كه احوال دشت نوشته شده است به قاسم خان متعلق بود . و قاسم خان در اين سال از دشت به شيرام آمد و آن ولايت را متصرف شد و متوجه تاشكند گشت . و سونجك خان كه تاشكند را از احمد قاسم كوه برگرفته بود ، در قلعه متحصن شد و قاسم خان اطراف آن ولايت را تاراج نموده معاورت كرد . و سعيد خان چون خبر توجه قاسم خان را به ولايت تاشكند شنيد به ملازمت او روان شد كه شايد به اتفاق او\r\n\r\n","description":"","footnote":"","page_name":" 5519 ","page_number":409},
  {"content":"\r\n\r\nاوزبكان شيبانى را از مملكت موروث [ ى 
  ] بيرون كرد . اما قبل از رسيدن سعيد خان ، قاسم خان مراجعت نموده بود . سعيد خان از عقب قاسم خان رفته در ولايت مغولستان به قاسم خان رسيد . و قاسم خان در آن وقت به هفتاد سال عمر داشت . با سعيد خان خوب سلوك كرد . اما در امداد عذر گفت . لاجرم سعيد خان مراجعت نمود .\r\nآنچه در اين سال در هندوستان سانح شده اين است كه چنان كه مذكور شد ، صاحب خان پسر پادشاه مالوه به گجرات رفت و از آنجا به دهلى نزد سلطان سكندرآمد .\r\nو دوازده هزار سوار حاكم دهلى به مدد او تعيين كرد . و صاحب خان كه به سلطان محمد مشهور است ، متوجه ولايت چنديرى شد . و سلطان محمود ، حاكم مالوه كه مدار مهماتش بر هندوان و راجپوتان بود به دفع برادر متوجه چنديرى شد و هردو لشكر به يكديگر رسيده چند روزى [ 646 الف 
  ] جنگ كردند . آخر محمود مظفر شد و سلطان محمد ديگر باره به طرف دهلى گريخت .\r\nو خبر آمدن سلطان مظفر ، حاكم گجرات به مالوه به سلطان محمود رسيده معاورت نمود ؛ چه ، به واسطهء آنكه تمام اختيار ملك و مال مالوه به دست كفار افتاده بود ، سلطان مظفر عزيمت آن مملكت كرد . و چون اندر پاى قدم از حد خود فراتر مىنهاد ، از راه ايدر به طرف مالوه روانه شد و راىبهيم ، مقدم ايدر ، طاقت نياورده به كوهستان دور دست گريخت . و قلعهء ايدر به تصرف سلطان مظفر درآمد . و راىبهيم جمعى را واسطه كرده بيست لك تنكه - كه عبارت از دو هزار تومان باشد - و صد اسب به پيشكش فرستاد . و سلطان مظفر جريمهء او را عفو كرد و متوجه مالوه شد . و كوچ‌بركوچ به ميان مملكت ماه درآمد و به پاى قلعه درآمد . و چند روز آنجا توقف كرده عمارات حكام مالوه را كه در بيرون قلعه مانده بود تماشا كرد و گفت كه « غرض از اين سفر نه تسخير مالوه بود ، بلكه اراده داشتم كه سلطان محمود [ و 
  ] صالح خان را صلح داده ، ولايت مالوه را ميان برادران قسمت كنم ، و كفار را كه صاحب اختيار مالوه شده‌اند دفع نموده به جاى ايشان مسلمانان تعيين نمايم . اكنون كه سلطان محمود در مالوه نيست ، دخل در مملكت او از مروت و شجاعت نيست . »\r\nو همان لحظه كوچ كرده به گجرات معاورت نمود . و سلطان محمود بعد از فتح و مراجعت ، خبر برگشتن لشكر گجرات شنيده به خاطرجمع به قلعهء ماندو آمد . و بعد از چند روز عليخان نامى از امراى مالوه از رشك امينان كفار با سلطان محمود مخالفت كرده به وقتى كه سلطان محمود با كفار به رسم شكار از قلعه بيرون آمده بود قلعهء ماندو را متصرف شد . و سلطان محمود معاودت نموده قلعه را محاصره نمود و كار بر محصوران تنگ شده از راه\r\n\r\n","description":"","footnote":"","page_name":" 5520 ","page_number":410},
  {"content":"\r\n\r\nديگر بيرون رفتند و قلعهء باز به تصرف سلطان محمود درآمد و جمعى به تعاقب عليخان رفته او را به قتل آوردند .\r\nو بعد از اين واقعه ، يكبارگى راجپوتان مطلق العنان شدند و جميع امرا و سپاهيان مسلمان مالوه متفرق شدند ، چنانچه زياده بر دويست سيصد كس نزد سلطان محمود نماند . و راىمندى به غايت قوى گشت . و قريب چهل هزار كس از هندوان در مملكت مالوه جمع شدند . و سلطان محمود نيز از تربيت كفار پشيمان شد . و علاجى نداشت .\r\n\r\n","description":"","footnote":"","page_name":" 5521 ","page_number":411},
  {"content":"\r\n . \r\n","description":"","footnote":"","page_name":" 5522 ","page_number":412},
  {"content":"\r\n\r\n\r\nذكر وقايع سنهء نهصد و نوزده هجرى [ موافق سال نهصد و نهم از رحلت خير البشر 
  ] « 1 »\r\nدر ابتداى اين سال شاه اسماعيل به واسطهء استيلاى اوزبكان بر خراسان از اصفهان متوجه آن طرف شد ، و در ساوه حكم كرد كه سپاهيان آزوقهء سه ماهه بردارند و كوچ‌بركوچ به ييلاق فيروز كوه رفت و از آنجا به النگ بسطام آمده عرض لشكر ديد . سپاهى در غايت آراستگى به نظر درآمد و خليل سلطان حاكم شيراز به رسم منقلاى پيشتر روان شد .\r\nو تمام سلاطين اوزبك به مجرد شنيدن اين خبر طاقت توقف نياورده هركس هرجا بود به تعجيل از آب آمويه بگذشت . و شاه اسماعيل به النگ رادكان آمده به عيش و عشرت مشغول شد . و در هرات بعد از آنكه تيمور سلطان از آب آمويه گذشت و حاكمى صاحب اعتبار در هرات نماند ، ابو القاسم نخشبى كه در زمان سلطان حسين ميرزا صاحب اعتبار بود ، طمع در تسخير آن كرده به اتفاق نوكرى چند كه به وقت تيمور سلطان جمع آورده بود در مقام محافظت هرات شد . و ميان او و اكابر هرات كه خبر از توجه شاه اسماعيل داشتند اختلاف شده ابو القاسم ناچار از هرات بيرون رفت و از احشام واقعه‌طلب « 2 » آن ولايت قريب به دو هزار پياده و سوار جمع آورده در نيم فرسخى هرات نزول نمود . و مردم هرات قلعه‌گى شدند ، و هرروز از طرفين جمعى به قتل مىرسيدند .\r\nتا آنكه پيرى سلطان كه به حكم شاه اسماعيل به داروغگى فوشبخ معيّن شده بود ، رسيد و از گرد راه بر ابو القاسم حمله برد . و ابو القاسم به دفع او مشغول بود كه مردم شهر از راه ديگر به\r\n\r\n\r\n","description":"","footnote":"\r\n( 1 ) . در نسخ بياض است . حاشيهء « ق » : 919 .\r\n( 2 ) . م : از احشام واقعه‌طلبان .\r\n","page_name":" 5523 ","page_number":413},
  {"content":"\r\n\r\nعقب اردوى او آمده دست به تاراج گشودند و ابو القاسم شكست يافته به هزار حيله جان بيرون برد و آن فتنه فرونشست .\r\nو شاه اسماعيل در النگ رادكان زينل بيگ را لقب « خانى » داده به حكومت هرات نامزد كرد و فرمود كه دده بيگ را كه از مرو به واسطهء خوف سپاه اوزبك گريخته بود ، لباس زنان پوشانيده بر خر سوار كرده در تمام اردو بازار گردانيدند . و بلخ و توابع را به ديو سلطان مرحمت كرد . و بعد از چند روز گناه دده بيگ را عفو كرد و از النگ رادكان به زيارت مشهد مقدس رفت و از آنجا به بادغيس آمد . و چون معلوم شد كه احشام و الوس آن ولايت به وقتى كه شكست‌يافتگان معركهء غجدوان به آنجا رفته بودند با ايشان خوب سلوك نكرده حكم قتل عام ايشان فرمود [ 646 ب 
  ] و آن جماعت به سزاى خود رسيدند .\r\nو در ابتداى اين يورش ، امير عبد الباقى كه به واسطهء امير نجم صدارت يافته بود و به وقتى كه امير نجم عازم ماوراء النهر مىشد او را در امور وكالت نايب خود ساخته بود ، به منصب وكالت سرافراز شده جانشين مير نجم شد . و النگ بابا خاكى لشكرگاه قزلباش گشت . و زينل خان و امير عبد الباقى به جهت نسق هرات به آنجا رفتند و ديو سلطان متوجه بلخ گشت . و مردم اندخود را « 1 » كه اظهار خلاف نموده بودند ، بعد از تسخير آنجا قتل‌عام كرد . و شاهرخ خان افشار به موجب حكم تسخير ولايت گرمسير و قندهار رفت . و شجاع بيگ ، ولد ذو النون ارغون ، حاكم آنجا ، اظهار انقياد نموده قبول تسخير سكه و خطبه كرد . و شاهرخ بيگ را از خود راضى و شاكر گردانيد .\r\nو شاه اسماعيل بعد از آنكه بالكليّه خاطر از مهمات خراسان جمع نمود به عراق معاودت كرد و در اصفهان قشلاق فرمود .\r\nو در صباح روز چهارشنبه بيست و ششم ذيحجه سنهء نهصد و نوزده مژدهء تولد شاه طهماسب به گوش آن جناب رسيد . و چند روز اوقات مصروف طوى شده خلايق به عيش و عشرت گذرانيد .\r\nو احوال بلاد و ماوراء النهر در اين سال اين است كه بعد از شيبك خان چون كوكجكوفى خان بن ابو الخير از جميع سلاطين اوزبك به سال بزرگ بود ، اسم خان بر او اطلاق يافت . اما عبد اللّه سلطان متصدى اكثر مهمات آن مملكت بود . و چنان كه گذشت ولايت حصار به تصرف مغولان درآمد و حضرت فردوس مكانى به قندز رفت . مغولان در مملكت حصار دست به ظلم و بيداد گشودند و آنچه در دست رعايا بود بالتمام متصرف شدند . و مع هذا دست از طلب\r\n\r\n\r\n","description":"","footnote":"\r\n( 1 ) . م : مردم اندجان خود را .\r\n","page_name":" 5524 ","page_number":414},
  {"content":"\r\n\r\nبازنمىداشتند و خلق بسيار در اين اوقات تلف شد و زن و فرزند مسلمانان آن مملكت در معرض تلف درآمد . و به شومى ظلم قحط در آن ولايت پيدا شده از غله بجز نام در ميان مردم نماند ، و اكثر خلايق از گرسنگى مردند ؛ چنانچه در شهر حصار شصت كس باقى ماند و مردم گوشت مرده‌هاى خود را مىخوردند . و مغولان نيز از بىقوتى عاجز شدند .\r\nو خبر پريشانى ايشان به عبيد اللّه خان « 1 » رسيد و قصد ايشان كرد . چون ايشان را روى ملازمت فردوس مكانى نمانده بود ، و از سعيد خان ، حاكم اندجان متوهم بودند ، و راه‌ها هم به واسطهء برف مسدود بود ، ناچار در كوهستان وحش جاى محكم اختيار كرده ، تحصن نمودند .\r\nسه طرف آب و كوه بود و از يك طرف به اعتماد برف بسيار خاطرجمع كردند .\r\nچون عبيد اللّه خان نزديك شد ، به حسب اتفاق ، آن برف بسيار بىموسم آب شد و راه گشوده گشت . و اوزبكان سحرى بر سر ايشان رسيده هركه را يافتند به قتل آوردند . و جمعى از اضطراب خود را بر آب زده غرق شدند و بسيارى دستگير شدند ؛ چنانچه از آن قوم كه زياده بر سى هزار نفر بودند دو هزار كس خلاص شده باقى به اقبح وجوه هلاك شده ، شرّ ايشان مندفع شد .\r\nو حضرت فردوس مكانى چون مطّلع شد كه حصار به تصرف اوزبكان درآمد و شاه اسماعيل به عراق معاودت نمود ، و قاسم خان حاكم دشت نيز به جهت انتظام بعضى از مهام سلطنت ناقصى دست داد ، و اوزبكان شيبانى را از هيچ طرف دل‌نگرانى نماند ، ناچار از قندز كه در تصرف ميرزا خان بود به كابل رفت . و سلطان ناصر ميرزا به استقبال آمده و معروض داشت كه « محافظت اين ملك حسب الحكم به موجب دلخواه نموده‌ام . اكنون اگر غزنين به من داده شود ، منت دارم . »\r\nآن حضرت از ناصر ميرزا به غايت خشنود شده غزنين را بر او مسلم داشت . و ناصر ميرزا در همان ايام به اجل طبيعى درگذشت . و به سبب غزنين ميانهء امراى حضرت پادشاه مخالفت بسيار پديد آمد .\r\nو در اين سال قيصر روم و حاكم مصر و شام به هيچ طرف لشكركشى نكردند . و قيصر روم در استعداد يورش آذربايجان و جنگ شاه اسماعيل بود .\r\n\r\n\r\n","description":"","footnote":"\r\n( 1 ) . م : عبد اللّه خان . عبيد اللّه خان اوزبك ، پسر محمود سلطان و برادرزادهء شيبك خان است . وى مردى سخت‌كوش و دلير و سنگدل و در تسنّن بسيار متعصب و در قتل و غارت بىپروا بود . وى بعد از غلبه بر امير يار احمد خوزانى معروف به نجم ثانى سردار مغرور و بىتدبير شاه اسماعيل ، جانى تازه گرفت و پس از مرگ ابو سعيد خان پسر كوچونچى خان عنوان سلطنت به خود گرفت . - عبد الحسين نوايى ، شاه طهماسب صفوى ، ص 45 .\r\n","page_name":" 5525 ","page_number":415},
  {"content":"\r\n . \r\n","description":"","footnote":"","page_name":" 5526 ","page_number":416},
  {"content":"\r\n\r\n\r\nذكر وقايع سنهء نهصد و بيست هجرى [ موافق سال نهصد و دهم از رحلت خير البشر 
  ] « 1 »\r\nاز معظمات وقايع اين سال جنگ قيصر روم و پادشاه ايران است . تفصيل اين اجمال آنكه چون سلطان سليم به كمال استقلال رسيد و خاطر از دشمنان خانگى جمع كرد ، ايلچى به شاه اسماعيل فرستاده پيغام كرد كه « بعضى از ولايات كه در ازمنهء سابقه به حكام روم متفق بوده است ، اكنون در تصرف قزلباش است . بازگذاشتن آن موجب بقاى محبت و دوستى مىشود . » شاه اسماعيل در جواب سخنان درشت گفت . « 2 » و قيصر تمام لشكر خود را جمع آورده متوجه ايران شد . و شاه اسماعيل نيز از همدان به عزم رزم روميان به تبريز آمده خبر يافت كه سلطان سليم كوچ‌بركوچ متوجه است . او نيز به استقبال روان شده و در اوايل سنهء مذكور در منزل چالدران « 3 » - كه بيست فرسخ از تبريز دور است - آن دو لشكر به يكديگر نزديك شدند .\r\n[ 647 الف 
  ] و سلطان سليم برفراز پشته‌اى فرود آمده بر گرد لشكرگاه خود از ارّابه‌ها كه به زنجيرها بر هم بسته بودند حصارى مرتب ساخت و توپ و تفنگ بسيار بر بالاى ارّابه‌ها مستعد گردانيد . و شاه اسماعيل نيز صفهاى خود را مرتب گردانيد و خود در ميمنه قرار گرفت و مسيره را\r\n\r\n\r\n","description":"","footnote":"\r\n( 1 ) . در نسخ بياض است .\r\n( 2 ) . به گفته ميرزا بيگ جنابدى ، شاه اسماعيل در جواب پيغام سلطان سليم ، نوشت « ما نيز با جنود تأئيدات الهى و وجود توفيقات نامتناهى ، رايت استقلال برافراخته‌ايم و همّت عالى نهمت بر مقابله و مقاتلهء خيل روم مصروف ساخته‌ايم ، اينك در تهيّهء اسباب محاربهء آن بلاد نهضت فرموده‌ايم . - روضة الصّفويّه ، ص 285 .\r\n( 3 ) . چالدران : نام يكى از دهستان‌هاى دوگانهء بخش سيه چشمهء شهرستان ماكو . از شمال به به‌هستان قلعه دره‌سى و آواجيق ، از جنوب به دهستان شگمن‌آباد و الند ، از خاور به جيگ ، و از باختر به مرز ايران و تركيه محدود مىباشد .\r\n- فرهنگ جغرافيايى ، ج 4 ، ص 154 .\r\n","page_name":" 5527 ","page_number":417},
  {"content":"\r\n\r\nبه محمد خان استاجلو ، حاكم ديار بكر سپرد ، و مير عبد الباقى و سيّد محمد كمويه و مير سيّد شريف صدر در قلب ايستادند . محمد خان قبل از آنكه صف‌ها آراسته شود به شاه اسماعيل گفت كه « نمىبايد گذاشت كه روميان صف راست كنند ، همچنين در سر كوچ با ايشان جنگ مىبايد كرد ؛ چه ، بعد از آنكه ايشان جاى خود را محكم گردانيدند با ايشان جنگ كردن مشكل است .\r\nدورميش خان شاملو كه با او دشمنى داشت ، در مقام معارضه درآمده گفت كه « وكالت در ديار بكر مىتوان كرد . اينجا ما و ترا كارى نيست . » محمد خان از اين سخن برآشفته گفت كه « آنچه گفتنى بود ، گفتيم . لحظه‌اى ديگر معلوم خواهد شد . » و همان لحظه متوجه جنگ شد . از اول صباح تا نماز پيشين ميان آن دو لشكر آتش قتال و جدال اشتعال داشت . قيصر روم با آنكه زياده بر دويست هزار سوار به ميدان فرستاده بود ، لشكرى عظيم نزد خود نگاه داشته بود . و لشكر شاه اسماعيل به نظر ايشان به غايت اندك بود . « 1 »\r\nو شاه اسماعيل از كمال شجاعت در اين معركه به نفس خود چند كس از روميان را به خاك هلاك انداخت . از آن جمله ملقوج « 2 » اغلان كه در روم به شجاعت و تهور مشهور بود دچار شهريار ايران گشت . و شاه اسماعيل شمشيرى بر فرقش فرود آورد كه نزديك سينه شكافته شد . « 3 » و چون توپ و تفنگ بسيار در معسكر روم بود ، بسيارى از اعيان قزلباش در اين معركه كشته شدند . مير عبد الباقى و مير سيد شريف و مير محمد كمونه و محمد خان استاجلو و سارو پيره قورچى باشى و [ خليفة ال 
  ] خلفا و حسين بيگ لله و سلطانعلى ميرزا - كه محبوب شاه اسماعيل بود - و كوسه حمزه قورچى تير و كمان از مقتولان اين معركه بودند .\r\nو لشكر قزلباش شكست يافت . « 4 » و شاه اسماعيل با آنكه سيصد كس همراه او بيشتر نمانده\r\n\r\n\r\n","description":"","footnote":"\r\n( 1 ) . نقشهء سلطان سليم در جنگ چالدران اين بود كه به هرحيله‌اى كه شده انبوه سواران قزلباش را هدف توپخانهء خود سازد ، زيرا تيررس توپ‌هاى عثمانى كوتاه بود و نمىتوانست از دور به سپاه دشمن آسيبى برساند . به همين سبب عزبها [ پياده‌نظام ذخيره 
  ] را جلو صف عرّاده‌هاى توپ قرار داده بود تا توپخانه را از نظر ايرانيان مستور سازد . افراد اين دسته موظّف بودند ، به محض نزديك رسيدن سواران قزلباش از برابر توپ‌ها كنار روند تا توپخانه ناگهان به تيراندازى مشغول شود و سواران دشمن را از پاى درآورد . ولى شاه اسماعيل كه به وسيلهء جاسوسان خود از نقشهء سلطان سليم باخبر بود ، مصمّم شد كه با دو دسته از سواران قزلباش ، از هردو طرف ، بر تركان بتازد ، تا براى عزبها مجال كناره‌گيرى از جلو توپخانه نماند .\r\n( 2 ) . ق : مقلوج ؛ م : مفلوج . روضة الصفويّه : مالقوچ ؛ ايران در روزگار شاه اسماعيل . . . : مالغوج .\r\n( 3 ) . حسن بيگ روملو در خصوص نبرد شاه اسماعيل و مالقوچ مىنويسد « اين مرد ، كه سردارى قوى هيكل و زورمند و پهلوان بود ، با برادر خود نور على بيگ به شاه حمله برد و بر يك دست او زخمى زد . ولى شاه اسماعيل چنان با شمشير بر فرق وى نواخت كه كلاه خودش با سر دو نيمه شد و شمشير شاه تا گردن وى فرود آمد . » - احسن التواريخ ، ص 146 . نيز رك : روضة الصفوية ، ص 289 .\r\n( 4 ) . در خصوص علل شكست شاه اسماعيل در چالدران و فرار وى به جانب تبريز - نصر اللّه فلسفى ، چند مقالهء تاريخى و ادبى ، ص 62 به بعد .\r\n","page_name":" 5528 ","page_number":418},
  {"content":"\r\n\r\nبود ، بر قلب لشكر روم حمله برد و خود را به ارّابه‌ها رسانده ، شمشير بر زنجيرى كه به غايت منتظم بود فرود آورد و زنجير بريده شد . [ فرد 
  ] :\r\n جوشن چينى به تير [ ى 
  ] بر تن فغفور دوخت * مغفر رومى به گرز [ ى 
  ] بر سر قيصر شكست « 1 » \r\nو اكثر همراهانش در اين تاختن به ضرب تفنگ بر خاك هلاك افتادند . ناچار با معدودى چند از قزلباش به تبريز رفت و آنجا توقف نكرده به درگزين تاخت . و قيصر روم به تبريز آمده بعد از دو هفته مراجعت نموده در آماسيه « 2 » روم قشلاق كرد و شاه اسماعيل به تبريز معاودت نموده آنجا قشلاق گرفت .\r\nو ميرزا شاه حسين اصفهانى در اين وقت به منصب نظارت ديوان سرافراز شد و تمام امرا به متابعت او مأمور گشتند . و مير جمال الدين محمد استرآبادى منصب صدارت يافت . و سلطان مراد بن يعقوب بيگ كه در قرب چالدران به ديار بكر درآمده بود به دست لشكر قزلباش كشته شد و سرش را به درگاه شاه اسماعيل آوردند .\r\nو در ماوراء النهر در اين سال كوچم خان به خانى موسوم بود ، اما مدار مهمات ملك و مال بر عبيد اللّه سلطان بود . چون خاطر اوزبكان از جانب شاه اسماعيل به واسطهء جنگ روم فراغت يافت ، متوجه سعيد خان حاكم اندجان شدند . و سعيد خان چون طاقت مقاومت نداشت ، قبل از رسيدن ايشان با امرا مشورت كرد . و جنگ با ميرزا ابا بكر حاكم كاشغر را از جنگ اوزبكان درآمد . و ميرزا ابا بكر كه قريب پنجاه سال حكومت كرده بود ، در هفت روز به حال عمارت بازآمد . و اين معنى دلالت بر كمال سامان او مىكند ؛ چه ، دور آن قلعه پنجاه جريب است و بلندى ديوارش از بيست گز زياده است و بر بالاى فصيلش « 3 » چهار سوار به فراغت مىتواند رفت . و بعد از اتمام قلعه و سامان ذخيره چندين سال يوسمال « 4 » نام سردارى با چندين مرد در آن قلعه گذاشته خود به بانكى حصار رفت و آن قلعه را نيز استحكام داده به تاشكند آمد .\r\nو سعيد خان از راه مغولستان به ولايت كاشغر درآمد و بر اروق و سرپيشى گرفت و عرض لشكر گرفته پنج هزار كس كه هريك مردم كارديده بود به قلم درآمد . و جمعى از بقية السيف مغولان كه حرام‌نمكى كرده از حضرت بابر پادشاه در حصار جدا شده بودند و سزاى خود از اوزبكان يافته به سعيد خان در اين وقت همراه بودند .\r\n\r\n\r\n","description":"","footnote":"\r\n( 1 ) . م : بيت را ندارد .\r\n( 2 ) . ق : الماسيه ؛ م : امسيه .\r\n( 3 ) . م : حصنش .\r\n( 4 ) . م : بوسال .\r\n","page_name":" 5529 ","page_number":419},
  {"content":"\r\n\r\nو چون سعيد خان در پاى قلعهء كاشغر رسيد مردم قلعه يك مرتبه بيرون آمده جنگ كردند و شكست يافته به قلعه گريختند . و خواجه ساقى على مشرف ديوان سعيد خان در اين جنگ به زخم تيرى از پاى درآمد . و چون در قلعه بجز لشكر چيزى نبود ، جنگ بر قلعه انداختن مصلحت ندانستند . و به گمان آنكه ميرزا ابا بكر به جنگ خواهد آمد ، در نواحى بانكى حصار و آن حدود دو ماه اقامت گذرانيدند و به اطراف و جوانب تاخت برده مال بسيار و گوسفند بىشمار يافتند . و محمد قرغير « 1 » در اين وقت به ملازمت سعيد خان آمد . و چون ميرزا ابا بكر در ياركند توقف كرده به جنگ نيامد ، امراى سعيد خان صلاح در آن ديدند كه به ياركند روند ؛ چه ، در آن ولايت به واسطهء معيشت ( مصيبت ) « 2 » نمىبايد كشيد . اگر ميرزا ابا بكر به جنگ آمد ، فهو المطلوب ، و الّا قلعهء ياركند را محاصره نمايند .\r\nو به اين عزيمت كوچ كردند . اما به واسطهء بىاعتمادى مغولان رفتن به ياركند ميسّر نشد و قلعهء بانكى حصار را محاصره نمودند و كته بيگ ، برادر مير احمد قاسم كوه‌بر كه حضرت بابر پادشاه ، سيرام « 3 » را به او داده بود ، و او بعد از آنكه مير احمد تاشكند را به اوزبك گذاشته يك سال سيرام را محافظت نمود و چون عاجز شد به قاسم خان ، حاكم دشت كس فرستاده سيرام را به او داد و قاسم خان را بر سر تاشكند آورد - چنان كه مذكور شد .\r\nو چون قاسم خان مراجعت نموده نزد سعيد خان به اندجان آمده بود ، در اين وقت متهم شد به آنكه فرار نمىبايد كرد . و بيدكه بهادر نام شخصى در اين سخن مبالغهء بسيار كرده گفت كه « او نوكر حضرت فردوس مكانى است . نزد ايشان خواهد رفت . مصلحت آن است كه او را تا آنكه معاملهء ميرزا ابا بكر مشخص شود ، محبوس سازند . »\r\nسعيد خان ، كته بيگ را طلب فرموده گفت كه « از تو چنين حكايتى مذكور مىشود . و من چون تو را مردانه و شجاع مىدانم ، يقين دارم كه نخواهى گريخت . ضامن تو مىشوم . اگر در اين مهم يك جهتى نمايى ، آنچه رضاى تو باشد ، به تقديم رسانيده مىشود . و اگر بگريزى و من را نزد امرا منفعل سازى چه اختيارى دارى ؟ » كته بيگ گفت كه گريختن رسم نامردان است . » و زياده سخن نكرد .\r\nالقصّه ، چون بانكى حصار را محاصره كردند ، هرروز از قلعه جمعى به جنگ بيرون مىآمدند . روزى كته بيگ در حضور سعيد خان به بيدكه گفت كه « من را به گريختن طعنه مىزنى ، اكنون همراه باش كه معلوم شود كه من مىگريزم يا تو . » بيدكه از روى شوق با او همراه شد . و هردو به اتفاق به دروازه‌اى كه يك طرفش آب بانكى حصار و طرفى ديگر جوى\r\n\r\n\r\n","description":"","footnote":"\r\n( 1 ) . م : قرغبر .\r\n( 2 ) . ق : ندارد .\r\n( 3 ) . م : سرام .\r\n","page_name":" 5530 ","page_number":420},
  {"content":"\r\n\r\nعميق بود ، تاختند . اسب بيدكه از اسب كته بيگ بازماند . و كته بيگ خود را به دروازه رسانيده اسبش را پياده‌ها از ميان دروازه به تير زدند و اسب به سر درآمده و كته بيگ از اسب جدا شد .\r\nو چون جا به غايت تنگ بود اسب به آب افتاد و كته بيگ برخاسته پياده متوجه پياده‌ها شد .\r\nدر اين وقت بيدكه رسيد و گفت كه « نهايت مردانگى به جاى آوردى . اكنون وقت مراجعت است ؛ چه ، دست به غنيم نمىرسد . » كته بيگ گفت كه « تا تو برنگردى من برنمىگردم . » و به وقت سخن گفتن ايشان تير از قلعه به طريق باران مىباريد . بيدكه ديد كه توقف بيش از اين موجب هلاك هردو مىشود . ناچار معاودت نمود . كته بيگ پياده خود را آهسته‌آهسته به لشكرگاه رسانيد و نوازش بسيار يافت .\r\nو ميرزا ابا بكر در اين وقت در ياركند به جمع لشكر مشغول بود . چون به دست خود اكثر لشكريان و امراى معتبر خود را به قتل درآورده بود ، و معلوم است كه از نوكرى كه در اين وقت جمع آيد ، چه خير آيد ، نه طاقت جنگ داشت و نه دل از ملك و مال برمىگرفت . و كار بر مردم بانكى حصار تنگ شد . و يك مرتبه جمعى را به كمك بانكى حصار فرستاد كه به قلعه درآيند . و مردم سعيد خان مطلع شده همه را به قتل آوردند .\r\nو مردم بانكى حصار به يكبارگى بيدل شده به وسيلهء سيد محمد ميرزاى دو غلات كه برادر ميرزا ابا بكر و نوكر سعيد خان بود ، امان خواسته قلعه را به سعيد خان دادند . و ميرزا ابا بكر از ياركند بعد از جمع لشكر به عزيمت جنگ بيرون آمد و ارادهء عرض لشكر ديدن نمود . و هر چند خواست كه لشكريانش صف‌آرايى كنند ، ميسر نشد ؛ چه ، اين جماعت از بازار و دكان [ 648 الف 
  ] برخاسته و جبا از ميرزا ابا بكر گرفته بودند . و سپاهيگرى امرى نيست كه در دو روز ياد توان گرفت .\r\nميرزا ابا بكر كه جنگ‌ديده و كارآزموده بود ، دانست كه با سعيد خان به اميد اين مردم جنگ نمىتوان كرد . و در اين وقت خبر فتح بانكى حصار نيز رسيد . ناچار دل از ملك و مال برگرفته ، آنچه توانست از خزاين خود برداشت و متوجه تبّت شد و پسر بزرگ خود جهانگير ميرزا را در ياركند گذاشت . و جهانگير ميرزا بعد از پدر پنج روز در ياركند توقف نمود . و چون خبر نزديكى سعيد خان را شنيد ، حكم تاراج خزاين نمود ، بگريخت ، و آنچه ميرزا ابا بكر به سال‌هاى دراز اندوخته بود ، در يك روز به تاراج رفت . و متعاقب ايشان هراول سعيد خان به ياركند رسيد و شهر را متصرف شده آنچه از خزاين باقى مانده بود جمع آورد .\r\nو سلطان سعيد خان چون از فرار ميرزا ابا بكر آگاه شد ، جمعى كثير را به تعاقب نامزد گردانيد و در نواحى قرابيوباغ ميرزا ابا بكر از رسيدن لشكر مخالف آگاه گشت و به واسطهء گرانبارى و تنگى راه‌ها سراسيمه شده آنچه همراه داشت ، بعضى در آب و بعضى در آتش\r\n\r\n","description":"","footnote":"","page_name":" 5531 ","page_number":421},
  {"content":"\r\n\r\nانداخته ، اسبان و استران و اشتران را پى كرد و به تبّت درآمد . اما قبل از رسيدن او قلاع آن مملكت را مردم او گذاشته گريخته بودند . و كفّار بر آن قلاع مستولى شده ناچار اهل و عيال را در كوهستان تبّت محكم كرده عزيمت ملاقات سلطان سعيد خان نمود ؛ به اميد آنكه شايد به وسيلهء برادرش سيّد محمد ميرزا به جان امان يابد . اما چون به ميان راه رسيد ، جمعى كه سيد محمد ميرزا به طلب او به تبّت فرستاده بود ، دچار او شدند و او را فريب دادند كه « سيد محمد ميرزا ما را به جهت تسلى شما فرستاده بود . به خاطر جمع مىبايد رفت .\r\nو ميرزا ابا بكر همراه ايشان روان شد . چون شب درآمد و ميرزا ابا بكر به خواب رفت ، آن جماعت به صلاح عالمى در قتل ميرزا ابا بكر نشستند و فى الحال به قتلش مبادرت كردند . و فى الواقع چنين بود ؛ چه ، آن‌قدر ظلم در كتب تاريخ از او منقول است كه نقل آن در نظر عقل قبيح است . مدت سلطنتش چهل و هشت سال بود . چهل سال بالاستقلال حكومت كرد . در اين مدت مديد خلايق به انواع محنت گرفتار بودند . اگر احيانا كسى خلاف يكى از قواعد نامعقول - كه اختراع كرده بود - نمودى ، باتمام خويش و قوم و قبيله هلاك گشتى . و براى گناهكاران عقوبت گوناگون اختراع كرده بود .\r\nاز جمله احكام او اين است كه چندين هزار كس را ، ده كس و بيست كس در يك زنجير كشيده زمستان و تابستان به كندن زمين شهرهاى قديم بازداشته بود كه آنچه زر طلا و نقره و جواهر در زير خاك باشد ، بيرون آورند . و آن بيچارگان بعد از كندن زمين خاك را مىشستند و آنچه مىيافتند به محصّلان مىسپردند . در ماهى شخصى از ايشان را يك ظرف ارزن معين بود شب‌ها در زندان مىبودند ، و هيچ كس از خويش و بيگانه را ياراى آن نبود كه با گناهكاران سخن كند يا طعامى به ايشان بدهد . و بر هرزنجير يك كس موكل بود . و بر هرده زنجير موكّلى و بر همهء موكلان شخصى را كه اگر احيانا محصلى در كار فرمودن محصلى تقصير كردى ، به جاى گناهكار با اهل و عيال به زنجير گرفتار شده به حفر زمين مدت الحيات مشغول نمودى .\r\nدر قلعهء ويران ختن ، به وقت كندن گنجى پيدا شد ، بيست و هفت خم ( چنان كه هرخم گنجايش آن داشت كه هركس بندى به درون آن درآيد ) « 1 » و در ميان هرخم آفتابه [ اى 
  ] از مس به طلا بود . و در بيرون آفتابه به قدر گنجايش بالش نقره نهاده . و بالش عبارت از پانصد مثقال نقره است . و بر يك به زبان تركى آفتابهء منقوش بود كه جهت طوى پسر حمار خاتون . و ميرزا ابا بكر بعد از يافتن اين گنج در زمين كندن به غايت ساعى شد . و در قلعهء قديم كاشغر و يار كند و ختن چند گنج ديگر پيدا شد .\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n","page_name":" 5532 ","page_number":422},
  {"content":"\r\n\r\nخواهر خود را كه با برادر ديگرش متفق بود ، چون به دست آورد ، حكم كرد بجز شراب چيزى ديگر ندهند . و آن بيچاره هرگاه گرسنه و تشنه شدى ، قدرى شراب آشاميدى ، تا آنكه هلاك شد . و برادرزادهء خود را كه در طفوليت به دست آورده بود تا پانزده سالگى به طريق غلامان خدمت فرمود . و بعد از آن حكم كرد كه سيخى بر شكمش نهاده كوفتند تا به ديوار دوخته شد . و همچنان بر ديوار پنج روز گذشت تا اعضايش ريخت .\r\nو امثال اين حركات شنيع بسيار از وى منقول است . چندين هزار كس را پاى بريده بود . و سه هزار كس از مردم دژ كلبيراك در روز فرمود كه گردن زدند . و صد هزار كس را تخمينا اخته كرده بود . و چند فرزند رشيد [ 648 ب 
  ] خود را بىگناهى به اشد عذاب به قتل آورده بود . با اين همه افعال قبيح زكات اموال خود مىداد و به حسب ظاهر مقيد شريعت بود و به جهت اين سيّئات حيله‌اى شرعى پيدا كرد . ميرزا ابا بكر به كرم مشهور بود .\r\nمنقول است كه در اوايل سلطنت به هرمدتى حكم مىكرد كه آنچه در سر كار او باشد تاراج نمايند . نوبتى مردم به تاراج خانهء او به حكم او مشغول بودند ، شخصى كه به تاراج مىآمد ديرتر رسيد . در خانه كسى را جز ميرزا ابا بكر نديد . آن شخص در دامن او افتاد كه « در اين خانه بجز شما كسى ديگر نصيب من نبود . » ميرزا در خنده شده خود را به مبلغى كثير از آن مرد خريد .\r\nچون در حكومت استقلال يافت ، به جمع اسباب و اموال حريص شد . و ترك اين صفت كه فى الواقع مستحق آن نبود كرد . و دو كس از امراى معتبر او در امور ملك و مال دخل داشتند .\r\nاز يكى كه مير ولى نام داشت و در سپاهيگرى و تدبير مملكت نظير نداشت و تمام مهمات سلطنت ميرزا ابا بكر را او سامان كرده بود به گمان آنكه با برادر اتفاق خواهند كرد آزرده خاطر شد . و آن بىگناه را اخته كرده با خويش و تبار به زمين كندن بازداشت . و به خاطر گذرانيد كه آن ديگر شادانه كوكلتاش نام داشت و تمام سامان اسباب و اموال او را كرده بود مبادا كه به واسطهء اين سياست امير توهّم شده قصد من نمايد . و آن بىگناه ديگر را به مجرد اين گمان گيرانيد و او را با خويشان اخته كرد . بعضى را بند كرد و بعضى را به زمين كندن بازداشت .\r\n سيه نامه چندان تنعم براند * كه در نامه جاى نوشتن نماند \r\nسلطان [ ابو 
  ] سعيد خان بعد از فرار او به ياركند آمد و جمعى كه به تعاقب ميرزا ابا بكر رفته بودند ، به جايى كه اسباب را سوخته و در آب انداخته بودند رسيدند و هرچه توانستند از طلاآلات از آب بيرون آوردند . و از جواهر كه در آتش ضايع شده بود نيز ، به دست درآمد .\r\nو ميرزا جهانگير ، پسر ميرزا ابا بكر كه در نواحى سالجو گريخته بود به وسيلهء عمش ، سيد\r\n\r\n","description":"","footnote":"","page_name":" 5533 ","page_number":423},
  {"content":"\r\n\r\nمحمد ميرزا به سلطان [ ابو 
  ] سعيد خان عرضه داشت نمود كه « چهل و دو سال كه خلاصهء زندگانى است در خدمت پدر كه از هزار زندان بدتر بود ، پس پرده هميشه مترصد قتل بوده‌ام « 1 » و ارادهء سلطنت هرگز در خاطر نگذشته است . اگر امان يابم به ملازمت مىآيم . » و امان يافته به خدمت سلطان ابو سعيد خان آمد . و هم در آن سال شبى جمعى به قتلش مبادرت نمودند و قاتل معلوم نشد . و سلطان ابو سعيد خان بالاستقلال حاكم مملكت كاشغر شد و برادر بزرگش ، منصور خان كه حاكم آق‌سو و مغولستان و طرفان بود ، چون با او نيكو معاش نكرده بود ، به غايت متوهم شده طالب صلح شد .\r\nو حضرت فردوس مكانى در كابل در اين سال به فراغت گذرانيد .\r\nو پادشاه مملكت دهلى ، سلطان سكندر ، از هيچ طرف منازعى نداشت . و سلطان محمود ، حاكم مالوه چون اختيار خود به هندوان داد و ايشان به غايت قوى شدند ، پشيمان شده از كمال شجاعت در مقام قتل راىميدنى « 2 » درآمد . با آنكه هندوان زياده بر چهل هزار كس بودند و نزد او دويست كس مسلمان بيشتر نبود ، با جمعى كه به او متفق بودند ، مقرر ساخت كه چون راىميدنى و رفيقان به درون فلان خانه درآيند به قتل‌شان اقدام نمايند . و به شكار سوار شده آن جماعت را همراه برد و به وقت معاودت به خانهء مقرر درآمد . و آن جماعت شمشير در كفار نهاده چندى را به قتل آوردند و به راىميدنى زخم‌هاى گران رسيد . اما نوكرانش هجوم آورده او را بيرون بردند .\r\nو سلطان محمود با شانزده سوار و پيادهء بسيار تعاقب نمود . راجپوتان به جنگ ايستاده يكى از ايشان به سلطان محمود مقابل شد . و به زخم شمشير پادشاه شجاع مالوه از پاى درآمد .\r\nديگرى قصد سلطان كرده ، او نيز به قتل رسيد . و كفار منهزم شده به خانهء راىميدنى گريختند و آنجا بار ديگر جمعيتى عظيم فراهم آمد . راىميدنى چون دانست كه اگر سلطان محمود در جنگ كشته شود سلاطين هندوستان از هرطرف به دفع او متوجه مىشود و بالفعل سلطان محمود از پادشاهى بجز نامى ندارد ، به متابعان خود گفت كه « سلطان محمود پادشاه ماست اگر قصد من كرد شما ترك حمايت من نماييد . » و آن جماعت به فرمودهء او ترك جنگ كرده به منازل خود رفتند .\r\nو سلطان محمد چون دانست كه راىميدنى كشته نشد و با او طاقت مقاومت ندارد ، در مقام صلح شده كس نزد ميدنىراى فرستاد و او را بر منع كفار از جنگ تحسين بسيار كرد و از گذشته اظهار ندامت فرمود . و راىميدنى نيز به حسب ظاهر قبول صلح كرده ، اما بعد از آن\r\n\r\n\r\n","description":"","footnote":"\r\n( 1 ) . م : امّا .\r\n( 2 ) . م : مدنىراى ؛ ق : ميدنىراى .\r\n","page_name":" 5534 ","page_number":424},
  {"content":"\r\n\r\nهرگاه به ملازمت سلطان مىآمد ، پانصد كس جبّادار با او همراه بود . و سلطان محمود را ديگر توقف [ 649 الف 
  ] در ميان ايشان نماند . شبى كه روزش به بهانه [ اى 
  ] شكار كفار را تردد بسيار فرموده مانده كرده بود ، با محبوبهء خود كه كنساكر نام داشت ، سوار شده به طرف گجرات گريخت و تا سرحدّ گجرات عنان بازنكشيد . حكام گجرات به فرمودهء پادشاه خود با او به غايت سلوك نيكو كردند و سلطان مظفر ، حاكم گجرات اسباب سلطنت به استقبال او فرستاد و در كمال اعزاز او را به شهر گجرات درآورده در مقام سامان و سرانجام لشكر شد كه به مالوه رفته سلطان محمود را به سلطنت رساند .\r\n\r\n","description":"","footnote":"","page_name":" 5535 ","page_number":425},
  {"content":"\r\n . \r\n","description":"","footnote":"","page_name":" 5536 ","page_number":426},
  {"content":"\r\n\r\n\r\nذكر وقايع سنهء نهصد و بيست و يك هجرى [ موافق سال نهصد و يازدهم از رحلت خير البشر 
  ] « 1 »\r\nفرمانده ايران در اين سال به اوجان رفت ، و از آنجا به اردبيل به زيارت آبا و اجداد رفته عنان به جانب ييلاق سهند منعطف گردانيد . و زمستان قشلاق در تبريز اتفاق افتاد . و در اين سال در بلاد خراسان به تخصيص در هرات قحط عظيم روى نمود ، چنان كه بنى نوع انسان از گوشت ابناى جنس عدد مىساختند و مع ذلك اوزبكان تاخت به آن ولايت مىآوردند و زينل خان و ديو سلطان ( كه در آن مملكت صاحب اختيار بودند ، از عهدهء دفع ايشان كما ينبغى بيرون نمىآمدند ، و امير سلطان حاكم قاين ) « 2 » به تبريز آمده حقيقت ويرانى مملكت خراسان را مفصلا معروض داشت . و مقارن آن ديو سلطان نيز كه حاكم بلخ بود ، به واسطهء طغيان محمد زمان ميرزا و امير خسرو شاه در آن مملكت طاقت توقف نياورده به تبريز آمد . و آنچه در آن ولايت سانح شده بود ، به موقف عرض رسانيد .\r\nو كيفيت استيلاى محمد زمان ميرزا بر آن ملك از كتبى كه در وقت تحرير اين كتاب در نظر بود معلوم نشد .\r\nالقصّه چون شاه اسماعيل بر ويرانى خراسان مطلع شد ، سلطنت خراسان را نامزد شاهزادهء جوان‌بخت طهماسب ميرزا كرد و امير سلطان را به منصب اتابكى سرافراز گردانيد . و امير سلطان ، برادر خود ابراهيم ميرزا را به تعجيل به دار السلطنهء هرات فرستاد .\r\nو سلطان سليم ، قيصر روم در اين سال قلعهء كماخ را از تصرف لشكر قزلباش بيرون آورد و\r\n\r\n\r\n","description":"","footnote":"\r\n( 1 ) . ق : 921 .\r\n( 2 ) . م : مطلب بين ( ) را ندارد .\r\n","page_name":" 5537 ","page_number":427},
  {"content":"\r\n\r\nبعد از فتح آن قلعه و متوجه الكاى علا الدوله ذو القدر شد و علا الدوله را كه سال‌هاى دراز حاكم آن ولايت بود ، به قتل آورد و بر مملكتش مستولى شد . و قشلاق در برسا « 1 » گرفت .\r\nو قانصوه ، حاكم مصر از قرب جوار حاكم روم در انديشه شده به جمع لشكر مشغول شد .\r\nو در دشت قپچاق در اين سال قاسم خان حاكم بود . و الوس جوجى خان را به نوعى به ضبط درآورده بود كه مزيدى بر آن متصور نبود . و عدد لشكريانش به هزار بار هزار رسيد .\r\nو العهدة [ على 
  ] الراوى .\r\nو در ولايت كاشغر سعيد خان سلطان حكومت مىكرد . و او خواجه سلطان ، برادرش كه نزد منصور خان برادر بزرگ خود مىبود ، اما هميشه اوقات به عشرت مىگذرانيد . و يك مرتبه حكم قتلش نيز صادر شده بود . و يكى از امراى منصور خان او را ترحم نموده به قتل نياورده پنهان نگاه داشته بود ، در اين وقت نزد سلطان سعيد خان آمد ؛ چه ، منصور خان چون بر استقلال سعيد خان مطلع شد چون با او به غايت بدسلوك كرده بود متوهم شده از حكم قتل ايمن خواجه سلطان پشيمان شد و باركه انكه فرصت يافته معروض داشت كه به واسطهء مصلحت ملك به خلاف يرليغ ايمن خواجه سلطان را كه با سلطان سعيد خان از يك مادر بود رخصت كرد . و او نزد سعيد خان رفت . و سلطان سعيد خان او را استقبال كرده به عزّت بسيار به اردو آورد . و آنچه در سركار او بود بالمناصفه تقسيم نمود .\r\nو ايمن خواجه سلطان ، سلطان سعيد خان را بر دفع منصور خان تحريص نمود و سلطان سعيد خان گفت كه « اگرچه منصور خان كه برادر بزرگ ماست ، در ابتداى حال با برادران بر وجه مرغوب سلوك نكرد . اما چون برادر بزرگ به جاى پدر است ، آنچه از او واقع شد ، منظور نمىبايد داشت . و دشمنان قوى داريم و مخالفت برادران منجر به آن مىشود كه مملكت به دست بيگانگان افتد . اكنون صلاح در صلح است . » و ايلچيان سخندان نزد برادر فرستاده پيغام كرد كه « آنچه واقع شد به جهت صلاح ملك بود . و برادران كوچك را بر افعال برادر بزرگ اعراض نمودن خلاف ادب است . اكنون آرزوى ملازمت در خاطر است . به هر چه حكم فرمايند اختيار دارند . »\r\nمنصور خان نخست انديشه‌مند شد ؛ چه ، طاقت مقاومت سعيد خان نداشت و اين سخنان را بر فريب حمل مىكرد . اما چون آمد و شد ايلچيان مكرر شد و عهود و مواثيق نيز در ميان در آمد ، عزيمت ملازمت برادر كرد .\r\n\r\n\r\n","description":"","footnote":"\r\n( 1 ) . برسا : بورسه يا بروسه ، نام باستانى آن پروسا ، شهرى در شمالغرب تركيه ، نزديك درياى مرمره ، در ايام باستانى پايتخت شاهان بيتينيه بود . تا سال 805 ه پايتخت مملكت عثمانى بود پس از غارت امير تيمور ، پايتخت به ادرنه منتقل شد .\r\n","page_name":" 5538 ","page_number":428},
  {"content":"\r\n\r\nو سلطان سعيد خان را در اين سال فرزندى به وجود آمده به سلطان سكندر موسوم شد .\r\nو از احوال حضرت فردوس مكانى ظهير الدين محمد بابر پادشاه غازى از اين تاريخ تا سنهء نهصد و بيست و پنج « 1 » بجز آنكه قندهار را محاصره نموده بعد از طول محاصره فتح نمود ، از سياق تواريخ خبرى ديگر معلوم نشد . و كيفيّت اين فتح اين است كه چون شجاع بيگ مرتبهء اول به ولايت قزلباش گريخت ، مدتى در هرات [ 649 ب 
  ] محبوس بود و به حيله‌اى كه توانست از مجلس گريخته به نواحى گرمسير و قندهار آمد .\r\nو حضرت فردوس مكانى بعد از قتل شيبك خان به ماوراء النهر رفت و بر آنجا مستولى شده از عبيد اللّه خان شكست يافت و شجاع بيگ در اين ايام قندهار را به تصرف درآورد . و چون حضرت پادشاه بار ديگر به كابل مراجعت فرمود و مستقل شد ، به دفع او روان گشت . و او حصارى گشته به امراى قزلباش كه در خراسان بودند ، ايلچيان فرستاد كه « به سعى شما اگر از تنگناى قندهار خلاص شوم ، مدت العمر اطاعت حكم ايران خواهم كرد . »\r\nو چون ميان حضرت بابر پادشاه و شاه اسماعيل دوستى بود ، حكام خراسان ايلچيان نزد آن حضرت فرستاده استدعاى كوچ به طرف كابل نمودند . و آن حضرت بعد از آنكه كار بر شجاع بيگ تنگ كرده بود ، از پاى حصار برخاسته متوجه كابل شد . و شجاع بيگ كه از امتداد ايام محاصره به جان آمده بود ، فرصت يافته از حصار بيرون آمده به جانب آب سند رفت و باقى نامى را در قندهار گذاشت . و باقى بر قلعه مستولى شده كس نزد حضرت بابر پادشاه فرستاده اظهار اطاعت نمود . و آن حضرت عنان مراجعت معطوف گردانيده به پاى قلعه رسيد .\r\nو باقى بيرون آمده قندهار را تسليم گماشتگان آن حضرت كرد . و چون خاطر آن حضرت از قندهار جمع شد حكومت آن ملك را به كامران ميرزا تفويض نموده به كابل مراجعت نموده در فكر يورش هندوستان شدند . و در ماوراء النهر كوچم خان به خانى موسوم بود .\r\nو احوال اقليم هندوستان در اين سال اين است كه سلطان سكندر در دهلى حاكم بود . و در گجرات سلطان مظفر فرمانده خلايق بود . و راىبهيم ، مقدم ايدر كه باجگذار حاكم گجرات بود ، در اين سال فوت شد و حكومت ايدر به حكم سلطان مظفر به بهارمل ، پسر بهيم مقرر شد .\r\nو راىبهيم را برادرزاده [ اى 
  ] بود رايمل نام كه خواهرزادهء حاكم چيتور بود به مدد حاكم چيتور متوجه ايدر گشته بهارمل را از آن جمله بيرون كرد و بهارمل پناه به سلطان مظفر آورد .\r\nو حاكم گجرات لشكرى به مدد وى فرستاده و رايمل را منهزم كردند و بار ديگر قلعهء ايدر به تصرف بهارمل درآمد .\r\n\r\n\r\n","description":"","footnote":"\r\n( 1 ) . م : سنهء خمس عشرين و تسعمائه .\r\n","page_name":" 5539 ","page_number":429},
  {"content":"\r\n . \r\n","description":"","footnote":"","page_name":" 5540 ","page_number":430},
  {"content":"\r\n\r\n\r\nذكر وقايع سنهء نهصد و بيست و دو هجرى [ موافق سال نهصد و دوازدهم از رحلت خير البشر 
  ] « 1 »\r\nدر اين سال شاه اسماعيل را فرزندى متولد شده به القاص ميرزا « 2 » موسوم شد .\r\nو سلطان سليم ، قيصر روم به ملطيه آمد و بيغلو چاوش « 3 » را كه از امراى روم به شجاعت امتياز داشت به تسخير ديار بكر نامزد گردانيد . و قرا خان استاجلو كه به حكم شاه اسماعيل حاكم آن ولايت بود ، با روميان جنگ كرده به قتل رسيد و ديار بكر به تصرف روميان درآمد .\r\nو چون خاطر قيصر از طرف ديار بكر جمع شد ، عزيمت تسخير مصر و شام نمود . و سلطان قانصوه غورى از مصر به عزم جنگ روميان روان گشت و صوبان باى ، « 4 » برادرزادهء خود را به نيابت در مصر گذاشت . و در حوالى حلب ، پادشاه مصر و شام و حجاز و قيصر روم به يكديگر رسيدند و جنگى عظيم كردند . و سلطان سليم غالب آمده قانصوه با اكثر امراى معتبر در معركه به قتل رسيد و قيصر مظفر و منصور به شام رفت . و ايلچى به صوبان باى فرستاده پيغام كرد كه « سكّه و خطبه اگر به نام من شود ، معاودت مىنمايم . » و صوباى باى به صلح راضى شد . اما امراى چركس كه هرگز به سخن حاكم خود نبودند ، قبول صلح نكردند و هرچند صوبان باى مبالغه كرد كه « اكنون صلاح در صلح است ، و بعد از معاودت سلطان سليم به روم آنچه از\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 922 .\r\n( 2 ) . نسخ : الوس ميرزا . شاه اسماعيل پس از شكست چالدران همواره در فكر انتقام از سلطان سليم بود ، و اين نام را به خاطر همان بر پسر خود انتخاب كرد .\r\n( 3 ) . ق : معلق چاوش ؛ م : مقلو چاوش . اصلاح از احسن التواريخ ( ص 201 ) .\r\n( 4 ) . م : طرباى باى . وى آخرين فرمانرواى چراكسهء مصر است و نامش در منابع تاريخى معتبر الاشرف طومان باى ضبط شده است .\r\n","page_name":" 5541 ","page_number":431},
  {"content":"\r\n\r\nدست آيد مىتوان كرد . » آن جماعت قبول نكردند . و ايلچى قيصر را ناخشنود برگردانيدند .\r\nو قيصر بالضروره متوجه مصر شد و صوبان باى نيز به استقبال بيرون آمد . و چون لشكرها به يكديگر نزديك شد ، قيصر كه بر شجاعت مصريان مطلع بود چهارصد هزار كس را با اياس پاشا به جنگ ايشان تعيين نمود و خود با دويست هزار كس ديگر در كمينگاه توقف كرد . و به دستور معهود روميان از ارّابه قلعه [ اى 
  ] بر گرد لشكرگاه ترتيب كردند و دست به انداختن توپ و تفنگ گشودند . و مصريان را چون چشم بر لشكر روم افتاد ، به يك بار بر ايشان حمله برده خود را به ارّابه رسانيدند . اگرچه بسيارى از ايشان به زخم ضرب تير و تفنگ كشته شدند ، اما ايشان مطلقا انديشه ناكرده از ارّابه گذشتند و خود را به اياس پاشا رسانيده او را به قتل آوردند .\r\nو لشكريان مصر به گمان آنكه سلطان سليم كشته شد ، به غارت و تاراج مشغول شده ، صوبان باى با خواص خويش به لشكرگاه معاودت نمود . و صف‌هاى مصريان پريشان شد . و اكثر جوشن از تن بيرون آوردند و صوبان باى نيز اسلحهء جنگ از خود دور كرد . گويند زياده بر صد مهرهء تفنگ بر سلاح جنگ او رسيده بود ، و از كثرت خون ريختن ، دست و شمشيرش به خون روميان آلوده به يكديگر متصل شده بود . و در مصر صوبان باى به شجاعت مشهور بود . و در آن عهد از وى شجاع‌ترى در آن ملك نبود .\r\nو سلطان سليم بعد از اين وقايع با دويست هزار سوار آراسته [ 650 الف 
  ] از كمينگاه بيرون آمد و بر مصريان حمله آورد ، و لشكر گريختهء روم بر سر او جمع شد و مصريان سراسيمه شده رو به گريز آوردند . و صوبان باى را آن‌قدر فرصت نشد كه به جمع لشكر مشغول شود . ناچار با اندك مردم سوار شده بر قيصر حمله برد . و روميان او را در ميان گرفته با اكثر امراى معتبر مصر به قتل آوردند . و ايام حكومت چراكسهء مصر به نهايت رسيد و آن مملكت به تصرف قيصر روم درآمد . و مدت حكومت چراكسه بر مصر و شام و حجاز و حلب و غيره دويست و هفتاد و پنج سال بود . و اللّه تعالى اعلم .\r\nوصيت عظمت قيصر بعد از اين فتح از ايوان كيوان گذشت و ديگر هيچ كس از پادشاهان را هوس جنگ با او نشد . و از اوايل سنهء نهصد و بيست و سه - كه اين فتح واقع شد - تا اواخر سنهء نهصد و بيست و پنج بالاستقلال حكومت روم و مصر و شام و توابع و لواحق كرده به فراغت گذرانيد .\r\nو در اين سال احوال مغولستان و كاشغر آن است كه ميان سلطان سعيد خان و منصور خان برادرش ايلچيان آمد و شد نموده قرار صلح دادند و از طرفين به آق‌سو آمدند و نخست مير جباربردى كه صاحب اختيار ملك و مال منصور خان بود ، به ملازمت سعيد خان آمد و\r\n\r\n","description":"","footnote":"","page_name":" 5542 ","page_number":432},
  {"content":"\r\n\r\nمقرر شد كه از هردو طرف لشكرها سوار شده توقف نمايند . و جمعى را از مردم معتبر خود سعيد خان به گرو به لشكر منصور خان فرستد ، « 1 » و منصور خان نيز بعضى از اقرباى خود به لشكر سعيد خان روانه نمايد . و هردو خان با سى كس در ميان دو صف ملاقات كنند .\r\nو به موجب مقرر در ميان دو لشكر سايبان‌ها زده ، مجلس ترتيب دادند . نخست منصور خان آمده بنشست و سعيد خان كه به سال كوچكتر بود ، چون نزديك رسيد از اسب فرود آمده به رسم مغول زانو زد . و منصور خان با آنكه رسم ايشان نيست كه برادر كوچكتر را تعظيم نمايند ، از جاى برخاسته به استقبال سعيد خان آمد . و برادران يكديگر را بسيار در آغوش گرفته بسى گريستند . و بار ديگر سعيد خان به جاى خود رفت و زانو زد و به رسم مغول پيشكش بسيار گذرانيد و همه مقبول منصور خان افتاد . و سعيد خان بعد از آنكه منصور خان به جاى خود نشست ، از روى ادب برپاى ايستاد و منصور خان او را نزد خود طلبيده گفت كه « هر چند من به سال بزرگترم ، اين همه تواضع خوب نيست ؛ چه ، از روى مرتبه تقدم تو را است . » و سعيد خان را پهلوى خود جاى داد و بر يك توشك نشستند . و سخنان گذشته و آينده گفته شد و قواعد دوستى استحكام يافت . و به وقت وداع آنچه هركدام پوشيده بودند ، بر ديگرى پوشانيدند . و بر اسب منصور خان ، سعيد خان و او بر اسب سعيد خان سوار شده به لشكرگاه خود رفتند و هركدام به مقرّ حكومت خود كوچ كردند .\r\nو از اين صلح ، امنيت و رفاهيتى در آن ملك پيدا شده رعايا چندگاه آسوده شدند . و باباحاق سلطان « 2 » ، برادر مادر پدرى منصور خان بود . به رخصت منصور خان آمده ، سعيد خان را ملازمت كرد و به عزيمت يورش ولايت فرغانه و جنگ سونجك خان اوزبك سوار شدند .\r\nو بعد از چند كوچ مصلحت در آن ديدند كه سال ديگر متوجه فرغانه شوند . و سعيد خان باباحاق سلطان را طوى داده معزز و محترم رخصت كرد و به مقر حكومت خود معاودت نمود .\r\n\r\n\r\n","description":"","footnote":"\r\n( 1 ) . م : فرستاد .\r\n( 2 ) . م : ماحاق سلطان .\r\n","page_name":" 5543 ","page_number":433},
  {"content":"\r\n . \r\n","description":"","footnote":"","page_name":" 5544 ","page_number":434},
  {"content":"\r\n\r\n\r\nذكر وقايع سنهء نهصد و بيست و سه هجرى [ موافق سال نهصد و سيزدهم از رحلت خير البشر 
  ] « 1 »\r\nدر اين سال شاه اسماعيل ييلاق در سورلق « 2 » و قشلاق در نخجوان گرفت و در روز سه‌شنبه بيست و يكم شعبان سنهء مذكوره نويد تولد فرزندى به شاه اسماعيل رسيده به سام ميرزا موسوم شد . « 3 » و بعد از چهار روز ولادت بهرام ميرزا اتفاق افتاد . و مدتى به واسطهء تولد اين دو فرزند اوقات شاه اسماعيل به عيش و عشرت گذشت .\r\nو آنچه در هندوستان در اين سال سانح شد اين است كه به واسطهء استيلاى هندوان بر مملكت مالوه و بىاختيار شدن سلطان محمود ، مالوه به تصرف كفار درآمد و سلطان محمود با محبوبهء خود دانى كنساكر نام و يك سوار ديگر گريخته به گجرات رفت . و سلطان مظفر ، حاكم گجرات او را عزت بسيار داشت و در ثلث و عشرين و تسعمائه [ - 923 
  ] به عزيمت تسخير مالوه به اتفاق سلطان محمود متوجه آن طرف شد .\r\nو راىميدنى كه در قلعهء دار بود ، چون از قرب وصول ايشان آگاه شد ، طاقت نياورده\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 923 .\r\n( 2 ) . روضة الصفويّه ( ص 298 ) : سرلق ؛ طبقات اكبرى ( ج 2 ، ص 60 ) : سورليق : منتخب التواريخ ( ج 1 ، ص 444 ) :\r\nسورتق .\r\n( 3 ) . و مولانا شهاب الدين احمد خضرى در تاريخ تولد سام ميرزا سرود :\r\n شد كوكبى ز بُرج شهنشاهى آشكار * كامد ز جان و دل فلكش چاكر و رهى\r\nسام است نام سامى آن كوكب اميد * با او كند سعادت و اقبال همرهى\r\nاو كوكب اسب و برج شهنشاهيش مقام * تاريخ اوست « كوكب برج شهنشهى » [ - 923 
  ] \r\nروضة الصفويّه ، ص 299 .\r\n","page_name":" 5545 ","page_number":435},
  {"content":"\r\n\r\nجمعى از مردم معتمد خود را به سردارى بتوارى به قلعهء ماندو فرستاده و اسباب قلعه‌دارى ايشان را مرتب ساخته خود به اتفاق سالارى متوجه قلعهء چيتور شد كه حاكم ، آنجا راناسانكا را به مدد خود بياورد . و سلطان مظفر [ و 
  ] سلطان محمود نخست به دار آمده آن قلعه را متصرف شدند . و از آنجا به خاطرجمع به پاى قلعهء ماندو رفتند ، و بتوارى به جهت آنكه شايد كه حاكم چيتور به كمك برسد ، چند روزى پىدرپى كسان فرستاده طلب صلح كرد .\r\nو چون قلعه ماندو به غايت محكم است ، سلطان مظفر و سلطان محمود نيز قبول سخنان او مىكردند به اميد آنكه شايد بتوارى فريب خورده بيرون آيد [ 650 ب 
  ] و به اين طريق قريب بيست روز گذشت . آخر الأمر ظاهر شد كه جميع سخنان او دروغ بوده است و انتظار كمك دارد . و خبر رسيد كه راىميدنى به چيتور رفت و حاكم آنجا را به زر و مال و فيلان بسيار و بقيه با خود از چيتور بيرون آورده است ، نزديك تاختن آمده‌اند . لاجرم سلطان مظفر عادل خان ، حاكم ايسر را كه خواهرزادهء او بود با جمعى كثير به دفع رانا نامزد فرمود و خود جنگ بر قلعهء ماندو انداخت و به قدر مقدور سعى در تسخير مىكرد .\r\n\r\n","description":"","footnote":"","page_name":" 5546 ","page_number":436},
  {"content":"\r\n\r\n\r\nذكر وقايع سنهء نهصد و بيست و چهار هجرى [ موافق سال نهصد و چهاردهم از رحلت خير البشر 
  ] « 1 »\r\nدر اين سال قاسم خان ، حاكم دشت قپچاق به اجل طبيعى درگذشت و پسرش ، قماش خان بر ايل والوس حاكم شد . و سلطان مظفر ، حاكم گجرات به اتفاق سلطان محمود ، پادشاه مالوه در ابتداى اين سال قلعهء مالوه را به جنگ گرفتند . و كيفيت فتح قلعه اين است كه سه چهار روز پىدرپى جنگ بر قلعه انداختند و از طرفين خلقى كثير به قتل آمد . و شب پنجم جمعى را به پاى قلعه فرستادند . و ايشان اهل قلعه را در خواب يافته به نردبان بر بالاى فصيل برآمدند و به دروازهء كوكى رفته ، محافظان دروازه را به قتل آوردند و لشكر بسيار به قلعه درآمد .\r\nو هندوان وقتى خبردار شدند كه اختيار از دست رفته بود ، لاجرم به رسم خود زنان و فرزندان خود را جوهر كردند . يعنى سوختند . و بر جنگ ايستادند . و سلطان مظفر بر قلعه درآمده نوزده هزار كس از هندوان را به قتل آورد و قلعهء مالوه به تصرف او درآمد و از روى مروت همان روز سلطان محمود را طلبيده به او گفت كه « غرض از اين همه مشقت آن بود كه تو را به حكومت رسانم . اكنون سلطنت مالوه به دستور سابق به تو متعلّق است . » و همان لحظه كوچ كرده از قلعه بيرون رفت و متوجه جنگ راناسانكا ، حاكم چيتور شد . و حاكم چيتور و راىميدنى و راچين از تسخير قلعه خبر يافتند طاقت مقاومت نياورده به جانب چيتور مراجعت نمودند .\r\nو عادل خان كه به ايشان نزديك رسيده بود ، حقيقت را اعلام نمود . و چون هوا به غايت\r\n\r\n\r\n","description":"","footnote":"\r\n( 1 ) . ق : 924 .\r\n","page_name":" 5547 ","page_number":437},
  {"content":"\r\n\r\nگرم شده سلطان مظفر ، عادل خان را بازطلبيد و عزيمت مراجعت به گجرات نمود . سلطان محمود ، حاكم مالوه طوى عظيم ترتيب داده آنچه داشت پيشكش كرد و به مخالفت به قلعه درآمده رخصت معاودت يافت . و سلطان مظفر كوچ‌بركوچ بر گجرات رفت .\r\nو در اين سال از حكام ديگر ممالك خبرى كه لايق نوشتن باشد ، منقول نيست .\r\n\r\n","description":"","footnote":"","page_name":" 5548 ","page_number":438},
  {"content":"\r\n\r\n\r\nذكر وقايع سنهء نهصد و بيست و پنج هجرى [ موافق سال نهصد و پانزدهم از رحلت خير البشر 
  ]\r\nدر اين سال سلطان سليم ، قيصر روم به اجل طبيعى درگذشت . او را در مملكت خودش خواندگار مىگفتند و « زوال خواندگار » تاريخ فوت اوست . و سلطان سليم پادشاهى بود ، در كمال شجاعت . فتوحات عظيم او را ميسر شد و به جمع مال راغب بود و در تدبيراتش در امور ملك و مال اكثر موافق تقدير مىافتاد . و ولايات بسيار بر مملكت موروثى زياد كرد . زور و شجاعت و عدالتش در خور ديگر صفاتش نبود .\r\nو احوال شاه اسماعيل در اين سال اين است كه قشلاق در تبريز نمود . و كاركيا سلطان احمد ، حاكم گيلان و لاهيجان به درگاه آمد و به نوازش بيكران اختصاص يافت . و خبر عصيان اميره ديباج فرمانده رشت به موقف عرض رسيد . و دورميش خان و زينل خان را حكم شد كه به اتفاق سرداران رستمدار « 1 » و مازندران به دفع او متوجه شوند . و اميره ديباج از اين خبر مضطرب شده به كاركيا سلطان احمد متوسّل شد . و چون كاركيا آبا و اجدادش را حقوق بر اين دولت ثابت بود ، گناه او را درخواست كرد و شفاعت او درجهء قبول يافت . و اميره ديباج بعد از آنكه مطمئن شد عازم درگاه گشت و رعايت بسيار يافته به مظفر سلطان ملقب شد . « 2 »\r\n\r\n\r\n","description":"","footnote":"\r\n( 1 ) . رستمدار : بخشى از طبرستان كه از شرق به درّه هراز و از غرب به رودخانهء نمكاوه رود ، از شمال به درياى خزر و از جنوب به آخرين رشته‌كوههاى البرز يعنى توچال منتهى است . - تاريخ گيلان و مازندران ، ص 479 .\r\n( 2 ) . و پس از رسيدن به حضور شاه اسماعيل دختر وى را به زنى گرفت . اين زن كه به نوشتهء عبد الفتاح فومنى نامش خير النسا بيگم بود روز هفده شعبان 923 وارد فومن شد و پانزده سال در خانهء شوهر ماند و در 938 درگذشت و جسدش به اردبيل منتقل و مدفون شد . اميره ديباج سرانجام به مخدوم خود خيانت نمود و زمانى كه سپاه عثمانى به ايران حمله كرد ، به اردوى سلطان سليمان قانونى پيوست . - تاريخ گيلان ، ص 459 .\r\n","page_name":" 5549 ","page_number":439},
  {"content":"\r\n\r\nو بعد از اين وقايع شيخ شاه بن فرّخ يسار ، پادشاه شروان با وجود كثرت جرايم چون مفرى ديگر نداشت عازم درگاه شد و گناهش به عفو مقرون شده به عنايات بسيار از امثال و اقران امتياز يافت .\r\nو در اين سال نيز قشلاق در تبريز واقع شد . و از حكام مازندران خبر خلاف به موقف عرض رسيد . و دورميش خان به تأديب ايشان مأمور شد . و دورميش خان قلعهء كليس را كه در تصرف آقا محمد [ روزافزون 
  ] بود ، به سعى بسيار بگرفت و آقا محمد كه در قلعهء اولاد بود ، وسايل برانگيخته طالب صلح شد و از قلعه بيرون آمده دورميش خان را ملازمت نمود . و حاكم سارى ، امير عبد الكريم نيز در مقام اطاعت درآمده قبول اداى باج و خراج نمود و پسر خود را با پيشكش فراوان به درگاه فرستاد . و دورميش خان مظفر و منصور به درگاه شاه آمد .\r\nو در اين سال سلطان سكندر بن سلطان بهلول ، حاكم دهلى بىحضور شد و علامات قرب اجل ادراك نموده يك پسر خود را به جلال الدين ملقب گردانيده به حكومت جونپور فرستاد و پسر ديگر خود ، سلطان ابراهيم را ولىعهد كرده [ 651 الف 
  ] درگذشت . قريب به سى سال سلطنت كرد . و سلطان سكندر به اكثر صفات حسنه آراسته بود . و در عهد او هندوستان در كمال معمورى رسيد . و بعضى از مورخين وفات او را در ثلث و عشرين و تسعمائه [ - 923 
  ] نوشته‌اند . و اللّه اعلم بحقيقة الحال .\r\nو سلطان مظفر شاه در اين سال به تأديب حاكم ايدر روان شد و رايمل ، مقدم ايدر گريخته به بيجانگر رفت و غنيمت بسيار به دست لشكر گجرات افتاد .\r\nو سلطان محمود ، حاكم مالوه در اين سال متوجه تسخير قلعهء كاكرون كه در تصرف راىميدنى بود شد . و راىميدنى ، حاكم چيتور را به مدد آورده با سلطان محمود جنگ كردند و سلطان محمود شكست يافته بسيارى از لشكريانش به قتل رسيدند . و سلطان محمود به نفس خود كوشش‌هاى مردانه كرده زخمدار شده به دست كفار گرفتار شد و جميع اسباب سلطنتش به دست راناسانكا درآمد . و رانا به معالجهء زخم‌هاى سلطان مشغول شده بعد از صحت ، تاجى مرصع كه ميراث سلاطين مالوه بود ، از روى گرفته او را به مالوه رخصت كرد . و سلطان محمود ديگرباره در مالوه حاكم شد . اما بعضى از ولاياتش را راناسانكا متصرف شد . و از سارنگپور تا بيلسه در تصرف سلارى راجپوت درآمد . و سلطان محمود را در نظرها اعتبارى نماند .\r\nو احوال بابر پادشاه در اين سال اين است كه از كابل عزيمت تسخير سواد غور سوار شده نزديك به آن ولايت رفت . و ايلچى به سلطانان غور فرستاده ايشان را به اطاعت دلالت فرمود .\r\nو چون به صحبت مؤثّر نيفتاد به نفس نفيس سوار شده به پاى قلعه درآمد و جنگ بر قلعه\r\n\r\n","description":"","footnote":"","page_name":" 5550 ","page_number":440},
  {"content":"\r\n\r\nانداخته در سه ساعت آن قلعه را كه در غايت استحكام بود ، مسخر ساخت . و دوست بيگ در اين جنگ از همه كس بيشتر خود را به حصار رسانيده بر بالاى برج برآمد . و در قلعهء غور قتل عام شد و قريب به سه هزار كس به قتل رسيدند و اهل و عيال غوريان بالتّمام اسير شدند و ولايت غور را به خواجه كلان داده او را به انعام طبل و علم ممتاز ساخت . و چون در سوار غله كمتر بود ، در اين وقت درآمدن سواد را مصلحت ندانسته به طرف اشتقر « 1 » كوچ شد . و كلانتران به عنف دهر در اين ايام غم بسيار كردند و شاه منصور ، سردار الوس دختر خود را به خدمتكاران حرم آن حضرت فرستاد . و چون اردو به دست اشتقر درآمد افغانان خبر شده به كوه‌ها پناه بردند و جمعى كه در آن صحرا بودند ، تأديب يافتند .\r\nو عزيمت درآمدن به هندوستان به خاطر پادشاه افتاد . با وجود آنكه اسبان مردم لشكر به واسطهء كثرت تردد به غايت لاغر و زبون شده بودند ، آن حضرت كوچ كرده به كنار آب سند رفت و از آب نيلاب به گذر گذشته نزديك به درياى كجه كوت نزول فرمود . و روز ديگر به تعجيل رانده نيم شب به كنار آب سوهان نزول اجلال واقع شد . و به واسطهء بعد مسافت و لاغرى ، چهار پايان بسيار در اين منزل تلف شد . و به دو كوچ ديگر به نواحى بهره « 2 » كه از پرگنات معتبر پنجاب است ، رسيدند .\r\nو چون اين ولايت از زمان امير تيمور صاحبقران اكثر اوقات در تصرف اولاد و اتباع آن حضرت مىبود ، رعايا و كلانتران به شرف آستان‌بوس مشرف شده امان يافتند و حكم شد كه هيچ كس از سپاهيان به اموال رعايا تعرض نرسانند و جمعى را كه مزاحم رعيت شده بودند ، حكم سياست شد . و مردم بهره به شكرانهء امان چهارصد هزار شاهرخى قبول كرده محصلان به تحصيل زر رفتند . و آن حضرت ، مولانا مرشد نامى را به ايلچيگرى نزد سلطان ابراهيم فرستاد كه حاكم دهلى بود و پيغام فرستاد كه « چون از قديم الأيام ولايت بهره و توابع و لواحق به فرزندان صاحبقران متعلق بوده ، اكنون اگر قاعدهء قديم منظور باشد ، تعرض به ديگر ولايات خراسان نمىرسد . »\r\nو در اين وقت تولد فرزندى سعادتمند به بابر رسيد . و چون تسخير هندوستان پيشنهاد همّت آن حضرت بود ، آن فرزند به هندال موسوم شد . و حكومت ولايت بهره به هندو بيك مفّوض گشت . و ولايت چناب « 3 » را به حسين انگه‌اكت « 4 » عنايت فرمود و متوجه ولايت ككران « 5 » شدند ، و هالىككر كه در پرهاله بود به اعتماد محكمى جاى خود به ملازمت نيامد و آن\r\n\r\n\r\n","description":"","footnote":"\r\n( 1 ) . ق : استفر ؛ م : استغر .\r\n( 2 ) . ق : سهره .\r\n( 3 ) . ق : بىنقطه .\r\n( 4 ) . م : انكراك .\r\n( 5 ) . منتخب التواريخ : كهكران .\r\n","page_name":" 5551 ","page_number":441},
  {"content":"\r\n\r\nحضرت به ايلغار متوجه ولايت ككران شدند و به نواحى قلعهء پرهاله آمده و هالىككر در جايى محكم كه محل عبور به يك سوار بيشتر نبود ، به جنگ ايستاد و جمعى را كه از لشكر به تاراج پيشتر رفته بودند ، منهزم گردانيد .\r\nدر اين وقت دوست بيگ با جمعى كثير از شجاعان لشكر اطراف سررسيده به يك حمله ككران را متفرق كرد و هالى به طرف قلعه گريزان شده دوست بيگ تعاقب نمود ، و هالى را فرصت آن لشكر كه در قلعه مضبوط شود نه ، لاجرم دل از ملك و مال برگرفته فرار نمود و قلعهء پرهاله به تصرف لشكر آن حضرت درآمد و آنچه در آنجا بود ، به تاراج رفت . و اردوى ظفر قرين از آنجا كوچ كرده متوجه نيلاب شد ، و به كشتى از آب نيلاب عبور واقع شد . و محمد على جنگ به حكومت ولايت و ايل و الوس ما بين بهره و آب سند معين شد . و ايلچى [ ى 
  ] كه به حاكم هندوستان رفته بود ، از لاهور رخصت گذشتن [ 651 ب 
  ] گرفته بىآنكه جوابى مشخص بياورد ، معاودت نمود .\r\nو آن حضرت كوچ‌بركوچ به كابل درآمد . و دوست بيگ در اين راه بىحضور شد . چون به كابل رسيد ، فوت شد . و چون خدمات پسنديده به جاى آورده بود ، آن حضرت از فوت او به غايت متأسف شد . و جاى او به برادرش ميرم ناصر مرحمت شد . و هندو بيك و جمعى ديگر كه در آن طرف آب سند بودند ، بعد از مراجعت آن حضرت چون طاقت مقاومت افواج سلطان ابراهيم نداشتند ، ناچار بعد از آن حضرت به اندك وقتى به كابل آمدند . و اكثر اوقات آن حضرت در اين ايام به شرب مدام مىگذشت . و در موسم بهار و خزان در سرزمينى كه لايق تماشا بود ، محل نزول اجلال شد .\r\nو در بيست و دويم رجب همين سال به عزيمت تأديب افغانان كه در نواحى گرديز مقام داشتند ، سوار شد و به ايلغار به آن نواحى رفته هركس را كه يافتند به قتل آوردند . و حسين حسن نام جوانى كه به شجاعت مشهور بود ، در اين يورش از كمال شجاعت به ميان جمعى از افغانان درآمد به قتل رسيد . و آن حضرت بر قتل او تأسف بسيار اظهار فرمود و بعد از تاخت و تاراج آن نواحى به كابل اتفاق معاودت افتاد .\r\nو هم در اين سال به عزيمت تأديب الوس يوسف زايى و عزيمت عمارت قلعهء پيشاور و اشتقر به طرف كنار آب سند ديگر باره روان شدند . و چون به مقصد رسيد ، اكثر زراعت يوسف‌زايى به تاراج رفت . و خبر رسيد كه سلطان سعيد خان از كاشغر متوجه بدخشان است .\r\nلاجرم آن حضرت به كابل معاودت نمود . و در حين مراجعت افغانان خضر خيلى را كه به قطع طريق اقدام مىنمودند تاخته غنيمت بسيار به دست لشكريان افتاد . و بقيّهء اين سال بر آن حضرت به عيش و نوش گذشت .\r\n\r\n","description":"","footnote":"","page_name":" 5552 ","page_number":442},
  {"content":"\r\n\r\nو احوال سلطان سعيد حاكم كاشغر و مغولستان در اين سال آن است كه ميرزا ابا بكر به وقت استقلال بعضى از ولايات بدخشان را متصرف شده بود و ميرزا خان بعد از شكست ميرزا ابا بكر ، بىآنكه به سلطان سعيد خان مشورت نمايد به اعتماد خويش آن ولايت را متصرف شد . و اين معنى موافق مزاج سلطان سعيد خان نيامده از اين وقت متوجه بدخشان شد .\r\nو ميرزا خان طاقت نياورده در قلعهء طو « 1 » متحصن شد . و سعيد خان آن‌قدر ولايت كه در تصرف ميرزا ابا بكر بود ، متصرف شده ، معاودت نمود .\r\nو بار ديگر منصور خان و سعيد خان به دستور سابق در آق‌سو به ملاقات يكديگر مسرور شدند .\r\n\r\n\r\n","description":"","footnote":"\r\n( 1 ) . م : ظفر .\r\n","page_name":" 5553 ","page_number":443},
  {"content":"\r\n . \r\n","description":"","footnote":"","page_name":" 5554 ","page_number":444},
  {"content":"\r\n\r\n\r\nذكر وقايع سنهء نهصد و بيست و شش هجرى [ موافق سال نهصد و شانزدهم از رحلت خير البشر 
  ]\r\nدر اين سال پادشاه ايران قشلاق در اصفهان گرفت و مولانا علاء الدين طبيب « 1 » - كه در فن خود يگانهء عصر بود - در روز نزول به اصفهان فوت شد . و از سلطان خليل ، حاكم شيراز امرى كه ملايم مزاج پادشاه نبود ، به ظهور آمد و كور سليمان به موجب حكم تنها به شيراز رفته ، سر او را به درگاه آورد . و ايالت شيراز به على سلطان محمكو مفوّض شد .\r\nو احوال مملكت روم در اين سال آن است كه چون سلطان سليم فوت شد ، در روز دوشنبه دهم محرم سنهء نهصد و بيست و شش امراى او بالتمام اتفاق كرده سلطان سليمان ، پسرش را بر خود حاكم گردانيدند . و امينى « 2 » شاعر قصيده [ اى 
  ] در تاريخ جلوس به نظم آورده است كه هر مصراعى از آن تاريخ آن سال [ - 926 
  ] است . و اين دو بيت از آن جمله است :\r\n بداده زمان ملكت كامران * به كاووس عهد و سليمان ثانى\r\nشه عاقل عهد سلطان سليمان * كز او نو شد آيين صاحبقرانى \r\nو تمام آن سال بر روميان به فراغت گذشت .\r\n\r\n\r\n","description":"","footnote":"\r\n( 1 ) . وى مولانا علاء الدين محمد بن صدر الدين طبيب شيرازى است كه « . . . به مرض ذات الجنب پهلو بر بستر ناتوانى نهاده بعد از دو سه روز امتداد عارضه در منزل بو الخار - كه از مضافات اصفهان است - به جوار رحمت ايزدى پيوست . » - روضة الصّفويّه ، ص 307 .\r\n( 2 ) . مراد ، امينى سمرقندى است كه در بازگشت از سفر مكّه به استانبول اين قصيده را در مدح سليمان قانونى سرود و سه هزار آقچه صله گرفت . تمامى قصيده را در مجالس النفائس ، ص 406 به بعد بخوانيد .\r\n","page_name":" 5555 ","page_number":445},
  {"content":"\r\n\r\nو آنچه از حالات حضرت بابر پادشاه در اين سال معلوم شده اين است كه به عزيمت سير لمغانات كابل سوار شده مدتى در آن حدود به عيش و عشرت گذرانيده به كابل معاودت فرمود . و چون اكثر احوال آن حضرت از واقعات بابرى كه مرقوم قلم خجسته رقم آن حضرت است نقل كرده مىشود ، و اوراق آن كتاب از اين تاريخ تا نهصد و سى و دو در ميان نيست و از ديگر كتب تواريخ نيز معلوم نمىشود ، ناچار مجملا نوشته مىشود كه از تاريخ نهصد و بيست و پنج تا نهصد و سى و دو ، پنج نوبت آن حضرت به هندوستان لشكر كشيد ، و در مرتبهء پنجم - چنان كه خود مذكور شود - فتح آن ولايت ميسر شد .\r\nو آنچه در هندوستان در اين سال سانح شده اين است كه چون راناسانكا بر سلطان محمود ظفر يافت و به غايت قوى شد ، به عزيمت انتقام سلطان مظفر متوجه گجرات شده به دونگرپور و باسواله آمد . و اكثر هندوان اطراف و جوانب نزد او جمع شدند ، چنان كه عدد لشكرش به چهل هزار سوار و پياده رسيد و يك‌صد و پنجاه فيل كارى همراه داشت [ 652 الف 
  ] و از آنجا متوجه ايدر شد . ملك مبارز الملك كه حاكم ايدر بود با دو سه هزار سوار در نواحى احمد نگر با او جنگ كرده شكست يافت و اكثر گجراتيان به قتل رسيدند ، و مبارز الملك به هزار حيله جان بيرون برد . و رانا اكثر ولايات « 1 » آن نواحى را تاراج كرده به ولايت خود مراجعت كرد .\r\nو سلطان مظفر ، حاكم گجرات كه در محمدآباد بود ، جمعى كثير را به جنگ رانا تعيين نمود . اما تا رسيدن لشكر گجرات ، رانا خود به آن ولايت رسيده بود و برسات « 2 » درآمده .\r\nلاجرم لشكر گجرات معاودت نمود . و سلطان مظفر بعد از برشگال لشكرى مستعدّ سامان كرده به احمدآباد درآمد ، و اراده داشت كه به نفس خود متوجه چيتور شود . ملك اياز كه يكى از غلامان او بود و بلاد سورت و كنار دريا به اقطاع داشت ، با بيست هزار كس از سوار و پياده و آتش‌بازى بسيار در اين وقت به ملازمت آمد و تعهد دفع رانا نمود . و سلطان مظفر به غايت خوشحال شده لشكر بسيار به كمك او تعيين كرد و او را بر سر رانا روان كرد .\r\nو چون سلطان سكندر در آگره فوت شد و سلطان ابراهيم ، پسرش حكومت يافت ، نخست با برادر حقيقى خود ، جلال الدين - كه حاكم جونپور بود - دل دگرگون كرد و او طاقت مقاومت افواج سلطان ابراهيم نياورده بگريخت و جونپور نيز به تصرف سلطان ابراهيم درآمد . و مقدم گواليار كه راىبكر ماجيت « 3 » ، ولد راجهء\r\n\r\n\r\n","description":"","footnote":"\r\n( 1 ) . م : پرگنات .\r\n( 2 ) . رجوع شود به پاورقى صفحهء 1185 .\r\n( 3 ) . ق : بكناديت ؛ م : بكباديب . اصلاح از منتخب التواريخ ( ج 1 ، ص 328 ) . بدائونى مىنويسد « راىبكر ماجيت پسر راى مانسنگ - كه بعد از كشتن پدر حكومت گواليار داشت . . . » .\r\n","page_name":" 5556 ","page_number":446},
  {"content":"\r\n\r\nمانسنگ « 1 » بود ، با سلطان ابراهيم جنگ كرده قلعهء گواليار را به سلطان ابراهيم داد . و سلطان ابراهيم ، بكر ماجيت را نوازش كرده از ديگر ولايات هندوستان اقطاعات به او عنايت كرده و قلعهء گواليار به تصرف مسلمانان درآمد .\r\nو سلطان ابراهيم با امراى پدر بدمعاشى آغاز كرده ، بعضى را به قتل آورد و برخى را محبوس گردانيد . و بدين جهت اكثر لشكريان از او آزرده‌خاطر شدند . و ميان‌بوا « 2 » را كه وكيل مطلق العنان سكندر بود ، بىجهتى به قتل آورد .\r\n\r\n\r\n","description":"","footnote":"\r\n( 1 ) . ق : راجه مالسينك ؛ م : راجه مانسگ ؛ اصلاح از منتخب التواريخ .\r\n( 2 ) . م : ميان دلوا .\r\n","page_name":" 5557 ","page_number":447},
  {"content":"\r\n . \r\n","description":"","footnote":"","page_name":" 5558 ","page_number":448},
  {"content":"\r\n\r\n\r\nذكر وقايع سنهء نهصد و بيست و هفت هجرى [ موافق سال نهصد و هفدهم از رحلت خير البشر 
  ] « 1 »\r\nدر بهار اين سال عبيد اللّه سلطان از كوچونچى خان رخصت طلبيده با سى هزار سوار و پياده از آب آمويه به قصد تسخير خراسان بگذشت . و امير خان [ موصلو 
  ] كه اتابك شاهزاده طهماسب ميرزا بود چون طاقت مقاومت نداشت و حكام خراسان هريك در ولايت خود بودند ، ناچار حصارى شد . و امير غياث الدين محمد كه از اعيان خراسان بود و منصب صدارت داشت به ضبط دروازهء ملك با برج شهر « 2 » معيّن شد . و مدتى سلطان به ضبط دروازهء عراق مشغول گشت . و همچنين هردروازه و برجى به صاحب اهتمامى سپرده شد . و عبيد الله خان به ظاهر هرات آمده از مراسم تاخت و تاراج دقيقه‌اى فروگذاشت نكرد .\r\nو چون امير غياث الدين محمد در زمان سلطان حسين ميرزا و فرزندان او و شيبك خان معزز و محترم بود و شاه اسماعيل نيز او را رعايت بسيار مىكرد ، اكثر رعايا و عوام الناس خراسان مطيع و منقاد او بودند . و اين معنى بر امير خان به غايت گران مىآمد و در مقام قتل او بوده ، بهانه‌اى مىخواست . و بعد از آنكه عبيد الله خان ده روز هرات را محاصره نمود و بر او ظاهر شد كه فتح هرات ميسر نيست و شاه اسماعيل به تعجيل به كمك مىآيد ، غلات خراسان را سوخته ، معاودت نمود . و هرويان از تنگناى حصار خلاصى يافتند .\r\nامير خان به وقتى كه امير غياث الدين محمد به باغ شهر درآمد او را گرفته به قلعهء\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 927 .\r\n( 2 ) . م : برج شمال .\r\n","page_name":" 5559 ","page_number":449},
  {"content":"\r\n\r\nاختيار الدين فرستاد و مشهور ساخت كه در وقت محاصرهء هرات امير غياث الدين محمد كس نزد حضرت فردوس مكانى ظهير الدين بابر پادشاه فرستاده او را طلبيده بود كه قلعهء هرات را به الوس جغتاى دهد . و به اين بهانه در روز هفتم حكم آن كرد كه آن سيد فاضل بىگناه را به قتل آوردند . « 1 » و اين معنى را به شاه اسماعيل عرضه داشت كرد « 2 » و خود آوازهء يورش قندهار شايع گردانيده از شهر بيرون رفت .\r\nو قاصد او كه به درگاه شاه رفته بود ، معاودت نموده خبر تفيّر مزاج شاه اسماعيل به جهت قتل امير غياث الدين محمد رسانيد . و امير خان به غايت مضطرب شد ؛ چه مكررا خبر بدسلوكى او با رعاياى خراسان به عرض شاه رسيده بود . و شاه اسماعيل حكومت هرات را نامزد سام ميرزا كرده ، دورميش خان شاملو را به منصب لله‌گى او سرافراز ساخته و شاهزاده طهماسب ميرزا را با امير خان به درگاه طلب داشت . و دورميش خان به اتفاق زينل خان به تعجيل هرات گشت ؛ چه ، گمان بود كه امير خان مخالفت نمايد . و مكتوبى به امير خان نوشت « 3 » كه حكومت هرات به دستور سابق به او متعلق است و اين جماعت به كمك مىآيند . اما امير خان همچنان سراسيمه بود و به بهانهء يورش قندهار شاهزاده طهماسب ميرزا را از شهر بيرون آورده [ 652 ب 
  ] به شيراز « 4 » رفت .\r\nو در پنجم ماه ذيحجّه دورميش خان به پل‌مالان نزول نمود و لشكر را گذاشته خود به ايلغار نزد امير خان رفت و در حضور به نوعى با امير خان سلوك كرد كه امير خان را يقين شد كه حكومت هرات به دستور سابق به او متعلق است و اين جماعت به كمك مىآيند ، و از داعيهء مخالفت و فتنه‌انگيزى گذشته به هرات معاودت نمود . و دورميش خان فرمان حكومت خود را ظاهر گردانيد . و امير خان ناچار عازم سوى عراق گشت .\r\nو شاه اسماعيل در اين سال قشلاق در نخجوان گرفت و ديو سلطان حسب الحكم در اين\r\n\r\n\r\n","description":"","footnote":"\r\n( 1 ) . گويا امير غياث الدين از حصار اختيار الدين اين بيت را به امير خان موصلو فرستاد :\r\n به تيغ ظلم مرا مىكشى و خواهى ديد * كه عاقبت چه كند با تو خون ناحق من \r\nروضة الصّفويّه ، ص 340\r\n( 2 ) . روضة الصّفويّه : « امير محمد بن امير يوسف دفتر حقوق تربيت خدام سدهء سدره مرتبه بر طاق نسيان نهاده داعيه داشت كه ظهير الدين بابر پادشاه را به هرات طلب دارد و پيوسته نقش دولت‌خواهى او را بر صفحهء خاطر مىانگاشت ، بنابراين انقطاع رشتهء حياتش به تيغ سياست به فعل آمده بر اين جرم مؤاخذه گرديد . » ميرزا بيگ كه اين مطالب را از حبيب السّير نقل كرده ، چند سطر بعد مىنويسد : « . . . آن جناب [ - صاحب حبيب السّير 
  ] را نسبت به امير محمد كمال ارتباط بوده و بنابر محبت مرتكب اندك ميل و مداهنه گشته ، و الا آنچه در سبب قتل آن سيد فاضل استماع افتاده و به صحّت اقرب است آن است كه ميانهء ظهير الدين بابر و ملازمان امير محمد نهايت اتحاد و خصوصيت بوده و نواب بابرى را حق تربيت در ذمّت آن جناب ثابت . »\r\n( 3 ) . روضة الصّفويّه : « و اين مكاتيب مصحوب حسين بيگ برادر قاسم بيگ مهردار و اسحاق بيگ و شيخ بنياد بيگ به دار السّلطنهء هرات ارسال داشت . »\r\n( 4 ) . ق : سزار .\r\n","page_name":" 5560 ","page_number":450},
  {"content":"\r\n\r\nسال لشكر به گرجستان كشيد . و اكثر حكّام آنجا چون لوند و غرغره و داوود اظهار اطاعت نموده به درگاه آمدند .\r\nو حكام مازندران و رستمدار و هزار جريب زر مقطعى خود را و اصل خزانه ساخته به بلاد خود رفتند . و به غير از آقا محمد [ روزافزون 
  ] كه گريخته به مازندران رفته و جوهر سلطان حسب الحكم به گرفتن او متوجه مازندران شد و او را در مازندران به دست آورده به درگاه برد .\r\nو قيصر روم كه به خوندگار مشهور است ، در اين سال به غزاى فرنگ رفته قلعهء بلغراد را فتح كرد .\r\nو سلطان مظفر ، حاكم گجرات در اين سال ملك اياز را به جنگ راناسانكا فرستاد و آن لشكر از راه دونگرپور و بانسواله « 1 » متوجه ولايت رانا شدند . و دونگرپور و بانسواله به تاراج رفت و حاكم بانسواله جنگ كرده شكست يافت و گجراتيان كوچ‌بركوچ تا مده دستور كه در آن وقت در تصرف رانا بود آمدند و آن قلعه را محاصره كردند . و سلطان محمود ، حاكم مالوه چون از آمدن لشكر گجرات خبر يافت به عزم انتقام متوجه ولايت رانا شده با گجراتيان يك جا شد .\r\nو راناسانكا از اين اتفاق سراسيمه شده و پسر سلطان محمود را كه در جنگ سابق گرفته بود و محبوس داشت ، مطلق العنان گردانيد و با ملك اياز در مقام صلح درآمده ايلچيان فرستاد و شرط كرد كه پسر خود را به ملازمت سلطان مظفر فرستد . و بالفعل پيشكش بسيار با يكى از خويشان نزديك معتبر خود را روانهء گجرات نمايد . و ملك اياز نيز صلاح در صلح ديده ، بعد از عهد و پيمان كوچ كرده به گجرات معاودت نمود .\r\nو احوال مملكت آگره و دهلى آن است كه چون سلطان ابراهيم با لشكريان بدسلوكى آغاز كرد ، بعضى از امرا كتابات نوشته عالم خان ، برادر سلطان سكندر را كه در گجرات نزد سلطان مظفر مىبود ، طلب داشتند . و عالم خان از گجرات خود را به پنجاب رسانيد . و دولت خان ، حاكم پنجاب او را سلطان علاء الدين ملقّب ساخته مانع شد . و از اطراف و جوانب لشكريان نزد علاء الدين آمدند . و چون حقيقت احوال ايشان سال‌به‌سال معلوم نشد ، تفصيل حالات رانا هنگام جنگ با حضرت فردوس مكانى و قتل سلطان ابراهيم مجملا اينجا نوشته شد .\r\nو چون علاء الدين فى الجمله مستولى شده متوجه دهلى گشت و ميان سليمان كه از امراى معتبر سلطان سكندر بود به او ملحق شد و ديگر امرا هم از اطراف نزد او جمع شدند ، سلطان\r\n\r\n\r\n","description":"","footnote":"\r\n( 1 ) . م : بانسواره .\r\n","page_name":" 5561 ","page_number":451},
  {"content":"\r\n\r\nابراهيم نيز با لشكرى بسيار متوجه دفع او شد و ابراهيم در جنگ ظفر يافته علاء الدين به طرف كابل گريخت و به سعادت ملازمت حضرت فردوس مكانى سرافراز شده آن حضرت را به تسخير هندوستان ترغيب نمود . « 1 »\r\nو حضرت فردوس مكانى كه به بهانهء طلب يورش هندوستان بود ، متوجه لاهور شد و امراى سلطان ابراهيم كه در لاهور بودند ، مثل بهار خان و ميان عطا و بيهكن خان « 2 » و غيره در چهار كروهى لاهور با آن حضرت جنگ كرده شكست يافتند . و تمام امراى لاهور در اين جنگ كشته شدند و لاهور به تصرف حضرت بابر پادشاه درآمد . و عبد العزيز مير آخور به حكومت لاهور مقرر شد و دولت خان لودى را نيز رعايت كرده در لاهور نزد عبد العزيز بازداشت .\r\nو آن حضرت متوجه ديبالپور شده قلعهء ديبالپور را بعد از محاصرهء بيست روز به جنگ گرفت و غنيمت بسيار در اين يورش به دست لشكريان كابل درآمد . و مظفر و منصور به جانب كابل مراجعت نمودند . و دولت خان لودى بعد از مراجعت آن حضرت به افغانان متفق شد و پسر خود ، غازى خان را نزد سلطان ابراهيم فرستاد و اظهار اطاعت و انقياد نمود . و پسر ديگر دولت خان كه دلاور خان نام داشت ، از پدر گريخته به كابل رفت .\r\n\r\n\r\n","description":"","footnote":"\r\n( 1 ) . منتخب التواريخ ( ج 1 ، ص 331 ) : « . . . دولت خان و غازى خان پسرش و ديگر امراى كبار سلطان ابراهيم [ لودى را كه از وى روگردان شده بودند 
  ] عالم خان لودى را در كابل مصحوب عرايض نزد ظهير الدين بابر پادشاه فرستاده ترغيب بر تسخير هندوستان نمودند و . . . » .\r\n( 2 ) . م : بيكن خان .\r\n","page_name":" 5562 ","page_number":452},
  {"content":"\r\n\r\n\r\nذكر وقايع سنهء نهصد و بيست و هشت هجرى [ موافق سال نهصد و هجدهم از رحلت خير البشر 
  ] « 1 »\r\nدر اين سال سام ميرزا به هرات آمد و شاهزاده طهماسب با امير خان [ موصلو 
  ] در ييلاق آذربايجان به ملازمت شاه اسماعيل رسيدند . و پادشاه ايران از امير خان به واسطهء قتل امير غياث الدين محمد آزرده‌خاطر بود . حكم فرمود كه امرا و اركان دولت تحقيق آن قصه نموده آنچه از اموال امير غياث الدين محمد در تصرف [ 653 الف 
  ] امير خان و اتباعش باشد به وارثان بازدهند . و امير خان طاقت . . . « 2 » پادشاه نياورده بىحضور شد و به همان بىحضورى فوت شد . و آنچه به ظلم او و نوكرانش از مردم ( هرات ) گرفته بودند ، استرداد شد .\r\nو سلطان مظفر ، حاكم گجرات در اين سال به عزم يورش چيتور سوار شد و راناسانكا آگاه شده پسر خود را با پيشكش بسيار به درگاه پادشاه گجرات فرستاد . و سلطان مظفر به محل حكومت خود بازگشت . بعد از مدتى پسر رانا را معزز و محترم رخصت معاودت فرمود .\r\nو سلطان محمود ، حاكم مالوه در اين سال به دفع سلارى كه از سارنگپور تا بهيسه و رايسين را در تصرف داشت ، روان شده در نواحى سارنگپور جنگ شده نخست سلارى ظفر يافت و سلطان محمود بعد از تفرقهء مردم سلارى به جهت تاراج ، با اندك مردمى كه با او بودند ، بر سلارى حمله برده او را شكست داد و مظفر و منصور به مالوه درآمد . و سلارى رسايل برانگيخته اظهار اطاعت نمود .\r\nو در اين سال سعيد خان ، حاكم كاشغر عزيمت تسخير ولايت قرعر نمود و پسر خود ،\r\n\r\n\r\n","description":"","footnote":"\r\n( 1 ) . نسخ بياض است . حاشيهء « ق » : 928 .\r\n( 2 ) . جاى يك كلمه در نسخ بياض است .\r\n","page_name":" 5563 ","page_number":453},
  {"content":"\r\n\r\nرشيد سلطان را با لشكرى گران به آن ولايت فرستاد . و محمد قرعر كه به ملازمت سلطان سعيد خان آمده بود ، واسطه شد كه « 1 » قرعر را به ملازمت رشيد سلطان آورد . و بعضى گريخته به اقاصى مغولستان رفتند . و رشيد سلطان در قرچغار « 2 » قشلاق گرفت .\r\nو در اين سال حاكم ممالك دشت قپچاق ، ممالك خان ، در يكى از معارك جنگ به واسطهء كثرت تردد و گرانى اسلحه به تنگى نفس هلاك شد . و بعد از او اختلاف بسيار در آن مملكت پيدا شد . و سلاطين دشت كه به عراق ( ؟ ) مشهورند ، با يكديگر محاربات بسيار كردند . آخر طاهر خان ، پسر اوزبك خان به خانى موسوم شد ، و چون طاهر خان به غايت درشتخوى بود اكثر امرا و لشكريان ازو آزرده‌خاطر شده متفرق شدند . چنان كه به وقت سلطنت قريب به چهارصد هزار كس با او اتفاق كرده بودند ، در اين وقت زياده بر هزار كس با او نماند . ناچار به ميان قرعر « 3 » رفت ، و آنجاى در غايت پريشانى اوقات خود مىگذرانيد . تا آنكه در سنهء نهصد و سى « 4 » فوت شد .\r\nو بلاس خان ، برادر طاهر خان بعد از طاهر خان در مغولستان دويست و سى هزار كس جمع كرد . و به واسطهء اختلاف برادران ، آن جماعت نيز متفرق شدند . و ايل و الوس قاسم خان كه قريب به هزار هزار كس بودند ، آن‌چنان پريشان شدند كه در سنهء نهصد و چهل و چهار « 5 » در جاى توطّن ايشان جاندارى باقى نماند .\r\nو خواندگار روم ، سلطان سليمان در اين سال بعضى از ولايات فرنگ را به تصرف درآورد .\r\n\r\n\r\n","description":"","footnote":"\r\n( 1 ) . ق : + اگر .\r\n( 2 ) . ق : بىنقطه .\r\n( 3 ) . م : فرغر .\r\n( 4 ) . م : سنهء ثلاثين و تسعمائه .\r\n( 5 ) . م : سنهء اربع و اربعين و تسعمائه .\r\n","page_name":" 5564 ","page_number":454},
  {"content":"\r\n\r\n\r\nذكر وقايع سنهء نهصد و بيست و نه هجرى [ موافق سال نهصد و نوزدهم از رحلت خير البشر 
  ] « 1 »\r\nدر اين سال خواندگار روم بر سر ولايت رودس رفته سلاطين قديم فرنگ را از آن مملكت بيرون كرد و آن مملكت وسيع به تصرف روميان درآمد . و نيازى نام شاعر قصيده‌اى كه مصراع اول تاريخ جلوس سلطان سليمان و مصراع ثانى تاريخ اين فتح است ، نظم كرد و اين بيت از آن قصيده است :\r\n زهى درگهت قبلهء پاكدينان * گدايان آن بقعه مسندنشينان \r\nو احوال شاه اسماعيل در اين سال اين است كه قشلاق در تبريز گرفت و ميرزا شاه حسين اصفهانى كه وكيل مطلق العنان پادشاه ايران بود ، در اين سال بر دست مهتر شاه قلى ركابدار به قتل رسيد ؛ چه ، ميرزا شاه حسين از مهتر شاه قلى طلب محاسبهء ركابخانه و بقاياى اموال ديوان مىكرد . و مهتر شاه قلى به واسطهء راه در ملازمت پادشاه در جواب تعلل مىكرد . ناچار ميرزا شاه حسين اين معنى را به عرض رسانيده رخصت حبس و قيد مهتر مذكور حاصل نمود . با وجود آن تا مهتر شاه قلى چون راه سخن داشت مدارا مىكرد .\r\nتا آنكه روز چهارشنبه بيست و هشتم جمادى الاول سنهء مذكور در منزل هشت بهشت بر سر پادشاه ايران به اتفاق امرا و اعيان به مجلس شراب نشستند . و بعد از برهم خوردن مجلس و به خوابگاه رفتن پادشاه ، مهتر شاه قلى به ميرزا شاه حسين كه مست به منزل خود متوجه شده بود ،\r\n\r\n\r\n","description":"","footnote":"\r\n( 1 ) . نسخ بياض است . حاشيهء « ق » : 929 .\r\n","page_name":" 5565 ","page_number":455},
  {"content":"\r\n\r\nرسيد و خنجرى بر شانهء او رسانيد . آواز برآورد كه « از موقف سياست حكم قتل ميرزا شاه حسين صادر شده . » لاجرم قورچيانى « 1 » كه در آستانهء دولتخانه حاضر بودند ، شمشيرها كشيده ميرزا شاه حسين را به قتل آوردند .\r\nو مهتر شاه قلى بعد از قتل ميرزا از دولتخانه بيرون آمده خود را به اسب رسانيده و راه گريز پيش گرفته به ديار بكر رفت . و از آنجا پناه به شروانشاه برد . و شروانشاه او را به درگاه فرستاد . و غلامان ميرزا شاه حسين به حكم پادشاه ايران او را به قتل آوردند و جمعى از قورچيان كه امداد شاه قلى نموده بودند به اقبح وجوه مقتول شدند . و منصب ميرزا شاه حسين به نايب او خواجه جلال الدين محمد تبريزى رسيد . [ 653 ب 
  ]\r\n\r\n\r\n","description":"","footnote":"\r\n( 1 ) . قورچيان برگزيده‌ترين و معتبرترين قزلباش بود . قورچيان در حقيقت قراولان و سواران مخصوص شاه و مأمور حفظ جان او و نگاهبان كاخ‌هاى سلطنتى بودند . - نصر اللّه فلسفى ، زندگانى شاه عباس اول ، ج 1 ، ص 207 . و نيز - عالم آراى عباسى ، ص 435 .\r\n","page_name":" 5566 ","page_number":456},
  {"content":"\r\n\r\n\r\nذكر وقايع سنهء نهصد و سى هجرى [ موافق سال نهصد و بيستم از رحلت خير البشر 
  ] « 1 »\r\nشاه اسماعيل در اين سال در نخجوان قشلاق كرد . و از يورت قشلاق به شكار اسب به الكاى شكى رفت . و به وقت مراجعت شيخ شاه ، حاكم شروان بار ديگر به ملازمت آمده معزز و محترم رخصت معاودت يافت . و اردوى بزرگ به اردبيل آمده از آنجا به سراب رفت . و در آن نواحى مزاج فرماندهء ايران از منهج اعتدال منحرف شد . و مرض حصبه عارض ذات خجسته صفات شهريار ايران گشت و روزبه‌روز مرض اشتداد مىيافت . تا آنكه در روز دوشنبه نوزدهم رجب اين سال از جهان فانى به سراى باقى انتقال فرمود و در اردبيل به مقبرهء آبا و اجداد مدفون شد . « 2 »\r\nايام حياتش سى و نه سال و مدت سلطنتش بيست و چهار سال . اكثر اوقاتش مصروف شكار مىشد . و در فصول اربعه از آن شغل خالى نبود . به شجاعت و سخاوت و وفا - كه بهترين صفات پادشاهان است - متصف بود . با وجود سلطنت بالاستقلال ايران هرگز در خزينهء او نقد نبود كه به خرج يك روزهء سركار او وفا نمايد . و هرگاه از ولايات خراج به درگاه مىآمد ، همان روز صرف مىكرد . و احيانا حكم تاراج مىنمود .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 930 .\r\n( 2 ) . موّاد التواريخ زيادى در فوت وى گفته‌اند ، از جمله :\r\nطاهر دكنى : « شاه جهان كرد جهان را وداع » ملّا حيرتى :\r\n « شاه و شاه و شاه » مىگفتند بهر ماتمش * من همين الفاظ را تاريخ فوتش يافتم \r\nتذكرهء نصرآبادى ، ص 470 .\r\n","page_name":" 5567 ","page_number":457},
  {"content":"\r\n\r\nاكثر اوقات با امراى اكابر و اعيان ولايت خود نرد غايبانه مىباخت . بسيار بودى كه شخصى در منزل خود نشسته بود ، خزانه‌دار شاه اسماعيل خروارهاى زر به در خانه آوردى كه شاه در نرد باخته است و احيانا برعكس نيز واقع شدى . در مقام تربيت هركس از آحاد الناس درآمد ، مرتبهء او به جايى رسيد كه فوق آن متصور نبود . و تربيت كردهء خود را هرگز خوار نكرد .\r\nنوبتى به عرض او رسانيدند كه ميرزا شاه حسين پنجاه هزار تومان كه بيست و پنج لك روپيه باشد از خزانه متصرف شده است . در جواب گفت كه « بر وجود نوكرى چنين عالىهمت كه از بيت المال اين‌قدر صرف تواند كرد ، شكر واجب است . »\r\nشجاعتش محتاج بيان نيست ؛ چه ، در اندك وقتى آذربايجان و ديار بكر و شروان و عراق عرب و عراق عجم و فارس و كرمان و خراسان - كه هريك‌جاى يك پادشاه است - مسخر ساخت . و در اكثر معارك به نفس خود شمشير رسانيد .\r\nو امراى قزلباش اتفاق كرده شاه طهماسب « 1 » را كه ارشد و اسنّ اولادش بود ، بر خود پادشاه كردند . و ديو سلطان و مصطفى سلطان به شركت در امر وكالت دخل كردند . و قاضى جهان قزوينى ناظر سركار شد . و مير قوام الدين حسين اصفهانى در صدارت شريك مير جمال الدين حسين گشت . و قشلاق در تبريز اتفاق افتاد . و خواجه جلال الدين محمد و مولانا ادهم منير به ياسا رسيدند .\r\nو از ديگر سلاطين روى زمين در اين سال خبرى كه نقل آن لايق به سياق اين مختصر باشد از كتبى كه به وقت مسودّهء اين اوراق در نظر بود ، معلوم نشد .\r\n\r\n\r\n","description":"","footnote":"\r\n( 1 ) . طهماسب ميرزا روز شنبه نوزدهم رجب سال 930 به تخت سلطنت جلوس كرد . وى در اين زمان بيش از ده سال و شش ماه و سه روز سن نداشت . تولد وى روز چهارشنبه بيست و ششم ذيحجّهء سال 919 در قريهء شهاباد نزديك اصفهان بود .\r\n","page_name":" 5568 ","page_number":458},
  {"content":"\r\n\r\n\r\nذكر وقايع سنهء نهصد و سى و يك هجرى [ موافق سال نهصد و بيست و يكم از رحلت خير البشر 
  ] « 1 »\r\nدر اين سال شهريار ايران شاه طهماسب كه سن مباركش به دوازده سالگى رسيده بود ، به صلاح امرا قشلاق در سهند گرفت . و سلاطين اوزبك چون خبر شدند كه امراى قزلباش با يكديگر در مقام مخالفت‌اند ، فرصت يافته به الكاى خراسان درآمدند . و ديو سلطان كه وكيل بود ، چون از امراى استاجلو بدگمان بود به بهانهء دفع سپاه اوزبك از اردو جدا شده به ييلاق لار رفت . و جوهر سلطان تكلو كه حاكم اصفهان بود و على سلطان ، حاكم شيرازو قراچه سلطان ، حاكم همدان نزد او رفتند و به اتفاق متوجه اردوى بزرگ شدند . و مصطفى سلطان [ استاجلو 
  ] « 2 » كه به كپك سلطان مشهور است ، پس از اجتماع امرا طاقت توقّف در اردو نياورده از راه خنجان « 3 » به سلطانيه رفت . و امراى استاجلو مثل قليچ خان و منتشا بيك و بدر بيك و غير ذلك به او ملحق شدند و عزيمت اردو نموده جنگ الوس تكلو را پيشنهاد همت گردانيدند .\r\nو قيصر روم كه اكنون به خواندگار مشهور است ، در اين سال لشكرى به ولايت فرنگ فرستاد و بسيارى از ولايت ايشان را به تصرف درآورد .\r\nو در هندوستان آنچه واقع شد اين است كه سلطان بهادر ، پسر سلطان مظفر گجراتى از پدر آزرده‌خاطر شده به ولايت چيتور رفت و آنجا نيز توقف نكرده به ميوات نزد حسن خان\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 913 .\r\n( 2 ) . افزوده از روضة الصفويّه ( ص 362 ) .\r\n( 3 ) . ق : بىنقطه . ظاهرا بايد زنجان باشد .\r\n","page_name":" 5569 ","page_number":459},
  {"content":"\r\n\r\nميواتى رفت و از آنجا نزد سلطان ابراهيم ، حاكم دهلى آمد . و سلطان ابراهيم با او به موجب دلخواه سلوك نكرد . و سلطان بهادر به جانب جونپور رفت .\r\nو سلطان سعيد خان ، حاكم كاشغر چون از منازعت قزلباش و اوزبك مطلع شد و سونجك خان كه ولايت فرغانه را متصرف بود در اين اوقات فوت شده ، فرصت غنيمت دانسته متوجه ولايت اندجان شد ، و قلعهء اوزكند را مسخر كرد . و سلاطين اوزبك چون از دشمن خانگى آگاه شدند [ 654 الف 
  ] هركس هرجا بود به طرف ولايت فرغانه روان شد . و سلطان سعيد خان طاقت توقف نياورده به كاشغر مراجعت نمود .\r\n\r\n","description":"","footnote":"","page_name":" 5570 ","page_number":460},
  {"content":"\r\n\r\n\r\nذكر وقايع سنهء نهصد و سى و دو هجرى [ موافق سال نهصد و بيست و دوم از رحلت خير البشر 
  ] « 1 »\r\nروز جمعه غرّهء ماه صفر اين سال حضرت ظهير الدين محمد بابر پادشاه از كابل عزيمت تسخير هندوستان سوار شد . و غزهء ربيع الأول از آب سند عبور فرمود . و امرا و بخشيان لشكر را به شمار درآوردند . دوازده هزار كس به قلم درآمد . « 2 » و از آب بهت در نواحى جيلم به گذر گذشتند . و روز چهاردهم ربيع الأول پرگنهء سيالكوت محل نزول آن حضرت شد . و عالم خان برادر سلطان سكندر كه از سلطان ابراهيم شكست يافته بود در اين ايام به ملازمت آن حضرت آمد . و دولت خان و غازى خان ، پسرش نخست كه به ملازمت پادشاه آمده بودند و رعايت بسيار يافته و به وقت مراجعت آن حضرت با مخالفان اتفاق كرده بودند و در اين وقت كنار درياى را وى به طرف لاهور مقام ايشان بود ، از قرب وصول آن حضرت خبر يافته متفرق شدند .\r\nو دولت خان به قلعهء بلوت گريخت و غازى خان به كوه پناه برد . و پادشاه به پاى قلعهء بلوت آمده دولت خان را محاصره نمود . و دولت خان چون مفرى نداشت پايين آمده و چون قبل از رسيدن پادشاه دو شمشير بر ميان بسته زبان به لاف و گزاف گشوده دعوى جنگ با آن حضرت\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 932 .\r\n( 2 ) . شيخ ابو الفضل ناگورى نيز سپاه بابر را دوازده هزار نفر و سپاه سلطان ابراهيم لودى را نزديك به « يك لك سوار و هزار فيل جنگى » نوشته است . - اكبر نامه ، ج 1 ، ص 154 ، ولى به عقيدهء بعضى از صاحبنظران تاريخ هند ، توپ بابر پادشاه كارهاى نمايان كرد و باعث شكست سپاه ابراهيم سلطان شد . - تاريخ شاهى ، ص 95 ؛ مخزن افغانى ، ص 84 ؛ منتخب التواريخ ، ج 1 ، ص 334 .\r\n","page_name":" 5571 ","page_number":461},
  {"content":"\r\n\r\nنموده بود ، در اين وقت آن دو شمشير را در گردنش آويختند و به وقت ملازمت چون در زانو زدن تعلل مىكرد ، خواهى نخواهى زانو زد . و از سبب مخالفت با وجود اقسام رعايت ، پرسيده شد . چون جوابى نداشت ساكت شد .\r\nو جمعى از امراى معتبر به ضبط اموال و خزاين بىقياس كه در قلعه بود ، رفتند . و چون عوام الناس شروع به تاراج نموده به منع ممنوع نمىشدند ، آن حضرت به جهت محافظت رعايا سوار شده چند تير به جانب خلايق انداخت . اتفاقا تيرى بر مقتل پسر جوان حضرت جنّت آشيانى ، همايون ميرزا ، رسيد . و خلايق متنبّه شده اهل و عيال افغانان از قلعه به سلامت بيرون رفت و اردو كوچ كرده به تعاقب غازى خان به جانب كوه روان شد . و دلاور خان ، برادر غازى خان كه هميشه دولت خواه پادشاه بودند و بدين جهت پدرش از او آزرده‌خاطر بود ، در اين منزل به سعادت ملازمت مشرف شد .\r\nو آن حضرت جمعى را بر سر غازى خان تعيين نمود و پاى همت در ركاب سعادت آورده متوجه جنگ سلطان ابراهيم [ لودى 
  ] شد . و از متاعى كه در فتح بلوت به دست درآمده بود به مردم كابل ارمغانى فرستاد . و در كنار رود مور و سنور كه به آب ككر « 1 » مشهور است ، به آن حضرت خبر رسيد كه سلطان ابراهيم كه در اين طرف دهلى بود كوچ كرده عزيمت جنگ دارد . و حميد خان ، حاكم حصار فيروزه با لشكر آن نواحى ده پانزده كرور راه از حصار اين طرف آمده است . كته بيگ « 2 » به خبر آوردن از اردوى ابراهيم روان شد و مؤمن آنكه به طرف لشكر حصار فيروزه رفت .\r\nو چون خبر تحقيق رسيد ، حضرت همايون ميرزا با تمام مردم برانغار مثل خواجه كلان و سلطان محمد دولداى و ولى خازن و خسرو بيگ و هندو بيگ و عبد العزيز و محمد على جنگ و غير ذلك پيش رفته سياهى « 3 » خود را به غنيم نمودند . و مردم افغان و هندوستانيان چون ايشان را اندك مردم ديدند ، بىمحابا حمله آوردند . و در اثناى جنگ شاهزاده همايون ميرزا رسيده در حملهء اول حميد خان را شكست داد و قريب به دويست كس از مخالفان در اين معركه به قتل رسيدند و هشت زنجير فيل به دست افتاد و آن حضرت مظفر و منصور به خدمت حضرت پادشاه آمد .\r\nو چون اين اول مصافى بود كه شاهزاده همايون ديده بود ، بابر پادشاه از اين فتح بسيار خوشحال شده و حصار فيروزه با توابع و لواحق كه يك كرور جمع آن ولايت است با يك كرور زر نقد به آن شاهزاده انعام نمود . و كوچ كرده شاه آباد محل نزول اردوى ظفر قرين شد .\r\n\r\n\r\n","description":"","footnote":"\r\n( 1 ) . م : كهكهر .\r\n( 2 ) . م : كپك بيگ .\r\n( 3 ) . م : سپاهى .\r\n","page_name":" 5572 ","page_number":462},
  {"content":"\r\n\r\nو در بيست و هشتم جمادى الأول كه روز نوروز بود ، خبر رسيد كه سلطان ابراهيم كوچ‌بر كوچ متوجه اين طرف است . و آن حضرت نيز از شاه آباد كوچ كرده در كنار درياى جون مقابل ساوه « 1 » نزول فرمود . قراولان خبر آوردند كه افغانان ، داوود خان و حاتم خان را با بيست و هفت هزار سوار به طرف ميان دو آب فرستادند و اكنون ايشان لشكر سه چهار كروه از اردوى سلطان ابراهيم پيشتر فرود آمده‌اند . حضرت بابر پادشاه ختن ، تيمور سلطان و مهدى خواجه و محمد سلطان ميرزا و عادل سلطان را با تمام مردم جوانغار كه سلطان جنيد و شاه مير حسين و قتلغ قدم از آن جمله بودند و جمعى ديگر به دفع ايشان نامزد فرمود . و به وقت نماز پيشين ايشان از آب گذشته تمام شب راه رفتند و به وقت طلوع صبح به لشكرگاه غنيم رسيدند . و مخالفان طاقت جنگ نياورده به مجرد [ 654 ب 
  ] رسيدن لشكر ظفر اثر شكست يافتند و حاتم خان به قتل رسيد و جمعى كثير گرفتار شدند . و هفت فيل به دست افتاد . و به فتح و فيروزى اين فوج نيز معاودت نموده به پادشاه ملحق شدند . و به وقت كوچ ، برانغار و جوانغار به ترتيب روان شد .\r\nو چون لشكر آن حضرت به نسبت لشكر مخالف بسيار اندك بود ، حكم شد كه جميع لشكر فراخور حالت خود ارّابه بياورند . هفتصد ارّابه حاضر شد . استاد عليقلى به دستور روم در دست چپ شهربانى بسا « 2 » ارّابه‌ها بر يكديگر بسته جهت پياده و توپچى حصارى مرتب ساخت و خواطر لشكريان آن حضرت به غايت پريشان ؛ چه ، لشكر مخالف را هيچ كس از صد هزار كمتر نشان نمىداد و عدد لشكر پادشاه از دوازده هزار زياده نبود . و هزار فيل نامى در لشكر غنيم موجود بود . بعد از مشورت بسيار پنج هزار كس را آن حضرت به رسم شبيخون بر سر اردوى سلطان ابراهيم فرستاد .\r\nلشكريان چون از قوت مخالف آگاه بودند ، اتفاق خوبى نكردند و به وقت صبح نزديك به اردوى غنيم رسيدند و مخالفان آگاه شده فيل‌هاى خود را مرتب ساخته به جنگ بيرون آمدند ، و اين جماعت طاقت نياورده مراجعت نمودند . بعضى از دلاوران مغول به جنگ ايستاده جنگ‌كنان آن مردم را به سلامت از آن مهلكه بيرون آوردند . و محمد على جنگ جنگ ( ؟ ) زخمدار شد . و آن حضرت خبر يافته شاهزاده همايون ميرزا را با لشكرش قريب دو كروه راه به كمك فرستاد و به نفس خود سوار شده به طرف مخالف روان شد .\r\nاما تا رسيدن آن حضرت فوج نخستين به شاهزادهء ملحق شده بودند معاودت نموده . و آن روز را آن حضرت به منزل نخستين معاودت فرموده نزول كرد . و روز ديگر به وقت صبح\r\n\r\n\r\n","description":"","footnote":"\r\n( 1 ) . م : سرساوه .\r\n( 2 ) . در نسخ بدين‌گونه آمده است . مفهوم نشد .\r\n","page_name":" 5573 ","page_number":463},
  {"content":"\r\n\r\nخبر رسيد كه مخالفان افواج خود را مرتب ساخته رسيدند . آن حضرت نيز سلاح جنگ پوشيده سوار شد . و در برانغار حضرت همايون ميرزا و خواجه كلان و سلطان محمد دولداى و هندو بيگ و ولى بيگ خان و پير قلى شيبانى را تعيين فرموده ، جوانغار در عهدهء محمد سلطان ميرزا و مهدى خواجه و نمازى سلطان و شاه مير حسين و سلطان جنيد برلاس و قتلغ قدم و جانى بيگ و محمد يحيى و شاه حسين ياركى و مغول غانجى شد .\r\nو در دست راست قول حسين تيمور سلطان و ميرزا محمدى كوكلتاش و شاه منصور برلاس و يونس على و درويش محمد ساربان و عبد اللّه كتابدار توقف نمودند . و دست چپ قول به خليفه و خواجه مير ميران و احمد پروانچى و تردى بيگ و فوج بيگ و محبعلى خليفه و ميرزا بيگ ترخان تعيين يافت . و خسرو كوكلتاش و محمد على جنگ جنگ هراول بودند ، و عبد العزيز مير آخور طرح بود . ولى قزل در اوج برانغار جا داشت و ملك قاسم بابا ( قشقه ) « 1 » با مغولان تولقمه « 2 » مقرّر شدند . و در اوج جوانغار قراقورى و ابو المحمد نيزه باز و شيخعلى و شيخ جمال مقرر شدند .\r\nو افواج سلطان ابراهيم نيز مرتب نمودار شد و به تعجيل حمله آورد . اما چون نزديك رسيد ، شتابش كمتر شد . و مردم تولقمه از دست راست و چپ گذشته از عقب مخالف در آمدند و جوانغار و برانغار نيز به حكم حضرت پادشاه خود را به غنيم رسانيده به جنگ مشغول شدند . مهدى خواجه ظفر يافت . در برانغار نيز جنگ قيام شد . جمعى از قول به كمك جوانغار و جمعى به مدد برانغار رفتند . از دو ساعت روز تا نصف النهار آتش قتال اشتعال داشت . و سلطان ابراهيم با پنج شش هزار كس در معركه به قتل رسيدند . و پادشاه مظفر و منصور مخالفان باقى مانده را تعاقب نمودند . و شانزده هزار كس از قرار تحقيق در اين معركه به قتل آمد . اما عوام الناس پنجاه هزار كس گفتند .\r\nو چون هنوز قتل ابراهيم مشخص نبود ، جمعى كثير به تعاقب گريختگان رفتند و خيل‌خيل فيل به دست مىافتاد . و پادشاه به اردوى ابراهيم آمد . و بعد از تماشاى اساس سلطنت او دو كروه گذشته كنار سياه آبى محل نزول اجلال شده ، و سر ابراهيم را در اين منزل آوردند . « 3 » و\r\n\r\n\r\n","description":"","footnote":"\r\n( 1 ) . م : سولقمه .\r\n( 2 ) . ق : ندارد .\r\n( 3 ) . احمد يادگار در تاريخ شاهى ( ص 98 ) صحنهء مواجههء بابر پادشاه با سر « در خاك و خون افتادهء » سلطان ابراهيم را به دقت و ظرافت نقل كرده و مىنويسد « سر او از خاك برگرفت و گفت آفرين باد بر جوانمردى تو . و فرمود . . . تا آن سلطان مرحوم را غسل داده در آنجا كه مرتبهء شهادت يافته بود ، دفن كنند . » همو از قول صاحب مخزن افغانى مىنويسد « . . . و الحال مدفن او جاى نزول ارباب سرور و اهل نشاط است و فيض بخش اهل راز ، و هرشب جمعه نذور بسيار به ارواح سلطان مىآرند ، و مجمعى غريب دست مىدهد ، و اهل حاجات به حاجات خود مىرسند ، و در هندوستان بجز از سلطان ابراهيم پادشاهى ديگر به عزّ شهادت فايز نگشته . . . » - تاريخ شاهى ، پابرگ صفحهء 97 .\r\n","page_name":" 5574 ","page_number":464},
  {"content":"\r\n\r\nحكم شد كه شاهزاده همايون و [ امير 
  ] خواجه كلان [ بيگ 
  ] و محمدى و شاه منصور برلاس و ولى خازن و جمعى ديگر به تعجيل به آگره رفته خزاين را ضبط نمايند . « 1 » و مدتى خواجه محمد و سلطان جنيد بر ضبط خزاين دهلى مأمور شدند . و آن حضرت به دهلى تشريف آورده بعد از سير قلعه و عمارت پادشاهان قديم متوجه آگره شد . روز جمعه بيست و دويم رجب آگره محل نزول عساكر منصور شد .\r\nو مردم قلعهء آگره هنوز قلعه را [ 655 الف 
  ] به شاهزاده همايون ميرزا نداده بودند . به ملاحظهء آنكه مبادا خزاين به تاراج رود هنوز جنگ بر قلعه نينداخته ، بكر ماجيت كه از اولاد حكام گواليار بود ، در جنگ ابراهيم كشته شده بود و مردم او در آگره بودند . و به دقت رسيدن حضرت همايون ميرزا در آگره الماسى كه به وزن هشت مثقال بود ، پيشكش كردند . مذكور است كه جوهريان قيمت او را نصف خرج روزمرّهء ربع مسكون گفته بودند . و حضرت ميرزا آن الماس را به حضرت پادشاه پيشكش كرد و او باز آن را به او بخشيد .\r\nو مردم قلعهء آگره كه داوود كرانى « 2 » و فيروز خان مسوالى « 3 » از آن جمله بودند ، امان خواسته قلعه را بعد از پنج روز دادند . و مادر ابراهيم نيز كه در قلعهء آگره بود ، بيرون آمده هركدام از مردم قلعه فراخور حالت خود رعايت يافتند . هفت لك پرگنه به مادر ابراهيم مرحمت شد . در اين مقام در واقعات ، مرقوم قلم خجسته رقم حضرت پادشاه شده است كه « از تاريخ نهصد و ده كه ولايت كابل مسخر شد تا نهصد و سى و دو هميشه هوس تسخير هندوستان در خاطر بود .\r\nپنج نوبت لشكر به هندوستان كشيديم تا آنكه فتح ميسّر شد . »\r\nاز زمان حضرت رسالت ، صلّى اللّه عليه و سلّم ، تا حال سه كس از پادشاهان بر ولايت هند مسلط شده‌اند : يكى سلطان محمود غازى كه مدتى اولاد او سلطنت هندوستان كرده‌اند . ديگر شهاب الدين غورى و توابع او كه سال‌هاى بسيار در هندوستان حكومت نموده‌اند . سيوم منم .\r\nاما كار من به كار آن پادشاهان مشابهت ندارد ؛ چه ، سلطان محمود به وقت تسخير هندوستان پادشاه خراسان و خوارزم و ماوراء النهر بود و عدد لشكرش اگر دويست هزار كس نبود از صد هزار زياده بود . و در تمامت هندوستان در آن وقت يك پادشاه نبود . سر راجه در ولايت خود حكومت مىكرد .\r\nو شهاب الدين غورى اگرچه پادشاه خراسان نبود ، اما برادرش سلطان غياث الدين غورى ، پادشاه خراسان بود . در طبقات ناصرى ثبت است كه نوبتى سلطان شهاب الدين با صد و بيست\r\n\r\n\r\n","description":"","footnote":"\r\n( 1 ) . اكبر نامه ( ج 1 ، ص 155 ) : « امير خواجه كلان بيگ ، امير محمد كوكلتاش ، امير يونس على ، امير شاه منصور برلاس ، امير عبد اللّه كتابدار ، امير على خازن به ايلغار به صوب دار الملك آگره . . . » و نيز رك : مآثر رحيمى ، ج 1 ، ص 499 ؛ طبقات اكبرى ، ج 2 ، ص 16 .\r\n( 2 ) . م : داود كررانى .\r\n( 3 ) . م : فيروز خان مسوان .\r\n","page_name":" 5575 ","page_number":465},
  {"content":"\r\n\r\nهزار سوار بر گستوان‌دار به هندوستان [ آمد 
  ] و مخالفان او نيز راجه‌هاى هندوستان بودند كه هرگز اطاعت يكديگر نمىكردند .\r\nنوبت اول كه به هندوستان آمدم ، هزار و پانصد تا دو هزار كس همراه بود . و مرتبهء آخر دوازده هزار كس به قلم آمد . و بدخشان و قندز و كابل و قندهار در تصرف داشتم . و از آن ولايات نفع معتنابهى نبود ، بلكه بعضى ولايات به واسطهء نزديكى غنيم به مدد كل محتاج بود .\r\nو تمام ولايت ماوراء النهر در تصرف سلاطين اوزبك كه دشمنان قديم بودند و زياده بر صد هزار كس داشتند ، بود .\r\n« و مملكت هندوستان از بهره تا بهار در تصرف افغانان بود و به حساب جمع آن ولايت گنجايش پانصد هزار سوار دارد . و لشكر حاضر او به وقت جنگ صد هزار سوار بود . و هزار فيل ، او و نوكرانش داشتند . با اين حال و اين قوت ، توكل كرده مثل اوزبك غنيمى را در عقب گذاشته ، با مثل ابراهيم سلطان غنيمى با آن جمعيت جنگ كرديم و در خور توكّل ما ، اللّه تعالى رنج و مشقّت ما را ضايع نكرد و هندوستان مفتوح شد . اين دولت را از زور و قوت خود و اين سعادت را از سعى و همّت خود نمىبينم ، بلكه از عين عنايت و كرم الهى است . »\r\nتا اينجا ترجمهء عبارت آن حضرت است . اكنون به موجب وعدهء سابق در شرح احوال سلاطين هندوستان كه در اين وقت در اطراف حكومت داشتند ، شروع مىرود . و اللّه المستعان .\r\nهندوستان مملكتى عريض وسيع پرحاصل است . شرقى و جنوبى ، بلكه غربى هم به درياى محيط منتهى مىشود و بر شمال آن ولايت كوهى است از عقبهء هندوكش تا نهايت ولايت ختا و ختن كشيده است . و كشمير و تبّت در ميان اين كوه است و نواحى آب سند كه ابتداى هندوستان است . در اين كوه ولايتى است موسوم به سواد بجور كه در تصرف افغانان يوسف زايى بود . و آن حضرت مكرر به تاخت اين ولايت رفته و لشكر فرستاد و آمد و آب سند واسطه است ميان كشمير و اين ولايت .\r\nو از ولايات هندوستان رهتاس « 1 » و سيالكوت در دامن كوه كشمير است . و نگركوت كه\r\n\r\n\r\n","description":"","footnote":"\r\n( 1 ) . رهتاس : رهتاس نام 2 قطعه است . يكى همين رهتاس ، واقع در بهار كه در 945 ق به دست شير خان افتاد و ديگرى را خود شير خان در دامنهء كوه بالنات بنا نهاد . - تاريخ فرشته ، ج 1 ، ص 424 ؛ و اين موقعى بود كه همايون پادشاه پس از مأيوس شدن از دستيابى به تاج و تخت پادشاهى بر هندوستان ، به طرف سند حركت كرد . احمد يادگار در اين خصوص مىنويسد : « . . . شير شاه در لاهور بود . عروس ملك را بىمنازعى در كنار گرفت و خواص خان را پيشتر روانه نمود و هيبت خان را فرمود كه تا به مسكن كوكهران - كه مأوراى راهزنان بود - قلعه‌اى بنا نهاد . خان مذكور در زرريزى آن قلعه را كه نظير ندارد . و تمام ساخته ، رهتاس نام نهاد . - تاريخ شاهى ، ص 205 ؛ اكبرنامه ، ج 1 ، ص 290 .\r\n","page_name":" 5576 ","page_number":466},
  {"content":"\r\n\r\nقلعهء مشهور اين كوهستان است در برابر لاهور و سلطانپور است . و چون يك كرّت منتهى مىشود ، بر طرف هندوستان ، در اين كوهستان تا ولايت كوج - كه اقصى بنگاله است - زمينداران‌اند و هركدام يك روزه و دو روزه راه در تصرف دارند و باجگزار حكم هندوستان‌اند . و به وقت فترت با عدم قوت حكام نزديك سركشى مىكنند . و زبان ايشان موافق مردم هندوست و در دين نيز موافق‌اند . متّصل به سنبل كه از پرگنات معتبر هندوستان است . چون اين كوه جنگل بسيار و راه دشوار دارد ، زميندارى كه مىباشد از ديگر زمينداران اطراف لشكر و ولايت بيشتر دارد و نام او را اكثر سلاطين هندوستان مىدانند .\r\nو همچنين در ولايت بنگاله به جايى كه اين كوه واسطهء ميان ختا و هندوستان است ولايتى است [ 655 ب 
  ] موسوم به كوج و زميندار آنجا از تمام زمينداران اين كوه ولايت و لشكر بيشتر دارد . و بعد از آنكه ولايت زمينداران منتهى مىشود ، ولايت تبت است . از كشمير تا كوج و محاذى بنگاله ختاى است . و از چندكام « 1 » و سهلت كه نهايت ولايت بنگاله است ، از راه همين كوه به بيكو كه معدن ياقوت و ابتداى ولايت چين و ماچين است ، مىتوان رفت . و راه هفت هشت روزه كاروان است .\r\nو در اين محل درياى ختن كه شعبهء محيط است به اين كوه به غايت نزديك شده است .\r\nچنان كه ده روزه راه بيشتر خشكى نيست . از شرق هندوستان همين درياست . و اين ده روزه راه نيز به واسطهء بسيارى رودخانه‌هاى عظيم و جنگل‌ها و كوه‌ها صلاحيت آمد و شد لشكر به فراغت ندارد ، بلكه به غايت مشكل است . و بدين جهت از احوال آن طرف ، مردم هندوستان را اطلاعى نيست و بالكليّه راه آمد و شد مسدود است . « 2 »\r\nولايت بنگاله را نهايت در جانب شرق اينجاست و جنوبش منتهى به اوديسه كه متصل به درياى محيط است مىشود . و كوه سر انديب از خشك [ ى 
  ] در نهايت اوديسه به نظر در مىآيد . و شمالش منتهى به ولايت كوج مىشود . و در غرب بنگاله معمورهء هندوستان است كه شرح آن إن شاء اللّه بعد از اتمام كتاب مرقوم مرقوم خواهد شد .\r\nو نام ولايتى كه بنگاله به آن منتهى مىشود ، بهار است . و در جنوب بنگاله و بهار كوهى است كه از انتهاى هندوستان كه اوديسه است و به ابتداى آن‌كه ولايت سند است كشيده شده است . و از ولايات معتبر هندوستان ولايت بيجانگر و دكن در آن طرف اين كوه است . و نهايت آن ممالك درياى عدن از آن جدا شده است . و ولايت تته كه دار الملك سند است ، بر كنار درياى عمّان است . و نام اين كوهستان تا مالوه جاركند است . و در اين كوهستان فيل بسيار\r\n\r\n\r\n","description":"","footnote":"\r\n( 1 ) . م : جدكام .\r\n( 2 ) . ق : داشت .\r\n","page_name":" 5577 ","page_number":467},
  {"content":"\r\n\r\nمىباشد ، بلكه تمام فيل [ هاى 
  ] هندوستان اينجا مىباشد . و در اين كوه دو سه راجه معتبر مىباشند كه پادشاهان هند ايشان را مىرانند و به واسطهء محكمى جا از ايشان به باج و خراج قناعت كرده‌اند .\r\nو در اين وقت در بنگاه نصرت شاه ، حاكم بود . و نصرت شاه ، پسر سلطان علاء الدين است و او به سيادت مشهور است . و رسم قديم بنگاله چنان بود . و آن اين است كه پادشاه آنجا را تختى معيّن است ، و امير و وزرا و صاحب‌منصبان همه جاى مقرر دارند . و جميع مناصب تابع آن جاها است . هركس كه در آن مقام قرار گرفت ، نوكر و ولايت تعلق به او دارد ، بلكه تخت پادشاه هم اين خاصيت دارد . هركس پادشاه را كشته آن‌قدر فرصت يابد كه بر اين تخت برآيد ، او پادشاه است و تمام مردم اطاعت او مىكنند . و مىگويند كه « ما حلال‌خوار تخت‌ايم . هركس كه به تخت باشد منقاد اوييم . »\r\nو علاء الدين يكى از سپاهيان مجهول بنگاله بود . و در ثلاث و تسعمائه [ - 903 
  ] جمعى از پيادگان را كه به نوبت شب‌ها محافظت تخت مىنمايند ، با خود متفق ساخت . و مظفر حبشى را كه به مظفر شاه ملقب بود ، به قتل آورد و بر تخت برآمد و پادشاه بنگاله شد . و بيست و هفت سال و چند روز حكومت كرده به اجل طبيعى درگذشت .\r\nو مظفر حبشى كه از آحاد الناس بود هم ، به يارى پيادگان نوبتى محمود شاه ، حاكم سابق را به قتل آورده پادشاه شده بود و سه سال و پنج ماه حكومت كرده و محمود شاه سلطنت به ارث از فيروز شاه پدر خود يافته و بعد از يك سال از سلطنت بر دست مظفر به قتل رسيد . و فيروز شاه كه سلطنت پدر به اتفاق پيادگان نوبت كه پنج هزار كس بودند ، از خواجه سراى ، باريك شاه نام گرفت و سه سال سلطنت كرد . و باريك ، غلام فتح شاه بود . و تمام پياده‌هاى نوبتى كه عدد ايشان به پنج هزار مىرسيد ، تابع او بودند . آن بداصل با ايشان متفق شده و قصد ولىنعمت خود كرد . و در ستّ و تسعين و ثمانمائه [ - 896 
  ] فتح شاه را در خوابگاه به قتل آورد . و خواجه سراى بسيار نزد او جمع شدند . و دو ماه و نيم حكومت كرده به اتفاق امراى بنگاله به قتل رسيد .\r\nو فتح شاه كه به اتفاق امراى بنگاله به سلطنت رسيده بود ، به صفات حسنه از عدالت و شجاعت و مروّت متّصف بود . هفت سال و پنج ماه سلطنت كرد . و قبل از او سكندر شاه نامى ، حاكم بنگاله بود و دو ماه حكومت كرده بود ، و به واسطهء عدم اطلاع بر دقايق امور جهاندارى به اتفاق امرا از سلطنت مغرول گشت . و او سلطنت را به ميراث از يوسف شاه كه هفت سال و سه ماه حكومت كرده بود ، يافته بود . و يوسف شاه بعد از باريك شاه به اجل طبيعى درگذشت .\r\n\r\n","description":"","footnote":"","page_name":" 5578 ","page_number":468},
  {"content":"\r\n\r\nو قبل از او ناصر شاه كه از اولاد شمس الدين بهنكر بود و دو سال پادشاه بنگاله بود و فوت شد .\r\nو قبل از ناصر شاه ، ناصر غلام سلطان احمد بن سلطان جلال الدين تغلب بر ملك استيلا يافت و به اتفاق امرا بعد از هفت روز به قتل رسيد . ايام سلطنت سلطان احمد شانزده سال امتداد يافت و [ 656 الف 
  ] پدرش سلطان جلال الدين هفده سال در بنگاله پادشاهى كرد . و پدر سلطان جلال الدين كه كافرى بود ، كاس نام بعد از فوت شمس الدين به زور بر ملك بنگاله مستولى شد و هفت سال حكومت كرده درگذشت . و پسرش مسلمان شده خود را به جلال الدين ملقب گردانيد .\r\nو شمس الدين ثانى سه سال و چند روز حكومت كرده در هفتصد و هشتاد « 1 » رحلت كرد و سلطان السلاطين كه پدرش غياث الدين نام داشت و پادشاهى كريم رحيم شجاع بود در سنهء هفتصد و هفتاد « 2 » فوت شد . و ايام سلطنت او به ده سال كشيد . و غياث الدين بن سكندر شاه هفت سال و كسرى حكومت كرده فوت شد . و سكندر بن شمس الدين نه سال و چند ماه به حكومت گذرانيد . و سلطان شمس الدين بهنكره ، معاصر سلطان فيروز شاه است . و آنچه ميان او و فيروز شاه سانح شد ، سابقا در احوال فيروز شاه به تفصيل مذكور شد . ايام سلطنت او شانزده سال و چند ماه بود .\r\nو در مالوه به وقت آنكه هندوستان مسخر حضرت فردوس مكانى شد ، سلطان محمود پادشاه بود . و نقير و قطمير احوال او و سلاطين سابق مالوه و سلطان مظفر و سلاطين سابق گجرات سال‌به‌سال مرقوم شد . و راناسانكا كه در اين وقت حاكم چيتور بود و در تمام هندوستان بجز راجه بيجانگر از تخت لشكر و ولايت و اعتبار كسى در پيش نبود . و چنان كه سابقا مذكور شد با سلطان محمود ، حاكم مالوه جنگ كرد و او را گرفت . و به اين سبب به غايت معتبر شد و بسيارى از ولايت مالوه به تصرف او درآمد و مرتبهء او از آبا و اجدادش درگذشت . و شرح و احوال او و جنگ كردن با حضرت فردوس مكانى به جاى خود مذكور خواهد شد .\r\nو در ولايت دكن در اين سال ، پنج حاكم بود . و در ولايت احمدنگر و توابع نظام الملك و در بيجاپور و توابع عادل خان . و در كلكته و لواحق قطب الملك و در برار و كاويل و در شهر بيدر ؛ بريد به حكومت مشغول بود . ولايت دكن را اول كسى از سلاطين مسلمان كه متصرف\r\n\r\n\r\n","description":"","footnote":"\r\n( 1 ) . م : سنهء ثمانين و سبعمائه .\r\n( 2 ) . م : سنهء سبعين و سبعمائه .\r\n","page_name":" 5579 ","page_number":469},
  {"content":"\r\n\r\nشد سلطان علاء الدين بود - چنان كه گذشت . و به عهد سلطان محمد حسن كانكو در دكن مخالفت كرده خود را به علاء الدين بهمن شاه ملقب ساخت و بيست و يك سال حكومت كرد .\r\nو بعد از او پسرش سلطان محمود حاكم شد و يازده سال و پنج ماه و بيست و پنج روز حكومت كرده درگذشت . و محمد شاه ، پسرش به اتفاق امرا به جاى پدر حاكم گشت و قريب بيست سال فرمانده تمام دكن بود .\r\nو غياث الدين ، پسرش قايم مقام شده بعد از دو ماه به عدم استعداد و قابليت سلطنت به اتفاق امرا معزول شد و چشمش را ميل كشيدند و برادرش داوود شاه به حكومت رسيد . و قبل از انقضاى مائه ثمان مائه [ - 800 
  ] داوود نيز معزول شده و فيروز شاه ( به جاى او ) « 1 » حاكم دكن شد . و فيروز شاه در خمس عشر و ثمانمائه [ - 815 
  ] به ولايت كندواره « 2 » به شكار فيل رفته از مراسم قتل و غارت دقيقه [ اى 
  ] فرونگذاشت و آن ولايت را تاراج كرده معاودت نمود .\r\nو بعد از مدتى راىبيجانگر با او مخالفت نموده از طرفين به جنگ يكديگر متوجه شدند .\r\nو فيروز شاه شكست يافته به كلكته « 3 » گريخت و از حاكم گجرات مدد طلبيد و گجراتيان به حمايت اسلام لشكر فرستادند . و راىبيجانگر به ولايت خود مراجعت نمود . و احمد خان برادر فيروز شاه با او در مقام مخالفت شد . و اين معنى بر فيروز شاه ظاهر شده قصد او كرد و احمد خان مطلع شده با چهارصد سوار بگريخت . از آن جمله سوداگرى بود عرب ، حسن خلف نام كه از ولايت بصره اسب « 4 » به فروختن آورده بود . و احمد خان به جهت همين اتفاق به او وعدهء وزارت كرد و به طرف ولايت بلنگ روان شدند .\r\nو روز ديگر فيروز شاه خبر يافت كه احمد خان گريخت . هشت هزار سوار و سى زنجير فيل به تعاقب او فرستاد و در نواحى شهر بندر احمد خان از رسيدن لشكر آگاه شد . به حسب اتفاق جمعى از سوداگران ( كه اسب بسيار به جهت فروختن آورده بودند ، در آن نواحى نزول نموده حسن خلف آن سوداگران ) « 5 » را به وعده‌هاى دلفريب بر اسبان سوار كرده باز داشت و تمام احمال و اثقال ايشان را داخل سياهى لشكر نمود و در ملازمت احمد خان با تمام چهارصد سوار به رسم هراول به استقبال مخالف آمده جنگ كرد . و به سعى حسن خلف ، احمد خان ظفر يافت و گريختگان امان خواسته به ملازمت احمد خان آمدند . و احمد خان قوى شده متوجه گلبرگه شد و فيروز شاه نيز به استقبال روان شد .\r\nو چون دو سه منزل به طرف احمد خان روان شد ، اكثر امرا يكى بعد از ديگرى جدا شده\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . م : كوندواره .\r\n( 3 ) . م : كليله .\r\n( 4 ) . م : است .\r\n( 5 ) . م : مطلب بين ( ) را ندارد .\r\n","page_name":" 5580 ","page_number":470},
  {"content":"\r\n\r\nنزد احمد خان رفتند . و فيروز شاه را طاقت مقاومت نمانده به گلبرگه گريخت . احمد خان به پاى حصار آمد . و فيروز شاه كليد قلعه و مقاليد خزاين رانزد او فرستاد . و احمد خان به قلعه درآمده برادر بزرگ‌تر را ملازمت كرد . و فيروز شاه [ 656 ب 
  ] بعد از گريستن بسيار از تخت فرود آمده احمد خان را به جاى خود بر تخت نشانيد و خود كنج عزلت اختيار نمود . و در ماه شوال سنهء هشتصد و بيست و پنج « 1 » وفات يافت . و احمد خان به مسموم ساختن فيروز شاه متهم شد .\r\nو در سنهء هشتصد و بيست و هشت « 2 » سلطان احمد به ولايت بلنگ « 3 » رفته حصار ارتكل را كه از دست رفته بود ، بار ديگر ولايات به تصرف درآورد . و در ثلثين و ثمانمائه [ - 830 
  ] ولايت ماهو و معدن الماس را مسخر ساخت . و در اثنى و ثلاثين و ثمانمائه [ - 832 
  ] به ولايت كنداوره لشكر كشيده قلعه كرپسر را محاصره نمود . و حاكم كوله از سلطان هوشنگ ، پادشاه مالوه مدد طلبيد . و در هرمنزل كه هوشنگ شاه نزول نمود يك لك تنكه به رسم پيشكش داد .\r\nو سلطان احمد چون از قرب وصول حاكم مالوه مطلع شد ، از پاى حصار برخاسته به ولايت خود مراجعت نمود .\r\nو سلطان هوشنگ به همين قناعت نكرده تعاقب نمود . و سلطان احمد بالضروره مراجعت نموده جنگ كرد و بر لشكر مالوه ظفر يافت . و حرم سلطان هوشنگ به دست مردم دكن افتاد .\r\nسلطان احمد او را به عزت نزد هوشنگ شاه فرستاد . و هوشنگ خجل و منفعل به مالوه بازگشت .\r\nو حسن خلف عرب را سلطان به ملك التجار ملقب ساخته به تسخير بنادر مهايم و لنسى فرستاد . و سلطان احمد گجراتى ، ظفر خان پسر خود را به جنگ او فرستاد . و حاكم دكن نيز پسر خود ، علاء الدين را به مدد ملك التجار تعيين نمود ، و بعد از جنگ گجراتيان ظفر يافتند و ملك التجار و علاء الدين گريخته به دكن رفتند .\r\nو در سنهء هشتصد و سى و يك « 4 » سلطان احمد بهمنى با تمام لشكر دكن به پاى قلعهء بيسولى « 5 » آمد . و سلطان احمد گجراتى به عزم جنگ به طرف او روان شده و يك روز از صباح تا شام جنگ كردند . و چون شب درآمد ، هردو سردار فرصت غنيمت دانسته به طرف ولايات خود مراجعت نمودند .\r\nو در هشتم رجب سنهء هشتصد و سى و هشت ، سلطان احمد به اجل طبيعى درگذشت و پسرش ، سلطان علاء الدين به جاى او حاكم شد . و به عهد او نصير خان ، حاكم ايسر و برهانپور\r\n\r\n\r\n","description":"","footnote":"\r\n( 1 ) . م : خمس و عشرين و ثمانمائه .\r\n( 2 ) . م : ثمان و عشرين و ثمانمائه . ق : سنه هشتصد و هجده .\r\n( 3 ) . ق : بانگ .\r\n( 4 ) . م : خمس و ثلاثين و ثمانمائه .\r\n( 5 ) . م : مسول .\r\n","page_name":" 5581 ","page_number":471},
  {"content":"\r\n\r\nبود . و بعضى از ولايات دكن را تاراج كرد . و ملك التجار از دكن به دفع او مأمور شده نصير خان را شكست داد و تا پاى قلعه ايسر او را تعاقب نمود و تمام ولايتش را تاخته مراجعه نمود .\r\nو در سنهء هشتصد و چهل و هفت راىبيجانگر قصد تسخير مملكت دكن كرد و سلطان علاء الدين به دفع او روان شد . و كفار طاقت جنگ نياورده فرار نمودند . و حاكم دكن يكى از قلاع ايشان را محاصره نموده پيشكش بسيار گرفت و به فتح و فيروزى بازگشت . و در ستّين و ثمانمائه [ - 860 
  ] سكندر خان نامى كه از طرف مادر به سلاطين دكن قرابت داشت ، گريخته به مالوه نزد سلطان محمود خلجى رفت . و سلطان محمود را چندان اغوا كرد كه به ولايت مالوه درآمد . و سلطان علاء الدين با لشكر بسيار به جنگ او بيرون آمد . و سلطان محمود صلاح در جنگ نديده ، قبل از رسيدن لشكر دكن مراجعت نمود . و سكندر خان از لشكر مالوه گريخته بار ديگر نزد سلطان علاء الدين رفت .\r\nو در هشتصد و شصت و دو ، سلطان علاء الدين فوت شد و پسر بزرگ خود ، همايون شاه را ولىعهد گردانيد . اما لشكريان مايل حسن خان پسر ديگر او بودند . اتفاق كرده او را بر تخت بنشانيدند و خلايق به قصد تاراج خانهء همايون شاه روان شده ، همايون شاه با صد سوار بيرون آمده به جنگ ايستاد . و تاراجگران شكست يافته به خانهء حسن خان گريختند و همايون شاه تعاقب نموده به خانهء حسن خان درآمد و او را به دست آورد . و سيف خان را كه مادهء فتنه و فساد بود به قتل رسانيد و به استقلال حاكم شد و طبيعتش بر ظلم و ستم مايل بود . بنابرآن ، امراى اطراف از آن انديشه‌مند شده اظهار خلاف نمودند .\r\nو همايون شاه غلام خود را به خواجه جهان ملقب كرد و به تسخير بلنگ فرستاد . و خواجه جهان چون بىتجربه بود ، غفلت نموده كفار فرصت يافتند و لشكر اسلام را منهزم گردانيدند .\r\nو همايون شاه خود به جانب بلنگ روان شد . و در غيبت او حسن خان ، برادرش كه در حبس بود ، با جمعى اتفاق نموده از قلعه [ اى 
  ] كه محبوس بود بيرون آمده و شهر بيدر را متصرف گشت . و همايون شاه آگاه شده دفع دشمن خانگى را اولى دانست و مراجعت كرد . و حسن خان طاقت نياورده با همراهان فرار نمود . و همايون شاه جمعى را متعاقب فرستاده مخالفان را به دست آورده هلاك كرد و از خلايق بدگمان شده در ظلم افزود و قصد اهل و عيال و مال مردم كرد . و با خدمتكاران حرم خود نيز به غايت بدسلوك مىكرد .\r\nآخر الأمر شيبان خان نامى كه ضابط حرم او بود ، با جمعى از كنيزان حبشى اتفاق نموده به وقتى كه همايون شاه در خواب بود ، قصد قتلش كردند . و كنيزى حبشى چوبى بر سرش زد [ 657 الف 
  ] كه به همان ضرب هلاك شد . و قتل او در بيست و هشتم ذيقعدهء هشتصد و شصت\r\n\r\n","description":"","footnote":"","page_name":" 5582 ","page_number":472},
  {"content":"\r\n\r\nو پنج واقع شد . و بعد از وى نظام شاه پسرش را كه هشت ساله بود ، به سلطنت موسوم گردانيدند و كفار بلنگ و اوديسه فرصت يافته قصد ولايت دكن كردند ، و امراى دكن اتفاق نموده در ركاب نظام شاه به جنگ بيرون آمدند . و بعد از جنگ بسيار مسلمانان ظفر يافتند و كفار به ولايت خود مراجعت نمودند .\r\nو سلطان محمود خلجى نيز چون خبر شد كه حاكم دكن طفلى است ، به عزيمت تسخير دكن روانه شد . و امراى دكن اتفاق كرده نظام شاه را به جنگ آوردند . و بعد از تلاقى فريقين ، نخست لشكر مالوه شكست يافت . و سلطان محمود با فوج حاضر خود پاى ثبات فشرده ، بعد از آنكه مردم دكن به تاراج مشغول شدند ، بر قلب دكنيان حمله برد و ظفر يافت . و نظام شاه را اسكندر خان از معركه به طرف شهر بيدر بيرون برد . و سلطان محمود ( خلجى شهر بيدر را محاصره نموده ) « 1 » و دكنيان از حاكم گجرات مدد طلبيدند . و سلطان محمود گجراتى به كمك دكنيان آمده ، حاكم مالوه چون بر اتفاق ايشان مطلع شد ، ناچار ترك محاصره نمود و به ولايت خود مراجعت كرد .\r\nو در سنهء هشتصد و شصت و هفت نوبت ديگر پادشاه مالوه متوجه دكن شد . و بار ديگر حاكم گجرات و دكن اتفاق كردند و حاكم مالوه طاقت جنگ نياورده بازگشت . و در سيزدهم ذيقعدهء همين سال نظام شاه فوت شد و محمد شاه ، برادرش به جاى او حاكم دكن شد . و بعد از آنكه مدتى از سلطنت به واسطهء طفوليت بجز نامى نداشت ، استقلال پيدا كرده به سلطان محمد لشكرى ملقب گشت . وزارتش تعلق به خواجه محمود كه به خواجه جهان مشهور است داشت .\r\nو خواجه جهان كه به وفور فضايل و كمالات از ابناى روزگار ممتاز بود ، به ضبط لشكر و ولايت كما ينبغى قيام مىنمود . و ملك سلطان را به سعى او رونقى پيدا شد .\r\nنظام الملك و عماد الملك كه غلامان سلطان بودند ، در اين وقت تربيت يافتند و كابل به عماد الملك و حومه به نظام الملك متعلق شد . و هم در اين ايام راجهء اوديسه پاى از حدّ خود فراتر نهاده متعرض ولايت دكن شد . و سلطان محمد به دفع او روان گشت . و در كنار آب راج مهندرى به يكديگر رسيدند و بر هردو طرف آب فرود آمدند . و چون در آن وقت عرض آب بسيار بود و عبور ميسر نمىشد ، ( راجهء اوديسه به خاطر جمعى كوچ كرده به ولايت خود رفت و جمعى از مردم معتبر خود را به ضبط قلعه كنار آب تعيين نمود و خود به ولايت دور دست رفت . و سلطان محمد به سعى بسيار از آب گذشت ، اما تسخير قلعه ميسر نشد ) و بعد از محاصرهء بسيار به اندك پيشكشى قناعت نموده معاودت كرد . و در تسع و سبعين و ثمانمائه\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5583 ","page_number":473},
  {"content":"\r\n\r\n[ - 879 
  ] به اقصاى بلنگ رفته بتخانه‌هاى آن ولايت را ويران كرد و قتل بسيار و غنيمت بىشمار به دست لشكريان دكن افتاد .\r\nو خواجه جهان در اين ايام به غايت اعتبار رسيد و اكثر امرا به واسطهء بىاختيارى بر او حسد برده بر دفعش اتفاق كردند و به مال بسيار مهردار خواجه را فريفته كاغذ سفيدى را به مهر خواجه رسانيدند و كتابتى از زبان خواجه به حاكم اوديسه نوشتند . مضمونش آنكه « به ادنى توجهى دكن مسخر مىشود . و بعد از آنكه لشكر به ميان ولايت درآمد ، من هم از هرطرفى اظهار خلاف مىكنم ، و بعد از دفع سلطان ، مملكت را بالسّويه قسمت مىكنيم . »\r\nو اين كتابت را در سنهء هشتصد و هشتاد و شش به نظر سلطان محمد درآوردند . و سلطان چون مهر خواجه را مىشناخت ، سراسيمه شد و كس به طلب خواجه فرستاد . نزديكان خواجه بر سبب طلب مطلع شده خواجه را آگاه كردند . و در آن وقت ده هزار كس كه همه صاحب اسب و يراق خوب بودند ، بر درگاه خواجه حاضر بودند . خواجه عزيمت ملازمت سلطان كرد .\r\nو هرچند مردمش منع كردند و ترغيب توجه گجرات نمودند ، سودى نداد و در جواب گفت كه « سال‌هاى دراز به دولت اين سلسله فراغت كرده‌ام و هيچ‌گونه تقصير از من به وجود نيامده ، به مجرد تهمتى كه دشمنان كرده باشند خود را به بىوفايى منسوب گردانيدن ، خلاف عقل است . و يقين است كه دروغ را فروغى نخواهد بود . و اگر ناپرسيده سياست كنند ، چه بهتر از حرام‌نمكى است . »\r\nو همان لحظه تنها به درگاه پادشاه رفت . و چون از مهر و خط پرسيدند ، در جواب گفت كه « مهر من است ، اما خط من نيست . » سلطان تحقيق ناكرده حكم به قتلش نمود . خواجه گفت كه « قتل من موجب خرابى ملك خواهد شد ، و الّا كار من به غايت پيرى رسيده ، سهل است . تأمل در اين كار اولى است ؛ چه ، بدنامى پادشاه و ويرانى مملكت لازم هلاك من است . »\r\nسلطان از كمال كوته‌انديشى به سخن او گوش نكرده فرمود كه آن پير فاضل عاقل را به درجهء شهادت رسانيدند . و به دست خود بناى پادشاهى خود را ويران كرد [ 657 ب 
  ] چه ، بعد از قتل او اكثر امرا ياغى شدند . و سلطان نيز زياده بر سه ماه مهلت نيافته در ماه ربيع الآخر همين سال فوت شد . نوزده سال و چهارده ماه و پانزده روز حكومت كرد . و محمود شاه پسرش به اتفاق بعضى از امرا و به سعى نظام الملك و عادل الملك به سلطنت رسيد و امور ملكى به مشورت والدهء سلطان نظام الملك و عادل الملك سرانجام مىيافت .\r\nو دلاور خان حبشى كه يكى از غلامان مقرب سلطان بود ، از روى حسد به سلطان گفت كه فلان و به همان از سلطان حساب نگرفته و با والدهء سلطان در خلوت نشسته امور ملك و مال را سرانجام مىدهند . » و اين سخن در سلطان اثر كرده به اتفاق دلاور خان قصد قتل آن دو كس كه\r\n\r\n","description":"","footnote":"","page_name":" 5584 ","page_number":474},
  {"content":"\r\n\r\nمدار سلطنتش بر ايشان بود ، نمود . و به وقتى كه ايشان به جهت بعضى از امور ملك نزد مادرش آمدند ، دلاور خان و يك كس ديگر را فرمود كه با شمشيرهاى كشيده به آن خانه درآمدند و بر هريك ، يك زخم رسيد . اما به واسطهء كمال شجاعت نظام الملك و عماد الملك كه شمشير با خود داشتند ، روى راست از آن خانه بيرون رفتند . و ملك بريد ترك را كه حاكم شهر بود آگاه كردند كه « سلطان قصد قتل تو نيز دارد . و به محافظت خود قيام كن . » و هردو با لشكر سوار شده به ممالك خود رفتند .\r\nو عماد الملك گاويل و برار را بالتمام متصرف شد و نظام الملك جونرود « 1 » و دولت آباد « 2 » را به ضبط درآورد . و هريك از امرا در ولايت خود اظهار خلاف نمودند . و سلطان تنها و عاجز ماند . ناچار كس نزد امرا فرستاده عذرخواهى كرد . ايشان اشارت به قتل دلاور خان نمودند . و دلاور خان نيز گريخته به ولايت ايسر رفت ، و از غايت كاردانى از دوست و دشمن كسى نزد سلطان نماند . و ملك بريد سلطان را مضبوط گردانيد و لباس و طعام به قدر حاجت مقرر ساخت . و بهادر گيلانى كه يكى از نوكران سلطان بود ، در بنادر آغاز قطع طريق كرد . و ملك بريد با جمعى ديگر از امرا اتفاق كرده سلطان را با خود به دفع او بردند ، و او را به قتل آورده مراجعت نمودند .\r\nو سلطان از بريد به تنگ آمده به گاويل نزد عماد الملك گريخت و عماد الملك او را اعزاز بسيار نموده به سلطنت برداشت و در ركاب او به قصد بريد سوار شد . و ملك بريد نيز به عزم جنگ از شهر بيرون آمد . و به وقت صف‌آرايى سلطان به غسل مشغول شد . و عماد الملك يكى از مردمان خود را به طلب سلطان فرستاد كه « جنگ نزديك شد . به تعجيل مىبايد آمد . » آن شخص سلطان را مشغول غسل يافت . از روى اعراض و تعرض گفت كه « پادشاهى كه وقت جنگ مشغول غسل شود ، يقين است كه دست‌نشان امرا خواهد شد . » اين سخن به گوش سلطان رسيده به غايت در غضب شده فى الحال سوار شد و تازيانه بر اسب خود زده به صف ملك بريد رفت .\r\nو عماد الملك چون بر اين قضيه مطلع شد به ولايت خود گريزان شد و بريد به شهر درآمده سلطان را به نوعى محافظت نمود كه ديگر مجال فرار نيافت . و در سنهء نهصد و بيست و هفت « 3 » در خانهء ملك بريد فوت شد . چهار سال و ده ماه سلطنت دكن به نام او بود . ولايت برار را عماد الملك در تصرف داشت ، و بيجاپور و توابع را عادل خان سواهى در ضبط درآورد . و دولت آباد و جونپور و آن نواحى را نظام الملك متصرف شد . و بلنگ را\r\n\r\n\r\n","description":"","footnote":"\r\n( 1 ) . م : جوهر .\r\n( 2 ) . م : + و آن حدود را .\r\n( 3 ) . ق : 917 .\r\n","page_name":" 5585 ","page_number":475},
  {"content":"\r\n\r\nقطب الدين حاكم شد . و شهر بيدر و توابع در تصرف ملك بريد بود . و ملك بريد به واسطهء محافظت ملك خود ، پسر سلطان محمود ، سلطان احمد « 1 » را به سلطنت موسوم گردانيد .\r\nو سلطان محمود دو سال و يك ماه دست‌افزار ملك بريد بود و درگذشت . و علاء الدين محمود به جاى پدر نامزد سلطنت شد . و چون ملك از علاء الدين آثار رشد ، ادراك نمود او را معزول ساخته برادرش ، ولى اللّه خان را حاكم گردانيد . اما از سلطنت بجز نامى نداشت . و ملك بريد بن ملك بريد او را زهر داد و بر برادرش حكيم الله اطلاق اسم سلطنت نموده او را به طريق گناهكاران محبوس مىداشت . و به وقت مسخر ساختن حضرت فردوس مكانى هندوستان را ، حكيم الله در شهر بيدر در دست ملك بريد بود . و حكومت دكن به نظام الملك بن نظام الملك و عادل خان بن عادل خان و عماد الملك بن عماد الملك و قطب الملك بن قطب الملك و بريد بن بريد متعلق بود .\r\nو حكومت سند در اين سال به شجاع بيگ ارغون متعلق بود . و كيفيت تسخير شجاع بيگ دار الملك تته را اين است كه حكومت تته به جمعى تعيين گرفته بود كه ايشان را جام مىگفتند ، و پانزده نفر از حكام سند را مورخين نام و سال و حكومت نوشته‌اند ؛ بدين موجب كه در آن « 2 » صفحه قلمى و تحرير مىشود : [ 658 الف 
  ]\r\n( بر اين موجب ) « 3 » جام آن را « 4 » ، سه سال و سه ماه . جام جونان ، برادر جام آن را ، چهار سال .\r\nجام سهيد بن آن را ، سيزده سال و چند ماه . جام صلاح الدين يازده سال و چند ماه . جام نظام الدين بن صلاح الدين دو سال و كسرى . « 5 » جام عليشير بن كاجى ، سى سال و چند ماه . جام كران بن تماجى ، دو روز . [ جام 
  ] فتح خان بن سكندر يازده سال و كسرى . جام تغلق ، برادر فتح خان ، بيست و هشت سال . [ جام 
  ] مبارك برده‌وار سه روز . [ جام 
  ] سكندر بن فتح خان ، يك سال و شش ماه . [ جام 
  ] سنجر مشهور [ به 
  ] راى دهى ، هشت سال و چند ماه . جام نظام الدين معروف به نندا « 6 » شصت سال و كسرى . جام فيروز بن نظام الدين . جام فيروز در سنهء نهصد و بيست و چهار حاكم تته بود . و يكى از خويشان او كه صلاح الدين نام داشت ، با او مخالفت نموده به گجرات رفت . و سلطان مظفر گجراتى او را مدد كرد ، و صلاح الدين فيروز را منهزم گردانيده حاكم تته شد . و چون با امرا خوب معاش نمىكرد ، لشكريان با فيروز متفق شدند و صلاح الدين بار ديگر به گجرات رفت و به مدد لشكر گجرات بار ديگر فيروز را شكست داد .\r\n\r\n\r\n","description":"","footnote":"\r\n( 1 ) . م : سلطان محمد .\r\n( 2 ) . ظاهرا بايد اين باشد .\r\n( 3 ) . ق : ندارد .\r\n( 4 ) . ق : جام ابر .\r\n( 5 ) . نسخ : كثرى .\r\n( 6 ) . نسخ : ناخوانا . وجه صحيح از طبقات اكبرى ( ص 636 ) انتخاب شد .\r\n","page_name":" 5586 ","page_number":476},
  {"content":"\r\n\r\nو فيروز ناچار به ملتان كه در تصرف شجاع بيگ بود ، رفته او را به كمك آورد ، و با صلاح الدين جنگ كردند . و صلاح الدين با پسرش در معركه به قتل رسيد . و تته به تصرف فيروز شاه بيگ درآمد . و بعد از چند روز شجاع بيگ در مقام گرفتن فيروز شد . و جام فيروز مطلع شده به جنگ ايستاد و شكست يافته به گجرات گريخت و آنجا فوت شد و تته به تصرف شجاع بيگ درآمد . و ملتان را شجاع بيگ از تصرف سلطان حسين بن فيروز بيرون آورده بود .\r\nو پنج كس از پدران سلطان حسين در ملتان حكومت كرده بودند . و تفصيل اسامى ايشان اين است : سلطان محمد هفده سال حكومت كرد . سلطان قطب الدين هفده « 1 » سال ( امين ) « 2 » حاكم بود . سلطان حسين سه سال فرمانده بود . سلطان محمود بيست و هفت سال پادشاه بود .\r\nسلطان فيروز يك سال سلطنت كرد . و سلطان حسين يك سال حاكم بود .\r\nو شجاع بيگ بعد از آنكه از حصار قندهار بيرون آمد و قندهار را - چنان كه گذشت - به ملا باقى سپرده و ملا باقى به حضرت فردوس مكانى سپرد متوجه تسخير ملتان شد . و سلطان حسين حصارى شده مدّتى حصار را نگاه داشت . و آخر الأمر شجاع بيگ ملتان را قهرا و قسرا مسخر ساخته و سلطان حسين را به دست آورده به قتل رسانيد و در ملتان حاكم شده قصد تته كرد . و چنان كه گذشت تته را نيز متصرف شد و الى يومنا هذا تته در تصرف اولاد اوست .\r\nو در اين سال در كشمير فتح شاه نامى حاكم بود . و شرح احوال سلاطين كشمير به‌قدر علم در ذيل اين تاريخ نوشته خواهد شد ، ان شاء اللّه تعالى . اكنون به قاعدهء مقرر سال‌به‌سال احوال سلاطين عالم نوشته مىشود .\r\nو چون دار الملك هندوستان به تصرف ظهير الدين محمد بابر پادشاه درآمد ، « 3 » روز شنبه بيست و نهم شهر رجب سنهء نهصد و سى و دو به خزاين پادشاهان هندوستان به تماشا رفت . و هفتاد لك - كه سيصد و پنجاه هزار روپيه باشد - به شاهزاده همايون ميرزا انعام فرمود . و يك خانه كه آنچه در او بود و هنوز در قلم درنيامده بودند ، دربسته ، به شاهزاده مرحمت شد .\r\nو جميع ميرزايان و امرا و لشكريان حاضر و غايب به‌قدر مرتبهء خود از خزانه قسمت يافتند . به\r\n\r\n\r\n","description":"","footnote":"\r\n( 1 ) . م : شانزده .\r\n( 2 ) . ق : ندارد .\r\n( 3 ) . مادّه تاريخ اين پيروزى « صبح بود و جمعه و هفت رجب » است برابر با رقم 932 . از اين تاريخ كه سلطنت هندوستان به بابر تعلق يافت تا سال 1275 ه . / 1857 م . كه دولت گوركانيهء هند به دست دولت انگليس منقرض شد ، قريب سه و نيم قرن طول كشيد . مورخان علت پيروزى بابر بر ابراهيم سلطان لودى را بيدادگرى و استبداد ابراهيم در رفتار با رعيت و تعصب و سختگيرى وى در امر مذهب مىدانند كه مسلمانان و هندوان آخر سر از او رنجيده‌خاطر شده ، بابر را به فتح هندوستان تشويق كردند . - منتخب التواريخ ، ج 1 ، ص 330 ؛ تاريخ شاهى ، ص 89 .\r\n","page_name":" 5587 ","page_number":477},
  {"content":"\r\n\r\nسمرقند و خراسان و كاشغر و عراق ، به آشنايان و خويشان ، سوغات‌ها رفت . به مكه و مدينه نذور بسيار فرستاده . مجملا آنچه به سال‌هاى دراز پادشاهان هندوستان اندوخته بودند در اندك مدتى آن پادشاه قسمت فرمود و خلايق بسيار از آن بهره‌مند شدند . و به ولايت مردم كابل از مرد و زن و بنده و آزاد و خرد و بزرگ هريك يك مثقال نقره به سرشمار مرحمت شد . « 1 » و تمام روى زمين را آوازهء سخاوت و شجاعت آن حضرت فروگرفت .\r\nو چون مردم هندوستان از مغولان به غايت هراسان و متوهم بودند ، هريك از امراى قديم هندوستان هرجا كه بودند ، آن ولايت را مضبوط كردند . در سنبل ، قاسم سنبلى . در ميوات ، حسين خان ميواتى . در دهلپور « 2 » ، محمد زيتون . « 3 » و در گواليار ، تاتار خان و سارنگ خان . و در رابرى « 4 » ، حسين خان نوحانى . و در اتاوه ، قطب خان . و در كالپى ، عالم خان اظهار خلاف نمودند . و قنوج و آن طرف آب گنگ را افغانان مخالف به ضبط درآورده بودند . و قبل از قتل سلطان ابراهيم آن ولايت در تصرف ايشان بود و اطاعت سلطان ابراهيم نيز نمىكردند . و نصير خان نوحانى و معروف فرملى از آن مردم به مزيد جمعيت مشهور بودند . و در اين وقت بهار خان ، ولد دريا خان را به سلطان محمد ملقب گردانيده بر خود حاكم گردانيدند و از قنوج دو سه كوچ به طرف آگره آمده نزول نمودند . [ 658 ب 
  ]\r\nو امراى حضرت فردوس مكانى چون احوال مملكت را پريشان ديدند ، مكررا به عرض آن حضرت رسانيدند كه « صلاح ، در معاودت به كابل است » وى به غايت در غضب شد كه « بعد از آنكه مملكتى به اين وسعت به تصرف درآمده باشد ، گذاشتن و گشتن چه لايق است ؟ ! » و خواجه كلان كه از امراى معتبر بود و اكثر فتوحات به سعى او شده بود ، در باب رفتن به كابل ساعى بود . و حضرت پادشاه بالضروره جميع امرا را جمع كرده ، فرمود كه « قرارداد خاطر ، توقف در هندوستان است . هركس ارادهء همراهى دارد ، باشد و هركس ميل رفتن به كابل دارد ، مضايقه نيست . » « 5 »\r\nچون امرا دانستند كه آن حضرت به هيچ وجه دست از هندوستان باز نخواهد داشت ، بالضروره دل نهاد شدند . و خواجه كلان كه به غايت راغب كابل بود ، به ضبط كابل و غزنين حسب الحكم رفت . « 6 »\r\n\r\n\r\n","description":"","footnote":"\r\n( 1 ) . اكبرنامه ( ج 1 ، ص 157 ) : « و فرمان شد كه به تمامى متوطنان كابل ، صد دره ، ورسك ، خوست ، بدخشان از مرد و زن و خرد و كلان يك شاهرخى رسانند . . . »\r\n( 2 ) . ق : بىنقطه . آيين اكبرى ( ج 2 ، ص 61 ) : دهلياپور .\r\n( 3 ) . ق : بىنقطه .\r\n( 4 ) . م : ريبرى .\r\n( 5 ) . اكبرنامه ( ج 1 ، ص 159 ) : « . . . و ما تكيه بر همت و الا - كه مؤيد به تأييد ايزدى است - كرده ، بودن هند را در خاطر مقدس مصمم ساخته‌ايم . »\r\n( 6 ) . اكبرنامه : « غزنين و گرديز و هزارچهء سلطان مسعودى در جايگير او مقرر شد . و در هندوستان هم پرگنهء كهرام [ به او 
  ] عنايت فرمودند . »\r\n","page_name":" 5588 ","page_number":478},
  {"content":"\r\n\r\nو چون سپاهيان هندوستان را معلوم شد كه آن حضرت در آگره توقف نمود ، شروع در آمدن به ملازمت كردند . نخست شيخ كورن « 1 » آمد و دو سه هزار كس از سپاهيان ميان دو آب را به ملازمت آورد . و عليخان نيز از ميوات به تقريب پسرش - كه گرفتار شده بودند - آمد و رعايت يافت . فيروز خان و شيخ با يزيد و محمود خان نوحانى « 2 » و قاضى جيا « 3 » به درگاه آمده زياده بر آرزوى خود مرحمت يافتند . به فيروز خان يك كرور و كسرى از جونپور عنايت شد .\r\nو محمدى كوكلتاش به سنبل به ايلغار رفت ؛ چه خبر رسيد كه . . . « 4 » قاسم سنبلى را محاصره نموده است . و محمدى با جمعى كه با او همراه بودند به ايلغار از آب جون عبور نموده و طاقت جنگ مقدمهء اين لشكر نياورده ، در حملهء اول فرار نمود . و قاسم سنبلى از قلعه بيرون آمده محمدى را ملازمت كرد و خواهى نخواهى قلعه را به او سپرد .\r\nو حضرت همايون ميرزا با جمعى كثير از امراى افغانان كه از قنوج گذشته در جاجمو نزول نموده بودند ، متوجه شده و مخالفان طاقت جنگ نياورده فرار نمودند و جاجمو محل نزول لشكر منصور شد . و فتح خان سروانى آمده شاهزاده را ملازمت كرد .\r\nو عبيد اللّه خان در اين سال از بخارا متوجه مرو شد و قلعهء مرو را كه از سپاهى خالى بود ، به تصرف درآورد ، و بند مرو را در پنجاه روز بسته بر سر سرخس رفت . و قزلباشان حصارى شدند . و رعيت با اوزبك اتفاق نموده قلعه را به ايشان دادند . و مجموع قزلباشان كه در قلعه بودند ، به قتل رسيدند . و بعد از فتح سرخس ، متوجه طوس و مشهد مقدس شد . و مشهديان به استقبال آمده خلاص شدند . و طوس هشت ماه محصور بود . و بعد از تسخير مردانش تمام كشته شدند و زنان اسير گشتند .\r\nو در اين سال سلطان مظفر ، حاكم گجرات بىحضور شد . و ايام بىحضورى امتداد يافت . و ميان سكندر خان و پسرش لطيف خان مخالفت پديد آمد . جمعى طرف اين و بعضى جانب او گرفتند . و لطيف خان طاقت نياورده به اقطاع خود رفت . و سلطان مظفر دانست كه اجل نزديك رسيد . و سكندر خان را ولىعهد گردانيده و او را به رعايت خاطر برادران سفارش كرد و روز جمعه دويم جمادى الآخر سنهء نهصد و سى و دو داعى حق را لبيك اجابت گفت . و عماد الملك و ديگر امرا بعد از فراغ از\r\n\r\n\r\n","description":"","footnote":"\r\n( 1 ) . اكبرنامه : شيخ گهورن .\r\n( 2 ) . اكبرنامه : لوحانى .\r\n( 3 ) . م : قاضى جبا .\r\n( 4 ) . يك كلمه ناخوانا است .\r\n","page_name":" 5589 ","page_number":479},
  {"content":"\r\n\r\nمراسم تعزيت ، سكندر خان را بر خود حاكم گردانيدند .\r\nو سلطان سكندر بعد از سه روز از احمدآباد سوار شده به محمدآباد رفت و در مقام تربيت نوكران خود شد . و امراى قديم ، دل دگرگون كرده آزرده‌خاطر شدند . و لطيف خان و برادرش گريخته به كوهستان ايدر و سلطانپور رفت . و سكندر خان ، شرزه خان را با سه هزار سوار به دفع او فرستاد و زمينداران آن كوه ، لطيف خان را حمايت كرده با شرزه خان جنگ كردند و او را منهزم گردانيدند . و هزار و دويست كس از لشكر گجرات در اين معركه كشته شد . و عماد الملك كه از امراى معتبر بود ، قصد قتل سلطان سكندر نمود . و با خود قرار داد كه بعد از قتل سلطان سكندر يكى از اطفال سلطان مظفر را به سلطنت موسوم گردانيده و به استقلال ، حاكم گجرات شود . و بسيارى از امرا را با خود متفق گردانيد .\r\nو در روز نوزدهم شعبان به وقتى كه سلطان سكندر از چوگان بازى مراجعت نموده بود و نوكرانش به منازل خود رفته با جمعى به در قصر حاضر آمد . و چون كسى مانع نبود ، به خاطر جمع به درون رفت و ابراهيم نامى از نوكران سلطان سكندر كه حاضر بود ، فى الحال به قتل رسيد و عماد الملك و رفيقان به خوابگاه سلطان سكندر رفتند و سيد علم الدين نامى كه آنجا بود ، به جنگ ايستاده كشته شد ، و سلطان سكندر را كه در خواب بود ، به زخم شمشير بيدار كردند و به دو زخم ديگر كارش به اتمام رسيد . و دو ماه و شانزده روز حكومت كرد . و عماد الملك همان لحظه نصير خان بن مظفر را به سلطنت موسوم گردانيد . و نوكران سلطان سكندر بعد از اطلاع بر قتل پادشاه متفرق شدند .\r\nو عماد الملك در مقام [ 659 الف 
  ] تسلى نمودن لشكر گجرات درآمد . اما گجراتيان طاقت تحكم او نمىآوردند و عرايض به طلب سلطان بهادر كه به طرف دهلى و آگره رفته بود فرستاده او را طلب كردند . و سلطان بهادر - چنان كه گذشت - به وقت آنكه حضرت فردوس مكانى عزيمت دهلى و آگره نموده به طرف جونپور رفته بود و چون از فوت پدر و سلطنت سكندر مطلع شد ، عزيمت گجرات كرد و به ولايت چيتور « 1 » رسيد و راناسانكا او را عزيز داشت . و در چيتور خبر قتل سلطان سكندر و عرايض امراى گجرات كه به طلب او فرستاده بود رسيد و كوچ‌بركوچ به ولايت دونگرپور رفت . و بعضى از نوكران سلطان سكندر كه از گجرات گريخته بودند ، در دونگرپور به ملازمت سلطان بهادر رسيدند . و تاج خان كه از امراى معتبر گجرات بود ، عرايض نوشته تحريص بر تعجيل نمود .\r\nو چون سلطان بهادر از دونگرپور به طرف گجرات روان شد ، امراى گجرات يك‌يك و\r\n\r\n\r\n","description":"","footnote":"\r\n( 1 ) . ق : چتور .\r\n","page_name":" 5590 ","page_number":480},
  {"content":"\r\n\r\nدودو به ملازمت مىآمدند . و عضد الملك كه عماد الملك او را به مهراسه به نگاه داشتن راه فرستاده بود ، طاقت نياورده به محمدآباد گريخت . و سلطان بهادر به ميان ولايت گجرات درآمد و خان اعظم تاج خان كه در احمدآباد بود ، با جميع مردم احمدآباد به استقبال سلطان بهادرآمدند و در بيست و ششم رمضان همين سال چتر و اسباب سلطنت از احمدآباد آورده سلطان بهادر را بر تخت نشانيدند . و از اطراف و جوانب لشكر گجرات روى به درگاه او كردند . و سلطان بهادر در احمدآباد مستقل شد . و عماد الملك سراسيمه شده آنچه در خزينه بود بر لشكريان قسمت كرد و كس به طلب لطيف خان فرستاد كه شايد به مدد او با سلطان بهادر جنگ تواند كرد . اما تا رسيدن او سلطان بهادر كوچ‌بركوچ به محمدآباد رفت . و جماعتى كه با عماد الملك بودند ، جدا شده به خدمت سلطان بهادر رفتند . و او ناچار در گوشه‌اى پنهان شد و بعد از تفحص به دست افتاد . و به حكم سلطان با دو سه كافر نعمت ديگر كه با او در قتل سلطان سكندر اتفاق نموده بودند و قتل رسيد . و سلطان بهادر به كمال استقلال رسيد . و گجرات امن شد .\r\nو احوال قيصر روم در اين سال اين است كه لشكرى از راه كفه و قرم به جانب دشت قپچاق و ولايت شمال فرستاد ، و بسيارى از آن ممالك را به تصرف درآورد . و اكثر سلاطين آن ممالك اطاعت او نمودند .\r\nو احوال شاه طهماسب در اين سال اين است كه در بيست و هفتم جمادى الأول كپك سلطان و امراى استاجلو اتفاق كرده با امراى تكلو در مقام سكچول « 1 » جنگ كردند و برون سلطان و قراجه سلطان تكلو در معركه به قتل رسيدند . اما الوس استاجلو شكست يافت و گريخته تا شهر رفتند . و ايلغار تكلو به ايشان رسيد . ناچار گريخته به طارم كه در تصرف حاكم رشت بود ، رفتند . عبد الله خان و قاضى جهان قزوينى « 2 » در قزوين اظهار مخالفت نمودند و احمد سلطان صوفى اعلان استاجلو ، والى كرمان به ايشان ملحق شد . و چون امراى تكلو متوجه ايشان شدند ، طاقت نياورده متفرق گشتند . قاضى جهان گريخته به گيلان رفت . و احمد خان و عبد الله سلطان و احمد سلطان به جوار رى رفتند . و بار ديگر ميان استاجلو و تكلو در\r\n\r\n\r\n","description":"","footnote":"\r\n( 1 ) . احسن التواريخ ( ص 52 ) : سكسنجك\r\n( 2 ) . قاضى جهان وكيل از سادات سيفى قزوين و مردى دانشمند و با كفايت و منشى خوش خط و عبارتى بود كه به حسن خلق و ادب و تواضع شهرتى تمام داشت . وى در اوايل حال ملازم قاضى محمد كاشى ، وزير شاه اسماعيل بود و در وكالت ميرزا شاه حسين وى به اتفاق خواجه جلال الدين محمد تبريزى ، وزير ميرزا شاه حسين بود . وى در 960 ه . ق فوت كرد و « قاضى جهان » مادّه تاريخ مرگ وى شد . - عبد الحسين نوايى ، اسناد و مكاتبات شاه طهماسب ، ص 45 .\r\n","page_name":" 5591 ","page_number":481},
  {"content":"\r\n\r\nاين سال در الكاى طارم جنگ شد . و استاجلو ديگر باره انهزام يافت .\r\nو شاه طهماسب به قزوين رفته آنجا قشلاق گرفت و اين نخستين قشلاق است كه در قزوين واقع شد .\r\n\r\n","description":"","footnote":"","page_name":" 5592 ","page_number":482},
  {"content":"\r\n\r\n\r\nذكر وقايع سنهء نهصد و سى و سه هجرى [ موافق سال نهصد و بيست و سوم از رحلت خير البشر 
  ] « 1 »\r\nدر اين سال احوال حضرت ظهير الدين محمد بابر پادشاه اين است كه چون حضرت همايون ميرزا را به دفع افغانان به طرف جونپور فرستاد ، حاكم بيانه ، نظام خان كه از راناسانكا متوهم بود ، كس فرستاده اظهار اطاعت نمود . اما خود به ملازمت نيامد . بنابراين ، آن حضرت فوجى به تاخت آن ولايت فرستاد . و نظام خان در حين غفلت بر سر آن مردم رفته ايشان را شكست داد . و راناسانكا چون مطلع شد كه نظام خان با فوج آن حضرت جنگ كرد ، به خاطر جمع متوجه او شد ، و حاكم بيانه مضطرّ شده با وجود گناهى چنان ، كس به درگاه فرستاده اظهار ندامت و اطاعت كرد و به وسيلهء سيّد رفيع گناهش به عفو مقرون شده به ملازمت آمد . و بيست لك از ميان دو آب به اقطاع او مقرر شد . و بيانه به مهدى خواجه قرار گرفت .\r\nو تاتار خان ، سارنگ خانى را كه در قلعهء گواليار بود ، در مسكب كه از حكام قديم گواليار بود و خان جهان به تنگ آوردند بالضروره اظهار اطاعت آن حضرت كرد . « 2 » و رحيمداد و شيخ كورن با جمعى كثير به ضبط آن قلعه رفتند . و چون نزديك به گواليار رسيدند ، تاتار خان از گفته پشيمان شد و آن جماعت را به قلعه راه نداد . و شيخ محمد غوث كه مريد بسيار داشت و در قلعهء گواليار بود ، به رحيمداد كس فرستاد كه « به هرطريق كه توانى به قلعه درآى ! كه تاتار خان در مقام غدر است . » رحيمداد كس نزد تاتار خان فرستاد كه « در بيرون [ 659 ب 
  ]\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 933 .\r\n( 2 ) . متن مشوّش و نامفهوم است .\r\n","page_name":" 5593 ","page_number":483},
  {"content":"\r\n\r\nقلعه از كافران ايمن نيستم . اگر رخصت شود با چند كس معتبر به قلعه درآيم ، و لشكر بالتّمام در بيرون باشد . »\r\nتاتار خان فريب خورده رحيمداد را با اندك مردم به قلعه درآورد . و چون رحيمداد قدم در درون شهر نهاد گفت كه « در دروازه يك كس ما نيز باشد . » تاتار چون تجويز نمود و هر يك به منزلى كه مقرر بود رفتند ، رحيمداد همين شب جمعى كثير را از همان دروازه كه كس گذاشته بود ، به قلعه درآورد . و صباح تاتار خان چون بر جمعيت رحيمداد مطلع شد ناچار قلعه را به رحيمداد سپرد و خود به آگره به ملازمت بابر آمد و رعايت يافته بيست لك تنكه به اقطاع او مقرر شد . و محمد زيتون هم در اين وقت به ملازمت آمد .\r\nو فتح خان سيروانى « 1 » كه حضرت همايون ميرزا را ملازمت كرده بود ، در اين ايام همراه كس شاهزاده به درگاه آمد و رعايت بسيار يافت . و حميد خان سارنگ خانى و جمعى از افغانان بلبل « 2 » در نواحى حصار فيروزه شروع در فتنه‌انگيزى نمودند . و تيمور سلطان با جمعى به تأديب ايشان مقرر شده ايشان را به سزاى خود رسانيد .\r\nو در شانزدهم ربيع الأول مادر سلطان ابراهيم كه آن حضرت او را عزت بسيار داشته اسباب معيشت آماده گردانيده بود . « 3 » مطبخيان و احمد چاشنگير متفق شده ، زهر در طعام آن حضرت كردند . « 4 » و يك لقمه از آن طعام چون خورده شد ، غثيان و دل برهم‌خوردگى بر آن حضرت طارى شده دست از طعام بازداشت و مكررا قى كرده خداى تعالى خلاصى داد . و به گرفتن مطبخيان حكم شد بعد از تحقيق آنچه بيان واقع بود گفتند . به واسطهء امتحان از آن طعام اندك به سگى دادند . و آن سگ ورم كرده يك شبانه‌روز حركت نكرد . و دو كس از خدمتكاران نزديك نيز از آن خوردنى خوردند . به هزار مشقت خلاصى يافتند . چاشنگير را پوست كندند و مطبخى را پاره‌پاره كردند . و جمعى ديگر كه با ايشان اتفاق داشتند ، هريك به عقوبتى به قتل رسيدند . و اموال و اسباب بسيار مادر ابراهيم به تاراج رفت و خودش محبوس شد . و پسر ابراهيم را نزد كامران ميرزا فرستادند .\r\nو شهزاده همايون ميرزا كه به طرف شرق رفته بود ، جونپور را مسخر كرده به سلطان جنيد سپرد و جمعى را به كمك او گذاشت . و شيخ بايزيد و قاضى از آن جمله بودند . و چون خاطر\r\n\r\n\r\n","description":"","footnote":"\r\n( 1 ) . م : سروائى .\r\n( 2 ) . م : ببى .\r\n( 3 ) . خلاصة التواريخ ( ص 288 ) : « والده و فرزندان و وابستگان سلطان ابراهيم را مشمول عنايات ساخته ، اموال و خزاين خاصهء ايشان را به ايشان مرحمت فرمودند ، و اضافه بر آن هفت لك تنكه از مكمن اشفاق به والدهء سلطان به طريق سيورغال مقرّر گشت . . . » .\r\n( 4 ) . اكبرنامه ( ج 1 ، ص 165 ) : « . . . مادر سلطان ابراهيم به وسيلهء باورچيان [ - مطبخچيان 
  ] قصدى كرده بود ، به خير گذشت . . . بدانديشان به سزا رسيدند . »\r\n","page_name":" 5594 ","page_number":484},
  {"content":"\r\n\r\nآن حضرت از مهمات آن طرف جمع شد ، به موجب حكم حضرت پادشاه كه به جهت نزديكى راناسانكا به طلب او رفته بود ، از راه اگره و بانكپور معاودت نموده از گنگ عبور فرمود . و عالم خان ، حاكم كالپى در نواحى كالپى به ملازمت شاهزاده آمد . و در يكشنبه سيم ربيع الآخر به شرف ملازمت پادشاه مشرف شد . و مهدى خواجه در اين ايام پىدرپى كسان از بيانه فرستاده خبر نزديك رسيدن راناسانكا اعلام نمود . و حسن خان ميواتى نيز با راناسانكا اتفاق كرد .\r\nآن حضرت جمعى را به سردارى محمد سلطان ميرزا به بيانه فرستاد و به نفس خود روز دوشنبه نهم جمادى الأول ترتيب غزاى راناسانكا از مستقر حكومت كوچ كرد . و چون بر امراى هندوستان كه در اين ايام نوكر شده بودند چندان اعتمادى نبود ، هريك را به خدمت يكى از سرحدها فرستاد . و راناسانكا نزديك به بيانه رسيد . و قراولان كه از بيانه به خبرگيرى رفته بودند ، فرصت خبر رسانيدن بلكه به قلعه درآمدن نيافتند . مردم قلعه بيرون آمده جنگ بىصرفه كردند و منهزم به قلعه رفتند . و كته بيگ در اين معركه زخمدار شد . و هركس كه به خبرگيرى مىرفت ، از كثرت و شجاعت كفار خبر مىآورد . و بدين جهت در لشكر آن حضرت اضطرابى پيدا شد . اما آن حضرت از كمال شجاعت مطلقا انديشه نكرده كوچ‌بركوچ به طرف مخالفان روان شد . و امرا را به نوبت به قراولى تعيين فرمود . و عبد العزيز در نوبت قراولى خود با هزار و پانصد كس نزديك به لشكر مخالف رفت و چهار پنج هزار سوار از كفار سوار شده به استقبال عبد العزيز آمد و جنگ عظيم شد و كفار ظفر يافتند .\r\nو اين خبر به آن حضرت رسيده محبعلى خليفه را با نوكران پدرش به كمك عبد العزيز روان فرمود . و بعد از لحظه‌اى محمد على جنگ جنگ نيز به مدد رفت . طاهر تبرى « 1 » را با هشتاد هزار كس به قراولى فرستاده بودند . و محبعلى بيگ و التو بيك هم همراه رفتند . و اينها در پايان درختى نشسته چيزى مىخوردند . ناگاه گردى پيدا شد . چند كس پيش رفته خبر آوردند كه لشكر راناسانكاست كه مىآيد . طاهر تبرى ، محبعلى بيگ و التو بيك را گفت كه « شما به ملازمت پادشاه برويد . » و دو كس همراه ايشان كرد كه ايشان را به سلامت برسانند .\r\nدر اين وقت ياغى [ ى 
  ] از اطراف و جوانب كه آن را تركان ارى منكرى گويند ، درآمدند و طاهر تبرى با مردم خود بر كنار حمله كرده به جنگ درآمدند و چهار پنج كس از هندوان از عقب محبعلى بيگ و التو بيك درآمدند . و آن دو كس كه همراه اينها بودند ، اينها را راهى كرده خود به جنگ رفتند . و چون غنيم نزديك شد [ 660 الف 
  ] محبعلى و التو بيك به\r\n\r\n\r\n","description":"","footnote":"\r\n( 1 ) . ق : بىنقطه .\r\n","page_name":" 5595 ","page_number":485},
  {"content":"\r\n\r\nجسرى « 1 » درآمدند . و محبعلى راه يافته ، برآمد و التو به جاى [ ى 
  ] كه راه خوبى نبود افتاد . چون ديد كه غنيم نزديك است از همانجا اسب پاشنه كرد . اسب جسته ، برآمد . اما تنگ اسب گسسته ، زين اسب از ته التو بدر رفت و او يال اسب را گرفته برآمد . چون ياغى ديد كه ايشان از جسر گذشتند ، برگشتند .\r\nو آن دو كس به ملازمت پادشاه آمده قضيه را عرض كردند . روز ديگر كه بر سر شهيدان رفتند ، ديدند كه همه شهيد شده‌اند و همه زخم بر رو و طرف پيش واكرده . و ايشان را به خاك سپردند . و به مجرد رسيدن محبعلى ، طاهر تبرى طغايى ، محبعلى بر قلب كفار تاخت و كسى به مدد او رسيده شهيد شد . و محبعلى به نفس خود حمله كرد . و در اثناى گير و دار از اسب پياده گشت و التو بيك به مدد او رسيده او را از معركه بيرون آورد . و فوج محبعلى نيز گريزان شد و به وقت تعاقب كفار محمد على جنگ جنگ رسيد . و كافران را چون چشم بر محمد على جنگ جنگ افتاد مراجعت كردند .\r\nو چون لحظه‌به‌لحظه خبر استيلاى مخالف به آن حضرت مىرسيد ، به نفس نفيس سلاح جنگ پوشيده قريب به يك كروه به تعجيل رفت . و لشكريان كه پيشتر رفته بودند ، مراجعت نموده خبر معاودت مخالف رسانيدند . و در همان مقام در كنار كول اين نزول واقع شد . و به واسطهء اين حروب كه به وجه دلخواه واقع نشد دغدغه و تردد بسيار در خاطرها پيدا شد .\r\nو در واقعات مرقوم قلم خجسته رقم آن حضرت شده است كه « از هيچ كس سخن مردانه و رأى دليرانه شنيده نمىشود . مولانا محمد شريف منجم سبب زيادتى خوف مردم شد ؛ چه ، به هركس كه مىرسيد مىگفت كه در اين ايام مريخ به طرف مغرب است . و هركس از اين طرف جنگ كند ، البته مغلوب مىشود . و به يكبارگى بيدلان دل‌شكسته شدند . و بدين سخنان پريشان گوش نكرده مستعد جنگ شديم . » تا اينجا ترجمهء عبارت او است .\r\nو در اين ايام آن حضرت از ارتكاب مناهى توبهء نصوح فرمود ، تمغاى مسلمانان را بخشيد و جميع امرا و جوانان لشكر را طلب نموده گفت كه « از زيستن به بدنامى ، مرگ به نيكنامى ، بسيارى بهتر است : ( من را نام بايد ، كه تن مرگ راست ) « 2 » سعادتى چنين ميسر شده است كه كشته شهيد و كشنده غازى است . اكنون همه سوگند مىخوريم كه هيچ كس از اين معركه برگشتن بر خاطر نگذراند . » پس مجموع به رغبت تمام به كلام ملك علام قسم ياد نمودند كه از اين معركه اگر فتح ميسر نشد ، زنده بيرون نيايند .\r\nو افغانان اطراف و نواحى چون از توجه راناسانكا و مشعولى آن حضرت به رفع او آگاه\r\n\r\n\r\n","description":"","footnote":"\r\n( 1 ) . م : حبرى .\r\n( 2 ) . م : مصرع بين ( ) را ندارد .\r\n","page_name":" 5596 ","page_number":486},
  {"content":"\r\n\r\nشدند ، هريك فتنه انگيخته ولايتى را متصرف شدند . و جمعى كه در لشكر بودند ، متفرق شدند . هيبت خان به سنبل گريخت و حسن خان به اردوى وان رفته به ميان كافران رفت .\r\nو روز سه‌شنبه نهم جمادى الآخر كه روز نوروز بود آن حضرت صف‌ها مرتب گردانيده از ارّابه‌ها كه به زنجيرها برهم بسته بودند به دستور روم پيش‌پيش فوج روان فرمود . و استاد عليقلى ديك‌انداز با جميع تفنگ‌اندازان با ارّابه روان شدند . و آن حضرت به نفس خود به جميع افواج رفته طرح و طرز جنگ و دار و گير به ايشان تعليم فرمود . و يك كروه راه به اين نسق رفته نزول واقع شد . در اين وقت جمعى از مخالفان نمودار شدند . و جوانان صاحب داعيه از لشكر جدا شده جنگ كردند و چند كس از مخالفان به قتل رسيد . و ملك قاسم [ برادر 
  ] « 1 » بابا قشقه در اين روز به غايت آثار شجاعت به ظهور آورد . و به همين قدر در لشكريان قوت و قدرت پيدا شد و يك مرتبه دلير شدند . روز ديگر از اين منزل كوچ فرموده به دستور روز پيش يك كروه راه رفته فرود آمدند . و هنوز فرّاشان خيمه‌ها مهيّا نكرده بودند كه مخالفان با فوج آراسته ظاهر شدند .\r\nو چون آن حضرت در واقعات به وقت نقل تفصيل جنگ فتح‌نامه [ اى 
  ] كه به كابل فرستاده بود بجنسه به قلم درآورده بود ، اقتدا به سنّت او كرده نقل آن فتح‌نامه كه مشتمل بر تفصيل جنگ و عدد لشكر مخالف بود ، ثبت افتاد .\r\nالحمد اللّه الّذى صدق وعده و نصر عبده و اعزّ جنده و هزم الاحزاب وحده و لا شىء بعده .\r\nيا من رفع رعائم الإسلام بنصر اوليائه الراشدين و وضع قوايم الاصناع بقهر اعدائه الماردين فقطع دابر القوم الّذين ظلموا و الحمد لله ربّ العالمين و صلى اللّه على خير خلقه محمّد سيّد الغزاة و المجاهدين و على آله و اصحابه الهداة الى يوم الدين .\r\nتواتر نعماء سبحانى باعث تكاثر شكر و ثناى يزدانى است و تكاثر شكر و ثناى يزدانى مورث تواتر نعماء سبحانى . بر هرنعمت شكرى مرتب است و هرشكرى را [ 660 ب 
  ] نعمتى از عقب اداى لوازم از قدرت بشر متجاوز است و اهل اقتدار از استيفاى مراسم آن عاجز على الخصوص شكرى كه در مقابل نعمتى لازم آيد كه نه در دنيا دولتى عظيم‌تر از آن باشد و نه در عقبى سعادتى از آن جسيم‌تر نمايد . و اين معنى جز نصرت بر اقوياى كفار و استيلاى بر اغنياى فجّار كه  أُولئِكَ هُمُ الْكَفَرَةُ الْفَجَرَةُ  .\r\nدر بيان « 2 » امثال ايشان باريست نخواهد بود « 3 » و در نظر بصيرت ارباب الباب احسن از آن\r\n\r\n\r\n","description":"","footnote":"\r\n( 1 ) . افزوده از اكبرنامه ( ج 1 ، ص 170 ) .\r\n( 2 ) . ق : در اين سال .\r\n( 3 ) . كذا فى النسخ . نامفهوم است .\r\n","page_name":" 5597 ","page_number":487},
  {"content":"\r\n\r\nسعادتى نخواهد بود . المنّة لله كه سعادت عظمى و موهبت كبرى كه من المهد الى العهد « 1 » مطلوب اصلى و مقصود حقيقى ضمير خيرانديش و رأى صواب كيش بود ، در اين ايام خجسته فرجام از مكمن عواطف حضرت ملك العلّام روى نمود . فتاح بىمنت و فياض بىعلت مجددا به مفتاح فتح ابواب فيض بر چهرهء آمال نواب نصرت فال ما گشود و اسامى نامى افواج با ابتهاج ما در دفتر غزاء ثبت گرديد . و لواى اسلام به امداد لشكريان ظفر انجام ما به اوج رفعت و ارتقا رسيد .\r\nكيفيت صدور اين سعادت و ظهور اين دولت آنكه چون اشعهء صفوف « 2 » سپاه اسلام پناه با ممالك هند را به لمعات انوار فتح و ظفر منوّر ساخت ، و چنانچه در فتح‌نامه‌هاى سابق سمت تحرير يافته بود ، ايادى توفيق رايات ظفر آيات ما را در ممالك دهلى و آگره و جونپور و بهار و غير ذلك برافراشت ، « 3 » اكثر طوايف اقوام از اصحاب كفر و ارباب اسلام اطاعت و انقياد نوّاب فرخنده فرجام ما را اختيار نموده اكنون به مضمون  « أَبى وَ اسْتَكْبَرَ وَ كانَ مِنَ الْكافِرِينَ »  « 4 » عمل نموده شيطان صفت سركشيد و قايد لشكر دوران و سرخيل سپاه مهجوران گشته باعث اجتماع طوايفى گرديد كه بعضى طوق لعنت زنّار در گردن و برخى خار محنت ارتداد در دامن استيلاى آن كافر لعين خذله الى يوم الدين در ولايت هند به مرتبه‌اى بود كه پيش از طلوع آفتاب دولت پادشاهى و قبل از سطوح نيّر خلافت شاهنشاهى با آنكه راجه‌ها و رايان بزرگ نهاد كه در اين معامله اطاعت فرمايش نمودند ، و حاكمان و پيشوايان متّصف به ارتداد كه در اين محاربه در عنانش بودند ، بزرگى خود را منظور داشته ، در هيچ قتالى متابعت ، بل موافقت وى نكرده و در هيچ مسافرت طريق آن بدسيرتى موافقت كفار ديگر عاجز بوده‌اند به لطايف الحيل با او مدارا و مواسا مىنموده‌اند .\r\nلواى كفر « 5 » در قريب دويست شهر از بدر اسلام او آخته بود و تخريب مساجد و معابد نمود . عيال و اطفال مؤمنان آن بلد و امصار را اسير ساخته . و قوت وى از قرار واقع به جايى رسيده كه به قاعدهء هند - كه يك لك ولايت را صد سوار و يك كرور را ده هزار سوار اعتبار مىكنند - بلاد آن سر خيل كفر [ - راناسانكا 
  ] به ده كرور رسيده كه جاى يك لك سوار باشد . و در اين ايام بسى از كفار نامى كه هرگز در هيچ معركه يكى از ايشان امدادش ننموده‌اند ، بنابر عداوت عساكر اسلامى بر لشكر شقاوت اثر وى افزوده‌اند . چنان كه ده حاكم بالاستقلال كه هريك چون دور دعوى سركشى مىنمودند .\r\n\r\n\r\n","description":"","footnote":"\r\n( 1 ) . ظاهرا بايد « الى اللحد » باشد .\r\n( 2 ) . ق : صنوف .\r\n( 3 ) . ق : برافراخت .\r\n( 4 ) . [ همه سجده كردند جز ابليس 
  ] كه سركشيد و كبر ورزيد و از كافران شد . ( قرآن ، بقره : 34 )\r\n( 5 ) . ق : لقاء كفر .\r\n","page_name":" 5598 ","page_number":488},
  {"content":"\r\n\r\nو در قطرى از اقطار قايد جمعى از كفّار بودند ، به آن كافر همراه شدند .\r\nچنان كه صلاح الدين « 1 » سى هزار سوار را ولايت داشت . و راول اودى سنگه با كرى دوازده هزار سوار . و راىميدنى دوازده‌هزار سوار . و حسن خان ميواتى دوازده‌هزار سوار و بهارمل ايدرى « 2 » چهار هزار سوار . و بردىهادا « 3 » هفت هزار سوار . و تردى گنجى « 4 » شش هزار . و بيرم ديو چهار هزار . و بر سنگ ديو چهار هزار سوار . و محمود خان [ ولد 
  ] سلطان سكندر اگرچه پرگنه و ولايت نداشت ، اما ده هزار سوار به اميدوارى سردارى نزد او جمع شده بودند كه مجموع آن مردم به قاعدهء پرگنه و ولايت دو لك و يك هزار باشد .\r\nالقصّه ، روز شنبه سيزدهم شهر جمادى الثانى سنهء نهصد و سى و سه نواحى موضع كانوه مضرب خيام لشكر اسلام شد و مخالفان ملت محمدى مانند اصحاب فيل فيلان كوه پيكر عفريت منظر را اعتضاد خود ساختند و به آن فيل‌ها هندوان ذليل شده مانند اصحاب فيل :\r\n چو شام اجل جمله مكروه * سيه‌تر ز شب ، بيشر از نجوم \r\nبه عزم مقابله به كارزار متوجه اردوى اسلام شعار شدند . غزات لشكر اسلام صفى چون سدّ اسكندر ز آهن خام و مانند طريق شريعت پيغمبرى به استقامت و استحكام آراستند و رعايت خود را مرعى داشته به طريق غزات روم جمله پناه تفنگچيان و رعداندازان كه در پيش سپاه بودند ، صفى از ارّابه ترتيب نموده با يكديگر به زنجير اتصالى داده شد .\r\nالقصه ، جيوش اسلام چنان انتظام و استحكامى پديد آورد كه عقل پيرو چرخ اثير مدبر و مزيّتش را آفرين كرد . در اين ترتيب و انتظام [ 661 الف 
  ] و تشييد و استحكام مقرب الحضرت السلطانى اعتماد الدوله الخاقانى نظام الدين على خليفه داد سعى و اجتهاد داد ، و همهء تدبيراتش موافق تقدير و جمله سردارىها و كارگزارىهاى او پسنديدهء رأى منير افتاد . و مقر عزت پادشاهى به عواطف الملك المستعان چين « 5 » تيمور سلطان و فرزند اعزّ ارشد منظور نظر حضرت إله سليمان شاه و جناب هدايت‌مآب ولايت انتساب خواجه دوست خاوند و معتمد السّلطنه العليّه و مؤتمن الدولة السنيّه مقرب خاص و زبدهء اصحاب اختصاص يونس على ، و عمدة الخواص كامل الاخلاص شاه منصور برلاس ، و عمدة الخواص زبدهء اصحاب اختصاص درويش محمد ساربان ، و عمدة الخواص و صادق الاخلاص عبد اللّه كتابدار ، و دوست ايشك آقا در محل خود قرار گرفتند .\r\n\r\n\r\n","description":"","footnote":"\r\n( 1 ) . اكبرنامه ( ج 1 ، ص 169 ) سلهدى . و در نسخه‌اى ديگر از آن : سلاح الدين .\r\n( 2 ) . اكبرنامه : بهار يمل ايدرى .\r\n( 3 ) . م : تردى هارا . اكبرنامه : نريت هارا .\r\n( 4 ) . اكبرنامه : ستردى كهجى .\r\n( 5 ) . نسخ : حسين تيمور . اصلاح از اكبرنامه ( ج 1 ، ص 169 ) .\r\n","page_name":" 5599 ","page_number":489},
  {"content":"\r\n\r\nو بر دست چپ قول سلطنت‌مآب خلافت انتساب سلطان علاء الدين عالم خان بن سلطان بهلول لودى ، و مقرب الحضرت السلطانى مشار اليه و دستور اعظم الصدور بين الانام ملاذ الجمهور و مؤيد الاسلام شيخ زين خوافى ، و عمدة الخواص محبعلى ، ولد مقرب الحضرت السلطانى مشار اليه ، و عمدة الخواص تردى بيگ ، برادر قوچ بيگ مرحوم مبرور و شيرافكن ، ولد قوچ بيگ مرحوم مذكور ، و عمدة الاعاظم و الاعيان خان معظم درويش خان و دستور اعظم الوزراء بين الامم خواجه حسين و جماعت ديوانيان عظام هريك در موضعى مقرر ايستادند .\r\nو در برانغار فرزند اعزّ ارشد ارجمند سعادت يار كامگار منظور انظار عنايات حضرت پروردگار اختر برج سلطنت و كامگارى ، مهر سپهر خلافت و شهريارى ، الممدوح بلسان العبد و الحرا مغر السلطنت و الخلافت محمد همايون بهادر متمكّن گشته به يمن سعادت دين آن عزيز فرزند جناب سلطنت‌مآب المختص بعواطف الملك الدّيان قاسم حسين السلطان ، و عمدة الخواص احمد يوسف او غلاقچى « 1 » ، و معتمد الملك الكامل الاخلاص هند و بيگ قوچين و معتمد الملك صادق الاخلاص خسرو كوكلتاش ، و معتمد الملك قوام بيگ اردو شاه ، و عمدة الخواص كامل العقيده و الاخلاص ولى خازن ، و مير آقوه رف ، و عمدة الخواص پير قلى سيستانى « 2 » ، و عمدة الوزراء بين الامم خواجه پهلوان بدخشى ، و معتمد الخواص عبد الشكور ، و عمدة الاعيان سليمان آقا ، ايلچى عراق و حسين ايلچى ، سيستان مقرّر گشته .\r\nو بر يسار ظفر دثار ، وزير كامگار مشار اليه عاليجناب ، سيادت‌مآب ، مرتضوى انتساب ، مير سيّد و عمدة الخواص كامل الاخلاص محمدى كلتاش و خواجگى اسد خان ( تعيّن ) « 3 » يافتند .\r\nو در برانغار از امراى هند ، عمدة الملك خانخانان دلاور خان و عمدة الاعيان ملك داد كررانى ، و عمدة الاعيان شيخ المشايخ كورن « 4 » هريك در مقامى كه فرمان شده بود ايستادند .\r\nو در جوانغار عساكر اسلام شعار ، عاليجناب نقابت پناه رفعت دستگاه ، افتخار آل طه و يس ، سيد مهدى خواجه « 5 » و برادر اعزّ ارشد كامگار منظور انظار حضرت آفريدگار محمد سلطان ميرزا و سلطنت‌مآب خلافت انتساب عادل سلطان بن مهدى سلطان و معتمد الملك الكامل الاخلاص عبد العزيز مير آخور و معتمد الملك صادق الاخلاص محمد على جنگ\r\n\r\n\r\n","description":"","footnote":"\r\n( 1 ) . ق : اوعلامحى ؛ م . اوغلامجى . اصلاح از اكبرنامه ( ص 170 ) .\r\n( 2 ) . ق : پيرقلى شتانى .\r\n( 3 ) . ق : ندارد .\r\n( 4 ) . اكبرنامه : شيخ گهورن .\r\n( 5 ) . ق : سيد حمدى ؛ م : سيد حميدى . اصلاح از اكبرنامه .\r\n","page_name":" 5600 ","page_number":490},
  {"content":"\r\n\r\nجنگ ، و عمدة الخواص كامل الاخلاص قتلق قدم قراول « 1 » ، شاه حسين باربيكى « 2 » ، مغول غانچى بيگ و جان بيگ اتگه صف كشيدند .\r\nو در اين جانب از امراى هند نتيجة السلطان جلال خان و كمال خان اولاد سلطان علاء الدين مذكور ، و عمدة الاعيان على خان شيخ‌زاده فرملى ، و عمدة الخواص نظام خان بيانه تعيين شده بودند . جهت تولقمه « 3 » معتمد الخواص مؤمن تردى يكه « 4 » و ملك قاسم ، برادر بابا قشقه با جمعى از فرقهء مغول . در جانب برانغار معتمد الخواص مؤمن اتگه « 5 » و رستم تركمان با شلغ با جماعتى از تابينان خاصه در طرف جوانغار نامزد شدند . و عمدة الخواص كامل الاخلاص سلطان محمد بدخشى اركان و اعيان غزات اسلام را در مواضع و محال مقرّر داشته خود به استماع احكام ما مستعدّ بود . و تواچيان و يساولان را به اطراف و جوانب ارسال مىگردانيد . و احكام مطاعه را در ضبط و ربط سپاه شتابنده به سلاطين عظام و امراى كرام و ساير غزات ذوى الاحترام مىرسانيد .\r\n( و چون اركان لشكر به آيين شايسته قايم گشته هركس به جاى خود استقرار گرفت ) « 6 » فرمان واجب الاذعان لازم الامتثال شرف اصدار يافت كه « كسى بىحكم از محل خود حركت ننمايد [ 661 ب 
  ] و بىرخصت دست نگشايد . » و از روز مذكور تخمينا يك پاس و دوكرى گذشته بود كه فريقين متقابلين متقارب يكديگر گشته بنياد مقاتله و كارزار شدند . « 7 » قلبين عسكرين مانند نور و ظلمت در برابر يكديگر ايستادند . در برانغار و جوانغار چنان عظيم قتالى واقع شد كه زلزله در زمين و ولوله در سپهر برين افتاد . جوانغار كفّار شقاوت آثار به جانب برانغار ميمنت دثار عساكر اسلام شعار متوجه گشته بر سر خسرو و كوكلتاش و ملك قاسم [ و 
  ] بابا قشقه حمله آوردند .\r\nبرادر اعزّ ارشد چين تيمور سلطان حسب الفرموده به كمك ايشان مردانه قتالى آغاز نهاد .\r\nو كفّار را از جا برداشته قريب به عقب قلب ايشان رسانيد و جلدو به نام اين عزيز برادر شد . و نادر العصر مصطفى رومى از قول اعزّ ارشد كامگار منظور انظار حضرت آفريدگار المختص به عواطف ملك الذى ينهى و يأمر محمد همايون بهادر ارّابه‌ها پيش آورده صفوف سينهء كفار را با تفنگ و ضرب زن منكسر گردانيد . و در عين محاربه سلطنت‌مآب قاسم حسين سلطان و عمدة الخواص احمد يوسف و قوام بيگ فرمان يافتند و به امداد ايشان شتافتند .\r\n\r\n\r\n","description":"","footnote":"\r\n( 1 ) . ق : هراول .\r\n( 2 ) . نسخ : شاه حسين داركر . اصلاح از اكبرنامه .\r\n( 3 ) . نسخ : قولقمه .\r\n( 4 ) . نسخ : برديكه .\r\n( 5 ) . اكبرنامه : سومن اتگه .\r\n( 6 ) . نسخ : ( و چون در كان لشكر قاسم كشته هركس به جاى خود شتافت ) . متن از روى اكبرنامه اصلاح شد .\r\n( 7 ) . اكبرنامه : از روز يك پاس گذشته بود كه آتش جنگ اشتعال يافت .\r\n","page_name":" 5601 ","page_number":491},
  {"content":"\r\n\r\nو چون زمان زمان افواج اهل كفر و طغيان متعاقب و متواتر امداد مردم خود مىآمدند ، ما نيز معتمد الملك هندو بيگ قوچين را ، و از عقب او عمدة الخواص محمدى بيگ كوكلتاش و خواجگى اسد و بهد از آن معتمد السّلطنه العليّه مؤتمن بالعينه السنيّه مقرّب خاص و زبدهء ارباب اختصاص ، يونس على و عمدة الخواص كامل الاخلاص دوست ايشك آقا و محمد خليل اخته بيكى را به كمك فرستاديم . و برانغار كفار به كرات و مرات حمله‌ها بر جوانغار لشكر اسلام آوردند و خود را به غزاة ذو النجاة رسانيدند . و هرنوبت غازيان عظام بعضىها را به زخم سهام ظفر فرجام به دار البوار و  « يَصْلَوْنَها وَ بِئْسَ الْقَرارُ »  « 1 » فرستاده برخى را برگردانيدند .\r\nو معتمد الخواص مؤمن اتگه و رستم تركمان به جانب عقب سپاه ظلمت دستگاه كفار شقاوت پناه توجه نمودند . و معتمد الخواص ملا محمود و على اتگه به اشلق نوكران مقرب الحضرت السلطانى اعتماد الدولة الخاقانى نظام على خليفه را به كمك مشار اليه فرستاديم . و برادر اعزّ ارشد محمد سلطان ميرزا و سلطنت‌مآب عادل سلطان و معتمد الملك عبد العزيز مير آخور و قتلق قدم قراول و محمد على جنگ جنگ و شاه حسين باربيكى ، « 2 » و مغول غانچى [ بيك 
  ] دست به محاربه گشاده پاى محكم كردند . و دستور الاعاظم الوزرا بين الامم خواجه حسين را با جماعت ديوانيان به كمك ايشان فرستاديم . همهء اهل جهاد در غايت جد و اجتهاد راغب مقابله ، آيت كريمهء  « قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ »  « 3 » را منظور داشتند ، و عزيمت جانفشانى كرده لواى جان‌ستانى برافراشتند .\r\nو چون محاربه و مقاتله دير كشيد و به تطويل انجاميد ، فرمان واجب الاذعان به نفاذ پيوست كه از تابينان خاصهء پادشاهى جوانان جنگى و هژبران بيشهء يكرنگى - كه در پس ارّابه‌ها مانند شير در زنجير بودند - از راست و چپ قول بيرون آيند . و جاى تفنگچيان را در ميان گذارند و از هردو جانب كارزار نمايند . و از پس ارّابه‌ها مانند طلوع طليعهء صبح صادق از پيش افق بيرون تاختند و چون شفق‌گون كفار ناميمون را در معركهء ميدان كه نظير سپهر گردان بود ، ريخته بسيارى از پرهاى پركشان را ساره صفت از فلك وجود محو ساختند .\r\nو نادر العصر استاد عليقلى با توابع خود در پيش قول ايستاده و مردانگىها كرده سنگهاى عظيم القدر كه در يلهء ميزان اعمالش نهند صاحبش   « فَأَمَّا مَنْ ثَقُلَتْ مَوازِينُهُ ، فَهُوَ فِي عِيشَةٍ راضِيَةٍ »   « 4 » نام برآرد ، و اگر بر كوه راسخ و جبل شامخش اندازند  « كَالْعِهْنِ الْمَنْفُوشِ »  « 5 » از پاى در\r\n\r\n\r\n","description":"","footnote":"\r\n( 1 ) . « [ كه به جهنم 
  ] درآيند و بدجايگاهى است . » ( قرآن ، ابراهيم : 29 ) .\r\n( 2 ) . م : باريكى .\r\n( 3 ) . « بگو آيا غير از يكى از دو خوبى را براى ما انتظار مىكشيد » ( قرآن ، توبه : 52 ) .\r\n( 4 ) . « در آن حال هركس كفه‌ها [ ى اعمال خير 
  ] ش سنگينى كند ، او در زندگانى پسنديده است . » ( قرآن ، القارعه :\r\n5 و 6 ) .\r\n( 5 ) . « [ و كوه‌ها مانند 
  ] پشم‌هاى زده باشند » ( قرآن ، القارعه : 4 ) .\r\n","page_name":" 5602 ","page_number":492},
  {"content":"\r\n\r\nآورد به جانب حصار آهنربا به صف كفار انداخت . و به انداختن سنگ و ضرب‌زن و تفنگ بسيارى از آيينهء احشام كفّار را منهدم ساخت . تفنگ‌اندازان پادشاهى حسب الفرمان از ارّابه به ميان معركه آمده هريك از ايشان بسيارى از كفار را زهر ممات چشانيدند و پياده در محل مخاطرهء عظيم درآمده نام خود را در ميان شيران بيشهء مردى و دليران معركهء جوانمردى ظاهر گردانيدند .\r\nو مقارن اين حال فرمان حضرت خاقانى به پيش راندن ارابه‌هاى قول به نفاذ پيوست و نفس نفيس پادشاهى فتح و دولت از يمين اقبال و نصرت از يسار به جانب سپاه كفار متحرك گرديد و از اطراف و جوانب عساكر ظفر مناقب اين معنى را مشاهده نموده تمامى بحر ذخّار سپاه نصرت شعار تموّج عظيم برآورد و شجاعت بيشهء نهنگان آن بحر را از قوت به فعل درآورد . و ظلام [ 662 الف 
  ] غبار غمام كردار چون سحاب مكلم « 1 » در تمامى معركه متراكم گشت و پرتو لمعات سيوف در آن درر لمعان برق درگذشت ، كه در وى خورشيد را چون پشت آيينه از نور عارى كرد و ضارب و مضروب ، و غالب و مغلوب آميخته ، سمت امتياز در نظر متوارى شد . و ساحر زمانه چنانش در نظر آورد كه سيّاره در آن عزيز بود و كواكب نوايبش جز مواكب ثابت الاقدام يمن نبود :\r\n فرورفت و بر رفت روز نبرد * نم خون « 2 » به ماهى و بر ماه گرد\r\nز سمّ ستوران در آن پهن دشت * زمين شش شد و آسمان گشت هشت \r\nمجاهدان غازى كه در عين تيراندازى و جانبازى بودند از هاتف تعالى  « وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ »  « 3 » مىشنودند و از منهى لاريبى مژدهء  « نَصْرٌ مِنَ اللَّهِ وَ فَتْحٌ قَرِيبٌ وَ بَشِّرِ الْمُؤْمِنِينَ »  « 4 » استماع مىنمودند ، چنان به شوق محاربه مىكردند كه از . . . « 5 » ستان اعلا نداى تحسين بديشان مىرسيد و ملايك مقرب به گرد سر ايشان پروانه صفت مىگرديد . و ما بين الصلواتين نايرهء قتال چنان اشتعال يافت كه مشاعل آن علم به افلاك مىافراشت و ميمنه و ميسرهء لشكر اسلام ميمنه و ميسرهء كفّار نافرجام را با قلب‌شان در يك مجلس مجتمع گردانيد .\r\nو چون آثار غالبيت مجاهدان نامى و ارتفاع لواى اسلامى ظاهر شدن گرفت ، ساعتى آن كفّار لعين و آن اشرار بىدين در حال خود متحيّر ماندند و آخر دل‌ها را از جان بركنده بر\r\n\r\n\r\n","description":"","footnote":"\r\n( 1 ) . م : مكام . معنى كلمه معلوم نشد .\r\n( 2 ) . م : خون .\r\n( 3 ) . « و سستى نورزيد و اندوهگين نباشيد چرا كه شما [ اگر مؤمن باشيد 
  ] برتريد . » ( قرآن ، آل عمران : 139 ) .\r\n( 4 ) . « يارى از جانب خداوند و پيروزى نزديك ؛ و مؤمنان را بشارت . »\r\n( 5 ) . جاى يك كلمه در نسخ بياض است .\r\n","page_name":" 5603 ","page_number":493},
  {"content":"\r\n\r\nجانب راست و چپ قول حمله آوردند و در جانب چپ بيشتر هجوم كرده خود را نزديك رسانيدند ( اما غزات شجاعت سمات ثمرهء ثواب را منظور داشته ، نهال تير در زمين سينهء هر يك نشانيدند ) « 1 » و همه را چون بخت سياه ايشان برگردانيدند .\r\nقرين اين حال نسايم نصرت و اقبال بر چمن دولت نوّاب خجستهء ما وزيد و مژدهء   « إِنَّا فَتَحْنا لَكَ فَتْحاً مُبِيناً »   « 2 » رسانيد . شاهد فتح كه جمال عالم آرايش به طرّهء  « وَ يَنْصُرَكَ اللَّهُ نَصْراً عَزِيزاً »  « 3 » قرين گشته ، استقبال در سر احتفا بود ، يارى نمود با قرين حال كردند .\r\nهندوان باطن حال خود را مشكل دانسته  « كَالْعِهْنِ الْمَنْفُوشِ »  « 4 » متفرق شدند و  « كَالْفَراشِ الْمَبْثُوثِ »  « 5 » متلاشى گشتند . بسيارى كشته گشته ( در معركه افتادند و كثيرى از سر خود در گذشته سر در بيابان آوارگى نهادند و طعمهء زاغ و زغن گرديدند ) « 6 » و از كشته پشته‌ها افراخته شد و از سرها مناره‌ها پرداخته كردند . حسن خان ميواتى به ضرب تفنگ در سلك اموات درآمده « 7 » و همچنين بيشترى از سركشان ضلالت‌نشان را كه سرآمد آن قوم بودند ، تير و تفنگ رسيده ، روز حيات برآمد . از جمله راول بردى بيگ مذكور كه والى ولايت دونگرپور بود و دوازده هزار سوار داشته . « 8 » و راى چندربهان جوهان كه چهارهزار سوار داشته ، و مانك چند جوهان دولت زاد كه صاحب چهارهزار سوار بوده ، و كنكو ، و كرم سنك « 9 » ، و دونكرسى « 10 » و كه سه‌هزار سوار داشتند و جمعى ديگر كه هريك از ايشان سر خيل بزرگ گروهى سردار قاطبهء ذىشوكت و شكوهى بودند راه دوزخ پيمودند . و از اين دار وحل به درك الاسفل انتقال نمودند . راه دار الحرب از زخميان در راه مرده مانند جهنم پر شد و درك الاسفل از منافقان جان به مالك دوزخ سپرده مملو كردند .\r\nاز عساكر اسلامى هركس كه به جايى شتافتى ، در هرگامى خود كامى را كشته يافتى و اردو نامى از عقب منهزمان هرچند كوچ نمودى هيچ قدمى از فرسوده محتشمى جان نيافتى .\r\n همه هندوان گشته خوار و ذليل * به سنگ اجل « 11 » همچو اصحاب فيل\r\nز تن‌ها بسى كوه‌ها شد عيان * به هركوه از آن چشمه خون روان \r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n( 2 ) . « همانا گشايشى آشكار در كار تو پديد آورديم » ( قرآن ، فتح : 1 ) .\r\n( 3 ) . « و خداوند تو را به نصرتى پيروزمندانه يارى دهد . » ( قرآن ، فتح : 3 ) .\r\n( 4 ) . « [ و كوه‌ها مانند 
  ] پشم‌هاى زده باشند » ( قرآن ، القارعة : 5 ) .\r\n( 5 ) . « مانند پروانه‌هاى پراكنده باشند » ( قرآن ، القارعه : 4 ) .\r\n( 6 ) . م : جملهء بين ( ) را ندارد .\r\n( 7 ) . خواجه نظام الدين احمد در طبقات اكبرى ( ج 2 ، ص 26 ) و صاحب مآثر رحيمى ( ج 1 ، ص 508 ) ماجراى كشته شدن حسن خان ميواتى را به روشنى آورده‌اند .\r\n( 8 ) . نام اين شخص در اكبرنامه ( ج 1 ، ص 174 ) راول اديسنگ ضبط شده است .\r\n( 9 ) . اكبرنامه : كرم سنگه .\r\n( 10 ) . م : دونكرى .\r\n( 11 ) . م : سنگ تفك .\r\n","page_name":" 5604 ","page_number":494},
  {"content":"\r\n\r\n ز سهم سپاهم صف پرشكوه * گُرازان گريزان به هردشت و كوه\r\nولّوا على ادبارهم نفورا * و كان امر اللّه قدرا مقدورا\r\nفبحمد اللّه السميع العليم * و مالا نصر الا من عند اللّه الحكيم \r\nو بعد از اين فتح او را غازى نوشتند . « 1 » و اين رباعى از منظومات اوست :\r\n اسلام او چون آوازه پاى بولدوم * . . . « 2 » حرب سارى بولدوم\r\nحرم ايلات امديم اوزمى شهيد اولماقه * المنة للّه كه غازى بولدوم \r\n« 3 » و « فتح شاه اسلام » [ - 933 
  ] تاريخ اين جنگ است . و بعد از آنكه مخالفان گريزان شده ، آن حضرت جمعى را به تعاقب فرستاد « 4 » و به نفس نفيس به اردوى رانا درآمد و غنيمت بسيار به دست لشكريان افتاد . و محمد شريف منجم كه قبل از جنگ تهمت بسيار بر ثوابت و سيّار [ ات 
  ] گفته بود ، خجل و منفعل به مباركبادى فتح آمد . و چون سبق خدمت بسيار داشت ، به جان امان يافت . و آن حضرت درشتى بسيار ياد كرده يك لك انعام فرمود و حكم اخراج از قلمرو كرد .\r\nو از همان منزل محمد على جنگ جنگ و شيخ پوران و عبد الملوك قوچى را با فوجى عظيم به دفع الياس خان كه در ميان دو آب خروج كرده بود و كول را گرفته ، فرستاد . و او طاقت مقاومت نياورده فرار نمود ، و مردمش متفرّق شدند ، و بعد از چندگاه به دست افتاده به قتل رسيد . [ 662 ب 
  ] و به فرمان آن حضرت بر بالاى كوهى كه نزديك به جنگگاه بود منارى از سر مخالفان ساخته شد . و به عزم تسخير ميوات از جنگگاه به آن طرف كوچ شد . و ناهر خان ، پسر حسن خان كه يك مرتبه به دست لشكريان آن حضرت در چنگ ابراهيم گرفتار شده بود و آزاد شده ، چون از توجه آن حضرت آگاه شد ، امان طلبيده بعد از آنكه خاطرش جمع شد به درگاه آمد . و ولايت ميوات به چين تيمور سلطان كه در جنگ رانا كار خوب كرده بود ، مرحمت شد .\r\n\r\n\r\n","description":"","footnote":"\r\n( 1 ) . و شيخ زين صدر ، تاريخ اين فتح را « فتح پادشاه اسلام » - 933 يافت . - مآثر رحيمى ، ج 1 ، ص 508 .\r\n( 2 ) . جاى دو كلمه در نسخ بياض است .\r\n( 3 ) . رباعى كه به تركى جغتايى است كاملا مفهوم نشد . تقى الدين اوحدى ، در خصوص قريحهء شاعرى بابر مىنويسد :\r\n« وقتى مولانا شهاب معمّايى رساله‌اى منظومه ( در معمّا ) به خدمت وى فرستاد ، وى مع صلهء لايق اين رباعى را ارسال نمود :\r\n نامت ز عجم رفته به ملك عرب است * وز نامهء تو در دل محزون طرب است\r\nهركس به در آرد از معمّا نامى * نام از تو برآورده معما عجب است \r\n( تاريخ تذكره‌هاى فارسى ، ج 2 ، ص 464 ) .\r\n( 4 ) . اكبرنامه : « محمدى كوكلتاش ، عبد العزيز مير آخور ، عليخان و بعضى ديگر را به تعاقب راناسانكا تعيّن فرمود . »\r\n","page_name":" 5605 ","page_number":495},
  {"content":"\r\n\r\nو به واسطهء آنكه لشكر شاهزاده همايون ميرزا اكثر مردم بدخشان و آن نواحى بود و هميشه آرزوى وطن خود مىكردند و به جهت ضبط آن ولايت نيز به سردارى صاحب وجود حاجت بود ، شاهزاده همايون ميرزا به وقت مراجعت كردن ، به كابل و بدخشان مرخص شد ، و محمد على بابردى بيگ و قوچ بيگ به دفع حسين خان و دريا خانيان كه در عوعا را تاخته چنديرى و راپرى را متصرف شده بودند ، رفت [ ند 
  ] . مخالفان طاقت نياورده فرار نمودند . و حسين خان بر فيل سوار عزيمت عبور از آب جون نموده غرق شد .\r\nو قطب خان كه در اتاوه ياغى بود ، از شنيدن اين خبر فرار نموده اتاوه نيز به تصرف درآمد . و جعفر خواجه ، پسر مهدى خواجه به حكومت اتاوه مقرر شد . و محمد سلطان ميرزا به حكومت قنّوج و دفع متمرّدان كه لكنوى را محاصره نموده بودند ، حسب الحكم رفت . و ببن « 1 » كه سردار مخالفان بود ، چون از قرب وصول لشكر ظفر اثر اطلاع يافت ، فرار نموده به خيرآباد رفت . و آن حضرت در بيست و نهم ذيحجه به عزم بيشركون و سنبل پاى سعادت در ركاب آورد .\r\nو در اين سال احوال شاه طهماسب ، پادشاه ايران اين است كه ميان اويماقات قزلباش منازعت بود و امراى استاجلو كه به دشت گريخته بودند ، از راه خلخال ايلغار نموده و بادنجان سلطان روملو به ساوجبلاغ رفت و به واسطهء بىاتفاقى لشكر فسخ عزيمت نموده به قزوين معاودت فرمود . و اخى سلطان تكلو و دو سه نفر ديگر از امرا را لشكر عبيد خان اوزبك در بسطام به قتل آوردند . و اكثر مملكت خراسان به تصرف عبيد خان درآمد . و محمد بيگ شرف الدين على به جاى اخى سلطان امارت يافت .\r\nو احوال گجرات در اين سال اين است كه چون سلطان بهادر مستقل شد ، جمعى را به دفع لطيف خان ، برادرش فرستاد . و لطيف خان به اتفاق زمينداران با آن فوج جنگ كرده شكست يافت و زخمدار شده گرفتار گشت و به همان زخم در راه محمدآباد فوت شد . و راى سنگ ، مقدم بال در اين ايام پاى از حد خود فرار مىنهاد . تاج خان كه از امراى معتبر سلطان بهادر بود به دفع او نامزد شد . و راى سنگ را منهزم ساخته اكثر ولايتش را تاراج نمود . و سلطان بهادر به رسم شكار كنبايت رفت . و بكرماجيت « 2 » را در اين سال راناسانكا به ملازمت سلطان بهادر فرستاده رعايت يافت و معزز و محترم رخصت يافته نزد پدر رفت .\r\nو چون از احوال سلطان سليمان ، خواندگار روم آن‌چنانكه بايد اطلاعى حاصل نيست ،\r\n\r\n\r\n","description":"","footnote":"\r\n( 1 ) . نسخ : بين . اصلاح از اكبرنامه ( ص 180 ) .\r\n( 2 ) . نسخ : بكماديت ؛ تصحيح از منتخب التواريخ .\r\n","page_name":" 5606 ","page_number":496},
  {"content":"\r\n\r\nمجمل [ ى 
  ] از احوال او كه به تحقيق پيوسته در سال فوتش مرقوم خواهد شد ، ان شاء اللّه تعالى .\r\nو سلطان سعيد خان در اين سال رشيد سلطان ، پسرش را به اتفاق سلطان ميرزا حيدر گوركان به غزاى كافرستان بلور فرستاد . و بلور ولايتى است كه زمين هموار كم دارد و مسافت دور او چهار ماهه راه است . حد شرقى او متصل به كاشغر و ياركند است و شمال به بدخشان و غرب آنجا به كابل و لمغان ، و جنوبش به كشمير متصل است . و سكان آنجا مقيد به هيچ دين و مذهبى نيستند . و زنان ايشان زراعت مىكنند . و كار مردان بجز جنگ نيست ، بسا واقع مىشود كه به وقت جنگ زنان طرفين به معركه آمده مردان را صلح مىدهند كه به خانه‌هاى خود رفته طعام مىخورند و باز به جنگ معاودت مىكنند . و چون شب نزديك مىرسد ، باز زنان به ميان درآمده ايشان را از يكديگر جدا مىكنند . و به وقت صبح ديگر باره به سر كار خود مىروند .\r\nو تمام عمر ايشان بدين منوال مىگذرد . و به واسطهء كثرت مخالفت هرموضعى زبان عليحده دارد . و هيچ‌يك از ايشان به غير ده خود جاى ديگر را نديده است ؛ گرچه به غايت نزديك است .\r\nالقصّه ، چون رشيد سلطان به آن ولايت درآمد ، جنگ‌هاى سخت واقع شد ؛ چه ، آن مردم به غايت دلاورند ، اما به واسطهء عدم اتفاق ، رشيد سلطان هميشه ظفر مىيافت و غنيمت بسيار به دست آورده مراجعت نمود .\r\n\r\n","description":"","footnote":"","page_name":" 5607 ","page_number":497},
  {"content":"\r\n . \r\n","description":"","footnote":"","page_name":" 5608 ","page_number":498},
  {"content":"\r\n\r\n\r\nذكر وقايع سنهء نهصد و سى و چهار هجرى [ موافق سال نهصد و بيست و چهارم از رحلت خير البشر 
  ] « 1 »\r\nدر اين سال شهريار ايران به ييلاق خرقان رفت . و زينل خان شاملو و جمعى ديگر [ 663 الف 
  ] از امرا به فيروزكوه رفته با زنيش بهادر در اوزبك جنگ كردند و اكثر در معركه به قتل رسيدند . و ذو الفقار بن على بيگ مشهور به منجود سلطان انحلان كه حاكم كلهر بود ، در وقتى كه ابراهيم خان عمّش - كه حاكم بغداد بود و به ماهيدشت آمده بود - بر سر او ايلغار كرد و او را غافل يافته به قتل آورد . و از آنجا به بغداد رفته قلعهء بغداد را به محاصره بگرفت و بنى اعمام خود را اكثر به قتل آورد و تمام عراق عرب را متصرف شد .\r\nو شاه طهماسب چون از استيلاى اوزبكان در خراسان و قتل امرا در فيروزكوه مطلع شد ، عازم خراسان شد . و جوهر سلطان به رسم منقلاى پيشتر به ايلغار روان شده به سلطان ميدان رفت و قلعهء آنجا را مسخر كرد زنيش بهادر را به قتل آورد و سرش را به درگاه فرستاد . و حدود جام معسكر اردوى قزلباش گشت .\r\nو حضرت فردوس مكانى ( ظهير الدين محمد بابر پادشاه ) « 2 » در ابتداى اين سال از شكار سر [ كار 
  ] سنبل و كول معاودت فرموده به آگره آمده و چند روزى مرض غب « 3 » لازم ذاتش شد .\r\nو بعد از صحّت به عزيمت فتح چنديرى سوار شد . و خبر مخالفت شيخ بايزيد و اتفاق او با افغانان مخالف رسيد . بنابرآن ، محمد على جنگ جنگ را با جمعى ديگر از امراى معتبر\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 934 .\r\n( 2 ) . ق : ندارد .\r\n( 3 ) . غب : تب يك روز در ميان .\r\n","page_name":" 5609 ","page_number":499},
  {"content":"\r\n\r\nتعيين فرمود كه به اتفاق محمد سلطان ميرزا از قنّوج به دفع مخالفان روان شوند . و بابا سلطان ، برادرزادهء سلطان سعيد خان كه از عمّ آزرده‌خاطر شده بود ، در اين وقت به ملازمت آن حضرت درآمد .\r\nو رايات جلال به كالپى آمده ، چين « 1 » تيمور سلطان با شش هفت هزار كس پيشتر به چنديرى فرستاد و خود به نفس نفيس از راه ايدج و بايزيد به پاى قلعهء چنديرى رفت . و راىميدنى ، حاكم چنديرى حصارى شد ، و در دو روز قلعهء چنديرى را به زور لشكر منصوره گرفتند ، و جمعى از كفار صاحب وجود در خانهء راىميدنى محكم شدند . و يكى از آنها شمشيرى گرفته ، ديگران به رغبت نزد او مىآمدند و ايشان را به قتل مىآورد . و اكثر به اين طريق هلاك شدند و قلعه به تصرف اولياى دولت قاهره درآمد . « 2 »\r\nدر اين وقت خبر رسيد فوجى كه به دفع مخالفان افغان رفته بودند ، بىصرفه جنگ كرده ، شكست يافته‌اند . آخر الأمر آن حضرت حكومت چنديرى را به وارث قديمش ، احمد شاه بن محمد شاه بن سلطان ناصر الدين ، برادرزادهء سلطان محمود ، حاكم مالوه - كه در ملازمت آن حضرت بود - داده و به عزم دفع افغانان روان شد . و جمعى كه سابقا به جنگ افغانان رفته بودند ، بعد از شكست در قنّوج نيز توقّف نياورده به راپرى رفته بودند . و آن حضرت از گذر كنار دريا عبور فرموده جمعى را به خبرگيرى فرستاده و مخالفان آگاه شده از قنّوج بيرون شدند و از آب گنگ گذشته گذربندى كردند .\r\nو رايات جلال روز پنج‌شنبه هفتم جمادى الآخر در برابر مخالفان به كنار درياى گنگ نزول فرمود . و همان لحظه از بالا و پايان آب سى چهل كشتى به دست لشكريان منصور درآمد . و حكم شد كه اسباب پل بستن آماده كرده پل مهيّا سازند . و هر روز جمعى از جوانان به كشتى درآمده به آن طرف مىرفتند و جنگ كرده معاودت مىنمودند و اكثر اوقات ظفر مىيافتند . ملك قاسم با جمعى به كشتى درآمده از آب گذشت و مخالفان را كه در كنار آب بودند ، منهزم ساخته دلير شد ، و بىصرفه تا نواحى لشكرگاه مخالفان رفت و آن جماعت يكباره حمله آورده او را منهزم گردانيدند . و گريختگان خود را به كشتى رسانيده ارادهء معاودت كردند . در اين وقت سيل\r\n\r\n\r\n","description":"","footnote":"\r\n( 1 ) . ق : حسين .\r\n( 2 ) . خود بابر پادشاه اين مادّه تاريخ را در فتح قلعهء چنديرى گفته است :\r\n بود چندى مقام چنديرى * پر ز كفّار دار حربى ضرب\r\nفتح كردم به حرب قلعهء او * گشت تاريخ « فتح دار الحرب » - 934 \r\nاكبرنامه ، ج 1 ، ص 177 و 568 .\r\n","page_name":" 5610 ","page_number":500},
  {"content":"\r\n\r\nبه كشتى رسيده كشتى را غرق كرد . و ملك قاسم در اين معركه هلاك شد .\r\nو چون پل آماده شد ، آن حضرت سوار شده لشكريان را به عبور امر فرمود . تمام روز جنگ‌كنان لشكر مىگذشت . و تا نزديك شام جنگ بود . و روز ديگر از قراولان خبر آمد كه غنيم شب را غنيمت دانسته فرار نموده است . و چين تيمور سلطان به تعاقب مأمور شد . و آن حضرت از آب عبور فرموده به تعاقب مخالفان روان شد . بعد از دو روز از چين تيمور سلطان خبر آمد كه مخالفان در آن طرف آب سرو ايستاده‌اند . هزار سوار معتمد به كمك چين تيمور سلطان رفت . و مخالفان بعد از رسيدن كمك ، ديگر طاقت توقف نياورده فرار نمودند . و چين تيمور سلطان از آب گذشته تعاقب نمود . و به اهل و عيال افغان رسيده بسيارى از ايشان را دستگير نمود . و اردوى بزرگ در نواحى درياى سرو نزول فرمود . و چون در آن صحرا شكارى بسيار است ، چند روز آن حضرت به نشاط شكار مشغولى فرموده به دار الحكومه مراجعت كرد .\r\nو در اين سال در دكن نظام الملك و عماد الملك با يكديگر در مقام جنگ و جدال شدند .\r\nاكثر حكّام دكن ، نظام الملك را امداد نمودند . و محمد خان ، ضابط ايسر و برهانپور با عماد الملك [ 663 ب 
  ] اتفاق كرده و هردو سپاه به يكديگر رسيده جنگ عظيم واقع شد .\r\nعماد الملك و محمد خان شكست يافتند سيصد فيل ايشان به دست نظام الملك افتاد . و هردو گريخته به ايسر و برهانپور آمدند ، و عرايض به سلطان بهادر فرستاده او را به مدد طلبيدند . و سلطان بهادر در مقام امداد شده به جمع لشكر حكم كرد .\r\n\r\n","description":"","footnote":"","page_name":" 5611 ","page_number":501},
  {"content":"\r\n . \r\n","description":"","footnote":"","page_name":" 5612 ","page_number":502},
  {"content":"\r\n\r\n\r\nذكر وقايع سنهء نهصد و سى و پنج هجرى [ موافق سال نهصد و سى و پنجم از رحلت خير البشر 
  ] « 1 »\r\nدر اين سال آنچه در ايران سانح شد اين است كه چون شاه طهماسب ، زنيش بهادر را به قتل آورده به حدود جام آمد ، عبيد اللّه خان در هرى طاقت توقف نياورده و به مرو رفت و به جميع خوانين و سلاطين اوزبك كس فرستاد . از تاشكند خبر براق خان ، پسر سونجك خان و از سمرقند و ميان كال كوچونچى خان و ابو سعيد سلطان و پولاد سلطان و پسران جانى بيگ خان و از حصار پسران حمزه سلطان و از بلخ كسكن قراسلطان با لشكرهاى خود به مرو آمده به او ملحق شدند و سپاهى از حساب و شمار بيرون جمع آمد . و شاه طهماسب چون از جمعيت مخالف آگاه شد ، با آنكه سپاه مخالف از صد و بيست هزار افزون بود ، با چهل هزار سوار افزون به عزيمت جنگ پاى در ركاب آورد .\r\nو روز شنبه يازدهم محرم اين سال در روز ابار جام اتفاق مصاف افتاد . و از اول صباح تا محل غروب هردو لشكر به حرب و ضرب مشغول بودند و اكثر لشكر قزلباش طاقت نياورده فرار نمودند . و اوزبكان به تاراج مشغول گشتند . اما شاه طهماسب به اندك مايه مردم به جاى خود پاى ثبات فشرد . و چون ميدان خالى شد ، علم عبيد الله خان به نظر لشكر قزلباش درآمد .\r\nو شخصى خراسانى كه روز پيش از اردوى اوزبك جدا شده به ملازمت شاه آمده بود ، معروض داشت كه « اين علم عبيد الله خان است . » با همان قليل مردم كه همراه داشت فدايىوار بر قلب او حمله برد و اوزبكان طاقت نياورده فرار نمودند . و بسيارى از مردم عبيد الله خان به قتل رسيدند .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 935 .\r\n","page_name":" 5613 ","page_number":503},
  {"content":"\r\n\r\nو يكى از قورچيان به عبيد الله خان رسيده ، شمشير بر كتفش انداخت و نادانسته درگذشت .\r\nو قول خواجه بهادر ( عنان ) « 1 » عبيد الله خان را گرفته از آن مهلكه بيرون برد . و ديگر سلاطين اوزبك چون از فرار او آگاه شدند ، طاقت توقف نياورده بگريختند . و لشكر قزلباش بعد از شكست فاحش ظفر يافتند و امراى قزلباش كه راه بسيارى گريخته بودند ، بعد از شنيدن خبر فتح خجل و منفعل مراجعت نمودند . و خوانين و سلاطين اوزبك تا مرو جايى ديگر توقّف نكردند .\r\nو شاه طهماسب به نيشابور آمد و از آنجا عزيمت قشلاق قم نمود و در اوّل بهار به عزم تسخير بغداد روان شد . و ذو الفقار حصارى شده بعد از آنكه مدتى از ايام محاصره بگذشت ، على بيگ ، نبيرهء صوفى خليل و احمد برادرش فرصت يافته و ذو الفقار را در قلعهء بغداد به قتل آوردند و سرش را به درگاه رسانيده و نوازش بسيار يافتند . و عراق عرب به تصرف درآمد . و محمد خان شريف الدين اغلان به حكومت آنجا معين و رايات جلال معاودت نموده يراق قشلاق در قزوين مهيا شد .\r\nو حضرت فردوس مكانى در روز يكشنبه پنجم محرم به داعيهء سير گواليار پاى سعادت در ركاب آورد و محمد زمان ميرزا در آگره توقف كرد . و آن حضرت به فراغ خاطر سيرگواليار و آن نواحى نموده به آگره مراجعت نمود . و چند روز تب غب عارض شده ذات خجسته صفات آن حضرت گشت و به سعى اطباى حاذق به زودى مرض به صحت تبديل يافت . و بعد از صحت در باغ ، طوى عظيم مرتّب شد . و ايلچيان اطراف از قزلباش و اوزبك و هندوان در اين طوى حاضر بودند . و طلا و نقره بر ترازو به ايشان مرحمت شد و هريك كس از اعيان و امرا و حضار مجلس فراخور حالت خود به انعام ممتاز شدند . و خوانين و سلاطين و امرا ساچق « 2 » بسيار گذرانيدند .\r\nو سلطان بهادر ، حاكم گجرات در اين سال به عزيمت تسخير دكن به برودره رفت و از آنجا به ولايت ايسر و برهانپور درآمد . و محمد خان ، حاكم ايسر بدانچه مقدورش بود مراسم مهماندارى به تقديم رسانيد . و حكام دكن چون از اتفاق گجراتيان و عماد الملك و محمد خان آگاه شدند ، در مقام صلح درآمدند . و عماد الملك و محمد خان را از خود راضى ساختند . و به شفاعت ايشان سلطان بهادر از گجرات معاودت نمود . و سلطان محمود در مالوه\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ساچق : در اصل هدايايى را گويند كه داماد به خانهء عروس مىفرستد . مطلق آن معنى هديه دارد .\r\n","page_name":" 5614 ","page_number":504},
  {"content":"\r\n\r\nحاكم بود ، اما اقتدار و اختيارى نداشت . و سلطان سعيد خان در كاشغر به استقلال حكومت مىكرد . و در طرفان ، منصور خان فرمانده بود و ميان برادران صلح بود . و رعيت آسودگى داشت .\r\n\r\n","description":"","footnote":"","page_name":" 5615 ","page_number":505},
  {"content":"\r\n . \r\n","description":"","footnote":"","page_name":" 5616 ","page_number":506},
  {"content":"\r\n\r\n\r\nذكر وقايع سنهء نهصد و سى و شش هجرى [ موافق سال نهصد و بيست و ششم از رحلت خير البشر 
  ] « 1 »\r\nدر اين سال شهريار ايران در اصفهان قشلاق كرد و امراى استاجلو كه به واسطهء توهم [ 664 الف 
  ] از جوهر سلطان و امراى تكلو به گيلان گريخته بودند ، وسايل برانگيخته با جوهر سلطان صلح كردند و به درگاه شاه آمده اولكا « 2 » و اقطاع يافتند .\r\nو حضرت فردوس مكانى در اين سال اراده نمود كه عسكرى ميرزا را به تسخير ولايت بنگاله فرستد . حاكم بنگاله در مقام عجز و نياز درآمده به فرستادن ايلچيان و پيشكش اظهار اطاعت و انقياد نمود . و آن حضرت بر وى ترحم نموده حكم كرد كه امرا مستعد سفر ملتان شوند كه بلوخان در آن نواحى پاى از حد خود فراتر نهاده و به اين مضمون احكام به سرحدها رفت . اما روز ديگر خبر رسيد كه محمود ، ولد سكندر افغان ولايت بهار را به تصرف درآورده است . آن حضرت از استماع اين خبر عزيمت صوبهء بنگاله و بهار جزم نموده ، در تاريخ روز دهم جمادى الأول سنهء مذكور متوجه بهار شد .\r\nو فرمان سعادت‌نشان به نام نامى همايون ميرزا به بدخشان رفت كه در استعداد يورش بلخ و بخارا و سمرقند بوده لشكريان آن نواحى را مهيا سازد ؛ چه ، كسكن قراسلطان بر بلخ مستولى شده بود و به اطراف مملكت بدخشان مزاحمت مىرسانيد . و كيفيت استيلاى كسكن قرا سلطان بر بلخ و فرار محمد ميرزا به هندوستان از كتبى كه در وقت جمع اين مختصر در نظر بود ، محقق نشد .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 936 .\r\n( 2 ) . رجوع شود به پاورقى صفحهء 708 .\r\n","page_name":" 5617 ","page_number":507},
  {"content":"\r\n\r\nو آن حضرت متوجه بنگاله شد و كوچ‌بركوچ تا آگره رفت و سلطان جلال الدين در آگره به لوازم ضيافت قيام نموده رعايت بسيار يافت . و اردوى بزرگ تا گذر جوسار رفت . و امراى اطراف بالتمام در ركاب ظفر انتساب جمع شدند . و محمد زمان ميرزا به فتح بهار مأمور شد و با جمعى كثير متوجه آن طرف گرديد . و سلطان محمود ، ولد سكندر چون از توجه محمد زمان ميرزا آگاه شد ، طاقت مقاومت نياورده فرار نمود . ولايت بهار به محمد زمان ميرزا مرحمت شد . و بعد از دو سه روز خبر رسيد كه مخالفان بهار ، آب گنگ را محكم كرده به عزيمت جنگ توقف كرده‌اند . و لشكر بنگاله نيز به ايشان ملحق شده است . لاجرم توجه محمد زمان ميرزا به بهار چند روز موقوف شد .\r\nو سلطان جنيد « 1 » برلاس كه حاكم جونپور بود ، در اين وقت به ملازمت آمد . و به واسطهء تقصير و تأخير درآمدن مخاطب شد . و بعد از چند روز گناهش به عفو مقرون گشت . و بعد از مشورت عسگرى ميرزا را با لشكر بسيار به گذر هندى فرستادند كه از آب عبور نمايد . و آن لشكر از آب گذشته متوجه غنيم شد . و اردوى بزرگ نيز در مقام گذشتن از آب گنگ شد . و تيمور سلطان در اين روز لوازم شجاعت به جاى آورده با سى چهل كس اسبان خود را در كنار كشتى راند به طرف مخالفان روان شد و متعاقب او ديگر كشتىها نيز روان شد . و لشكر بنگاله چون تيمور سلطان را با اندك مردم ديدند ، به طرف او متوجه شدند . و سلطان و مردمش سوار شده بر آن جماعت حمله بردند و به قوت بازوى شجاعت آن را منهزم گردانيدند . و نوحه بوغا سلطان نيز گذشته به جنگ ايستاد .\r\nو از آن طرف فوج ميرزا عسكرى نيز نمايان شد . و مردم بنگاله طاقت نياورده فرار نمودند . و يكه خواجه به وقت گذشتن از آب غرق شد . و نوكرى ولايت او بر برادرش قاسم خواجه مرحمت شد . و ميرزا عسكرى مظفر و منصور به سعادت ملازمت سرافراز شد . و سلاطين مغول كه نهايت جانسپارى به تقديم رسانيده بودند ، به نوازش بسيار سرافراز گشتند .\r\nو در اين ايام از ببن و بايزيد متواتر خبر مىرسيد كه در مقام گذشتن از آب سرو « 2 » هستند .\r\nو عرضه داشت چين تيمور سلطان رسيد كه « بلو خان را تأديب بر اصل نموده شد . »\r\nو به چين تيمور سلطان و سلطان محمد دولداى و ديگر امراى آن طرف حكم شد كه در آگره جمع شوند و مستعد باشند كه اگر مخالفان به آن طرف رو آورند ، به دفع ايشان به آسانى قيام توانند نمود . و يحيى نوحانى و جلال خان ، نبيرهء دريا خان در اين وقت به ملازمت آمدند .\r\nو در بهار جاگير به ايشان مرحمت شد و جونپور به محمد زمان ميرزا عنايت شد . و نصرت\r\n\r\n\r\n","description":"","footnote":"\r\n( 1 ) . م : جند .\r\n( 2 ) . اكبرنامه : سروار .\r\n","page_name":" 5618 ","page_number":508},
  {"content":"\r\n\r\nشاه ، حاكم بنگاله وسايل برانگيخته طلب صلح نمود . و چون برسات نزديك رسيده بود ، آن حضرت معذرت او را قبول فرمود و ناركول به جلدوى خدمت ايشان مقرر شد . و نوحه بوغا سلطان شمس‌آباد را به انعام يافت .\r\nو رايات همايون به دفع ببن و بايزيد متوجه شده از آب سرو عبور فرمود . مخالفان به طرف لكهنو گريزان شدند . و جمعى كثير به تعاقب ايشان مأمور گشتند . و سلطان جنيد برلاس نيز متعاقب مأمور گشت و ساران به شاه محمد معروف مرحمت شد ؛ چه ، خدمات پسنديده از وى به ظهور آمده بود . و اسماعيل حلوانى هفتاد لك از ولايت سبزوار به اقطاع يافت . و سلطان جنيد و آن جماعت [ 664 ب 
  ] لكهنو را از تصرف مخالفان بيرون آوردند و مخالفان به طرف دلمو كوچ كردند . و ولايت جنهار در عوض جونپور به سلطان جنيد برلاس مرحمت شد . و چين تيمور سلطان و محمد سلطان ميرزا و نوحه بوغا سلطان و قاسم حسين سلطان و بنجوب « 1 » سلطان و مظفر حسين سلطان و قاسم خواجه و جعفر خواجه و جمعى ديگر از امراى هندوستان به دفع ببن و بايزيد به ايلغار روان شدند .\r\nو باران برسات از اعتدال بيرون رفت . و ببن و بايزيد به . . . « 2 » گريختند . و امراى ايلغار به قراول ايشان رسيدند و جمعى را به قتل آوردند . و حضرت فردوس مكانى به ايلغار به آگره روان شد و در كالپى به لشكرى كه به ايلغار رفته بود ، حكم رفت كه چون پنج و شش ماه لشكر گرد شده است و در اسب مردم قوت نمانده است ، به هرجا رسيده باشند توقف نمايند . و آن حضرت به نفس نفيس به ايلغار به آگره تشريف برد ، و انگور و خربزه كه تا آن غايت در هندوستان نديده بودند ، باغبانان به نظر آن حضرت درآوردند و موجب مسرت گشت . و كوچ و اروق در اين وقت از كابل رسيد .\r\nو سلطان بهادر ، حاكم گجرات در اين سال در ماه رمضان به كنبايت رفت و آبا و اجداد خود را زيارت كرد و به محمدآباد مراجعت نمود و بر تراح برادرزادهء راناسانكا به ملازمت سلطان بهادر در اين وقت آمده رعايت يافت . و در ماه ذيقعدهء همين سال سلطان بهادر به عزم شكار به نوهودر « 3 » رفت و چند روز نشاط شكار نموده به مقرّ حكومت خود بازآمد .\r\n\r\n\r\n","description":"","footnote":"\r\n( 1 ) . ق : بىنقطه .\r\n( 2 ) . يك كلمه ناخواناست .\r\n( 3 ) . م : وهودر .\r\n","page_name":" 5619 ","page_number":509},
  {"content":"\r\n . \r\n","description":"","footnote":"","page_name":" 5620 ","page_number":510},
  {"content":"\r\n\r\n\r\nذكر وقايع سنهء نهصد و سى و هفت هجرى [ موافق سال نهصد و بيست و هفتم از رحلت خير البشر 
  ] « 1 »\r\nدر اين سال شاه طهماسب ، حاكم ايران سعى بسيار نموده ميان الوس استاجلو و تكلو رفع نزاع نمود . و امراى استاجلو كه ولايت و اقطاع نداشتند ، ديگر باره تيول و جاگير يافتند . و قشلاق در اصفهان واقع شد .\r\nو حضرت فردوس مكانى ظهير الدين محمد بابر پادشاه در اين سال بر اكثر سواد اعظم هندوستان حكومت داشتند . و حضرت جنت آشيانى همايون ميرزا در اين سال از بدخشان به هندوستان طلب فرمودند . و هندال ميرزا را به حكومت بدخشان فرستادند .\r\nو سلطان بهادر گجراتى در اين سال به سعى عماد الملك عزم ولايت دكن نمود . و حاكم ايسر و عماد الملك به سلطان بهادر اتفاق نموده به ميان ولايت دكن درآمدند . و نظام الملك مزيد و عين الملك طاقت مقاومت نياورده از راه ديگر متوجه ايسر و برهانپور شدند . و گجراتيان به اطراف دكن افواج فرستاده از مراسم غارت دقيقه [ اى 
  ] فروگذاشت نكردند . و محمد خان حاكم ايسر و عماد الملك به تعاقب نظام الملك و مزيد متوجه ايسر و برهانپور شدند و به ايشان رسيده جنگ عظيم واقع شد ، و شب در ميان آمده دكنيان به وسيلهء عماد الملك طلب صلح نمودند . و ملك مزيد دختر به عماد الملك داده صلح شد . و سلطان بهادر بعد از تاراج ولايت دكن مراجعت نمود ، و در ماه شعبان به ايلغار بهادر به محمدآباد درآمد و باقى سال به فراغت گذرانيد .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 937 .\r\n","page_name":" 5621 ","page_number":511},
  {"content":"\r\n\r\nو سلطان سعيد خان ، حاكم ياركند در اين سال به وقتى كه همايون ميرزا از بدخشان به هندوستان رفته بود و هندال ميرزا هنوز نرسيده به اغواى بدخشانيان كه عاشق فتنه‌انگيزى و خونريزىاند متوجه بدخشان گشت و رشيد سلطان ، پسر خود را در ياركند گذاشت . و حيدر ميرزا را به رسم منقلاى پيشتر روان ساخت . و ميرزا حيدر به پاى قلعهء ظفر آمد و قبل از رسيدن ميرزا حيدر ، هندال ميرزا به قلعهء ظفر رسيده بود . چون طاقت مقاومت سلطان سعيد خان نداشت ، در قلعهء ظفر حصارى شد . و سعيد خان به پاى قلعه آمده آنچه يافت ، به غارت برد . و از مردم بدخشان كه او را طلبيده بودند به خلاف متوقع اتفاق نديد . لاجرم به ولايت خود مراجعت كرد .\r\nو حضرت فردوس مكانى از توجّه سلطان سعيد خان به بدخشان مطلع شد . و چون با وجود نهايت قرابت او به سلطان سعيد خان به غايت آزرده‌خاطر شد و مكتوبى به سعيد خان نوشت كه « امرى كه باعث مخالفت باشد ، معلوم نيست . و حقوق سابق و لاحق در ميان است . اگر ملاحظهء خاطر هندال نمىفرمايند ، سليمان ميرزا را كه نسبت فرزندى او به ما و شما يكى است ، به بدخشان فرستاديم . يقين است كه مراعات خاطر او خواهند فرمود . » اما قبل از رسيدن سليمان ميرزا ، سلطان سعيد خان مراجعت نموده بود . و سليمان ميرزا به بدخشان آمده ، هندال ميرزا به هندوستان رفت و بدخشان به تصرف ميرزا سليمان درآمد و مستقل شد .\r\nو در ماوراء النهر كوچم خان پادشاه بود . اما عبيد الله خان صاحب اختيار ملك و مال بود .\r\nو بعد از شكست جام بار ديگر لشكرها جمع آورده به مرو رفتند و به صلح مراجعت نمودند . و بعد از مراجعت كوچم خان فوت شد . و ابو سعيد خان ولد كوچم خان به پادشاهى رسيد . و او به غايت فربه و ضخيم الجثه بود ؛ چنان كه بر خوابيدن قدرت نداشت [ 665 الف 
  ] و نشسته خواب مىكرد و به مشقت بسيار سوار مىشد .\r\n\r\n","description":"","footnote":"","page_name":" 5622 ","page_number":512},
  {"content":"\r\n\r\n\r\nذكر وقايع سنهء نهصد و سى و هشت هجرى [ موافق سال نهصد و بيست و هشتم از رحلت خير البشر 
  ] « 1 »\r\nدر نوروز توشقان ييل شاه طهماسب پادشاه ايران از اصفهان عزيمت ييلاق كندمان فرمود . و امراى شاملو به سردارى حسين خان ، برادر دورميش خان كه در سال گذشته در شيراز قشلاق كرده بودند ، در اين وقت به درگاه شاه آمدند . و جوهر سلطان را با خود در مقام غدر و مكر يافتند . لا جرم قبل از آنكه او قصر استيصال ايشان نمايد ، در شب دوشنبه سيّم ذيقعده بر سر اردوى شاه كه جوهر سلطان صاحب اختيار بود ، شبيخون آورد . و جوهر سلطان چون گريز گاهى ديگر نيافت به دولتخانهء شاه گريخت . و حسين خان او را تعاقب نمود و تير بسيار به جانب دولتخانه انداخت . و تيرى بر تاج شه كه بالاى كرسى نهاده بود رسيده ، و بدين جهت پادشاه ايران به غايت غضبناك شد .\r\nاما جوهر سلطان چون به دولتخانه درآمد ، يكى از قورچيان قوراغلو كه مصر نام داشت ، او را شناخت و به واسطهء عداوت ديرين زخمى كارى بر پهلوى او رسانيد و جوهر سلطان فى الحال از پاى درآمد . و حسين خان چون جوهر سلطان را نيافت و از هر طرف لشكريان به جنگ ايستادند طاقت نياورده ، فرار نمود . و چون صبح شد الوس تكلو از قتل جوهر آگاه شده ، شاه قباد پسر بزرگش را بر خود مقدم گردانيد . و ذو القدر و شاملو و استاجلو و افشار با تكلو مخالفت كرده در حوالى امامزاده سهل على جنگ كردند\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 938 .\r\n","page_name":" 5623 ","page_number":513},
  {"content":"\r\n\r\nو اويماق تكلو شكست يافت و ديگر در درگاه شاه صاحب اختيار نشدند . « 1 »\r\nو شاه طهماسب ، حسين خان را تسلى كرده به اردو طلب فرمود و امير الامرا ساخت . و عبد اللّه خان استاجلو نيز در امير الأمرايى شريك حسين خان شد . و مير جعفر ساوجى منصب وزارت داشت . و مير غياث الدين منصور در اين وقت صدر بود .\r\nو از جمله وقايع عظيم اين سال اين است كه در ماه رجب سنهء مذكور حضرت فردوس مكانى ظهير الدين محمد بابر پادشاه بىحضور شد . روزبه‌روز مرض اشتداد يافت و معالجات به خلاف مدعا نتيجه مىداد . تا آنكه بر آن حضرت ظاهر شد كه وقت رحلت است .\r\nلاجرم حضرت جنّت آشيانى همايون ميرزا را به كالنجر « 2 » نامزد فرموده بود طلب نموده نصايح سودمند فرمود و قايم مقام گردانيد و به تاريخ دوشنبه پنجم جمادى الأول سنهء نهصد و سى داعى حقّ را لبيك اجابت گفت . « 3 »\r\nدر دوازده سالگى آن حضرت به سلطنت رسيد . سى و هشت سال پادشاهى كرد . و بر مطالعه‌كنندگان اين اوراق مخفى نيست كه آن‌قدر آثار شجاعت كه از آن حضرت به ظهور آمده از هيچ‌يك از سلاطين منقول نيست . و چون نقير و قطمير احوال آن حضرت در اين اوراق منظور است ، احتياج به تكرار نيست . « 4 » اما سخاوتش در آن مرتبه بود كه خزاين چندين سالهء پادشاهان هندوستان را چون به دست آورد ، در كمتر از يك سال به نوعى انعام فرمود كه چون ارادهء تسخير بنگاله و بهار نمود ، آن‌قدر در خزانه موجود نبود كه به علوفهء توپچى و قيمت داروى تفنگ وفا نمايد . تمام مردم ماوراء النهر و اكثر مردم عراق و خراسان از خزانهء هندوستان قسمت يافتند . به مردم كابل به سرشمار انعام داد و هيچ جاندار در آن ملك محروم نماند . به مكه و مدينه و نجف و كربلا چندان نذر و تصدق رفت كه جميع سكان آنجا بهره‌مند\r\n\r\n\r\n","description":"","footnote":"\r\n( 1 ) . مادّه تاريخ شكست فاحش تكلويان « آفت تكلو » ست . در خصوص اين واقعه به غير از متون تاريخى دوران صفويه ر ك : نامه‌هاى شاه طهماسب ، به اهتمام عبد الحسين نوايى ، ص 154 .\r\n( 2 ) . كالنجر قلعه‌اى است در شمال لاهور و جنوب كشمير . فيل آن مشهور است . در سدهء 5 ه . ق سلطان محمود آن قلعه را فتح كرد .\r\n( 3 ) . تاريخ فوت بابر پادشاه در كتب تاريخى به صورت‌هاى گونه‌گون آمده است . در طبقات اكبرى ( ج 2 ، ص 27 ) و تاريخ فرشته ( ج 1 ، ص 393 ) پنجم جمادى الاولى سال 937 ضبط شده . شيخ ابو الفضل ( اكبرنامه ، ج 1 ، 184 ) ششم جمادى الاولى را ثبت كرده . و احمد يادگار نيز در تاريخ شاهى ( ص 129 ) « . . . روز جمعه به تاريخ چهاردهم سنهء 937 در آگره » را خاطرنشان كرده است ، مولانا شهاب معمايى نيز مصرع\r\n « همايون بود وارث ملك وى » - 937 \r\nرا در ماده تاريخ فوت وى يافته كه در ضمن سال جلوس همايون ميرزا نيز هست .\r\n( 4 ) . « اكبرنامه : « محال است كه كمالات ذاتى و صفاتى آن ذات قدسى آيات به دفترها گفته آيد . »\r\n","page_name":" 5624 ","page_number":514},
  {"content":"\r\n\r\nشدند . و جميع هنرمندان هرات را توانگر گردانيد . « 1 » مردم ولايت فرغانه و اندجان و تاشكند و ياركند تا حدود ختاى از انعام عامش بهره‌مند شدند . و به سلاطين مغول چندان سوغات فرستادند كه محاسب و هم از حساب آن عاجزند .\r\nو به تاريخ نهم شهر مذكور جميع امرا و سلاطين بر سلطنت جنت آشيانى محمد همايون پادشاه اتفاق نمودند . « 2 » و چون سلطنت بر آن حضرت قرار گرفت ، حكم فرمودند كه هركس بر منصب و خدمت كه در وقت پدرش داشته برقرار باشد . و ميرزا هندال را كه در آن چند روز از بدخشان آمده بود نوازش بسيار فرمود . از خزاين موروث ، دو خزانه انعام فرمودند . « 3 » و تمام ولايت كابل و غزنين و قندهار و پنجاب را به ميرزا كامران مسلم داشتند . و از سپاهى و رعيت بر وجه نيكو سلوك فرمود و همه را از خود راضى و شاكر ساختند . مروّتش به حدّى بود كه با آنكه مكررا نوكرانش بىوفايى كرده از وى جدا شدند بلكه قصد آن حضرت كردند ، چون بر ايشان دست يافت در برابر احسان فرمود . و هركدام از سلاطين مغول كه در ولايت خود مجال اقامت نمىيافتند ، نزد آن حضرت آمده رعايت مىيافتند . ميرزايان خراسان نيز پناه به آن حضرت برده نوازش يافتند .\r\nشعر تركى و فارسى به غايت فصيح مىگفت . « 4 » در انشا يد بيضا ، در عروض مهارت بىنهايت داشت . در موسيقى سرآمد اهل روزگار بود . در علم فقه به غايت مستحضر بود و رساله‌اى در آن علم [ 665 ب 
  ] به نظم درآورده است در كمال فايدت و اختصار . وقايع ايام سلطنت خود را به زبان تركى به فصاحتى در قلم آورده كه جميع فصنا از ايشان مثل آن عاجز و به عجز خود قايل و معترف‌اند . « 5 »\r\nاز آن حضرت به وقت رحلت چهار پسر نامور يادگار ماند ؛ حضرت همايون پادشاه ، كامران ميرزا ، ميرزا هندال ، ميرزا عسكرى ميرزا . در ضمن احوال حضرت جنت‌آشيان محمد همايون پادشاه ، نهايت كار هريك به قلم خواهند درآمد . ان شاء اللّه تعالى . و چهار دختر نيز\r\n\r\n\r\n","description":"","footnote":"\r\n( 1 ) . اكبرنامه : « آن حضرت در فنون موسيقى نيز دستگاه و الا داشتند . »\r\n( 2 ) . « خير الملوك » مادّه تاريخ جلوس همايون شاه است برابر سال 937 . بجز اين ، شعرا و ديگر فضلاى دوران همايونى موّاد التواريخ گونه‌گونى ساخته‌اند . جهت مطالعهء آنها - قانون همايون ، ص 27 به بعد .\r\n( 3 ) . اكبرنامه : « و يكى از فضلا تاريخ اين موج بخشش را كشتى زر يافته » كشتى زر برحسب حروف جمل برابر است با 937 ، سالى كه همايون شاه جهت ثبات دولت و شاهى خويش يك كشتى زر به رعايا انعام داده است .\r\n( 4 ) . غرض ، بابر پادشاه است .\r\n( 5 ) . طبقات اكبرى ( ج 2 ، ص 27 ) : « . . . خطّى اختراع كرده به مكه فرستاد . شعر فارسى و تركى خوب مىگفت ، و تربيت فضلا و علما بسيار مىنمود . و كتابى در كلام وفقه حنفى به زبان تركى به نظم آورده كه مبين نام كرده‌اند . و رسايل عروض ايشان مشهور است . . . » .\r\n","page_name":" 5625 ","page_number":515},
  {"content":"\r\n\r\nاز آن حضرت ماند : معصومه سلطان بيگم ، گلرنگ بيگم « 1 » ، گلچهره بيگم ، گلبدن بيگم . « 2 »\r\nو در اين سال سلطان بهادر گجراتى به ولايت بانسواله و دونگرپور رفت . و آن ولايت را تاراج نمود . و حكام آنجا چون طاقت مقاومت نداشتند ، به ملازمت آمده امان يافتند . و چون سلطان محمود خلجى ، حاكم مالوه بعد از آنكه از رانا شكست يافته بود ، در نظرها چندان اعتبار نداشت و سلارى قلعهء رايسين را متصرف شده اطاعت او نمىكرد و رانا نيز بسيارى از ولايت مالوه را به تصرف درآورده بود ، سلطان بهادر عزيمت تسخير مالوه نمود . و سلارى آمده سلطان بهادر را ملازمت كرد و نوازش يافت . و رانا ( رنتبى ) « 3 » حاكم چيتور نيز با سلطان بهادر ملاقات كرد . و سلطان بهادر بر تنسى و سلارى سى فيل و اسب بسيار و هزار و پانصد قباى زربفت داد و مقدم ايدر و دونگرپور و بانسواله نيز رعايت بسيار يافتند . و سلطان بهادر كوچ‌بركوچ به پاى قلعهء ماندو آمد . و سلطان محمود چون طاقت مقاومت نداشت ، حصارى شد و چند روز جنگ شد . كارى از پيش نرفت .\r\nشب نهم شعبان نهم سنهء مذكور سلطان بهادر با جمعى به راهنمايى دو شخص ماندوى از طرف مشرق به قلعه برآمد . در بالاى فصيل چندان توقّف نمود كه بسيارى از مردم او به قلعه درآمدند . و چون صبح طالع شد ، متوجه خانهء سلطان محمود شد . و چون مردم مالوه از آن طرف كه به غايت مرتفع است خاطرجمع داشتند ، وقتى مطلع شدند كه قلعه از بيگانه پر شده بود . لاجرم به هرطرف گريزان شدند . و سلطان محمود در خانهء خود حصارى شد و امان طلبيده نزد سلطان بهادرآمد . و ولايت مالوه به تصرف گجراتيان درآمد . « 4 »\r\nو در ماوراء النهر ابو سعيد خان حاكم بود . و در كاشغر سلطان سعيد خان و در طرفان ، منصور خان حكومت مىكردند . و در دشت قپچاق طاهر خان « 5 » حكومت داشت . امّا سلوك او خوب نبود . و مردم او چنان كه گذشت متفرّق شده بودند . در اين سال به لطايف الحيل باز بيست و پنج هزار كس نزد او جمع شده بودند . و با قرغز منازعت مىكرد . و در كشمير محمد شاه بن حسن شاه بن حاجى خان بن سلطان زين العابدين بن سلطان سكندر پادشاه بود .\r\n\r\n\r\n","description":"","footnote":"\r\n( 1 ) . نسخ : گلونك بيگم . اصلاح از اكبرنامه ( ج 1 ، ص 186 ) شيخ ابو الفضل نامه سه دختر از بابر ضبط كرده است .\r\n( 2 ) . اين بانو يكى از فضلا و ارباى عصر خود بود و كتابى در شرح وقايع اتفاقى دوران برادر خود همايون شاه تأليف كرده به نام « همايون‌نامه » .\r\n( 3 ) . ق : ندارد .\r\n( 4 ) . مآثر الامرا ( ج 1 ، ص 393 ) : « سلطان بهادر ، پسر سعيد بخشى است كه چندى عمل‌گزار سركار ترهت بود . . . بهادر از غنوده بختى مال خالصهء پادشاهى را صرف سپاه نموده علم بغى برافروخت و سكه و خطبه به نام خود كرد . گويند اين بيت در سكه قرار داده بود :\r\n بهادر بن سلطان بن سلطان بن شه سلطان * پسر سلطان ، پدر سلطان ، زهى سلطان بن سلطان \r\n» .\r\n( 5 ) . م : طاهر خان .\r\n","page_name":" 5626 ","page_number":516},
  {"content":"\r\n\r\n\r\nذكر وقايع سنهء نهصد و سى و نه هجرى [ موافق سال نهصد و بيست و نهم از رحلت خير البشر 
  ] « 1 »\r\nدر اين سال حضرت جنّت‌آشيانى محمد همايون پادشاه عزيمت تسخير قلعهء كالنجر فرمودند و بعد از اندك محاصره راجهء آنجا وسايل برانگيخته طلب صلح نمود و اظهار اطاعت و انقياد كرده « 2 » و آن حضرت از سر جريمهء او درگذشت و به دفع ببن « 3 » و بايزيد متوجه گشت . « 4 »\r\nو آنچه در اين سال در ايران سانح شده اين است كه جمعى از ارباب حسد در مقام استيصال مير جعفر ساوجى كه وزير ايران بود ، درآمدند و سخنان غير واقع از او به عرض شاه طهماسب رسيد . و در غرّهء محرم به ناحق حكم قتل آن وزير صادر شد . و بعد از كشته شدن او احمد بيگ تركمان كه سابق وزير دورميش خان بود ، « 5 » به منصب وزارت رسيد . و مير غياث الدين منصور كه از غايت شهرت محتاج به تعريف نيست ، در اين سال از صدارت معزول شد و مير معز الدين محمد اصفهانى به آن منصب مقرر گشت .\r\nو عبيد اللّه خان اوزبك از ابو سعيد خان ، ولد كوچم خان رخصت حاصل نموده عزيمت تسخير هرات نمود . و هرويان حصارى شدند و مدت محاصره امتداد يافت و كار بر محصوران به غايت تنگ شد . و پادشاه ايران در استعداد يورش خراسان شد . « 6 »\r\nو سلطان بهادر ، حاكم گجرات چون قلعهء ماندو را مسخر گردانيد ، و سلطان محمود خلجى\r\n\r\n\r\n","description":"","footnote":"\r\n( 1 ) . نسخ بياض است . حاشيه ق : 939 .\r\n( 2 ) . اكبرنامه : « دوازده من طلا با ديگر اسباب پيشكش فرستاد . »\r\n( 3 ) . نسخ : بىنقطه . نقطه‌گذارى از اكبرنامه .\r\n( 4 ) . اكبرنامه : « متوجه قلعهء چنار شد . »\r\n( 5 ) . روضة الصّفويّه : ( ص 416 ) : « و پيوسته منتظر الوزارت مىزيست . . . » .\r\n( 6 ) . روضة الصّفويّه : « . . . با سپاه آذربايجان عازم خراسان گرديد . »\r\n","page_name":" 5627 ","page_number":517},
  {"content":"\r\n\r\nبا فرزندان دستگير شد ، او را با هفت نفر از فرزندانش مصحوب الغ خان گجراتى و آصف خان به گجرات روانه گردانيد و نزديك به قلعهء جانپانير سلطان محمود را امراى گجراتى به بهانهء آنكه جمعى ارادهء خلاصى او نموده‌اند ، به قتل آورد و پسرانش را در قلعهء جانپانير محبوس گردانيد . و ديگر از ايشان چيزى معلوم نشد . و سلطان بهادر امراى قديم مالوه را به گجرات فرستاد و ولايت مالوه را به امراى گجرات قسمت كرد .\r\nو در اين ايام مقدم جالا داراه در گجرات اظهار خلاف نمود و جمعى از لشكريان گجرات به جنگ او رفته شكست يافتند . و خانخانان گجراتى به حكم سلطان بهادر به دفع او رفته او را منهزم گردانيد . و حاكم ايسر و برهانپور در ماه شوال رخصت انصراف يافته به ولايت خود رفت . و سلهدين كه حاكم قلعهء رايسين « 1 » بود ، به رخصت سلطان بهادر به مقام خود رفت . و سلطان بهادر چون از طرف مالوه خاطرجمع كرد به جانب ايسر و برهانپور رفت . و نظام الملك دكنى در برهانپور به ملازمت سلطان بهادر درآمده و خوشدل رخصت مراجعت يافت . و سلطان بهادر ديگر باره به ماندو رفت ؛ چه ، سلهدين بعد از آنكه به قلعهء رايسين رفت اظهار خلاف نموده و سلطان بهادر به جهت امتحان كس به طلب فرستاد و او عذرهاى نامقبول گفت .\r\nو سلطان بهادر اختيار خان را با اسباب قلعه‌گيرى از گجرات طلب نمود و قلعهء ماندو را به اختيار خان سپرده به نفس خود عازم رايسين گشت ، و به حسب ظاهر آوازهء توجه به گجرات شايع گردانيد . و چون به قلعهء ماندو رسيد ، سلهدين را به خاطر رسيد كه چون سلطان بهادر به گجرات مراجعت مىنمايد ، اگر يك بار ديگر رفته او را فريب دهم ، چندگاه به فراغت در ولايت رايسين به سر مىتوان برد . بنابرآن به پسر خود كه در درگاه سلطان بهادر بود اعلام نمود كه « اگر سلطان بهادر تو را رخصت نمايد كه نزد من آيى من به ملازمت مىآيم . » و سلطان بهادر پسر او را رخصت فرمود . و سلهدين كه در مقام فريب دادن بود ، فريب خورده به ملازمت حاكم گجرات آمد . به مجرّد رسيدن گرفتار شد و جمله اسب و فيل كه همراه داشت به تاراج رفت و بسيارى از مردمش به قتل رسيدند . و در زمانى كه سلهدين را سلطان بهادر گرفت ، يكى از خاصان سلهدين جمدر كشيده به قصد زدن سلطان بهادر و مردمش دويد ، سلهدين فرياد زده به او گفت كه « مىخواهى من را به كشتن دهى ؟ » آن شخص گفت كه « من به جهت شما چنين مىكردم . چون به شما از اين كار من آسيب مىرسد ، اينك خود را مىزنم تا تو را در بند نبينم . » و جمدر را بر شكم خود زد و خود را بكشت .\r\n\r\n\r\n","description":"","footnote":"\r\n( 1 ) . م : راىسين .\r\n","page_name":" 5628 ","page_number":518},
  {"content":"\r\n\r\nو پسر سلهدين كه در اجّين بود ، از حبس پدر آگاه شده بگريخت . و سلطان بهادر تا اجّين آمد و آن ولايت را به دريا خان كه از امراى قديم مالوه بود سپرده به پاى قلعهء رايسين رفت . و پسر سلهدين به ولايت چيتور گريخت . و برادر سلهدين در رايسين حصارى شد و مدت محاصره امتداد يافت . و چون سلهدين دانست كه قلعه مسخر مىشود ، به سلطان بهادر اعلام كرد كه « اگر گناه من بخشيده مىشود ، مسلمان مىشوم و قلعه را مىسپارم . » سلطان بهادر قبول كرد و سلهدين مسلمان شده به پاى قلعه رفت و برادر خود را طلب نمود . برادرش فى الحال نزد او آمد و با يكديگر مشورت كردند . برادرش گفت كه « حاكم چيتور عن قريب به مدد مىآيد .\r\nخالى كردن قلعه را چند روز موقوف مىبايد داشت . »\r\nسلهدين قبول اين سخن نموده به سلطان بهادر گفت كه « برادرم را رخصت شود كه رفته قلعه را خالى كند . » و للمكين برادر سلهدين مرخّص شده به قلعه رفت و پاى در دامن صبر كشيده در استحكام قلعه كوشيد . و مقاران اين خبر رسيد كه رانا حاكم چيتور را پسر سلارى به مدد مىآيد و به سرحدّ مالوه رسيده آمد . لاجرم سلطان بهادر ، حاكم ايسر را با اكثر لشكر خود به دفع او نامزد فرمود . و چون محمد خان ، حاكم ايسر به رانا بكرماجنت ، حاكم چيتور نزديك شد سلطان بهادر را از قوّت او عرضه داشت نمود . بالضروره حاكم گجرات جمعى را به محاصرهء قلعهء رايسين بازداشته خود به ايلغار به مدد محمد خان رفت . و حاكم چيتور از رسيدن سلطان بهادر مطلع شده طاقت مقاومت نياورده و به تعجيل به ولايت خود مراجعت نمود .\r\nو سلطان بهادر دو سه منزل تعاقب نموده و بار ديگر قلعهء رايسين را محاصره كرد . و بار ديگر سلهدين و برادرش امان طلبيدند و امان يافته اكثر لشكريان ايشان از قلعه به سلامت بيرون رفتند و غير از اهل و عيال سلهدين ديگرى در قلعه نماند . آنگاه سلهدين معروض داشت كه « اگر رخصت شود ، به قلعه رفته اهل و عيال و برادران و فرزندان خود را بيرون آورم . » رخصت يافته و به قلعه رفت و با زنان و فرزندانش مشورت نمود . رأى همه بر آن قرار گرفت كه « زندگى بعد از اين به كار نمىآيد . به ناموس مردن بهتر است . »\r\nدختر راناسانكا ، مقدّم چيتور كه در خانهء سلهدين بود ، آتشى عظيم برافروخته ، همگى خود را سوختند . و سلهدين و للمكين و تاج خان و ديگر خويشان و برادرانش با صد نفر راجپوت ديگر با شمشيرهاى كشيده بيرون آمدند و بر لشكر سلطان بهادر حمله كردند و مجموع به قتل رسيدند . و از مسلمانان چهار كس شهيد شد [ ند 
  ] . و قلعهء رايسين « 1 » به تصرف\r\n\r\n\r\n","description":"","footnote":"\r\n( 1 ) . م : راىسين .\r\n","page_name":" 5629 ","page_number":519},
  {"content":"\r\n\r\nسلطان بهادر درآمده و سلطان عالم ، حاكم كالپى كه ولايتش [ 666 ب 
  ] را پادشاه دهلى متصرف شده بود و او نزد سلطان بهادر درآمده بود ، به حكومت قلعهء رايسين مقرر شد .\r\nو در ذيحجّهء همين سال سلطان سعيد خان ، حاكم كاشغر عزيمت ولايت تبّت نمود و پسر خود ، اسكندر سلطان را به اتفاق ميرزا حيدر پيشتر از خود روان كرد . و چون شرح احوال و اوضاع ولايت تبّت در هيچ‌يك از كتب تاريخ نيست ، آنچه از احوال و اوضاع آن ولايت معلوم داشت ، در اين مقام ثبت افتاد .\r\nولايت تبّت بالتّمام كوهستان است . و اين كوهستان واسطه است ميان سواد اعظم هندوستان و مغولستان و كاشغر و ختن و ختاى . و هندوستان بر جنوب اين كوه و تركستان بر شمالش واقع است . منبع جميع درياهاى عظيم هندوستان همين كوه است و آب نيلاب كه به درياى سند مشهور است ، اولين درياى هند است ، از اين كوه مىآيد و در تته به درياى عمان مىريزد . و منبع پنجاب كه عبارت از آب سند و بهت و چناب و راوى « 1 » و بياه و ستلج باشد ، همين كوه است .\r\nو آب سند را اهل هند در بزرگى و خوبى و بعد از گنگ مىدانند . و زعم ايشان اين است كه غسل كردن در آنجا ثواب بسيار دارد . و بعد از گنگ غسل كردن در هيچ آب آن ثواب ندارد . و اگرچه در كتب هندوان آن‌قدر از تعريف و ثواب غسل كردن در آب گنگ نوشته‌اند كه اگر همهء آن را در يك جا جمع سازند ، از سى و چهل جزو زياده مىشود .\r\nو از جمله تعريفات آن يكى اين است كه هرچند آن را نگاه دارند ، به هيچ‌وجه تغييرى در طعم و رنگ آن نمىشود . و ديگر آن است كه به جانب آفتاب برآمده مىرود و از آنجا كه منبع آب گنگ است تا جايى كه به درياى شور ملحق مىشود و بسيارى از آبهاى عظيم مثل جون و سروسون و كندك و غير آنها از صد و دويست زياده كه چندى از آنها از گنگ كلانتر است به گنگ ملحق مىگردد و همه كه به گنگ رسيد [ ند 
  ] ديگر نام آنها را كسى نمىبرد و همه را همين گنگ مىگويند .\r\nو آب سند هم تا به دريا رسيدن چندين دريا مثل پنجاب و غيره به آن ملحق مىشود و همه را سند مىگويند . بعضى از دانايان در تعريف سند گفته‌اند كه « اين آب بهترين آب‌هايى است كه در عالم مىباشد . » به او گفته‌اند كه « با وجود آب گنگ تو سند را اين چنين تعريف مىكنى ؟ » او گفته است كه « آب گنگ از اين آب‌هاى دنيا نيست ، بلكه از آب‌هاى بهشت است .\r\nو من آب‌هاى دنيا را تعريف مىكنم . »\r\n\r\n\r\n","description":"","footnote":"\r\n( 1 ) . رودى در كنار شهر لاهور . مقبرهء جهانگير در حوالى همين رود قرار دارد .\r\n","page_name":" 5630 ","page_number":520},
  {"content":"\r\n\r\nو چنين مىگويند كه گنگ نزديك مىشود كه به درياى شور ملحق شود و هزار شعبه شده به دريا مىريزد ، و اللّه تعالى اعلم . و مجموع اين پنج آب در نواحى ملتان به آب سند ملحق مىشود . و از بكر و تته گذشته به درياى عمّان همراه مىشود . و منبع آب جون كه بر دهلى و آگره مىگذرد و آب گنگ كه هندوان اعتقاد عظيم به آن دارند - چنان كه گذشت - و آب سرو « 1 » نيز بر همين كوه است . و درياى عظيم كه هندوان آن را بيرم تنبور گويند ، در نهايت بنگاله به جايى كه اين كوه واسطه ميان ختاى و بنگاله است آمده بر ولايت سناركام و جدكام مىگذرد و به درياى چين ملحق مىگردد . و كمترين اين آبها كه نام برده شد به وقت كمى آب از شطّ و فرات بسيار افزون است و به وقت افزونى آب از كمترين اين آب‌ها كشتى روزى دو سه مرتبه رفت‌وآمد مىنمايد .\r\nطول اين كوهستان هشت ماهه راه كاروان است و عرضش جايى كه بسيار است يك ماهه راه است ، و جايى كه به غايت تنگ است ده روزه راه است . ابتداى ولايت تبّت انتهاى بدخشان است ، بر جانب شرق و انتهاى ولايت تبّت ولايت نيكوست كه معدن ياقوت آنجاست و به ولايت ختن متصل است . و طول هندوستان نيز همين‌قدر است ، بجز آنكه كابل در دامن اين كوه به طرف هندوستان است و ده روزه راه طول ولايت كابل است تا كنار آب نيلاب و كشمير نيز در ميان اين كوه است و به تبت متصل است و واقع .\r\nتبت حكام متعدد دارد و در اكثر محالش آهوى مشكين مىباشد و تمام مشك كه به هندوستان مىآيد از همين كوه است . و گاو قطاس به غير اين كوهستان جاى ديگر مسافران نشان نمىدهند . و اين گاو صحرايى و خانگى مىباشد . قطاس صحرايى به جثّه عظيم‌تر است .\r\nميرزا حيدر دو غلات كه حكومت كشمير ديده بود ، در قلم آورده كه « نوبتى قطاسى كشته شد ، هفتاد كس گوشت او را بالسّويه قسمت كرده آزوقهء چهار روزه را برداشتند . »\r\nو منبع درياهاى ولايت مغولستان و كاشغر و ختاى نيز اكثر همين كوه است . و هواى جميع ولايت تبت سرد است و اكثر مواضعش به عايت سردتر است ، چنان كه گرماى آنجا چهل روز مىباشد و آن ايام نيز به نوعى است كه بعد از نيم شب جميع رودخانه‌ها و آب‌هاى روان يخ مىبندد . و در تمامى تبت از غايت برودت هوا ، درخت و علف بلند نمىشود . و سكّان [ 667 الف 
  ] اين كوهستان بعضى صحرانشين‌اند و بعضى در خانه‌ها به سر مىبرند . و صحرانشينان گوشت و هرچه مىخورند خام مىخورند ، و مطلقا رسم پختن نزد ايشان نيست .\r\nو جميع احمال و اثقال خود را بر گوسفند بار مىكنند و خرجينى به قدر آنكه گوسفند را طاقت\r\n\r\n\r\n","description":"","footnote":"\r\n( 1 ) . م : آب سروا .\r\n","page_name":" 5631 ","page_number":521},
  {"content":"\r\n\r\nبرداشتن آن باشد ، بر گوسفند بار مىكنند و به سينه بند و پاردم مضبوط مىسازند . و به غير وقت حاجت بار از پشت گوسفند فرود نمىآورند . و زمستان و تابستان گوسفندان با بار مىباشند .\r\nو اوقات ايشان به اين عنوان مىگذرد كه زمستان به طرف جنوب اين كوه كه هندوستان است مىروند و متاع ختاى و تبّت از مشك و ماه پروين و قطاس و شال با خود مىبرند و در كوه دامن هندوستان فروخته اقمشه و امتعهء هندوستان مىخرند . و بهار به تبّت مىآيند ؛ چه ، در آن موسم در كوهستان تبّت علف گوسفند بسيار است و آهسته‌آهسته به طرف ختاى مىروند و زمستان ديگر به ولايت ختاى مىرسند و متاع هند و تبّت را فروخته ، اقمشهء ختاى ابيتاع نموده باز به وقت بهار به تبت مىآيند . و بارى كه در ختاى بر گوسفند بار مىكنند در هندوستان فرود مىآورند و برعكس ، و يك زمستان در هندوستان و يك زمستان در ختاى به سر مىبرند . و شخصى از ايشان باشد كه ده هزار گوسفند داشته باشد .\r\nو اين صحرانشينان قومى كثيرند ، چنان كه يك قبيلهء ايشان كه به دولت مشهور است ، زياده بر پنجاه هزار خانوارند . و مثل اين قبيله بسيار است . و معدن طلا در اكثر ولايت تبّت هست و در بعضى معادن طلاى خالص مىباشد ، چنانچه بجز حق النار به وقت گداختن چيزى از آن كم نمىشود . و معدن مشهور آن ولايت التونجى تبت است . و از غايت برودت زياده بر چهل روز در آن معدن كار نمىتوان كرد .\r\nو به مرور ايّام غارها و مغاك‌هاى عظيم در آن زمين پيدا شده و از آن غارها به غربال خاك بيرون مىآورند مىشويند و طلا پيدا مىشود . و گاه باشد كه از يك غربال خاك ده مثقال طلا بيرون مىآيد . و ميرزا حيدر كه در اكثر آن ولايت حكومت كرده در صدق اين سخن مبالغه نموده است . و معدن ديگر كه شهرت دارد كوكه است . و طول اين معدن سه روزه راه است . هرجا را كه بكاوند طلا يافت مىشود . و به مقدار عدس و ماش طلاى خالص در ميان ريگ مىيابند . و احيانا به مقدار بيضه بلكه بزرگتر پيدا مىشود .\r\nو در اكثر ولايت تبّت به واسطهء برودت هوا دم‌گيرى مىشود . هرجاندارى كه به آن ولايت مىرود ، او را اين حالت طارى مىشود و در اسب و آدمى بيشتر ، چنان كه بيگانه چون به آن ولايت عبور كند به نوعى نفس او تنگ مىشود كه مگر بار گران برداشته و به كوهى بالابلند رفته است . و به واسطهء تنگى نفس خواب كردن ميسّر نمىشود و اگر به خواب رفت هنوز چشم گرم باشد به اضطراب بسيار بيدار مىشود . و چون دو سه روز بر اين نحو بگذرد ، بيهوشى طارى شود و دست و پاى ورم كند . و به اندك وقتى بعد از آن هلاك شود . و در مواضعى كه مسكن مردم است اين حال كمتر است . اگر نفس گرفته به آبادانى برسد ، احتمال خلاص هست\r\n\r\n","description":"","footnote":"","page_name":" 5632 ","page_number":522},
  {"content":"\r\n\r\nو اگر در صحرا باشد ، البته هلاك شود . و تبّتيان را مطلقا از اين حال خبر نيست .\r\nنوبتى لشكرى كه سلطان سعيد خان به آن ولايت فرستاده بود ، به جايى ايلغار كرده بودند و در موضعى كه فرود آمده بودند و شب به روز آورده ، تا به وقت سوارى دو هزار اسب مرده بود . و سلطان سعيد خان نيز چنان كه به موضع خود مذكور شود به اين علّت هلاك شد .\r\nو از ايلچيان تبّت كه به وقت سير كشمير به پايهء سرير خلافت مصير بندگان حضرت . . . « 1 » خلّد اللّه ملكه آمده‌اند و آهوى مشكين و گاو قطاس و ديگر امتعهء آن ولايت به رسم پيشكش آورده بودند ، شنيده شد كه در آن ولايت مرض جدرى نمىباشد . و هركس از آن ولايت به ولايت ديگر رفت آبله بيرون مىآورد و در آن مرض اكثر هلاك مىشوند . و احيانا خلاصى مىيابند .\r\nو اكثر مردم تبّت دين شاكمونى دارند . و آنچه از عقيدهء ايشان معلوم شده اين است كه در مبدأ فطرت ارواح از مبدأ فياض كيفيت وصول به جوار قدس و طريق وصول جنّت و خلاصى از دوزخ بىواسطهء غير كسب كرده‌اند و به ارادت ازلى به خاك مخلوط شده‌اند و قوهء ناميه كه در طبيعت خاك ( است بدان واسطه است . و روح چون از اعلى علييّن نازل شده همگى طالب مركز اصلى است و به واسطهء آميزش خاك ) به سانى بر او طارى شده است و به مرور ايام به جسدى از اجساد منتقل مىشود ، اگرچه خسيس باشد ؛ چه ، نسبت مرتبهء سابق ترقّى او در اين است و در هرجسد به لوازم ترقى در آن جسد مشغولى مىنمايد . اگر توفيق اتمام آن حالت يافت به جسدى بهتر از آن منتقل مىشود و اگر تقصيرى رفت ديگرباره به خاك مخلوط مىگردد . و تا آنكه باز به خداى منتقل شده [ 667 ب 
  ] لوازم ترقى به فعل مىآورد و از اجساد انتقال نموده به مرتبهء انسانيت مىرسد . و جميع مراتب انسانى را نيز طى كرده به مرتبهء « لامه‌گى » مىرسد .\r\nو « لامه » در زبان ايشان عالم عابد را مىگويند . و در لامه‌گى چون توفيق عمل نيكويى يابد ، از غايت صفاى خاطر او را وقوف و شعور بر احوال گذشته پيدا مىشود و آگاه مىگردد كه در هرجسد كدام امر موجب ترقى و كدام عمل سبب تنزل شد . و اين اطّلاع مرتبهء ولايت است .\r\nچون بعد از وصول به اين مرتبه رياضت و مجاهدهء بسيار نمايد ، آنچه در مبدأ فطرت از مبدأ فيّاض بر او خالص شده به يادش آمد ، آن را بر مردم القا نمايد . و دين ملّت عبارت از همين است ، و نبوّت بجز اين معنى ديگر ندارد .\r\nو اعتقاد ايشان اين است كه به قول ملت و دين و عدم قبول وصول بهشت و خلاص از\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n","page_name":" 5633 ","page_number":523},
  {"content":"\r\n\r\nدوزخ تعلّقى ندارد ، بلكه قرب و بعد به مقتضاى عمل است . مسلمان بدعمل به دوزخ و كافر نيكوكار به بهشت مىرود .\r\nو جدوار كه دواى عظيم النفع است ، مخصوص ولايت تبت است . و موضعى را كه ماه پروين آنجا حاصل مىشود ، رونكه نام است .\r\nالقصه ، چون سلطان سعيد خان ، اسكندر سلطان و ميرزا حيدر را به ولايت بلتى كه از تبّت است و متّصل به كشمير است تعيين نمود ، خود از راه ختن به التونجى تبت متوجه گشت . و اسكندر سلطان و ميرزا حيدر اكثر ولايت بلتى را به تصرف درآوردند . و فصل خريف رسيد و به واسطهء كمال برودت هواى آن ولايت ديگر طاقت تردد ، بلكه توقف نماند . اسكندر سلطان و ميرزا حيدر با ديگر امرا در باب يورت قشلاق مشورت كردند . چون در آن حدود مطلقا زمينى كه لايق قشلاق باشد نشان ندادند ، رأى همه بر توجه كشمير قرار گرفت .\r\nو سلطان سعيد نيز چون به ولايت تبت درآمد ، به واسطهء اشتداد سرما و بعد آن صلاح در توقف ندانسته متعاقب ميرزا حيدر در حركت آمد . و در راه مزاج شريفش به واسطهء عرض مرض دم‌گيرى متغير گشت و اطبّا علاج منحصر در تعجيل سير دانسته ، كوچ‌بركوچ متوجّه طرفى كه دم‌گيرى نباشد شدند . و به واسطهء اشتداد مرض كس به طلب ميرزا حيدر رفت . و ميرزا حيدر به ايلغار به ملازمت خان مراجعت نمود . و تا رسيدن ميرزا حيدر اطبّا معالجات نمودند و به موضعى كه دم‌گيرى كمتر بود ، برسيدند . و فى الجمله صحتى در خان پيدا شد .\r\nو بعد از ملاقات ميرزا حيدر مقرر گشت كه چون در تمام تبّت موضعى قشلاقى نيست و غنيمى كه طاقت جنگ هزار سوار داشته باشد ، در اين نزديكى نى ، سلطان سعيد خان مراجعت نمايد و چهار هزار كس همراه ميرزا حيدر به كشمير روند . و خان از راه بلتى به طرف كاشغر كوچ كرد . و در ولايت بلتى هركس كه تا آن وقت مطيع نشده بود ، اطاعت كرد يا مستأصل شد .\r\nو خان چند وقت در بلتى به واسطهء صلاح ملك توقف نمود ؛ چه ، در آن ولايت دم‌گيرى كمتر است ، بلكه نيست . و ميرزا حيدر متوجه كشمير شد .\r\nو در اين سال در طرفان و حاليس « 1 » منصور خان به فراغت گذرانيد و ميان برادران صلح و صفا بود . و در دشت قپچاق طاهر خان حكومت مىكرد .\r\n\r\n\r\n","description":"","footnote":"\r\n( 1 ) . م : حايس .\r\n","page_name":" 5634 ","page_number":524},
  {"content":"\r\n\r\n\r\nذكر وقايع سنهء نهصد و چهل هجرى [ موافق سال نهصد و سىام از رحلت خير البشر 
  ]\r\nدر اين سال آنچه در ايران سانح شده اين است كه عبيد الله خان هرات را محاصره نموده بود و قمش اغلان اوزبك ايلغار نموده در نواحى ساوجبلاغ كه به قزوين يك روزه راه كاروان است بر سر اردوى محمد خان ذو القدر ، ولد كور شاهرخ غافل ريخت و آنچه داشت به غارت برده ، معاودت نمود و به سلامت به لشكر اوزبك ملحق گشت . « 1 » و شاه طهماسب به غايت برآشفته متوجه خراسان گشت . « 2 » و اوزبكان طاقت مقاومت نياورده به ماوراء النهر معاودت نمودند . و هرويان از تنگناى محاصره خلاصى يافتند و اردوى قزلباش در هرات قشلاق گرفت .\r\nو در اين سال القاص ميرزا ، برادر خورد شاه طهماسب تربيت يافته ، صاحب طبل و علم و خيل و حشم گشت ، و بدر خان استاجلو به اتابكى او مقرر گشت . و محمود بيگ مهردار ذو القدر كه از اعاظم امراى قزلباش بود ، در اين سال به وقت قيقاج انداختن از اسب افتاده هلاك شد . و شاه على خليفه به جاى او مهردار شد . و موسى بيگ موصلو نيز در اين سال به امارت آذربايجان سرافراز شد . و در هرات خبر رسيد كه الامه [ تكلو 
  ] بر سر بدكيش [ ى 
  ] آمده سرو خان كرد را به قتل رسانيد .\r\nو القاص ميرزا به موجب حكم به تسخير مرو رفت . حسين خان شاملو و منتشا استاجلو و امير بيگ روملو به فتح غرجستان مأمور شدند ، جميع آن ولايت مفتوح گشت . و شير شاه\r\n\r\n\r\n","description":"","footnote":"\r\n( 1 ) . روضة الصّفويّه ( ص 416 ) « . . . قمش اوغلان اورنگ به طريق پرتاولى تاخت آورده بر سر اردوى محمد خان ذو القدر اوغلى ولد كرد شاهرخ بن علا الدوله ذو القدر . . . بىخبر ريخته ، جميع احمال و اثقال اردوى وى را به غارت و تاراج برد . . . »\r\n( 2 ) . روضة الصّفويّه : « با سپاه آذربايجان عازم خراسان گرايد . »\r\n","page_name":" 5635 ","page_number":525},
  {"content":"\r\n\r\nمحمد سيف الملوك كه بر غرجستان مستولى شده بود ، مدفوع شد . و شاه محمد را گرفته در هرات پيش شاه طهماسب آوردند و به قتل رسيد .\r\nو شاه [ 668 الف 
  ] طهماسب از هرات به زيارت مشهد مقدس رفت و بعد از زيارت به هرات معاودت فرمود و عزيمت يورش بلخ نمود . و در بيرون هرات خبر آمدن الامه بر سر تبريز معروض پادشاه ايران گشت . بدين سبب يورش بلخ در توقف افتاد . و سام ميرزا به حكومت خراسان مقرّر گشته آغزوار خان شاملو منصب اتابكى يافت . و در اين وقت شاه طهماسب از جميع مناهى توبهء نصوح فرمود و ديگر مدت العمر پيرامون شرب شراب نگشت . « 1 »\r\nو حضرت جنت‌آشيان محمد همايون پادشاه در اين سال به دفع ببن و بايزيد متوجه شده ، ايشان را مستأصل ساخت . و به وقت معاودت ولايت بنارس را به تصرف درآوردند . و به فتح و نصرت به آگره معاودت فرمودند . و طوى كلانى در آگره مرتب شده بازارها را آيين ، بستند .\r\nو در آن طوى دوازده هزار كس را خلعت دادند كه هزار پوستين از آن‌جمله بود . و هزار كس بالاپوش به كمر مرصّع و طلا يافته بودند . و هفتاد اسب عربى و عراقى و صد اسب تركى و دوازده قطار اشتر نيز به امرا انعام گرديد .\r\nو در اين سال ابو سعيد خان ، ولد كوچونچى خان كه پادشاه ماوراء النهر بود ، وفات يافت و عبيد الله خان بن محمود سلطان ، برادرزادهء شيبك خان حاكم ماوراء النهر گشت . و عبيد الله خان از جميع سلاطين اوزبك به فضيلت و عدالت و شجاعت و سخاوت ممتاز و مستثنى بود .\r\nماوراء النهر در زمان او آبادان شد . و عبيد الله خان مكررا در زمان كوچم خان و ابو سعيد خان لشكر به خراسان آورده و با لشكر قزلباش او را محاربات بسيار روى داد ، و بسيارى از قزلباشان را به قتل آورد . « 2 »\r\nو احوال سلطان سعيد خان در اين سال اين است كه چون ميرزا حيدر را با لشكرى به طرف كشمير نامزد كرد و ميرزا حيدر به طرف كشمير روان شد ، كشميريان در درّه تنگ سر راه بر لشكر مغول گرفتند و مغولان شبيخون بر كشميريان آورده غالب شدند ، و از تنگى لار گذشته به صحراى كشمير فرود آمدند . و كشميريان متفرق شده شهر كشمير كه به سرىبكر معروف است به تصرف مغولان درآمد . و بيست و چهار روز مغولان در شهر كشمير توقف كردند . و\r\n\r\n\r\n","description":"","footnote":"\r\n( 1 ) . روضة الصّفويّه ( ص 421 ) : « . . . در باب منع شرب شراب قدغن به مرتبه‌اى نمودند كه احدى را ياراى آن نبود كه نام آن بر زبان راند ؛ چنانچه شاهقلى ، وزير قورچيان كه از ملازم قديم آن آستان كعبه نشان بود ، به واسطهء ارتكاب شرب شراب مغضوب شده ، به قتل رسيد . و مبلغى كلى از مال شرابخانه و قمارخانه و معجون فروشى و بيت اللطف ممالك محروسه بالكليّه مسدود الابواب گشته از دفاتر خلود خارج گشت . . . »\r\n( 2 ) . ق : ارغون ؛ تصحيح از روضة الصفوية ( ص 422 ) .\r\n","page_name":" 5636 ","page_number":526},
  {"content":"\r\n\r\nكشميريان در جنوب شهر كشمير در ميانهء گل و لاى جاى مستحكم پيدا كرده در مقام جمعيت شدند و روزبه‌روز از اطراف و جوانب لشكريان كشمير جمع مىشدند . و مغولان ديگر صلاح در توقف شهر نديده به صحرا بيرون آمدند .\r\nو چون كشميريان به عدد از مغولان بيشتر بودند ، مغولان هرروز در جايى مىبودند . و كشميريان دلير شده از ميان لاى و گل بيرون آمدند و از هرجا كه مغولان كوچ مىكردند كشميريان به همان منزل فرود مىآمدند و بر گرد خود خندق مىكندند . تا آنكه مغولان و كشميريان هردو به تنگ آمده قرار جنگ صف دادند . و بعد از جنگ ، ميرزا حيدر و مغولان ظفر يافتند و كشميريان جان از معركه بيرون بردند و خود را به كوهى كه به جنگگاه نزديك بود ، رسانيده خلاص شدند .\r\nو ميرزا حيدر و مغولان به گمان آنكه چون به طرف پايان كشمير كه اكثر اهل و عيال كشميريان آنجاست روان شدند آن جماعت متفرق خواهد شد ، متوجّه پايان شدند . و كشميريان فرصت يافته از كوه فرود آمدند و در جايى كه گل‌ولاى بسيار بود اطراف خود را به خندق و شاخ بست محكم گردانيدند . و مغولان چون يك منزل رفتند ، گل و لاى بسيار پيش آمد و عبور ميسر نگرديد . ناچار همانجا قرار گرفتند . و روزبه‌روز قوت كشميريان زياده مىشد . و مغولان كه ميل معاودت به ولايت خود داشتند ، ميرزا حيدر را به صلح راضى ساخته با كشميريان صلح كردند و خطبه و سكه به نام سلطان سعيد خان كرده بدانچه مقدورشان بود پيشكش و خراج قبول نمودند . و دختر محمد شاه ، حاكم كشمير را سكندر سلطان به نكاح درآورده معاودت نمودند . و در نارنول كه از ولايت تبت است به ملازمت سلطان سعيد خان كه هنوز به واسطهء مرض دم‌گيرى ضعيف بود ، رسيدند .\r\nو سلطان سعيد خان ، ميرزا حيدر را به تخريب بتخانهء اورسنگ كه قبله‌گاه تمام اهل تبّت و اكثر مردم ختاى است تعيين نمود و ميرزا حيدر با دو هزار سوار جريده متوجه به تخريب آن بتخانه گشت . و سلطان سعيد عزيمت معاودت به دار الملك يار كند فرمود . در راه ديگرباره مرض دم‌گيرى به واسطهء عبور بر مواضع تبّت اشتداد يافت . و امرا علاج را منحصر در تعجيل سير دانسته ، خان را در چهار روز به ايلغار از تبت بيرون آوردند . اما همان روز شانزدهم ذيحجهء ( تسع و ثلاثين و تسعمائه [ - 989 
  ] ) « 1 » بود . چون‌كه از مواضع تبّت بيرون رفتند ، سلطان سعيد خان كه به غايت ضعيف شده بود درگذشت . و امرايى كه در ركاب بودند ، عرايض به طلب رشيد سلطان ، پسر سلطان سعيد خان فرستادند . و رشيد سلطان در سلخ ذيحجّه به اردوى پدر رسيد .\r\n\r\n\r\n","description":"","footnote":"\r\n( 1 ) . ق : مطلب بين ( ) را ندارد .\r\n","page_name":" 5637 ","page_number":527},
  {"content":"\r\n . \r\n","description":"","footnote":"","page_name":" 5638 ","page_number":528},
  {"content":"\r\n\r\n\r\nذكر وقايع سنهء نهصد و چهل و يك هجرى [ موافق سال نهصد و سى و يكم از رحلت خير البشر 
  ]\r\n[ 668 ب 
  ] در اين سال شهريار ايران از هرات كوچ‌بركوچ به جهت دفع مخالفان كه قصد دار الملك آذربايجان نموده بودند به تعجيل روان شد و به بيست و يك منزل به رى محل نزول اردوى قزلباش شد . و اسب و شتر بسيار در اين ايلغار تلف گشت . و خبر توجّه سلطان سليمان ، خواندگار روم به عزم تسخير ايران در رى محقّق گشت . « 1 » و القاص ميرزا و بهرام ميرزا و حسين خان [ شاملو 
  ] و غازى خان [ تكلو 
  ] و امير سلطان و سليمان سلطان به رسم منقلاى پيشتر روان شدند . و قزلباشان به واسطهء آنكه در اسب و شتر ايشان مطلقا تاب و توان نمانده بود ، مضطرب گشتند . و نزول خواندگار به سلطانيه به تحقيق پيوست .\r\nو شاه طهماسب اغروق را به اصفهان روان گردانيد و به نفس خود به عزم رزم با روميان از رى كوچ كرد . اما لشكر قزلباش به غايت پريشان بودند و با يكديگر در مقام نفاق بوده دل دگرگون داشتند . بنابرآن دولت‌خواهان صلاح در جنگ ندانستند . و محمد خان ذو القدر و قبا سلطان ذو القدر و حسين سلطان حرام‌نمكى كرده در اين وقت به جانب مخالفان رفتند « 2 » و\r\n\r\n\r\n","description":"","footnote":"\r\n( 1 ) . يورش سلطان سليمان قانونى به غرب ايران به قصد تصرف تبريز بود . ابراهيم پاشا سر عسكر ترك و صدر اعظم مقتدر آل عثمان با هشتاد هزار كس در مقدّمهء سپاه و الامهء خائن با ده هزار كس در پيشاپيش سپاه وى روى به ايران نهادند . سر عسكر ترك به راهنمايى الامه و بر اثر خيانت خواجه شاهقلى ، وزير موسى سلطان ، حاكم آذربايجان ، و مولانا طبسى بدون جنگ تبريز را متصرف شد و اندكى بعد چون سپاهى در آذربايجان براى جلوگيرى از دشمن نبود [ همراه شاه طهماسب به جنگ عبيد اللّه اوزبك رفته بود 
  ] بر قسمت اعظم آن ناحيه دست يافت . - نامه‌هاى شاه طهماسب ، ص 155 .\r\n( 2 ) . روضة الصّفويّه ( ص 423 ) : « محمد خان ذو القدر و حسين خان ولد برون سلطان تكلو با هزار سوار بنابر مواعيد كاذبهء الامه و استمالت نامچهء داراى روم تاج از سر برداشته . . . به دشمن پيوستند . »\r\n","page_name":" 5639 ","page_number":529},
  {"content":"\r\n\r\nيكبارگى لشكر قزلباش دل‌شكسته شد . و شاه طهماسب به ابهر و از آنجا به قراآغاچ « 1 » رفت .\r\nو از عجايب اتفاقات ، در اوايل عقرب در سلطانيه به وقتى كه محل نزول لشكر قيامت اثر روم بود ، سرما در غايت شدت روى نمود و برفى قبل از موسم با ديده جاندار بسيار تلف شد .\r\nو شدت سرما به حدى رسيد كه ديگر روميان را مجال توقف نماند و بسيارى هلاك شدند . « 2 » لاجرم خواندگار كوچ كرده متوجه عراق عرب كه گرمسير است شد و شاه طهماسب به درگزين رفت .\r\nو چون محقق شد كه خواندگار متوجه بغداد گشت و الامه ذو القدر « 3 » را به تبريز فرستاد ، شهريار ايران به ايلغار متوجه تبريز گشت . و حسين خان كه در مقام نفاق بود ، در اين وقت به قتل رسيده ، غازى بيگ تكلو به تبريز گريخت و الامه را از رسيدن شاه آگاه گردانيده به اتفاق به قلعهء وان رفته متحصّن شدند . و لشكر قزلباش بيست روز در تبريز توقّف نموده به پاى قلعهء وان رفتند و قلعه را محاصره نموده تمام زمستان پريشان در پاى قلعهء وان گذشت .\r\nو خواندگار روم به بغداد رفته ، قلعهء بغداد را كه محمد خان تكلو محافظت مىنمود ، به تصرف درآورد و محمد خان گريخته به درگاه شاه آمد . و خواندگار در بغداد قشلاق كرد .\r\nو احوال حضرت جنت‌آشيانى محمد همايون پادشاه در اين سال آن است كه محمد زمان ميرزا ولد بديع الزمان ميرزا بن سلطان حسين ميرزا كه از بلخ گريخته پناه به حضرت فردوس مكانى آورده بود و رعايت بسيار يافت ، در اين وقت در مقام مخالفت شد . و محمد سلطان ميرزا كه دخترزادهء سلطان حسين ميرزاست به او متفق گشت . و از نجوب سلطان - كه از سلاطين مغول است - نيز آثار مخالفت ظاهر گشت .\r\nآن حضرت مجموع ايشان را به دست آورده و محمد زمان ميرزا را به يادگار بيگ طغاى سپردند كه در قلعهء بيانه محبوس سازد . و جمعى از نوكران يادگار بيگ اتفاق نموده محمد زمان ميرزا را گريزانيدند . و او به گجرات نزد سلطان بهادر رفت . و محمد سلطان ميرزا و نجوب سلطان را حكم ميل كشيدن شد . شخصى كه محمد سلطان ميرزا را ميل كشيد ، اغماض عين نموده ميل به مردمكش نرسانيد و نجوب سلطان نابينا شد . و محمد سلطان ميرزا و\r\n\r\n\r\n","description":"","footnote":"\r\n( 1 ) . نسخ : قراباغ . اصلاح از احسن التواريخ ( ص 328 ) و روضة الصّفويّه ( ص 425 ) .\r\n( 2 ) . ميرزا بيك جنابدى پريشانى و فرار سپاه عثمانى را از قول شاعرى در اين رباعى به خوبى بيان كرده است :\r\n در ساحت سلطانيّه آن طرف چمن * ديدم دو هزار مرده بىگور و كفن\r\nگفتم كه « كه كشت اين همه عثمانى را ؟ » * باد سحر از ميانه برخاست كه « من » \r\n( روضة الصّفويّه ، ص 425 ) .\r\n( 3 ) . الامه از قبيله تكلو بود نه از ذو القدر .\r\n","page_name":" 5640 ","page_number":530},
  {"content":"\r\n\r\nپسرانش ، الغ ميرزا و شاه ميرزا فرار نموده به قنوج رفتند و آغاز فتنه و فساد كردند .\r\nو آن حضرت كس نزد سلطان بهادر فرستاده محمد زمان ميرزا را طلب فرمود . و سلطان بهادر در جواب سخنى كه به كار آيد نگفت . لاجرم در خاطر مبارك آن حضرت يورش گجرات قرار گرفت و به نفس نفيس در اين سال به سير گواليار رفته دو ماه آنجا توقف نمودند و باز به آگره معاودت اتفاق افتاد .\r\nو سلطان بهادر گجراتى در اين سال عزيمت تسخير قلعهء چيتور نمود ؛ چه ، رانا بكرماجنت ، راناى چيتور ، به وقتى كه رايسين را لشكر گجرات محاصره نموده بودند به كمك سلهدين - چنان كه گذشت - آمده بود . و سلطان بهادر به استعداد بسيار متوجه چيتور شد و گمان داشت كه رانا به جنگ بيرون خواهد آمد . اما به خلاف متوقع رانا در چيتور حصارى شد . و مدت محاصره سه ماه امتداد يافت . و اكثر اوقات از طرفين مردان مرد و طالبان جنگ و نبرد به ميدان آمده داد شجاعت مىدادند و اكثر اوقات ظفر گجراتيان را بود . و آخر الأمر رانا در مقام عجز درآمده پيشكش بسيار داد و تاج و كمر مرصّع كه از سلطان محمود خلجى ، حاكم مالوه گرفته بود با اسب و فيل و زر بسيار فداى جان خود كرده سلطان بهادر را از خود راضى ساخت .\r\nو سلطان بهادر به گجرات معاودت نموده و به واسطهء فتح ماندو و اين يورش به غايت عظيم مغرور گشت . و محمد زمان ميرزا را به غايت تعظيم نمود . و اولاد بهلول لودى - كه اسنّ ايشان سلطان [ 669 الف 
  ] علاء الدين بود - نيز نزد او رفتند و هميشه او را تحريك توجه به جانب دار الملك مىنمودند . و تاتار خان ، ولد سلطان علاء الدين لودى را كه از آن جماعت به شجاعت ممتاز بود ، سلطان بهادر تربيت نموده ( سى كرور ) « 1 » زر نزد برهان الملك حاكم قلعهء زنتنبور فرستاد كه تاتار خان صرف لشكر افغان نمايد . و تاتار خان در مقام جمع آوردن لشكر شده قريب به چهل هزار سوار به هم رسانيد و به اطراف مملكت حضرت جنّت‌آشيانى آغاز مزاحمت كرد .\r\nو در غرّهء محرم اين سال رشيد سلطان به جاى سلطان سعيد خان پدرش ، حاكم كاشغر و مغولستان گشت . و در همين روز به وقت ملاقات به قتل سيد محمد ميرزا دو غلات برادر ميرزا ابا بكر كه نزد سلطان سعيد خان به غايت معتبر بود حكم فرمود . و سيد محمد ميرزا با فرزندان و اقوام ميرزا حيدر و برادرانش كه به تخريب بتخانهء اورسنگ رفته بودند ، كشته شدند و رشيد سلطان به استقلال حاكم آن ولايت گشت .\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5641 ","page_number":531},
  {"content":"\r\n\r\nو ميرزا حيدر كه به اتفاق سكندر سلطان به جانب اورسنگ رفته بود ، در راه به واسطهء دم‌گيرى ، اكثر اسبان ايشان تلف شد و از هشت روز راه اورسنگ معاودت نمود . و غنيمت بسيار در اين يورش به دست لشكريان مغول درآمد . و اكثر ولايت تبّت كه بر سر راه بود ، قبول باج و خراج نمودند . و به وقت مراجعت خبر فوت سلطان سعيد خان و حكومت رشيد سلطان و قتل سيد محمد ميرزا رسيد ، رشيد سلطان فرمانى به اسكندر سلطان برادرش فرستاد كه « حكومت تبّت و آن لشكر به تو متعلق است . ميرزا حيدر و برادرانش را نزد خود نگاه دار . »\r\nو لشكريان مغول از شنيدن اين اخبار متفرق شد . به مقام اصلى خود مراجعت نمودند و با ميرزا حيدر و سكندر سلطان زياده بر پنجاه كس نماند و به مشقّت بسيار به مارنويى كه از ولايت تبّت است و به ولايت ياركند متصل ، رسيدند . و جمعى از لشكريان مغول كه فرار نموده بودند ، چون سرما به غايت بسيار بود به ياركند نتوانستند رفت ، ناچار معاودت نموده نزد سكندر سلطان و ميرزا حيدر آمدند و پانصد سوار نزد ايشان جمع شد و آن زمستان به صعوبت تمام در تبت گذرانيدند .\r\nو به وقت بهار ، رشيد سلطان حكمى فرستاد كه در تبت ديگر توقف نكنند و به هرجا كه مىخواهند بروند ، و الّا دفع ايشان نموده خواهد شد . سكندر سلطان از ميرزا حيدر جدا شده نزد برادر رفت . و ميرزا حيدر با بيست و پنج كس از راه كوهستان تبّت متوجه بدخشان شد و به محنت بسيار به بدخشان نزد ميرزا سليمان كه پسر خالهء او بود آمد و رعايت يافت . و مدّتى در بدخشان بوده به كابل آمد و از آنجا به لاهور نزد كامران ميرزا رفته به غايت اعتبار رسيد .\r\n\r\n","description":"","footnote":"","page_name":" 5642 ","page_number":532},
  {"content":"\r\n\r\n\r\nذكر وقايع سنهء نهصد و چهل و دو هجرى [ موافق سال نهصد و سى و دوم از رحلت خير البشر 
  ] « 1 »\r\nدر هفتم رمضان اين سال خواندگار روم ، سلطان سليمان ، به راه التون كپرى « 2 » متوجّه آذربايجان شد . و شاه طهماسب از پاى قلعهء وان برخاسته متوجه تبريز گرديده و از آنجا به جانب عراق روان شد . و در سلطانيه قاضى جهان قزوينى كه مدت‌ها در گيلان رشت محبوس بود ، « 3 » به درگاه آمده منصب وزارت يافت . و قيصر روم به سلطانيه متوجه شد . اردوى قزلباش به اوجان رفت و خواندگار به تبريز آمد و شاه طهماسب به ايلغار به اردبيل رفت . بعد از زيارت آبا و اجداد به اردو ملحق شد و خبر كوچ روميان از تبريز رسيده قزلباشان به مرند و خوى رفتند . و آنجا خبر قيصر روم در اخلاط شنيده ، بهرام ميرزا را با جمعى كثير « 4 » از امرا به آن طرف فرستادند كه بدانچه از دستش آيد اطراف و جوانب اردوى روم و بازماندگان ايشان را مزاحمت رساند .\r\nو شاه طهماسب به نفس نفيس به واسطهء آنكه خبر الامه در وان مسموع شد ، به آن طرف توجه فرمود و ظاهر قلعهء وان محل نزول قزلباشان گشت . و مسموع شاه شد كه جمعى كثير را قيصر به دفع بهرام ميرزا نامزد فرموده است ، به تعجيل قاصد فرستاده بهرام ميرزا را از حقيقت\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 942 .\r\n( 2 ) . روضة الصّفويّه : آلتون كوپرك .\r\n( 3 ) . روضة الصّفويّه : « . . . سيفى قزوينى كه در ابتداى دولت ابدى مغضوب دو سلطان روملو گشته محبوس گرديده بود .\r\nبعد از خلاصى از گيلان رشت . . . به منصب وزارت ديوان اعلى اختصاص يافته . . . »\r\n( 4 ) . روضة الصّفويّه : « امراى نامدار چون منتشا سلطان شيخلر و امير سلطان روملوى ايناق و شاهقلى خليفه مهردار و بداق خان قاجار و صدر الدين خان استاجلو و محمد بيگ سفره‌چين و جميع يساولان و قاپوچيان . . . » .\r\n","page_name":" 5643 ","page_number":533},
  {"content":"\r\n\r\nحال آگاه كردند . و ابراهيم پاشا به فرمودهء قيصر متوجه بهرام ميرزا شده ، چون قزلباشان آگاه شده بودند ، در كمال احتياط جنگ كرده روميان منهزم شدند و هشت نفر از ايشان به قتل رسيد . و اردوى قزلباش به وسطان رفت . و قيصر روم بعد از اين وقايع به ولايت خود مراجعت نمود .\r\nو شاه طهماسب چون از طرف او خاطرجمع شد ، به تبريز آمده قشلاق گرفت . و الوند خان افشار ( در اين وقت ) « 1 » به واسطهء تقصيرى كه كرده بود به‌قتل رسيد « 2 » و محمدى بيگ افشار به شاهرخ خان ملقّب گشته به جاى او منصوب شد . [ 669 ب 
  ] و احوال سواد اعظم هندوستان در اين سال اين است كه چون محمد زمان ميرزا نزد سلطان بهادر گجراتى رفت ، حضرت جنّت‌آشيانى مكررا به سلطان بهادر اعلام فرمود كه « اگر محمد زمان ميرزا را به درگاه نمىفرستى ، از ولايت خود اخراج كن . » و سلطان بهادر از غايت غرور به هيچ‌يك از اين دو شق عمل نكرد . آن حضرت در مقام انتقام درآمده به استعداد سفر گجرات مشغول شد . و تاتار خان لودى كه تربيت كردهء سلطان بهادر بود و جمعى كثير از افغانان به اميد آنكه او وارث ملك است نزد او جمع شده بودند ، بر سر بيانه آمد و قلعهء بيانه را به تصرف درآورد .\r\nو حضرت جنّت‌مكانى هندال ميرزا را با جمعى كثير به دفع او فرستادند . و چون هندال ميرزا به تاتار خان نزديك شد ، جمعى كه نزد او گرد آمده بودند طاقت نياورده متفرّق شدند ، چنانچه زياده از دو هزار نفر كسى نزد تاتار خان نماند . و تاتار خان از كمال خجلت نزد سلطان بهادر نتوانست رفت ؛ چه ، زر بسيار از او گرفته صرف لشكر بىوفاى افغان كرده بود . ناچار به عزم جنگ بيرون آمد و بر قلب هندال ميرزا حمله آورده با سيصد نفر به قتل رسيد و شرش مدفوع شده ، بيانه به تصرف ميرزا هندال درآمد .\r\nو حضرت جنّت‌آشيانى نيز بعد از اين فتح ، متوجه دفع سلطان بهادر شد ( و سلطان بهادر در اين سال ديگر باره به عزم فتح چيتور با لشكر بسيار و اسباب قلعه‌گيرى متوجّه چيتور گشت ) « 3 » و در پاى قلعهء چيتور خبر شكست تاتار خان و توجه حضرت جنت‌آشيانى مسموع او شده به غايت مضطرب شد .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . روضة الصّفويّه ( ص 435 ) : « در موضع كوالش الوند خان افشار [ والى كوه كيلويه 
  ] را كه مكررا آثار تمرّد و تقصيرات از وى به فعل آمده بود ، شحنهء قهر پادشاهى به سياست وى امر فرمود و اولكاى وى به محمدى بيگ ، ولد حسن سلطان افشار تفويض فرمود . »\r\n( 3 ) . ق : ندارد .\r\n","page_name":" 5644 ","page_number":534},
  {"content":"\r\n\r\nو كامران ميرزا از لاهور در اين سال عزيمت يورش قندهار نمود ؛ چه ، سام ميرزا ، برادر شاه طهماسب به اتفاق آغزوار خان « 1 » كه حاكم هرى بود ، متوجه قندهار شده بود . و سببش آنكه پادشاه ايران حكومت هرات را از آغزوار خان به غير داده نامزد صوفيان خليفه گردانيده بود .\r\nو صوفيان خليفه چون عازم هرات گشت آغزوار خان دل دگرگون كرده سام ميرزا را به خلاف حكم شاهى به جانب قندهار برده به بهانهء آنكه قندهار به تصرف درمىآورم . و فى الحقيقه به جهت خود گريزگاهى و مأمنى مىطلبيد .\r\nو خواجه كلان بيگ كه از جانب ميرزا كامران حاكم قندهار بود ، حصارى گشت . و سام ميرزا و آغزوار خان هشت ماه قلعهء قندهار را محاصره نمودند . اما خواجه كلان بيگ چون به غايت شجاع و كارديده بود ، قزلباشان را كارى از پيش نرفت و كامران ميرزا به كمك خواجه كلان بيگ روان شده بر در قلعهء قندهار با سام ميرزا مصاف داد و به تدبير و شجاعت خواجه كلان بيگ ، كامران ميرزا ظفر يافته ، آغزوار خان در آن معركه گرفتار و مقتول گشت . و سام ميرزا شكسته و پريشان حال به طبس گريخت . و در اين معركه آغزوار خان كمال شجاعت به تقديم رسانيده نام نيك به يادگار گذاشت . و فرزندان و خويشانش در ايران تربيت يافتند .\r\nو در اين سال عبيد الله خان در ماوراء النّهر حاكم بود و هميشه آرزوى تسخير خراسان داشت . و رشيد سلطان در كاشغر فرمانفرماى خلايق بود . ( و طاهر خان در دشت قپچاق دست و پاى مىزد . ) « 2 »\r\n\r\n\r\n","description":"","footnote":"\r\n( 1 ) . ق : اغروار خان ؛ م : غروا خان .\r\n( 2 ) . ق : ندارد .\r\n","page_name":" 5645 ","page_number":535},
  {"content":"\r\n . \r\n","description":"","footnote":"","page_name":" 5646 ","page_number":536},
  {"content":"\r\n\r\n\r\nذكر وقايع سنهء نهصد و چهل و دو هجرى [ موافق سال نهصد و سى و دوم از رحلت خير البشر 
  ]\r\nدر اين سال شاه طهماسب پادشاه ايران در دار السّلطنهء تبريز به عيش و عشرت گذرانيده و اميره دباج حاكم رشت را كه از شيروان گرفته آورده بودند در قفس درآورده به سياست تمام به قتل آوردند . « 1 »\r\nو حضرت جنّت‌آشيانى در اين سال متوجه ولايت سلطان بهادر شد . و سلطان بهادر در پاى قلعهء چيتور چون از اين معنى آگاهى يافت قرعهء مشورت در ميان انداخت . اكثر لشكريانش گفتند كه « ترك محاصرهء چيتور مىبايد كرد . » و حيدر خان كه بزرگ‌ترين امراى سلطان بهادر بود گفت كه « ما كفّار را محاصره كرده‌ايم . اگر در اين وقت پادشاه مسلمانان بر سر ما آيد ، حمايت كفار كرده باشد . و اين معنى تا روز قيامت در ميان مسلمانان گفته خواهد شد . بهتر آن است كه همين‌جا توقّف كنيم ؛ چه ، گمان آن است كه آن حضرت در اين وقت بر سر ما نيايد .\r\nو حضرت جنت‌آشيانى چون به سارنگپور رسيد ، اين سخن به عرض ايشان رسيد و سبب توقف شد . و سلطان بهادر به فراغ خاطر چيتور را محاصره نمود و در سيم شهر رمضان سنهء قهرا قسرا چيتور را بگرفت و غنيمت بسيار يافت و به شكرانهء اين فتح ، طوى عظيم ترتيب داده و آنچه به غنيمت يافته بود بر لشكريان تقسيم نموده متوجه جنگ حضرت جنّت‌آشيانى گشت . و آن حضرت نيز بعد از شنيدن خبر فتح به طرف او كوچ كرده در نواحى مندسور هر\r\n\r\n\r\n","description":"","footnote":"\r\n( 1 ) . بنابه تصريح صاحب روضة الصّفويّه ( ص 437 ) قبل از قتل ، اميره دباج را « بر سبيل استهزاء و سخريت به آلات مضحكه » آرايش دادند و دور شهر تبريز گرداندند .\r\n","page_name":" 5647 ","page_number":537},
  {"content":"\r\n\r\nدو لشكر به يكديگر رسيد و هنوز خيمه نزده بودند كه سيد عليخان و خراسان خان كه هراول سلطان بهادر بودند ، از لشكر ظفر اثر مغول شكست خورده به سلطان بهادر ملحق شدند و لشكر گجرات دل‌شكسته شده فرود آمدند .\r\nو سلطان بهادر با امرا در باب [ 670 الف 
  ] طريق جنگ كردن مشورت كرد . حيدر خان گفت كه « فردا جنگ صف مىبايد كرد ؛ چه ، لشكريان از فتح چيتور قوى دل‌اند ، و هنوز از لشكر مغول چشم ايشان نترسيده است . » رومى خان كه صاحب اختيار ( بود گفت كه « توپخانهء بسيار ) « 1 » در اين سركار توپخانهء بسيار جمع آمده است ، چنان كه بجز قيصر روم ديگرى مثل اين توپخانه ندارد . صلاح در اين است كه بر گرد لشكر خندق زده هرروز طرح جنگ انداخته شود ، و لشكر مغول چون در برابر آيند به ضرب توپ و تفنگ اكثر هلاك خواهد شد . »\r\nسلطان بهادر را اين رأى پسنديده افتاد . بر گرد اردوى خود خندق فرمود و مدت دو ماه هردو لشكر در برابر يكديگر نشسته بودند . و در اكثر ايام جوانان عاشق جنگ بيرون آمده تلاش نام و ننگ مىكردند . و سپاهيان مغول در برابر توپ و تفنگ كمتر مىرفتند .\r\nو حضرت جنت‌آشيانى جمعى كثير را تعيين فرمود كه بر اطراف اردوى سلطان بهادر تاخت برده آنچه از بيرون اردو به او مىبرده باشند تاراج نمايند . و چون چند روز بر اين منوال گذشت ، در اردوى سلطان بهادر قحط شده غلّه مطلقا نايافت شد و علفى كه در آن نزديكى بود تمام شده به واسطهء خوف مغولان تيرانداز كسى را مجال آن نبود كه از لشكر دور تر رفته غله و كاه به اردو آورد . و اسب و اشتر و فيل و آدمى بسيار از بىقوتى و بىقوتى هلاك شدند . و لشكر گجرات بيدل شد .\r\nو سلطان بهادر چون دانست كه ديگر توقف موجب گرفتارى است ، با پنج كس از امراى معتبر خود كه يكى حاكم برهانپور و ديگر قادر شاه ، حاكم مالوه بود ، از عقب سراپرده بيرون آمده به ماندو گريخت . و لشكريان چون از فرار سلطان آگاه شدند ، هركدام با جمعى به راهى گريختند . و حضرت جنت‌آشيانى بر فرار مخالف آگاه شده به عزيمت تعاقب سوار شد . و حيدر خان كه با جمعيّت بسيار به راه ماندو مىرفت رسيد . و به گمان آنكه سلطان بهادر است قصد او كرد . و با آن حضرت در اين وقت زياده بر سه چهار هزار كس نبودند و باقى لشكريان به تاراج مشغول بودند . و بسيارى از لشكر گجرات به قتل رسيدند . آن حضرت تا پاى قلعه ماندو آن جماعت را تعاقب نمود و سلطان بهادر حصارى شده چند روز مدّت محاصره امتداد يافت . و آخر سپاه ظفر پناه مغول شبى به قلعه برآمدند .\r\n\r\n\r\n","description":"","footnote":"\r\n( 1 ) . ق : بياض است .\r\n","page_name":" 5648 ","page_number":538},
  {"content":"\r\n\r\nو سلطان بهادر در خواب بود كه غوغا بلند گشت و گجراتيان مضطرب شده هريك از راهى رو به گريز آوردند . و سلطان بهادر با پنج شش سوار به طرف گجرات رفت و حيدر خان و سلطان عالم به قلعهء منونگر « 1 » پناه بردند . و بعد از يك روز پايان بيرون آمد حيدر خان كه زخمدار بود ملازم شد . و سلطان عالم را پى بريدند . و آن حضرت بعد از سه روز از قلعهء ماندو پايان آمده متوجّه گجرات گشت . و سلطان بهادر خزانه و جواهر كه در قلعه چانپانير داشت به جانب بندر ديب فرستاد . و آن حضرت به پاى قلعهء چانپانير برآمد و سلطان بهادر طاقت توقف نياورده به جانب كنبايت رفت . و شهر محمدآباد به تصرف لشكر مغول درآمده به تاراج رفت و غنيمت بىحد و قياس به دست افتاد . و باز آن حضرت به تعاقب بهادر به تعجيل روان گشت .\r\nو سلطان بهادر چون به كنبايت رسيد ، اسبان مانده شد . با اسب تازه زور تبديل نمود و به بندر ديب رفت .\r\nو آن حضرت آخر همان روز كه بهادر گريخته بود به كنبايت رسيد و دو روز در كنبايت توقف نمود . آخر روز دويم بدر پى به رسم دادخواهان بر سر راه آمده به عرض رسانيد كه امشب مردم اطراف اين ولايت شبيخون خواهند آورد . آن حضرت پرسيد كه « تو را اين مهربانى به اين لشكر از كجا پيدا شد ؟ » در جواب گفت كه « پسر من در اين لشكر دستگير است .\r\nخواستم كه حقى بر شما ثابت كرده پسر خود را خلاص كنم . » آن حضرت آن شب به كمال احتياط گذرانيد . قريب به صبح پنج شش هزار پياده شبيخون آوردند و لشكريان كه آگاه بودند از خيمه‌ها بيرون آمده در بيرون اردو جمع شدند . و آنچه در اردو بود ، به غارت رفت . و چون صبح طالع شد ، مغولان از اطراف و جوانب گجراتيان را در ميان گرفتند و بسيارى از ايشان را به قتل رسانيدند .\r\nو جام فيروز را كه سابقا حاكم تته بود و از لشكر ارغون شكست يافته به گجرات آمده بود و دختر خود را به سلطان بهادر داده و به وقت شكست سلطان بهادر به دست لشكر حضرت جنت‌آشيانى گرفتار شده بود ، در اين شب محافظانش [ 670 ب 
  ] به گمان آنكه مبادا فرار نمايد ، به قتل آوردند . و همچنين حيدر خان گجراتى كه در قلعهء سونكبر مانده به ملازمت آمده بود ، در اين شب به قتل رسيد .\r\nو روز ديگر اردوى ظفر قرين به طرف چانپانير كوچ كرده و قلعه محصور شد و اختيار خان كه ضابط قلعه بود ، لوازم قلعه‌دارى به جاى مىآورده و با آنكه در قلعه ذخيرهء چند ساله بود ، از يك طرف قلعه كه به غايت مرتفع و سنگ خاراست و جنگل عظيم در پايان آن واقع\r\n\r\n\r\n","description":"","footnote":"\r\n( 1 ) . م : سونكر .\r\n","page_name":" 5649 ","page_number":539},
  {"content":"\r\n\r\nاست ، به وسيلهء زمينداران روغن و غله به طناب‌ها بالا مىبردند .\r\nو آن حضرت بر دور قلعه سير مىفرمودند كه نظر ايشان بر جمعى افتاد كه از جنگل بيرون مىآمدند ، و از ديدن لشكر متوهم شده باز به جنگل درآمدند . جمعى را به تعاقب امر فرموده چندى از ايشان را به دست آوردند . و صورت حال معلوم شد . به نفس نفيس به همان مكان كه غلّه بالا مىكشيدند ، تشريف برده به نظر احتياط ملاحظهء آن محل نموده به اردو مراجعت فرمودند . و ميخ فولاد بسيار به حكم آن حضرت ترتيب دادند . و روزى از هرطرف به قلعه جنگ انداخته با سيصد كس به همان موضع رفتند و جمعى ميخ‌هاى فولاد را چپ و راست در آن كوه محكم كرده بالا مىرفتند .\r\nو چون خاطر مردم قلعه از اين طرف بالكليه جمع بود ، مطلقا آگاهى نيافتند . و سى و نه كس كه آخرين ايشان بيرام خان « 1 » بود ، چون به بالا رفتند آن حضرت نيز به نفس خود به بالا برآمد و تا طلوع صبح سيصد نفر همه به قلعه درآمدند و همين موضع محل انبارهاى غله و روغن و خزاين و ما يحتاج اهل قلعه بود . چون روشن شد ، مردم لشكر به يك بار متوجه قلعه شدند . و آن حضرت از بالا تكبيرگويان متوجه دروازه شدند . و دروازه را به روى لشكريان گشوده ، قلعهء به آن استحكام را به اندك وقتى مسخر ساختند .\r\nو اختيار خان به قلعهء ارك كه به موليه مشهور است ، پناه برد و اكثر اهل قلعه به قتل رسيدند و بسيارى از زنان و دختران خود را از قلعه پايان انداخته هلاك شدند . و اختيار خان به امان بيرون آمده ملازمت كرد . و چون اختيار خان از گجراتيان به فضيلت ممتاز بود تربيت يافته ، داخل نديمان مجلس خواص شد .\r\nو خزاين پادشاهان گجرات كه به سال‌هاى دراز اندوخته بودند ، به تصرف درآمد ، و زر بسيار بر لشكريان قسمت شد و اقمشه و امتعهء روم و فرنگ و ختاى و اطراف و اكناف عالم كه در خزاين حكّام گجرات جمع شده بود ، به تاراج رفت . و به واسطهء آنكه زر و اسباب بىنهايت به دست لشكريان درآمد ، هيچ‌كس در آن سال متوجه تحصيل مال ولايت گجرات نشد . تا آنكه ارتفاعات در آن سال از جميع آفات مصون بود .\r\nو در اين سال منصور خان ، برادر بزرگ سلطان سعيد خان عزيمت تسخير آق‌سو نموده از حابس و طرفان در حركت آمد و به آق‌سو آمد . بىآنكه كارى تمشيت پذيرد ، مراجعت نمود .\r\nو عبيد الله خان ، حاكم ماوراء النهر در اواخر اين سال عازم خراسان شده از آب جيحون عبور كرد .\r\n\r\n\r\n","description":"","footnote":"\r\n( 1 ) . م : بيرم .\r\n","page_name":" 5650 ","page_number":540},
  {"content":"\r\n\r\n\r\nذكر وقايع سنهء نهصد و چهل و سه هجرى [ موافق سال نهصد و سى و سوم از رحلت خير البشر 
  ] « 1 »\r\nدر اين سال شاه طهماسب ، پادشاه ايران ، بهرام ميرزا را به حكومت گيلان كه در آن ايّام حاكمش فوت شده بود ، نامزد فرمود و بهرام ميرزا زمستان در قزوين قشلاق فرموده در بهار به گيلان رفت و اكثر آن ولايات را به تصرف درآورد .\r\nو صوفيان خليفه ، حاكم هرات در اين سال با عبيد الله خان جنگ كرده شكست يافت و در قلعهء عبدل‌آباد حصارى شده به دست اوزبكان گرفتار شد و به قتل آمد . و عبيد الله خان به پاى قلعهء هرات رفته شهر را محاصره نمود . و محمد طاهر ، پسر ابراهيم امينى « 2 » در حوالى دروازهء خوش « 3 » ديوار قلعه را سوراخ كرده اوزبكان را به شهر درآورد . و عبيد الله خان در هرات به استقلال حاكم شد .\r\nو شاه طهماسب به مجرد شنيدن اين خبر متوجه خراسان گشت . و چون به دامغان و بسطام رسيد ، عبيد الله خان طاقت مقاومت نياورده به ماوراء النهر مراجعت نمود و ديگر باره هرات به تصرف قزلباشان درآمد و اردوى شاه به نسا و باورد رفته از آنجا با وجود شدّت برودت هوا به مرو رفت . و لشكر قزلباش در اين يورش محنت بسيار كشيد و از مرو به هرات رفته چند روز توقف فرمود .\r\nو چون سال گذشته سام ميرزا در قندهار شكست يافته بود ، شاه طهماسب از هرات متوجه\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 943 .\r\n( 2 ) . روضة الصفويّه : « ابو طاهر ، ولد سلطان ابراهيم امينى .\r\n( 3 ) . دروازهء خوش : چهارمين دروازهء هرات واقع در قسمت شرقى شهر است . در خصوص اين دروازه و ديگر دروازه‌هاى هرات - روضات الجنّات اسفزارى ، ج 1 ، ص 68 و 70 و 412 و 444 ؛ ج 2 ، ص 255 و 305 .\r\n","page_name":" 5651 ","page_number":541},
  {"content":"\r\n\r\nزمين داور و قندهار گشت . و خواجه كلان بيگ كه در قلعهء قندهار بود ، طاقت نياورده به راه ديگر متوجه لاهور شد و تمام اولكاى زمين داور و قندهار و توابع به تصرف لشكر قزلباش درآمد . و بداغ خان قجر به حكومت آن ولايت مقرّر گشت . و اردوى شاهى به هرات مراجعت نموده حكومت آنجا را به سلطان محمد خدابنده تفويض نمود . و محمد خان شرف الدين اغلان تكلو به منصب اتابكى سرافراز گشت . و سام ميرزا كه در طبس بود ، همراه جمعى از امرا كه به طبس رفته بودند شرمسار به درگاه آمد . [ 671 الف 
  ] جمعى از نوكرانش كه سبب فتنه و فساد بودند ، به ياسا رسيدند و كوچ‌بركوچ لشكر قزلباش به عراق معاودت نمود .\r\nو احوال هندوستان در اين سال اين است كه چون لشكر حضرت جنت‌آشيانى به واسطهء بسيارى غنيمت متوجه تحصيل مال نشد ، رعاياى گجرات كس نزد سلطان بهادر فرستادند كه « اگر يكى از امراى گجرات معين شود ، مال واجبى خود به خزانه و اصل مىسازيم . » سلطان بهادر ، عماد الملك ، غلام خود را ، كه به شجاعت و تدبير اتصاف داشت ، به اين خدمت نامزد فرموده و او را صاحب اختيار ملك و مال گردانيده رخصت توجه احمدآباد داد . و عماد الملك در مقام جمع لشكر شده ، چون نزديك به احمدآباد رسيد لشكر بسيار از اطراف نزد او جمع شده بود ، چنان كه بعضى به پنجاه هزار كس قياس مىكردند . و در ظاهر احمدآباد نزول كرد . شروع در تحصيل مال ولايت نمود .\r\nو اين خبر بعد از فتح جانپانير به حضرت پادشاه رسيد . قلعهء جانپانير را به بردى بيگ « 1 » سپرده و متوجّه احمدآباد گشت . و در اين وقت از غنايم گجرات زر بسيار به لشكريان قسمت كرده كوچ‌بركوچ به احمدآباد رفت . و در نواحى محمودآباد عماد الملك با ميرزا عسكرى كه تدارك لشكر ظفر اثر بود جنگ كرده شكست يافت و بسيارى از طرفين به قتل رسيد . و آن حضرت به ظاهر احمدآباد نزول فرموده احمدآباد را به ميرزا عسكرى عنايت فرمود و با جمعى مخصوصان احمدآباد را سير كرده معاودت فرمود و به برهانپور تشريف برده از آنجا به ماندو رفت و به يادگار ناصر ميرزا حكومت پتن « 2 » و بيانه و به حسين سلطان بروج مرحمت شد ، و هندو بيك به كمك تعيين گشت .\r\nو خان جهان شيرازى كه از امراى سلطان بهادر در طرف نوشادى جاى محكم پيدا كرده در مقام جمعيت شد ، نوشادى را به تصرف درآورد . و رومى خان از بندر سورت « 3 » با خان جهان متّفق گشته بر سر بروج آمدند و قاسم حسين سلطان طاقت نياورده به جانپانير گريخت و\r\n\r\n\r\n","description":"","footnote":"\r\n( 1 ) . براى شرح حال وى رجوع شود - شاهنواز خان ، مآثر الامرا ، ج 1 ، ص 470 به بعد .\r\n( 2 ) . اين شهر به نهرواله نيز مشهور است .\r\n( 3 ) . سورت يا سورات : شهرى بندرى در غرب هند ، در ايالت گجرات .\r\n","page_name":" 5652 ","page_number":542},
  {"content":"\r\n\r\nهمچنين گجراتيان از اطراف آغاز مخالفت نموده جميع مغولان در احمدآباد جمع آمدند . و سلطان بهادر چون از اين اخبار مطلع شد ، متوجه احمدآباد گشت . و عسگرى ميرزا و يادگار ناصر ميرزا به خاطر گذرانيدند كه « با سلطان بهادر در گجرات مقاومت مشكل است . بهتر آن است كه چون حضرت پادشاه در ماندو توقف فرموده‌اند به آگره رفته آن ولايت را متصرف شويم » و عهد كردند كه ميرزا عسكرى پادشاه باشد و هندو بيگ وكيل ، و ديگر ميرزايان هر ولايت كه مىخواسته باشند ، متصرف شوند .\r\nو به اين نيت عازم جانپانير شده گجرات را به سلطان بهادر گذاشتند . و چون نزديك قلعهء جانپانير رسيدند و ارادهء تاراج خزانهء جانپانير نمودند ، بردى بيگ مانع شد و حصار را استوار ساخت . و به حضرت جنت‌آشيانى از داعيهء ايشان اعلام نمود . و آن حضرت صلاح در آن دانست كه قبل از آنكه ميرزايان به آگره رفته فتنه برانگيزند ، به آگره رفته شود . و كوچ‌بركوچ متوجه آگره گشت . و سلطان بهادر متوجه جانپانير شد . و بردى بيگ طاقت توقف نياورده آنچه توانست از خزاين همراه گرفته متوجه ملازمت پادشاه شد .\r\nو ميرزايان چون از توجه حضرت جنت‌آشيانى به آگره آگاه شدند ، از اينجا رانده و از آنجا مانده ، خجل و شرمسار علاج در ملازمت حضرت جنت‌آشيانى دانستند و در نواحى كاب كرجى ملازمت كرده ، معروض داشتند كه « از عهدهء نگاه داشتن گجرات با وجود حيات « 1 » سلطان بهادر بيرون نتوانستيم آمد . » و آن حضرت از نهايت مكارم اخلاق با آنكه بر انديشهء ايشان مطلع شده بود و مثل گجرات ولايتى كه به مشقت بسيار به دست آورده بود ، از دست رفته بود ، عذرهاى نامسموع ايشان را مسموع داشته تغافل فرمود و كوچ‌بركوچ به آگره تشريف آورد . و تمام گجرات بار ديگر به تصرف سلطان بهادر درآمد .\r\nو عبد الرشيد خان ، حاكم ده روز در جانپانير توقف نموده متوجه سورت و جوبه‌گر شد ؛ چه ، از فرنگان به وقت عجز مدد طلبيده بود و يقين مىدانست كه ايشان مىرسند و . . . « 2 » اراده داشت كه در آن نواحى باشد تا آنكه فرنگان را به هرطريق كه توانند به ولايت خود برگردانند .\r\nو چند روز به سير و شكار گذرانيد كه خبر رسيدن پنج شش هزار فرنگى رسيد . و فرنگان چون نزديك به ديب رسيدند ، خبر مراجعت حضرت پادشاه و استقلال سلطان بهادر شنيده از آمدن پشيمان شدند و اتفاق نمودند كه به هرحيله كه توانند ، بندر ديب را به تصرف درآورند .\r\nو سردار ايشان تمارض نموده بىحضورى خود را شايع گردانيد كه « به ملازمت سلطان بهادر نبايد رفت . »\r\n\r\n\r\n","description":"","footnote":"\r\n( 1 ) . م : جناب .\r\n( 2 ) . دو كلمه ناخوانا .\r\n","page_name":" 5653 ","page_number":543},
  {"content":"\r\n\r\nو سلطان مكررا كس به طلب او فرستاد و جواب شنيد . آخر الأمر به تصوّر آنكه فرنگان ترسيده‌اند ، خود به اندك مردم به جهت تسلى ايشان به غرابى « 1 » سوار شده نزديك فرنگان رفت . و فرنگان چون سلطان بهادر را مفت يافتند ، در مقام غدر درآمدند . و [ 671 ب 
  ] سلطان بهادر نيت ايشان را دريافته عزيمت معاودت به كشتى خود نمود . و فرنگان كشتى خود را از كشتى سلطان دور كرده ، سلطان از كشتى فرنگان جدا شده به كشتى خود نرسيد « 2 » و در دريا افتاد و يك غوطه خورده سر برآورد و فرنگى در اين وقت زخم نيزه به سلطان بهادر رسانيده او را غرق كرد . و در بندر ديب آشوب عظيم شده لشكر گجرات ديگر صلاح در توقف نديده متوجه احمدآباد شدند . و فرنگان روز ديگر بندر ديب را متصرف شدند .\r\nو در ابتداى اين سال ميرزا كامران در لاهور از مراجعت شاه طهماسب پادشاه ايران آگاه گشته عزيمت قندهار نمود . و قزلباشان كه در قندهار بودند ، طاقت مقاومت نياورده در وقت محاصره با مال بيرون آمده به عراق رفتند و بار ديگر ولايت قندهار به تصرف الوس جغتاى درآمد .\r\nو عبد الرشيد خان ، حاكم كاشغر ، در اين سال متوجه آق‌سو شد ؛ چه ، خبر رسيدن منصور خان به آق‌سو شنيده بود . اما قبل از رسيدن رشيد خان ، منصور خان معاودت نموده بود و رشيد خان نيز به ياركند بازگشت .\r\n\r\n\r\n","description":"","footnote":"\r\n( 1 ) . ق : غزاى ؛ م : عراء . قياسى تصحيح شد .\r\n( 2 ) . م : برسيد .\r\n","page_name":" 5654 ","page_number":544},
  {"content":"\r\n\r\n\r\nذكر وقايع سنهء نهصد و چهل و چهار هجرى [ موافق سال نهصد و سى و چهارم از رحلت خير البشر 
  ] « 1 »\r\nدر ابتداى اين سال بهرام ميرزا بن شاه اسماعيل ، برادر شاه طهماسب ، در گيلان به امراى آنجا كه به ملازمتش آمده بودند بدسلوكى آغاز كرد . و خوركيا كه به مظفر سلطان ملقب گرديده بود و در گيلان اعتبار داشت به حكم ميرزا در مجلس گرفتار شد « 2 » و گيلانيان اتفاق نموده با قزلباشان جنگ كردند و ظفر يافتند . و بهرام ميرزا به ييلاق . . . « 3 » قزوين پريشان حال آمد .\r\nو شاه طهماسب در طهران حكم گرفتن شاه قوام الدين نوربخش كه از اكابر سادات عراق بود فرمود و به قزوين رفته چندگاه به عيش و عشرت گذرانيد .\r\nو خواجه كلان ملك‌زادهء خوافى در اين سال قلعهء استا « 4 » خواف را مضبوط كرده آغاز سركشى نمود . و جمعى از امرا به دفع او مأمور گشته او را به دست آوردند و در پاى منارهء نصريّه « 5 » تبريز به اقبح وجوه به قتل آمد .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 944 .\r\n( 2 ) . روضة الصفويّه : « . . . نوّاب ميرزايى آن جناب را حسب الصلاح حسن آقاى شاملوى وكيل خويش خواجه عنايت الله وزير گرفته مقيّد گردانيد . . . »\r\n( 3 ) . يك كلمهء ناخوانا است .\r\n( 4 ) . استا : اين موضع در منابع ديگر به گونه‌اى ديگر ضبط شده است . ابن محمود در تاريخ شاه طهماسب خود آن را به صورت « استاد » آورده و در روضة الصفاى ناصرى هم به صورت « استار » .\r\n( 5 ) . نصريّه : جامع بزرگ نصريّهء تبريز ، واقع در باغ صاحب‌آباد [ ميدان صاحب الأمر يا « حضرت صاحب » كه سابق به صورت ميدان بزرگ تره‌بار بوده ولى امروزه به دليل خيابان‌كشى از وسط آن ، ميدان برچيده شده است - توضيحات مرحوم ميرزا جعفر سلطان القرايى بر روضات الجنان ، ج 1 ، ص 271 
  ] از مآثر سلطان يعقوب از احفاد امير حسن بيگ آق‌قويونلو است كه در سال هشتصد و هشتاد و دو شروع و در مدّت هفت سال اتمام يافته است . - اوليا چلبى ،\r\n","page_name":" 5655 ","page_number":545},
  {"content":"\r\n\r\nو از حاكم ماوراء النّهر در اين سال امرى كه قابل ذكر باشد ، معلوم نشد .\r\nو احوال سواد اعظم هندوستان در اين سال اين است كه حضرت جنّت‌آشيانى در اين سال در آگره به عيش و عشرت گذرانيد . و سلطان بهادر به وقت شكست ، محمد زمان ميرزا را به جانب هندوستان فرستاده بود كه باعث خلل شود و او تا نواحى لاهور آمده چون خبر مراجعت حضرت پادشاه شنيد ، به گجرات معاودت نمود . و همان لحظه كه به احمدآباد رسيد ، خبر قتل سلطان بهادر مسموع او شد . به حسب ظاهر تأسّف نموده در لباس مصيبت درآمد و به عزم آنكه خزانهء سلطان را به دست آورد به استقبال مادر سلطان و لشكرى كه از بندر ديب مىآمدند روان گشت . و چون به اردوى گجراتيان رسيد مادر سلطان بهادر بدانچه مقدورش بود اسباب طوى به ملازمت ميرزا زمان فرستاده ، او را از لباس عزا بيرون آورد .\r\nو ميرزا خبر خزانه تحقيق نموده به وقت كوچ خود را به خزانه رسانيد ، و هفتصد صندوق طلا به قول مشهور به دست او درآمد . و هرمغولى كه در گجرات بود ، نزد او جمع آمد و دوازده هزار سوار « 1 » خوب به سامان همراه او شدند . و گجراتيان مضطرب شده به جهت تعيين پادشاه مشورت كردند . ناچار خطبه به نام ميران محمد شاه ، حاكم ايسر و برهانپور كه خواهرزادهء سلطان بهادر بود خواندند ؛ چه ، سلطان بهادر بر زبان آورده بود كه « ميران محمد شاه ولىعهد من است » .\r\nو عماد الملك را با لشكر بسيار به دفع محمد زمان ميرزا تعيين كردند . و محمد زمان ميرزا كه فراغت طلب بوده اندك جنگ كرده شكست يافت و به سند گريخت . و ميران محمد شاه بعد از يك و نيم ماه از اين واقعه به اجل طبيعى درگذشت و گجراتيان برادرزادهء سلطان بهادر ، سلطان محمود بن لطيف خان را كه در قلعهء ساول بود و سلطان بهادر به ميران محمد شاه سپرده بود از مردم ايسر و برهانپور طلب نمودند . و پسر محمد شاه در مقام مضايقه شده گجراتيان عزيمت تسخير ولايت او كردند . و مردم برهانپور ناچار شده سلطان محمود را به گجرات فرستادند . و در دهم ذيحجهء سنهء نهصد و چهل و چهار « 2 » سلطان محمود به جاى آبا و اجداد حاكم گجرات شد . و اختيار خان نامى كه سلطان محمود را از برهانپور آورده بود ، صاحب اختيار گشت .\r\n\r\n\r\n","description":"","footnote":"\r\nسياحت‌نامه ، ج 2 ، ص 249 ؛ و روملو نيز آن را از مستحدثات خود اوزون حسن مىداند . - احسن التواريخ ، ص 366 .\r\n( 1 ) . م : كس .\r\n( 2 ) . ق : 942 .\r\n","page_name":" 5656 ","page_number":546},
  {"content":"\r\n\r\n\r\nذكر وقايع سنهء نهصد و چهل و پنج هجرى [ موافق سال نهصد و سى و پنجم از رحلت خير البشر 
  ] « 1 »\r\nدر اين سال پادشاه ايران ، شاه طهماسب صفوى در روز نوروز چهارشنبه بيست و يكم شوال تنگوزييل ، القاص ميرزا ، برادر خود را با جمعى كثير از امراى قزلباش به تسخير شروان فرستاد . و حاكم آنجا در قلعهء گلستان متحصّن شد و پيغام كرد كه « بجز شاه طهماسب اين قلعه را به ديگرى نخواهم داد . » و چون اين خبر به شهريار ايران رسيد به روز پنج‌شنبه نوزدهم ربيع الآخر از آذربايجان ايلغار [ 672 الف 
  ] نموده به پاى قلعه رفت و روز ديگر قلعه را مسخّر ساخت و يكى از شعرا قصيده‌اى كه هرمصراعش تاريخ اين فتح است به نظم درآورد و اين دو بيت از آن جمله است :\r\n از ادب سدره‌نشينان فلك از پى هم * فوج‌فوج آمده صف‌زده در صفّ نعال\r\nبا چنين لشكر وين جمع كجا روى نهند * كه به اقبال كنند جانب او استقبال \r\nو آن قلعه بعد از تسخير به حكم شاهى ويران گشت و اردوى قزلباش به تبريز معاودت نمود .\r\nو در اين سال محمد صالح ، نبيرهء خواجه مظفر بتيكچى در استرآباد اظهار مخالفت نموده صدر الدين خان حاكم استرآباد را از آن ملك بيرون كرد و شادى بيگ او را به دست آورده به درگاه آورد و به حكم شهريار ايران او را از منار به ضرب تير انداختند « 2 » و شرّش مندفع گشت .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 945 .\r\n( 2 ) . جمله مغشوش و نامفهوم است احتمالا « او را از منارهء [ عمارت 
  ] نصريّهء [ تبريز 
  ] انداختند » باشد .\r\n","page_name":" 5657 ","page_number":547},
  {"content":"\r\n\r\nو حضرت جنّت‌آشيانى به تاريخ چهاردهم صفر همين سال عازم فتح چنار و بنگاله شد . و رومى خان كه سابق نوكر سلطان بهادر بود و به ملازمت آن حضرت آمده رعايت يافته بود ، چون ظاهر قلعهء چنار محلّ نزول جلال گشت ، به عرض رسانيد كه « متعهد فتح اين قلعه مىشوم . حاجت به آن نيست كه جنگ بر قلعه انداخته جوانان كار طلب را ضايع سازند . »\r\nو آن حضرت او را مطلق العنان ساخته حكم فرمود كه آنچه به جهت تسخير قلعه طلب نمايد مهيّا سازند . و رومى خان چون اطراف قلعه را به نظر درآورد ، معلوم كرد كه از سه طرف كه جنگل است به هيچ‌وجه رخنه نمىتوان كرد و در غايت استحكام است . بنابرآن ، از طرف [ ى 
  ] كه درياست كشتى كلانى مهيا ساخته بر بالاى كشتى شروع در ساختن مقابل‌كوب كرد . و چون مقابل‌كوب مرتفع گشت و يك كشتى كه طاقت حمل آن نياورد ، يك كشتى از اين طرف و يك كشتى از آن طرف بر كشتى اول بسته مقابل‌كوب را ديگر باره مرتفع ساخته ، و همچنين هروقت كه كشتى طاقت حمل نمىآورد به دو كشتى ديگر امداد مىنمود تا آنكه سركوب قلعه طيار شد ، و به يك بار از دور مقابل‌كوب را در سرازير آب گذاشت ، و مقابل كوب را آب به قلعه متصل ساخته قلعه مسخر گشت و به واسطهء اين نيكوخدمتى رومى خان نوازش بسيار يافت . و جمعى كثير از توپچيان كه مردم لشكر ظفر اثر از ايشان ضرر يافته بودند ، به صلاح رومى خان و به حكم آن حضرت مقطوع اليد شدند .\r\nو شير خان افغان در اين وقت با حاكم بنگاله « 1 » جنگ شد . و حاكم بنگاله زخمدار گريخته به درگاه پادشاه آمد . و آن حضرت كوچ‌بركوچ متوجه بنگاله شد . و شير خان كه حاكم بنگاله را تعاقب نموده بود و پسر « 2 » و غلام خود خواص خان را در بنگاله گذاشته بود ، به گور و بنگاله مراجعت نموده پسر خود و خواص خان را به محافظت گدهى « 3 » كه بر سر راه بنگاله واقع است فرستاده .\r\nو اين گدهى جايى به غايت محكم است ؛ چه ، از يك طرف كوهى است به غايت مرتفع و جنگل [ ى 
  ] دارد در غايت استحكام كه به هيچ وجه صعود بر آن ممكن نيست . و يك طرف ديگر درياى گنگ است كه عبور از آن در كمال اشكال است . و گدهى واسطه است ميان ولايت بهار و بنگاله .\r\n\r\n\r\n","description":"","footnote":"\r\n( 1 ) . منتخب التواريخ ( ج 1 ، ص 349 ) : نصيب شاه ، حاكم بنگاله .\r\n( 2 ) . منتخب التواريخ : « جلال خان ولد شير خان - كه آخر اسلام شاه خطاب يافت . . . » .\r\n( 3 ) . ق : كرهى ؛ م : كوهى . اصلاح از منتخب التواريخ .\r\n","page_name":" 5658 ","page_number":548},
  {"content":"\r\n\r\nو آن حضرت ، جهانگير بيگ مغول ينكجك را به تسخير گدهى نامزد گردانيد « 1 » و هندال ميرزا تا منگر « 2 » در ركاب ظفر انتساب بود . و چون محمّد سلطان ميرزا و الغ ميرزا و شاه ميرزا كه از آن حضرت گريخته بودند در ميان ولايت خلل مىكردند ، هندال ميرزا به دفع ايشان مأمور گشته به جانب آگره مرخص شد . و محمد زمان ميرزا چون در گجرات كارى نساخت و به سند رفت ، ايلچيان به خدمت آن حضرت فرستاده طلب امان و عفو نمود و امان يافته متوجه درگاه گشت .\r\nو جهانگير بيگ چون به گدهى رسيد ، قطب خان ، ولد شير خان و خواص خان ايلغار كرده به وقت فرود آمدن لشكر رسيدند و جهانگير بيگ را شكست دادند و جهانگير زخمدار به ملازمت حضرت پادشاه آمد . و آن حضرت كوچ كرده به پاى دروازهء گدهى آمد . و قطب خان و خواص خان طاقت نياورده فرار نمودند . و آن حضرت از گدهى به فراغت خاطر گذشته بنگاله را به تصرف درآوردند . و شير خان افغان چون طاقت مقاومت نداشت ، به جانب بهار و رهتاس رفت و آن حضرت سه ماه در بنگاله توقف فرمود و شهر گور را جنّت‌آباد نام كردند .\r\nو ميرزا هندال در آگره فرصت يافته آغاز مخالفت كرد و شيخ بهلول « 3 » را كه حضرت جنّت آشيانى به غايت معتبر مىداشت ، به بهانهء آنكه به افغانان متفق است و سلاح به ايشان مىفرستد به قتل آورد . « 4 » و مخالفت اظهار كرده خطبه به نام خود خواند و عازم تسخير دهلى كه دار السلطنهء هندوستان است گشت . و اين اخبار چون به عرض حضرت جنت‌آشيانى رسيد ، بنگاله را به جهانگير بيگ بن ابراهيم ينكجك مغول سپرده ، پنج هزار كس به كمك او گذاشت و خود به نفس نفيس متوجّه آگره گشت . و محمد زمان ميرزا بن بديع الزمان ميرزا در اين وقت خجل و شرمسار آمده سعادت ملازمت دريافت . و آن حضرت مطلقا از گذشته سخنى بر زبان نياورده در مقام عفو و احسان درآمد .\r\n\r\n\r\n","description":"","footnote":"\r\n( 1 ) . منتخب التواريخ : « و پادشاه . . . حكومت جونپور را با منصب امير الامرايى و كرسى زرّين به مير هندو بيگ قوچين مفوض داشته ، از راه گدهى كه درّه‌اىست تنگ فاصل ميان ولايت بهار و بنگاله . . . »\r\n( 2 ) . منتخب التواريخ : منگير .\r\n( 3 ) . ق : شيخ بول ؛ م : شيخ لول . اصلاح از منتخب التواريخ بدائونى ( ج 1 ، ص 351 ) ؛ گلبدن بيگم ، همايون نامه ، ص 40 .\r\n( 4 ) . بدائونى قتل شيخ به بهلول را « به اغواى مفتّنان واقعه‌طلب » مىداند و مادّه تاريخ اين جنايت را « فقد مات شهيدا » ثبت كرده - منتخب التواريخ ، ج 1 ، ص 351 . ولى گلبدن بيگم ، خواهر همايون پادشاه مىنويسد كه « . . . شيخ بهلول در اين وقت جيبه و كجيم و اسباب سپاهيگرى در تخته پنهان كرده و در ارّابه‌ها بار كرده به شير خان و ميرزايان مىفرستد .\r\nميرزا هندال باور نمىكردند . آخر به جهت تفحص اين امر ميرزا نور الدين محمد را فرستادند . جيبه و كجيم‌ها را يافتند . بندگى شيخ بهلول را به قتل رسانيدند . » - همايون‌نامه ، ص 40 .\r\n","page_name":" 5659 ","page_number":549},
  {"content":"\r\n\r\nو به واسطهء امتداد سفر و بدى هواى بنگاله [ 472 ب 
  ] اكثر اسبان لشكريان آن حضرت تلف شدند و بىسامان به جوسار « 1 » رسيدند و امرا كه در جونپور و چنار بودند به ملازمت آمدند . و شير خان از بىسامانى لشكر پادشاه آگاه شده نزديك آمد . و آن حضرت روبه‌روى افغانان اقامت فرمود . و مدّت مقابله سه ماه امتداد يافت .\r\nو ميرزا كامران بعد از مراجعت قندهار ، در لاهور از مخالفت ميرزا هندال و معاودت پادشاه و قوت شير خان مطّلع شده ، عزيمت آگره نمود . و ميرزا هندال چون به دهلى نزديك شد ، ميرزا فخر على ، ميرزا يادگار ناصر را به قلعه درآورده حصارى شد . و هرچند ميرزا هندال سعى نمود ، خواه به جنگ و خواه به صلح ، فتح دهلى او را ميّسر نشد .\r\nدر اين اثنا ، ميرزا كامران به نواحى دهلى رسيده و ميرزا هندال ناچار با ميرزا كامران ملاقات كرد . و ميرزا فخر على از قلعه بيرون آمده ميرزا كامران را ملامت نمود و گفت كه « ميرزا يادگار ناصر حصار دهلى را از دست نمىدهد كه بهتر آن است كه شما متوجه آگره شويد . اگر آگره و ديگر ولايات به تصرف درآيد ، دهلى نيز تعلق به شما دارد . اكنون جنگ كردن سودى ندارد . » لاجرم ميرزا كامران كوچ‌بركوچ متوجه آگره گشت و در نواحى آگره ميرزا هندال از ميرزا كامران جدا شده به الور رفت .\r\nو احوال گجرات در اين سال اين است كه چون سلطان محمود طفل بود ، امراى گجرات با يكديگر در مقام منازعه شدند و عماد الملك و دريا خان وزير گشت [ اند 
  ] . و در اواخر اين سال دريا خان ، سلطان را به بهانهء شكار از شهر بيرون برده به جانب جانپانير رفت . عماد الملك چون از اين حال آگاه شد در مقام جمعيّت لشكر گشت .\r\n\r\n\r\n","description":"","footnote":"\r\n( 1 ) . منتخب التواريخ : جوسا . قصبه‌اى است در كنار گنگ .\r\n","page_name":" 5660 ","page_number":550},
  {"content":"\r\n\r\n\r\nذكر وقايع سنهء نهصد و چهل و شش هجرى [ موافق سال نهصد و سى و ششم از رحلت خير البشر 
  ] « 1 »\r\nدر اين سال شهريار ايران جمعى كثير از امرا را به تسخير ريشهر « 2 » كه در تصرف حسن سلطان ريشهرى بود نامزد گردانيد ؛ چه ، به كرّات از او و برادرش شاه على در برابر احسان مخالفت به ظهور آمده بود . و تمامت امراى فارس از ذو القدر و افشار آن قلعه را محاصره نمودند . و حسن سلطان را به دست آورده به درگاه فرستادند و در تبريز به قتل رسيد .\r\nو در تبريز در اين سال مرض طاعون شيوع يافت و اردو مدتى از شهر به ييلاق رفته به وقت قشلاق به تبريز معاودت نمود .\r\nو از جمله وقايع اين سال فوت عبيد الله خان اوزبك ، حاكم ماوراء النهر است . و كيفيّت اين واقعه آنكه عبيد الله خان به قصد دين محمد كه حاكم خوارزم بود ، با لشكر بسيار روان شد و از غايت غرور مطلقا او را در نظر نمىآورد . و دين محمد به اندك مردم در برابر آمده جنگ كرد و به حسب اتفاق لشكر عبيد الله خان به گل و لاى بسيار رسيدند و اكثر در لاى معطل گشتند ، و دين محمد ظفر يافته بسيارى از ايشان را به قتل رسانيد و جمعى كثير از امرا گرفته نزد عبيد الله خان فرستاد . و عبيد الله خان شكسته و پريشان حال به بخارا آمده از اين غصّه رنجور شد و يك ماه و نيم بعد از اين واقعه در اوايل ذيقعده درگذشت و دو پسر به يادگار گذاشت : عبد العزيز خان و عبد الرحيم سلطان .\r\n\r\n\r\n","description":"","footnote":"\r\n( 1 ) . نسخ بياض است . قياسا افزوده شد .\r\n( 2 ) . ريشهر : دهى از دهستان حومهء بخش مركزى شهرستان بوشهر . - فرهنگ جغرافيايى ، ج 7 .\r\n","page_name":" 5661 ","page_number":551},
  {"content":"\r\n\r\nو بعد از فوت عبيد الله خان ، عبد الله خان بن كوچم به پادشاهى ماوراء النهر رسيد و مدّت شش ماه حكومت كرد .\r\nو سوانح هندوستان در اين سال اين است كه چون حضرت جنت‌آشيانى در جوسار با شير خان مقابل شد و خبر مخالفت ميرزا هندال و آمدن ميرزا كامران به دهلى باعث زيادتى تفرقهء خاطر سپاهيان آن لشكر گشت ، شير خان فرصت يافته غافل بر سر اردوى حضرت پادشاه آمد « 1 » و فرصت ترتيب جنگ نشد . و بدين جهت مخالف غالب آمد . و محمد ميرزا در هنگامى كه از آب گنگ مىگذشت در آب غرق شد . « 2 » و آن حضرت متوجّه آگره شد .\r\nو كامران ميرزا قبل از رسيدن آن حضرت به يك ماه به آگره آمده بود و هندال ميرزا در الور شرمسار اوقات مىگذرانيد . چون آگره محل نزول آن حضرت گشت ، ميرزا كامران به شرف ملازمت مشرّف شد و گناه ميرزا هندال نيز به عفو مقرون شده به ملازمت آمد و جميع برادران و خويشان در آگره جمع شدند . و محمد سلطان ميرزا و فرزندان كه مدتى مخالفت كرده بودند ، وسايل انگيخته به ملازمت آمدند و شروع در مشورت شد [ ند 
  ] . ميرزا كامران ارادهء مراجعت به لاهور و كابل داشت . در اين باب مبالغهء بسيار مىكرد و توقعات زياده از اندازه مىنمود . آن حضرت از كمال مكارم اخلاق جميع ملتمسات او را بجز رخصت معاودت قبول فرمود . و خواجه كلان بيگ كه ركن ركين لشكر جغتاى بود ، در مراجعت ميرزا كامران سعى مىنمود . و آن حضرت هرچند به ميرزا كامران پيغام مىكرد كه « اگر دفع شير خان به اتفاق كرده نشود ، ثانى الحال مضرّت او به همه عايد مىشود » ميرزا كامران در جواب سخنى كه به كار آيد نمىگفت .\r\nو شش ماه اين گفت و شنيد امتداد يافت . ميرزا كامران در اين اثنا بىحضور شده امراض متضاده بر وى مستولى شد ؛ چنان كه از حركت بازماند و از غايت بدگمانى به خاطر گذرانيد كه سبب اين بيمارى زهر است كه به فرمودهء حضرت پادشاه به او داده‌اند . « 3 » و بدين جهت در رفتن بيشتر ساعى شده همچنان پريشان [ 673 الف 
  ] و بدحال متوجه لاهور شد . و خواجه كلان بيگ\r\n\r\n\r\n","description":"","footnote":"\r\n( 1 ) . به تصريح عبد القادر بدائونى ، شير شاه « شيخ خليل از جمله اولاد مخدوم شيخ فريد گنج شكر . . . را نزد پادشاه فرستاده در مقام صلح شده ، التماس نمود كه غير از بنگاله همهء ولايت را به بندگان پادشاهى مىگذارم و خطبه و سكه به نام پادشاه درست مىسازم . و بر اين معنى سوگند كلام ربّانى در ميان آورد . خاطر پادشاه از جانب او جمع گشت و پل بستن فرمود ، و شير خان خود در مقام فريب و مكر بود . »\r\n( 2 ) . بجز محمد ميرزا كسان ديگرى نيز در آب غرق شدند ؛ از آن جمله « . . . عايشه سلطان بيگم ، دختر سلطان حسين ميرزا ، و بچكا كه خليفهء پادشاه بابام بود ، و بيگه جان كوكه ، و عقيقه بيگم ، و چاند بىبى كه هفت ماهه [ در 
  ] شكم داشت ، و ساد بىبى - كه اين هرسه حرمان پادشاه بودند . . . » - گلبدن بيگم ، همايون‌نامه ، ص 41 . آن‌گونه كه ابو الفضل علامى مىنويسد ، خود همايون پادشاه را سقّايى نظام اوليايى نام از خطر مرگ نجات داد . - اكبرنامه ، ج 1 ، ص 241 .\r\n( 3 ) . منتخب التواريخ : « به گفتهء بدگويان بر پادشاه بدگمان شد . »\r\n","page_name":" 5662 ","page_number":552},
  {"content":"\r\n\r\nرا از خود بيشتر فرستاد ، و مقرر شد كه جمعى كثير از مردم خوب خود را به كمك در آگره بگذارد ، به خلاف قرارداد تمام مردم خود را همراه برد و هزار كس به سردارى اسكندر در آگره گذاشت .\r\nو ميرزا حيدر دو غلات كه با ميرزا كامران همراه بود ، در اين وقت از وى جدا شده نزد حضرت جنّت آشيانى توقف نمود و رعايت بسيار يافت . « 1 » و ميرزا كامران بسيارى از لشكريان آگره را نيز همراه برد . و به واسطهء اين بىاتفاقى شير خان به كنار آب گنگ به عزم جنگ آمد و جمعى را از آب گذرانيده بر سر اتاوه و كالپى فرستاد .\r\nقاسم حسين سلطان اوزبك كه از سلاطين كفه و قرم « 2 » بود ، به اتفاق يادگار ناصر ميرزا و اسكندر سلطان با افغانان در نواحى كالپى جنگ كردند و پسر شير خان را كه سردار لشكر بود شكست داده او را با بسيارى از لشكريانش به قتل آوردند و سر قطب خان پسر شير خان را با بسيارى از سرهاى امراى معتبر افغان در آگره به ملازمت حضرت پادشاه فرستاد . و حضرت جنت‌آشيانى به دفع شير خان متوجه گشته به كنار آب گنگ رفت . و يك ماه هردو لشكر در برابر يكديگر نشستند . و عدد هردو لشكر از صد هزار زياده بود . « 3 »\r\nو محمد سلطان ميرزا و فرزندان [ او 
  ] كه بىوفايى شيوهء ايشان بود ، ديگر باره در اين وقت از لشكر آن حضرت بىموجبى فرار نمودند . و فرار ايشان موجب پريشانى خاطر لشكريان شد . و جمعى كه ميرزا كامران به كمك گذاشته بود ، ايشان نيز فرار كرده به لاهور رفتند . و سپاهيان رسم گريختن آموخته ، بسيارى از لشكر آن حضرت جدا شده در اطراف هندوستان متفرق شدند . و برسات « 4 » هندوستان رسيده باران باريدن آغاز شد و جايى كه محل نزول لشكر پادشاه بود پرآب گشت . اهل رأى و تدبير صلاح در آن ديدند كه از آن مقام كوچ كرده به زمينى مرتفع فرود آيند كه باران ديگر موجب ويرانى لشكر نشود . و ميرزا حيدر و جمعى به يورت رفته جاى مناسب اختيار كردند .\r\nو احوال سلطان محمود ، حاكم گجرات در اين سال اين است كه عماد الملك بعد از رفتن سلطان و دريا خان به جانپانير دست به ايشان گشاده لشكر بسيار جمع كرد و به جانب سلطان روان شد و بعد از دو سه كوچ اكثر لشكريان گجرات كه مبلغ‌ها از او گرفته بودند ، جدا شده ، نزد سلطان رفتند . و عماد الملك مضطرب شده به صلح راضى شد و مقرر گشت كه عماد الملك به جاگير خود كه بيرم كانو و سورت است برود و سلطان\r\n\r\n\r\n","description":"","footnote":"\r\n( 1 ) . منتخب التواريخ : « ميرزا حيدر مغول و غلات كشميرى نيز در آگره ماند و رعايت تمام يافت . »\r\n( 2 ) . م : درم .\r\n( 3 ) . بدائونى لشكر همايون پادشاه را « يك‌لك » [ - ده هزار 
  ] و لشكر شير خان كمتر از پنج هزار نفر ثبت كرده است . - منتخب التواريخ ، ج 1 ، ص 355 .\r\n( 4 ) . رجوع شود به پاورقى صفحهء 1185 .\r\n","page_name":" 5663 ","page_number":553},
  {"content":"\r\n\r\nبه احمدآباد معاودت نمايد . و همچنين به فعل آمد .\r\nو منصور خان ، حاكم حابس و طرفان در اين سال ديگر باره به عزيمت تسخير آق‌سو روان گشتند . و عبد الرشيد خان ، برادرزاده‌اش از ياركند به عزم جنگ متوجه او گشت و منصور خان طاقت نياورده معاودت نمود .\r\n\r\n","description":"","footnote":"","page_name":" 5664 ","page_number":554},
  {"content":"\r\n\r\n\r\nذكر وقايع سنهء نهصد و چهل و هفت هجرى [ موافق سال نهصد و سى و هفتم از رحلت خير البشر 
  ] « 1 »\r\nدر اين سال شاه طهماسب ، حاكم ايران قلعهء تفليس گرجستان را مسخّر ساخت و در تبريز قشلاق كرد و غازى خان تكلو از سلطان سليمان خواندگار روم فرار نموده به درگاه شاه آمد . و اكثر ولايت شيروان به تيول او مقرر شد .\r\nو دهم محرم اين سال حضرت جنت‌آشيانى در كنار آب گنگ با شير خان افغان جنگ كرد « 2 » و به واسطهء اتفاق جمعى از امرا و سستى بعضى ديگر فتح ميسر نشد و ناچار به آگره مراجعت واقع شد و مخالفان نزديك رسيدند و در آگره توقف ميسر نشده به جانب لاهور روان شد .\r\nو در غرّهء ربيع الأول اين سال تمام سلاطين و امراى الوس جغتاى در لاهور جمع آمدند و در هرسرى سودايى و در هردلى تمنايى بود « 3 » محمد سلطان ميرزا و فرزندان كه مادّهء صد گونه فتنه و فساد بودند ، از افغانان گريخته به لاهور آمدند . و باز از لاهور گريخته به طرف ملتان رفتند . ميرزا هندال و ميرزا يادگار ناصر صلاح در آن مىديدند كه « به جانب بكر « 4 » و تته مىبايد رفت . بعد از تسخير آن ولايت و دفع ميرزا شاه حسين ارغون ، تسخير گجرات در غايت آسانى است . » و ميرزا كامران در اين فكر بود كه زودتر آن جماعت را متفرق كرده تنها به كابل رود .\r\n\r\n\r\n","description":"","footnote":"\r\n( 1 ) . نسخ بياض است . حاشيهء ق : 951 ؛ قياسا افزوده شد .\r\n( 2 ) . و « خرابى ملك دلى » [ - 947 
  ] مادّه تاريخ اين برخورد بود . - منتخب التواريخ ، ج 1 ، ص 354 .\r\n( 3 ) . منتخب التواريخ : « هنوز هم نفاق به حال بود . »\r\n( 4 ) . منتخب التواريخ : بهكر .\r\n","page_name":" 5665 ","page_number":555},
  {"content":"\r\n\r\nو حضرت جنت‌آشيانى مدتى در مقام آن بود كه شايد برادران را با خود متفق سازد و به دفع مخالفان بپردازد . چون يقين شد كه اتفاق ايشان محال است ، خاطر مباركش به غايت متألم شد . روزى جميع سلاطين و امرا و اركان دولت و اكابر جمع آمده قرعهء مشاورت در ميان انداختند . آن حضرت فرمود كه « قبل از اتفاق هيچ امرى تمشيت نمىپذيرد . » و جميع مردمى كه حاضر آمده بودند خط مؤكد به سوگند و عهد در باب اتفاق دادند و جميع مردم حاضر بر آن كاغذ گواهى نوشتند و شروع در مشورت شد .\r\nميرزا حيدر دو غلات كه به وقت سلطان سعيد خان كشمير را - چنان كه گذشت - به تصرف درآورده بود ، به عرض رسانيد كه « فتح كشمير در كمال سهولت است و جايى است به غايت محكم . به جهت امنيت خاطر سپاهى كشمير را [ 673 ب 
  ] مىبايد گرفت و اهل و عيال و اسباب را به آنجا فرستاد ، و تمام دامن كوه را از كنار سند تا كنار جون و گنگ مىتوان نگاه داشت ؛ چه ، افغانان كوته سلاح‌اند و توپ و ضرب‌زن به كوهستان درآوردن به غايت مشكل است . »\r\nميرزا كامران كه در فكر كار خود بود ، گفت كه « اين كارى است به غايت مشكل و غنيم نزديك رسيده است ، مبادا كه كشمير به تصرف درنيايد و اهل و عيال سپاهيان بىمأمن بماند و در معرض تلف درآيد . صلاح در آن مىبينم كه حضرت پادشاه و ميرزايان جريده باشند ، خواه به كشمير روند و خواه به جاى ديگر و جميع كوچ و بنه را به من همراه نمايند كه به كابل رسانم و خاطر از ايشان جمع كرده به خدمت معاودت نمايم . »\r\nچون يك لحظه قبل از اين بر اتفاق و ترك نفاق سوگند ياد كرده بود ، تمام مردم مجلس از اين سخن كه محض نفاق و ارادهء خلاصى خود و تصرف كابل و به دست آوردن اسباب بود ، حيران شدند و به اتفاق گفتند كه « هرگاه اهل و عيال و سپاهيان از هندوستان بيرون رفت و چندين دريا و كوه در ميان آمد ، كدام سپاهى با چنين دل‌نگرانى در هندوستان با وجود غنيمى چنين قوى توقّف خواهند كرد ؟ » ميرزا كامران در جواب بجز آن سخن كه قرارداد خاطرش بود نگفت و مجلس به آخر رسيد و همچنين روز مىگذشت و هيچ امرى قرار نمىيافت تا آنكه شير خان نزديك به سلطانپور رسيد .\r\nو حضرت جنّت‌آشيانى ، ميرزا حيدر را با جمعى كه قبول خدمت كشمير كردند ، به آن طرف فرستاد . و خواجه كلان بيگ نيز مقرر شد كه متعاقب ميرزا حيدر روان شود . چون ميرزا حيدر به نوشهر « 1 » رسيد و خواجه كلان بيگ به سيالكوت رفت ، شير خان از آب سلطانپور عبور\r\n\r\n\r\n","description":"","footnote":"\r\n( 1 ) . منتخب التواريخ : نوشهره .\r\n","page_name":" 5666 ","page_number":556},
  {"content":"\r\n\r\nنمود و در غرهء رجب حضرت جنت‌آشيانى از آب لاهور عبور فرمود . و ميرزا كامران تا نزديك بهره « 1 » همراهى كرد . و خواجه كلان بيگ از سيالكوت اين خبر شنيده به ايلغار به اردو ملحق شد . و ميرزا حيدر به كشمير درآمد و كشميريان كه با يكديگر مخالفت داشتند ، جمع آمده ميرزا حيدر را ملازمت كردند . و به قوّت ايشان كشمير بىجنگ و نزاع به تصرف ميرزا حيدر درآمد و به تاريخ بيست و دويم رجب ميرزا حيدر در كشمير حاكم شد .\r\nو ميرزا كامران در نواحى بهره با ميرزا عسكرى از حضرت جنت‌آشيانى جدا شده به اتفاق خواجه كلان بيگ به جانب كابل رفت . و حضرت جنت آشيانى به طرف سند متوجه شد .\r\nو ميرزا هندال و يادگار ناصر در ملازمت بودند و بعد از چند منزل هردو اتفاق نموده اظهار خلاف نمودند و بيست روز از آن حضرت جدا شده سرگردان مىگشتند . و بار ديگر به نصيحت ابو البقا به ملازمت آن حضرت آمدند .\r\nو در كنار درياى سند كه در اردو قحط شده بود و كشتى به جهت عبور به هم نمىرسيد ، بخشولنكا « 2 » كشتى بسيار مملو از غلّه به اردو رسانيده نوازش بسيار يافت . و لشكر از آب گذشته متوجه بكر شد و قصبهء لهرى محل نزول شد . « 3 » و ميرزا هندال به بات رفت ؛ چه آنجا ما يحتاج لشكر به فراغت به هم مىرسيد و از لهرى كه نزديك قلعهء بكر است تابات هفتاد كروه راه است . و مير طاهر حيدر به ايلچيگرى نزد شاه حسين ارغون به تته رفت . و سمندر كه از نزديكان آن حضرت بود ، اسب و خلعت به شاه حسين ارغون برد . خلاصهء پيغام آنكه « آمدن به ولايت بكر و تته از روى ضرورت است ، و غرض استخلاص گجرات . اكنون به ملازمت مىبايد آمد كه مشورت تسخير گجرات نموده شود . »\r\nو شاه حسين در جواب پنج شش ماه اهمال كرد و بعد از آن اعلام نمود كه « ولايت بكر در كمال بىحاصلى است . اگر اردو به ولايت تته نزديك شود ، بهتر است ؛ چه ، هرسخن كه گفته و شنيده مىشود شش ماه مىگذرد و بعد از نزديك شدن بدانچه صلاح وقت باشد عمل نموده شود . »\r\nو چون از بكر غلّه نايافت شد ، آن حضرت كوچ كرده به بات كه محلّ نزول ميرزا هندال بود تشريف برد ؛ چه ، مسموع شده بود كه ميرزا هندال ارادهء رفتن قندهار دارد .\r\nو در اين سال عبد الله خان بن كوچم خان كه پادشاه ماوراء النّهر بود ، فوت شد . مدّت سلطنتش شش ماه و كسرى بود . و عبد اللطيف خان ، برادرش به جاى او حاكم شد .\r\n\r\n\r\n","description":"","footnote":"\r\n( 1 ) . منتخب التواريخ : « . . . تا نواحى بهيره بنابر مصلحتى موافقت كرد . »\r\n( 2 ) . م : بخشونكا .\r\n( 3 ) . منتخب التواريخ : « تا آنكه پادشاه را با جمعى معدود گذر به جانب جيلمير و ولايت ماروار افتاد . »\r\n","page_name":" 5667 ","page_number":557},
  {"content":"\r\n\r\nو سلطان محمود گجراتى را دريا خان در اين سال به جانب سورت كه جاگير عماد الملك بود برد . و بعد از جنگ عماد الملك هزيمت يافته به برهانپور گريخت . و گجراتيان متعاقب او به برهانپور رفتند . و ميران مباركشاه به كمك عماد الملك با گجراتيان جنگ كرده شكست يافت ، و عماد الملك به مالوه نزد ملوخان قادر شاه « 1 » گريخت . و ميران مباركشاه وسايل برانگيخته با سلطان محمود صلح كرده او را ملازمت نمود . [ 674 الف 
  ]\r\n\r\n\r\n","description":"","footnote":"\r\n( 1 ) . ق : وادر شاه .\r\n","page_name":" 5668 ","page_number":558},
  {"content":"\r\n\r\n\r\nذكر وقايع سنهء نهصد و چهل و هشت ، هجرى [ موافق سال نهصد و سى و هشتم از رحلت خير البشر 
  ] « 1 »\r\nدر اين سال شاه طهماسب موسم ييلاق به سهند و اوجان گذرانيد . و القاص ميرزا و درويش محمد خان شكى به درگاه آمده ، بعد از مدتى به اعزاز مرخص شده به ولايت خود رفتند . و به وقت قشلاق ، اردوى قزلباش به تبريز آمد .\r\nو حضرت جنت‌آشيانى در اين سال به وقتى كه اردوى ميرزا هندال محلّ نزول آن حضرت بود ، حضرت مريم مكانى ، حميده بانو بيگم را به عقد درآوردند و چند روز در اردوى ميرزا هندال به عيش و عشرت گذشت . و آن حضرت ميرزا هندال را از رفتن قندهار منع فرموده ديگرباره به قصبهء لهرى كوچ كرده رفت . و قراچه خان كه در قندهار حاكم بود ، به ميرزا هندال عرايض نوشته او را به قندهار طلب نمود . و ميرزا هندال كوچ كرده متوجه قندهار گشت . و آن حضرت چون از اين معنى مطلع شد ، از بىاتفاقى بىموجب برادران حيرت فرموده . و ميرزا يادگار ناصر نيز كه دو كروه از اردوى پادشاه دور تر فرود آمده بود و آب نيز در ميان بود ، ارادهء رفتن قندهار كرد .\r\nاين معنى به عرض آن حضرت رسيده مير ابو البقا را به جهت اطمينان خاطر ميرزا يادگار ناصر فرستاد . و مير ابو البقا به انواع نصايح و عهود ميرزا يادگار ناصر را از رفتن قندهار مانع آمد . و به وقت مراجعت و عبور از دريا جمعى از قلعهء بكر بيرون آمده اهل كشتى را تيرباران كردند و تيرى بر مقتل مير ابو البقا آمده شهادت يافت . و آن حضرت بر فوت او تأسف بسيار\r\n\r\n\r\n","description":"","footnote":"\r\n( 1 ) . نسخ بياض است . قياسا افزوده شد .\r\n","page_name":" 5669 ","page_number":559},
  {"content":"\r\n\r\nاظهار فرمود . و ميرزا يادگار ناصر از آب گذشته به اردوى آن حضرت آمد و بعد از مشورت بسيار مقرر شد كه ميرزا يادگار ناصر در بكر باشد و حضرت جنت آشيانى متوجه تسخير تته شوند ؛ چه ، از ميرزا شاه حسين در اين مدت آثار اتفاق و دولت‌خواهى مطلقا ظاهر نشد .\r\nو آن حضرت چون متوجه تته گشت جمعى كثير از لشكريان جدا شده در بكر توقف نمود .\r\nو ميرزا يادگار ناصر قوت گرفت ؛ چه ، در آن سال به مزروعات ولايت بكر از آفات سماوى و ارضى نقصانى نرسيده بود . و حضرت جنت‌آشيانى كوچ‌بركوچ به نواحى قلعهء ساهوان رفت .\r\nو جمعى از سپاهيان كه در كشتى بودند ، در نزديكى قلعه از كشتى بيرون آمده بر بعضى مردم كه از قلعه بيرون آمده بودند حمله كردند و ايشان طاقت نياورده به قلعه درآمدند و آن جماعت برگشته به ملازمت آن حضرت آمدند و تسخير قلعه را در نظر آن حضرت به غايت سهل و آسان [ فرا 
  ] نمودند . و آن حضرت از آب عبور فرموده قلعهء ساهوان را محاصره فرمود . اما قبل از رسيدن جمعى از امرا ، ميرزا شاه حسين به قلعه درآمده بدانچه مقدور بود ، در استحكام قلعه سعى نمودند .\r\nو ميرزا شاه حسين ارغون چون از توجه آن حضرت و محاصرهء قلعه اطلاع يافت به كشتى درآمده نزديك به اردو رسيد . و راه آمد و شد غله به اردوى آن حضرت مسدود گشت . و كار بر لشكريان به غايت دشوار شد . چنان كه اكثر مردم به گوشت حيوانات اوقات مىگذرانيدند . و قريب به هفت ماه مدّت محاصره امتداد يافت و فتح ميسر نشد ، لاجرم كس نزد ميرزا يادگار ناصر به بكر فرستاده شد كه « فتح قلعه موقوف به آمدن شماست ؛ چه ، اگر به جنگ ميرزا شاه حسين و دفع او متوجه شويم ، مردم قلعه خلاص مىشوند ، و الّا به واسطهء بىغلّه‌گى توقف ممكن نيست . و كار به قلعه‌گيان به دشوارى رسيده است . از آن طرف شما به طرف ميرزا شاه حسين روان شويد كه او طاقت مقاومت ندارد . »\r\nو ميرزا يادگار ناصر نخست جمعى از لشكريان خود را به مدد فرستاد . امّا آمدن آن جماعت سودى نكرد . و ديگرباره كس به طلب ميرزا رفت . و عبد الغفور نام شخصى كه ميزبان آن حضرت بود به آوردن ميرزا تعيين [ 675 الف 
  ] « 1 » گشت . و عبد الغفور چون نزد ميرزا يادگار ناصر رفت سخنى چند كه نمىبايست گفت ، گفت . و ميرزا يادگار ناصر و لشكريانش صلاح خود در توقف ديگر ندانستند و ميرزا شاه حسين نيز كس نزد ميرزا يادگار ناصر فرستاده در مقام فريب درآمد و وعدهء اطاعت و دختر دادن و خطبه به نام ميرزا خواندن پيغام كرد . و ميرزا از كمال سادگى از او فريب خورده با حضرت جنت آشيانى در مقام مخالفت درآمد .\r\n\r\n\r\n","description":"","footnote":"\r\n( 1 ) . برگ 674 ب كلا بياض است .\r\n","page_name":" 5670 ","page_number":560},
  {"content":"\r\n\r\nو ميرزا شاه حسين ارغون چون خاطر از جانب ميرزا يادگار ناصر جمع كرد و از بىقوتى لشكر حضرت پادشاه مطلع گشت ، نزديك‌تر آمده كشتىهاى اردوى حضرت پادشاه را به تصرف درآورد . و ديگر آن حضرت را توقف در پاى قلعه ميسر نشد . ناچار به طرف بكر معاودت فرمود و در نزديكى بكر از ميرزا يادگار ناصر كشتى به جهت عبور طلب نمود . ميرزا كه با مردم تته نيز موافق بود به ايشان پيغام كرد كه شب آمده كشتىها را به تصرف درآوردند . و صباح عذر گفت كه مخالفان كشتىها را برده‌اند .\r\nو آن حضرت چند روز به واسطهء كشتى معطل گشت . آخر الأمر دو كس از زمينداران بكر به ملازمت آن حضرت آمده چند كشتى كه در آب غرق كرده بودند ، بيرون آوردند و آن حضرت عبور فرمود . و ميرزا يادگار ناصر چون از عبور آن حضرت مطلع گشت ، از غايت حيرت و خجالت بىآنكه به ملازمت آن حضرت مشرف شود بر سر ميرزا شاه حسين كه غافل بود ايلغار نموده و به جمعى كثير از مردم تته كه از كشتى بيرون آمده بودند رسيده بسيارى از ايشان به قتل آورده و جمعى دستگير نموده معاودت نمود .\r\nو ميرزا شاه حسين ارغون نيز بعد از اين جنگ به تته مراجعت كرد . و ميرزا خجل و شرمسار به ملازمت آن حضرت آمده سرهاى مخالفان را به نظر درآورد و بار ديگر آن حضرت گناه او را عفو فرموده از گذشته مطلقا سخنى بر زبان نياورد . و بار ديگر ميرزا شاه حسين و ميرزا يادگار ناصر با يكديگر اتفاق نمودند . و ميرزا شاه حسين از ميرزا يادگار ناصر آن دو زميندارى كه كشتى به حضرت پادشاه داده بودند طلب نمود . و ايشان مطّلع شده به اردوى حضرت پادشاه پناه بردند .\r\nو ميرزا كس فرستاده و معروض داشت كه « با اين دو كس معاملات مالى ولايت بكر كه به جاگير من عنايت شده است ، در ميان است . » آن حضرت فرمود كه چند كس همراه زمينداران نزد ميرزا رفته و بعد از تنقيح معامله ايشان را به اردوى آن حضرت بازآورند . و چون چشم ميرزا يادگار ناصر بر ايشان افتاد فى الفور هردو را از كسان پادشاهى به زور گرفته نزد ميرزا شاه حسين فرستاد . و ديگر باره بر سر مخالفت رفته ديگر به ملازمت آن حضرت نيامد .\r\nو مردم اردوى حضرت پادشاه كه به غايت پريشان حال بودند ، يك‌يك و دودو نزد ميرزا يادگار ناصر رفتن آغاز نمودند . و منعم خان و برادرش نيز انديشهء گريختن داشتند . و اين معنى بر آن حضرت ظاهر شده به حبس ايشان حكم فرمود . و ميرزا يادگار ناصر از غايت بىآزرمى ارادهء نمود كه با آن حضرت به جنگ بيرون آيد . و به اين عزيمت سوار شد . و آن حضرت نيز مطلع شده به قصد جنگ سوارى اختيار فرمود . و هاشم بيگ نامى كه نزد ميرزا اعتبار تمام داشت ، او را از اين عمل شنيع بازداشته ، خواهى نخواهى برگردانيد . و بر حضرت\r\n\r\n","description":"","footnote":"","page_name":" 5671 ","page_number":561},
  {"content":"\r\n\r\nپادشاه ظاهر گشت كه هرچند اينجا توقف واقع مىشود ، مردم جدا شده نزد ميرزا يادگار ناصر مىروند . و او به غايت بىآزرم است . آخر الأمر قباحتى خواهد كرد .\r\nلاجرم به جانب ولايت مالديو كه يكى از زمينداران معتبر هندوستان بود و در آن ايام به قوت ، او از هندوان ديگر زيادتر بود ، روان شد ؛ چه ، مكررا مالديو عرايض فرستاده اظهار اطاعت و امداد در تسخير هندوستان نموده بود . و به راه جيسلمير « 1 » اردو متوجه ولايت مالديو گشت . و حاكم جسيلمير خاك بىمروتى بر فرق خود بيخته جمعى را بر سر راه آن حضرت فرستاد . و جمعى قليل كه به آن حضرت همراه بودند جنگ كرده آن جماعت را به اقبح وجوه منهزم گردانيدند . اما جمعى از اين طرف زخمدار شدند . و آن حضرت ايلغار فرموده به ولايت مالديو رسيد و اتگه خان را نزد مالديو به جودپور « 2 » فرستاد و چند روز در همان منزل توقف فرمود .\r\nو ميرزا هندال چون به قندهار نزديك شد ، قراچه خان به استقبال بيرون آمده شهر قندهار را تسليم نمود . و ميرزا كامران بر اين معنى اطلاع يافته متوجه قندهار گشت و چهار ماه قلعهء قندهار را محاصره نمود . و ميرزا هندال مضطرب شده به صلح بيرون آمد . و قندهار را ميرزا كامران به ميرزا عسكرى داده ميرزا هندال را به غزنين آورد . و بعد از چند روز [ 675 ب 
  ] غزنين را نيز از او تغيّر نمود . و ميرزا هندال چون دانست كه ميرزا كامران در مقام نفاق است به ضرورت ترك سلطنت كرده در كابل منزوى گشت . و ميرزا كامران در كابل و قندهار و غزنين مستقل شده خطبه به نام خود خواند .\r\nو حاكم گجرات ، سلطان محمود در اين سال ملقّب به دريا خان بود و اختيار جميع امور ملك و مال دريا خان داشت .\r\nو در ماوراء النّهر ، عبد اللطيف خان حاكم بود . و در ياركند و كاشغر ، عبد الرشيد خان حكومت نمود . و در طرفان و حابس منصور خان فرمانده بود . و دار السّلطنهء هندوستان در تصرف شير خان افغان بود .\r\n\r\n\r\n","description":"","footnote":"\r\n( 1 ) . ق : خلمير .\r\n( 2 ) . م : خودپور .\r\n","page_name":" 5672 ","page_number":562},
  {"content":"\r\n\r\n\r\nذكر وقايع سنهء نهصد و چهل و نه هجرى [ موافق سال نهصد و سى و نهم « 1 » از رحلت خير البشر 
  ]\r\nدر اين سال شهريار ايران شاه طهماسب صفوى متوجه خوزستان شد و ظاهر دزفول محل نزول همايون شد . و ابو الفتح افشار به حكومت آنجا تعيين يافته ، اردوى بزرگ به قشلاق قم مراجعت نمود . و از بلخ و بخارا عبد العزيز خان ، ولد عبيد الله خان . . . « 2 » و كشتن قراسلطان ، ولد جانى بيگ ايلچيان فرستاده اظهار يكجهتى كردند . و حاجى آقا مهماندار بعد از رخصت ايلچيان به همراهى ايشان به ايلچيگرى رفت .\r\nو حضرت جنت آشيانى سرحدّ ولايت راى مالويد انتظار معاودت اتگه خان داشت . و راى مالديد چون از وصول آن حضرت آگاه گشت و خبر يافت كه جمعى قليل به آن حضرت همراه‌اند ، انديشه‌مند شد ؛ چه ، در خود طاقت مقاومت شير خان از كم‌همتى و عدم شجاعت نمىيافت . و شير خان نيز ايلچى به مالديو فرستاده وعد و وعيد بسيار نموده بود . و راى مالديو از كمال بىمروتى بر آن قرار گرفت كه آن حضرت را اگر تواند ، به دست آورده به خصم سپارد ؛ چه ، ولايت ناگور و توابع را شير خان به او وعده كرده بود . و اگر به دست آوردن ممكن نباشد ، به ولايت خود راه ندهد كه شير خان از او آزرده‌خاطر نشود . و جمعى كثير به اين نيت به جانب آن حضرت روان كرد . و اتگه خان را به واسطهء آنكه آن حضرت را غافل سازد ، رخصت فرمود . اتگه خان از طرح و طرز ما فى الضمير او را فهميده مراجعت نمود .\r\nو يكى از كتابداران آن حضرت كه به وقت شكست از هندوستان نزد مالديو رفته بود ، در\r\n\r\n\r\n","description":"","footnote":"\r\n( 1 ) . ق : نهصد و پنجاه و نه .\r\n( 2 ) . جاى يك كلمه در نسخ بياض است .\r\n","page_name":" 5673 ","page_number":563},
  {"content":"\r\n\r\nاين وقت عريضه‌اى به درگاه فرستاد كه « مالديو در مقام غدر است . به هرچه زودتر از ولايت او دور تر مىبايد رفت . » و به سعى اتگه خان و تأكيد عريضهء كتابدار همان لحظه به جانب امركوت كوج واقع شد . و دو كس از هندوان كه به جاسوسى آمده بودند به دست افتاده نزد آن حضرت آوردند . و به وقت سخن پرسيدن يكى بعد از ديگرى خود را خلاص كرده از دو شخصى كه به ايشان نزديك بود كارد و خنجرى به دست آوردند و هفده جاندار از مرد و زن و اسب به زخم ايشان هلاك شده ، هردو به قتل رسيدند . و اسب خاصهء حضرت از جملهء آنها بود . آختاچيان « 1 » آن حضرت چون اسب ديگر به جهت سوارى نگاه نداشته بودند ، از بردى بيك كه چند اسب داشت اسبى طلب نمودند . او خاك بىمروّتى بر فرق خود بيخته در مقام مضايقه شد . و آن حضرت بر شتر سوار شدند . و نديم كوكه كه خود پياده بود و مادرش بر اسب او سوار بود . اسب را به نظر مبارك آن حضرت درآورد ، و مادر خود را بر استر سوار كرد .\r\nو چون آن راه تمام ريگ روان است و آب ناياب ، لشكريان آن حضرت محنت بسيار كشيدند و هرلحظه خبر قرب وصول لشكر مالديو مىرسيد . آن حضرت چين تيمور سلطان و منعم خان و جمع ديگر را امر فرمودند كه به تأنّى و آهستگى از عقب لشكر بيايند و اگر مخالفان برسند جنگ كنند . و چون شب در ميان آمد ، آن جماعت راه گم كردند . قريب به صبح سياهى مخالفان به نظر درآمد . شيخ على بيگ و روشن كوكه و نديم كوكه و جمعى ديگر كه مجموع ايشان بيست و دو كس بودند - پسر او پرش بيگ ولد بابا خدايو « 2 » از آن جمله بود - به دفع مخالفان روان شدند . و از حسن اتفاق وقتى كه به هندوان رسيدند كه به درّه [ اى 
  ] تنگ درآمده بودند .\r\nشيخ على بيگ به تير اول سردار مخالفان را بر خاك هلاك انداخت . و به هرتير كه از شصت اين جماعت گشاده يافت ، يكى از معتبران مخالف زخمدار شد ، و طاقت توقف نياورده ، لشكر عظيم از اندك مردم گريزان شدند . و به وقت گريز بسيارى از ايشان به قتل رسيده سر بسيار بر دست لشكريان آن حضرت درآمد . و خبر فتح به آن حضرت رسيد .\r\nمراسم شكرگزارى به تقديم رسانيد . و جايى كه [ 676 الف 
  ] اندك آب بود ، محلّ نزول گشت .\r\nو امرا كه شب راه گم كرده بودند ، در اين وقت رسيدند و موجب زيادتى خوشحالى شد . و روز ديگر كوچ فرموده سه روز آب يافت نشد . روز چهارم به سر چاه رسيدند و آب در آن زمين به مرتبه‌اى دور است كه از صد گز طناب زياده بر دلو بستند تا به آب رسيد . و مردم از\r\n\r\n\r\n","description":"","footnote":"\r\n( 1 ) . رجوع شود به پاورقى صفحهء 771 .\r\n( 2 ) . م : ولدمانى جلاير .\r\n","page_name":" 5674 ","page_number":564},
  {"content":"\r\n\r\nتشنگى به حدى بىطاقت شده بودند كه چون دلو آب نزديك سر چاه مىرسيد ، چهار پنج نفر خود را بر بالاى دلو مىانداختند و طناب گسيخته « 1 » با دلو در چاه افتاده هلاك مىشدند . و بسيارى دانسته بر در چاه انداختند و از تشنگى خلقى هلاك شدند . و باز كوچ شد .\r\nو روز ديگر به وقت گرمى هوا بر آب رسيدند و اسب و شتر كه چند روز آب نيافته بودند چون به آب رسيدند ، چندان آب آشاميدند كه اكثرى هلاك شدند . همچنين به مشقّت بسيار بازگشته به گذر امركوت آمدند . و رعنا نامى كه حاكم امركوت بود و به صفت مروت اتصاف داشت ، به استقبال آمده آنچه دست قدرتش بدان مىرسيد بر طبق عرض نهاد . و لشكريان چند روز در آن شهر از محنت خلاص شدند . و آن حضرت آنچه در خزانه داشت بر لشكريان پخش كرد . و چون به جمعى چيزى نرسيد ، از بردى بيگ و ديگران مبلغى به مساعدت گرفته رعنا و فرزندانش را كه نيكوخدمتى بسيار كرده بودند ، به انعام زر و كمر خنجر سرافراز گردانيد . و چون ميرزا شاه حسين ارغون ، پدر رعنا را به قتل آورده بود ، رعنا جمعى كثير از اطراف و جوانب جمع آورده در ركاب آن حضرت به طرف بكر روان شد . و كوچ و بنه حسب الحكم در امركوت توقف نمود . و خواجه معظم به ضبط آن جماعت تعيين گشت .\r\nو چون بىوفايى عادت قديم روزگار است و او بىاختيار هميشه در اين كار است ، آن ايّام نيز نه بر وفق مرام آن حضرت مىگذشت . اقبال كه هم‌عهد دولت ابدى الاتّصال آن حضرت بود ، بيش از اين طاقت نياورده و به همگى همّت ساعى شد كه تلافى آن پريشانى خاطر چند روزه به نوعى نمايد كه اثر آن تا دامن آخر الزمان بر صفحهء روزگار بماند . و توفيق كه هميشه رفيق شفيق بخت فرخندهء آن زيبندهء تاج و تخت بود ، به جملگى نهمت جبران شكستگى را پيشنهاد همّت گردانيد .\r\nچون ردّ سلطنت صورى ( بالفعل ) « 2 » در نظر همّت فلك رفعت آن حضرت به غايت اندك بود ، كاركنان قضا و قدر بىتأخير در تلافى تقصير ، در مراد بر روى اقبالش گشودند كه سلطنت ربع مسكون در جنب آن به غايت حقير نموده ، و شكستهء خود را به نوعى درست كردند كه از طالع همّت تقصير برخاست ، يعنى به تاريخ يكشنبه پنجم شهر رجب سنهء نهصد و چهل و نه « 3 » به فرّخ‌ترين طالعى و مبارك‌ترين ساعتى ديدهء دولت آن حضرت به نور طلعت فرخندهء فرزندى روشن گشت كه غرض از تزويج و تكوين آباء علوى و امّهات سفلى ، بجز اين نبود . بيت :\r\n گر نبودى ذات پاكش آفرينش را سبب * تا ابد حوّا سترون بودى آدم عزب \r\n\r\n\r\n","description":"","footnote":"\r\n( 1 ) . ق : يك كلمه بياض است .\r\n( 2 ) . ق : ندارد .\r\n( 3 ) . م : سنهء تسع و اربعين و تسعمائه .\r\n","page_name":" 5675 ","page_number":565},
  {"content":"\r\n\r\nسلطنت صورى در اين دودمان تا آخر الزمان يكى از اغراض قايم به جوهر ذات خجسته صفاتش و پادشاهى معنوى همچو نور خورشيد لازم ذاتش . بيت :\r\n آنكه نابيناى مادرزاد اگر حاضر شود * در جبين عالم آرايش نمىبيند از او جز مهترى \r\nدر نخستين نظر بر زبان سرّ بيان روان گشت ، بيت :\r\n كه ميمون كند تخت را زير تاج * فرستندش از هفت كشور خراج\r\nدر آفاق كشور خدايى كند * جهان در جهان پادشاهى كند \r\nو بردى بيگ و دريا خان در امركوت اين مژده به آن حضرت رسانيد و چندان مسرت به آن حضرت راه يافت كه در عبارتى گنجايش ندارد . و بعد از آن ملاحظهء زايچهء طالع مسرت بر مسرت افزود . بيت :\r\n ز احكام هفت اختر آمد پديد * كه دنيا به دو داد خواهد كليد \r\nيكى از مقربان صادق القول آن حضرت نقل كرده كه آن حضرت اكثر اوقات به خلوتى درآمده ملاحظهء زايچهء طالع مىفرمودند . نوبتى بىاطلاع آن حضرت چون نزديك به آن خلوت رفته شد ، آواز پاى مسموع گشت و چون ديگرى در آن خلوت راه نداشت ، بعد از امعان نظر معلوم شد كه آن حضرت از غايت شوق دست‌افشانى مىفرمودند . و بعد از وقوف بر اطلاع غير فرمودند كه « سبب رقص شوقى است كه از ملاحظهء زايچهء طالع اين فرزند سعادتمند به دل راه يافته است . »\r\n گلستان را گلى از نو شكفته است * كه امشب تا سحر بلبل نخفته است\r\nز بس رونق فزوده بوستان را * به رقص آورده شادى باغبان را\r\nنپندارى كه بخت من به خواب است * شبم آبستن صد آفتاب است \r\nو به موجب الهام غيبى - چنان كه تفصيلش به جاى خود [ 676 ب 
  ] مذكور شود ، ان شاء الله تعالى وحده العزيز - به جلال الدين محمد اكبر شاه موسوم شد . « 1 » و آن حضرت كوچ فرموده به\r\n\r\n\r\n","description":"","footnote":"\r\n( 1 ) . گلبدن بيگم ، روز تولد اكبر شاه را يكشنبه چهارم رجب سال 949 ذكر كرده است ( همايون‌نامه ، ص 59 ) ، ولى صاحب طبقات اكبرى ( ج 2 ، ص 55 ) و نيز صاحب تاريخ شاهى ( ص 170 ) پنجم رجب را روز تولد اكبر شاه مىدانند .\r\n","page_name":" 5676 ","page_number":566},
  {"content":"\r\n\r\nطرف بكر روان شد . و در محافظت شاهزادهء عالميان مبالغه فرمود . [ بيت 
  ] :\r\n نگارين رخش را به . . . « 1 » و گوش * نو آيين دلش را به فرهنگ و هوش \r\nپرورش مىداد . تا آنكه حضرت جنت آشيانى به پرگنهء جون رسيدند و مدتى آنجا توقف فرموده كوچ و اغروق را طلب نمودند . و چون ديده به ديدار آن مولود عاقبت محمود روشن گردانيدند ، و چون جمعى كه از اطراف جمع آمده بودند در ايام توقف متفرق گشتند و شيخ على بيگ كه سردارى دلير صاحب وجود بود در يكى از پرگنات تته به دست لشكريان ميرزا شاه حسين ارغون به قتل رسيد و يك‌يك از لشكريان از اردو فرار نمودن آغاز كردند - چنانچه منعم خان نيز گريخت - ديگر توقّف در آن ملك صلاح ناديده عزيمت قندهار فرمودند .\r\nو بيرام خان از جانب گجرات در اين وقت به ملازمت رسيد و كس نزد ميرزا شاه حسين فرستاد و طلب كشتى به جهت عبور از دريا نمودند . ميرزا شاه حسين اين معنى را فوزى عظيم دانسته ، سى كشتى و سيصد شتر فرستاد و از آب عبور فرموده متوجه قندهار شدند .\r\nو عبد الرشيد خان ، حاكم كاشغر در اين سفر متوجّه ختن « 2 » شد ؛ چه ، دايم على بيك كه يكى از امراى معتبر سلطان سعيد خان بود ، در ختن ياغى شد . و جمعى ديگر از امرا كه در خدمت عبد الرشيد خان بودند فرار نموده نزد او رفتند . و عبد الرشيد خان چون به ختن رسيد ، امرا طاقت مقاومت نياورده از در عجز درآمدند و گناه ايشان به عفو مقرون گشت . و اكثر آن جماعت رخصت طواف مكّه يافته از ولايت كاشغر بيرون رفتند .\r\nو منصور خان ، حاكم طرفان و حابس در اين سال با پرىلاش خان قزاق جنگ كرده شكست فاحش يافت و به سعى صوفى ميرزاى ينكجك از آن معركه و مهلكه به سلامت بيرون آمد . و مير جبّار بردى كه صاحب اختيار ملك و مال منصور خان بود ، در اين جنگ به قتل رسيد . و جبّار بردى از امراى دو غلات است و به صيد شكار به غايت راغب بود ، و اكثر اوقاتش صرف شكار مىشد .\r\nاز قريش سلطان ، ولد عبد الرشيد خان شنيده شد كه نوبتى بازى كه سه چهار سال نزد جبّار بردى بود در شكارگاه گم شد و بعد از مدتى صيادان بازى به دام گرفته چشم دوخته ، به درگاه منصور خان آوردند . و جبار بردى در خدمت خان بود ، كه آواز باز به گوشش رسيد . به خان عرض كرد كه « باز گم شدهء من است . » و خان تعجب نموده سخن او را قبول نكرد و به عرض\r\n\r\n\r\n","description":"","footnote":"\r\n( 1 ) . يك كلمه ناخوانا .\r\n( 2 ) . ق : بىنقطه .\r\n","page_name":" 5677 ","page_number":567},
  {"content":"\r\n\r\nرسانيد كه « صدق قول من وقتى بر خان ظاهر مىشود كه چشم اين باز را گشوده به اين مجلس درآورند ؛ چه ، گمان من اين است كه به طلب به دست من خواهد آمد . » و چون باز را به مجلس درآورده چشم گشودند و جبار بردى طلب نمود ، باز به مقتضاى عادت قديم به دست او رفت و موجب تعجب حضار گشت .\r\nو منصور خان بعد از قتل او ، ديگر از طرفان و حابس سفر نكرد .\r\nو سلطان محمود ، حاكم گجرات چون از بدسلوكى دريا خان به تنگ آمد ، به وقت فرصت از او جدا شده نزد عالم خان رفت . و دريا خان به غايت مضطرب شده كس به طلب خويشان خود فرستاد . و محافظ خان كه حاكم جانپانير بود ، از ولايت خود با سه هزار سوار به او ملحق گشت .\r\nو در اواخر جمادى الآخر « 1 » سنهء نهصد و چهل و نه « 2 » عبد اللطيف خان بر كوچم خان كه در ماوراء النهر نام پادشاهى داشت ، به مرض استسقا در سمرقند فوت شد . و چون براق خان بن سونجك خان ، حاكم تاشكند از ديگر سلاطين شيبانى به سال بزرگتر بود ، به قاعدهء تورهء چنگيز خان به پادشاهى معيّن گشت و خطبه و سكّه به نام او شد .\r\n\r\n\r\n","description":"","footnote":"\r\n( 1 ) . م : جمادى الأول .\r\n( 2 ) . م : سنهء تسع و اربعين و تسعمائه .\r\n","page_name":" 5678 ","page_number":568},
  {"content":"\r\n\r\n\r\nذكر وقايع سنهء نهصد و پنجاه هجرى [ موافق سال نهصد و چهلم از رحلت « 1 » خير البشر 
  ]\r\nدر اين سال در ييلاق نهاوند همدان شاه طهماسب شهريار ايران بىحضور شد ، و اطبّا در معالجه سعى بسيار نموده آن مرض كه به غايت صعب بود به صحت مبدل گشت . و چون الوس كلهر به واسطهء استحكام محل توطّن كما ينبغى اطاعت نمىكردند ، عبد الله خان و شاه على سلطان به تأديب ايشان روان شدند و بر ايشان ظفر يافته ، آنچه در آن الوس بود به تاراج حادثات رفت . و اردو به قشلاق قزوين رفت و غازى خان تكلو را كه مكررا كفران نعمت نموده بود در محمود آباد شروان حسب الحكم ، القاص ميرزا به قتل آورد . و مصطفى بيگ ، برادرش نيز با اتباع او به قتل رسيدند .\r\nو [ 677 الف 
  ] حضرت جنت‌آشيانى در اين سال به جانب قندهار روان شد . و ميرزا شاه حسين ارغون به ميرزا عسكرى و كامران ميرزا كس فرستاده اعلام نمود كه پادشاه به قندهار روان شد . و ميرزا عسكرى كه در قندهار بود ، كفران نعمت نموده در مقام مخالفت درآمد و چون اردوى حضرت پادشاه نزديك به شال مستان « 2 » رسيد با جمعى كثير به قصد آن حضرت ايلغار نمود و به واسطهء خبرگيرى و تحقيق راه شخصى را كه به چولى اوزبك « 3 » موسوم بود\r\n\r\n\r\n","description":"","footnote":"\r\n( 1 ) . ق : ذكر وقايع سنهء 953 هجرت موافق سال 943 رحلت ؛ م : بياض .\r\n( 2 ) . اين محل در ديگر منابع هندى به صورت‌هاى گونه‌گون ضبط شده است . منتخب التواريخ بدائونى ( ج 1 ، ص 442 ) : شال مشانگ ؛ طبقات اكبرى ( ج 1 ، ص 57 ) : سال زمستان ؛ تاريخ فرشته ( ج 1 ، ص 411 ) : سال وهسنان ؛ تذكرهء همايون و اكبر ( ص 7 ) : شال و مستون ؛ و اكبرنامه ( ج 1 ، ص 280 ) : شال ؛ تاريخ شاهى ( ص 7 ) : سال زمستان .\r\n( 3 ) . منتخب التواريخ ( ج 1 ، ص 443 ) : چولى بهادر نام اوزبكى .\r\n","page_name":" 5679 ","page_number":569},
  {"content":"\r\n\r\nپيشتر روان گردانيد . و چولى كه پروردهء نمك آن حضرت بود به وقت رخصت از ميرزا طلب اسبى توانا نمود و چون اسب يافت ، از باد صبا سرعت استعاره نمود و خود را به اردوى حضرت جنت آشيانى رسانيد . و چون نزديك به دولتخانه رسيد ، از اسب فرود آمده پرسيد كه « خيمهء بيرام بيگ كجاست ؟ » مردم نشان دادند . چون به خيمهء بيرام خان درآمد ، آمدن ميرزا عسكرى را به قصد آن حضرت به او گفته و بيرام خان همان لحظه به ملازمت پادشاه آمده از عقب محل پرسيد كه « حضرت پادشاه بيدارند ؟ » پادشاه جواب دادند كه « بيرام چه مىگويد ؟ » او خبر آمدن ميرزا عسكرى را به عرض رسانيده حضرت پادشاه فرمودند كه « به جهت قندهار و كابل چه كرايه مىكند كه با برادران بىوفا نزاع كنم ؟ »\r\nو آن حضرت فى الحال سوار شد . و خواجه معظم و بيرام خان را به آوردن مهد عليا فرستاد « 1 » و ايشان به تعجيل حضرت مريم مكانى را سوار كرده به آن حضرت رسانيدند . و چون اسب در سركار خاصّه كمتر بود ، از بردى بيگ اسب طلب نمود و او خاك بىمروتى بر فرق خود بيخته در دادن اسب مضايقه كرد و همراهى هم ننمود .\r\nو ميرزا عسكرى بعد از لمحه‌اى به اردو نزديك شده خبر يافت كه آن حضرت به سلامت رفته‌اند . جمعى را به ضبط اردو تعيين نمود . و روز ديگر در غايت بىآزرمى به ديوانخانهء حضرت جنت‌آشيانى نزول نمود . و اتگه خان حضرت پادشاه را كه به واسطهء آنكه در ايلغار مبادا آزار كشد ، حضرت جنت آشيانى را در اردو گذاشته بود ، نزد ميرزا عسكرى آورد . و بردى بيگ به حكم ميرزا عسكرى گرفتار گشت . و محصلان شديد به تحقيق بيوتات حضرت جنت آشيانى و ضبط اموال معيّن گشت و به عقوبات گوناگون آنچه دست قدرت آن جماعت به آن مىرسيد به ديوان ميرزا و اصل شد .\r\nو حضرت پادشاه را به قندهار آورده به سلطان بيگم كوچ خود سپرد و او در لوازم مهمانى از خود به تقصير راضى نمىشد . و حضرت جنت آشيانى با بيست و دو كس - كه بيرام خان و خواجه معظم و بابا دوست‌بخشى و خواجه غازى و حيدر محمد اخته بيكى و ميرزا قلى بيگ و شيخ يوسف و بيرام ايشيك آغا و حسنعلى ايشيك آغا از آن جمله بودند - بىآنكه راهى مشخص باشد روان شد . و بعد از غروب نيّر اعظم به موجى دچار شده راهبرى نمود . و به مشقّت بسيار به قلعهء بابا حاجى به كنار هيرمند رسيده شد . و سكّان آنجا آنچه داشتند ، بر طبق عرض نهاده از خود به تقصير راضى نشدند .\r\n\r\n\r\n","description":"","footnote":"\r\n( 1 ) . منتخب التواريخ : « و خواجه معظّم و بيرام خان را به آوردن پادشاه بيگم و شاهزادهء جهانيان تعيّن فرمود . . . و شاهزاده را چون يك ساله بود به تقريب حرارت هوا و بىآبى راه به اتابكى اتگه خان در اردو گذاشتند و بيگم پادشاه را همراه بردند و به راه سيستان درآمدند .\r\n","page_name":" 5680 ","page_number":570},
  {"content":"\r\n\r\nو خواجه جلال الدين محمود كه از قبل ميرزا عسكرى به تحصيل مال آن ولايت آمده بود ، از رسيدن آن حضرت مطلع گشت ، فى الفور به سعادت ملازمت سرافراز شده از اسب و شتر و استر و ما يحتاج سفر آنچه داشت پيشكش كرد . و روز ديگر حاجى محمد كوكى « 1 » كه از ميرزا عسكرى گريخته بود ، به آن حضرت ملحق شد . و چون به واسطهء بىمروتى برادران و خويشان جايى كه لايق توقف باشد در آن نواحى نبود ، بالضروره آن حضرت متوجه خراسان و عراق شد .\r\nدر ابتداى ولايت سيستان ، احمد سلطان شاملو كه به حكم شاه طهماسب حاكم آنجا بود ، به لوازم استقبال و پيشكش قيام نمود . و چند روز در سيستان توقف واقع شده احمد سلطان زياده بر وسع خود به لوازم مهماندارى قيام نمود و عورات خود را به رسم كنيزان به خدمتكارى حضرت مريم مكانى فرستاد . و جميع اسباب و جهات خود را پيشكش كرده خود در سلك غلامان درآمد . و آن حضرت آنچه ما يحتاج اليه ناچارى سفر بود قبول نموده تتمه را به او انعام فرمود .\r\nو احمد سلطان به وقت مشورت به عرض آن حضرت رسانيد كه « از راه طبس گيلگ به عراق رفتن بهتر است ؛ چه ، آن راه به غايت نزديك است و بنده راهبرى نموده در ملازمت به عراق مىآيم . » آن حضرت فرمودند كه « تعريف شهر هرات بسيار شنيده شده است . از آن راه رفتن خوشتر مىآيد . » و احمد سلطان در ركاب آن حضرت به راه قلعهء اوك متوجه هرات گشت . و در آن وقت سلطان محمد ميرزا ، پسر بزرگ شاه طهماسب [ 678 ب 
  ] حاكم هرات بود و محمد خان شرف الدين اغلان تكلو « 2 » منصب لله‌گى شاهزاده داشت .\r\nچون از قرب وصول آن حضرت مطلع شدند ، على سلطان را كه يكى از امراى تكلو بود به تعجيل به استقبال فرستادند « 3 » و در ابتداى ولايت هرات به ملازمت آن حضرت سرافراز گشت و در ركاب آن حضرت به شهر هرات روان شد . و شاهزادهء ايران با توابع و لواحق به استقبال آن حضرت آمده در لوازم تعظيم و تكريم دقيقه‌اى فرونگذاشت . و محمد خان به شرف پابوس مشرف شد و شهر هرات محل نزول اردوى همايون گشت . و محمد خان به لوازم\r\n\r\n\r\n","description":"","footnote":"\r\n( 1 ) . م : كركى .\r\n( 2 ) . بر خلاف ديگر تكلويان ، محمد خان نسبت به شاه طهماسب در نهايت صداقت و وفادارى خدمت نمود . خالهء سلطان محمد ميرزا ، زن محمد خان بود ، لذا پسرش مسيب خان و سلطان محمد ميرزا با هم پسر خاله بودند ، و يكى از دختران شاه طهماسب به نام شهربانو خانم نامزد مسيب خان بود .\r\n( 3 ) . محمد خان بجز اين « قزاق سلطان را كه ارشد اولادش بود به سرعت تمام فرستاد كه سلطان محمد ميرزا را از درون شهر به باغ زاغان كه در بيرون بلده واقع است . . . آورد تا از پى ادب در آن باغ كه غير مسكن جناب ميرزايى است با پادشاه ملاقات نمايد . . . » - ابن محمود ، ايران در روزگار شاه اسماعيل و شاه طهماسب ، ورق 164 ب .\r\n","page_name":" 5681 ","page_number":571},
  {"content":"\r\n\r\nمهماندارى به نوعى قيام نمود كه از امثال و اقران او تا آن غايت كسى چنين سعادتى در نيافته بود . و آن حضرت از حسن سلوك او به غايت راضى و شاكر شد . و جميع اسباب سلطنت و ما يحتاج سفر آن حضرت را محمد خان سرانجام نمود . چنان كه تا به وقت ملاقات شاه طهماسب به چيزى حاجت نيفتاد . و چون جميع منازل و باغات هرات كه لايق پادشاه بود به نظر آن حضرت درآمد ، از هرات كوچ كرده متوجه مشهد طوس شد .\r\nو شاهقلى سلطان استاجلو ، حاكم مشهد نيز به قدر مقدور در لوازم خدمتكارى سعى نمود .\r\nو همچنين به حكم شاه طهماسب در هرمنزل حاكم آنجا آنچه دست تملّكش بر آن مىرسيد ، پيشكش مىكرد . و از اردوى شاه طهماسب به حكم شاهى جمعى كثير از اكابر و اعيان و اشراف عراق به استقبال آن حضرت روان شدند و مقرر شد كه از دامغان تا اردو در هرمنزلى يكى از ايشان به لوازم مهماندارى قيام نمايد . و اسباب مهماندارى از سركار شاهى معين گشت . و منزل‌به‌منزل آن حضرت را طوى مىدادند . تا آنكه قزوين محل نزول آن حضرت شد . و اردوى شاهى به ييلاق سورلق « 1 » رفته بود . بيرام خان را آن حضرت پيشتر نزد شاه فرستاد ، و او رفته كتابتى كه برده بود ، جواب آورد . « 2 »\r\nو در اين سال منصور خان ، حاكم طرفان و حابس به اجل طبيعى درگذشت و شاه خان ، پسر او به جاى پدر حاكم شد .\r\nو در اين سال براق خان كه تاشكند و تركستان در تصرف او بود ، به توره و قاعدهء چنگيز خان چون از جميع سلاطين ماوراء النهر به سال بزرگ‌تر بود ، رسم پادشاهى يافته بود در مقام تسخير جميع ولايات ماوراء النهر درآمد و نخست با عبد الرشيد خان ، حاكم كاشغر به واسطهء قرب جوار در مقام مصالحه درآمد كه به خاطر جمع به تسخير ديگر ولايات تواند پرداخت . و به سعى مير محمد برلاس ميان ايشان صلح واقع شد و در عقبهء آق‌بغور با يكديگر ملاقات كرده نزديك كوشك نشستند ، و ميان ايشان عهد و پيمان مؤكد به ايمان در ميان آمد . و خواهر عبد الرشيد خان را براق خان به نكاح درآورده مراجعت نمود .\r\nو اكثر مملكت هندوستان در اين سال به تصرف شير خان افغان درآمده به غايت اعتبار رسيد .\r\n\r\n\r\n","description":"","footnote":"\r\n( 1 ) . م : سورلو .\r\n( 2 ) . در خصوص نامه‌هاى همايون شاه و جواب‌هايى كه شاه طهماسب صفوى داده است - عبد الحسين نوايى « يادى از عظمت ايران » ، يادگار ، س 2 ، ش 1 .\r\n","page_name":" 5682 ","page_number":572},
  {"content":"\r\n\r\nو در گجرات ، سلطان محمود چون از دريا خان گريخته نزد عالم خان رفت ، دريا خان با محافظ خان و جمعى ديگر از خويشان خود قرعهء مشورت در ميان انداخت . نخست قرار يافت كه اسباب سلطنت سلطان محمود كه در دست ايشان بود نزد سلطان فرستاده اظهار اطاعت نمايند . و آخر به اغواى محافظ خان از اين عزيمت درگذشته ، يكى از فرزندان سلطان احمد ، بانى احمدآباد را به سلطنت موسوم گردانيدند و او را به سلطان مظفر ملقب ساخته به دفع عالم خان و سلطان محمود روان شدند . و بعد از جنگ دريا خان ظفر يافت و عالم خان به اتفاق سلطان گريخته به احمدآباد رفت . و دريا خان تعاقب نمود ، اما چون به احمدآباد نزديك رسيد ، لشكريان از او برگشته نزد سلطان محمود رفتند و دريا خان مضطرب شده به جانپانير « 1 » گريخت و مردم قلعه او را به قلعه راه ندادند . لاجرم به برهانپور رفت و از آنجا نزد شير خان افغان رفته رعايت يافت .\r\nو عالم خان نيز چون صاحب اختيار شد ، با سلطان محمود به موجب دلخواه او سلوك نمىكرد ، لاجرم او نيز متعاقب دريا خان بعد از سه ماه نزد شير خان رفت و نوازش يافت . و سلطان محمود در گجرات حاكم بالاستقلال شد و حكام اطراف و نواحى در مقام اطاعت او درآمده ، اكثر زمينداران قبول باج و خراج نمودند .\r\n\r\n\r\n","description":"","footnote":"\r\n( 1 ) . ق : جنبايرى ؛ م : بىنقطه .\r\n","page_name":" 5683 ","page_number":573},
  {"content":"\r\n . \r\n","description":"","footnote":"","page_name":" 5684 ","page_number":574},
  {"content":"\r\n\r\n\r\nذكر وقايع سنهء نهصد و پنجاه و يك هجرى [ موافق سال نهصد و چهل و يكم از رحلت خير البشر 
  ]\r\nدر جمادى الأول اين سال ميان پادشاه ايران و شهنشاه هندوستان در ابتداى ييلاق سورلق ملاقات اتفاق افتاد ، و شاه طهماسب در مراسم تعظيم و تبجيل دقيقه‌اى فرونگذاشت . مكرّر طوى عظيم مرتب ساخته لوازم مهماندارى به نوعى كه لايق طرفين بود به تقديم رسانيد . « 1 » و به وقت پرسش احوال و وقايع ، بر زبان مبارك حضرت جنت‌آشيانى گذشت كه « جملهء اين امور به واسطهء بىاتفاقى [ 679 الف 
  ] برادران واقع شد . » « 2 »\r\nو بهرام ميرزا ، برادر شاه طهماسب كه در آن مجلس حاضر بود از اين سخن در غايت آزرده‌خاطر شد . و تا آن حضرت در عراق تشريف داشت ، بهرام ميرزا در مقام عناد بود .\r\nاما به خلاف او خواهر شاه طهماسب ، سلطانم ، كه نزد شهريار ايران به غايت معتبر بود و در جميع امور ملك و مال اختيار تمام داشت ، حسب المقدور در لوازم امداد آن حضرت سعى فرمود . « 3 »\r\nو قاضى جهان قزوينى كه ناظر ديوان بود ، حكيم نور الدين محمد طبيب كه اعتبار و اقتدار بىنهايت داشت ، در دولتخواهى حضرت جنت آشيانى از خود به تقصير راضى نشدند . و\r\n\r\n\r\n","description":"","footnote":"\r\n( 1 ) . در اين ملاقات همايون شاه هدايايى را كه آورده بود تقديم كرد « . . . از جمله بيلاكات او يك قطعه الماس بود به وزن چهار مثقال و چهار دانگ » - احسن التواريخ ، ص 400 . و شاه طهماسب نيز پى از سه روز مهمانى ، هدايايى تقديم كرد . در مورد فهرست هداياى شاه طهماسب - احسن التواريخ ، ص 401 و عالم آراى عبّاسى ، ج 1 ، ص 99 .\r\n( 2 ) . و شاه صفوى ضمن اشاره به بهرام ميرزا - كه مانند نوكران آفتابه‌لگن در دست داشته - مىگويد : « برادران را چنين بايد داشت ، نه آن‌چنان كه شما داشتيد . » - تاريخ فرشته ، ج 1 ، ص 445 ؛ منتخب التواريخ ، ج 1 ص 444 .\r\n( 3 ) . مطالب اين توضيح در پانوشت صفحهء بعد .\r\n","page_name":" 5685 ","page_number":575},
  {"content":"\r\n\r\nحكيم نور الدين كه محرم بود در بيرون و درون به وقت فرصت در سرانجام مهام آن حضرت كوشش مىنمود .\r\nو در آن اوقات شاه طهماسب به جهت خوشحالى حضرت جنت‌آشيانى سه مرتبه شكار جرگه طرح انداخت و در هرمرتبه جاندار بسيار كشته شد . و در يكى از شكارها به وقتى كه حضرت جنت‌آشيانى و شاه طهماسب و بهرام ميرزا با جمعى از اعيان امرا به تيراندازى مشغول بودند ، بهرام ميرزا كه كينهء ديرينه‌اى از ابو القاسم خلفا در خاطر داشت ، تيرى به بهانهء شكار به جانب او انداخت و آن تير به مقتل او رسيده همان لحظه درگذشت .\r\nو شاه طهماسب در مقام روان كردن آن حضرت درآمد و جميع اسباب سلطنت كه لايق مهمان و مهماندار بود مرتّب ساخت . و شاه مراد ، ولد خود را با ده هزار سوار به كمك آن حضرت تعيين كرد . و حضرت جنت‌آشيانى گفتند كه « ارادهء سير تبريز در خاطر است . » و شاه به حكّام آن محال فرامين فرستاد كه در لوازم تعظيم و تكريم حسب المقدور سعى كنند . و آن حضرت بعد از سير آن محال متوجه قندهار گشت و كوچ‌بركوچ به زيارت مشهد مقدس رفت . و امراى قزلباش تا رسيدن به سيستان مجموع به ملازمت آن حضرت آمدند . « 1 »\r\nو با آنكه مقرر شده بود كه ده هزار سوار همراهى نمايند ، قريب به بيست هزار كس از امراى قزلباش همراه آورده بودند . و بداغ خان افشار كه به منصب لله‌گى شاهزاده مقرر بود ، صاحب اختيار آن لشكر بود . و قلاع گرمسير به مجرد توجه جمعى از آن لشكر به تصرف درآمد . و جمعى از امراى قزلباش پيشتر روان شده به ظاهر قندهار رسيدند و جمعى كثير كه از قلعه بيرون آمده بودند به قدر مقدور كوشش نموده شكست يافتند . و ظاهر قندهار محل نزول لشكر قزلباش گشت . « 2 »\r\nو آن حضرت نيز بعد از پنج روز به ظاهر قندهار رفت و قلعه محصور شد . سه ماه هرروز جنگ بود و جمعى كثير از طرفين به قتل رسيدند . و بيرام خان به ايلچيگرى نزد كامران ميرزا به كابل رفت . و در راه قومى از هزاره بر سر راه آمدند و جنگ شده بيرام خان ظفر يافت و به\r\n\r\n\r\n","description":"","footnote":"\r\n( 1 ) . همايون پس از يك سال اقامت در ايران ، به هنگام عزيمت به هندوستان عده‌اى از دانشمندان و هنرمندان ايرانى را با خود برد يا از ايشان دعوت كرد كه به هند بروند و از همكارى نقاشان ايرانى مثل مير سيد على تبريزى و عبد الصمد شيرازى ملقب به شيرين قلم با نقاشان هندى سبك نقاشى جديدى در هند به وجود آمد كه به سبك مغول هندى معروف شد .\r\n( 2 ) . بنا به اقرار اكثر مورّخان ايرانى دورهء شاه طهماسب ، شاه طهماسب متعصب نمىخواست خون سپاهيان قزلباش شيعهء على ( ع ) را فداى اغراض همايون پادشاه سنّى حنفى مذهب كند ، حتى « . . . اگر لطف و محبت سلطان خانم [ سلطان بيگم ، خواهر شاه طهماسب 
  ] و ادب و انسانيت وى نبود ، چه بسا شاه گوركانى و همراهانش قتل‌عام شده بودند . » - عبد الحسين نوايى ، ايران و جهان از مغول تا قاجاريّه ، ص 191 .\r\n","page_name":" 5686 ","page_number":576},
  {"content":"\r\n\r\nكابل رفته با ميرزا كامران ملاقات نمود . و به ميرزا هندال و به ميرزا سليمان ، ولد ميرزا خان و ميرزا يادگار ناصر كه از بكر پريشان حال آمده بود نيز ملاقات اتفاق افتاد . و ميرزا كامران ، مهد عليا خانزاده بيگم را همراه بيرام خان به قندهار فرستاد كه شايد صلحى صورت يابد .\r\nو بداق خان ، حاكم ماوراء النهر در اين سال به اتفاق عبد الرشيد خان ، حاكم كاشغر به عزيمت جنگ قزاق به دشت رفتند و در اسق‌كول با يكديگر ملاقات كرده قرار دادند كه چون عبد الرشيد خان بر احوال آن ولايت بيشتر اطلاع دارد پيشتر روان شود . و عبد الرشيد خان به موجب قرارداد به تعجيل روان شده به قزاق رسيد و بعد از جنگ ظفر يافته تعاقب نمود . و براق خان متعاقب رسيد . جميع اسباب و اموال قراخان كه به وقت جنگ به دست درآورده بودند به دست لشكريانش افتاد . و عبد الرشيد بعد از فتح مراجعت نموده هركدام به جاى خود رفتند .\r\nو در اكثر هندوستان در اين سال شير خان افغان حاكم بود .\r\nو در گجرات سلطان محمود حكومت مىكرد .\r\nو سلطان سليمان حاكم روم به نهايت استقلال رسيده ، ولايت بسيار از فرنگان به تصرف درآورد .\r\n\r\n","description":"","footnote":"","page_name":" 5687 ","page_number":577},
  {"content":"\r\n . \r\n","description":"","footnote":"","page_name":" 5688 ","page_number":578},
  {"content":"\r\n\r\n\r\nذكر وقايع سنهء نهصد و پنجاه و دو هجرى [ موافق سال نهصد و چهل و دوم « 1 » از رحلت خير البشر 
  ]\r\nپادشاه ايران در بهار اين سال به طواف امامزاده عبد العظيم به رى رفت و به قزوين مراجعت نمود . و خبر عصيان القاص ميرزا در شيروان در اواخر اين سال به تحقيق پيوست .\r\nو در اين سال شير خان ، حاكم اكثر معمورهء هندوستان فوت شد . پدر شير خان كه ميان حسن نام داشت ، در ابتداى حال به وقت سكندر افغان ، نوكر حاكم جونپور ، جمال خان لودى بود و به غايت مجهول و بىاعتبار بود . « 2 » و شير خان كه نام او شيخ فريد است ، بعد از فوت پدر نوكر جمال خان شد و دو موضع به جاگير او مقرر شد . و چندگاه اوقاتش بر اين منوال گذران بود . تا آنكه حضرت فردوس مكانى هندوستان را مسخر ساخت و حكومت جونپور را به جنيد برلاس مقرر گشت .\r\nو شيخ فريد « 3 » وقتى كه افغانان نوكر مىشدند نوكر شده همان دو موضع به احكام او\r\n\r\n\r\n","description":"","footnote":"\r\n( 1 ) . ق : نهصد و شصت و دو .\r\n( 2 ) . منتخب التواريخ ( ج 1 ، ص 358 ) : « حسن [ پدر فريد مخاطب به شير خان 
  ] ملازم جمال خان نام اميرى از امراى سكندر شده پرگنه [ - ولايت 
  ] سهسرام و خواص‌پور از توابع قلعهء رهتاس شرقى جاگير يافت و پانصد سوار تابعين او بودند . »\r\n( 3 ) . احتمالا جا گرفتن لفظ « شيخ » در اول اسم شير خان مربوط مىشود به درجهء فضل و دانشى كه وى در دوران جوانى نايل به كسب آنها شده بود . بدائونى در تاريخ خود مىنويسد « . . . چندگاه در جونپور به تحصيل علوم و كسب كمالات مىگذرانيد ، تا آنكه كافية را با حواشى و ديگر مختصرات خواند و از كتب سواد گلستان ، بوستان ، سكندرنامه ، و غير آن نيز استحضار گرفت و پيرامن خوانق و مدارس گشته در صحبت علما و مشايخ كبار آن ديار به تهذيب اخلاق مشغول بود . » - تاريخ بدائونى ، ج 1 ، ص 357 .\r\n","page_name":" 5689 ","page_number":579},
  {"content":"\r\n\r\n[ 679 ب 
  ] مقرر گشت . و به واسطهء نيكوخدمتى نزد سلطان جنيد برلاس راه سخن يافته روزبه روز اعتبار او بيشتر مىشد و آنچه از سلطان جنيد به او عايد مىشد ، صرف افغانان نموده جمعى كثير گرد آورد . تا آنكه سلطان جنيد از جمعيت او آگاه شد . و به واسطهء آنكه افغان بسيار نزد او جمع شده بود انديشه‌مند شده در مقام دفع او درآمد . و شيخ فريد بر ما فى الضمير او مطلع شده به ولايت سهسرام گريخت و مدتى آنجا سر برده نزد جلال خان افغان ولد دريا خان نوخانى - كه بهار را در تصرف داشت - رفت . و نزد جلال خان نيز به واسطهء حسن سلوك اعتبار تمام يافت و يكى از پرگنات معتبر بهار به جاگير او مقرر شد .\r\nو حضرت جنت آشيانى بعد از واقعهء حضرت فردوس‌مكانى ، فوجى را به تسخير ولايت بهار و حاجىپور و جبارن و ساران مقرر نمود ، ببن و بايزيد متفق شده به جنگ متوجه شدند .\r\nو چون جلال خان نوخانى ، ولد دريا خان خردسال بود ، خود به جنگ نرفته هزار سوار به سردارى شيخ فريد به كمك افغانان فرستاد و او را به شير خان ملقب گردانيد . و افغانان بر فوج مغول غالب آمده ، ببن و بايزيد به جونپور آمدند . و حضرت جنت‌آشيانى - چنان كه گذشت - ايشان را دفع نمود . و شير خان بعد از جنگ از ببن و بايزيد جدا شده متوجه بهار گشت و جمعى را كه جلال خان به او همراه كرده بود ، با خود متفق ساخته به بهار درآمد و باقى لشكر جلال خان را نيز به هرحيله كه توانست با خود موافق گردانيد و جلال خان را به دست آورده محبوس گردانيد . و اندوختهء دريا خان و جلال خان به تصرفش درآمده قوى حال گشت ، و يك سال تمام ولايت بهار را متصرف بود . و بسيارى از افغانان كه سرگردان بودند نزد او جمع شدند .\r\nو حضرت جنت‌آشيانى چون سركار جونپور و اوده را از تصرف ببن و بايزيد بيرون آورد ، مصطفى حوربين كه از اعيان افغانان بود و حاكم اوده بود ، گريخته با جمعيت بسيار به حاجىپور رفت و شير خان در مقام فريب او شده پيغام كرد كه « توقف در حاجىپور سودى ندارد و عن قريب مغولان تعاقب خواهند نمود . از آب گذشته به بهار مىبايد آمد كه بنده تابع مطلع است ، و به اتفاق دفع فوج مغول آسان‌تر مىشود . »\r\nمصطفى فريب خورده به بهار آمد و شير خان چند روز در لوازم مهماندارى و اطاعت به اقصى الغاية سعى نمود و بعد از آنكه لشكريان مصطفى را با خود متفق ساخت ، به وقت فرصت مصطفى را گرفت و زر بسيار از خزانهء مصطفى به دست آورده بر لشكريان قسمت كرده و به غايت قوى شد . و چون خاطرش از جانب اهل و عيال جمع نبود و قلعهء رهتاس كه از قلعه‌هاى مشهور هندوستان است و به او قريب بود و حكومت آنجا به راجه كيس‌راى تعلق داشت و به جنگ گرفتن آن قلعه به هيچ وجه ميسر نبود ، نزد راجه تحف و هداياى بسيار فرستاده پيغام\r\n\r\n","description":"","footnote":"","page_name":" 5690 ","page_number":580},
  {"content":"\r\n\r\nكرد كه « ولايت بسيار به غايت تنگ است و لشكر بسيار نزد من جمع آمده است . ارادهء تسخير ولايت بنگاله دارم ، و خاطر به واسطهء قرب جوار مغولان جمع نيست . اكنون مىبايد اهل و عيال جميع سپاهيان را به قلعهء شما مىفرستم كه به خاطر جمعى لشكريان به ولايت بنگاله درآيند . »\r\nو راجه از قبول اين معنى سر باز زده ، ديگر باره شير خان كس نزد او فرستاد و به مال فراوان او را و نزديكانش را فريب داده پيغام كرد كه « به غير عورات و اموال ، چيز ديگر به قلعه نخواهم فرستاد . اگر فتح بنگاله شد و سلامت معاودت نموديم ، حق عظيم شما بر ما ثابت است و هيچ نقصانى به شما نمىرسد . و اگر قضيه برعكس باشد ، بارى اموال و اهل و عيال نزد شما باشد و به دست مغولان - كه دشمن قديم‌اند - درنيايد . »\r\nراجه چون به حسب ظاهر اين سخن را موافق معقول يافت ، قبول كرد . و شير خان هزار دولى آماده ساخت و به طريق [ ى 
  ] كه در هندوستان عورات از جاى [ ى 
  ] به جاى [ ى 
  ] در دولى مىروند ، در هردولى دو كس معتمد درآورد . و پانصد كس را بدره‌هاى زر بر سر نهاده به پاى قلعه فرستاد و خود با لشكر خود مهيا شد كه به وقت خود به قلعه درآيد .\r\nچون چشم راجه كيس‌راى « 1 » بر زر بسيار و دولىها افتاد ، بسى خوشحال شده همه را مال حلال خود دانسته در بالا بردن تعجيل مىنمودند . و چون جميع دولىها و زرها به قلعه درآمدند به يك بار جمعى كثير كه راجه ايشان را زن خيال كرده بود ، مردانه با شمشيرهاى كشيده بيرون آمدند و به دروازه رفته اكثر مردم راجه را به قتل آوردند و راجه به هزار مشقت جان به ننگ بيرون برد و قلعهء رهتاس كه هيچ‌يك از سلاطين هندوستان را تا آن غايت فتح آن ميسر نشده بود ، به تصرف شير خان درآمد . و چون قلعهء رهتاس در محكمى به حدى است كه مسافران ربع مسكون مثل آن جاى نشان نمىدهند ، افغانان به غايت آسوده‌خاطر شده اهل و عيان خود را [ 680 الف 
  ] به آن قلعه درآوردند و اسباب قلعه‌دارى بر وجه اتم سامان دادند .\r\nو چون خبر فتح رهتاس انتشار يافت ، از هرطرف افغانان روى به آنجا آوردند . و شير خان به غايت قوى شد . و چون اهل و عيال افغانان را به قلعه درآورد و بر ايشان نيز مستولى شده مستقل گشت ، با حاكم منگر كه واسطه است ميان بنگاله و بهار ، دوستى آغاز كرد . و چون دانست كه دفع او مىبايد كرد ، در مقام دفع او شد .\r\nو حضرت جنت آشيانى در اين وقت به فتح گجرات مشغول بودند . از آن طرف نيز آسوده خاطر بود . و قطبشاه حاكم منگر « 2 » كه از اقرباى نقيب شاه ، حاكم بنگاله بود ، با شير خان جنگ كرده به قتل آمد و آن ولايت نيز به تصرف شير خان درآمد و متوجه بنگاله گشت و لشكريان\r\n\r\n\r\n","description":"","footnote":"\r\n( 1 ) . نسخ : راجه دوكناس . به قياس چند سطر قبل اصلاح شد .\r\n( 2 ) . م : منگير .\r\n","page_name":" 5691 ","page_number":581},
  {"content":"\r\n\r\nبنگاله در مقام محافظت گدهى شدند . و يك ماه جنگ شده آخر گدهى به تصرف شير خان درآمد و حاكم بنگاله طاقت جنگ نياورده در حصار گور حصارى شد . و شير خان مدّتى محاصرهء قلعه نمود . و چون در بهار يكى از زمينداران فتنه‌انگيخته بود ، خود به جانب بهار مراجعت نموده لشكريان خود را به محاصرهء قلعه بازداشت . و مدت محاصره يك سال امتداد يافت . و در قلعه غله نايافت شد . ناچار حاكم بنگاله از راه كشتى گريخته به حاجىپور آمد و بنگاله به تصرف مردم شير خان درآمد .\r\nو حاكم بنگاله در ايام محاصره مكررا عرايض به درگاه حضرت جنت‌آشيانى فرستاده طلب كمك نموده بود . و آن حضرت بعد از فتح گجرات - چنان كه گذشت - به آگره معاودت نموده به عزم دفع شير خان روان شد . و در آگره و مانكپور خبر به آن حضرت رسيد كه شير خان قلعهء بنگاله را متصرف گشت . و حاكم بنگاله به ملازمت آن حضرت آمد و شير خان از توجه آن حضرت مطلع شده و به شكار رفت . و خزاين حكّام بنگاله كه به سال‌هاى دراز اندوخته بودند ، به اهل و عيال حكام آنجا به دست او درآمد و گدهى را محكم كرده اكثر لشكر خود را به آنجا فرستاد .\r\nو حضرت جنت آشيانى چون نزديك به گدهى رسيد - چنان كه گذشت - جهانگير بيگ ينكجك مغول را به تسخير گدهى نامزد گردانيد . و افغانان با جهانگير بيگ جنگ كرده او را شكست دادند و آن حضرت به نفس متوجه گدهى گشت و شير خان چون طاقت مقاومت نداشت آنچه در بنگاله به دستش درآمده بود از راه كوهستان جاركند به قلعهء رهتاس برد .\r\nو حضرت جنت‌آشيانى به بنگاله درآمده آن ملك را متصرف گشت . و شير خان ولايت بهار را كه بر سر راه بنگاله است به ضبط درآورد . و آن حضرت مدتى در بنگاله به واسطهء سرانجام مهمّات آنجا توقف نمود و به واسطهء زبونى آب قنوات بنگاله اكثر اسبان سپاهيان تلف گشت و راه آمد و شد از آگره به بنگاله مسدود شد . و پريشانى بسيار به احوال سپاهيان راه يافت . ناچار بنگاله را به جهانگير بيگ مرحمت كرده او را با پنج هزار كس در بنگاله به توقف امر فرمود و خود به نفس نفيس عازم مراجعت شد .\r\nو شير خان كه در ميان ولايت به آسايش گذرانيده جمعيت بسيار به هم رسانيده بود ، نزديك جوسار « 1 » به اردوى آن حضرت شبيخون آورد - چنان كه گذشت . آن جنگ موافق خاطرخواه لشكر مغول واقع نشد . و حضرت جنت آشيانى به آگره تشريف آورد و برادران كه دشمن خانگى بودند ، در دفع دشمن بنگاله اتّفاق ننمودند - چنان كه گذشت . ديگرباره در\r\n\r\n\r\n","description":"","footnote":"\r\n( 1 ) . قصبه‌اى در كنار گنگ .\r\n","page_name":" 5692 ","page_number":582},
  {"content":"\r\n\r\nقنّوج جنگ كرده شد و هندوستان از تصرف آن حضرت بيرون آمد و شير خان مستقل گشت .\r\nو نخست ولايت ككران را به تصرف درآورد و پنجاب را به هيبت خان نيازى داده مراجعت نمود و به تسخير زنتنبور رفته آن قلعه را به صلح بگرفت . و راى مالديو كه از زمينداران آن عصر امتياز يافته بود ، به عزيمت جنگ شير خان روان گشت . و در يعمر هردو لشكر به يكديگر نزديك شدند . و مالويد طاقت نياورده مراجعت نمود ، و جمعى از لشكريانش بر شير خان شبيخون آورده به قتل رسيدند . و شرح اين جنگ در احوال مالديو نوشته خواهد شد ، ان شاء اللّه تعالى .\r\nو قلعهء جودپور كه محل حكومت راى مالديو بود ، به تصرف شير خان درآمد و جمعى را به محافظت آن تعيين نموده عازم فتح قلعهء رايسين گشت و قلعهء جتور را نيز به صلح بگرفت . و چون قلعهء رايسين را محاصره نمود ، پورنمل نامى كه قلعه در تصرف او بود ، پايان آمده و قلعهء رايسين نيز به تصرف شير خان درآمد . و پورنمل را بعد از دو ماه به قتل رسانيد . « 1 » و رايسين را به مردم اعتمادى خود سپرده قصد تسخير قلعهء كالنجر نمود . و جمعى را پيشتر از خود به محاصرهء آن قلعه فرستاد و بعد از دو ماه خود نيز به پاى قلعه آمد . مدت محاصره قريب به شش ماه امتداد يافت . و چون قلعه در غايت استحكام بود چاره منحصر در ساختن سركوب دانستند . و بعد از ارتفاع سركوب ، روزى شير خان به نفس خود به بالاى آن محل برآمده مردم را به انداختن توپ و تفنگ امر مىكرد . و به حسب اتفاق آتش در داروى تفنگ بسيار [ ى 
  ] كه در نزديك شير خان بود افتاد و شعلهء آن به شير خان رسيده اكثر اعضايش بسوخت . « 2 » [ 680 ب 
  ] و لشكريانش هم در آن روز به فرمودهء او جنگ بر قلعه انداخته ، راجه كرت سنگ ، حاكم قلعه را دستگير كردند و قلعه به تصرف درآمد . شير خان را چون به منزل آوردند ، به همان جراحت درگذشت . « 3 » و امراى افغان\r\n\r\n\r\n","description":"","footnote":"\r\n( 1 ) . منتخب التواريخ : « شير خان به تقريب اينكه پورنمل ابن سلهدى ، مقدّم راىسين ، شهر چنديرى را كه از معظم بلاد هندوستان است تاخته و اهل آنجا را به قتل رسانيده مقدار دو هزار عورت هنديّه و مسلمه در حرم خود نگاه داشته بود ، لشكر بر سر قلعهء راىسين برده آن را محاصره نمود . تاريخ محاصره اين مصراع يافتند : قيام بارگه باشد مبارك [ - 950 
  ] » .\r\n( 2 ) . منتخب التواريخ ( ج 1 ، ص 372 ) : « از قضا حقّه‌اى از آن حقه‌ها [ ى پر از داروى تفنگ 
  ] بر ديوار قلعه‌اى خورد و به زور بازگشته شكست و ريزه‌هاى آن حقّه‌هاى ديگر افتاد و آتش درگرفت و سراپاى شير شاه بسوخت و چون يلمه شد . »\r\n( 3 ) . نعش او زا به سهسرام دفن كردند . مدت حكومت وى پانزده سال و سلطنت پنج سال بود . اين قطعه در مرگش گفته‌اند .\r\n شير شاه ، آنكه از مهابت او * شير و بز آب را به هم مىخورد\r\nاز جهان رفت و گفت پيرد خرد * سال تاريخ او ز آتش مرد - 952 \r\n( منتخب التواريخ ، ج 1 ، ص 374 )\r\n","page_name":" 5693 ","page_number":583},
  {"content":"\r\n\r\nبه سلطنت جلال خان پسرش اتفاق نموده او را به سليم خان « 1 » ملقّب گردانيدند .\r\nو سليم خان به صفت شجاعت اتصاف داشت و جمعى از امراى معتبر افغان از او هراسان شده با برادرش ، عادل خان كه حاكم زنتنبور بود ، اتفاق نمودند و او را به سلطنت موسوم ساخته قصد سليم خان كردند . و خواص خان كه از سرداران معتبر شير خان بود ، با عادل خان متّفق گشت و بدين جهت لشكر بسيار نزد عادل خان جمع آمد و نزد سليم خان بجز از طايفهء افغان حرملى و بعضى از نزديكان ، كسى نماد .\r\nو سليم خان از غايت شجاعت با همان مردم به عزم جنگ برادر به طرف زنتنبور از آگره روان شد . و به وقت جنگ ميمنه و ميسرهء سليم خان فرار نموده مردم عادل خان به تعاقب و تاراج رفتند و سليم كه به اندك مايهء مردم برجاى ايستاده بود بر قلب عادل خان حمله آورده او را منهزم نمود و عادل خان بعد از غلبه ، مغلوب شد و سليم خان به غايت اعتبار رسيد .\r\nو احوال خرّم مثال حضرت جنت‌آشيانى در اين سال اين است كه بعد از محاصرهء قندهار و فرستادن بيرام خان به ايلچيگرى به كابل و معاودت بيرام خان در ملازمت مهد عليا ، خانزاده بيگم ، ميرزا عسكرى همچنان در مقام جنگ و جدال بود . و لشكر قزلباش از طول ايام محاصره ملول شده در مقام مراجعت شدند ؛ چه ، گمان داشتند كه چون آن حضرت به حدود قندهار رسد ، الوس جغتاى به آن حضرت رجوع خواهند فرمود . و چون مدتى گذشت و هيچ كس نيامد ، به غايت انديشه‌مند شدند .\r\nبه حسب اتّفاق در همان ايّام ميرزا بركه و ميرزا حسن خان و فضيل بيگ ، برادر منعم خان از ميرزا كامران گريخته به ملازمت آن حضرت آمدند . و تركمانان فى الجمله اميدوار شدند . و بعد از چند روز محمد سلطان ميرزا و الغ ميرزا و قاسم حسين سلطان و شيرافكن بيگ نيز گريخته به قندهار آمدند و موجب اطمينان خاطر لشكر قزلباش شدند . و مؤيد بيگ كه در قلعه محبوس بود به حيله‌اى كه توانست خود را خلاص ساخته از حصار قندهار به ريسمان فرود آمد . و آن حضرت او را نوازش بسيار كرد . و جمعى ديگر نيز به سردارى ابو الحسن ، برادرزادهء قراچه خان و منوّر بيگ ، ولد نور بيك از قلعهء قندهار بيرون آمدند .\r\nو ميرزا عسكرى به غايت مضطرب شده طلب امان كرد . و آن حضرت از كمال مروت او را امان داده ، امراى قزلباش را طلب نمود و به ايشان مقرر ساخت كه « چون اهل و عيال و الوس جغتاى در قلعهء قندهار بسيار است ، سه روز هيچ‌يك از تركمانان مزاحم اهل قلعه نشود . » و به موجب مقرّر سه روز مردم قلعه به اهل و عيال بيرون آمدند . و ميرزا عسكرى با كمال خجالت\r\n\r\n\r\n","description":"","footnote":"\r\n( 1 ) . منتخب التواريخ : اسليم شاه .\r\n","page_name":" 5694 ","page_number":584},
  {"content":"\r\n\r\nبه درگاه آمده و از گذشته هيچ سخن در ميان نيامد . و امراى الوس جغتاى شمشير در گردن و كفن در دست ، سعادت ملازمت دريافته ، نوازش يافتند ، بجز مقيم بيگ كه به واسطهء كثرت تقصير محبوس گشت .\r\nو چون با لشكر قزلباش قرار يافته بود كه بعد از فتح قلعهء قندهار به ايشان متعلق باشد ، آن حضرت با وجود آنكه هيچ ولايت ديگر در تصرف نداشت ، قندهار را به ايشان گذاشت . و بداغ خان ، ميرزا مراد ولد شاه طهماسب را به قلعه درآورده آن را متصرف شد . و امراى قزلباش كه به كمك آمده بودند اكثر به عراق مراجعت نمودند و بجز بداغ خان و ابو الفتح سلطان افشار و صوفى ولى سلطان روملو در خدمت ميرزا مراد كس ديگر نماند . و زمستان رسيد . و الوس جغتاى را مأمنى نماند . بالضروره آن حضرت كس نزد بداغ سلطان فرستاد كه « در اين زمستان لشكريان احتياج به مأمن دارند . » و آن بىمروّت در جواب سخنى كه به كار آيد نگفت و الوس جغتاى سراسيمه شدند .\r\nو عبد الله خان و جميل بيگ كه از قلعه بيرون آمده بودند گريخته به كابل رفتند . و ميرزا عسكرى نيز فرصت يافته بگريخت و جمعى كثير تعاقب نموده او را گرفته نزد آن حضرت آوردند و محبوس گشت . و سرداران الوس جغتاى جمع آمده بعد از مشورت قرار دادند كه قلعهء قندهار را به موجب ضرورت از قزلباشان مىبايد گرفت و بعد از تسخير كابل و بدخشان ديگرباره به ايشان داد .\r\nو به حسب اتفاق در همان روز مراد ميرزا ، ولد شاه طهماسب به اجل طبيعى درگذشت و [ 681 الف 
  ] اين عزيمت تصميم يافت و جمعى كثير به اين خدمت تعيين شدند . و حاجى محمد خان بابا قشقه با دو نوكر از همه پيشتر به دروازهء قلعه ( راه ) « 1 » يافت . و تركمانان كه گمان برده بودند كه آن حضرت قصد قندهار خواهد كرد ، در آن چند روز هيچ كس از الوس جغتاى را به شهر راه نمىدادند . به وقتى كه قطار شترى كه علف بار داشت به شهر درمىآمد ، حاجى محمد خان فرصت يافته به دروازه درآمد و مستحفظان دروازه در مقام منع شدند . او از كمال شجاعت شمشير كشيده بر ايشان حمله آورد و آن جماعت طاقت مقاومت نياورده فرار نمودند . و جمعى ديگر متعاقب رسيده به قلعه درآمدند . و ميرزا الغ بيگ و بيرام بيگ به قلعه درآمدند . و قزلباشان خبردار شده سراسيمه شدند و آن حضرت با دويست سوار به قلعه درآمد . و بداغ خان از غايت اضطراب به درگاه آمده رخصت عراق يافت . و الوس جغتاى قندهار را متصرف شده مطمئن‌خاطر شدند .\r\n\r\n\r\n","description":"","footnote":"\r\n( 1 ) . ق : ندارد .\r\n","page_name":" 5695 ","page_number":585},
  {"content":"\r\n\r\nو احوال حاكم گجرات ، سلطان محمود ، در اين سال اين است كه چون خاطر از جانب امراى ياغى جمع كرد ، در مقام تعمير ولايت و جمع آوردن سپاهى درآمد . و به اندك وقتى ولايت گجرات را ديگر باره به حال عمارت بازآورد و به اعيان و اشراف و اكابر و صلحا به غايت نيكو سلوك نمود . و تا نهصد و شصت و يك در گجرات به فراغت گذرانيده از هيچ طرف منازعى نداشت .\r\nو براق خان در ولايت ماوراء النهر حاكم بالاستقلال بود .\r\nو در مغولستان ، عبد الرشيد خان حكومت مىكرد .\r\n\r\n","description":"","footnote":"","page_name":" 5696 ","page_number":586},
  {"content":"\r\n\r\n\r\nذكر وقايع سنهء نهصد و پنجاه و سه هجرى موافق سال نهصد و چهل و سوم از رحلت [ خير البشر 
  ]\r\nدر اين سال شاه طهماسب از قزوين به رى رفته از آنجا به تبريز رفت و آوازهء مخالفت بهرام ميرزا كه حاكم همدان بود و محمد خان حاكم هرات در ميان قزلباش شايع شد و پادشاه ايران انديشه‌مند گشت . اما هم در آن ايام بهرام ميرزا و محمد خان كه در خاطر امرى نداشتند ، به درگاه آمده رعايت يافتند . و چون القاص ميرزا در شروان اظهار خلاف كرده بود ، والدهء خود ، خان بيكى خانم را با پسر بزرگ خود ، سلطان احمد ميرزا به درگاه فرستاده طلب عفو كرد و پادشاه ايران گناه او را نابوده انگاشته دريا خان و شاهقلى خليفه و سوندك بيگ قورچى باشى و معصوم بيگ صفوى و قاضى عسكر را با والدهء او فرستاد كه با القاص ميرزا ملاقات كرده او را به ثبات عهد سوگند دهند .\r\nو به نفس نفيس عازم غزاى گرجستان گشت و از شورگل عبور فرمود به ولايت گرجستان درآمد . و تمام آن زمستان با وجود شدت برودت هوا در تسخير ولايت گرجستان سعى فرمود . و در پانزدهم ذيحجّه به اولكاى شيروان درآمده از ارس عبور فرمود . و القاص ميرزا چون از قرب جوار آن حضرت مطلع شد به جانب ولايت چركس رفت . و چراكسه با او جنگ كرده ظفر يافتند . و جمعى كثير از نوكران معتبر القاص ميرزا در اين جنگ كشته شدند . و القاص ميرزا پريشان حال به جانب دربند گريخت و ملازمانش فوج‌فوج از او جدا شده به درگاه شاه آمدند و جمعى كه لايق سياست بودند به ياسا رسيدند .\r\nو القاص ميرزا از دربند نيز فرار نموده عزيمت طرف دشت كرد . و شاه جمعى را به تعاقب نامزد كرد . و ايلغار قزلباش به القاص ميرزا رسيده اكثر ملازمانش را به قتل آوردند . و القاص\r\n\r\n","description":"","footnote":"","page_name":" 5697 ","page_number":587},
  {"content":"\r\n\r\nميرزا با معدودى چند نزد شمخال چركس رفت و از راه كفه به اسلامبول نزد سلطان سليم ، حاكم روم رفت .\r\nو احوال حضرت جنت‌آشيانى در اين سال اين است كه چون قندهار به تصرف درآمد به عزيمت تسخير كابل كوچ كرد . و بيرام خان به حكومت قندهار مقرر گشت . و ميرزا يادگار ناصر و ميرزا هندال با يكديگر اتفاق نموده از ميرزا كامران گريختند و در راه از الوس هزاره محنت بسيار كشيده به ملازمت آن حضرت آمدند ، و به اتفاق كوچ كرده به حدود كابل رسيدند . و جميل بيگ كه در آن حدود بود به ملازمت آمد .\r\nو ميرزا كامران كه لشكر و سامان خوب داشت ، به عزم جنگ بيرون آمد . و هرشب جمعى از لشكر از او جدا شده نزد حضرت پادشاه مىرفتند . تا آنكه بابوس بيگ « 1 » كه از امراى معتبر ميرزا بود نيز در نوبت قراولى خود جدا شده نزد آن حضرت آمد . و اردو كوچ كرده در نيم كروهى لشكر ميرزا كامران نزول نمود . و در اين شب اكثر لشكريان ميرزا كامران گريخته به اردوى آن حضرت رفتند . و ميرزا كامران سراسيمه شده جمعى از مشايخ را به درگاه فرستاده طلب عفو نمود . و گناه او را به شرط آمدن به ملازمت عفو كردند . و ميرزا كامران قرار آمدن به خود نداده به قلعهء ارك كابل گريخت و جميع لشكرش [ 681 ب 
  ] به اردوى پادشاه آمدند .\r\nو همان شب ميرزا كامران از راه سى حصار به طرف غزنين فرار نمود . و آن حضرت از فرار او مطلع شده ، ميرزا هندال را به تعاقب امر فرمود و به نفس نفيس به شهر كابل درآمد . « 2 » و چون شب شده بود ، كابليان از غايت شوق تمام شهر را به افروختن چراغ مثل روز روشن ساخته بودند . و بعد از نزول در قلعه ، حضرات . . . « 3 » شهزادهء عالميان جلال الدين محمد اكبر شاه را به نظر مبارك آن حضرت درآوردند . و آن حضرت ديده به ديدار قرّة العين روشن كرده سجدات شكر به تقديم رسانيد .\r\nو اين فتح در دهم رمضان نهصد و پنجاه و سه « 4 » روى نمود . و بعضى قرار سنّ مبارك حضرت ميرزا را در اين وقت چهار سال و دو ماه و پنج روز به قلم درآورده‌اند ، و العلم عند الله .\r\nو بعد از فتح كس به طلب اروق كه در قندهار بود ، رفت . و ميرزا يادگار ناصر در ملازمت\r\n\r\n\r\n","description":"","footnote":"\r\n( 1 ) . ق : بىنقطه ؛ اصلاح از تذكرهء همايون و اكبر ، ص 54 .\r\n( 2 ) . شيخ ابو الفضل علامى تاريخ فتح كابل به دست همايون شاه را « شب سيزدهم آذرماه جلالى ، موافق شب چهارشنبه دوازدهم شهر رمضان نهصد و پنجاه دو » ضبط كرده و مىگويد كه نويدى تاريخ اين فتح را « كابل را گرفت » يافته بود ، و ديگرى اين مصراع : « بىجنگ گرفت ملك كابل از وى » - اكبرنامه ، ج 1 ، ص 363 .\r\n( 3 ) . يك كلمه ناخوانا است .\r\n( 4 ) . م : ثلث و خمسين و تسعمائه .\r\n","page_name":" 5698 ","page_number":588},
  {"content":"\r\n\r\nحضرت مريم مكانى به كابل آمد ، و طوىهاى عظيم در اين ايام ترتيب يافت . و سنّت ختان حضرت شاهزاده در اين ايام به فعل آمد . « 1 » و بقيّهء اين سال بالتّمام به عيش و عشرت گذشت . و ميرزا كامران گريخته به غزنين رفت و در شهر راه نيافته ميان هزاره‌ها رفت و از آنجا به زمين داور گريخت .\r\nو ميرزا الغ بيگ به حكومت زمين داور و دفع ميرزا كامران مقرر گشت . و ميرزا كامران در زمين داور نيز مجال توقف نيافته به بكر نزد ميرزا شاه حسين ارغون رفت . و ميرزا شاه حسين ، دختر خود را به ميرزا كامران داده در مقام امداد او درآمد .\r\nو سليم خان ، حاكم اكثر هندوستان در اين سال اكثر امراى معتبر پدر خود را به قتل آورد .\r\nو جلال خان جلو از آن جمله بود . و بدين جهت هركس اعتبارى داشت ، متوهم شد . و هيبت خان سارى كه به اعظم همايون ملقب بود و حكومت تمام پنجاب به او و برادران و خويشانش تعلق داشت ، در مقام مخالفت درآمد . و لشكر بسيار جمع آورده عزيمت جنگ سليم خان نمود .\r\nو براق خان در اين سال در ماوراء النهر حاكم بود . و در جمع آوردن سپاهى و تعمير ولايت سعى بليغ نموده و عدد لشكرش قريب به دويست هزار رسيد . و سلاطين قزاق را اكثرى دفع نمود ، و با عبد الرشيد خان ، حاكم كاشغر - كه سابقا دوستى داشت - در مقام مخاصمت درآمد ؛ چه ، عبد الرشيد از جهت شنيدن خبر دروغ فوت براق خان به اندجان آمد . و حاكم آنجا كه برادر زن براق خان بود ، به دست عبد الرشيد خان گرفتار گشت . و چون يقين عبد الرشيد خان گشت كه با براق خان معاودت نمىتواند كرد و او سلامت است ، به ولايت خود مراجعت نمود ، و جمعى را وسيله ساخته طلب صلح نمود . و براق خان به جهت خلاصى حاكم اندجان قبول صلح نمود . و عبد الرشيد خان ، حاكم اندجان را به عزت به خدمت براق خان فرستاد . و براق خان عزيمت تسخير ولايت خراسان نمود . شاه خان ، ولد منصور خان در طرفان و حابس حاكم بود .\r\n\r\n\r\n","description":"","footnote":"\r\n( 1 ) . به تصريح گلبدن بيگم - عمّهء اكبر شاه - دو نوبت مراسم ختنه سوران در مورد اكبر انجام يافته ، يكى در قندهار « به طلب حميده بيگم كسان فرستادند . بعد از آمدن حميده بانو بيگم ، جلال الدين محمد اكبر شاه را ختنه‌سور كردند . . . و وقتى كه . . . پنج ساله شدند ، در شهر كابل ختنه‌سور كردند و در همان ديوانخانه كلان طوى سنّت را دادند . . . » - همايون نامه ، ص 77 . صاحب طبقات اكبرى نيز ( ج 2 ، ص 65 ) اشاره به ختنه سوران دوم را دارد و مىنويسد . « در نهصد و پنجاه و سه سنت ختان شاهزاده به وقوع آمد . »\r\n","page_name":" 5699 ","page_number":589},
  {"content":"\r\n . \r\n","description":"","footnote":"","page_name":" 5700 ","page_number":590},
  {"content":"\r\n\r\n\r\nذكر وقايع سنهء نهصد و پنجاه و چهار هجرى ، موافق سال نهصد و چهل و چهارم « 1 » از رحلت [ خير البشر 
  ]\r\nاز سوانح ايران در اين سال تخريب قلعهء گلستان است به شروان ؛ چه ، پادشاه ايران موسم ييلاق در نواحى شماخى گذرانيد و قلعهء گلستان را مسخر ساخته ويران كرد و قلعهء دربند نيز به تصرف لشكر قزلباش درآمد . و حكومت شروان به اسماعيل ميرزا ، ولد شاه طهماسب قرار گرفت . و كوكجه سلطان به منصب اتابكى سرافراز شد . و اردوى قزلباش به تبريز معاودت نمود . و جمعى از نوكران القاص ميرزا به سياست رسيدند .\r\nو حضرت جنت‌آشيانى در اين سال متوجه بدخشان گشت ؛ چه ، ميرزا سليمان ، ولد ميرزا خان را طلب نموده به ملازمت نيامد . و عزيمت بدخشان تصميم يافته به وقت كوچ ميرزا يادگار ناصر كه مكررا مخالفت كرده بود ، ديگر باره انديشهء فرار نمود . و اين معنى بر آن حضرت ظاهر شده به حبس او حكم فرمود . و بعد از چند روز محمد قاسم . . . « 2 » به موجب حكم او را به قتل آورده ، عالميان را از شرّ او ايمن گردانيد . و اردو از عقبهء هندوكش گذشته در سركران نزول نمود . و ميرزا سليمان نيز لشكر بدخشان را جمع آورده عزيمت محاربت نمود .\r\nو در حملهء اول شكست يافت و به كوهستان دوردست گريخت .\r\nو آن حضرت متوجه طالقان و كستم « 3 » شد و به عزيمت قشلاق قلعهء ظفر اردو روان گشت . و در ميان قلعهء ظفر و كستم مزاج مبارك حضرت جنت‌آشيانى از جادهء صحّت انحراف گشت و\r\n\r\n\r\n","description":"","footnote":"\r\n( 1 ) . ق : سنهء نهصد و شصت و چهارم ؛ م : بياض .\r\n( 2 ) . يك كلمه ناخوانا است .\r\n( 3 ) . ق : كتم ، م : كيمر . اصلاح از مآثر الأمرا ، ج 3 ، 276 .\r\n","page_name":" 5701 ","page_number":591},
  {"content":"\r\n\r\nروزبه‌روز مرض اشتداد مىيافت . تا آنكه مردم انديشه‌مند شدند و بجز نزديكان ديگرى بر جناب آن حضرت مطّلع نبود . و بدين واسطه آشوبى در لشكر [ 682 الف 
  ] پيدا شد . قراچه خان ، ميرزا عسكرى را محافظت مىنمود . و مردم بدخشان از هرطرف آغاز مخالفت نمودند .\r\nو بعد از دو ماه آن حضرت صحت يافته خبر سلامتى به اطراف فرستاد . و جميع آن فتنه‌ها فرو نشست و اردو به نواحى قلعه ظفر آمد .\r\nو خواجه معظّم - كه برادر حضرت مريم مكانى است « 1 » - در اين وقت خواجه رشيدى را كه از عراق در ركاب آمده بود به قتل آورد و به كابل گريخت و از آنجا حسب الحكم محبوس گشت . و ميرزا كامران چون در بكر از توجه آن حضرت به بدخشان مطلع گشت ، جمعى را با خود متفق ساخته به طرف غور و كابل ايلغار نمود . و در راه به سوداگران دچار شده اسب بسيار به دست آورد و جميع مردم خود را دو اسبه ساخته به نواحى غزنين رسيد و جمعى از آحاد النّاس غزنين او را به قلعه درآوردند ، و زاهد بيگ ، حاكم آنجا كه در خواب غفلت بود ، به قتل رسيد . و راه كابل را محافظت نمودند كه خبر به آنجا نرود . و از غزنين خاطرجمع نموده به ايلغار متوجه كابل شد .\r\nو محمد على طغاى و فصيل بيگ و جمعى كه در كابل غافل بودند ، وقتى آگاه شدند كه ميرزا كامران به شهر درآمد . و محمد على طغايى كه در جام بود گرفتار گشت و در لحظه به قتل رسيد . و ميرزا كامران به قلعهء كابل درآمد و فصيل بيگ و مهتر و كبد را به دست آورده نابينا گردانيد و كسان به محافظت حضرات عاليات و شهزادهء عالميان بازداشت . و حسام الدين على ، ولد مير خليفه را نيز به قتل آورد . و اين خبر در نواحى قلعهء ظفر به حضرت جنت‌آشيانى رسيد . و آن حضرت به ميرزا سليمان فرمان حكومت بدخشان بجز قندوز - كه به ميرزا هندال مرحمت شده بود - فرستاد و كوچ‌بركوچ متوجّه كابل گشت .\r\nو ميرزا كامران به قدر فرصت جمعيت به هم رسانيد و شيرافكن بيگ به او ملحق گشت . و شير على نامى از نوكران ميرزا كامران به ضحاك و غوربند آمده به ضبط راه مشغول گشت . و آن حضرت آب دره به ضحاك آمد . و شير على حسب المقدور جنگ كرده منهزم شد و لشكر به سلامت از بكر عبور نمود . و شير على بار ديگر به مردم عقب لشكر مزاحمت رسانيد . و آن حضرت به ديه افغانان نزول نمود .\r\nو روز ديگر شيرافكن بيگ و تمام مردم ميرزا كامران به جنگ بيرون آمدند و در النگ جنگ عظيم شد . و نخست مردم حضرت جنت آشيانى پريشان شدند . و آخر به سعى ميرزا\r\n\r\n\r\n","description":"","footnote":"\r\n( 1 ) . نام اين خاتون « جوكى بيگم » بود . - طبقات اكبرى ، ج 2 ص 66 ؛ تاريخ فرشته ، ج 1 ، ص 449 .\r\n","page_name":" 5702 ","page_number":592},
  {"content":"\r\n\r\nهندال و قراچه خان و حاجى محمد خان ، مردم ميرزا كامران به اقبح وجوه انهزام يافتند و شيرافكن بيگ دستگير شد و چون به نظر آن حضرت درآمد به قتل رسيد . و بسيارى از لشكر ميرزا كامران در اين روز به قتل آمدند و بقية السيف به قلعه گريختند .\r\nو شير على كه به شجاعت اتصاف داشت ، هرروز از قلعه بيرون آمده به قدر مقدور جنگ مىكرد . نوبتى شير على و حاجى محمد خان به يكديگر دچار شدند و حاجى محمد خان را زخم رسيد . تا آنكه خبر رسيد كه كاروانى كه اسب بسيار همراه دارد به جهت باريك‌كاران « 1 » رسيده‌اند . شير على به ميرزا كامران مقرّر كرد كه به اتّفاق جمعى رفته اسبان را به شهر آورد . و اكثر مردم خوب ميرزا كامران به همراهى شير على به اين خدمت رفتند .\r\nو حضرت جنت‌آشيانى بر اين معنى اطّلاع يافته به قلعه نزديك آمد و راه آمد و شد بالكليّه مسدود شد . و شير على و آن جماعت بعد از مراجعت راه درآمدن به قلعه نيافتند . و يك مرتبه ميرزا كامران قصد كرد كه از قلعه بيرون آمده به جنگ شير على و جماعت را به قلعه درآورد . و مردم بيرون آگاه شده به وقت بيرون آمدن به ضرب توپ و تفنگ ايشان را منهزم گردانيدند . و باغى صالح « 2 » و جلال الدين بيگ كه از مردم معتبر ميرزا كامران بودند ، در اين وقت به قتل رسيدند . و شير على و همراهان از درآمدن به شهر نوميد شدند و هريك به طرفى رفتند . و حضرت جنت‌آشيانى جمعى را به تعاقب ايشان فرستاد و بسيارى از ايشان به قتل آمده طايفه‌اى اسير شدند . و ميرزا كامران در قلعه مضطر شد .\r\nو از اطراف و جوانب لشكريان روى به ملازمت حضرت جنت‌آشيانى آوردند . ميرزا سليمان از بدخشان كمك فرستاد . ميرزا الغ بيگ از قندهار آمد . قاسم حسين سلطان با جمعى از نوكران بيرام خان از قندهار به مدد آمدند . و ميرزا كامران طالب صلح شد و آن حضرت به شرط ملازمت قبول كرد . اما ميرزا كامران از ملازمت كردن انديشه‌مند بود . در مقام فرار شد .\r\nو امراى الوس جغتاى به گرفتارى ميرزا كامران به جهت گرمى بازار خود ، راضى نبودند . به او پيغام كردند كه « حضرت جنت آشيانى در اين دو روز جنگ بر قلعه مىاندازد . ديگر توقف مصلحت نيست . »\r\nو ميرزا كامران كه از بابوس بيگ و قراچه بيگ آزرده [ 682 ب 
  ] خاطر بود ، سه پسر خردسال بابوس بيگ را در قلعه به عقوبت به قتل آورد و از ديوار قلعه پايين انداخت . و مردم درون و بيرون از اين بىمروّتى از ميرزا كامران آزرده‌خاطر شدند . و سردار بيك ، پسر قراچه بيك را بر بالاى فصيل استوار كرد و قراچه بيگ را حضرت جنت‌آشيانى دلدارى بسيار نمود .\r\n\r\n\r\n","description":"","footnote":"\r\n( 1 ) . ق : بىنقطه .\r\n( 2 ) . م : باقى صالح .\r\n","page_name":" 5703 ","page_number":593},
  {"content":"\r\n\r\nو قراچه بيگ به قلعه رفته فرياد كرد كه « اگر پسر من كشته شود ، در عوض پسر ، بعد از گرفتن قلعه ميرزا كامران و ميرزا عسكرى به قتل خواهند رسيد . »\r\nو ميرزا كامران از همه‌جا نوميد شده از جانب خواجه ريوام قلعه را سوراخ كرد و از جايى كه امراى بيرون نشان داده بودند ، گذشته ، جان تنگ « 1 » بيرون برد . و آن حضرت ، حاجى محمد خان را با جمعى به تعاقب فرستاد . و حاجى محمد به ميرزا كامران نزديك رسيد . و ميرزا او را شناخته به زبان تركى گفت كه « بابا قشقه‌نى من الدور دوم » يعنى « پدر تو بابا قشقه را من به قتل آوردم . » « 2 » و حاجى محمد خان كه هميشه طالب فتنه بود ، معاودت نمود و ميرزا كامران به سلامت باز بيرون رفت .\r\nو همان شب حضرت جنت‌آشيانى به قلعه درآمد و اكثر مردم ميرزا كامران گرفتار شدند .\r\nو حضرت شاهزادهء عالميان به سعادت ملازمت مشرف شد و مراسم شكرگزارى به تقديم رسيده به فقرا و مساكين تصديق بسيار داده شد . و ميرزا كامران چون از قلعه بيرون رفت ، پريشان و بىسامان به دامن كوه كابل رسيد ، و هزاره‌ها به او دچار شده آنچه از لباس داشت به تاراج بردند . آخر يكى از ايشان ميرزا كامران را نشناخته و به سردار خود . . . « 3 » چه كرد . و سرداريان الوس ميرزا را به عزت به ضحاك و باميان كه شير على نوكر ميرزا به اندك مردم در آنجا بود رسانيده و يك هفته در آن نواحى توقف كرده قريب به صد و پنجاه سوار نزد ميرزا جمع شد [ ند 
  ] .\r\nو ميرزا كامران متوجه غورى گشت . ميرزا بيگ برلاس ، حاكم غورى با سيصد سوار و هزار پياده با ميرزا جنگ كرده شكست يافت و اسب و يراق آن جماعت به دست لشكر ميرزا درآمده فى الجمله قوتى گرفته و از آنجا متوجه بلخ شد . با پير محمد خان ، حاكم بلخ ملاقات نمود . و پير محمد خان به نفس خود به امداد ميرزا به بدخشان آمد و غورى و بغلان را ميرزا متصرف گشت . و از اطراف و جوانب لشكريان روى به ملازمت ميرزا آوردند . و پير محمد خان به ولايت خود مراجعت نموده و ميرزا كامران متوجه سليمان ميرزا و ابراهيم ميرزا شد . و ايشان طاقت مقاومت نياورده از طالقان به جانب كولاب رفتند . و ميرزا كامران در بعضى از ولايت بدخشان مستقل شد . و قراچه خان و ديگر امرا كه در اين ايام خدمات خوب به جاى آورده بودند ، مغرور شده توقعات غيرمقدور از حضرت جنت آشيانى نمودند . از آن جمله ، فيل غازى وزير ، و تعيين خواجه قاسم ، به جاى او بود .\r\n\r\n\r\n","description":"","footnote":"\r\n( 1 ) . م : جان به تك پا .\r\n( 2 ) . ترجمهء دقيق جملهء تركى اين است : بابا قشقه را من كشتم .\r\n( 3 ) . يك كلمه در نسخ بياض است .\r\n","page_name":" 5704 ","page_number":594},
  {"content":"\r\n\r\nو اين معنى بر خاطر مبارك آن حضرت گران آمده موافق مدعاى ايشان جواب نگفت . و امرا با يكديگر اتفاق نموده به وقت چاشت سوار شده گلهء آن حضرت را كه در خواجه ريواج بود پيش انداخته متوجه بدخشان گشتند . و آن حضرت بعد از اطلاع و جمع آمدن لشكر ، سوار شده تعاقب فرمود و مخالفان به ايلغار خود را به غوربند رسانيده از پل گذشتند و پل را ويران كردند . و مردم پيش آن حضرت به بازماندگان آن جماعت رسيده جمعى را تأديب نمودند . و شب در ميان آمده آن حضرت به كابل مراجعت نمود كه بعد از استعداد سفر بدخشان نموده شود . و آن جماعت برگشته نزد ميرزا كامران رفتند .\r\nو سليم خان ، حاكم هندوستان در اين سال به دفع هيبت خان نيازى كه در پنجاب ياغى شده بود ، روان گشت . و هيبت خان به استقبال روان شده در اينال هردو لشكر به يكديگر رسيدند .\r\nو خواص خان نيز به هيبت خان ملحق گشت و جنگ عظيم شده سليم خان ظفر يافت . و خواص خان به وقت جنگ بر جاى خود ايستاده ملاحظهء حقوق شير خان نمود . و بعد از شكست به طرفى بيرون رفت و بسيارى از نيازيان به قتل رسيدند و بقية السيف به ولايت ككران پناه بردند . و سليم خان لاهور رفته مهمات پنجاب را سرانجام نموده به ساختن قلعه هرجا كه حاجت بود حكم كرد . و حكومت پنجاب را به تاتار خان داده مراجعت نمود .\r\nو در ماوراء النهر و مغولستان براق خان و عبد الرشيد خان حكومت مىكردند . و گجرات در تصرف سلطان محمود بود .\r\nو سلطان سليمان ، خواندگار روم ، در اين سال بعضى از قلاع فرنگان را به تصرف درآورد .\r\n[ 683 الف 
  ] .\r\n\r\n","description":"","footnote":"","page_name":" 5705 ","page_number":595},
  {"content":"\r\n . \r\n","description":"","footnote":"","page_name":" 5706 ","page_number":596},
  {"content":"\r\n\r\n\r\nذكر وقايع سنهء نهصد و پنجاه و پنج هجرى [ موافق سال نهصد و چهل و پنجم « 1 » از رحلت خير البشر 
  ]\r\nآنچه در اين سال در ايران سانح شده اين است كه چون القاص ميرزا ، برادر شاه طهماسب به اسلامبول نزد خواندگار رفت ، « 2 » و حاكم روم كه بهانه طلب بود به امداد او عزيمت تسخير ايران نمود ، در ييلاقات آذربايجان خبر قرب وصول لشكر روم به شاه رسيد . قزلباشان صلاح در جنگ ندانستند ؛ چه ، لشكرهاى عراق و فارس و كرمان هنوز جمع نشده بودند ، و لشكر روم در نهايت قوّت بود . لاجرم قرار يافت كه چون روميان به آذربايجان درآيند لشكر قزلباش به ارجيس « 3 » و اخلاط و ارزن الرّوم رفته بدانچه مقدور باشد مراسم قتل و غارت به جاى آورند .\r\nو به موجب قرارداد چون خواندگار به تبريز درآمد ، قزلباشان متوجه ولايات مذكور گشتند و روميان خبر يافته معاودت نمود . و قزلباشان در ارزن الرّوم و آن نواحى ويرانى بسيار كرده به آذربايجان معاودت كردند . و القاص ميرزا با جمعى از روميان از راه بغداد در اين ايام به همدان رفت . و اروق بهرام ميرزا و چراغ سلطان كه در همدان بود ، به تاراج رفت . و از آنجا متوجه كاشان و اصفهان شد ؛ چه ، تمامت اروق قزلباشان در اصفهان بود . كاشان را به تصرف درآورده به پاى حصار اصفهان رفت .\r\n\r\n\r\n","description":"","footnote":"\r\n( 1 ) . ق : نهصد و شصت و پنجم .\r\n( 2 ) . سلطان سليمان به جهت تحبيب القاص ميرزا ، كيسه‌هاى پر از مسكوكات طلا و نقره و انواع شال‌هاى كشميرى و پارچه‌هاى گران‌بها و اسبان اصيل راهوار و چندين قطار استر و اشتر و تعداد كثيرى غلام و كنيز سفيد و سياه داد .\r\nعلاوه بر اين سلطان خرّم حرم سلطان سليمان نيز هدايايى به القاص ميرزا فرستاد منجمله چند پيراهن اعلا كه به دست خود بافته بود .\r\n( 3 ) . م : اخسقه .\r\n","page_name":" 5707 ","page_number":597},
  {"content":"\r\n\r\nو شاه طهماسب بعد از شنيدن اين خبر از راه اردبيل و خلخال به قزوين آمد . و القاص ميرزا چون از فتح قلعهء اصفهان نوميد شد و خبر توجه شاه استماع نمود ، آهنگ فارس كرد و قلعهء يزد خواست « 1 » را به جنگ گرفته قتل‌عام كرد . و آنجا نيز توقف نكرده به شوشتر رفت و قلعهء آنجا را مدتى محاصره نمود . و قبل از فتح به دزفول رفت و آنجا كارى نساخته به حدود بغداد گريخت .\r\nو احوال حضرت جنت آشيانى در اين سال اين است كه چون امرا گريخته نزد ميرزا كامران به بدخشان رفتند ، تمر على شفاى را در اين . . . « 2 » گذاشتند كه اخبار اردوى آن حضرت را به ايشان رساند . ( و آن حضرت عزيمت بدخشان فرموده ) « 3 » فرامين به ميرزا سليمان و ميرزا ابراهيم و ميرزا هندال فرستاد . و ميرزا ابراهيم از راه قلعهء پريان به نواحى پنجهر آمده و از تمر على شفاى خبر يافته بر سر او رفت و او را به قتل رسانيد . و در قراباغ كابل به شرف ملازمت مشرّف گشت .\r\nو ميرزا كامران ، شير على را در اين ايام به موجب استدعاى او به تسخير قندوز و دفع ميرزا هندال فرستاد . و لشكريان ميرزا هندال ، شير على را دستگير كردند و در اسكمش ميرزا هندال به ملازمت رسيده شير على را مقيّد به نظر درآورد . و آن حضرت از كمال مروّت گناهان او را نابوده انگاشته ، غورى را به او مرحمت كرد . و ميرزا كامران ، قراچه خان و جمعى را كه از كابل آمده بودند در كستم گذاشته خود به طالقان رفته بود .\r\nو حضرت جنت‌آشيانى ، ميرزا هندال و حاجى محمد كركى را با جمعى به رسم منقلاى به جانب كستم روان كرد . و قراچه خان به ميرزا كامران خبر فرستاد كه « جمعى قليل با ميرزا هندال همراه‌اند و پادشاه دور است . ايلغار مىبايد كرد كه به اتفاق دفع ميرزا هندال نموده شود و بعد از آن با آن حضرت نيز جنگ آسان مىتوان كرد . » و ميرزا كامران به تعجيل به كستم آمد و در لب آب طالقان به وقتى كه ميرزا هندال و لشكريانش كه از آب گذشته بودند ، به ايشان رسيد و در حملهء اول ظفر يافته جميع اسباب ميرزا هندال و آن جماعت به تاراج رفت .\r\nو حضرت جنت‌آشيانى نيز در اين وقت به لب آب رسيده به واسطهء پيدا كردن گذر لحظه‌اى توقف واقع شد . و بعد از عبور از آب هراول آن حضرت به مردم ميرزا كامران رسيده و شيخم خواجه حضرى و اسماعيل بيگ دولداى را دستگير كرده به نظر شاه آوردند .\r\nو ميرزا كامران به قصد هراول آن حضرت معاودت نمود و چون به يكديگر رسيدند علم‌هاى\r\n\r\n\r\n","description":"","footnote":"\r\n( 1 ) . نسخ : يزد خاص .\r\n( 2 ) . يك كلمه ناخواناست .\r\n( 3 ) . ق مطالب ميان ( ) را ندارد .\r\n","page_name":" 5708 ","page_number":598},
  {"content":"\r\n\r\nحضرت جنت‌آشيانى به نظر ميرزا درآمد ، ديگر طاقت توقف نياورده به طرف طالقان گريخت ، و آنچه به تاراج برده بود با آنچه داشت به تاراج رفت . و روز ديگر قلعهء طالقان محصور گشت . و ميرزا سليمان در اين ايام به ملازمت آمد .\r\nو ميرزا كامران از اوزبكان مدد طلبيد و چون از ايشان نوميد شد ، به غايت مضطرب شده از در عجز درآمد و رخصت مكّه طلب كرد . و آن حضرت بر وى ترحم فرموده التماس او را قبول كرد به شرط آنكه امراى ياغى را به درگاه فرستد . و ميرزا كامران گناه بابوس را درخواست نموده ديگر امرا را به ملازمت فرستاد . و ايشان خجل و شرمسار شمشير در گردن به درگاه آمدند . و آن حضرت گناهان ايشان را ديگر باره عفو فرمود . و ميرزا كامران از قلعه بيرون آمده ده فرسخ رفت و چون گمان نداشت كه آن حضرت با وجود قدرت او را به حال خود گذارد ، از اين مرحمت به غايت شرمسار شد و عزيمت ملازمت آن حضرت فرموده مراجعت كرد .\r\nو چون [ 683 ب 
  ] اين خبر به عرض آن حضرت رسيد ، به غايت انبساط فرموده اكثر ميرزايان را به استقبال فرستاد و به وقت ملاقات نهايت مهربانى به جاى آورده و اسباب سلطنت ميرزا كامران ديگر باره مرتب گشت . و سه روز در همين منزل توقف واقع شده طوىها مرتب گشته ، و بعد از چند روز ولايت كولاب به اقطاع ميرزا كامران مقرر شد و به اتفاق ميرزا عسكرى رخصت يافته به كولاب برفت .\r\nو ميرزا هندال در قندوز حسب الحكم توقف فرمود . و ميرزا سليمان و ميرزا ابراهيم در كستم مانده اردوى بزرگ متوجه كابل شد و در اوايل زمستان كابل محل نزول جلال گشت . و حكم شد كه لشكريان به استعداد يورش بلخ مشغول شوند .\r\nو در هندوستان در اين سال ، سليم خان افغان ، حاكم بود و گواليار را مستقر حكومت ساخت و لشكرها به اطراف ممالك تعيين نمود كه بنگاله و بهار و ترهيت و مالوه را به ضبط درآوردند . و سلطان محمود در گجرات حاكم بود .\r\nو ماوراء النهر در تصرف براق خان بود و در آن ولايت او را منازعى نبود . از آب جيحون گذشته عازم تسخير خراسان گشت و لشكرى افزون از قياس به پاى قلعهء هرات آورد . و در آن وقت محمد خان شرف الدين اغلان تكلو به منصب لله‌گى سلطان محمد خدابنده ، پسر بزرگ پادشاه ايران كه حاكم هرات بود ، سرافرازى داشت . و چون طاقت جنگ صفوف نداشت به ضبط قلعه مشغول شد و عرايض به عراق فرستاده طلب كمك كرد .\r\nو براق خان در تضييق محصوران حسب المقدور سعى مىنمود . با آنكه قريب دويست هزار سوار همراه داشت و ايام محاصره امتداد يافت ، كارى از پيش نمىرفت . و قزلباشان آثار\r\n\r\n","description":"","footnote":"","page_name":" 5709 ","page_number":599},
  {"content":"\r\n\r\nشجاعت به ظهور رسانيده لحظه‌اى غافل نمىشدند . و محمد خان شرف الدين تكلو به واسطهء اعتماد بر خويشان و برادران و فرزندان كه در خدمتش بودند ، در اين ايام به خاطرجمعى در خانهء خود به سر مىبرد ؛ چنانچه در ايام محاصره مطلقا سوار نشد ، بلكه هميشه كمر گشوده به صحبت مىگذرانيد تا به پوشيدن اسلحه جنگ چه رسد ! و به واسطهء نيكوخدمتى در ميان الوس قزلباش به غايت معتبر شد .\r\nو براق خان چند مرتبه جنگ بر قلعه انداخت و بجز پشيمانى نتيجه‌اى نيافت . و شاه محمد سلطان كه از سلاطين اوزبك در آن وقت به شجاعت ممتاز بود ، در پاى قلعهء هرات به زخم سنگى به قتل آمد . و چون زمستان رسيد ، براق خان به ولايت خود مراجعت كرد و هرويان از تنگناى حصارى خلاصى يافتند . و عبد الرشيد خان در كاشغر و ختن حاكم بالاستقلال بود .\r\nو در طرفان و حابس ، شاه خان ، ولد منصور خان حكومت مىكرد . و اكثر اوقات با اوزبك قزّاق منازعت داشت .\r\n\r\n","description":"","footnote":"","page_name":" 5710 ","page_number":600},
  {"content":"\r\n\r\n\r\nذكر وقايع سنهء نهصد و پنجاه و شش هجرى ، [ موافق سال نهصد و چهل و ششم « 1 » از رحلت « 2 » خير البشر 
  ]\r\nدر ابتداى اين سال شاه طهماسب از قزوين به ييلاق خرقان « 3 » رفت و از آنجا عازم كردستان گشت ؛ چه ، القاص ميرزا چون به ولايت بغداد گريخت روميان به او سلوك نيكو نكردند و القاص ميرزا آزرده‌خاطر شده به نواحى شهرزور آمد و با روميان آغاز مخالفت كرد . و چون خبر توجه شهريار ايران به كردستان به سمع روميان رسيد فرصت غنيمت دانسته به دفع القاص ميرزا روانه شدند . و القاص ميرزا عرايض به درگاه شاه فرستاد استدعاى عفو نمود . و شاه نعمت اللّه كه از اكابر سادات عراق بود وسيله شده گناه او را درخواست كرد .\r\nو در اين وقت لشكر روم به سر وقت القاص ميرزا رسيده جمعيتش را متفرق گردانيدند و او ناچار به اولكاى سيرجان « 4 » گريخت و از آنجا با بيست و يك كس از اتباع به درگاه آمد . و در همان روز ابراهيم خان و حسن بيگ يوزباشى او را به قلعهء قهقهه « 5 » بردند و ايام حياتش در آن مجلس به سر آمد . و اردوى قزلباش به عراق معاودت نموده در قزوين قشلاق گرفت .\r\nو در اين ايام كه قيصر روم به آذربايجان آمد و معاودت نمود ، برهان نامى از نسل سلاطين سابق شيروان بر آن ملك مستولى شده بود . حسب الحكم عبد الله خان [ استاجلو 
  ] با تمام امراى\r\n\r\n\r\n","description":"","footnote":"\r\n( 1 ) . ق : نهصد و شصت و ششم .\r\n( 2 ) . م : بياض .\r\n( 3 ) . ق : حرقان .\r\n( 4 ) . م : سرخاب .\r\n( 5 ) . قهقهه : قلعهء قهقهه در ناحيهء يافت از اعمال قراجه داغ بر فراز كوهى بلند از سنگ ساخته شده بود و به سبب استحكام فوق العادهء آن ، زندان سياسى پادشاهان صفوى بود . مدت‌ها سام ميرزا و القاص ميرزا برادران شاه ، و اسماعيل ميرزا پسرش و خان احمد گيلانى در آن محبوس بودند .\r\n","page_name":" 5711 ","page_number":601},
  {"content":"\r\n\r\nآذربايجان به دفع او رفت . و برهان با لشكر شيروان به درّهء بيقرد « 1 » درآمده آمادهء جنگ شد . و چون درآمدن به آن كوهستان به غايت مشكل بود ، لشكر قزلباش در على چوپان نشسته عرايض به درگاه فرستادند . و به حسب اتفاق در همان چند روز برهان بىحضور شده به اجل طبيعى درگذشت و شيروان بىدرد سر نيزه و آمد و شد پيكان به تصرف قزلباشان درآمد و عبد الله خان ، حاكم بالاستقلال شيروان شد « 2 » و امراى آذربايجان مراجعت كردند .\r\nو در اواخر اين سال حضرت جنت‌آشيانى به عزيمت تسخير بلخ از كابل روانه شد و كس [ 684 الف 
  ] به طلب ميرزا كامران و ميرزا عسكرى به كولاب رفت . و ميرزا سليمان و ميرزا ابراهيم و ميرزا هندال چون آن حضرت به بدخشان درآمد به ملازمت آمدند . و ميرزا ابراهيم به موجب التماس ميرزا سليمان در كستم توقف نمود . و ميرزا كامران و ميرزا عسكرى ديگر باره مخالفت كرده به ملازمت نيامدند . و آن حضرت كوچ‌بركوچ بر پاى قلعهء اسك آمد ، و اتاليق پير محمد خان حاكم بلخ با جمعى از امراى معتبر او در قلعهء اسك متحصّن شدند . و آن حضرت قلعه را محاصره نمود و اوزبكان مضطر شده با مال بيرون آمدند . و چون ميرزا كامران به خدمت نيامده بود امرا جمع شده قرعهء مشورت در ميان انداختند كه مبادا چون لشكر متوجه بلخ شود ، ميرزا كامران قصد كابل نمايد .\r\nو آن حضرت فرمود كه « چون عزيمت اين يورش تصميم يافته ، توكل كرده مىرويم . » و پاى سعادت در ركاب آورده متوجه بلخ گشت . امّا اكثر سپاهيان به واسطهء نيامدن ميرزا كامران پريشان‌خاطر بودند . و چون به نواحى بلخ رسيده شد به وقت فرود آمدن لشكريان شاه محمد سلطان اوزبك با سيصد سوار رسيد و جمعى به دفع او روان شده جنگ عظيم كردند . و كابلى برادر محمد قاسم خان موجى در اين معركه به قتل آمد . و يكى از نامداران اوزبك گرفتار شد . و روز ديگر پير محمد خان از شهر بيرون آمد . و عبد العزيز خان ولد عبيد خان و سلاطين حصار نيز به كمك آمده بودند . و بعد از نصف النهار هردو لشكر به يكديگر رسيده شروع در جنگ شد . و آن حضرت سلاح جنگ پوشيدند . و ميرزا سليمان و ميرزا هندال و حاجى محمد سلطان هراول مخالف را شكست داده به شهر گريزانيدند .\r\nو پير محمد خان و همراهان نيز برگشته به بلخ درآمدند و به وقت غروب آفتاب لشكر جغتاى كه قريب به شهر رفته بودند مراجعت كردند . و چون اكثر امراى الوس جغتاى به واسطهء نيامدن ميرزا كامران دل‌نگران كابل و اهل و عيال خود بودند ، در اين شب - كه صباحش يقين\r\n\r\n\r\n","description":"","footnote":"\r\n( 1 ) . ق : در سفر ؛ م : دژسفر . اصلاح از روضة الصّفويّه ، ص 518 .\r\n( 2 ) . روضة الصفويّه ( ص 520 ) : « و از رؤس مخالفان در مجامع آن بلده منارها ترتيب داده ابواب رعيّت‌پرورى و معدلت‌گسترى بر روى روزگار شيروانيان برگشود . »\r\n","page_name":" 5712 ","page_number":602},
  {"content":"\r\n\r\nبلخ به تصرف درمىآمد - جمع شده به عرض آن حضرت رسانيدند كه « از جويبار بلخ گذشتن مناسب دولت نيست . صلاح در آن است كه به جانب درهء گز رفته جاى محكمى به جهت اردو معيّن سازيم . و در اندك فرصتى اكثر مردم بلخ و حصار به ملازمت مىآيند . » و مبالغه به جايى رسانيدند كه آن حضرت ناچار كوچ كرده . و چون درهء گز به جانب كابل است ، دولت و دشمن كه از مشورت آگاه نبودند ، تصوّر مراجعت نمودند . و اوزبكان ( دلير شده ) « 1 » به تعاقب روان شدند و ميرزا سليمان و حسينقلى سلطان مهردار كه به محافظت عقب لشكر مشغول بودند با هراول اوزبك اندك جنگ كرده شكست يافتند . و لشكريان كه مايل رفتن كابل بودند هركس به هرطرف كه مىخواست روان شد و اختيار از دست بيرون رفت . و قريب به سى هزار كس از مخالفان رسيدند .\r\nو آن حضرت در اين معركه به نفس خود حمله بر مخالفان آورده ، به زخم نيزه شخصى را كه از همه پيشتر بود پياده ساخت و به قوّت بازوى شجاعت از ميان آن جمع كثير بيرون آمدند .\r\nو ميرزا هندال و بردى بيگ خان و منعم خان و جمعى ديگر از امرا جنگ‌كنان به سلامت بيرون آمدند . و از شاه بداغ خان و تولك خان قوچين « 2 » در اين معركه آثار شجاعت بسيار به ظهور آمد . و آن حضرت سلامت به كابل تشريف آورد . و بقيّهء اين سال در كابل گذشت .\r\nو از حكام روم و هندوستان و ماوراء النّهر و كاشغر و طرفان در اين سال از كسى كه به وقت تحرير در نظر بود ، چيزى كه لايق نوشتن باشد ، معلوم نشد .\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . ق : توكل خان قوچين ؛ اصلاح از احسن التواريخ .\r\n","page_name":" 5713 ","page_number":603},
  {"content":"\r\n . \r\n","description":"","footnote":"","page_name":" 5714 ","page_number":604},
  {"content":"\r\n\r\n\r\nذكر وقايع سنهء نهصد و پنجاه و هفت لغايت نهصد و شصت و يك هجرى [ موافق سنهء نهصد و چهل و هفتم لغايت نهصد و پنجاه و يكم از رحلت خير البشر 
  ]\r\nدر اين سنوات سوانح ايران اين است كه حكام فرنگ از راه هرموز ايلچيان به درگاه شاه طهماسب فرستاده طلب اتّفاق بر دفع خواندگار روم كردند . و تحف و هدايا و امتعه و اقمشهء فرنگ كه ايلچيان همراه آورده بودند ، پسنديده افتاد . و ايلچيان جواب موافق مدعا يافته ، معزّز و محترم مراجعت نمودند . و در سنهء نهصد و پنجاه و نهم شاه طهماسب به پاى قلعهء اخلاط رفت و فتح قلعه ميّسر شده ساكنانش امان يافتند و قلعه از جيش محصور گشت و ايام محاصره امتداد يافت . تا اينكه يكى از مردم قلعه با بيرونيان اتفاق نموده جمعى را به بالاى ديوار برآورد و قلعه مسخّر شده اكثر كردان كه ساكن آنجا بودند به قتل رسيدند .\r\nو اسكندر پاشا ، حاكم ارزن الرّوم به واسطهء قرب جوار لشكر بسيار جمع آورد . « 1 » و اين خبر به عرض شاه رسيد . اسماعيل ميرزا ، پسر خود را با لشكر بسيار به دفع او فرستاد . و ميان قزلباش و رومى جنگ عظيم شده اسماعيل ميرزا ظفر يافت . و به واسطهء اين فتح اسماعيل ميرزا در نظرها به غايت معتبر شد و دوست و دشمن از او در حساب شدند . « 2 »\r\nو سلطان سليمان ، قيصر روم از شنيدن خبر شكست اسكندر پاشا در غضب شده عزيمت يورش عراق عجم نمود . و رستم پاشا - كه وكيل خواندگار بود و از سلطان مصطفى ، پسر\r\n\r\n\r\n","description":"","footnote":"\r\n( 1 ) . اين اسكندر پاشا يكى از منفورترين افراد براى شاه طهماسب بود . وى در تذكرهء خود مىنويسد : « . . . كار نخوت بىاندازه و غرور بىحدّ و مرز او به جايى رسيد كه نسب شريف مرا انكار كرد . » - تذكرهء شاه طهماسب ، ص 93 .\r\n( 2 ) . و عثمانىها از آن به بعد او را « دلى اسماعيل » يعنى اسماعيل ديوانه ناميدند . - والتر هينتس ، شاه اسماعيل دوّم صفوى ، ترجمهء كيكاووس جهاندارى ، 1371 ، ص 28 .\r\n","page_name":" 5715 ","page_number":605},
  {"content":"\r\n\r\nرشيد قيصر ، هميشه خايف و هراسان بود - از كمال مكر و تزوير كدورت او را در ضمير پدرش [ 684 ب 
  ] جاگير ساخت . و سلطان سليمان در سنهء نهصد و شصت كه عازم سفر ايران بود به قتل پسر حكم كرد . و سلطان مراد ، پسر سلطان مصطفى نيز به حكم جدّ به قتل رسيد . و « ستم مكرر » تاريخ قتل آن دو بيگناه است . « 1 »\r\nو احوال حضرت جنت‌آشيانى محمد همايون پادشاه غازى در اين ايام اين است كه چون آن حضرت از سفر بلخ معاودت نموده به كابل آمد و ميرزا كامران در كولاب ماند . چاكر على بيگ كولاب و ميرزا كامران در مقام مخالفت شده با لشكر بسيار نواحى كولاب را تاراج نمود و ميرزا كامران ، ميرزا عسكرى را به جنگ او فرستاد و ميرزا عسكرى شكست يافت . ديگر باره حسب الحكم برادر به جنگ رفت و به طريق اول مراجعت نمود . و ميرزا سليمان و ميرزا هندال نيز از كستم و قندوز متوجه او شدند . و ميرزا كامران ديگر در كولاب طاقت توقف نياورده نزديك برستاق « 2 » آمد . و جمعى از لشكر اوزبك در اين وقت بر سر او آمده اكثر اسبابش را به تاراج بردند . و ميرزا كامران پريشان حال عازم خواست شد كه از راه ضحاك و باميان به ميان هزاره درآيد .\r\nآن حضرت چون از اين اخبار آگاه شدند جمعى كثير از امرا و لشكريان را به ضحاك و باميان فرستاد كه محافظت آن ولايت نمايند . و قراچه خان و قاسم حسين سلطان و جمعى ديگر از امراى بىوفا كه در ملازمت آن حضرت بودند ، كس نزد ميرزا كامران فرستادند كه « از راه قپچاق مىبايد آمد كه در وقت جنگ ما همه به خدمت مىآييم . » و ميرزا كامران به گفتهء ايشان عمل نموده به قپچاق آمد . و آن حضرت به قپچاق رفت . و چون لشكر ميرزا كامران نمودار شد ، قراچه خان و رفيقان خاك بىمروتى بر فرق خود بيخته از آن حضرت جدا شدند و به ميرزا كامران ملحق شده به جنگ ايستادند . و با آنكه اندك مردم همراه آن حضرت بود ، از كمال شجاعت پاى ثبات فشرده جنگ عظيم اتفاق افتاد . و پير محمد و پسر ميرزا قلى در اين جنگ كشته شدند . و ميرزا قلى چون زخمدار از اسب افتاد ، آن حضرت به نفس نفيس چندان كوشش فرمود كه زخم شمشيرى بر فرق مباركش رسيد و اسب خاصّه به تير مجروح گشته و آن حضرت به نيزه‌اى كه در دست مبارك داشت مخالفان را از خود دور ساخته به سلامت بيرون رفت و به جانب ضحاك و باميان تشريف برد ، و جمعى كه به انداه رفته بودند ، به آن حضرت ملحق گشتند .\r\n\r\n\r\n","description":"","footnote":"\r\n( 1 ) . و مورخان ايرانى نيز مادهء تاريخ مرگ مصطفى را « مكر رستم » يافتند . مصطفى خود شعر مىگفت و مخلصى تخلّص مىكرد . سودى مؤلّف لغت فارسى و صاحب شروحى بر گلستان و بوستان از دست پروردگان مصطفى است .\r\n( 2 ) . م : برساق .\r\n","page_name":" 5716 ","page_number":606},
  {"content":"\r\n\r\nو ميرزا كامران ديگر باره ولايت كابل را به تصرف درآورد . و آن حضرت با حاجى محمد خان و جمعى كه در ركاب بودند به جانب بدخشان رفت . و شاه بداغ خان و توكل [ خان 
  ] قوچين و مجنون قاشقال و جمعى ديگر را كه مجموع ده نفر بودند به خبرگيرى به طرف كافل فرستاد و بجز توكل قوچين ، از آن جماعت ديگرى به ملازمت مراجعت نكرد .\r\nو آن حضرت از بىوفايى نوكران تعجب فرموده در نواحى اندراب مقام فرمود . و سليمان ميرزا و ابراهيم ميرزا و ميرزا هندال چون از آمدن آن حضرت اطلاع يافتند ، با لشكرهاى خود به ملازمت آمدند . و بعد از چهل روز آن حضرت متوجه كابل شده و در پايين عقبهء اشترگرام ميرزا كامران با قراچه خان و لشكر كابل در برابر آمد . و از طرفين صف‌آرايى كردند . در اين وقت خواجه عبد الصمد منصور از فوج ميرزا كامران گريخته به ملازمت آن حضرت آمد و نوازش يافت . و كامران ميرزا طاقت حملهء اول نياورده شكست يافت و پريشان حال به دامن كوه مندآور گريخت .\r\nو قراچه خان حرام‌نمك به وقت گريز دستگير شد و شخصى كه او را دستگير كرده بود ، به ملازمت آن حضرت مىآورد . در راه قنبر على شهبازى كه برادرش به فرمودهء قراچه خان در قندهار به قتل رسيده بود ، دچار شد . فرصت غنيمت دانسته قراچه خان را به قتل آورد . و ميرزا عسكرى در اين معركه به دست لشكريان آن حضرت گرفتار شد . و آن حضرت مظفر و منصور به كابل تشريف برد و يك سال در كابل به فراغت گذشت .\r\nو بار ديگر جمعى از سپاهيان واقعه‌طلب گريخته نزد ميرزا كامران رفتند و قريب به هزار و پانصد سوار نزد او جمع شد و حاجى محمد خان بىرخصت آن حضرت به غزنين رفت .\r\nبالضروره آن حضرت به جانب لمغان به دفع ميرزا كامران روان شد . و او طاقت نياورده به اتفاق افغانان فهمند و خليل و باورد و بلكان و لمغانات به طرف آب سند گريخت . و آن حضرت در لمغانات مدتى به شكار مشغول فرموده به كابل مراجعت فرمود . و ميرزا كامران بار ديگر به ميان افغانان درآمد . و آن حضرت ديگر باره به دفع او روان گشت . و به بيرام خان ، حاكم قندهار حكم رفت كه به هرطريق تواند ، به غزنين آمده حاجى محمد خان را به دست آورد .\r\nو حاجى محمد خان كس نزد ميرزا كامران فرستاد كه « خود را به غزنين مىبايد رسانيد كه بنده تابع و ولايت به شما متعلق است . » ميرزا كامران از ولايت پيشاور به راه بنگش « 1 » و گرديز متوجه گشت . امّا قبل از رسيدن او بيرام خان به غزنين رسيد و حاجى محمد خان [ 685 الف 
  ]\r\n\r\n\r\n","description":"","footnote":"\r\n( 1 ) . ق : سكش ، م : سكس . اصلاح از تذكرهء همايون و اكبر ، ص 54 .\r\n","page_name":" 5717 ","page_number":607},
  {"content":"\r\n\r\nناچار نزد او رفت و به اتفاق به كابل آمدند . و ميرزا كامران در راه خبر از رفتن حاجى محمد خان به كابل شنيده به پيشاور مراجعت نمود . و حضرت جنّت آشيانى از لمغانات به كابل مراجعت نمود . و چند روز قبل از آنكه آن حضرت به كابل درآمد ، حاجى محمد خان از كابل گريخته به غزنين رفت . و آن حضرت از كابل بيرام خان را با اكثر امرا به دفع او فرستاد .\r\nو حاجى محمد خان ديگر باره به اتفاق بيرام خان به درگاه آمده نوازش يافت . و ميرزا عسكرى را حسب الحكم خواجه جلال الدين محمود به بدخشان برده به ميرزا سليمان سپرد كه از راه بلخ رخصت توجه مكّه نمايد . و ميرزا سليمان او را به بلخ فرستاد . و ايام حيات ميرزا عسكرى در اين سفر به نهايت رسيد . « 1 » و ميرزا كامران را افغانان در ميان نگاه داشته در مقام جمع لشكر بودند . آن حضرت ديگر باره بالضروره عازم دفع او گشت . و حاجى محمد خان در اين يورش به جهت كثرت جرايم با برادر به قتل رسيد . و در خيرباز « 2 » ميرزا كامران به اتفاق افغانان بر اردوى آن حضرت شبيخون آورد . و ميرزا هندال در اين شب به شهادت رسيد . « 3 » و ميرزا كامران كارى نساخته ، منهزم شد و خيل و حشم ميرزا هندال را آن حضرت به شاهزادهء عالميان جلال الدين محمد اكبر ميرزا مرحمت فرموده غزنين و توابع را به اقطاع او مقرر ساخت .\r\nو ميرزا كامران و افغانان بعد از آنكه آن حضرت به قصد ايشان روان شد ، محافظت نتوانستند كرد . و او از همه جا مأيوس شده به هندوستان گريخت و تمام ايل و الوس افغانان فهمند و خليل به تاراج رفت و آن حضرت به كابل مراجعت كرد . و بعد از چند روز كه لشكريان آسوده شدند ، از راه بنگش و گرديز عزيمت هندوستان فرمود . و تمام متمرّدان كه در اطراف و جوانب راه بودند ، تأديب بر اصل يافتند و از ميانهء دنكوت و نيلاب آن حضرت از آب سند عبور فرمود .\r\nو ميرزا كامران چون از سليم خان ، حاكم هندوستان به واسطهء بدسلوكى آزرده‌خاطر شد گريخته به كوهستان پنجاب درآمد و به سعى بسيار خود را به ولايت سلطان آدم ككر رسانيد .\r\nو سلطان آدم او را محافظت كرده حقيقت به درگاه عرضه داشت كرد . و آن حضرت او را نوازش كرده حكم فرمود كه منعم خان به منزل سلطان آدم رفته به اتفاق ميرزا كامران را در\r\n\r\n\r\n","description":"","footnote":"\r\n( 1 ) . بدائونى مرگ ميرزا عسكرى را در وادى منطقه‌اى ميان شام و مكّه ضبط كرده و « عسكرى پادشاه در يادل » را مادّه تاريخ اين واقعه دانسته است . - منتخب التواريخ ، ج 1 ، ص 454 .\r\n( 2 ) . م : خربار .\r\n( 3 ) . « شبخون » ماده تاريخ حملهء شبانهء ميرزا كامران است كه برابر است با 958 و شاعرى مرگ ميرزا هندال را در اين بيت يافته است :\r\n خرد تاريخ فوتش جست و گفتم * دريغا مرد شمعى از شب خون [ - 958 
  ] \r\n( پيشين ) .\r\n","page_name":" 5718 ","page_number":608},
  {"content":"\r\n\r\nنواحى پرهاله به ملازمت آورند . و آن حضرت از كمال مروت در مقام عفو درآمد . و لشكريان و امراى الوس جغتاى كه به واسطهء مخالفت ميرزا كامران انواع محنت و پريشانى كشيده بودند ، اتفاق كرده نزد آن حضرت آمدند كه « بقاى عرض و ناموس ايل و الوس در فناى ميرزا منحصر است . »\r\nو آن حضرت هرچند ايشان را تسلى كرد ، سودى نداد ؛ چه ، مكررا خلاف عهد از ميرزا كامران مشاهده نموده بودند . لاجرم آن حضرت به نابينا ساختن او رضا داد و على دوست و سيّد محمد پكنه و غلامعلى شش انگشت به نيشتر چشم ميرزا را از حليهء بينايى عاطل گردانيدند . و ميرزا بعد از اين واقعه ( به مضمون :\r\n خواجگان در زمان معزولى * همه شبلى و بايزيد شوند ) « 1 » \r\nارادهء رخصت سفر حجّ خواست « 2 » و با اسباب سفر به موجب دلخواه ( روانهء سفر حج شد ) « 3 » و ايام حياتش در اين سفر به نهايت رسيد . « 4 »\r\nو آن حضرت به پاى قلعهء رهتاس آمد و به عرض رسيد كه پيرانه نام شخصى در آن كوهستان به واسطهء محكمى مقام تا غايت به هيچ‌يك از سلاطين افغان سر فرود نياورده و اكنون اموال و اهل و عيال خود را محكم كرده به خاطر جمعى نشسته است . آن حضرت به قصد او روان شدند . و بعد از جنگ بسيار ظفر يافته بسيارى از مخالفان را به قتل آوردند و غنيمت بسيار به دست لشكريان درآمد . و آن حضرت عزيمت تسخير كشمير فرمود .\r\nامرا به عرض رسانيدند كه « چون سليم خان افغان به غايت قوى و صاحب سامان است ، مبادا كه چون به كوهستان كشمير درآمده شود ، قبل از فتح فوج افغان راه بيرون آمدن را محافظت نمايد و كشمير نيز به تصرف درنيايد و كار مشكل شود . » آن حضرت از غايت علو همت ملتفت به سخنان ايشان نشد . اما به وقت كوچ امرا و لشكريان كه به رفتن كشمير راضى نبودند ، به يك بار به جانب كابل روان شدند . و آن حضرت چون مطلع شد كه هيچ‌كس به اين يورش راضى نيست ، به طرف كابل معاودت فرمود و از آب سند عبور فرموده به تعمير قلعهء بلگرام اشارت فرمود . و جميع لشكريان به جدّ و جهد تمام در اندك وقتى\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n( 2 ) . م : يافته .\r\n( 3 ) . م : ( روان شد ) .\r\n( 4 ) . مولانا قاسم كاهى ماده تاريخ مرگ ميرزا كامران را در اين بيت يافته :\r\n گفت تاريخ او چنين ، كاهى * « پادشه كامران به كعبه بمرد » \r\nمجموع حروف مصرع بر حسب ابجد 965 است كه يكى اضافه است ، زيرا تاريخ فوت ميرزا كامران 964 است . - منتخب التواريخ ، ج 1 ، ص 452 .\r\n","page_name":" 5719 ","page_number":609},
  {"content":"\r\n\r\nآن قلعه را به اتمام رسانيدند و اسكندر خان اوزبك به ضبط قلعه معيّن شد .\r\nو آن حضرت به كابل آمد و شاهزادهء عالميان ، جلال الدين محمد اكبر شاه را به غزنين رخصت فرمود و خواجه جلال الدين محمود و جمعى ديگر از اعيان در ركاب ظفر انتساب به غزنين رفتند . و بعد از مدتى آن حضرت عزيمت يورش قندهار [ 685 ب 
  ] را جزم فرموده و از راه غزنين به قندهار رفت . و بيرام خان تركمان ، حاكم قندهار به سعادت ملازمت رسيد و مدتى در قندهار به فراغت گذشت . و به وقت مراجعت حكومت قندهار به منعم خان نامزد شد .\r\nمنعم خان به عرض رسانيد كه « چون يورش هندوستان در خاطر است ، تغيير و تبديل حكام باعث تفرقهء لشكر است . و بعد از فتح هندوستان به مقتضاى وقت عمل نمودن لايق دولت است . »\r\nو همچنان حكومت قندهار به بيرام خان مفوّض شد و زمينداران به اقطاع بهادر خان شيبانى مقرّر گشت . و اردوى بزرگ به كابل مراجعت نموده به استعداد يورش هندوستان مشغول شدند . و در ذيحجّهء سنهء نهصد و شصت و يك آن حضرت پاى سعادت در ركاب آورده عازم تسخير هندوستان شد .\r\nو آنچه در اين سنوات در هندوستان سانح شد اين است كه سليم خان اكثر ولايت هندوستان را به ضبط درآورد و خواص خان كه از امراى شير خان بود و سخاوت و شجاعت اتصاف داشت ، مدتى در كوهستان‌ها به واسطهء اتفاق با ملت خان نيازى سرگردان بود و در اواخر سنهء نهصد و شصت و يكم « 1 » با مال نزد تاج خان كرانى كه يكى از امراى سليم خان بود ، آمد . و در نواحى سنبل ، تاج خان به فرمودهء سليم خان نقض عهد نموده خواص خان را به قتل آورد . و بعد از اين واقعه به اندك فرصتى سليم خان به مرض موت مبتلا شد و در اوايل سنهء نهصد و شصت و يك درگذشت . و فيروز شاه پسرش كه به حدّ بلوغ نرسيده بود به وصيّت پدر حاكم افغانان شد و محمد خان كه به عبدى « 2 » مشهور است ، بعد از سه روز بر فيروز شاه كه خواهرزادهء او بود ، بيرون آمده او را با دو برادر به قتل آورد و به سلطنت رسيد . و تمام اوقاتش در ايام سلطنت به شرب مدام و صحبت زنان مغنيه مىگذشت و اختيار ملك و مال به دست هندويى هيمو « 3 » نام كه تربيت يافتهء سليم خان بود ، درآمد .\r\n\r\n\r\n","description":"","footnote":"\r\n( 1 ) . م : سنهء احدى و ستّين و تسعمائه .\r\n( 2 ) . م : عيدى .\r\n( 3 ) . منتخب التواريخ ( ج 2 ، ص 14 ) : هيمون بقال . بنابه نوشتهء شاهنواز خان وى ابتدا در قصبهء ريوارى به صد خوارى در پس كوچه‌ها نمك مىفروخت و به حيله داخل بقالان سليم شاه شده از تقرير و بدگويى مردم روشناس گشت . . . اول به سنت راى ، خود را ناميده باز به راجه بكرماجنت مخاطب نمود . چون سوارى اسب نمىدانست . همواره بر فيل مىنشست . » - مآثر الامرا ، ج 1 ، ص 468 ؛ نيز رك : اكبرنامه ، ج 2 ، ص 42 .\r\n","page_name":" 5720 ","page_number":610},
  {"content":"\r\n\r\nو خزاين شير خان و سليم خان را اكثر عبدى تلف كرد و افغانان به واسطهء امور ناملايم از او آزرده‌خاطر شده در مقام مخالفت شدند . اسكندر سور كه به شير خان خويشى داشت در پنجاب لشكر بسيار جمع آورده سركشى آغاز كرد و ابراهيم سور كه او نيز به شير خان قرابت داشت در جونپور و توابع بنياد خلاف كرد . و عبدى را در آگره از دو طرف دو دشمن قوى پيدا شد و به يك بار هردو متوجه آگره شدند . عبدى چون طاقت مقاومت نداشت به قلعهء گواليار رفت . و اسكندر و ابراهيم از گريختن عبدى خوشحال شده به آگره روان شدند و در هفت كروهى آكره به هم رسيده جنگ عظيم كردند . و ابراهيم كه به كثرت سپاه و افزونى اسباب جاه مغرور بود و اكثر امراى معتبر افغان به او همراه بودند ، به واسطهء عدم مساعدت بخت شكست يافت ؛ چه ، اسكندر با جمعى از مردم كار ديده در كمينگاه ايستاده بود و ابراهيم در مرحلهء اول لشكر پنجاب را متفرق ساخت و لشكريانش به تاراج مشغول شدند و اسكندر فرصت يافته بر او حمله آورد و ابراهيم طاقت توقف نياورده منهزم شد . و حاجى خان كه از امراى معتبر افغان و همراه ابراهيم بود ، بعد از گريختن ابراهيم فرار نموده به ميوات رفت و اسكندر به آگره آمد و به ضبط ملك و مال مشغول شد .\r\nو سلطان محمود ، حاكم گجرات تا ربيع الأول سنهء نهصد و شصت و يك به استقلال حكومت مىكرد و از هيچ طرف منازعى نداشت . تا آنكه يكى از غلامزاده‌هاى او برهان نام كه خود را به صفت صلاح به مردم مىنمود و هميشه اوقاتش مصروف عبادات ربّانى مىشد و هميشه در شكارگاه پيش‌نمازى سلطان مىكرد ، قصد او كرد .\r\nتفصيل اين اجمال آنكه نوبتى سلطان ، برهان را به واسطهء تقصير خدمتى در ميان ديوار نهاده و اطرافش سنگ بسيار استوار ساخت و روزنه‌اى جهت آمد و شد نفس گذاشته ، بعد از ساعتى آزاد كرد . و برهان اين كينه را در سينه مخفى مىداشت . تا آنكه در شكارگاه به واسطهء تقصيرى ديگر باره سلطان او را به عقوبت تهديد نمود . از شكارگاه مراجعت نموده غسل كرد و از مسكرات زياده بر وسع آشاميده بر بالاى بستر به خواب رفت . و دولت نامى كه به خدمت نزديك معين بود و خواهرزادهء برهان بود ، در قصد سلطان با برهان اتفاق نمود . و سلطان قريب به دويست كس از مردمى كه با شير جنگ كرده نصرت يافته بودند ، تابع برهان ساخته بود .\r\nو چون برهان به بىشعورى سلطان اطلاع يافت به دولت بىدولت فرمود كه به بهانهء خشك كردن موى سر سلطان را كه به غايت دراز بود ، به دست گرفت . و چون يقين او شد كه سلطان را شعورى نيست ، بر پاى تخت محكم بست ( و برهان قاطع سلطان را كه عبارت از شمشير\r\n\r\n","description":"","footnote":"","page_name":" 5721 ","page_number":611},
  {"content":"\r\n\r\nخاصّهء او باشد ، برهان در اين وقت بر حلق سلطان نهاد . ) « 1 » در اين حال سلطان به هوش آمد و خود را در زير [ 686 الف 
  ] تيغ ديد . ارادهء برخاستن نمود . چون موى سرش استوار بود ، قدرت نيافت . هردو دست را بر دم تيغ نهاد كه از گلوى خود دور كند . دست‌ها با گلو بريده شد و برهان بداصل حرام‌نمك در اين وقت بيرون آمده از زبان سلطان به مردم احكام مىرسانيد .\r\nو چون بعضى از منجمان به او گفته بودند كه از زايچهء طالع تو امارت سلطنت پيداست ، به خود قرار سلطنت داده در مقام دفع امرا شده و نخستين حكمى كه از زبان سلطان رسيد ، اين بود كه جميع مطربان و مغنّيان به آواز بلند به كار خود مشغول باشند . و ده كس از تابعين خود را طلبيده گفت كه « سلطان حكم قتل چند كس از مخالفان كرده است . شما در فلان موضع مستعد باشيد و هركس به آنجا درآمد به قتل آوريد . » و نشان از زبان سلطان به طلب امرا و وزرا فرستاد . و آصف خان و خداوند خان كه صاحب اختيار بودند ، نخست حاضر شدند . به ايشان گفت كه « سلطان عزيمت تسخير مالوه دارد و به جهت مشورت اكثر امر را طلبيده است . » و آن دو خون گرفته را به قتلگاه فرستاد . همچنين دوازده كس معتبر را به قتل آورد .\r\nو لحظه‌به‌لحظه از درون به مطربان و مغنيان انعامات بيرون مىفرستاد و ايشان را در شور مىآورد . و مردم گمان مجلس شراب مىكردند . تا آنكه عبد الصمد ، افضل خان را كه با برهان سابقهء آشنايى داشت طلب نمود و به او گفت كه « سلطان از آصف خان و خداوند خان آزرده خاطر است و تو را به جاى ايشان صاحب اختيار مىكند . » و به واسطهء امتحان ، افضل خان سخنى چند نامناسب نسبت به آصف خان بر زبان آورد و افضل خان در جواب گفت كه « سلطان حاكم است . تو را به امثال اين سخنان كارى نيست . »\r\nو برهان ديگر باره به درون رفت و خلعتى بيرون آورد كه « سلطان فرستاده است .\r\nاين را مىبايد پوشيد و به مهمّات ملك و مال مشغول شد . » افضل خان گفت كه « تعهّد مهمات [ ى 
  ] چنين عظيم به غير حضور سلطان چگونه ميسّر است ؟ » برهان گفت كه « تو را چه كار است ؟ سلطان از اعمال آصف خان و خداوند خان در غضب است . خلعت مىبايد پوشيد و به حضور رفت . » افضل خان ناچار يك دست از آستين خلعت بيرون آورده و گفت : « دستى ديگر در حضور سلطان بايد در آستين كرد . » و به اين طريق به خوابگاه سلطان درآمد . و چشمش بر سلطان افتاد كه در جامهء خواب است . به برهان گفت كه « هرگز رسم نبود كه سلطان در خواب ، كس به درون آيد . اين چه حال است ؟ » برهان گفت كه « ميان من و تو آشنايى قديم است . سلطان را كه به غايت ظالم بود ، به قتل آورده‌ام . »\r\n\r\n\r\n","description":"","footnote":"\r\n( 1 ) . م : ( و شمشير خاصهء سلطان را بر حلق سلطان نهاد . )\r\n","page_name":" 5722 ","page_number":612},
  {"content":"\r\n\r\nو چادر از روى سلطان برداشت . افضل خان حيران شد و بر جاى خشك بماند .\r\nبرهان گفت كه « اكنون اختيار ملك و مال از تو است . به هرچه به من بدهى قناعت مىكنم .\r\nآصف خان و خداوند خان و فلان و به همان را به قتل آورده‌ام و منازغى ديگر نيست . به خاطر جمعى به سرانجام مهمات مىبايد پرداخت . » افضل خان به غايت برآشفت و گفت : « هفتاد سال از هيچ كس فريب نخورده‌ام . آخر همچنين نامردى من را بازى داد . » و شروع در دشنام برهان كه « من را بعد از سلطان حيات به كار نمىآيد . من را نيز به ولىنعمت‌ام ملحق ساز . » و آن لعين او را نيز به قتل آورده از درون بيرون آمد و آوازهء قتل سلطان را منتشر گردانيد .\r\nو هركس از سپاهيان كه نزد او حاضر شدند ، به رعايات و عنايات زياده از حد و توقع نوازش يافتند . و تاج بر سر نهاده و به اطراف و جوانب مملكت در لحظه به خطّ خود احكام نوشته حكام را به متابعت خود ترغيب نمود . و جميع اسباب سلطنت از فيل و اسب و اسلحه را طلب نموده به هركس كه حاضر بود آنچه خواست داد ، تا قريب به صبح به اين اعمال مشغول بود .\r\nو جمعى ديگر از امرا مثل عماد الملك پدر چنگيز خان و الف خان حبشى و غير ذلك كه از اين عمل مطّلع شدند ، به دفع او روان گشتند . و قريب به طلوع آفتاب ، برهان از جمعيت امرا آگاه شد . ناچار به اندك مردم كه نزد او بود ، بيرون آمده با اسباب سلطنت به جنگ ايستاد . در حملهء اول مردمش متفرق گشتند . شروان خان ، برادر مبارز الملك به او رسيده ، شمشيرى بر شكمش زد و به همان زخم از پاى درآمده به جهنم رفت و ريسمانى بر پاى او بسته در بازار و محلات گردانيدند .\r\nو چون سلطان را فرزندى نبود ، رضى الملك نامى از مريدان احمد شاه ، بانى احمدآباد را پيدا كرده به سلطنت نامزد گردانيدند . و اعتماد خان ، صاحب اختيار ملك و مال گجرات شد .\r\nو نظام الملك ، حاكم احمدنگر و دولت‌آباد نيز در اين سال - نهصد و شصت و يك - فوت شد . و شاعرى « 1 » در تاريخ وفات حكام هندوستان اين ابيات به نظم آورد ، تاريخ :\r\n سه خسرو را زوال آمد در اين سال * كه هند از عدل‌شان دار الامان بود\r\nيكى محمود شه ، سلطان گجرات * كه او چون دولت خود نوجوان « 2 » بود [ 686 ب 
  ]\r\nدگر اسلام خان ، سلطان دهلى * كه اندر عهد خود صاحبقران بود\r\nسيم آمد نظام الملك بحرى * كه در ملك دكن خسرو نشان بود\r\nز تاريخ وفات اين سه خسرو * چه مىپرسى ؟ « زوال خسروان بود » [ - 961 
  ] \r\n\r\n\r\n","description":"","footnote":"\r\n( 1 ) . مراد ، مولانا قاسم كاهى است .\r\n( 2 ) . ق : مقصدان .\r\n","page_name":" 5723 ","page_number":613},
  {"content":"\r\n\r\nدر اين سنوات احوال ماوراء النهر و تركستان مىبايد نوشت . و در روم ، اين سنوات ، سلطان سليمان حكومت مىكرد و بعضى از ولايات فرنگ را به تصرف درآورد . و براق خان ، بر ماوراء النهر و تركستان مستولى بود . و در مغولستان و طرفان و حابس ، عبد الرشيد خان به استقلال حكومت مىكرد .\r\n\r\n","description":"","footnote":"","page_name":" 5724 ","page_number":614},
  {"content":"\r\n\r\n\r\nذكر وقايع سنهء نهصد و شصت و دو از هجرت [ موافق سال نهصد و پنجاه و دوم « 1 » از رحلت « 2 » خير البشر 
  ]\r\nسوانح ايران در اين سال اين است كه چون سلطان سليمان ، قيصر روم در سال گذشته تا نخجوان آمده ، معاودت نمود . و شاه طهماسب كه به گرجستان رفته بود ، اولكاى نواسا را تاخت و قريب يك هزار كس از صغير و كبير لشكريانش اسير شده معاودت نموده به بردع آمد . و زمستان همانجا به سر برد . و فرّخزاد بيگ ايشيك آقاسى را به ايلچيگرى نزد خواندگار فرستاده و در نوروز توشقان ييل متوجه تبريز شده اسباب طوى اسماعيل ميرزا مرتب ساخت .\r\nو دختر شاه نعمت اللّه - كه خواهرزادهء شاه طهماسب بود « 3 » - به نكاح اسماعيل ميرزا درآمد . و مدتى به عيش و عشرت گذشت .\r\nو ابراهيم خان ، حاكم شيراز كه از جميع امراى قزلباش به مزيد جمعيت ممتاز بود به واسطهء بعضى جرايم معزول شده مقيد كردند و على سلطان با بىاغلان ذو القدر به جاى او حاكم شيراز شد .\r\nو حضرت جنت‌آشيانى در سلخ محرم اين سال به پيشاور نزول فرمود . و بيرام خان ، حاكم قندهار به موجب طلب در اين وقت به سعادت ملازمت رسيد . و آن حضرت به فتح و نصرت از آب نيلاب سند عبور فرمود . و بيرام خان و خضر خواجه خان و بردى بيگ خان و اسكندر سلطان و جمعى ديگر از امرا به رسم منقلاى پيشتر روان شدند . و تاتار خان كاسى ، كه حاكم\r\n\r\n\r\n","description":"","footnote":"\r\n( 1 ) . ق : سنهء نهصد و هفتاد و دويم .\r\n( 2 ) . م : بياض .\r\n( 3 ) . اسكندر بيگ نام اين عروس خانم را خانش بيگم ضبط كرده است - عالم آراى عباسى ، ص 101 .\r\n","page_name":" 5725 ","page_number":615},
  {"content":"\r\n\r\nرهتاس بود ، خود با وجود استحكام قلعه طاقت توقف نياورده بگريخت . و آدم ككر « 1 » با آنكه سبق خدمت داشت ، در اين وقت از بىدولتى به ملازمت نيامد . و آن حضرت كوچ‌بركوچ متوجه لاهور شد . و افغانان لاهور نيز فرار نمودند . آن حضرت بىمنازعى به شهر لاهور درآمد . و امراى منقلاى به جانب چالندر و سهرند روان شدند . و پرگنات پنجاب و سهرند و حصار بالتّمام بىجنگ به تصرف لشكريان الوس جغتاى درآمد . و جمعى از افغانان به سردارى شهباز خان و نصير خان در ديبالپور جمع شدند . و آن حضرت بعد از اطلاع مير ابو المعالى و عليقلى خان شيبانى را به دفع ايشان فرستاد . و بعد از جنگ افغانان شكست يافته اموال ايشان با اهل و عيال به غارت رفت .\r\nو اسكندر افغان كه دهلى در تصرف او بود ، هزار كس به سردارى تاتار خان و حبيب خان به دفع امراى سرهند فرستاد . و امراى الوس جغتاى كه در چالندر جمع شده بودند ، با وجود كثرت دشمن و قلت دوست ، قرار جنگ دادند و كوچ كرده از آب ستلج عبور نمودند . و لشكر افغان آخر روز از عبور ايشان آگاهى يافته به قصد جنگ روان شدند . و امراى الوس جغتاى با وجود قوت مخالفان دل بر جنگ نهادند و به وقت غروب نير اعظم هردو لشكر به يكديگر رسيدند و جنگ عظيم شده مغولان آغاز كماندارى كردند .\r\nبه واسطهء ظلمت ، افغانان مضطرب شدند ؛ چه ، تيراندازان مغول مرئى نمىشدند ، و به واسطهء كثرت نيز فرصت چشم گشودن نمىشد ، و سپاهيان افغان كه تيراندازى - كه بهترين صنعت سپاهيان است - مطلقا نمىدانند ، از غايت اضطراب آتش در موضعى كه در آن نزديكى بود ، انداختند . و چون خانه‌هاى تمام مواضع هندوستان خس پوش است ، آتش شعله كشيده معركه روشن شد . و تيراندازان از روشنى آتش بيرون رفته به خاطرجمعى به كار خود مشغول شدند . و مخالفان كه در روشنى آتش هدف تير شده بودند ، ديگر طاقت توقف نياورده فرار نمودند و فتحى روى نموده فيل و اسب و اسباب بسيار به دست لشكر مغول درآمد . و مژدهء فتح به لاهور رسيده آن حضرت به غايت خوشحال گشته ، امرا را نوازش بسيار فرمودند .\r\nو تمام پنجاب و سهرند و حصار فيروز به تصرف درآمد . و بعضى از پرگنات دهلى را نيز مغولان متصرف شدند .\r\nو اسكندر افغان چون بر شكست لشكر خود مطلع شد ، با هشتاد هزار سوار كه هريك خود را ثانى رستم و اسفنديار مىانگاشتند ، به عزم انتقام روان شد و چندان اسباب حرب از توپ و تفنگ همراه داشت كه نقل آن محمول بر كذب و اغراق مىشود . به تاريخ پنجم جمادى الثانى\r\n\r\n\r\n","description":"","footnote":"\r\n( 1 ) . م : آدم كهكر .\r\n","page_name":" 5726 ","page_number":616},
  {"content":"\r\n\r\nسنهء مذكور به سهرند [ 687 الف 
  ] رسيدند و بر گرد معسكر خود خندق و قلعه مرتب ساخت . و امراى الوس جغتاى حسب المقدور اظهار آثار جلادت مىنمودند . و عرايض به لاهور فرستاده استدعاى قدوم نصرت لزوم نمودند . و رايات جلال به فتح و فيروزى عازم سهرند گشت .\r\nو بعد از قرب وصول ، امراى منقلاى به رسم استقبال به ملازمت آمده صفوف آراسته گشت و به عظمت هرچه تمام‌تر به مقابل غنيم كه اضعاف مضاعف لشكر مغول بود درآمدند و بعد از چند روز به ماه شعبان ، بعد از آنكه مكررا از طرفين عاشقان جنگ و طالبان نام و ننگ به ميدان آمده و داد مردمى و مردانگى داده بودند ، در روزى كه نوبت قراولى ملازمان شاهزادهء عالم و عالميان ، جلال الدين محمد اكبر پادشاه بود ، جنگ عظيم روى داد . از يك طرف بيرام خان خانخانان ، و از جانب ديگر اسكندر خان و عبد الله خان اوزبك و شاه ابو المعالى و عليقلى خان و بردى بيگ خان بر مخالفان حمله آوردند .\r\nو هريك از خوانين در اين روز آن‌قدر از لوازم شجاعت و مردانگى به ظهور آوردند كه فوق طاقت بشرى بود . و توفيق رفيق حال مردان مرد آمده لشكر افغان كه قريب به صد هزار كس بود از اندك مردمى شكست يافته و اسكندر تا طاقت توانايى داشت پاى ثبات فشرد . و بعد از عجز به قلعه درآمده از دروازهء ديگر روى به فرار آورد و سپاه ظفر پناه مخالفان را تعاقب نموده بسيارى از ايشان را به قتل آوردند و غنيمت بسيار به دست آورده مظفر و منصور به ملازمت آن حضرت آمده به مراسم تهنيت قيام نمودند . و منشيان به موجب حكم ، فتح نامه [ اى 
  ] به نام نامى حضرت شاهزادهء عالم و عالميان - كه به حسن اهتمام ملازمانش فتح روى نموده بود - به قلم درآورده به اطراف و اكناف فرستادند .\r\nو سكندر اوزبك متوجه دهلى گشت . و اردوى بزرگ از راه سمانه عازم پايتخت هندوستان شد و جمعى از افغانان كه در دهلى بودند جان بيرون برده ، سكندر خان به شهر درآمد . و ميرزا ابو المعالى را به جانب لاهور به دفع سكندر كه به كوهستان آن ولايت گريخته بود ، تعيين فرمودند . و در ماه رمضان آن حضرت به دهلى درآمده بار ديگر بر اكثر سواد اعظم هندوستان به استقلال حاكم شدند . و جمعى كه در ركاب ظفر انتساب خدمت نموده بودند ، به احسن وجوه نوازش يافته هريك حاكم يكى از ولايات معتبر هندوستان شدند و بقيّهء اين سال به عيش و عشرت گذشت .\r\nو در گجرات در اين سال سلطان احمد به سلطنت موسوم بود و اعتماد خان به غايت اعتبار رسيده صاحب اختيار ملك و مال گشت . و از ديگر سلاطين روى زمين در اين سال چيزى كه نوشتن را شايد ، به تحقيق نپيوست .\r\n\r\n","description":"","footnote":"","page_name":" 5727 ","page_number":617},
  {"content":"\r\n\r\nو در اين سال براق خان از تركستان با لشكر بسيار به ماوراء النهر آمده سمرقند را با توابع و لواحق به تصرف درآورد و بعد از آن متوجه تسخير بخارا شد . و برهان خان بن عبد الرحيم سلطان بن عبد الله خان چون . « 1 »\r\n\r\n\r\n","description":"","footnote":"\r\n( 1 ) . كذا فى النسخ . جمله ناتمام مانده است .\r\n","page_name":" 5728 ","page_number":618},
  {"content":"\r\n\r\n\r\nذكر وقايع نهصد و شصت و سه هجرى ، [ موافق سال نهصد و پنجاه و سوم « 1 » از رحلت « 2 » خير البشر 
  ]\r\nشهريار ايران در اين سال حكومت هرات را به ولد خود ، اسماعيل ميرزا مرحمت فرمود . و سلطان محمد ميرزا كه در هرات بود ، مصحوب على سلطان تكلو به درگاه آمد و به واسطهء تقصيرى چند كه از على سلطان به ظهور آمده بود ، در ييلاق درياوك به ضرب لگد قورچيان حسب الحكم به قتل رسيد . و سلطان ابراهيم ميرزا ، ولد بهرام ميرزا در اين سال تربيت يافته به حكومت مشهد مقدس معيّن گشت . و شاه طهماسب در اين سال جميع امرا و لشكريان را از شرب شراب منع كرده بود و مؤكد به سوگند گردانيد .\r\nو احوال حضرت جنت‌آشيانى در اين سال اين است كه در دهلى مطّلع شد كه مير ابو المعالى كه به دفع سكندر رفته بود ، با امرا نيكو سلوك نمىكند ، و در اقطاعات ايشان تصرفات نموده به خزانهء خالصه نيز دست‌درازى مىكند ، و سكندر روزبه‌روز قوى مىشود .\r\nبالضروره آن حضرت بيرام خان را به منصب اتابكى شهزادهء عالم و عالميان سرافراز فرموده در ركاب آن حضرت به دفع سكندر تعيين فرمود و حكم شد كه ابو المعالى به حصار فيروزه و آن حدود آمد .\r\nو در اين ايام شخصى قنبر نام ديوانه در ميان دو آب و سنبل جمعى را با خود متفق ساخته بنياد غارات و تاراج نمود . و مردم كوته‌انديش واقعه‌طلب از هرطرف نزد او جمع آمدند و عليقلى خان شيبانى به دفع او نامزد شده خدمتش را در اندك وقتى به دست\r\n\r\n\r\n","description":"","footnote":"\r\n( 1 ) . ق : سنهء نهصد و هفتاد و سيم .\r\n( 2 ) . م : 963 .\r\n","page_name":" 5729 ","page_number":619},
  {"content":"\r\n\r\nآورد و سر پر شرّش را در پنجم ربيع الأول همين سال به درگاه فرستاد .\r\nو در هفتم ربيع الأول نزديك به وقت غروب حضرت جنت آشيانى بر بالاى بام كتابخانه برآمده لحظه‌اى بنشست [ 687 ب 
  ] و به وقت فرود آمدن مؤذّن در بانگ نماز شام شروع نمود .\r\nو آن حضرت در زينهء دويم به تعظيم بنشست ، و به وقت برخاستن پاى مباركش لغزيده از نردبان جدا شد . اهل مجلس سراسيمه شده آن حضرت را كه بيهوش شده بود ، به درون خانه درآوردند و بعد از لحظه‌اى آن حضرت افاقت يافته ، سخن گفت . اطبا در معالجت سعى بسيار نمودند ، اما سودى نكرد و روز ديگر كه آن حضرت به غايت ضعيف شده بود ، نظر شيخ چولى را به ملازمت شاهزادهء عالميان به طرف پنجاب فرستادند . و در پانزدهم ماه ربيع الأول « 1 » به وقت غروب داعى حق را لبيك اجابت گفته به رياض رضوان خراميد . و از عجايب اتفاقات اين مصراع تاريخ اين واقعه گشت كه ، مصراع :\r\n « همايون پادشاه از بام افتاد . » \r\n« 2 »\r\nايام سلطنت صورى آن حضرت بيست و پنج سال و كسرى امتداد يافت و سنّ مباركش به پنجاه سال رسيد . و دوست و دشمن بر شجاعت و سخاوت آن حضرت اتفاق‌نظر دارند . بارها به نفس نفيس در معارك شمشير رسانيد . و دخل هندوستان با آنكه به دخل بقيهء ربع مسكون برابر است ، هرگز به خرجش وفا نكرد . ذات خجسته صفاتش به جميع محامد آراسته بود . و در علم رياضى مهارت بىنهايت داشت . شعر به غايت نيكو مىگفت و در آن يد بيضا داشت . و مروتش به حدّى بود كه با آنكه برادران [ ش 
  ] مكررا به آن حضرت بىوفائىها - كه به هيچ دشمن نتوان كرد - كردند ، چون بر ايشان دست يافت ، عفو فرمود .\r\nميرزا كامران را مكررا به دست آورد و با آنكه يقين آن حضرت بود كه چون از نظر غايب مىشود بر سر كار خود خواهد رفت ، تربيت كرده رخصت كرد . مرتبهء آخر كه به دست افتاد ، آن حضرت به مقتضاى عادت قديم ارادهء رعايت او داشت ، امراى الوس جغتاى كه در منازعت برادران اكثر اهل و عيال و مال و منال به تاراج داده بودند ، اتفاق كرده به عرض رسانيدند كه حيات او مستلزم ممات جميع الوس است . و خواهى نخواهى رخصت ميل كشيدن\r\n\r\n\r\n","description":"","footnote":"\r\n( 1 ) . + م : سنهء ثلاث و ستّين و تسعمائه .\r\n( 2 ) . مولانا قاسم كاهى در ساختن اين ماده تاريخ ، علىرغم تناسب و شيوايى ، يكى كم آورده مجموع حروف مصرع مزبور بر حسب ابجد 962 است . در صورتى كه سال فوت همايون 963 است . بيت نخست و دو بيت آخر قطعه اين است :\r\n همايون پادشاه ملك معنى * ندارد كس چو او شاههنشى ياد\r\nزبانم قعر خود افتاد ناگه * از آن عمر عزيزش رفت بر باد\r\nپى تاريخ او كاهى رقم زد * « همايون پادشاه از بام افتاد » \r\nو عبد القادر بدائونى هم « بهشت آمد مقام پاك او » را ماده تاريخ وى نقل كرده . - منتخب التواريخ ، ج 1 ، ص 466 .\r\n","page_name":" 5730 ","page_number":620},
  {"content":"\r\n\r\nميرزا كامران حاصل نمودند . و آن حضرت بعد از وقوع آن امر مدت‌ها به هاىهاى گريست .\r\nالقصّه ، نظر شيخ چولى كه به وقت شدت ضعف آن حضرت به پنجاب رفته بود و در كلانور به سعادت ملازمت حضرت شاهزادهء عالميان رسيده قضيّهء سانحه را معروض داشت ، متعاقب خبر رحلت آن حضرت رسيد . امرا كه در ركاب ظفر انتساب شاهزاده بودند ، بتخصيص بيرام خان خانخانان ، بعد از تقديم لوازم تعزيت بر سلطنت آن حضرت اتفاق نمودند و به تاريخ دويم ربيع الثانى همين سال در ظاهر قصبهء كلانور ترتيب جشنى عظيم نمودند :\r\n به ساعتى كه تولّا كند بدان تقويم * به طالعى كه تفاخر كند بدان انجم \r\nآن حضرت قدم بر مسند فرماندهى نهاده جهان و جهانيان را از حادثات ايمن گردانيد . « 1 » بيت :\r\n گل اميد شكفت و وزيد باد مراد * مراد خلق خدا آن چنان كه بايد داد\r\nز دست فتنه ايمن جهان چون نشود * كه پادشاه جهان پاى بر سرير نهاد \r\nو فرامين به اطراف و اكناف فرستاده شد و حكام جميع ولايات به طوع و رغبت شرايط فرمانبردارى به تقديم رسانيدند . و بيرام خان در مقام انتظام امور ملك و مال درآمده نخست مير ابو المعالى را كه قدم از حدّ خود فراتر مىنهاد ، بگرفت و در مقام قتلش درآمد . و چون اين مضمون به عرض حضرت رسيد ، از كمال ترحم و رأفت جبلى راضى نشد كه در ابتداى سلطنت او خونى ريخته شود . لاجرم مير ابو المعالى از محبس بگريخت . و امرايى كه به وقت رحلت حضرت جنت‌آشيانى در دهلى بودند ، خطبه و سكّه به نام نامى وارث به استحقاق ملك مزين گردانيده عرايض مشتمل بر اظهار اخلاص و اطاعت به درگاه فرستادند .\r\nو بردى بيگ خان كه به مزيد اعتبار و اقتدار از ديگران ممتاز بود ، مجموع اسباب سلطنت را به مصحوب ميرزا ابو القاسم ، پسر كامران ميرزا به اردوى ظفر قرين فرستاد و نيكو بندگى او درجهء قبول يافته به تحسين و نوازش ممتاز شد .\r\nو اسكندر خان ، حاكم آگره و عليقلى خان شيبانى ، « 2 » حاكم سنبل و ميوات عرايض به درگاه فرستاده اظهار بندگى كردند . و منعم خان كه حاكم كابل و غزنين بود ، و به خدمت محافظت تمام پرده‌گيان عصمت كه به وقت توجه هند در كابل گذاشته بودند قيام مىنمود ، بيشتر از\r\n\r\n\r\n","description":"","footnote":"\r\n( 1 ) . و مصراع « از همه شاهزاده‌ها اشرف » و جملهء « شاهنشاه دورانم » و « كام‌بخش » را ماده تاريخ اين جلوس فرخنده يافته‌اند و - عبد القادر بدائونى ، منتخب التواريخ ، ج 2 ، ص 10 .\r\n( 2 ) . در خصوص احوال وى - پيشين ، ص 622 .\r\n","page_name":" 5731 ","page_number":621},
  {"content":"\r\n\r\nپيشتر در مراسم دولت‌خواهى و جانسپارى ساعى شد و موكب ظفر قرين از ظاهر كلانور به عزم استيصال [ 688 الف 
  ] اسكندر افغان در حركت آمد و جمعى كثير از امرا به رسم منقلاى پيشتر روان شده به مخالفان در نواحى كوه سوالك رسيدند . و بعد از جنگ اسكندر به ميان كوهستان گريخت و بهادران لشكر منصور همعنان فتح و فيروزى در قصبهء مهرى « 1 » به اردوى بزرگ ملحق گشتند و قريب سه ماه دامن كوه پنجاب محل نزول رايات جلال بود . و راجه در وجندرانگركوت كه از قلاع معتبر و مشهور هند است ، در اين وقت به رهنمايى توفيق به درگاه آمده به مراحم خسروانه از امثال و اقران امتياز يافت .\r\nو به وقت برسات پرگنهء چالندر به جهت لشكرگاه اختيار افتاد و مدتى در آن منزل توقف واقع شد . و ميرزا سليمان حاكم بدخشان با آنكه او و پدرش تربيت يافتهء اين دودمان بودند ، در اين وقت كم فرصتى كرده عازم تسخير كابل شد ؛ چه ، حرم بيگم كوچ او كه بر ميرزا سليمان مسلّط و صاحب اختيار امور ملك و مال بود ، به وقت شهادت ميرزا هندال به رسم عزا پرسش به كابل آمده بود و بر همگى اوضاع قلعهء كابل اطلاع داشت ، در اين وقت در مقام اغواى شوهر درآمده ، تسخير كابل را در نظر او سهل و آسان فرانمود .\r\nو ميرزا سليمان چشم از احسان فراوان اين دودمان پوشيده به اتفاق پسرش ، ميرزا ابراهيم با تمام لشكر بدخشان متوجه كابل شد . و منعم خان كه سردارى كارديده بود ، اسباب قلعه‌دارى مرتّب داشته حصارى شد و قاصدان چند به هندوستان فرستاده طلب كمك كرد . و ميرزا سليمان چون به كابل رسيد قلعه را در غايت استحكام يافته به محاصرهء مشغول شد . و هرروز از طرفين جمعى كثير قصد يكديگر كرده لوازم شجاعت به تقديم مىرسانيدند . و چون حقيقت حال معلوم ايستادگان پايهء سرير خلافت مصير شد ، محمد قلى خان برلاس و شمس الدين محمد خان اتگه و خضر خان هزاره و خواجه جلال الدين محمود به امداد منعم خان روان شدند .\r\nو بعضى به لطايف الحيل به قلعه درآمده جمعى شب و روز به وقت فرصت اطراف اردوى بدخشان را مزاحمت مىرسانيدند . و مدت محاصره چهار ماه امتداد يافت و مردم قلعه در محافظت حصار از خود به تقصير راضى نمىشدند . ميرزا سليمان از آمدن پشيمان شد . و قاضى خان بدخشى را كه از ابناى زمان به صفت فضيلت ممتاز بود به رسم ايلچيگرى نزد منعم خان فرستاده سخنان فريب‌آميز پيغام كرد . منعم خان ، قاضى خان را چند روز در قلعه نگاه داشت كه كيفيّت فراوانى ذخيرهء او معلوم شود .\r\n\r\n\r\n","description":"","footnote":"\r\n( 1 ) . منتخب التواريخ : دهميرى .\r\n","page_name":" 5732 ","page_number":622},
  {"content":"\r\n\r\nو در آن ايام هرروز الوان اطعمه و اغذيه و فواكه كه به وقت وسعت در حوصلهء بدخشانيان نگنجيدى ، در مجلس حاضر مىساخت و تمام شب به نفس خود به محافظت حصار مشغول مىبود . خدمت قاضى را يقين شد كه فتح حصار از مقولهء ممتنعات است . لاجرم بعد از آنكه رخصت يافته بيرون رفت ، خاطرنشان ميرزا سليمان كرد كه سعى در تسخير قلعه بيهوده است .\r\nميرزا ناچار سخن صلح در ميان انداخته به اندك ملايمتى از منعم خان اظهار خشنودى كرده به بدخشان مراجعت كرد و مردم كابل از تنگناى حصار خلاص شده و بر سر عمارت و زراعت خود رفتند .\r\nو احوال افغانان در اين سال اين است كه سكندر كه مهتر ايشان بود ، شكست خورده به كوهستان سوالك گريخت . و محمد خان كه به عبدى مشهور بود ، در وقت جلوس همايون بر ولايت لكهنو و جونپور تا بهار و حاجىپور استيلا داشت . و چون تمام اوقاتش صرف عيش و عشرت مىشد هيمو نام هندوى [ ى 
  ] كه به وقت سليم خان اعتبار يافته بود ، صاحب اختيار ملك و مال عبدى شده از سلطنت پير محمد خان بجز نامى نماند و تمام خزاين شير خان و سليم خان به تصرف هيمو درآمد و فيل بسيار - كه استظهار سپاه هندوستان بدان است - به تصرف او درآمد و در محاربات و مجادلات كه افغانان در ميان خود داشتند ، اكثر اوقات هيمو ظفر مىيافت . به جهت اين امور به نهايت اعتبار رسيد .\r\nبه وقتى كه اردوى ظفر قرين در چالندر به جهت استيصال سكندر مدتى توقف كرد ، هيمو از قلعهء چنار كه در آن وقت محل قرار عبدى « 1 » بود ، به عزم تسخير دهلى و آگره روان شده تا آگره بىتوقف رفت . اسكندر خان اوزبك ، حاكم آگره طاقت مقاومت نياورده به دهلى نزد بردى بيگ خان آمده و حقيقت كثرت لشكر و فيل فوج غنيم به بردى بيگ خان بازنمود .\r\nبردى بيگ مسرعان به اطراف و جوانب به طلب امرا فرستاده ، عبد الله خان اوزبك و لعل سلطان بدخشى و عليقلى اندرابى و ميرك محمد خان كولابى و حيدر محمد اخته بيكى و ميرزا قلى چولى بىتوقف به دهلى آمدند . و مولانا مير محمد شيروان ، وكيل بيرام خانخانان كه به رسالت [ 688 ب 
  ] نزد بردى بيگ خان آمده بود ، در محاربات هيمو بار ديگر دولت‌خواهان اتفاق نموده و كس به طلب عليقلى خان - كه به خان زمان مشهور است - رفت و خان زمان كه در آن وقت در سركار سنبل با شادى خان كه يكى از سرداران صاحب وجود افغانان بود ، منازعت داشت .\r\nتا آنكه جمعى از مردم معتبر او را مثل لطيف خان و مولانا غياث الدين و محبت خان و\r\n\r\n\r\n","description":"","footnote":"\r\n( 1 ) . ق : عادلى .\r\n","page_name":" 5733 ","page_number":623},
  {"content":"\r\n\r\nشادى خان در كنار آب بهت « 1 » شكست داده بود چون از توجه هيمو آگاه شد ، دفع او را اهمّ دانسته با مهدى قاسم خان و محمد امين ديوانه و بابا سعيد قپچاق به دفع هيمو به جانب دهلى روان شد . قبل از رسيدن او ، هيمو به دهلى نزديك رسيد .\r\nبردى بيگ خان و ساير امرا بنابر آنكه صبر در جنگ محمول بر عجز مىشود ، شتاب‌زدگى كرده به جنگ بيرون آمدند . از طرفين صف‌ها آراسته گشت . قريب دو هزار فيل كه اكثر مست بودند در لشكر هيمو موجود بود و لشكرش نيز اضعاف مضاعف لشكر جغتاى بود . اسكندر خان و عبد الله خان اوزبك از برانغار و جوانغار بر ميمنه و ميسرهء مخالف كه به هم آميخته بودند ، حمله آورده به اتفاق ديگر امرا داد مردى و مردانگى دادند . و قريب سه چهار هزار كس از مخالفان به قتل رسيد .\r\nهيمو از قلب لشكر خود چون حال ديگر افواج را پريشان ديد بر بردى بيگ خان كه در برابر او بود حمله آورد ، و به واسطهء كثرت فيل و هجوم لشكر بردى بيگ خان طاقت نياورده پشت بر معركه كرد . و هيمو اين معنى را حمل بر فريب نموده در تعاقب توقف نمود . ديگر امرا كه از فرار بردى بيگ خان آگاه شدند ، چون سردار بود ، ناچار از پى او رفتند . و هيمو را كار عظيم از پيش رفته مغرور به دهلى درآمد . و عليقلى خان در ميرته خبر شكست امرا شنيده به جانب ايشان روان شد و مجموع در سرهند جمع آمده بردى بيگ خان را ملامت بسيار كردند .\r\nو خبر اين واقعهء موحش چون به اردوى بزرگ رسيد ، آن حضرت خضر خواجه خان را كه از نژاد سلاطين مغول است و ابا عن جدّ در اين دودمان شرف قرابت دارند ، به حكومت لاهور سرافراز نموده با جمعى كثير به دفع اسكندر افغان تعيين فرمودند و به نفس نفيس عازم دفع هيمو گشتند . امرا در سرهند سعادت زمين‌بوس دريافته ماجراى گذشته معروض داشتند .\r\nخانخانان كه ركن ركين اين دولت بود ، از بردى بيگ خان به غايت آزرده‌خاطر شد ؛ چه ، در ابتداى سلطنت آن حضرت چشم‌زخمى عظيم به واسطهء پردلى او بر لشكر منصور رسيده بود ، و مع هذا علامات نفاق از اقوال و افعال او ظاهر مىشد . لاجرم در روزى كه حضرت اعلى به شكار باشه مشغول بودند ، بردى بيگ خان را به منزل خود طلبيده در مجلس به قتل آورد .\r\nو خواجه سلطان على و مير منشى كه از ايشان نيز بدگمان بود با خنجر بيگ خويش بردى بيگ خان محبوس ساخت و خاطر از نفاق ايشان جمع كرد . ما هم انكه كس فرستاد و در شكارگاه اين واقعه را به عرض اشرف رسانيد . و آخر روز به وقت مراجعت از شكار خانخانان يكى از مخصوصان خود را به خدمت فرستاده معروض داشت كه « جرئت در قتل بردى بيگ\r\n\r\n\r\n","description":"","footnote":"\r\n( 1 ) . ق : نزهت ؛ م : رهب . اصلاح از تذكرهء همايون و اكبر ص 277 .\r\n","page_name":" 5734 ","page_number":624},
  {"content":"\r\n\r\nخان بىرخصت از روى صلاح دولت بود و كمال اضطراب بود ؛ چه ، يقين بود كه حضرت از كمال ترحم با وجود گناهى چنان عظيم در قتل او تأمّل خواهند فرمود . و با وجود قرب وصول مخالف ، از نفاق او ايمن بودن ، مناسب دولت روزافزون نبود . گستاخى محمول بر كمال اخلاص و دولت‌خواهى خواهد شد ، و سخنان از باب غرض در اين ماده مسموع نداشتن لايق دولت است . »\r\nو از اسباب و مخلفات بردى بيگ خان آنچه لايق پيشكش بود ، به خزانه فرستاده و ما هم انكه را كه از جميع خدمتكاران به واسطهء دوام خدمت و حقوق سابق و لاحق شرف امتياز داشت به ارسال بعضى از اموال بردى بيگ خان از خود راضى ساخت . و خاطر ديگر نزديكان را نيز به هرطريق كه توانست به دست آورده عذرش مسموع افتاد و به عنايات نوازش يافته مطمئن‌خاطر گشت . و رايات نصرت آيات از سهرند به جانب دهلى روان گشت . و خان زمان و اسكندر خان و عبد الله خان اوزبك و عليقلى اندرانى و لعل سلطان و حيدر محمد اخته بيكى و ميرزا قلى چولى و محمد خان جلاير و مجنون خان قاشقال به رسم منقلاى پيشتر روان شدند . و جمعى از نوكران خانخانان مثل حسينقلى بيگ و شاهقلى محرم و مير محمد قاسم نيشابورى و سيد محمود با رهه و غير ذلك به موجب حكم به امراى منقلاى [ 689 الف 
  ] همراهى كردند .\r\nو هيمو كه در دار الملك دهلى به غرور تمام به جمع مال و تفرقهء خاطر رعايا مشغول بود ، از توجه لشكر ظفر اثر آگاهى يافته در مقام تهيهء اسباب حرب شد . شادى خان كه با خان زمان معارضه داشت آمده به هيمو ملحق گشت ، و از هرطرف افغانان نزد او جمع شده لشكرى عظيم مرتب گشت و تا قريب به سه هزار فيل از دهلى به عزيمت جنگ روان شده جمعى را با توپخانه و آتشخانه پيشتر از خود روان ساخت . و در نواحى پانىپت فوجى از لشكر منصور به آن جماعت دچار شده در حملهء اوّل ظفر يافتند و توپخانه را به دست آورده به اردوى ظفر قرين رسانيدند .\r\nو در تمامت ماوراء النهر و تركستان در اين سال ، براق خان حاكم بود . و جميع سلاطين به عزل و نصب او معزول و منصوب بودند .\r\nو سلطان سليمان ، قيصر روم بر تمامت ممالك آبا و اجداد مستولى بود . و ميان فرزندانش سلطان بايزيد و سلطان سليم در اين سال به واسطهء فتنه‌انگيزى ارباب غرض آزردگى خاطر در ميان آمد . و قيصر جانب سلطان سليم را رعايت نمودند .\r\nبىجهت سلطان بايزيد كه ارشد اولاد بود به غايت آزرده‌خاطر شده در مقام عصيان درآمد . و اين فتنه قريب به سه سال امتداد يافت . تا آنكه در سنهء نهصد و\r\n\r\n","description":"","footnote":"","page_name":" 5735 ","page_number":625},
  {"content":"\r\n\r\nشصت و شش « 1 » بعد از محاربات سلطان بايزيد شكسته حال و پريشان ، پناه به پادشاه عراق آورد - چنانچه به جاى خود مذكور شود .\r\nو عبد الرشيد خان ، حاكم كاشغر در اين سال به دفع بابا خان - كه عمّ او بود و در كجا نام شهرى از توابع طرفان و حابس اظهار خلاف مىنمود - روان شد . و بعد از جنگ بابا خان شكست يافته در معركه ، زخمدار گرفتار شد و عبد الرشيد خان ملاحظهء ادب نموده بابا خان را به اعزاز هرچه تمام‌تر ديگر باره حاكم آن محال گردانيد . و آنچه از اسباب و اموال او و لشكريانش در معركه به تاراج رفته بود مع شىء زايد به سركار او داخل گردانيد و مظفر و منصور به دار الملك خود معاودت كرد و تا سبعين و تسعمائه [ - 970 
  ] به فراغت گذرانيده از هيچ طرف دل‌نگرانى نداشت .\r\n\r\n\r\n","description":"","footnote":"\r\n( 1 ) . م : سنهء ستّ و ستّين و تسعمائه .\r\n","page_name":" 5736 ","page_number":626},
  {"content":"\r\n\r\n\r\nذكر وقايع سنهء نهصد و شصت و چهار هجرى [ موافق سال نهصد و پنجاه و چهارم « 1 » از رحلت « 2 » خير البشر 
  ] مطابق سال دويم الهى « 3 »\r\nدر عهدى كه زمانه دست گيتىستانى مطلق گرداند و در قرنى كه فلك پاى صاحبقرانى در ميان آرد ، اسباب انتظام امور دولت ابد پيوند بر وجه اتمّ و اكمل مهيا گرداند . آنچه در نظر ظاهربينان كوته‌انديش از موجبات تعرض نمايد ، بيماران علت تامه كمال اقبال و سبب حصول آمال و امانى سازد . تعالى بناى تازه دولتى اگر به واسطهء كمال ارتفاع فى الجمله شكستى . . . « 4 » نشيب راه يابد ، چون آن شكست دليل استوارى و دوام بقاست ، دل دوست و دشمن در حقيقت . . . آمده .\r\nدر آخر سال گذشته بردى بيگ خان كه اعاظم امراى الوس جغتاى بود ، با هيمو جنگ بىصرفه كرده شكست يافت . بدين جهت هيمو به غايت مغرور شده به وقتى كه رايات كشورگشايى اكثرى در كتمان حفظ و تأييد الهى به دفع او متوجه شد ، غرور جنگ سابق ، بلكه اجل گريبانگير او شده به كشتنگاه خود شتابان شد و همان جنگ كه به حسب ظاهر موجب خوشحالى او شده بود و به عينه حكم خانه روشنى طبيعت مغلوب و شعلهء خس داشت ، باعث غرورى كه علّت قتلش على اسرع الحال بود ، شد ؛ چه ، اقرب احتمالات اگر آن جنگ علت غرورش نمىشد آن بود كه با خيل و حشم و فيل و علم به طرف جونپور بود ،\r\n\r\n\r\n","description":"","footnote":"\r\n( 1 ) . م : نهصد و هفتاد و چهارم .\r\n( 2 ) . م : 964 .\r\n( 3 ) . م : شاهى . در خصوص « اين الهى » در صفحات آتى توضيحى ارائه شده است .\r\n( 4 ) . يك كلمه ناخوانا .\r\n","page_name":" 5737 ","page_number":627},
  {"content":"\r\n\r\nمراجعت نمايد و عبدى و جميع افغانان يك جا شوند و دفع‌شان در كارى در ميان افتد .\r\nالقصّه ، با قريب به سه هزار فيل مست كه به سال‌هاى دراز در هندوستان آن‌قدر فيل خوب يك جا نشان نمىدهند و لشكرى از قياس و شمار افزون به عزيمت محاربت روان شد و نخستين چيزى كه به او رسيد ، به تاراج رفتن توپخانه و آتشخانه بود ، غرورش را كينه نيز همراه شده به‌سان خوك تير خورده سر پيش افكنده روان شد و صفوف خود را مرتب ساخت . و چون اعتماد و اعتضاد بسيار بر فيلان و فيلبانان - كه فى الواقع لايق آن بودند - داشت ، هركدام از فيلان نامى را به فيلبانان مردانه سپرد ، و فى الواقع در جنگ فوج فيلى به لشكرى برابر است .\r\nو امراى منقلاى الوس جغتاى در حدود پانىپت خبر قرب وصول مخالف شنيدند . و در صباح جمعه دويم محرم كه رسيدن هيمو به تحقيق پيوست بعد از ارسال عرايض به اردوى بزرگ كه به پنج كروهى پانىپت بود به تسويهء صفوف پرداخته مستعدّ قتال و جدال شدند و از طرفين مردان مرد [ 689 ب 
  ] و طالبان نبرد به قصد يكديگر روان گشته ، داد مردى و مردانگى دادند .\r\nسپاه ظفرپناه مغول به انتقام جنگ سابق فدايىوار بر مخالفان حمله برده تا غالب مطلق نشدند ، آرام نگرفتند . هيمو كه در اين روز بر فيلى كوه پيكر عفريت منظر بتواى نام سوار بود ، چون آثار ضعف بر وجنات احوال سپاه خود مشاهده نمود ، با فيل بسيار به يك بار به ميان افواج درآمد و حركت ايمه نوجى آغاز كرد . نخست به واسطهء هجوم فيلان ، مردم جوانغار سپاه ظفر پناه فى الجمله متفرّق گشتند و ديگرباره جمع آمده دست به تيراندازى گشودند و سلك جمعيت فيلان و فيلبانان را از يكديگر گسيختند .\r\nهيمو چون درياى بلا را به خود محيط ديد ، متوجه قلب لشكر فيروزى اثر ، كه محل قرار خان زمان بود گشت . بهادران لشكر منصور به استقبال حمله او رفته فدايىوار به مدافعه مشغول شدند . در اين وقت تيرى از شست قضا بر چشم هيمو رسيد . جمعى كه به او همراه بودند ، سراسيمه شده متفرق گشتند و نسيم فتح و فيروزى بر پرچم علم امراى الوس جغتاى وزيده ، افغانان شكست فاحش يافتند و شاهقلى خان به فيلى كه هيمو بر آن سوار بود رسيد و غافل از آنكه مركوب هيمو است ، به قصد آنجا عزيمت فيل و فيلبان نمود . فيلبان را حفظ جان بر خبر دادن از حال هيمو بازداشت . شاهقلى خان از مساعدت بخت خوشحال گشته فيل و فيلبان و هيمو را از ميان معركه به كنار آورده عازم اردو شد . و ديگر امرا به رسم تعاقب روان شدند . و چندان از مخالفان به قتل آوردند كه محاسب وهم از تعداد كشتگان عاجز آمد ، و غنيمت بسيار به دست آورده مظفر و منصور مراجعت نمودند .\r\nو حضرت پادشاه گيتىستان كه در پنج كروهى جنگگاه از قرب وصول دشمن آگاه شده\r\n\r\n","description":"","footnote":"","page_name":" 5738 ","page_number":628},
  {"content":"\r\n\r\nبود ، از همان‌جا به عزم رزم ، پاى در ميان ركاب سعادت آورده با صفوف آراسته روان گشت ، و نزديك به جنگگاه ، مبشّران اقبال پىدرپى رسيده مژدهء فتح و نصرت رسانيدند . و شاهقلى خان ، هيمو را به درگاه آورد . و آن حضرت بعد از لوازم شكرگزارى در مقام نوازش امرا درآمده هريك فراخور سعى خود نتيجه يافته از اقران ممتاز ساختند .\r\nو خانخانان استدعا نمود كه « قتل هيمو كه منتج ثواب در اين است ، به تحريك شمشير خاصه اگر به فعل آيد خوب است . » آن حضرت در جواب فرمود كه « مباشرت قتل او به حسب ظاهر لايق نمىنمايد و فى الحقيقه پيش از اين به چندين سال ، او مقبول ماست ؛ چه ، به وقتى كه حضرت جنت‌آشيانى به مشق تصوير مأمور ساخته بود و مير سيد على و خواجه عبد الصمد شيرين قلم را به جهت ساختن اين صنعت هميشه ملازم ركاب مىبودند ، نوبتى در كتابخانه صورتى نگاشتهء قلم خجسته رقم گشت كه اعضايش از يكديگر جدا بود . يكى از حضار مجلس چون نظر بر آن صورت بو العجب انداخت ، از روى تعجب پرسيد كه اين صورت كدام واجب القتل است ؟ بر زبان الهام بيان بىسابقهء علم و به نام و لقب و نسب هيمو نام گذاشت . و بعد از شهور و سنين بسيار ، چون مسموع شد كه هيمو نامى با افواج قاهره منازعت دارد ، يقين شد كه قتلش موقوف به توجه رايات منصور است . اكنون ديگرباره دست به خون او نمىآلايم . »\r\nو امثال اين امور از صاحبان دولت عظمى مطلقا بعيد نيست . به تخصيص از اين برگزيدهء حضرت عزّت كه پادشاهى صورى با سلطنت معنوى جمع كرده است ، و اوقات خجسته ساعاتش همگى با كمال توغّل « 1 » در امور سلطنت ، مصروف رياضات و عبادات شاقّه شده و مىشود ، و چندان از خوارق عادات از آن حضرت به عالم ظهور آمده است كه ذكر آن به تصانيف عليحدّه محتاج است . بعد از اتمام تاريخ إن شاء اللّه تعالى وحده العزيز در جميع اخلاق و اوضاع و اطوار آن حضرت به قدر احاطهء علم سخن گفته خواهد شد تا كافهء خلايق تا يوم القيام از آن بهره‌مند گردند و به رعاى دوام دولت ابد پيوندش از صميم قلب مشغول باشند .\r\nالقصّه ، بيرام خان خانخانان به قتل هيمو از غازيان شد . « 2 » سر هيمو را به كابل و بدنش در دهلى از دروازه آويختند . و زياده بر هزار و پانصد فيل كه اكثر مست بودند ، در اين فتح به\r\n\r\n\r\n","description":"","footnote":"\r\n( 1 ) . توغّل : غرقه شدن در علم .\r\n( 2 ) . منابعى كه به دست مورّخين افغانى نوشته شده ، مدعى بر اين هستند كه اكبر شاه جهت دستيابى به لقب « غازى » خودش سر هيمو را از تن جدا كرد . از جملهء اين منابع تاريخ شاهى معروف به تاريخ سلاطين افاغنه تأليف احمد يادگار و مخزن افغانى است . ولى ديگر منابع از جمله اكبرنامه ( ج 2 ، ص 42 ) ؛ طبقات اكبرى ( ج 2 ، ص 132 ) ؛ مآثر رحيمى ( ج 1 ، ص 652 ) ؛ تاريخ فرشته ( ج 1 ، ص 465 ) ؛ خلاصة التواريخ ( ص 340 ) تهمت قتل هيمو به دست اكبر شاه را رد كرده‌اند .\r\n","page_name":" 5739 ","page_number":629},
  {"content":"\r\n\r\nدست لشكر منصور درآمد . و اردوى بزرگ كوچ‌بركوچ به دهلى كه دار الملك هندوستان است ، رفت .\r\nو در اين سال براق خان ، حاكم ماوراء النهر و تركستان كه به نهايت استقلال رسيده بود و عدد لشكرش از دويست هزار زياده بود در تاشكند كه اكثر اوقاتش آنجا مىگذشت ، به اجل طبيعى فوت شد ، و بابا خان و درويش خان ، پسرانش تاشكند و تركستان و سمرقند را متصرف گشتند . درويش خان در تاشكند و تمام تركستان به جاى پدر به سلطنت نشست ، و بابا خان سمرقند را متصرف گشته در آنجا به حكومت مشغول شد . و در بخارا برهان خان بن عبد الرحيم سلطان بن عبيد الله خان [ 690 الف 
  ] دعوى استقلال نموده آن مملكت را ضبط نمود . و در بلخ پير محمد خان بن جانى بيگ سلطان حاكم مطلق العنان گشت و هرج و مرج به احوال مملكت براق خان راه يافت .\r\nو در اين سال عبد الله خان بن اسكندر خان بن جانى بيگ سلطان كه برادرزادهء پير محمد خان بود و در نواحى شبرغان و اندخود به او فى الجمله اولكاى داده بود ، بعد از فوت براق خان به اتفاق پسر عمّش ، خسرو سلطان لشكرى جمع آورده به عزم تسخير سمرقند رفت .\r\nو بابا خان تاب مقاومت نياورده در سمرقند متحصّن شد و كس پيش برادرش درويش خان به تركستان فرستاد و التماس مدد كرد . و درويش خان با قريب پنجاه هزار سوار متوجه جنگ ايشان شد . و عبد الله خان غالب آمده ، درويش خان بگريخت و اكثر امرا و لشكرش كشته شدند .\r\nبعد از فتح ، بابا خان كه به كمك برادر از سمرقند بدرآمده بود ، به معركهء جنگ رسيد . و عبد الله خان و خسرو سلطان با آن‌قدر مردمى كه نزد ايشان مانده بودند ، متوجه جنگ بابا خان شدند . بابا خان چون شنيد كه برادرش به اقبح وجهى منهزم گشته ، تاب مقاومت نياورده از عقب برادر به جانب تاشكند بدر رفت ، و بسيارى از مردم او گرفتار و كشته شدند . و عبد الله خان را در يك روز اين‌چنين دو فتح عظيم دست داد . و برهان خان ، حاكم بخارا كه او نيز به كمك بابا خان مىآمد و نزديك به سمرقند رسيده بود ، چون خبر اين دو فتح را شنيد ، برگشته به بخارا رفت و سمرقند به تصرف عبد الله خان درآمد .\r\nو شاه طهماسب پادشاه ايران در نوروز اين سال به واسطهء استماع بعضى اخبار موحش ، « 1 »\r\n\r\n\r\n","description":"","footnote":"\r\n( 1 ) . ذكر جزئيات اقدامات خطرناك اسماعيل ميرزا در منابع فارسى نيامده است . والتر هينتس از قول سياحان ايتاليايى اشاره به اين دارد كه اسماعيل ميرزا بدون اجازهء شاه به امراى طوايف و عشاير قزلباش نامه نوشته و از آنها خواسته است\r\n","page_name":" 5740 ","page_number":630},
  {"content":"\r\n\r\nاسماعيل ميرزا را از هرات طلبيده حكومت آنجا را به دستور سابق به سلطان محمد ميرزا مرحمت نمود . و سوندك بيگ قورچى باشى همراه سلطان محمد ميرزا به هرات رفت و در اواخر جمادى الأول اسماعيل ميرزا را از هرات بيرون آورده و به راه يزد متوجه اردوى شاهى گشت . و معصوم بيگ صفوى كه وكيل مطلق العنان پادشاه ايران بود ، تا ساوه به استقبال اسماعيل ميرزا رفته او را از همانجا به قلعهء قهقهه برد تا آخر ايام سلطنت شاه طهماسب ، اسماعيل ميرزا در همان قلعه محبوس بود .\r\nو اردوى قزلباش عزيمت ييلاق سهند نموده از آنجا به تبريز رفت . و قاضى محمد ، ولد قاضى مسافر كه در ضبط تبريز مساعى جميله به تقديم رسانيده بود ، به سعى غمازان گرفتار شده در قلعهء الموت « 1 » محبوس گشت .\r\nو محمد خان تكلو كه منصب لله‌گى شاهزاده حاكم هرات داشت ، در هفتم شوال اين سال درگذشت ، و قزّاق خان ولد ارشد او به جاى پدر منصوب شد ، « 2 » و اردوى قزلباش به وقت قزلباش به قزوين آمد ، و مير تقى الدين محمد حيدر « 3 » ديگر باره در اين سال منصب صدارت يافت .\r\nو عبد الرشيد خان ، حاكم كاشغر و توابع در اين سال به فراغت گذرانيد ؛ چه سلاطين شيبانى كه منازع او بودند ، به يكديگر بعد از فوت براق خان مشغول شدند . و عبد الرشيد خان آسوده خاطر شد . چنان كه گفته‌اند . بيت :\r\n چو دشمن به دشمن شود مشتغل * تو با دوست بنشين به آرام دل \r\nو چون از احوال عبد الرشيد خان و فرزندانش بعد از اين چيزى كه لايق نوشتن باشد معلوم نبود و تحقيق سنه نيز نشد ، مجملى از احوال او و فرزندانش لغايت سنهء نهصد و نود و هشت « 4 » هجرت كه سال تحرير اين تاريخ است ، در همين محل نوشته مىشود .\r\nعبد الرشيد خان در بيست و پنج سالگى به سلطنت رسيد . و سى و سه سال ، حاكم ملك\r\n\r\n\r\n","description":"","footnote":"\r\nبدون اعتنا به عقد قرارداد صلح آماسيه به خاك ترك‌ها حمله‌ور شوند . شاه طهماسب نگران اين بود كه مبادا پسرش با اين كارهاى ناشايست او را با باب عالى درگير مشكلاتى تازه خواهد نمود . - والتر هينتس ، شاه اسماعيل دوم ، ص 34 به بعد .\r\n( 1 ) . ق : ايوب .\r\n( 2 ) . روضة الصفويّه ( ص 547 ) : « و در روضهء رضوان در جنب متابعان و شيعيان على بن ابى طالب ( ع ) قرار گرفت و ولد ارشد وى . . . به لقب خانى و تشريف خاص جهانبانى سر عزّتش و سپهر دوّار رسيد . »\r\n( 3 ) . م : صدر .\r\n( 4 ) . م : سنهء ثمان و تسعين و تسعمائه .\r\n","page_name":" 5741 ","page_number":631},
  {"content":"\r\n\r\nموروث بوده به اجل طبيعى درگذشت . سيزده پسر داشت . عبد اللطيف سلطان از همه بزرگتر بود و در آق‌سو و مغولستان به حكم پدر حكومت مىكرد و هميشه با قزّاق و قرقيز منازعت داشت ، و به واسطهء شجاعت جبلى اكثر اوقات ظفر مىيافت . تا آنكه در بيست و نه سالگى در جنگ حق نظر خان قزّاق و قرقيز به شهادت رسيد .\r\nو عبد الكريم خان ، پسر دويم عبد الرشيد خان است و بعد از فوت پدر پادشاه ياركند و كاشغر و توابع گشت و تا اكنون آن ممالك تمام در تصرف اوست . و عبد الرحيم ، پسر سيم عبد الرشيد خان است و با عبد الكريم خان از يك مادر است ، و والدهء ايشان دختر منصور خان است . و عبد الرحيم سلطان در ايام حيات پدر به رخصت به ولايت تبّت رفت و آنجا كشته شد .\r\nو پسر چهارم ، عبد العزيز است كه در شانزده سالگى به اجل طبيعى درگذشت . پنجم ، ادهم سلطان است كه به صوفى سلطان مشهور گشت و به حكم پدر شانزده سال حكومت كاشغر نمود و بعد از فوت پدر به اندك وقتى فوت شد . ششم محمد سلطان . هفتم محمد باقى سلطان . هشتم ويس سلطان است . [ 690 ب 
  ] كه اكنون در ركاب ظفر انتساب حضرت اعلى است . نهم ابو سعيد سلطان ، دهم عبد الله سلطان است كه به هندوستان آمده بود و رعايت بسيار يافته و به وقتى كه فوجى از لشكر ظفر اثر حضرت اعلى به تسخير دكن مأمور شده بود ، عبد الله سلطان نيز همراه بود و در محاصرهء يكى از قلاع از غايت شجاعت بر ديوار قلعه برآمد و به زخم شمشير يكى از مردم قلعه به شهادت رسيد . يازدهم يونس سلطان . دوازدهم عارف سلطان .\r\nسيزدهم عبد الرحيم سلطان .\r\nو عبد الكريم خان از ابتداى سلطنت لغايت حال به فراغ بال روزگار مىگذرانيد و از هيچ طرف منازعى نداشت . هرحدى از ولايت او به سرحد ختاى منتهى مىشود و از آن طرف هيچ‌گونه تفرقه نيست . و حكام ختاى به واسطهء كثرت و وسعت مملكت به تسخير ولايت ديگر متوجه نمىشوند . و طرف ديگر به ولايت تاشكند كه در تصرف سلاطين شيبانى است متصل است . و آن جماعت نيز به واسطهء منازعات با يكديگر و حكام ايران تا غايت متعرّض احوال او نشده‌اند و از طرف دشت خاطر مردم كاشغر جمع است ؛ چه ، در آن ولايت قريب به سى سال شد كه از جاندار نشانى نيست . و الوس جوجى خان كه در آن دشت مىبودند به اطراف و جوانب رفته‌اند . و حدى ديگر به كوهستان تبّت منتهى مىشود . و حكام ايشان به واسطهء عدم اتفاق هميشه باجگذار حاكمان اطراف خود مىباشند . و اگر احيانا يكى از برادرانش ارادهء مخالفت نمود ، او را از مملكت خود عذرخواهى كرد . و اكنون به فراغ بال به حكومت مشغول است .\r\n\r\n","description":"","footnote":"","page_name":" 5742 ","page_number":632},
  {"content":"\r\n\r\nو در گجرات در اين سال سلطان احمد به سلطنت موسوم بود و اعتماد خان ، وكيل مطلق العنان بود . و در برهانپور ميران مباركشاه دعوى استقلال مىكرد . و در ولايت دكن پنج كس حكومت مىكردند . دولت‌آباد و احمدنگر « 1 » و توابع را نظام الملك كه پدر و جدّش هم به نظام الملك ملقّب بودند در تصرف داشت . و بيجاپور و توابع را عادل خان بن عادل خان ضبط مىكرد . و در گلكنده و تلنگ ، قطب الملك بن قطب الملك صاحب اختيار بود و در شهر بيدر ، يزيد بن يزيد حكومت مىكرد . و برار بالتّمام در تصرف نعال خان « 2 » كه به عماد الملك ملقّب است بود . و يك ماه كه دهلى محل نزول لشكر نصرت اثر بود ، اوقات خاص و عام به عيش و عشرت مىگذشت .\r\nچون به عرض رسيد كه اهل و عيال و خزاين و اموال هيمو در سركار ميوات جمع شده است ، مولانا پير محمد شيروانى كه وكيل خانخانان بود ، حسب الحكم به ايلغار به ميوات رفت و مجموع جهات هيمو را به تصرف درآورد و جمعى از افغانان و سپاهيان را كه با آنها همراه بودند ، به قتل رسانيد . و سركار ميوات بالتمام داخل ممالك محروسه شده پير محمد خان مظفر و منصور با غنايم نامحصور معاودت نمود و به موجب حكم جهانمطاع عليقلى خان زمان به ضبط تمام سركار سنبل و بعضى از ميان دو آب رفت . و اسكندر خان به حكومت آگره مقرر گشته و كالپى به عبد الله خان اوزبك مرحمت شد .\r\nو خضر خواجه خان كه حاكم لاهور بود ، بعد از آنكه رايات جلال متوجه دهلى گشت با اسكندر افغان در نواحى لاهور جنگ كرده ، بعد از شكست به لاهور رفت . و چون اين خبر بر سرير خلافت رسيد ، به مقتضاى آنكه جهانگيرى توقف برنتابد ، اردوى بزرگ در عين زمستان عازم پنجاب گشت . و اسكندر به مجرّد شنيدن خبر توجّه رايات جلال به طرف كوهستان سوالك كه مفر مقرر او بود گريخت .\r\nو لشكر نصرت اثر چون به پنجاب درآمد و فرار اسكندر به تحقيق پيوست ، جمعى به تعاقب او مأمور شدند و به اردوى افغانان رسيده غارت كردند . و اسكندر به قلعهء مانكوت كه سليم خان افغان به وقت ارادهء دفع ككران « 3 » ساخته بود ، درآمد . و چون آن قلعه در غايت استحكام است ، موكب فيروزى اثر به پاى آن قلعه آمده اسكندر را محاصره فرمود . اطراف حصار بر امرا و لشكريان قسمت يافته هركس به قدر مقدور در تضييق « 4 » محصوران ساعى شد و در لوازم قلعه‌گيرى دقيقه [ اى 
  ] فروگذاشت نمىشد .\r\nنوبتى جمعى از قلعه بيرون آمد و اظهار تجلّد مىنمودند . ادهم خان كوكلتاش « 5 » كه منظور نظر كيميا اثر بود ، تنها بر آن جماعت حمله برد و به ميان ايشان درآمده چندى را بر خاك\r\n\r\n\r\n","description":"","footnote":"\r\n( 1 ) . م : احمد انگر .\r\n( 2 ) . م : بغال خان .\r\n( 3 ) . م : كهكران .\r\n( 4 ) . م : تضيق .\r\n( 5 ) . م : كوكلداش .\r\n","page_name":" 5743 ","page_number":633},
  {"content":"\r\n\r\nهلاك انداخت ، و مظفر و منصور مراجعت نموده به نوازش بيكران سرافراز شد . و همچنين در اكثر اوقات عاشقان جنگ و طالبان نام و ننگ به قلعه نزديك رفته داد مردى و مردانگى مىدادند . و مدت محاصره قريب به شش ماه امتداد يافت و در چند محل سركوب‌ها ساخته و مورچل‌ها به قلعه نزديكتر شده كار بر محصوران به غايت تنگ شد . اسكندر مضطرب شده از در عجز درآمد و استدعاى قدوم يكى از امراى معتبر نمود كه بعد از اطمينان خاطر به موجب حكم كاربند شود .\r\nو اتكه خان به تسلى نمودن او رفت . و بعد از [ 691 الف 
  ] ملاقات اسكندر از اعمال خود اظهار خجلت و ندامت نموده معروض داشت كه « به واسطهء كثرت جرايم طاقت ملازمت ندارم . بالفعل پسر خود را به درگاه مىفرستم . و بعد از رخصت به طرف بنگاله رفته مدت العمر در مقام اطاعت مىباشم . » و خاطر اتكه خان را به احسان فراوان به دست آورده ، پير محمد خان وكيل خانخانان را نيز از خود راضى ساخته و التماس سكندر به وسيلهء شفاعت امراى معتبر درجهء قبول يافت . و شيخ عبد الرحمن پسرش همراه غازى خان تنور « 1 » به درگاه آمده چند زنجير فيل لايق به رسم پيشكش به نظر اشرف درآورد . و به تاريخ بيست و هفت « 2 » شهر رمضان سنهء نهصد و شصت و چهار اسكندر راه يافته به طرف بنگاله رفت و قلعه به تصرف درآمد . و رايات منصور به تاريخ دويم شوال عازم لاهور شد .\r\nو در ايام محاصرهء مانكوت ، منعم خان ، حاكم كابل به موجب حكم ، پردگيان تتق عصمت را كه تا آن غايت در كابل بودند روانهء درگاه گردانيد . و مجموع اهل و عيال سپاهيان كه در كابل بودند ، به همراهى حضرات عاليات روانهء هندوستان شدند ، و جمعى از امرا كه به وقت محاصرهء ميرزا سليمان به كمك لشكر كابل رفته بودند ، چون محمد قلى خان برلاس و اتكه خان « 3 » و غير ذلك ، در اين وقت عازم هندوستان شدند و محمد حكيم ميرزا به موجب حكم با والده و همشيره‌هاى اعيانى خود در كابل توقف نمود .\r\nو حضرت مريم مكانى كوچ‌بركوچ متوجه هندوستان گشت و تا رسيدن به كنار آب سند به حسب تقدير دو همشيرهء اعيانى آن حضرت داعى حقّ را لبيك اجابت گفته به روضهء رضوان خراميدند . و حضرت مريم مكانى بعد از مراسم تعزيت خيرات و مبرات بسيار فرموده متوجه اردوى ظفر قرين شد .\r\nو چون خبر قرب وصول ايشان رسيد ، ما هم انكه به موجب حكم تا لاهور به استقبال رفت .\r\nو بعد از ادراك سعادت ملازمت در خدمت حضرت مريم مكانى و ساير حضرات عاليات\r\n\r\n\r\n","description":"","footnote":"\r\n( 1 ) . م : بتور .\r\n( 2 ) . م : بيست و هشتم .\r\n( 3 ) . م : انكه خان .\r\n","page_name":" 5744 ","page_number":634},
  {"content":"\r\n\r\nمتوجهء قلعهء مانكوت شد . و حضرت اعلى يك منزل استقبال فرموده در نواحى مانكوت اتفاق ملاقات افتاد . و روز ديگر به اردوى بزرگ درآمدند . و بعد از فتح قلعه و معاودت به جانب لاهور بيرام خان را فى الجمله انحراف مزاجى دست داد و چند روزى سوارى كمتر مىكرد .\r\nو حضرت اعلى در آن ايام به تماشاى جنگ فيل كه فى الواقع به غايت عجيب است ، مشعوف بودند و اكثر اوقات جنگ فيل واقع مىشد . روزى دو فيل نامى نواحى دلكه نام جنگ مىكردند . به حسب اتفاق نزديك به منزل بيرام خان رسيدند و غوغاى تماشائيان به غايت بلند شد . خانخانان را به خاطر خطور كرد كه اين امر فرمود كيست ؟ و بعضى از ارباب نفاق نيز موافق ما فى الضّمير او سخنان در مجلس گفتند . و بيرام خان در اين باب به ماهم‌انكه پيغام كرد كه « تقصيرى كه باعث غبار خاطر اشرف باشد به خود گمان ندارم ، و باعث گذاشتن فيل مست در نواحى منزل خود نمىدانم . اگر سخنى غير واقع به موقف عرض رسيده باشد ، به اعلام آن منت نهند . »\r\nماهم‌انكه در جواب آنچه واقع بود ، پيغام كرد كه « آمدن فيل به آن نواحى اتفاقى است نه به فرمودگى . » اما خاطر بيرام خان تسلى نشد . تا آنكه به لاهور رسيده شد . و در لاهور بيرام خان با شمس الدين محمد خان اتكه - كه كمال غمز و سعايت به او داشت - اظهار اين معنى نمود .\r\nاتكه خان با فرزندان به منزل بيرام خان رفته سوگندان بر زبان آورد كه « تا غايت در خلاء و ملأ سخنى كه باعث غبار خاطر اشرف شود ، گفته نشده است » و خانخانان بر سر رضا آمده ميان او و اتكه خان صلح و صفا در ميان آمد . و همهء سال اردوى بزرگ در لاهور توقّف فرمود .\r\n\r\n","description":"","footnote":"","page_name":" 5745 ","page_number":635},
  {"content":"\r\n . \r\n","description":"","footnote":"","page_name":" 5746 ","page_number":636},
  {"content":"\r\n\r\n\r\nذكر وقايع سنهء نهصد و شصت و پنج هجرى [ موافق سال نهصد و پنجاه و پنجم « 1 » از رحلت « 2 » خير البشر 
  ]\r\nشاه طهماسب پادشاه ايران در اين سال به ييلاق خرقان « 3 » رفت و به عرض رسيد كه اباى تركمان در استرآباد مزاحمت به احوال رعايا مىرساند و با على سلطان اوزبك « 4 » متفق شده است . جمعى از امراى معتبر قزلباش مثل بدر خان استاجلو و شاهقلى خليفه مهردار ذو القدر و ابراهيم خان و يادگار محمد بيگ و حسن بيگ به دفع آن فتنه مأمور شدند . و بعد از قرب وصول ايشان اباى طاقت نياورده به چول اترك « 5 » گريخت . و تعاقب به ايلغار نيز به فعل آمد . اما سودى نكرد ؛ چه ، او به غايت دور رفته بود . و به وقت تعاقب شاهقلى خليفه كه ركن ركين آن لشكر بود ، به قولنج درگذشت .\r\nو بعد از مراجعت امراى قزلباش على سلطان اوزبك به اتفاق امرا متوجه استرآباد گشت و با آنكه امراى قزلباش به وقت رخصت مأمور شده بودند كه اگر اوزبكان با تركمانان اتفاق نمايند در جنگ توقّف نموده عرضه داشت نمايند ، « 6 » در اين وقت از كمال غرور آن حكم را ناشنيده انگاشته به هيأت اجتماعى از آب استرآباد به عزم جنگ عبور نمودند ، و چون اكثر امراى معتبر قديم شاهى در اين لشكر بودند على سلطان انديشه‌مند شده بر كنار معسكر خود\r\n\r\n\r\n","description":"","footnote":"\r\n( 1 ) . ق : نهصد و هفتاد و پنجم .\r\n( 2 ) . م : 965 .\r\n( 3 ) . ق : بىنقطه ؛ م : حرقان .\r\n( 4 ) . روضة الصفويّه : على سلطان بن ابل خان ، از احفاد سلاطين چنگيزيّه .\r\n( 5 ) . م : حول ايرك .\r\n( 6 ) . روضة الصفويّه ( ص 548 ) : « اگر احيانا سلطان على بر سبيل اتفاق با شما تلاقى گردد از ارتكاب حرب با وى به مباعدت ميل نموده حقيقت معروض داريد . هرچند به حسب كميت در نظر شما اندك نمايند مرتكب محاربهء وى نگرديد كه حيله و تزوير اوزبكيّه بسيار است . »\r\n","page_name":" 5747 ","page_number":637},
  {"content":"\r\n\r\nخندق زده و نقبچيان « 1 » خندق را پناه كرده به كار خود مشغول شدند . [ 691 ب 
  ]\r\nو روز يكشنبه بيست و يكم شوال جنگ عظيم شده قزلباشان بىمحابا بر لشكر اوزبك حمله بردند ، و مطلقا از خندق و سياه آبى كه در پيش بود ملاحظه نكردند . و به حسب تقدير با وجود كثرت ، شكست فاحش يافتند . ابراهيم خان در جنگگاه كشته شد و بدر خان با جمعى گرفتار گشت و اكثر سپاهيان به وقت فرار در گل‌ولاى فرومانده به قتل رسيدند . و على سلطان مظفر و منصور به جاى خود رفت .\r\nو اباى تركمان در استرآباد شروع در ظلم كرد . و خواجه مظفر بتيكچى و نوكرانش در مقام دفع او شده به حيله‌اى كه توانستند شبى به قتلش مبادرت نمودند و سر پر شرش را به درگاه فرستادند .\r\nو در اين سال در قزوين - كه پايتخت شهريار ايران بود - به وقت تحويل حمل بارندگى عظيم شده سيلى تند از كوه آمد و قريب به نصف شهر ( ويران و خراب ) « 2 » گشت و اسباب و اموال بىقياس تلف شد . اما مردم به سلامت بيرون رفتند كه به واسطهء صداى آب كه از دور شنيده مىشد سكان شهر از خانه‌ها بيرون رفته بودند و فرصت نقل و تحويل اسباب و اموال نشده .\r\nدر پانزدهم اين سال شهنشاه گيتىستان و فرمانده سواد اعظم هندوستان عازم دار الخلافه دهلى گشت . و تمام راه شكارافكن همىشد . و در بيست و پنجم جمادى الثانى دار الملك دهلى محل نزول لشكر همايون شد . و در همين سال به واسطهء بعضى اعمال نالايق عليقلى خان زمان غبارى از او بر خاطر اشرف نشست . و از بىسعادتى عليقلى روزبه‌روز افزون مىشد . تا آنكه رسيد به او آنچه رسيد .\r\nاول امر ناشايستى كه از او سر زد اين بود كه سابقا با شاهم بيگ ساربان پسرى كه به واسطهء تناسب اعضا در زمرهء قورچيان حضرت آشيانى درآمده بود ، تعلق خاطرى پيدا كرده بود . و بعد از واقعهء آن حضرت در مقام فريب شاهم بيگ درآمده و شاهم بيگ به واسطهء بداصلى به وقت فرصت گريخته نزد او رفت . و خان زمان از ملاقات او به غايت مسرور شده به رسم اجلاف و اوباش ماوراء النهر با او معاش مىكرد و تسليم و تواضعى كه مخصوص سلاطين است نسبت به او به فعل نمىآورد .\r\nو اين معنى شهرت يافته ، موجب آن شد كه حكم به طلب شاهم بيگ به خان زمان مشتمل\r\n\r\n\r\n","description":"","footnote":"\r\n( 1 ) . م : تفنگچيان .\r\n( 2 ) . م : بياض .\r\n","page_name":" 5748 ","page_number":638},
  {"content":"\r\n\r\nبر وعيد و تهديد بر تقدير عدم ارسال به اهمال در فرستادن شاهم بيگ رفت . و حكام ولايات كه بر اطراف خان زمان بودند ، به تأديب خان زمان بر تقدير عدم اطاعت فرمان مأمور شدند . و سلطان حسين خان جلاير كه به او اقرب از ديگران بود ، چون ديد كه اوقات به ليتى و ليل مىگذرد و شاهم بيگ به درگاه نرفت ، به تأديب خان زمان روان شد . و جمعى از لشكر خان زمان را كه به جنگ او رفتند شكست داده بسيارى از ايشان را به قتل آورد . و پير محمد خان ، وكيل خانخانان كه صاحب اختيار ملك و مال شده بود و از خان زمان آزرده‌خاطر بود ، در تفضيح و تقبيح اعمال او از خود به تقصير راضى نمىشد . تا آنكه مقرر شد كه لشكر به دفع خان زمان روان شود .\r\nو اين معنى به وسيلهء معتمدان بر خان زمان معلوم شده انديشه‌مند گشت و برجعلى نام نوكرى كه معتمد او بود ، به درگاه فرستاد كه به هرطريق كه تواند عذرخواهى گناهان او نمايد .\r\nو برجعلى به دهلى آمده نزد پير محمد خان كه در قلعهء فيروزآباد مىبود رفت ؛ چه ، بدون رضاى پير محمد خان هيچ امرى متمشّى نمىشد . و پير محمد خان كه به غايت منهمك « 1 » بود ، در مجلس اول برجعلى را بعد از لت و شتم بسيار از برج قلعه پايان انداخت . و خان زمان بعد از اطلاع بر اين قضيّه دانست كه دشمنان قوى به بهانهء شاهم بيگ او را مستأصل مىسازند . لاجرم دل بر مفارقت چنان جوان نهاد و او را رخصت كرد كه به هرجا كه خواهد رود . و شاهم بيگ هرروز به منزلى و هرشب جايى بسر مىبرد تا آنكه به نواحى جاگير عبد الرحمن ، ولد مؤيد بيگ - كه با او سابقهء دوستى داشت - رسيد .\r\nو به وقتى كه شاهم بيگ با خان زمان مىبود ، يكى از زنان مغنيه كه به آرام جان موسوم و در عقد خان زمان بود ، از كمال اتحاد در مجلس شرب با شاهم بيگ يك جا مىشد . به واسطهء مناسبت بداصلى ميان شاهم بيگ با آرام جان محبتى پيدا شد و شاهم بيگ او را از خان زمان طلبيده گرفت و مدتى نگاه داشته به عبد الرحمان مؤيد بيگ كه از مصاحبان او بود بخشيد . و عبد الرحمان در وقتى كه شاهم بيگ به نواحى جاگير او رسيد ، حقوق سابق را منظور داشته حسب المقدور شاهم بيگ را مهماندارى كرد . اما شاهم بيگ در مجلس شراب آرام جان را ياد كرده توقع نمود كه عبد الرحمان در اين باب مضايقه نكند . به خلاف توقع او عبد الرحمان در مقام امتناع درآمد و شاهم بيگ ، عبد الرحمان را گرفته آرام جان را متصرف شد . [ 692 الف 
  ]\r\nو مؤيد بيگ ، برادر عبد الرحمان از گرفتار [ ى 
  ] برادر آگاه شده با جمعى مسلّح به درباغى كه شاهم بيگ آنجا بود ، به قصد خلاص برادر رفت . و مردم شاهم بيگ به مدافعه مشغول شده\r\n\r\n\r\n","description":"","footnote":"\r\n( 1 ) . ق : مهنك . منهمك به معنى كوشنده و ستيهنده است .\r\n","page_name":" 5749 ","page_number":639},
  {"content":"\r\n\r\nجنگ شد . و تيرى به شاهم بيگ رسيده كشته شد و عبد الرحمان آزاد شده روى به گريز نهاد و تا درگاه گيتىپناه جايى توقف نكرد . و خان زمان بعد از اطلاع عبد الرحمان را تعاقب نمود ، اما به گردش نرسيد و معاودت نموده جسد شاهم بيگ را به جونپور نقل كرد و آن فتنه فرو نشست .\r\nو يكى از وقايع اين سال قتل مصاحب بيگ ، ولد خواجه كلان بيگ است . و احوال خواجه كلان بيگ در ضمن حالات حضرت فردوس مكانى مكررا مذكور شده است . و فى الواقع خواجه كلان بيگ را حقوق خدمت بسيار در اين سلسله عليّه هست ؛ چنانچه مرقوم قلم مشكين رقم حضرت فردوس مكانى در واقعات بابرى است كه تسخير هندوستان به مساعى جميلهء خوان كلان بيگ شد . و همچنين در قندهار سام ميرزا برادر شاه طهماسب به سعى او شكست يافت . و حضرت فردوس مكانى در نصايح حضرت جنت‌آشيانى به حسن سلوك با خواجه كلان بيگ و عفو گستاخىهاى او وصيت فرموده است .\r\nالقصه ، مصاحب بيگ به واسطهء اعتماد بر حقوق سابق آبا و اجداد بر وفق رضاى بيرام خان ، خانخانان ، سلوك نمىكرد و با وجود نصيحت متنبّه نمىشد . لاجرم به فرمودهء بيرام خان به قتل رسيد و ديگر امرا و امرازاده به غايت هراسان شدند .\r\nو تا اواخر سال اردوى بزرگ در دهلى توقف نمود . و در بيست و ششم ذيحجه آن حضرت از راه كشتى دريا عزيمت دار السلطنهء آگره فرمود . و در تمام راه در كشتى به عيش و عشرت گذشت .\r\nو از ديگر سلاطين روى زمين در اين سال چيزى به تحقيق نپيوست .\r\n\r\n","description":"","footnote":"","page_name":" 5750 ","page_number":640},
  {"content":"\r\n\r\n\r\nذكر وقايع سنهء نهصد و شصت و شش هجرى [ موافق سال نهصد و پنجاه و ششم « 1 » از رحلت « 2 » خير البشر 
  ] مطابق سال سيم الهى\r\nدر هفدهم محرم اين سال ارك قلعهء آگره كه به بادل‌گر « 3 » موسوم بود ، محل نزول همايون شد . و هم در آن ايام بيرام خان از پير محمد خان آزرده‌خاطر شده در مقام استيصال او درآمد ؛ چه ، اختيار و اعتبار او به حدى رسيد كه جميع اركان دولت و اعيان حضرت و امراى الوس جغتاى به در خانهء او مىرفتند ، و اكثر اوقات بار نايافته مراجعت مىكردند . نوبتى بيرم خان به وقتى كه ملا پير محمد خان انحراف مزاجى داشت به عيادت او رفت . و غلام دربان او پيش آمده گفت كه « چندان توقف مىبايد كرد كه خبر قدوم شما برسد . و بعد از اذن درون رويد . » خانخانان از اين سخن به غايت برآشفت .\r\nملا پير محمد آگاه شده به عذرخواهى از منزل خود بيرون آمد . اما سودى نكرد . با وجود اين چون خانخانان درون رفت بجز يك كس از نوكران او اذن دخول نيافت . و خانخانان بعد از مراجعت از اوضاع ملا پير محمد انديشه‌مند شد و بعد از چند روز جمعى را فرستاد كه اسباب سلطنت از ملا پير محمد گرفته او را به قلعهء بيانه بردند و از آنجا به گجرات فرستادند كه به حج رود .\r\nو حاجى محمد خان شيبانى به جاى ملا پير محمد ، وكيل خانخانان شد . و شيخ گدايى ، ولد شيخ جمالى دهلوى كه سابقهء دوستى با خانخانان داشت و به وقت فترت هندوستان كه بيرم\r\n\r\n\r\n","description":"","footnote":"\r\n( 1 ) . ق : سنهء نهصد و هفتاد و ششم .\r\n( 2 ) . م : 966 .\r\n( 3 ) . م : بادل گهر .\r\n","page_name":" 5751 ","page_number":641},
  {"content":"\r\n\r\nخان به گجرات افتاده بود و حسب المقدور خدمات پسنديده به تقديم رسانيده بود ، به منصب صدارت معين گشت .\r\nو فتح قلعهء گواليار كه از قلاع مشهور هندوستان است ، از وقايع اين سال است . قلعهء گواليار را سليم خان افغان جاى نشست خود ساخته بود . و تا اين وقت در تصرف افغانان بود . و بهيل نامى از غلامان سليم خان به حكم عادل به ضبط قلعه قيام مىنمود . و قبل از آنكه بندگان حضرت به دار السّلطنهء آگره تشريف آورند ، پرگنات نواحى گواليار را به قيا خان جايگير كرده بودند و قيا خان به نواحى گواليار آمده و چون مدتى در جاگير خود بود و لشكر بيكران به هم رسانيده گواليار را محاصره نمود و به جهت استحكام قلعه او را كارى از پيش نمىرفت و بهيل كه مرد كارديده [ اى 
  ] بود ، يقين مىدانست كه با وجود قرب جوار فرمانفرماى تمام هندوستان نگاه داشتن قلعه از محالات است . لاجرم كس به نزد رامشاه نامى كه از نسل راجه مانسنگ حاكم قديم گواليار بود فرستاد كه « آبا و اجداد تو حاكم اين قلعه بوده‌اند و من از ضبط اين قلعه در جوار پادشاه عظيم الشأن چنين عاجزم . در عوض قلعه آنچه لايق دانى داده قلعه را متصرف شو . »\r\nرامشاه كه منتظر فرصتى چنين بود ، با آن‌قدر لشكر كه داشت متوجه گواليار شد و قيا خان [ 692 ب 
  ] كه جاگيرش در آن نواحى بود ، از آمدن رامشاه مطلع شده به جنگ بيرون آمد . و جمعى كثير از طرفين به قتل رسيده ، قيا خان به فتح و ظفر مخصوص شد . و رامشاه جانى بيرون برد و به ولايت رانا رفت . و بهيل از مدد رامشاه نوميد شد . و در اين وقت كه بندگان حضرت متوجه دار الخلافهء آگره مىشدند جمعى از امرا را مثل حبيب على سلطان و مقصود على سلطان و محبت على و غير هم را به تسخير گواليار فرستادند . و ايشان قلعه را محاصره كرده كار بر اهل قلعه تنگ ساختند .\r\nدر اين وقت كه رايات جلال به دار الخلافهء آگره نزول اجلال فرمود ، بهيل به غايت مضطرب گشته كس نزد امرا فرستاده طلب عفو و امان كرد ؛ چه ، مكررا مردم سخندان از نزد خانخانان پيش او رفته بودند كه « از آگره تا گواليار سى كروه بيش نيست و محافظت قلعه با وجود اين نزديكى از مقولهء ممتنعات است و طريق نجات منحصر در اطاعت حاجى محمد خان شيبانى . » به موجب التماس بهيل به گواليار رفته او را مطمئن گردانيد و كليد قلعه را به درگاه آورد و با بهيل وجوه آن قلعه كه در غايت استحكام است ، در ربيع الآخر اين سال به تصرف درآمد .\r\nو هم در اين سال سركار جونپور ( و بنارس ) « 1 » كه بعد از واقعهء جوسار تا اكنون در\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5752 ","page_number":642},
  {"content":"\r\n\r\nتصرف افغانان بود ، به سعى عليقلى خان زمان داخل ممالك محروسه شد . و خان زمان را با بقاياى افغانان در آن ولايت مكررا محاربات اتفاق مىافتاد . و به يمن اقبال آن حضرت در جميع معارك افغانان مغلوب و منكوب شده اولياى دولت قاهره به فتح و نصرت مخصوص گشتند و تا كنار آب گنگ به تصرف خان زمان درآمد .\r\nو در ماه رجب اين سال محمد غوث ، برادرى شيخ بهلول « 1 » كه حق سبق خدمت بدين دودمان داشت - چنانچه در احوال حضرت جنت‌آشيانى شمّه‌اى مرقوم شده است و به وقت استيلاى افغانان به گجرات رفته بود ؛ چه ، آن طايفه به واسطهء دولتخواهى الوس جغتاى در مقام امداد اصرار مىنمودند - با فرزندان و مريدان روى اميد به درگاه خلايق پناه آورد و در آگراه به شرف ملازمت مشرف شد ، و به واسطهء تصرف شيخ گدايى در مزاج بيرم خان آن‌قدر رعايت كه توقع داشت ، نيافت . لاجرم به گواليار كه مسكن قديم او بود ، رفته متوطن گشت .\r\nو هم در اين سال حضرت اعلى بهادر خان ، برادر خان زمان را با جمعى كثير از امرا به تسخير مالوه كه در تصرف باز بهادر افغان بود ، نامزد فرمود . و كيفيت استيلاى باز بهادر بر ولايت مالوه آن است كه چون سلطان بهادر گجراتى آن ملك را از تصرف سلاطين خلجى بيرون آورد . و حضرت جنگ‌آشيانى آن ولايت را با گجرات مسخّر ساخت ، و به حسب تقدير - چنان كه كه گذشت - هندوستان به تصرف شير خان درآمد . چون گجراتيان را قوت محافظت مالوه نبود آن مملكت را افغانان متصرف شدند و سخاول خان « 2 » نامى از خاصه خيلان شير خان به حكومت مالوه مقرر شد .\r\nو بعد از شير خان ، سخاول خان نوبتى نزد سليم خان آمد و توجه به خود راه داده به مالوه گريخت . و سليم خان به دفع او به مالوه رفت . سخاول خان طاقت مقاومت نياورده به كوهستان دونگرپور پناه برد . و آخر الأمر به عهد و پيمان نزد سليم خان آمد و سليم خان او را همراه به هندوستان آورده ولايت مالوه را بر ديگر امرا تقسيم نمود و به وقت حكومت عادل ديگرباره سخاول خان به حكومت مالوه رفت و آنجا فوت شد و باز بهادر پسر او قايم مقام پدر شد . و چون افغانان به واسطهء استيلاى الوس جغتاى بر هندوستان متفرق گشتند ، باز بهادر حاكم بالاستقلال مالوه شد . القصّه ، چون بهادر خان به دفع باز بهادر روان شد ، مهمات بيرام خان در آن نزديكى دگرگون شد - چنان كه مذكور شود . و فتح مالوه در تعويق افتاد .\r\nو احوال شهريار ايران در اين سال اين است كه به واسطهء ملايمت هواى قزوين ييلاق و قشلاق همانجا اتفاق افتاد . و مكررا از سرحد روم خبر رسيد كه اولاد سلطان سليمان ، قيصر\r\n\r\n\r\n","description":"","footnote":"\r\n( 1 ) . م : شيخ لولى .\r\n( 2 ) . شجاول خان .\r\n","page_name":" 5753 ","page_number":643},
  {"content":"\r\n\r\nروم با يكديگر در مقام نزاع و جدال‌اند . و متعاقب عرضه داشت شاهقلى سلطان ، حاكم ايروان و چخور سعد به درگاه آمد كه عليقلى چاوش باشى سلطان بايزيد ، ولد قيصر ، با كتابت سلطان بايزيد به درگاه مىرسد . و بعد از وصول مضمون كتابت ، طلب پناه و مأمن نمود ؛ چه ، در ماسين « 1 » سلطان بايزيد از پاشايان كه به حكم خواندگار به جنگ او آمده بودند شكست يافته بود ، و هنوز جواب كتابت نرفته از غايت اضطرار به ولايت شاهى درآمد .\r\nو شاهقلى سلطان ، حاكم چخور سعد به مراسم مهماندارى قيام نموده حقيقت به درگاه اعلام نمود . و همان لحظه حسب الحكم حسن بيگ يوزباشى و آقابالا با تحف و هداياى بىقياس از نقد و جنس به استقبال او رفتند . و حكم شد كه حكام ولايات به قدر مقدور در لوازم مهماندارى سعى نمايند . و به جهت زيادتى اهتمام يكى از نزديكان در هرمنزل معين شد كه اگر حاكم آن ولايت از مهماندارى چنان كه بايد عاجز آيد ، از سركار شاهى ما يحتاج سرانجام نمايند . و به موجب فرموده به فعل آمده سلطان بايزيد به اعزاز تمام متوجه قزوين شد .\r\n\r\n\r\n","description":"","footnote":"\r\n( 1 ) . اين موضع در روضة الصفويّه ( ص 551 ) و تاريخ شاه طهماسب ابن محمود ( ص 99 ) به صورت « ياسين » و در احسن التواريخ روملو به صورت « ماسين » ضبط شده است .\r\n","page_name":" 5754 ","page_number":644},
  {"content":"\r\n\r\n\r\nذكر وقايع سنهء نهصد و شصت و هفت هجرى [ موافق سال نهصد و پنجاه و هفتم « 1 » از رحلت « 2 » خير البشر 
  ] موافق سال پنجم الهى\r\nاحوال شهريار ايران در اين سال اين است كه سلطان بايزيد ، پسر قيصر روم كوچ‌بركوچ با ده دوازده هزار كس كه اكثر اسبان عربى داشتند ، متوجه قزوين شد و از جانب خواندگار سنان پاشا و از طرف سلطان سليم ، ولد خواندگار ، دوراق بيگ به ايلچيگرى آمده بود ، معروض داشتند كه « قبل از اين به وقتى كه فرخزاد بيگ به ايلچيگرى آمده بود از جانبين سخنان صلح گفته شده بود . اكنون ما بر همان عهديم . از آن جانب نيز مىبايد كه عهد سابق منظور باشد . » « 3 »\r\nو چون سلطان بايزيد به حوالى قزوين رسيد ، تمامى امرا و اركان دولت به موجب حكم به استقبال رفته او را در عصر چهارشنبه بيست و يكم محرم به اعزاز بسيار به شهر درآوردند و در ميدان سعادت‌آباد قزوين با شهريار ايران ملاقات كرد . و به وقت ملاقات قريب به ده هزار كس از مردم روم كه اكثر تمام سلاح بودند ، به سلطان بايزيد همراه بود .\r\nشاه طهماسب با قورچى باشى و قورچى تير و كمان و چندى از خدمتكاران نزديك در ميدان او را استقبال كرد و به وقت معانقه خاطر امراى ايران كه بر كنارهء ميدان ايستاده بودند ، به\r\n\r\n\r\n","description":"","footnote":"\r\n( 1 ) . ق : سنهء 977 .\r\n( 2 ) . م : 967 .\r\n( 3 ) . روضة الصفويّه ( ص 551 ) : « سنان پاشا چاشنى گير - كه سابقا در سرحد ارزنة الرّوم به دست غازيان رستم توان افتاده بود و بنابر وقوع مصالحه از قتل نجات يافته بود - با خسرو پاشا ، حاكم وان و على آقا چاوشباشى به رفاقت ولى بيگ يساول باشى - كه بعد از فرخزاد بيگ به ايلچيگرى روم مقرر بود - به رسم ايلچيگرى . . . به درگاه جهان‌پناه آمد . . . » .\r\n","page_name":" 5755 ","page_number":645},
  {"content":"\r\n\r\nغايت پريشان شد ؛ چه ، شاه با اندك مردم در ميان درياى لشكر بيگانه درآمده بود .\r\nراقم حروف از زبان مبارك شاه طهماسب استماع نموده است كه با وجود آنكه چنان اتفاق افتاد كه به ميان لشكر بيگانه تنها درآمده شد و تمام مردم سلاطين بايزيد اطراف و جوانب او را فروگرفته بودند ، به وقت معانقه به نوعى لرزه بر اعضاى سلطان بايزيد افتاده بود كه چندى كه همراه بودند از حركت اعضاى او اطلاع يافتند .\r\nو بعد از شرايط تفقّد و دلجويى ، دولتخانهء قديم شاهى ، محل نزول سلطان بايزيد شد . و روز ديگر شهريار ايران به منزل او رفته لوازم مهماندارى به جاى آوردند . و بعد از چند روز در ميدان سعادت [ آباد 
  ] جشن [ ى 
  ] عالى مرتّب داشته قريب سه چهار هزار تومان - كه دو لك روپيه باشد - از نقد و جنس به امر مكرمت فرمودند . اما سلطان بايزيد از كمال تكبر در اين ايام سربالا نمىكرد و به حسب اتفاق نيز نظرش بر هيچ طرفى نمىافتاد . و در روز جشن شاه طهماسب به دست خود حقه [ اى 
  ] كه به جواهر گران‌بها مرصّع شده بود بر سر او آورد . و از غايت تكبر - چه جاى تواضع - كه سر نيز بالا نكرد و به عادت خود به طريق چوب خشك ايستاده بود . و هرگاه كه سلطان بايزيد به دولتخانهء شاهى مىآمد به غير از پشت پاى خود نمىديد .\r\nو شهريار ايران در مقام درخواست گناه او از پدرش درآمده على آقا آقچه سقّال « 1 » يوزباشى حرم و ارش بيگ راه همراه سنان پاشا و دوراق بيگ ايلچيان روم نزد قيصر فرستاد .\r\nو قيصرزاده از غايت بىعقلى و غرور خيالات فاسد به خاطر مىگذرانيد . نوبتى دلوقدوز و فرهاد و شال بيگ امير آخور كه نزد او به غايت معتبر بودند ، ارادهء فرار به ولايت روم نمودند .\r\nو جمعى از ايشان اين خبر را به حسن بيگ يوزباشى رسانيدند . و سلطان بايزيد بر خبر بردن آن جماعت اطلاع يافته سه كس از ايشان را به قتل آورد . و اين معنى به عرض پادشاه ايران رسيد . و آن حضرت مطلقا اظهار اين معنى نكرد و همچنان در مقام دلجويى او مىبود .\r\nتا آنكه روزى در باغ شاهى جشنى عظيم مرتّب شد و پادشاه ايران بدانچه لايق مهمان و مهماندارى باشد در ترتيب اسباب طوى سعى فرموده دقيقه‌اى فرونگذاشت . و در آخر همين مجلس عرب محمد نام شخصى از نوكران سلطان بايزيد خود را به شاه رسانيده معروض داشت كه « سخنى شنيدنى دارم و فرصت فوت مىشود . » و شهريار ايران او را به دولتخانه وعده داده درگذشت . و سلطان بايزيد از اين معنى آگاهى يافته ، چون از باغ به منزل رفت ، همان لحظه آن بيچاره را به قتل آورد . اين معنى موجب غبار [ 693 ب 
  ] خاطر شاه شده و يقين\r\n\r\n\r\n","description":"","footnote":"\r\n( 1 ) . ق : على آقا آنچه يوزباشى حرم ؛ م : على آقا آنچه سعال . اصلاح از روضة الصفويّه ، ص 553 .\r\n","page_name":" 5756 ","page_number":646},
  {"content":"\r\n\r\nشد كه امرى نامرضى قيصرزاده را در خاطر است كه به امثال اين امور اقدام مىنمايد . لاجرم در انديشهء كار او شد . و در آن چند روز هميشه ملول و متفكر مىبود و با امرا و اعيان قرعهء مشورت در ميان انداخت و هركس به قدر دريافت خود سخنان به عرض مىرسانيد .\r\nآخر الأمر در روز جمعه اواسط ماه شعبان چون خبر تغيّر مزاج شاه طهماسب نسبت به سلطان بايزيد مشهور شده بود ، جمعى از رنود و اوباش بر در خانهء قيصرزاده هجوم آورده سفاهت و جلافت بسيار كردند . اگرچه اين معنى موافق مزاج شاه نبود ، اما چون واقع شد ، ديگر مجال توقّف نماند . جمعى از امرا حسب الحكم به خانهء سلطان بايزيد رفته او را با چهار پسر و جمعى از نوكران مقرّبش به درگاه آوردند . و همان لحظه لله پاشا و فرّخ بيگ و شال ميرآخور و عيسى چاشنىگير و خواجه عنبر كه از معتمدان قيصرزاده بودند به قتل رسيدند . و اورخان ، پسر بزرگ سلطان بايزيد را به حسن بيگ و سلطان محمود را به معصوم بيگ و سلطان محمد را به قورچى باشى و سلطان عبد الله را به مير سيد شريف سپرده ، سلطان بايزيد را در دولتخانه نگاه داشتند . و جمعى از قورچيان معتمد به محافظت او مأمور گشتند . و جميع اموال و اسباب سپاه روم كه قريب به ده دوازده هزار كس بودند به تاراج رفت و اكثرى به قتل رسيدند .\r\nو چون اين جماعت پناه به ايران آورده بودند ، اين معنى بر الوس قزلباش حقيقتا مبارك نيامد ، و نتيجهء آن بعد از رحلت شاه طهماسب به ابلغ وجوه ظاهر شد ؛ چنانچه به جاى خود مذكور خواهد شد . راقم حروف كه از حضار مجلس بود ، چون از دولتخانه بيرون آمد به هر كوچه و محلّت كه گذر كرد كشته بر زبر يكديگر افتاده بود .\r\nدر اوايل رمضان شاه طهماسب بىحضور شده ايام بىحضورى دو ماه و نيم امتداد يافت .\r\nو حكيم نور الدين محمد طبيب و ديگر اطبا در معالجت يد بيضا نمودند . تا آنكه آن مرض كه به غايت صعب بود ، روى در انحطاط نهاد . و عيسى خان ، پسر مؤيد ، حاكم اكثر گرجستان - كه به درگاه آمده بود ، به غايت مناسب اعضا بود - در اين سال مسلمان شده ، رعايت يافت و بر اكثر امرا و اركان دولت مقدم نشست . و قريب به سه لك روپيه الكا يافت . و حسين بيگ قورچى تير و كمان كه به غايت معتبر بود در ذيحجّهء اين سال فوت شد .\r\nو آنچه در اين سال در سواد اعظم هندوستان سانح شد ، اين است كه چون به وقت رحلت حضرت جنت‌آشيانى كه زمان عنفوان شباب و ابتداى نشو و نماى اقبال شهنشاه گيتىستان بود ، بيرام خان در امور ملك و مال صاحب اختيار گشت ، و به واسطهء اقتضاى سن مبارك به نشاط سير و شكار و تماشاى جنگل فيل و ديگر مستلزمات مشعوف بود ، زمام مهام جميع فرق انام از خاص و عام به تقدير ملك علّام به دست بيرام خان درآمد . و آن حضرت او را هرروز\r\n\r\n","description":"","footnote":"","page_name":" 5757 ","page_number":647},
  {"content":"\r\n\r\nبه نوازشى و هرلحظه به عنايتى مخصوص مىساختند و مىفرمودند كه « سرانجام مهمات به نوعى مىبايد كرد كه باعث دل‌مشغولى ما نگردد و به فراغ خاطر به نشاط مشغول توانم بود . »\r\nالقصّه ، بدين جهات و قتل بردى بيگ خان كه از امراى عظيم الشأن الوس جغتاى بود ، و كشتن مصاحب بيگ ولد خواجه كلان بيگ به اندك تقصيرى به نوعى مهابت بيرام خان در خاطرها قرار گرفت كه تمام مقرّبان از او هراسان شدند و در مراعات لوازم خدمت حضرت اعلى محابا مىنمودند . و بيرام خان اكثر نوكران خود را به نهايت اعتبار رسانيده به مناصب بلند سرافراز ساخت . امرا و امرازاده‌هاى قديم بىطاقت شدند و به همگى همت متوجه دفع رفع او گشتند . به تخصيص ادهم خان كه به واسطهء فرزندى ماهم‌انكه و ديگر اسباب از اقدام به خدمات پسنديده به غايت اعتبار رسيده بود . و ماهم‌انكه به ملاحظهء آنكه مبادا بيرام خان به رتبت ادهم خان اطلاع يافته در مقام تأديب او شود ، به غايت انديشه‌مند مىبود و به وقت فرصت از استقلال زياده بر اندازهء بيرام خان ، او و هركس كه راه سخن مىيافت به عرض مىرسانيدند . و اين معنى بر خاطر مبارك حضرت به مقتضاى آنكه ، فرد :\r\n بلى سلطان معشوقان غيور است * ز شركت ملك معشوقش چه دور است \r\nگران مىآمد . تا آنكه در بيستم ماه جمادى الثانى سنهء نهصد و شصت و هفت آن حضرت از آگره كه دار الخلافه بود به عزم شكار بيرام خان را به جهت انجام مهام در آگره به توقف امر فرمود و به نفس نفيس سوار شده و شكاركنان تا پرگنهء سكندرآباد از [ 694 الف 
  ] اعمال دهلى رفته ، چند روز در آن حدود به شكار مشغول افتاد .\r\nو حضرت مريم مكانى در آن وقت به حسب اتفاق در دهلى كه شهاب الدين احمد خان نيشابورى حاكم آنجا بود ، تشريف داشتند . و ميان ماهم‌انكه و شهاب خان خويشى و دوستى بود . در اين وقت ماهم‌انكه فرصت غنيمت دانسته به عرض رسانيد كه « مدتى شد كه حضرت مريم مكانى ديده به ديدار مبارك منوّر نساخته است . و اكنون مزاج مبارك ايشان از منهج استقامت منحرف و صاحب فراش آمد . چون دهلى به غايت نزديك است عيادت ايشان لازم است . » آن حضرت را نيز اين معنى موافق و ملايم مزاج مبارك بود . لاجرم به جانب دهلى كوچ شد و شهاب خان از سر قدم ساخته به استقبال آمد و آنچه داشت به رسم نياز پيشكش بر طبق عرض نهاد .\r\nو ماهم‌انكه و شهاب خان چون فرصتى چنين يافتند به موقف عرض رسانيدند كه « اقتدار و اختيار بيرام خان امرى نيست كه مخفى باشد . اكنون كه موكب عالى بىاستصواب خانخانان به دهلى نزول فرموده است به يقين از جمعى كه در ركاب‌اند آزرده‌خاطر شده در مقام انتقام\r\n\r\n","description":"","footnote":"","page_name":" 5758 ","page_number":648},
  {"content":"\r\n\r\nخواهد شد ؛ چه ، به اندك تقصير مثل مصاحب بيگ شخصى را به قتل آورد . و به اين همه ملاحظه كاشكى كه ما بندگان را با وجود حقوق خدمات سابق و لاحق بر يك دينار قدرت نيست . تمام حاصل ممالك محروسه در ما يحتاج خانخانان و نوكرانش صرف شده و مىشود ، و مع هذا همچون بيد بر جان خويش لرزانيم . اكنون چارهء خويش منحصر در آن مىدانيم كه به اماكن شريفه رفته به مراسم دعاگويى اقدام نماييم . »\r\nآن حضرت در جواب فرمود كه « كس نزد خانخانان فرستاده پيغام مىكنم كه جمعى كه در ركاب‌اند ، درآمدن به دهلى دخلى ندارند و ما به نفس نفيس عزيمت اين صوب كرده‌ايم . » و كسان به رسانيدن اين سخن به خانخانان فرستاده كه عهدنامه مشتمل بر تأكيدات باشد به جهت ماهم‌انكه و جمعى كه در ركاب‌اند بياورد . و چون راه اين‌قدر سخن و ميدان خالى به دست ماهم‌انكه و شهاب خان افتاد ، خاطرنشان مردم دور و نزديك نمودند كه از طرف بيرام خان غبارى بر خاطر اشرف نشسته است ، و آمدن دهلى را باعث همين است . و شهاب خان در مقام استحكام قلعهء دهلى درآمد و به بانگ بلند سخنانى كه مشعر بر مخالفت بيرم خان بود گفتن آغاز كرد و رفته‌رفته به مقتضاى آنكه : « 1 »\r\n هر چند كه با او به عنايت نظرى هست * گوييم بديشان كه سخن را اثرى هست \r\nسخن اختيار زياده بر اندازهء خانخانان در خاطر مبارك جايگير آمد . و چون فرستادگان به جهت آوردن عهدنامه به دهلى « 2 » رفتند ، بيرام خان سراسيمه شده دانست كه اختيار از دست رفت . خواجه امين الدين محمود و حاجى محمد خان شيبانى و ترسون بيگ را كه مدار خانخانان بر ايشان بود ، به دهلى به عذرخواهى فرستاد و معروض داشت كه « حاشا نسبت به جمعى كه به مراسم نيكو بندگى اين درگاه قيام نموده باشند بدى در خاطر باشد و بجز نيكويى انديشه در حق ايشان نموده باشد . »\r\nآن جماعت چون به دهلى آمدند كار از آن گذشته بود كه كسى گوش به سخن ايشان كند ، بلكه رخصت بازگشتن نيز نيافتند . و در اين مرتبه يكباره تغير مزاج مبارك از خانخانان خاطر نشان خواص و عوام شد . هركس از امرا كه سال‌هاى دراز منتظر اين روز بودند ، هرجا كه بودند عزيمت دهلى نمودند . اول قيا خان كه از خدمتكاران قديم اين دودمان بود از آگره گريخته به دهلى رفت . و همچنين از اطراف جوانب مردم مىآمدند و رعايت مىيافتند . و شهاب خان به استصواب ماهم‌انكه در سرانجام مهام خلايق سعى مىنمود .\r\n\r\n\r\n","description":"","footnote":"\r\n( 1 ) . م : + بيت .\r\n( 2 ) . ظاهرا بايد آگره باشد .\r\n","page_name":" 5759 ","page_number":649},
  {"content":"\r\n\r\nو بيرام خان چون از مراجعت فرستادگان خود نااميد شد متحير شده راه به جايى نمىبرد ، و روزبه‌روز خبر رفتن امرا به درگاه شنيده مضطرب‌تر مىشد . كس فرستاده بهادر خان را كه به تسخير مالوه مىرفت ، بازگردانيد . نخست عزيمت رفتن مالوه و تسخير آن ولايت كرد . و از آن پشيمان شده عزيمت سنبل و دفع افغانان از آن راه به خاطر گذرانيد . و اين رأى نيز منقلب شد . آخر الأمر عزيمت حج نموده جمعى از امرا را كه تا آن غايت از او جدا شده بودند ، طلب نمود و قرارداد خود را در ميان آورده ايشان را رخصت درگاه نمود . و از آگره بيرون رفته كوچ‌بركوچ متوجه ناگور شد . و بهادر خان و ديگر امرا احرام دهلى بسته به سعادت ملازمت سرافراز شدند . و بيرام خان ، محمد امين ديوانه را كه در بيانه محبوس بود خلاص ساخته به درگاه فرستاد .\r\nو چون بيرون رفتن خانخانان از آگره به عرض رسيد ، رفتن او محمول بر ارادهء درآمدن به سركار [ 694 ب 
  ] پنجاب شد ، و امراى مخالف خانخانان چندان در اين معنى غلوّ كردند كه رايات جلال در دويم ماه رجب عازم ناگور شد كه بيرام خان ارادهء دخول پنجاب نتواند نمود .\r\nو در سركار ميوات خبر توجه حضرت به طرف ناگور به لشكر بيرام خان رسيد . جمعى كه به او همراه بودند ، « 1 » متفرق شده هريك از راهى عازم درگاه شدند . تا حتى نوكران قديم بيرام خان و حضرت اعلى به وقت توجّه ناگور ، مير عبد اللطيف حسينى قزوينى را نزد خانخانان فرستاده پيغام داد « 2 » كه « تا غايت رضاى اشرف مقرون به آن بود كه به مهمات سلطنت او اقدام نمايد و به انجام رساند ، كه همگى خاطر اشرف به نشاط سير و شكار مايل بود . اكنون داعيه آن است كه به مهمات خلايق - كه ودايع خالق‌اند - به نفس نفيس بازرسيم . مىبايد كه آن دولتخواه دامن از اشغال دنيوى درچيده عازم حج گردد . و از پرگنات هندوستان هرجا كه خواهد ( به جهت مدد معاش ) « 3 » به گماشتگان او سپرده خواهد شد . »\r\nو بيرام خان بعد از استماع سخنان مير عبد اللطيف اظهار اطاعت و انقياد نموده معروض داشت كه « هرگز ارادهء مخالفت در خاطر خطور نكرده و نخواهد كرد . » و مجموع اسباب سلطنت از علم و نقاره و غير ذلك مصحوب حسينقلى بيگ ذو القدر روانهء درگاه نموده خود متوجه ناگور گشت كه از راه گجرات به مكه رود . و بجز از ولى بيگ ذو القدر و اسماعيل قلى خان ، ولد ولى بيگ كه نسبت خويشى به بيرام خان داشتند ، و شاهقلى خان محرم و حسين خان كسى كه از او اعتبارى توان گرفت همراهى به خانخانان نكرد . و فوج‌فوج امرا كه از بيرام خان\r\n\r\n\r\n","description":"","footnote":"\r\n( 1 ) . م : همراه او بودند .\r\n( 2 ) . م : فرمود .\r\n( 3 ) . م : ندارد .\r\n","page_name":" 5760 ","page_number":650},
  {"content":"\r\n\r\nجدا شده بودند در نواحى جهجر « 1 » به شرف آستان‌بوسى مشرّف شدند .\r\nو شاه ابو المعالى نيز در اين وقت به درگاه آمده از غايت بىعقلى به وقت سوارى به كرنش آمده همچنان بر بالاى اسب از كمال بىادبى و حماقت سر فرود آورد . و آن حضرت از كمال وقار در آن وقت آن گستاخى را از او درگذرانيدند . و با وجود آنكه به جهت اعمال سابق و لاحق مستوجب قتل بود ، از كشتن او درگذشته او را به شهاب خان سپردند .\r\nو ملا پير محمد شيروانى كه اخراج كردهء خانخانان بود ، در گجرات از تغيير مزاج اشرف نسبت به بيرام خان آگاه شده خود را به تعجيل به درگاه رسانيد . و به عنايات و مراحم پادشاهانه سرافراز شده به خطاب « خان » ى و تفويض علم و نقاره از اقران ممتاز گشت و با جمعى كثير به تعاقب بيرام خان معين شد كه اگر او در رفتن مكه اهمال نمايد جبرا و قهرا پير محمد خان ، بيرام خان را به مكه روانه سازد . و رايات جلال از پرگنهء جهجر متوجه دهلى شد . و حكم طلب منعم خان ، حاكم كابل عزّ اصدار يافت . و حسينقلى بيگ اسباب سلطنت بيرام خان را به درگاه رسانيده نوازش يافت .\r\nو بيرام خان از ناگور كوچ كرده به بيكانير رفت و چند روز آنجا توقف نمود . و در بيكانير خبر تربيت « 2 » پير محمد خان شنيده به اغواى فتنه‌انگيزان عازم پنجاب شد و به قلعه ترهنده « 3 » آمده اروق و احمال و اثقال زيادتى را در آن قلعه كه در تصرف شير محمد ديوانه كه تربيت كردهء او بود ، گذاشت و بگذاشت . و شير محمد تمام آن اموال را متصرف شد . و بيرام خان به نواحى ديبالپور رسيده ، خواجه مظفر على ديوان خود را نزد درويش محمد اوزبك كه نوكر قديم بيرام خان بود فرستاد و طلب حضور او نمود . و درويش محمد به خلاف متوقع ، خود نيامد . و خواجه منصور على را نيز نفرستاد ، بلكه او را مقيد روانهء درگاه كرد . و بيرام خان متحير متوجه پرگنهء چالندر گشت .\r\nو خبر عزيمت خانخانان به طرف پنجاب به مسامع جلال رسيد . اتكه خان با فرزندان و برادران و جمعى ديگر از امرا به ضبط پنجاب و دفع بيرام خان حسب الحكم روان شد و به نواحى چالندر به تعجيل رفت . و در ظاهر قصبهء كوناخور به بيرام خان رسيد . و بيرام خان به جنگ ايستاده از طرفين حسب المقدور كوشش نمودند . ولى بيگ ذو القدر و اسماعيل ، پسرش و حسين خان بكوبه و شاهقلى خان محرم از جانب بيرام خان آثار شجاعت به ظهور آوردند و اكثر صفوف اتكه خان را بر هم زدند . اما به مقتضاى آنكه ، بيت :\r\n با ولىنعمت از برون « 4 » آيى * گر سپهرى كه سرنگون آيى \r\n\r\n\r\n","description":"","footnote":"\r\n( 1 ) . ق : حجر ؛ م : حهحر . اصلاح از مآثر الامرا .\r\n( 2 ) . م : ترتيب .\r\n( 3 ) . م : تريده .\r\n( 4 ) . م : بيرون .\r\n","page_name":" 5761 ","page_number":651},
  {"content":"\r\n\r\nآخر الأمر اتكه خان بر قلب بيرام خان حمله برده او را منهزم گردانيد . و بيرام خان پريشان و پشيمان به كوهستان سوالك گريخت . و ولى بيگ ذو القدر و پسرش و جمعى ديگر از مردم بيرام خان اسير سرپنجهء تقدير شدند .\r\nو اردوى بزرگ بعد از فرستادن اتكه خان به جانب [ 695 الف 
  ] پنجاب عازم لاهور گشت .\r\nو خواجه عبد المجيد روى « 1 » به خطاب « آصف خانى » سرافراز شده به ضبط دهلى معين گشت .\r\nو شكاركنان تا لودهيانه آمده شد . و منعم خان و مقيم خان كه از كابل به موجب طلب عازم درگاه شده بودند در اين وقت به سعادت آستان‌بوسى رسيدند . و منعم خان به نوازش بىكران مخصوص گشته به خطاب « خانخانان » و منصب وكالت سرافراز شد . و گرفتاران لشكر بيرام خان را به درگاه آوردند . ولى بيگ كه زخمدار بود ، فوت شد و سرش را به دهلى و آگره بردند . و رايات جلال مقرون فتح و فيروزى عازم كوهستان سوالك گشت .\r\nو چون مسافت نزديك شد ، جمعى از مردم منقلاى بىمحابا به كوهستان درآمدند و زمينداران در جاهاى تنگ به جنگ ايستاده داد مردانگى دادند . بهادران لشكر منصور با وجود آنكه جاى جولان يكران نبود ، پاى ثبات فشرده بر مخالفان غلبه بردند و بسيارى از ايشان را به قتل آوردند . سلطان حسين خان جلاير در اين معركه به شهادت رسيد . و بيرام خان كه از غايت سراسيمگى و خوف راه به جايى نمىبرد ، از در عجز درآمده جمال خان غلام معتمد خود را به درگاه فرستاده استدعاى عفو نمود . و حقوق خدمات سابق را شفيع گناهان ساخت . ملتمس او درجهء قبول يافته مولانا عبد الله سلطان نورى « 2 » كه به مخدوم الملك مخاطب بود ، به جهت اطمينان خاطر بيرام خان به آن كوهستان رفت .\r\nو از جمله وقايع اين سال يكى اين است كه چنان كه در محال متعدد سابقا مذكور شد حكومت بدخشان به ارث به ميرزا سليمان بن ميرزا خان تعلق داشت . و به واسطهء قرب جوار هميشه ميان او و سلاطين شيبانى منازعت قايم بود . و چون براق خان در ممالك ماوراء النهر و توابع و تركستان به غايت استقلال رسيده بود و جميع سلاطين اوزبك متابعت او مىنمودند ، در عهد او ميرزا سليمان كه وارث آن ممالك بود ، ناچار به بدخشان قناعت مىكرد . بعد از فوت براق خان ، ميرزا سليمان با پسر خود ميرزا ابراهيم عازم تسخير حصار شد . و حكام حصار به جنگ پيش آمده شكست فاحش يافتند . و عباس سلطان « 3 » كه از سلاطين آنجا بود كشته شد . و ميرزا سليمان متعاقب رفته حصار را حصار كرد ، اما ناگرفته به بدخشان معاودت نمود . و داعيهء تسخير ممالك سلطان ابو سعيد در خاطر ميرزا سليمان پيدا شده ، در اين سال با\r\n\r\n\r\n","description":"","footnote":"\r\n( 1 ) . م : روزى .\r\n( 2 ) . م : بردى .\r\n( 3 ) . م : عباس خان .\r\n","page_name":" 5762 ","page_number":652},
  {"content":"\r\n\r\nلشكر تمام بدخشان به اتفاق ميرزا ابراهيم ، پسر خود متوجه بلخ شد . و بلخ بعد از فوت كسكن « 1 » قراسلطان به تصرف برادرش ، پير محمد خان درآمده بود .\r\nپير محمد خان چون از عزيمت ميرزا سليمان آگاه شد ، بر ديگر سلاطين شيبانى به تخصيص نزد عبد الله خان ، ولد اسكندر خان كه بخارا را از تصرف برهان خان بيرون آورده صاحب اختيار شده بود و خسرو سلطان ، حاكم شهر سبز كه هردو برادرزاده‌هاى او بودند ، فرستاده طلب كمك نمود . و عبد الله خان و خسرو سلطان به كمك عم خود بىتوقف آمدند . و در نواحى بلخ لشكر بدخشان و اوزبك به يكديگر رسيده جنگ عظيم كردند .\r\nو ميرزا سليمان شكست يافته به جانب بدخشان روان شد . و ميرزا ابراهيم ، پسرش به وقت فرار گرفتار شد . و پير محمد خان از كمال بىمروتى به قتل او فرمان داد . و در عنفوان جوانى ميرزا ابراهيم كه به اكثر صفات حسنه آراسته بود ، شهادت يافت . و ميرزا سليمان پريشان و بىسامان به بدخشان آمده عرايض به درگاه فرمانفرماى اقليم هندوستان فرستاده طلب امداد نمود . اما چون به وقت رحلت حضرت جنت‌آشيانى ترك ادب نموده به كابل آمده بود ، التماس او درجهء قبول نيافت .\r\n\r\n\r\n","description":"","footnote":"\r\n( 1 ) . ق : كستن ؛ م : كسيتن . اصلاح از احسن التواريخ . كسكن لفظ تركى است به معنى گرز .\r\n","page_name":" 5763 ","page_number":653},
  {"content":"\r\n . \r\n","description":"","footnote":"","page_name":" 5764 ","page_number":654},
  {"content":"\r\n\r\n\r\nذكر وقايع سنهء نهصد و شصت و هشت هجرى [ موافق سال نهصد و پنجاه و هشتم « 1 » از رحلت خير البشر « 2 » 
  ]\r\nدر اين سال سلطان سليمان ، خواندگار روم چون اطلاع يافت كه شاه طهماسب شهريار ايران با او در مقام صلح است و سلطان بايزيد را كه خواندگار از او به غايت هراسان بود ، مقيد گردانيده است ، على پاشا ، حاكم مرعش و حسن آقا [ قاپوچىباشى 
  ] « 3 » را با هفتصد كس به ايلچيگرى فرستاده و از تحف و هداياى آن ولايت چندانكه لايق طرفين بود ارسال نمود . و در بيست و هفتم رجب ايلچيان به قزوين درآمده آنچه همراه آورده بودند از كمر و شمشير و كمر خنجر مرصع و اقمشه و امتعهء نفيسهء فرنگ و مصر و شام و غير ذلك و اسبان عربى به نظر اشرف درآوردند ، و قواعد دوستى بيشتر از پيشتر استحكام يافته ، جعفر بيگ كنگرلو استاجلو به همراهى ايلچيان حسب الحكم عازم روم شد .\r\nو در اين سال گرگين ، ولد لوند گرجى با شاهوردى [ 695 ب 
  ] سلطان زياد اغلان ، حاكم سرحدّ گرجستان جنگ كرده كشته شد . و سرش را به درگاه شاه آوردند . و حسن بيگ يوزباشى كه از معتمدان درگاه شاه بود ، در ذيحجّهء اين سال فوت شد . و اردوى قزلباش به عزم ييلاق و قشلاق در قزوين گذرانيد .\r\nو سوانح هندوستان در اين سال اين است كه چون مخدوم الملك نزد بيرام خان رفت خاطر او را مطمئن ساخته به اتفاق عازم درگاه شدند . و در ماه محرّم همين سال تمام امرا و خوانين حسب الحكم به استقبال بيرام خان رفته او را به اعزازو احترام به اردوى بزرگ درآوردند . و\r\n\r\n\r\n","description":"","footnote":"\r\n( 1 ) . ق : سنهء نهصد و هفتاد و هشت .\r\n( 2 ) . م : 958 .\r\n( 3 ) . افزوده از احسن التواريخ ، ص 532 .\r\n","page_name":" 5765 ","page_number":655},
  {"content":"\r\n\r\nبه وقت ادراك سعادت ملازمت به رسم گناهكاران دستار در گردنش كرده به سعادت پاى بوس سرافراز شد و به هاىهاى بگريست . و آن حضرت به دست مرحمت او را از خاك برداشته تفقّدات فرمودند ، و به جاى قديم خود حسب الحكم بنشست . و در همين مجلس از كمال مروت در رفع خجالت بيرام خان آن‌قدر مبالغه رفت كه با كليّه خاطر بيرام خان مطمئن شد و به انعام خلعت خاص و رخصت زيارت حرمين و خرجى راه سرافراز شد . و اردوى عالى عازم دهلى شد .\r\nو آن حضرت بساط شكار فرموده از اروق جدا شده به راه حصار فيروزه روان شد و شكاركنان متوجه دهلى گشت . و به واسطهء ميل خاطر به شكار يوز حكم گرفتن يوز شده ، در آن حدود چند قلّاده يوز بگرفتند . و چهارم ماه ربيع الأول دهلى محل نزول رايات جلال گشت . و از راه دريا عزيمت آگره نموده شد . و دوازدهم ربيع الثانى دار الخلافهء آگره از غبار موكب همايون رشك روضهء رضوان گشت . و منازل بيرام خان به منعم خان مرحمت شد . و بعد از آنكه روزى چند به عيش و عشرت گذشت ، چند روزى مزاج مبارك از منهج استقامت منحرف و اطبّا در معالجه يد بيضا نمودند . آن مرض كه جلدى بود به صحت مبدل گشت . و چندان صلات و صدقات در اين اوقات به مستحقان و فقرا رسيد كه از خواهش بىنياز شدند .\r\nو ادهم خان و پير محمد خان با جمعى كثير از امرا مثل محمد صادق خان و قيا خان و شاه محمد خان قندهارى و عادل محمد پسرش و محبعلى خان و حبيب على خان و تسخير مالوه كه در تصرف باز بهادر بود ، نامزد شده روان گشتند . و باز بهادر كه اوقاتش هميشه به عيش و عشرت مىگذشت و در فن موسيقى هندوستان مهارت بىنهايت داشت ، وقتى مطلع شد كه لشكر نزديك رسيده لاجرم از صحبت زنان مغنيه برخاسته عزيمت جنگ مردان مرد نمود . و در حملهء اول منقلاى لشكر ظفر اثر پشت بر معركه كرده عنان تا برهانپور بازنكشيد . و تمام اسباب و جهاتش به تاراج رفت . و چون اندوختهء ايام حياتش بجز جوارى مغنيه - كه به زبان هندوستان ايشان را پاتر مىگويند - نبود ، به وقت عزيمت جنگ جمعى را بازداشته بود كه بعد از شكست كه يقينش بود ، به قتل آن بيچاره‌ها اقدام نمايد . و به وقت فرار آن مردم چندان مجال نيافتند كه به فرموده قيام نمايند . و جميع آن زنان به تصرف ادهم خان درآمدند .\r\nو باز بهادر چون به جنگ مىرفت ، شخصى را گذاشته بود كه اگر مغولان غالب شوند او جميع حرم‌ها را به قتل آورد . و چون باز بهادر شكست يافت ، آن شخص شمشير كشيده روب‌متى را با چند حرم ديگر از روى اضطرار « 1 » زخمى چند زده و ديگر حرم‌ها چون اين\r\n\r\n\r\n","description":"","footnote":"\r\n( 1 ) . م : اضطراب .\r\n","page_name":" 5766 ","page_number":656},
  {"content":"\r\n\r\nحال را ديدند رو به گريز آورده هريك به طرفى بدر رفتند و پنهان گشتند .\r\nو چون ادهم خان به شهر درآمد و شنيد كه روب‌متى زخمى دارد و به او پيغام فرستاد كه « تو معالجهء خود بكن كه چون زخم‌هاى تو خوب شود ، تو را پيش باز بهادر فرستم . » روب‌متى در مقام علاج خود شد . و چون بهتر شد ، پيغام پيش ادهم خان فرستاد كه « من بهتر شده‌ام و قوّت رفتن دارم . اگر به قول خود وفا مىكنى من را پيش باز بهادر بفرست . » ادهم خان گفت :\r\n« مىفرستم . » و امروز و فردا مىكرد . « 1 » تا آنكه روب‌متى خوب شد . كه بعد از آن ادهم خان پيغام فرستاد كه « من از ترس آنكه مبادا بندگان حضرت را بد آيد ، تو را نمىتوانم فرستاد . » بعد از آن شبى كس فرستاده روب‌متى را طلبيده ، روب‌متى گفت : « خان را بگوييد كه اينجا بيايد . » چون كس ادهم خان رفت ، روب‌متى كافور بسيار خورد و نيل بر بالاى آن خورد .\r\n( چون ادهم خان به خانهء او آمد ، او را مرده يافت . ) « 2 »\r\nو ادهم خان ولايت مالوه را بر امرا تقسيم نموده جميع اسباب سلطنت باز بهادر را متصرف شد . و از غايت بىانصافى از آن غنايم‌لا تعدّ و لا تحصى - بجز فيل [ ى 
  ] چند - چيزى روانهء درگاه نساخت . و چون خبر فتح مالوه مسموع ايستادگان پايهء سرير خلافت « 3 » مصير گشت ، اردوى بزرگ به عزيمت سير مالوه به آن طرف روان شد و نواحى قلعهء زنتنبور - كه از قلاع مشهور هندوستان است - محل عبور [ 696 الف 
  ] لشكر منصور گشت . و چون وقت تقاضاى محاصرهء قلعه نمىكرد ، از آنجا گذشته در حدود قلعهء كاكرون نزول اتفاق افتاد .\r\nو كاكرون از توابع مالوه در تصرف يكى از امراى باز بهادر بود . كوتوال چون از وصول رايات جهانگشا اطلاع يافت ، با تيغ و كفن به درگاه آمد و قلعه به يكى از ملازمان درگاه سپرد .\r\nو حاكم سابق معروض داشت كه « به واسطهء سامان سفر چند روز توقف ناچار است . » و مرخص شد كه استعلام خود كرده در آگره به ملازمت آيد .\r\nو در آخر همين روز حضرت اعلى به طريق ايلغار متوجه سارنگپور كه محل قرار ادهم خان بود ، گشت . ماهم‌انكه مسرعان به اخبار ادهم خان فرستاد . آن حضرت آن‌چنان به تعجيل راند كه باد صبا را مجال سبقت نشد . و ادهم خان به حسب اتفاق در همين روز به عزيمت تسخير قلعهء كاكرون از سارنگپور بيرون آمده دو سه كروه طى كرده بود . جمعى از لشكريانش كه پيشتر بودند به يك بار از قرب وصول آن حضرت مطلع شده از پشت زين بر روى زمين آمده به مراسم زمين‌بوسى قيام نمودند . چون از توجه آن حضرت مطلقا اطلاعى نداشت به غايت متحير شد ؛ كه سبب اين همه تعظيم چيست ؟ چون نزديك رسيد و بر وصول رايات\r\n\r\n\r\n","description":"","footnote":"\r\n( 1 ) . م : مىگفت .\r\n( 2 ) . م : مطلب بين ( ) را ندارد .\r\n( 3 ) . م : سلطنت .\r\n","page_name":" 5767 ","page_number":657},
  {"content":"\r\n\r\nجلال اطلاع يافت به صد اضطراب به مانند مردم خود پياده شد و به شرايط زمين‌بوسى اقدام نمود . و آن حضرت او را نوازش بسيار فرمود و لحظه‌اى در همان مقام به واسطهء آنكه ديگر بندگان از شرف زمين‌بوسى محروم نمانند توقف فرمود .\r\nو رايات جلال به سارنگپور در منزل ادهم خان نزول فرمود . و ادهم خان بدانچه دست مكنتش بدان مىرسيد ، در لوازم نياز و پيشكش سعى نمود . و نخست به واسطهء آنكه تقصيرى كه از ادهم خان در نفرستادن اسباب و اموال باز بهادر و جوارى مغنيه از او سر زده بود ، پيشكش‌هاى او در معرض قبول نيفتاد و بعد از آنكه ادهم خان اضطراب بسيار نموده عجز و زارى بىنهايت كرد ، آن حضرت به او در مقام انبساط شده ، رقم قبول بر آنها كشيدند . و روز ديگر ماهم‌انكه و بازماندگان ايلغار نموده ، مجموع به درگاه آمد [ ند 
  ] . و ادهم خان جميع آنچه از سركار باز بهادر متصرف شده بود ، به نظر اشرف درآورد . و بعضى « 1 » از حرم‌هاى باز بهادر - كه ايام جوانى گذرانيده بودند - نزد ادهم خان باقى و تتمّه حوالهء معتمدان درگاه شد .\r\nو روزى چند در سارنگپور اوقات به عيش و عشرت گذشت و عزيمت مراجعت مصمّم شد . و در منزل اول ادهم خان كه به غايت بىباك و خودرأى بود ، از غايت جهل و حماقت والدهء خود را كه خادم حرمسراى بود بر آن داشت كه به وقت كوچ دو عورت از حرم‌هاى باز بهادر را گريزانيد ؛ به گمان آنكه چون هركس به كوچ كردن مشغول است كس به فكر ايشان نخواهد افتاد . و در منزل ديگر كه معلوم شود كسان به تفحص و تجسس فرستاده خواهد شد و چند روز به اين طريق خواهد گذشت . و اگر آخر ناچار پيدا بايد كرد ، بارى چند روز غنيمت است .\r\nاما به خلاف گمان او همان لحظه فرار ايشان به عرض اشرف رسيده و كوچ متوقف شد . و ادهم خان مضطرب شده آن دو بيچاره را سر به صحرا داد . و مستحفظان هردو را در لحظه گرفته نزد ماهم‌انكه - كه خادم حرمسرا بود - آوردند . و ماهم‌انكه در لحظه به قتل ايشان حكم كرد . آن دو بىگناه كشته شدند . و آن حضرت از كمال مروت به ماهم‌انكه هيچ نگفت . و جميع امراى مالوه به ملازمت آمده رخصت رفتن به اقطاعات خود يافتند . و ادهم خان و پير محمد خان نيز بعد از دو سه منزل مرخص گشتند . و رايات همايون فال در ضمان حمايت ذو الجلال عازم دار الخلافهء آگره گشت .\r\nو در نواحى برور « 2 » قراولان خبر رسانيدند كه شيرى به غايت قوى هيكل بر سر راه است . و آن حضرت از غايت شجاعت به شكار آن رغبت فرموده به ذات بىهمال « 3 » تنها در برابر آن\r\n\r\n\r\n","description":"","footnote":"\r\n( 1 ) . م : جمعى .\r\n( 2 ) . م : بردر .\r\n( 3 ) . م : بىمثال .\r\n","page_name":" 5768 ","page_number":658},
  {"content":"\r\n\r\nسبع درآمد . سكّان ارض و سما دست به دعا برآورده محافظت ذات بىهمال را از مهيمن منّان خواهان گشتند . و نظاره گيان وقتى آگاه شدند كه آن دد به ضرب شمشير پادشاه جهانگير بر زمين افتاده بود . و امرا و لشكريان آنچه حاضر داشتند به رسم نثار برافشاندند و صلوات و صدقات به مستحقّان رسانيدند . و اين نخستين سبعى بود كه آن حضرت به نفس نفيس به شكار آن رغبت فرمود .\r\nو در بيست و نهم رمضان دار الخلافهء آگره محل نزول همايون شد و مير منشى در اين يورش به خطاب « اشرف خان » ى مخاطب گشته از امثال و اقران امتياز يافت .\r\nو هم در اين سال ميان خان زمان و افغانان جنگ واقع شد . و تفصيل احوال افغانان كه بر بنگاله و بهار تا حدود چنار استيلا داشتند ، در اين ايام اين است كه چون عادلى بعد از قتل هيمو بىقوّت شد ، تاج خان و عيسى خان سور كه از امراى مخصوصان سليم خان بودند ، محمد خان كورنيز ، حاكم بنگاله را بر مخالفت تحريص نموده او را بر خود [ 696 ب 
  ] حاكم گردانيدند و با لشكرى افزون از قياس متوجه چنار شدند . عادلى بعد از اطلاع ، به جنگ پيش رفته و در حوكنت « 1 » هر دو لشكر به يكديگر رسيدند و قتال صعب اتفاق افتاده و عادلى ظفر يافت و محمد خان كورنيز با بسيارى از معتبران به قتل رسيدند . تاج خان و عيسى خان گريخته به بنگاله رفتند و برادر محمد خان را بر خود امير ساخته ديگرباره به جنگ عادلى آمدند . و در اين مرتبه ايشان غالب آمده ، عادلى كشته شد .\r\nو پسر عادلى ، شير خان - كه در قلعهء چنار بود - قايم مقام پدر شد و به واسطهء قرب جوار در مقام تسخير جونپور كه در تصرف عليقلى خان زمان بود ، درآمد . و خان زمان چون طاقت مقاومت نداشت ، عرايض به درگاه فرستاده طلب كمك نمود . و حسب الحكم امراى آن نواحى مثل ابراهيم خان اوزبك و مجنون خان قاشقال و شاهم خان جلاير و كمال خان ككر با لشكر بسيار به خان زمان ملحق شدند . و افغانان از غايت غرور با فيل تا كنار آب جونپور آمدند . و بعد از سه روز از آب گذشته عازم جنگ شدند .\r\nو خان زمان نيز به تسويهء صفوف پرداخته آتش قتال اشتعال يافت . نخست افغانان غالب آمدند . خان زمان با اكثر امراى دست راست و چپ يك جا شده آغاز كماندارى نمودند . و چون لشكر افغان كماندارى - كه بهترين صنعت سپاهيان است - مطلقا نمىدانند ، سراسيمه شدند و به توفيق الله لشكر الوس جغتاى ظفر يافته افغانان منهزم شدند و بسيارى از ايشان به قتل رسيده تمام فيل‌ها و اسباب ايشان به دست خان زمان و همراهانش درآمد . و عرايض مشتمل بر فتح به\r\n\r\n\r\n","description":"","footnote":"\r\n( 1 ) . بدين‌گونه است در نسخ .\r\n","page_name":" 5769 ","page_number":659},
  {"content":"\r\n\r\nدرگاه جهان‌پناه رسيده و رايات جلال در اواخر اين سال به عزم صيد و شكار از راه كالپى عازم كره « 1 » و مانكپور شد .\r\nو عبد الله خان اوزبك در كالپى به وقت نزول موكب همايون از اسب و شتر و فيل و نقد و جنس و كنيز و غلام آنچه دست قدرت او بدان مىرسيد ، پيشكش فراوان به نظر اشرف درآورد . و نيكوخدمتى عبد الله خان پسند افتاد . و موكب عالى از كالپى به كره رفت . و عليقلى خان زمان و بهادر خان در اين وقت به سعادت زمين‌بوسى سرافراز شده پيشكش بسيار گذرانيدند . از آن جمله فيلان نامدار افغانان بود كه هريك از آنها در معارك متعدّد كارهاى نمايان كرده بودند . و آن حضرت كه به ( فيل خوب ) « 2 » ميل بسيار داشت ، او را با برادر به الطاف خسروانه از اقران ممتاز « 3 » ساخت . و بعد از فراغ خاطر از نشاط عزم مراجعت حرم شد و خان زمان و برادرش بعد از سه منزل رخصت يافته معزّز و محترم به جاگيرهاى خود رفتند . و اردوى بزرگ به تاريخ هجدهم ذيحجهء سنهء نهصد و شصت و هشت « 4 » به دار الخلافهء آگره نزول نمود .\r\nو در اواخر اين سال در گجرات اعتماد خان كه وكيل مطلق العنان بود ، سلطان احمد را به حيله [ اى 
  ] كه توانست از ميان برداشت و طفلى مجهول النسب ننو نام را پسر سلطان محمود نام كرده به سلطنت موسوم گردانيد . و امراى گجرات چون يقين مىدانستند كه محمود منقطع النسل بود ، در مقام نزاع و اختلاف درآمدند . و حاكم « 5 » دست‌نشان اعتماد خان كه به مظفر ملقب گشته بود جز بر اعتماد خان . . . « 6 » بود و هريك از امرا محال جاگير قديم خود را ملك طلق خود انگاشته از اعتماد خان طلب زيادتى كردند . و او ناچار حسب المقدور در انجاح مسئولات ايشان سعى مىنمود . تا آنكه خواهىنخواهى اكثر محال جاگير اعتماد خان را متصرف شدند و هنوز تمناى زيادتى مىكردند . و تا اوايل سنهء نهصد و هشتاد « 7 » حال بر اين منوال گذران بود .\r\nو حاكم برهانپور و حكام دكن در اين سال به حال خود بودند . و احوال حكام ماوراء النهر چون از كتبى كه به وقت تحرير اين سطور در نظر بود به تحقيق نپيوست ، ان شاء اللّه تعالى بعد از احاطهء علم ، در يكى از سنوات آتيه به تفصيل نوشته خواهد شد .\r\n\r\n\r\n","description":"","footnote":"\r\n( 1 ) . م : كونه .\r\n( 2 ) . ق : ( قتل خوك ) .\r\n( 3 ) . م : امتياز .\r\n( 4 ) . م : سنهء ثمان و ستّين و تسعمائه .\r\n( 5 ) . م : حكم .\r\n( 6 ) . جاى يك كلمه در نسخ بياض است .\r\n( 7 ) . م : 969 .\r\n","page_name":" 5770 ","page_number":660},
  {"content":"\r\n\r\n\r\nذكر وقايع سنهء نهصد و شصت و نه هجرى [ موافق سال نهصد و پنجاه و نهم « 1 » از رحلت خير البشر « 2 » ، 
  ] موافق سال ششم الهى\r\nدر ابتداى اين سال شاه طهماسب شهريار ايران به عزم شكار ماهى به ولايت طارم رفت و به جايى كه سفيدرود و شاهرود به هم مىرسند ، چند روز به نشاط شكار مشغول بوده به قزوين مراجعت فرمود . و در شب چهارشنبه چهاردهم جمادى الأول همشيرهء شاه طهماسب كه به سلطانم موسوم بود و شهريار ايران از غايت محبّتى كه به او داشت يك لحظه تجويز دورى او نمىفرمود و در معظمات امور ملك و مال از صلاح و خير ديد او مطلقا تجاوز نمىكرد [ و 
  ] فى الواقع به جميع صفات حسنه آراسته و از تمام بدىها پيراسته بود ، داعى حق را لبيك اجابت گفت ، و شهريار ايران به غايت اندوهناك شد ، بلكه تمام ايرانيان غمناك شدند ؛ چه ، آن‌قدر خيرات و مبرات از او به فعل مىآمد كه [ 697 الف 
  ] تعداد آن را تصنيفى عليحدّه در كار است . و شاه و سپاه به تشييع جنازهء او تا مزار شاهزاده حسين - كه در قزوين است - رفتند .\r\nو مير تقى الدين محمد صدر و ملا عماد الدين على قارى و لعلى بيگ ايشيك آقاسى حرم حسب الحكم آن جنازه رحمت اندازه را به قم برده در جوار ستى فاطمه مدفون ساختند .\r\nو سوندك بيگ قورچىباشى و يادگار محمد بيگ ترخان تركمان و مير فيض اللّه قاضى معسكر و قاضى عماد ناظر بيوتات و ميرزا كافى اردوبادى منشى كه هريك در كار خود عديل و نظير نداشتند ، در اين سال فوت شدند .\r\n\r\n\r\n","description":"","footnote":"\r\n( 1 ) . ق : نهصد و هفتاد و نهم .\r\n( 2 ) . م : 969 .\r\n","page_name":" 5771 ","page_number":661},
  {"content":"\r\n\r\nو سلطان سليمان ، قيصر روم در اين سال خسرو پاشا را به ايلچيگرى به عراق فرستاد و او در روز پنج‌شنبه چهاردهم ذيقعده به قزوين رسيده كتابتى كه خواندگار به دست خود نوشته بود ، مشتمل بر تأكيد در باب صلح نسلا بعد نسل و بطنا بعد بطن به نظر شهريار ايران درآورد .\r\nو چون در آن كتابت عهود و مواثيق به سوگندان مؤكّد گشته بود و صلاح طرفين نيز در صلح بود . سلطان بايزيد را با فرزندان به خسرو پاشا سپردند . و او به فرمودهء خواندگار همه را روز جمعه بيست و دويم ذيقعده هلاك گردانيد و اجساد ايشان را به روم برد .\r\nو سلطان بايزيد پادشاهزاده‌اى بود در كمال شجاعت و همّت . در اين‌كه در ايران بود با آنكه انواع محنت‌ها به او رسيد مطلقا فروتنى نكرد ، بلكه به خاطر نيز نگذرانيد . و در جميع ايام طوى و جشن از غايت علوّ همت به هيچ طرف نظر به غلط هم نيفتاد . و فرزندانش نيز به اكثر صفات حسنه آراسته بودند .\r\nالقصّه كارى نكردنى به فعل آمد . و مدّت پنجاه و پنج سال كه شاه طهماسب به استقلال تمام حكومت ايران از كنار جيحون تا واسط كرد ، امرى نامرضى خلق به غير از اين از او به فعل نيامد . مكررا از لفظ گهربار آن حضرت مسموع شده كه « با آنكه يقين مىدانم كه چون ايشان به ما پناه آورده بودند ، خلايق من را در سپردن ايشان ملامت خواهند كرد ، اما چون صلاح چندين هزار نفس در اين بود ، و سلطان بايزيد از حركات گناه عظيم عفو نموده بود ، دانسته دست از محافظت او بازداشتم ؛ چه ، خواندگار را به ايران آمدن ضرورت مىشد و بر تقدير جنگ و فتح خلقى كثير از طرفين هلاك مىشدند و به رعاياى ايران محنت بسيار مىرسيد . » « 1 »\r\nو هم در اين سال داوود پسر لواسا « 2 » حاكم بعضى از محال گرجستان به درگاه آمده مسلمان شده و حكومت تفليس يافت .\r\nو سوانح سواد اعظم هندوستان در اين سال اين است كه چون موكب همايون به دار الخلافه نزول نمود ، حكام اطراف عازم آستان‌بوسى شدند . از آن جمله اتكه خان ، حاكم پنجاب به\r\n\r\n\r\n","description":"","footnote":"\r\n( 1 ) . تحويل دادن سلطان بايزيد به نمايندگان دولت عثمانى و قتل وى ، شايد از لحاظ خصوصى و اخلاقى عمل شاه طهماسب در خور سرزنش باشد ، ولى از لحاظ سياسى و مصلحت‌بينى بسيار صحيح و درست بوده است و وى با اين عمل ، هم از بروز جنگى جديد جلوگيرى كرده - چرا كه در عهدنامهء منعقدهء مورّخهء هفدهم ذيقعدهء 969 . تصريح شده بود كه طرفين پناهندگان سياسى را تحويل دهند - و هم از شرّ شاهزادهء مغرور و توطئه‌گرى چون بايزيد رهايى يافته است . بايزيد طى توقف در قزوين پنهانى با خان احمد گيلانى كه هواى استقلال در سر داشت مربوط بود و پيك‌هاى مخفى بين آنها رفت‌وآمد مىكرده است . در تذكرهء منتسب به شاه صفوى اين موضوع به دقت و صراحتى تمام بيان شده ، حتى در نامه‌اى كه شاه طهماسب به خان احمد نوشته ، صراحتا وى را ملامت كرده كه عدّهء زيادى از همراهان « شيطان بايزيد » را پناه داده است . - اسناد و مكاتبات شاه طهماسب ، ص 353 .\r\n( 2 ) . احسن التواريخ ( ص 489 ) : لوارساب .\r\n","page_name":" 5772 ","page_number":662},
  {"content":"\r\n\r\nدرگاه آمده پيشكش فراوان به نظر اشرف درآورد و به نوازش بيكران مخصوص گشت . و ادهم خان نيز حسب الحكم از مالوه در اين سال به درگاه آمد .\r\nو رايات جلال در هشتم جمادى الأول به عزم زيارت خواجه معين الدين [ چشتى 
  ] « 1 » و سير و شكار صوبهء اجمير عازم آن ولايت گشت . و اين مرتبهء اول است كه بندگان حضرت به زيارت خواجه معين الدين و سير اجمير تشريف بردند . و در نواحى سانبهر « 2 » راجه‌بار همل « 3 » - كه از زمينداران معتبر اين حدود بود - با فرزندان و تمامى قبيلهء خويش به درگاه آمده از روى اخلاص كمر خدمتكارى بر ميان جان بست . و او و پسر بزرگ او بكونداس « 4 » به عنايات بىغايات پادشاهى از امثال و اقران ممتاز گشتند . و صبيه‌اى كه در پس پردهء تتق عصمت داشت ، داخل خدمتكاران حرم شده ، مرتبهء او از جميع زمينداران هندوستان درگذشت .\r\nو موكب عالى از راه سانبهر به اجمير درآمد . و ميرزا شرف الدين حسين كه حاكم آن صوبه بود به شرف زمين‌بوس سرافراز شده پيشكش‌هاى لايق گذرانيد . و حسب الحكم به تسخير قلعهء ميرته « 5 » با جمعى از امراى معتبر روان شد . و اردوى بزرگ مراجعت نموده حضرت اعلى به رسم ايلغار آن راه دور و دراز را تنها در سه روز قطع نموده به مستقر جاه و جلال نزول نمود .\r\nو از لشكريان آن كس كه به سعى بسيار آمد ، بعد از چهار روز به درگاه رسيد .\r\nو ميرزا شرف الدين حسين چون به قلعه ميرته نزديك رسيد ، چاكمان « 6 » و ديونداس « 7 » كه از امراى معتبر مالديو بودند و به صفت شجاعت اتصاف داشتند ، با جمعى كثير از راجپوتان دلير در استحكام قلعه ساعى شدند . و از گرد راه چهار كس از بهادران لشكر منصور بر دروازه تاخته نيزه [ اى 
  ] به دروازه رسانيدند . و مستحفظان روغن گرم بر سر سواران ريخته دو كس را به زخم تير و تفنگ و سنگ به درجهء شهادت رسانيدند . و دو كس به سلامت به لشكرگاه آمدند .\r\nو اطراف قلعه را امرا در ميان گرفته به حفر نقب مشغول شدند . و اكثر اوقات از طرفين جمعى [ 697 الف 
  ] به ميدان آمده داد مردى و مردانگى مىدادند . روزى يكى از نقب‌ها كه به ته برج رسيده بود ، پر از داروى تفنگ كرده آتش دادند . و آن برج ويران شده رخنه در حصار پيدا شد . بهادران الوس جغتاى متوجه آن رخنه شده هندوان به مدافعه ايستادند . و آن روز تا شب جنگى در كمال صعوبت واقع شده هريك به جاى خود مراجعت نمودند و كسى بسيار از\r\n\r\n\r\n","description":"","footnote":"\r\n( 1 ) . افزوده از منتخب التواريخ ( ج 2 ، ص 50 ) .\r\n( 2 ) . منتخب التواريخ : « . . . از قصهء سانبهر كه نمكزارىست مشهور . »\r\n( 3 ) . منتخب التواريخ ( ج 2 ، ص 51 ) راجه پهاره‌مل .\r\n( 4 ) . منتخب التواريخ : بهگول داس .\r\n( 5 ) . ق : مرته ؛ م : ميرتهه . اصلاح از منتخب التواريخ .\r\n( 6 ) . ق : بىنقطه .\r\n( 7 ) . ق : دنودانش .\r\n","page_name":" 5773 ","page_number":663},
  {"content":"\r\n\r\nطرفين به قتل آمد . و آن رخنه را مردم قلعه شب استحكام دادند . و محصوران از طول ايام محاصره به جان آمده طالب صلح شدند و به شرط آنكه بجز اسب و قمچى چيزى سپاهيان به خود همراه بيرون نبرند ، صلح شد . « 1 » و لشكر منصور از سر راه برخاسته چاكمان با مردم خود به موجب شرط بيرون رفت .\r\nاما ديونداس را تهوّر مانع قبول اين شرط آمده و جميع اسباب و جهات خود را بسوخت و با پانصد سوار جرّار از قلعه بيرون آمده از افواج قاهره بگذشت . جمعى از زمينداران كه در لشكر اسلام بودند مثل جميل و . . . « 2 » از نقص عهد ديونداس ، ميرزا شرف الدين حسين را مطلع گردانيدند . ميرزا شرف الدين حسين به قصد ديونداس سوار شد و او نيز به عزم جنگ مراجعت نموده ، جنگى در غايت شدّت واقع شد ؛ چنان كه دويست و پنجاه كس از رفيقان ديونداس در ميدان از اسب جدا شدند . « 3 »\r\nو از ديونداس آثار كمال شجاعت به ظهور آمده چندان تلاش كرد كه از اسب در غلطيد و جمعى هجوم آورده به قتلش اقدام نمودند . و بعضى گويند كه ديونداس زخمدار بيرون رفت و بعد از چند سال شخصى در لباس جوكيان دعوى مىكرد كه « ديونداس‌ام » . بعضى قبول كردند و جمعى او را تكذيب نمودند . تا آنكه در يكى از معارك كشته شد .\r\nو ميرزا شرف الدين حسين مظفر و منصور به قلعه ميرته درآمد و آن ولايت داخل ممالك محروسه گشت . و چون ادهم خان از مالوه به درگاه آمد ، پير محمد خان شروانى كه سردار منهمك « 4 » صاحب داعيه بود ، به خاطر گذرانيد كه « چون ادهم خان در مالوه نيست اكنون اگر ولايت برهانپور به تصرف درآيد ، بر عالميان حقيقت شجاعت من ظاهر مىشود . » لاجرم لشكر آن صوب را جمع آورده به پاى قلعهء بيجاگر « 5 » كه از قلاع معتبر مالوه است رفت و آن قلعه را كه در كمال استحكام است به جنگ جبرا و قهرا بگرفت و تمام سپاهيان آنجا را به قتل آورد و متوجه ولايت خانديس شده به شهر برهانپور رفت ، « 6 » و آن بلده را به جنگ گرفته قتل‌عام كرد . و جمعى كثير از اهل علم و ارباب عزّت در اين روز به قتل رسيدند . و پير محمد خان به غايت مغرور شده و اكثر لشكريانش به اطراف آنجا رفتند .\r\nو حاكم برهانپور ميران مباركشاه و باز بهادر ، حاكم مالوه اتفاق نموده تمام سپاهيان كه در\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 51 ) : « ميرزا شرف الدين حسين اهل قلعه را امان داده شرط كرد كه از اموال و اشياى خود هيچ با خود نبرند . »\r\n( 2 ) . يك كلمه ناخوانا است .\r\n( 3 ) . منتخب التواريخ : « . . . و خود نيز به آتش ابدى رفت . . . و قلعه به اتفاق شاه بداغ خان و پسرش عبد المطلب خان و ديگر امرا مفتوح گشت . »\r\n( 4 ) . منهمك : كوشنده .\r\n( 5 ) . م : بيجانگر . منتخب التواريخ : بيجاگره .\r\n( 6 ) . منتخب التواريخ : « و تورهء چنگيزى را كار فرموده به تقصيرى از خود راضى نشد . »\r\n","page_name":" 5774 ","page_number":664},
  {"content":"\r\n\r\nآن ولايت متفرق بودند ، جمع آوردند و به قصد پير محمد خان روان شدند . پير محمد خان چون از قرب وصول دشمن آگاه شد ، صلاح در جنگ ندانسته به جانب مالوه مراجعت نمود و به وقت عبور از آب اشتر قطارى بر اسب پير محمد خان پهلو زد و پاى اسب او از زمين جدا شد . و پير محمد خان از اسب جدا شده غرق شد . و جمعى كه به او نزديك بودند ، هرچند سعى كردند ، چون اجل رسيده بود به او زود نرسيدند و پير محمد خان هلاك شد . « 1 » و لشكر مخالف متعاقب رسيد و بار ديگر ولايت مالوه را متصرف شد . و گريختگان چون به درگاه آمدند هريك فراخور تقصير خود تأديب يافتند . و عبد الله خان اوزبك به دفع باز بهادر معين گشت .\r\nو خواجه معين خان فرنخورى مقرر شد كه همراه عبد الله خان به مالوه رفته بعد از سرانجام مهام آنجا به درگاه آيد . و چون لشكر ظفر اثر عازم مالوه شد ، باز بهادر طاقت توقف نياورده به كوهستان صوبهء كونبل مير گريخت ، و لشكر منصور بىدردسر نيزه و آمد و شد تير و كمان به مالوه درآمد . و تمام آن ولايت را معين خان فرنخودى بر امرا قسمت كرد . و هركس به جاگير خود رفته او به درگاه آمد .\r\nو در اين سال شهريار ايران شاه طهماسب سيد بيگ ، ولد معصوم بيگ صفوى را كه قرابت قريب به شاه داشت و وكيل مطلق العنان پادشاه ايران بود ، به جهت تهنيت سلطنت و پرسش واقعهء حضرت جنت‌آشيانى با تحف و هداياى بىقياس به هندوستان فرستاد . و ايلچى در دار الخلافهء آگره به شرف زمين‌بوس مشرف شد . و پيش از ملازمت و بعد از ملازمت مبلغ‌هاى گرانى به ايلچى مرحمت شد . و سيد بيگ كه گمان كمال سامان اسباب شهريارى به حاكم ايران داشت ، در روز جشن چندان اسباب و تجمّل به نظر درآورد كه عشرعشير آن هرگز در متخيّلهء او درنيامده بود . و زياده بر توقّع خود انعام و احسان يافت ؛ چنان كه قريب به دو [ 698 الف 
  ] لك روپيه كه پنج هزار تومان عراق باشد در مجالس متعدده به او مرحمت شده « 2 » رهين احسان و غريق انعام رخصت مراجعت يافته دعاگويان و ثناخوانان عزيمت عراق نمود .\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 52 ) : « . . . و از راه آب به آتش رفت و آه يتيمان و ضعيفان و اسيران كار خود كرد . »\r\n( 2 ) . منتخب التواريخ ( ج 2 ، ص 53 ) : « و مبلغ هفت لك تنكه انعام و اسب و خلعت وراى آنچه امرا مهمانى و انسانيت كردند ، به او بخشيدند . »\r\n","page_name":" 5775 ","page_number":665},
  {"content":"\r\n . \r\n","description":"","footnote":"","page_name":" 5776 ","page_number":666},
  {"content":"\r\n\r\n\r\nذكر وقايع سنهء نهصد و هفتاد هجرى [ موافق سال نهصد و شصتم « 1 » از رحلت « 2 » خير البشر 
  ]\r\nدر اين سال جعفر بيگ كنگرلو كه از جانب شهريار ايران به روم به ايلچيگرى رفته بود ، با الياس بيگ ، حاكم قراچرون ايلچى قيصر به درگاه شاه آمد و تحف و هداياى بىقياس از نقد و جنس كه خواندگار فرستاده بود به نظر اشرف درآوردند . از آن جمله صد سر اسب با زين مرصّع و جلهاى زربفت مخمل بود و پانصد هزار اشرفى « 3 » كه پانزده لك روپيه باشد ، نقد آورده بودند ، و اقمشه و امتعهء روم و مصر و شام و فرنگ از حساب و شمار بيرون بود . و يك لعل به وزن چهارده مثقال كه به دوه‌گزى مشهور است نيز آورده بود .\r\nراقم حروف از حضار مجلس بود . در آن روز كه ايلچى ملازمت كرد ، نخست در ميدان سعادت جميع لشكر قزلباش با لباس‌هاى فاخر خود را زينت داده صف‌هايى آراستند ، و در ميان ميدان صفّه [ اى 
  ] عالى مرتب ساخته سايبان‌هاى تكلف برپا كردند . و شاه طهماسب با چند كس از مقربان به ميان ميدان درآمد ، كه معصوم بيگ صفوى وكيل و مير سيّد شريف شيرازى وزير و عيسى خان پسر لوند كه در آن روز در كمال زينت بود ، چنان كه قيمت لباس و زين اسب او از سه لك روپيه زياده بود و بر سر تاجش ( لعلى ) « 4 » به غايت گرانبها ؛ چنان كه شعاع آن از دور به نظر درمىآمد تعبيه كرده بودند . و شمشير مرصعى كه در ميان داشت و زين مرصع و طبل باز مرصع و كمر و خنجر مرصع او با الماس و جواهر گران‌بها ترصيع يافته بود . و شاه نعمت الله يزدى و قورچىباشى و سه كس ديگر از امراى سرحد و آقا ملّا و مير محمد\r\n\r\n\r\n","description":"","footnote":"\r\n( 1 ) . ق : سنهء نهصد و هشتادم .\r\n( 2 ) . م : 960 .\r\n( 3 ) . ق : قرشى .\r\n( 4 ) . م : ندارد .\r\n","page_name":" 5777 ","page_number":667},
  {"content":"\r\n\r\nيوسف صدر و حكيم نور الدين محمد طبيب نيز از آن جمله بودند .\r\nلحظه‌اى قبل از آنكه ايلچى ملازمت كند شهريار ايران اراده نمود كه چون هرگز قيصر روم به هيچ كس از پادشاهان عراق ملايمت نكرده بود چه جاى اينكه اين‌قدر تحفه كه خراج اقليمى بود فرستاده باشد تمام زر و جواهر و اقمشه را در ميان ميدان خرمن نمايند كه مردم دور و نزديك تماشا كنند . يكى از حضّار مجلس به موقف عرض رسانيد كه « چون كثرت و ازدحام به حدى رسيده كه ضبط ممكن نيست ، مبادا اسباب به تاراج روند . » بنابرآن حكم شد كه يساولان و تواچيان مردم را به ترتيب از دور بازدارند و هركس كه لباس به زينت نداشته باشد ، از صف بيرون كنند .\r\nبه مجرّد آنكه يساولان به طرف مردم روان شدند ، از غايت هجوم و ازدحام فتنه‌انگيزى به گمان گفت كه « حكم تاراج مردمى كه لباس به زينت ندارند شد . » و به همين‌قدر هركس كه لباس سفيد داشت بلكه بسيارى از مردم بىزينت نيز به تاراج رفتند . و اين غوغا به تمام شهر سرايت كرد . و شاه از عزيمت ريختن زر و اسباب در ميدان بگذشت . و چون ايلچى رسيد شاه طهماسب با ده كس مقرر كه بجز ايشان ديگرى سوار نبود ، پياده شد به آن صفه رفت . و چون اسبان را مردم روم به ميان ميدان درآوردند تمام توپخانهء شاهى را آتش زدند . و آن مردم به مشقت بسيار اسبان را محافظت نمودند . و فى الواقع بعد از آن و پيش از آن ديگر مثل آن اسبان ديده نشد .\r\nو ايلچى را به پايان صفه آورده ملازمت فرمودند . و به وقت آنكه كتابت خواندگار را كه به دست خود نوشته بود ، ايلچى نزديك آورد ، شاه طهماسب از روى كرسى برخاسته به دست خود گرفت . و ايلچى به سعادت پاىبوس مشرف شده نوازش يافت . و شاه سوار شده به دولتخانه رفت و در ايوان بزرگ دولتخانه حكم شد كه جميع آوردهء ايلچى روم را بر زبر يكديگر ريختند . و جميع امرا و اركان دولت را طلب فرموده تمام اقمشه را بر ايشان قسمت كرد . و نصف زر را نيز تقسيم نموده هركس به قدر مرتبهء خود قسمت يافت .\r\nو عيسى خان ، پسر لوند در اين روز به واسطهء كثرت التفات پادشاهانهء ايران محسود اقران گشت . اما هم در اين نزديكى از كمال بىعقلى ارادهء فرار نمود . و اين معنى به عرض شاه رسيد . در مقام تفحّص شد . بعد از ثبوت گناه مقيد شد . بعد از آنكه عيسى خان گرفتار شد ، سه كس از ازناوران « 1 » گرجستان در خانهء عيسى خان به جنگ ايستادند . و چند كس از نامداران الوس قزلباش را به قتل آوردند و كشته شدند . و در\r\n\r\n\r\n","description":"","footnote":"\r\n( 1 ) . رجوع شود به پاورقى صفحهء 775 .\r\n","page_name":" 5778 ","page_number":668},
  {"content":"\r\n\r\nشانزدهم [ 698 ب 
  ] جمادى الأول او را به قلعهء الموت بردند و محبوس كردند .\r\nو حكيم نور الدين محمد طبيب نيز كه به غايت اعتبار رسيد به سبب محرميت صاحب اختيار امور ملك و مال شده بود در بيست و هفتم رجب فوت شد . و شهريار ايران به پرسش بازماندگان او قدم رنجه فرمود . و قاضى قطب الدين - كه به قاضى اغلان مشهور بود و به كثرت فضيلت از اقران امتياز داشت - در اين ايام فوت شد . و ييلاق و قشلاق در قزوين اتفاق افتاد .\r\nو سوانح سواد اعظم هندوستان در اين سال اين است كه چون ادهم خان از مالوه به درگاه آمد و خاطرش از جانب بيرام خان كه هميشه در فكر دفع او مىبود جمع شد ؛ چه ، بيرام خان چون رخصت حج يافته متوجه گجرات شد و به شهر نهرواله - كه به پتن مشهور است - رسيد ، يكى از افغانان نوحانى كه به مبارك خان موسوم بود و پدرش در يكى از معارك به دست يكى از سپاهيان الوس جغتاى به قتل رسيده بود ، از غايت سفاهت به قصاص خون پدر ارادهء قتل بيرام خان نمود . و به وقتى كه بيرام خان به سركولايى كه در آن نواحى بود رفته بود ، مبارك خان با سى چهل كس نزديك به بيرام خان رفت و بيرام خان به گمان آنكه عزم ملاقات دارد او را نزديك طلبيد . و چون مبارك خان به بيرام خان نزديك شد ، خنجرى از ميان كشيده به بيرام خان رسانيد و به يك ضرب شمشير كار خان را تمام كرد و جمعى كه همراه بيرام خان بودند ، متفرق گشتند .\r\nو آحاد الناس و اراذل به تاراج اردوى خانخانان روان شدند . محمد امين ديوانه و بابايى رنبور ميرزا خان ولد بيرام خان را با والده و متعلقان او سوار كرده به قوت بازوى شجاعت از آن مهلكه بيرون بردند و به سلامت به گجرات رسانيدند . و از آنجا بعد از چهار ماه عازم درگاه گيتىپناه شده به سلامت به مقصد رسيدند و ميرزا خان به صفوف عواطف پادشاهى سرافراز گشته در سايهء اقبال آن حضرت به منتهاى آمال رسيد - چنان كه به جاى خود مذكور شود .\r\nالقصّه ، ادهم خان به همگى همت متوجه دفع اتكه خان كه بعد از بيرام خان صاحب اختيار شده بود درآمد ، و باقى امرا كه مشتاق دفع هردو بودند ، در تحريك فتنه ساعى شدند . و چون از ادهم خان آثار تهوّر و بىباكى بيشتر به ظهور آمد ، او را بر قتل اتكه خان تحريص نمودند .\r\nتا آنكه كار به جايى رسيد كه در روز دوشنبه دوازدهم شهر رمضان سنهء مذكور كه اتكه خان و منعم خان بر سر ديوان نشسته بودند ، ادهم خان در كمال سادگى به ديوانخانه درآمد و نزديك به اتكه خان و منعم خان كه پهلوى يكديگر نشسته بودند آمده گفت كه « اين نادولتخواه را بزنيد . » حوشم نام متهوّرى از نوكران او خنجرى به اتكه خان رسانيد و اتكه خان زخمدار به\r\n\r\n","description":"","footnote":"","page_name":" 5779 ","page_number":669},
  {"content":"\r\n\r\nطرف حرمسراى پادشاهى گريزان شد و به جايى كه آهك بسيار به جهت عمارت ريخته بودند رسيده ، ديگرى از نوكران ادهم خان به او رسيده و به زخم ديگرش كارش را به اتمام رسانيد .\r\nو از وقوع اين حال غوغا به غايت بلند گشت .\r\nو ادهم خان كوتاه‌انديش با آنكه به امرى چنين عظيم اقدام نموده بود به جانب حرمسراى پادشاهى روان شد و بر ايوان مرتفع كه بر دور محل خاصه بود ، برآمد . شهنشاه گيتىستان به وقت وقوع اين حادثه از خواب بيدار شده از سبب غائله استفسار فرمود ، و چون سبب معلوم نشد همچنان به لباس آسايش به كنار بام آمده منشأ غوغا پرسيد . و رفيق غلام چهار منصب سبب به عرض رسانيد . آن حضرت از كمال استبعاد مكررا از اين معنى سئوال فرمود . چون جسد اتكه خان كه در ميان آهك افتاده بود ، به نظر اشرف درآمد ، غضب بر آن حضرت مستولى شده متوجه بيرون گشت . و يكى از خادمان حرمسرا كه به كمال عقل اتصاف داشت ، در اين وقت شمشير خاصه را به آن حضرت رسانيد .\r\nو حضرت اعلى به ايوانى كه ادهم خان ايستاده بود ، تشريف آورد و شمشير خاصه كه نيم كش شده بود ، در غلاف كرده از ادهم خان سئوال فرمود كه « سبب قتل اتكهء ما چه بود ؟ » ادهم خان نيز شمشير با غلاف در دست پيش دويده هردو دست آن حضرت بگرفت و آغاز تضرّع كرد كه « غور رسى مىبايد كرد . » آن حضرت از روى غضب دست‌هاى مبارك از دست ادهم خان خلاص كرده به يك مشت كه بر رخسار ادهم خان زد او را كه در كمال قوت و تهور بود از پاى درآورد ؛ چنان كه لحظه‌اى ادهم بيهوش افتاده بود .\r\nو بعد از فوت ادهم خان ، بينندگان آن ضرب گمان مىكردند كه زخم تازيانه يا كسكن « 1 » به رخسار رسيده است . آنگاه حكم قضا امضاى نفاذ يافت كه او را بسته ، از بالاى ايوانى كه قريب به ده [ 699 الف 
  ] دوازده ذرع است پايان انداختند . و چون هنوز رمقى باقى داشت ديگر باره او را بالا برده سرنگون انداختند و كارش به اتمام رسيده به جزاى عمل خود رسيد . « 2 » و از صدور اين سياست كه موافق عدالت بود مهابتى در دل‌ها پيدا شد كه گناهكار و بىگناه هراسان شدند ، به تخصيص جمعى كه ادهم خان را تحريك نموده بودند .\r\nو منعم خان از پل آگره گذشته پل را ويران كرد ، و قاسم خان مير بحر نيز به او همراه شد ، و شهاب خان مختفى گشت . و اجساد ادهم خان و اتكه خان را به منازل ايشان بردند . و آن حضرت چون نظرش بر ماهم‌انكه افتاد فرمود كه « به قصاص اتكه خان ، خود ، ادهم خان را به\r\n\r\n\r\n","description":"","footnote":"\r\n( 1 ) . نسخ : كسكس . به قياس سياق جمله تصحيح قياسى شد .\r\n( 2 ) . مصرع\r\n « رفت از ظلم سر ادهم خان » \r\nبه صورت تعميه بيانگر ماده تاريخ مرگ ادهم خان است برابر سال 969 هجرى ؛ بدين صورت كه اگر از ظلم ( - 970 ) سر ادهم خان ، يعنى الف ( - 1 ) را كم كنيم حاصل 969 خواهد بود .\r\n","page_name":" 5780 ","page_number":670},
  {"content":"\r\n\r\nقتل آوردم . » نخست ماهم‌انكه باور نكرده بر زبان آورد كه « خوب واقع شد . به جزاى عمل عمل خود رسيد . » و بعد از لحظه‌اى كه از خانهء او خبر آمد كه جسد ادهم خان را به منزل آوردند ، آغاز اضطراب نمود .\r\nو آن حضرت به ملاحظهء حقوق سابق ماهم‌انكه چندان اظهار ندامت بر قتل ادهم خان فرمود كه ماهم‌انكه در مقام تسلّى خاطر مبارك آن حضرت درآمد . و جسد ادهم خان را همان روز به تعجيل به دهلى بردند . و روز ديگر ماهم‌انكه رخصت به خانه رفتن يافته به مراسم تعزيت مشغول نمود . و بعد از چهل روز ماهم‌انكه نيز به اجل طبيعى درگذشت . آن حضرت به تشييع جنازه چند قدم تشريف برد .\r\nو خبر فرار منعم خان و قاسم خان و شهاب خان به موقف عرض رسيد . و مير منشى به استمالت ايشان حسب الحكم رفته همه را مطمئن ساخته به درگاه آورد . اما بعد از چند روز منعم خان ديگر باره به طرف كابل كه پسرش حاكم آنجا بود ، بگريخت . و در پرگنه سورت مير محمود منشى كه جاگيرش در آنجا بود ، از فرار ايشان مطلع شده بر سر راه آمد و او را گرفته به درگاه رسانيد . و بار ديگر از كمال مروت و شفقت چنين گناه او به عفو مقرون گشت و به درجهء اعتبار سابق رسيد .\r\nو از جمله وقايع اين سال تسخير ولايت ككران است كه نزديك به درياى نيلاب به دامن كوه سوالك واقع است . و تفصيل اين اجمال آنكه از ابتداى تسخير هندوستان هميشه ككران نسبت به اين دودمان در مقام اطاعت و فرمانبردارى بودند . و بدين جهت شير خان به وقت استيلاى بر ممالك هندوستان ، در مقام دفع ايشان درآمد . و چندبار لشكر به آن ولايت فرستاد . و سارنگ خان كه سردار ككران بود مطلقا اطاعت نكرد . و حسب المقدور جنگ كرد تا آنكه بعد از سعى بسيار شير خان ، سارنگ را به دست آورد و به قتل رسانيد و كمال خان ، پسرش را محبوس به هندوستان برد .\r\nو سلطان آدم [ ككر 
  ] ، برادر سارنگ ، حاكم قبيلهء خود شده همچنان با افغانان در مقام مخالفت بود . و بعد از شير خان ، سليم خان نيز به دفع ايشان رفت . و آن جماعت به انواع حيل سليم خان را به تنگ آوردند ، چنان كه هركس از لشكرگاه بيرون مىرفت ، گرفته مىفروختند .\r\nو سليم خان اكثر ولايات ايشان را تاراج نموده مراجعت نمود . و امراى پنجاب را به دفع ايشان نامزد كرد .\r\nنوبتى سليم خان حكم كرد كه جميع محبوسان قلعهء گواليار را در يك خانه جمع نموده پايان آن خانه را از داروى تفنگ مملو ساخته آتش زدند و جميع آن مردم به اشدّ عقوبات هلاك شدند ، بجز كمال خان ، ولد سارنگ كه در گوشهء خانه به سلامت ماند و در آن آتش\r\n\r\n","description":"","footnote":"","page_name":" 5781 ","page_number":671},
  {"content":"\r\n\r\nمطلقا ضررى به او نرسيد . و اين سخن به سليم خان رسيده كمال خان را به حضور طلبيده سوگند داد كه بر جادهء متابعت ثابت بوده مخالفت ننمايد . و او را رعايت كرد و به پنجاب فرستاد .\r\nو كمال خان به موجب عهد به اتفاق لشكر پنجاب در تسخير ولايت ككران ساعى بود تا آنكه سليم خان فوت شد و حضرت جنت‌آشيانى عازم تسخير هندوستان گشت . كمال خان به سعادت ملازمت سرافراز شده خدمات پسنديده به تقديم رسانيد و در سركار كره و مانكپور جاگير يافت و در جنگ خان زمان با افغانان آثار شجاعت به ظهور آورد و نيكوخدمتى او پسنديده افتاد ، و حكم شد امراى پنجاب نصف ولايت ككران را خواهىنخواهى از تصرف آدم بيرون آورده به كمال خان تفويض نمايند .\r\nو كمال خان به پنجاب رفت و آدم و لشكرى و پسرش در مقام مخالفت درآمدند و افواج قاهره به امداد كمال خان به ولايت ككران رفتند . و آدم به جنگ پيش آمده دستگير شد و پسرش به كشمير گريخت . او را نيز گرفته به درگاه آوردند ، و تمام ولايت ككران به تصرف اولياى دولت قاهره درآمد . و كمال خان به غايت استقلال رسيد . و آدم و لشكرى را حسب الحكم به او سپردند . آدم به اجل خود و لشكرى به حكم كمال خان درگذشتند .\r\n[ 699 ب 
  ]\r\nهم در اين سال مردم كابل از اطوار ناپسنديدهء غنى خان ، ولد منعم خان به جان آمدند ؛ چه ، يكى از اعمال او اين بود كه بىجهت تولك خان قوچين « 1 » را كه از امراى قديم الخدمت اين دودمان بود گرفته محبوس مىداشت تا آنكه به سعى تمام مردم تولك خان از حبس آزاد شده در ماماخاتون كه يكى مواضع كابل است ، ساكن گشت . و غنى خان نوبتى به چهار يك كاران به استقبال قافلهء بلخ كه اسب بسيار آورده بود رفت . تولك خان خبر يافته به انتقام بىحرمتى سابق به همت بر سر غنى خان شبيخون برده او را بگرفت . و چند روز به عوض خود او را محبوس داشت ، و به سعى مصلحان او را آزاد كرد . و غنى خان با آنكه با تولك خان سوگند خورده بود ، چون به كابل رسيد با لشكر خود متوجه تولك خان گشت و او طاقت نياورده بگريخت و جمعى از مردم او به قتل رسيدند . و تولك خان به درگاه شاه جهان پناه آمد . و غنى خان با صغير و كبير سلوك نامرضى مىنمود .\r\nو والدهء ميرزا محمد حكيم و ساهول انكه ميرزا و جمعى ديگر حتى فضيل بيگ ، برادر منعم خان و ابو الفتح بيگ پسر فضيل بيگ با او اتفاق نموده به وقتى كه غنى خان بر سر فاليز رفته بود دروازهء كابل را بستند . و چون غنى خان به دروازه آمد بجز تير و تفنگ جوابى نديد .\r\n\r\n\r\n","description":"","footnote":"\r\n( 1 ) . ق : دولك خان ؛ م : بولك خان . اصلاح از احسن التواريخ .\r\n","page_name":" 5782 ","page_number":672},
  {"content":"\r\n\r\nلاجرم خجل و شرمسار متوجه هندوستان شد . و ماه حجك بيگم ، صاحب اختيار كابل شده فضايل بيگ را با آنكه كور بود به وكالت ميرزا موسوم ساخت ، و ابو الفتح به نيابت پدر به سرانجام مهمّات قيام مىنمود .\r\nدو سه ماه بدين منوال گذشت . آخر الأمر كابليان مثل شاه ولى اتكه و على محمد دوست و ميرم خويش شاه ولى به وقت فرصت ابو الفتح را به قتل آوردند . و فضيل بيگ ارادهء گريختن نمود . و ميرزا سنجر ، ولد ميرزا خضر خان هزاره در مقام گريزانيدن او شد . اما چون اجلش رسيده بود ، جمعى از نوكران ميرزا محمد حكيم تعاقب نموده او را دستگير كردند و به كابل آورده هلاك ساختند .\r\nو چون خبر اخراج غنى خان به درگاه خلايق پناه رسيد ، منعم خان را كه به دفع راجهء مذكور كه يكى از زمينداران معتبر هندوستان است ، تعيين فرموده بودند و دو منزل رفته بود ، باز طلبيده به حكومت كابل نامزد فرمودند . و در پرگنهء كرنال به منعم خان خبر قتل ابو الفتح بيگ و فضايل بيگ رسيده به تعجيل عازم كابل گشت . و با آنكه جمعى از امراى معتبر مثل محمد قلى خان برلاس و غير ذلك به كمك او معيّن گشته بودند ، به رسيدن ايشان مقيد باشد ، كوچ‌بركوچ به پيشاور « 1 » رفت و آنجا نيز توقف نكرده از كتل خيبر بگذشت .\r\nو عبدى سرمست كه از جانب ميرزا حكم در قلعهء جلال‌آباد بود قلعه را استحكام داد . و منعم خان نزديك به قلعه فرود آمده به عزم آنكه صباح به جنگ قلعه را به تصرف درآورد ، همان لحظه خبر رسيد كه والدهء ميرزا حكيم تمام لشكر كابل را نزد پسر خود جمع نموده و به عزم جنگ نزديك رسيد . منعم خان چون از مردم كابل مطلقا در حساب نبود بىتحاشى و تأمّل روز ديگر به عزيمت جنگ سوار شد . و نزديك بلندى خواجه رستم هردو لشكر به يكديگر رسيدند و بعد از كوشش بسيار كابليان ظفر يافته منعم خان پريشان و بىسامان فرار نمود و در كمال خجلت و شرمسارى به آگره آمده به خلاف آنچه مردم گمان داشتند ، پادشاه پوزش‌پذير رقم عفو و اغماض بر جرايم او كشيده ديگرباره او را به غايت اعتبار رسانيد .\r\nو والدهء ميرزا حكيم در كابل مستقل شده ، شاه ولى اتكه را در مهمات صاحب اختيار ساخت . و بعد از دو سه ماه چون صاحب غرضان به عرض بيگم رسانيدند كه شاه ولى اتكه قصد غدرى دارد ، به حكم بيگم ، شاه ولى اتكه به قتل رسيد و حيدر قاسم كوه بر كه آباء و اجداد او در سلك امراى عظيم الشأن اين دودمان انتظام داشتند ، به وكالت ميرزا حكيم نامزد گشت .\r\n\r\n\r\n","description":"","footnote":"\r\n( 1 ) . م : پشاور .\r\n","page_name":" 5783 ","page_number":673},
  {"content":"\r\n\r\nو هم در اين سال خواجه معين ، پدر ميرزا شرف الدين حسين عزيمت درگاه نموده از تركستان به لاهور آمد . و خواجه معين ، پسر خواجه خاوند « 1 » محمود است ، و او نبيرهء حضرت خواجه احرار ناصر الدين عبيد الله است به قصد خاوند محمد خواجه و كسب فضايل و كمالات به عراق و خراسان رفته مدتى در آن ولايت نزد مولانا جلال الدين محمد استفاده نمود و به واسطهء استعداد ذاتى به اقصى مراتب كمال رسيد و به سمرقند مراجعت نموده مدتى به افاده مشغولى نمود ، و به وقت فترت اوزبك به مغولستان رفت ، و بعد از چند وقت به هندوستان آمده به سعادت ملازمت حضرت جنت‌آشيانى رسيد . و آن حضرت در اعزاز او دقيقه [ اى 
  ] نامرعى نگذاشت . و به وقت فترت هندوستان خواجه خاوند محمود به كابل رفته آنجا فوت شد . و خواجه معين ولد او در حيات به كاشغر نزد عبد الله خان رفت . [ 700 الف 
  ] و به غايت معتبر شد و حاصل رودخانه [ اى 
  ] كه يشب « 2 » آنجا پيدا مىشد ، بر او مقرر شد .\r\nو خواجه‌زاده چون علم معاش را به غايت نيكو مىدانست ، ضبط سنگ يشب به نوعى نمود كه هيچ‌كس بىرخصت او يشب را در خواب نمىديد . و اگر در ميان بار سوداگرى سنگ يشب به نظر درمىآمد ، جميع اسبابش به تاراج مىرفت . و تجار به حكم خواجه سنگ يشب را به هرجا كه خواهان آن مىباشند ، برده انواع امتعه و اقمشه مىآوردند . و بدين جهت اسباب و اموال بسيار نزد خواجه جمع شد و يك دينار صرف نمىشد . و ميرزا شرف الدين حسين ، ولد او ، به جهت بخل پدر به غايت آزرده‌خاطر شده به هندوستان آمده و به شرف آستان‌بوسى شهريار روى زمين مشرّف شده به سعى ادهم خان و مادرش اعتبار تمام يافت و رفته‌رفته كارش به جايى رسيد كه حاكم اجمير و بسيارى از پرگنات شد و چنان كه گذشت قلعه ميرته را مفتوح ساخت .\r\nالقصّه ، چون در اين سال خبر آمدن پدر از تركستان شنيد به لاهور ، در كمال عظمت به استقبال رفت و همراه پدر به آگره آمد . و حضرت اعلى در اعزازو احترام خواجه معين دقيقه‌اى فروگذاشت نفرموده ، چنان كه به نفس نفيس به استقبال او سوار شده و پدر و پسر سر تفاخر بر آسمان سودند و چند وقت در آگره به فراغت گذراندند . اما ميرزا شرف الدين حسين كه جبلت او بر مكر و حيله و نفاق مفطور بود ، توهّمى بىجهت به خود راه داده چشم از آن همه حقوق پوشيد و شبى به جانب اجمير گريخت .\r\nو اين معنى به عرض اشرف رسيده موجب تعجب شد ؛ چه ، او بجز از گمان ميرزا شرف الدين حسين در ميان نبود . و چون خللى در صوبهء اجمير پيدا شد ، آن حضرت حسينقلى\r\n\r\n\r\n","description":"","footnote":"\r\n( 1 ) . ق : خواجه جاويد .\r\n( 2 ) . م : يسب . يشب سنگ قيمتى است كه در رودخانه‌هاى ختن پيدا مىشود .\r\n","page_name":" 5784 ","page_number":674},
  {"content":"\r\n\r\nبيگ ، ولد ولى بيگ ذو القدر را كه به بيرام خان نسبت قرابت داشت و به وقت بيرام خان و بعد از او هميشه نيكو خدمتىها از او به وقوع آمده بود ، تربيت فرموده به حكومت ناگور و آن محل تعيين فرمود . و جمعى از امرا به كمك او مقرر شد و به استمالت بر تقصير ندامت ميرزا شرف الدين حسين به اخراج و قتل او با وجود اصرار بر مخالفت مأمور شده متوجه آن صوبه گشت ، و احمال و اثقال و كوچ و اروق خود را مصحوب احمد بيگ و سكندر بيگ كه خويشان و نزديك [ ان 
  ] او بودند ، به قلعهء حاجىپور فرستاد .\r\nو ميرزا شرف الدين حسين چون از توجه لشكر ظفر اثر اطلاع يافت ، قلعهء اجمير را به ترخان ديوانه كه نوكر او بود ، سپرد و به طرف جونپور رفت . و حسينقلى خان آن قلعه را محاصره نمود . و ترخان پايان بيرون آمده قلعه به تصرف حسينقلى خان درآمد و به مردم معتمد سپرده شد . و لشكر ظفر اثر عازم جونپور گشت . و ميرزا شرف الدين حسين چون به جالور رسيد چند روز در جالور توقف نمود . و در آن ايام شاه ابو المعالى به جالور آمد .\r\nو تفصيل احوال شاه ابو المعالى آن است كه چنان كه مذكور شد در دهلى محبوس شد .\r\nنوبتى از محبس به واسطهء غفلت محافظان كه مردم شهاب خان بودند بگريخت . و بعد از تفحص بسيار گرفتار گشت . و شهاب خان از محافظت او به تنگ آمده گناه او را از حضرت اعلى درخواست نمود . و آن حضرت با آنكه بر بدنيّتى او اطلاع داشتند ، از كمال مكرمت جبلى او را مرخص ساختند كه به هرجا كه خواهد رود . و شاه ابو المعالى بعد از خلاصى به مكه رفت و مدتى آنجا بود . در اين وقت مراجعت نمود و دچار ميرزا شرف الدين حسين - به واسطهء آنكه جنسيت علت ختم است - شد ؛ چه ، هردو در فتنه‌انگيزى و بىعاقبتى عديل و نظير بجز يكديگر نداشتند . و بعد از مشورت - چنان كه گفته‌اند ، بيت :\r\n زن از زن چو در مشورت يافت كام * گرفت افعيى ز افعى [ ى 
  ] زهر وام - \r\nقرار يافت كه ابو المعالى با جمعى به قصد اروق حسينقلى خان به حاجىپور رود ، و بعد از آن متوجه كابل گردد . و به موجب قرارداد او و جمعى از نوكران ميرزا شرف الدين حسين همراه ابو المعالى به آن طرف رفتند . و چون به حوالى قلعهء حاجىپور رسيدند ، معلوم شد كه احمد بيگ و سكندر بيگ دفع او را آماده‌اند . لاجرم به طرف ناركول كه از حاكم وجود خالى بود - رفته ، ضابط آن پرگنه مير گيسو را كه در خواب غفلت بود و خزانه كه در آن پرگنه بود ، به دست آورد و بر مردم اطرافى كه نزد او جمع آمده قسمت نمود .\r\nو حسينقلى خان چون آگاه شد كه شاه ابو المعالى به قصد اروق رفت ، اسماعيل قليخان ، برادر خود و محمد صادق خان را به ايلغار به تعاقب او فرستاد . و ايشان در نواحى حاجىپور\r\n\r\n","description":"","footnote":"","page_name":" 5785 ","page_number":675},
  {"content":"\r\n\r\nخبر رفتن ابو المعالى به ناركول شنيده عازم آن طرف شدند . [ 700 ب 
  ] و احمد بيگ و اسكندر بيگ از رسيدن اسماعيل قليخان و محمد صادق خان آگاه شده نزد ايشان آمدند و به اتفاق به تعاقب ابو المعالى روان گشتند . ( و چون اسبان احمد بيگ و اسكندر بيگ كه از قلعهء حاجىپور بيرون آمده بود پاره‌اى دور بود ، بر همراهان سبقت گرفتند و به تعجيل هرچه تمام‌تر روان گشتند . و ابو المعالى از ناگور خبر تعاقب شنيده بگريخت ) « 1 » و به اضطراب به جانب پنجاب روان گشت .\r\nو جمعى از بىوفايان ماوراء النهر و بدخشان كه با احمد بيگ و سكندر بيگ همراه بودند ، در اين وقت در سر اسب با يكديگر اتفاق كردند كه چون به ابو المعالى نزديك رسند به او ملحق گردند . و دانه قلى نام شخصى بر ياران بىوفاى خود سبقت گرفته بر ابو المعالى رسيد ، و خبر رسيدن اسكندر بيگ و احمد بيگ و اتفاق نوكران بر جدايى از ايشان رسانيد . و ابو المعالى كه متهور بىباك بود فرصتى چنين يافته ، از راه بيرون رفته ، در كمين نشست . و احمد بيگ و اسكندر بيگ غافل از آن جنگل بگذشتند . و ابو المعالى از كمينگاه بيرون آمده ( بر ايشان حمله برد ) « 2 » . و نوكران احمد بيگ و سكندر بيگ خاك بىمروّتى بر فرق خود بيخته در اين وقت با شمشيرهاى كشيده متوجه صاحبان « 3 » خود شدند .\r\nو جمعى از همراهان احمد بيگ و سكندر بيگ كه از اتفاق نوكران خود خبر نداشتند ، مضطرب شده بگريختند . آن دو جوان مردانه كه اين حال مشاهده نمودند ، چون گريختن در آيين ايشان كفر بود ، بر ابو المعالى حمله بردند ، و تا رمقى در بدن داشتند ، كوشش نموده به مردى و مردانگى كشته شدند . و ابو المعالى به جانب كابل گريخته جان به سلامت « 4 » بيرون برد .\r\nو در اين وقت شهريار گيتىستان و شهنشاه سواد اعظم هندوستان به عزم شكار از آگره به متوره آمده بود . و چون خبر آمدن ابو المعالى به ميان ولايت به موقف عرض رسيد ، جمعى از امرا مثل شاه بداغ خان و تاتار خان و غير ذلك به تعاقب مأمور گشتند . اما چون ابو المعالى دور رفته بود ، امرا بعد از آنكه يقين دانستند كه به او نمىرسند ، بعد از مدتى معاودت نمودند .\r\nو اردوى بزرگ از متوره ، بعد از تعيين امرا ، عازم دار الخلافهء دهلى گشت .\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n( 2 ) . م : ( ايشان را تاختند . )\r\n( 3 ) . م : ولىنعمتان .\r\n( 4 ) . م : جان به تنگ .\r\n","page_name":" 5786 ","page_number":676},
  {"content":"\r\n\r\n\r\nذكر وقايع سنهء نهصد و هفتاد و يك هجرى ، [ موافق سال نهصد و شصت و يكم « 1 » از رحلت « 2 » خير البشر 
  ]\r\nدر اين سال شهريار ايران ، معصوم بيگ صفوى را با جمعى كثير از امرا به عزم تسخير ولايت مازندران روان فرمود ، و حكام آن ولايت از در عجز درآمده قبول باج و خراج زياده بر مقررى قديم نمودند . و بار ديگر آن محال ديده و دانسته به حكام قديم مرحمت شد .\r\nو پير محمد خان اوزبك ، حاكم بلخ در اين سال با هشت هزار سوار به ولايت خراسان درآمد ، و حاكم مشهد مقدس حصارى شد . و پير محمد خان به پاى قلعهء مشهد آمده چند روز بنشست و چون دانست كه آسان‌آسان قلعه به دست نمىآيد و كمك شاه طهماسب مىرسد ، به جانب اولكاى خود مراجعت نمود . و چون او به صفت عدالت اتصاف داشت ، در اين يورش به رعاياى مشهد و نواحى آزارى نرسيد و مطلقا لشكريان او ويرانى نكردند ، به خلاف على سلطان اوزبك و برادران او كه حاكم نسا و ابيورد و مرو بودند - كه ايشان نيز در اين سال به خراسان درآمدند - از مراسم قتل و غارت دقيقه [ اى 
  ] فروگذاشت نكرده معاودت نمودند .\r\nو سلطان محمود خان رنكر « 3 » كه نوكر ميرزا شاه حسين ارغون و حاكم تته بود ، بعد از فوت او در بكر و . . . « 4 » و آن نواحى صاحب اختيار شده بود ، در اين سال ايلچيان به درگاه شاه فرستاده اظهار اطاعت و انقياد نمود ؛ چه ، شنيده بود كه فرمانفرماى اقاليم هندوستان لشكرى به تسخير آن قلعه نامزد فرموده است به تصور آنكه مأمنى پيدا كند ، و زر بسيار مصحوب\r\n\r\n\r\n","description":"","footnote":"\r\n( 1 ) . ق : نهصد و هشتاد و يك .\r\n( 2 ) . م : 971 .\r\n( 3 ) . م : رنكهر .\r\n( 4 ) . م : رنكر و سيوى . ق : ناخوانا .\r\n","page_name":" 5787 ","page_number":677},
  {"content":"\r\n\r\nابو المكارم نامى با يك فيل به عراق روانه كرد . و در چهاردهم ذيحجه ايلچيان او با پيشكش به نظر اشرف درآمدند .\r\nهم در اين سال خانش « 1 » خانم ، خواهر شاه طهماسب كه در عقد شاه نعمت الله يزدى بود ، فوت شد . و شاه نعمت الله بعد از فوت او به عزيمت حج متوجه عراق عرب گشت . و چون از قيصر روم انديشه‌مند شد ، بعد از زيارت مشهد نجف اشرف و كربلاى معلا معاودت نموده در پانزدهم ذيحجّه در همدان فوت شد . و پادشاه ايران در مقام نوازش بازماندگان او شده ، مير ميران پسر او را رعايت بسيار فرمود و يكى از مخدّرات سراپردهء سلطنت را به خانش خانم موسوم گردانيد . و پسر بزرگ ميرميران را به نام جدّش شاه نعمت الله مخاطب ساخته ، خانش خانم را [ 701 الف 
  ] به او در سلك ازدواج درآورد و جميع متروكات شاه نعمت الله را كه از چهل لك روپيه زيادت بود ، ميان ميرميران و خواهرش و پرى پيكر خانم كه در عقد اسماعيل ميرزا ، ولد شاه طهماسب بود ، قسمت فرمود . و ميرميران دعاگويان و ثناخوانان در كمال عظمت به يزد مراجعت نمود .\r\nو از جانب قراخان ، ولد محمد خان شرف الدين اغلان تكلو كه حاكم هرات بود ، اخبار موحش در اين سال به عراق آمده موجب تفكر شهريار ايران شد ؛ چه ، قزاق خان در آن ولايت به كمال اعتبار رسيده بود و قريب ده دوازده هزار كس نزد او جمع آمده بودند ، و قريب به دو هزار غلام تفنگ‌انداز به هم رسانيده بود . و هميشه با اوزبكان كه به او قريب بودند ، منازعت نموده ظفر مىيافت . و مهابت او در خاطر اوزبكان به نوعى قرار گرفته بود كه در ايام حكومت او مطلقا متعرض هرات و توابع نگشتند ؛ چنان كه پير محمد خان اوزبك ، حاكم بلخ - چنان كه گذشت - به خراسان درآمده تصور توجه جانب هرات نتوانست نمود ، و چنان كه گذشت به ظاهر مشهد مقدس درآمده ، مراجعت نمود . و بدين جهت قزاق به غايت مغرور شده در اطاعت احكام شاهى تقصير مىكرد و مدتى به درگاه شاه نرفت . و شاه طهماسب نيز دانسته از طلبيدن او درگذشت كه مبادا توهم نموده اظهار خلاف نمايد . اما باطنا در فكر كار او شد .\r\nو از جمله معظّمات وقايع اين سال كه در سواد اعظم هندوستان روى نمود ، اين است كه چون شرف الدين حسين بىموجبى از درگاه بگريخت و به شاه ابو المعالى دچار شد - چنان كه گذشت . و جمعى از ملازمان خود را به او همراه نموده ناپاك بىباك سفّاك قتل فولاد نام از\r\n\r\n\r\n","description":"","footnote":"\r\n( 1 ) . م : خانس .\r\n","page_name":" 5788 ","page_number":678},
  {"content":"\r\n\r\nغلامان پدر شرف الدين حسين در ميان آن جماعت با ابو المعالى رفيق شد و در خلوتى كه ابو المعالى قرارداد كرده بود به صد ناپاكى و بىباكى [ با 
  ] يكديگر سخنان [ ى 
  ] كه مشعر به قصد ذاتى و . . . « 1 » حيات تمام عالميان وابستهء « 2 » اوست ، گفتند . و آن بىمروّت حرام‌نمك كه سال‌هاى دراز در ظلّ عاطفت حضرت جنت‌آشيانى به سر برده بود و مكررا حضرت اعلى با وجود قدرت بر قتل او با اقدام بر گناهان عظيم ، در مقام عفو درآمده او را مطلق العنان گردانيده بود ، آن غلام بداصل را به مواعيد بر آن داشتند كه به اردوى ظفر قرين رفته ، در كمين فرصت باشد .\r\nو آن بىسعادت نابكار به قصد مايهء امن و امان روزگار ، به دهلى رفت .\r\nو چون آن حضرت از كمال شجاعت و اعتماد بر آنكه جميع امرا و بنى آدم كه چون از ابتداى آفرينش ابو البشر تا غايت هرگز به اين آسودگى نبوده‌اند و از صميم قلب دعاگو و دولتخواه اين دودمان‌اند ، بىتحاشى به ميان خلايق درآمده ، حجّاب و يساولان را از بازداشتن مردم منع مىفرمودند . و فى الواقع چنين است ؛ چه ، بر جميع عالميان از شرق تا غرب مخفى نيست كه كارافتادگان هرديار را پناهى بجز اين درگاه نيست ، و هيچ‌كس از اين آستان محروم بازنگشته است . و به وقت عطا هيچ فرق ميان دوست و دشمن و آشنا و بيگانه و دور و نزديك نيست . بيت :\r\n نكرد وقت عطا امتياز دشمن و دوست * كريم را نبود كار جز به اصل سؤال \r\nهركس كه به هندوستان درآمد ، با آنكه به قصد به دست آوردن قوت لا يموت از وطن روان شده باشد و مطلب اعلاى او همين باشد ، در هفتهء اول كفيل رزق جمعى كثير مىشود و به اندك روزگارى و كمتر سعى [ ى 
  ] داخل امرا شده آنچه هرگز در متخيّلهء او نگنجيدى ، به سايلان مىدهد ، به خلاف ديگر مواضع ربع مسكون كه حكام آنجاها بر خود لازم گردانيده كه بجز جمعى مخصوص كه ابا عن جدّ در آن ممالك معتبر بوده‌اند ، ديگران را داخل امرا و محل اعتماد نمىسازند . و بيچاره‌اى كه به آن ولايت به حسب تقدير افتاد ، هميشه عمرش به محنت و خوارى مىگذرد ، و اگرچه به حسب استعداد ذاتى از جميع سكّان آن محال در پيش باشد ، اما در اين درگاه كشور صلاى عام آب زندگانى است . هركس باشد و از هرجا باشد ، به قدر استعداد ، بلكه زياده بر آن تربيت و رعايت مىيابد . و ظهور اندك مرتبه از شجاعت با آنكه آحاد النّاس اين ملك اشجع از مشاهير ديگر اقاليم‌اند ، موجب صدگونه عزّت مىگردد .\r\nعزّت ارباب علم و فهم چون از آن زياده مىدارند كه به بيان محتاج باشد ، در آن شروع\r\n\r\n\r\n","description":"","footnote":"\r\n( 1 ) . يك كلمه ناخوانا .\r\n( 2 ) . ق : دانسته .\r\n","page_name":" 5789 ","page_number":679},
  {"content":"\r\n\r\nنمىرود ، لهدا بىشايبهء تكلّف سخنورى جميع سكّان اقاليم سبعه از صميم قلب دعاگوى اين دولت‌اند . و هيچ اقليم و ولايت نيست كه يكى از مردم اينجا صاحب اعتبار نباشد ، و سكّان آن ديار به وقت حاجت به او التجا نياورند و مقتضى المرام دعاگويان و ثناخوانان [ 701 ب 
  ] مراجعت نمايند .\r\nالقصّه ، در روزى كه حضرت اعلى به نشاط شكار مشغول فرمودند ، به دهلى مراجعت نمودند . و گذار آن حضرت بر بازار و چهار سوى شهر افتاد . و به طريق عادت ، از هردو طرف راه ، خلايق ايستاده زبان به دعا و ثنا گشوده بودند . به دستور معهود حاجتمندان از يمين و يسار عرض حاجات نموده از آن منبع جود ، بهره‌مند مىگشتند . و يساولان و تواچيان به موجب حكم دست از منع و دور كردن مردم از سر راه بازداشته بودند كه مبادا دادخواهى يا حاجتمندى محروم ماند .\r\nآن غدّار نزديك به مدرسهء ماهم‌انكه تير و كمان به دست ايستاده و چون موكب عالى از او بگذشت ، تيرى بر كمان شوم خود نهاده ، دست پليد را بلند داشته ، كشيد ؛ چنانچه گمان مردم شد . كه شايد جانورى را مىانداخته باشد . ناگاه دست شوم را پايين آورده به جانب آن حضرت - كه جهان وابستهء ذات اشرف اوست - انداخت . و آن تير شوم او گشاده يافته ، بر شانهء پادشاه ، دست مطلق روى زمين - كه تا پاى مبارك در ركاب سعادت درآورده است ، عالميان در پناه دولت او كه فتنه و حادثه را از موجودات خارجى نمىشمارند و ضعيفان به پشت‌گرمى حمايت او آن چنان به فراغت غنوده‌اند كه اقويا را موجود نمىانگارند - رسيد و قريب به يك شبر « 1 » در گوشت شانه دويد .\r\nاما چون حفظ و حمايت ذات بىهمتا را قادر ذو الجلال كه حكمش سررشتهء بقاى نوع بنىآدم و وابستهء اين ذات خجسته صفات گردانيده است متكفل است ، آن زخم عظيم كارى نيامده « و الحمد للّه على ذلك » از زبان معجز بيان آن حضرت شنيده شد ، كه چون آن تير در كمال ضرب به شانهء مبارك رسيد ، نخست تصوّر شد كه مگر از بامى سنگى نادانسته شخصى انداخت . بعد از ملاحظه چون معلوم شد كه تير است و رامى به نظر درآمد ، حكم شد كه هنوز كار اين ناپاك به اتمام نرسيده است . جمعى كه در ركاب نزديك بودند ، آن غدار را در لحظه پاره‌پاره كردند . و آن تير را يكى از نزديكان به قوّت تمام بيرون آورد . و به واسطهء اخفاى خون قباى پنبه‌دارى پوشيده همچنان بر بالاى اسب آن حضرت آهسته‌آهسته به تمكين و وقار به طرف دولتخانهء همايون روان شد . و تا رسيدن به محل آسايش خون بسيارى از آن زخم رفت .\r\n\r\n\r\n","description":"","footnote":"\r\n( 1 ) . شبر : وجب .\r\n","page_name":" 5790 ","page_number":680},
  {"content":"\r\n\r\nو آن حضرت از كمال صبر و شجاعت همچنان بر بالاى اسب تا درگاه دولتخانه آمده فرود آمد و به خوابگاه رفته ، طبيبان حاذق و جراحان صاحب وقوف را طلب فرموده ، و خضر خواجه خان كه از پادشاهزاده‌هاى مغولستان بود و به واسطهء كثرت تجارب در سپاهيگرى در علاج زخم صاحب وقوف بود ، حاضر شده به اتفاق اطبا و جراحان در معالجه شروع نمود . و حكيم الملك به خصوص در معالجه يد بيضا نمود ، در يك هفته علامت صحت ظاهر گشت . و هركس بدانچه در دسترس داشت ، تصدقات به فقرا و مساكين رسانيد . و به واسطهء صلاح و انتظام امور ملك ، رايات جلال در ششم جمادى الثانى عازم آگره شد . و چون هنوز اثر جراحت باقى بود ، در شكارش آن را مطوى گشت . و دار الخلافهء آگره محل نزول موكب همايون گشته ، خلايق و سكّان آن ملك به مراسم شكرگزارى قيام و اقدام نموده ، تصدق بسيار به مستحقّان رسانيدند .\r\nو ابو المعالى نخست برگشته گريزان به سر كابل رفت و عرايض به والدهء ميرزا محمد حكيم فرستاده سبق خدمت خود و عنايات حضرت جنت‌آشيانى را در آن مندرج گردانيده و اين بيت را نوشته بود . بيت :\r\n ما بدين در نه پى حشمت و جاه آمده‌ايم * از بد حادثه اينجا به پناه آمده‌ايم \r\nو كابليان بعد از مشورت در جواب نوشتند ، مصرع : « كرم نما و فرود آى [ كه 
  ] خانه خانهء تست » .\r\nو ابو المعالى به اعزاز تمام به كابل درآمده صاحب اختيار امور ملك و مال شد . و به تحريك بعضى از مردم كابل كه به عرض والدهء ميرزا حكيم رسانيدند كه در حدّ مغولستان سلاطين آنجا كه از نژاد جغتاى خان‌اند با آبا و اجداد ابو المعالى خويشى كرده‌اند ، همشيرهء ميرزا حكيم در نكاح او درآمد . و آن بىباك سفّاك چون به غايت اعتبار رسيد ، از بيگم و منسوبان مطلقا حسابى نمىگرفت . و طالبان فتنه از هرطرف نزد ابو المعالى جمع آمدند ، مثل سوكون ، ولد قراچه خان و شادمان و غير ذلك . و به او خاطرنشان كردند كه « تا بيگم در حيات است ، اين اعتبارمدارى ندارد و عن قريب مثل فضيل و ابو الفتح و شاه ولى اتكه قصد قتل تو خواهند كرد . لا جرم ابو المعالى به قصد قتل بيگم - كه به تازگى كمال احسان نسبت به او به جاى آورده بود - از كمال بىمروتى كمر سعى بر ميان جان بست .\r\nروزى فرصت يافت به اتفاق سوكون و قاضىزاده نام شخصى از دو راه [ 702 الف 
  ] به حرمسراى بيگم درآمد . سوكون كه به راه ديگر رفته بود ، عورتى ديگر را به غلط به قتل آورد .\r\nو چون دانست كه غلط كرده است خود را به ابو المعالى رسانيد . و به اتفاق به در خانه‌اى كه بيگم در آنجا بود رفتند . و بيگم از كمال شجاعت در را محكم كرده پشت به آن داد . و آن هر\r\n\r\n","description":"","footnote":"","page_name":" 5791 ","page_number":681},
  {"content":"\r\n\r\nسه بدبخت زور آورده در را شكسته و به خانه درآمده ، ابو المعالى به چند زخم آن عورت را به قتل درآورد و دست ميرزا را كه با اطفال به بازى مشغول بود گرفته به ديوانخانه برد و در پهلوى خود جاى داد .\r\nو مردم كابل خواهىنخواهى در مقام اطاعت درآمدند . و حيدر قاسم كوه‌بر كه سابقا نام وكالت ميرزا داشت ، به فرمودهء ابو المعالى به قتل رسيد و برادرش مقيد شد . و بردى محمد ميدان و باقى قاشقال و حسن خان و محسن خان ، برادران شهاب خان ، با جمعى از ملازمان بيگم به قصد ابو المعالى متفق شدند . و عبدى سرمست ، ابو المعالى را آگاه گردانيد . او نيز مستعد جنگ شد . و آن جماعت به ضرب دست « 1 » به قلعه درآمده تا آخر روز با ابو المعالى جنگ كردند . و چون شب در ميان آمد ، مردم ابو المعالى ايشان را از قلعه بيرون كردند . و در شب آن جماعت متفرق شده هريك به طرفى گريختند . و محمد حسين ، برادر حيدر قاسم كه از بند ابو المعالى در اين روز خلاص شده بود ، گريخته به بدخشان رفت و احوال كابل را خاطر نشان ميرزا سليمان كرد .\r\nو ميرزا حكيم اگرچه خردسال بود ، اما از قتل والدهء خود به غايت اندوهناك گشت و پنهانى به ميرزا سليمان كس فرستاده بر دفع ابو المعالى طلب امداد كرد ميرزا سليمان كه سال‌هاى دراز هوس تسخير كابل داشت ، فرصت غنيمت دانسته با تمام لشكر از بدخشان متوجه كابل شد . و ابو المعالى نيز لشكر كابل را فراهم آورده به كنار آب غوربند رفت . و چون هردو لشكر به يكديگر رسيدند ، بعد از تسويهء صفوف جمعى از بدخشيان از دست راست نمايان شدند . ابو المعالى جمعى را به دفع ايشان فرستاد و بدخشيان بر آن جمعيت ظفر يافتند .\r\nابو المعالى به نفس خود عازم دفع آن جماعت شد و ميرزا محمد حكيم را در قول بازداشت . و در غيبت ابو المعالى كابليان كه از تحكمات « 2 » او به جان آمده بودند ، فرصت غنيمت دانسته ميرزا را به جانب ميرزا سليمان بردند ، و بقيهء كابليان متفرق شدند . ابو المعالى چون به قلب معاودت نمود اثرى از مردم نديد . سراسيمه « 3 » شده راه فرار پيش گرفت . و بدخشيان او را تعاقب نموده در نواحى موضع چهار يك كاران خودش را دستگير كرده نزد ميرزا سليمان بردند . ميرزا سليمان او را دست و گردن بسته ميرزا محمد حكيم فرستاد . و در شب عيد رمضان اين سال به حكم ميرزا محمد حكيم ، ابو المعالى را از حلق آويختند و شرّش مندفع شد .\r\nو ميرزا سليمان چون به يقين مىدانست كه كابل را لشكر منصور به او نمىگذارد ، به حسب\r\n\r\n\r\n","description":"","footnote":"\r\n( 1 ) . م : به ضرب راست .\r\n( 2 ) . م : تحكّم .\r\n( 3 ) . م : مضطرب .\r\n","page_name":" 5792 ","page_number":682},
  {"content":"\r\n\r\nظاهر در مقام تربيت ميرزا محمد حكيم درآمد و دختر خود را در سلك ازدواج او درآمد . و امير على نام شخصى را به وكالت ميرزا تعيين فرموده اكثر كابل را به بدخشانيان جاگير نموده به بدخشان معاودت كرد .\r\nو هم در اين سال خواجه مظفر على كه ديوان بيرام خان بود و - چنان كه گذشت - درويش محمد اوزبك او را مقيد به درگاه فرستاده بود ، منظور انظار عاطفت خسروانه شده به منصب وزارت ديوان اعلى و خطاب « خان » ى سرافراز شد . و خواجه عبد المجيد كه به آصف خان مخاطب بود - و چنان كه گذشت به حكومت دهلى معين گشته بود - در اين سال به حكومت سركار كره رفت و در آن ولايت توفيق خدمات پسنديده يافت . از آن جمله تسخير ولايت كرهه بود كه به واسطهء كوه و جنگل بسيار از ابتداى اسلام تا حال هيچ‌كس از حكام هند را تسخير آن ولايت ميسر نشده بود . در اين وقت حكومت آنجا را به عورتى زانى نام شده بود و تمام سكان آن ولايت به طوع و رغبت متابعت او مىنمودند . و آصف خان مكررا كسان به هر بهانه به آن ولايت فرستاده تحقيق طرف و كيفيّت تسخير آن ولايت مىنمود .\r\nو چون كيفيت احوال آن ولايت و وفور خزاين و دفاين زانى معلوم آصف خان شد ، لشكرى فراهم آورده عازم تسخير آن ولايت شد ، و زانى قريب با پانصد فيل و بيست هزار پياده و سوار به عزم جنگ بيرون آمد . و هردو لشكر به وقت مقابله به قدر توان كوشش نمودند و به حسب اتفاق تيرى بر زانى كه بر فيل سوار بود رسيد . و آن عورت صاحب ناموس را چون يقين شد كه دستگير خواهد شد ، خنجرى از فيلبان گرفته بر شكم خود زد و هلاك شد . و آصف خان ظفر يافته تا قلعهء جورا كره « 1 » كه خزاين و دفاين حكام كرهه آنجا بود عنان بازنكشيد .\r\nو پسر زانى كه در قلعه بود ، حصارى شد و در همان روز قلعه به جنگ مسخر شد و پسرش در زير دست و پا پامال شد و چندان جواهر و [ 702 ب 
  ] طلا آلات و نقره آلات و هياكل و تماثيل طلا و مرصع و ديگر نفايس به دست آصف خان و مردم او درآمد كه محاسب و هم از حصه و احصاى آن به عجز و قصور معترف گشت . و آصف خان دويست فيل از آن جمله به درگاه فرستاد و باقى اموال و اسباب را كه از حد و حصر بيرون بود متصرف شده دم دركشيد .\r\nو در دوازدهم ذيقعدهء اين سال ، شهنشاه سواد اعظم هندوستان به عزم شكار فيل به طرف برور و سرى روان شد . و چون كنار درياى چنبل محل نزول اردوى بزرگ گشت به واسطهء باران برسات هندوستان سيل عظيم آمد و به وقت عبور لشكر ظفر اثر فيلى لكنه نام كه از فيلان\r\n\r\n\r\n","description":"","footnote":"\r\n( 1 ) . مآثر الامرا ( ج 2 ، ص 875 ) : چوراكدهه .\r\n","page_name":" 5793 ","page_number":683},
  {"content":"\r\n\r\nمشهور هندوستان بود ، از غايت مستى و بىشعور [ ى 
  ] در آن آب غرق شد . و از آنجا به گواليار رفته اسباب شكار فيل مهيّا گشت . و در جنگل برور چون فيل بسيار بود ، شكار فيل طرح شد .\r\nو حكم جهانمطاع شرف اصدار يافت كه فوج‌فوج از امرا به طرف متعدّد روان شدند . و هر جماعت چند فيل اهلى با خود همراه بردند كه چون فيل جنگل به نظر درآيد تعاقب نموده چندان او را مجال توقف ندهند كه آرام گيرد ، و چون از كثرت دويدن بىطاقت و توان شود ، او را به طناب‌ها استوار بر فيلان اهلى بندند و كشان‌كشان به هرجا كه خواهند ببرند و به مرور ايام رام سازند .\r\nدر روز اول ماده فيل [ ى 
  ] دچار شده گرفتار شد . و روز ديگر سه فيل نر دندان‌دار و كلّه فيل ماده به نظر درآمد و مجموع آنها به همان طريق گرفتار شد [ ند 
  ] و روز ديگر هفتاد فيل ديده شد . و چون چندان فيل همراه نبود كه مجموع آنها را توان بست ، حكم شد كه جميع آن فيلان را بعد از آنكه بىطاقت شده بودند به جنگلى كه درخت‌هاى قوى داشت درآوردند و هريك را بر درختى بستند و چند كس بر يك فيل موكل شد . و كس به آوردن فيلان اهلى و طناب‌هاى استوار رفت . و بعد از آوردن آنها روز ديگر هرفيل كه سركشى بسيار مىكرد به دو فيل اهلى استوار كردند و باقى فيلان را لشكريان در ميان گرفته آخر روز به كنار اردو رسانيدند و مجموع را بر فيلان بستند و رفته‌رفته رام كردند . « 1 »\r\nو در آن اوقات در اردوى بزرگ به واسطهء بارندگى بسيار و سدّ طرق ، غلّه و مطعومات ناياب شد و اوقات مردم به دشوارى مىگذشت .\r\n\r\n\r\n","description":"","footnote":"\r\n( 1 ) . در نسخهء دستنويس بحر العلوم تأليف ميرزا حسن زنوزى ، در خصوص شكار فيل آمده است كه « . . . در راهى كه فيلان به آب روند گودال‌ها كنده سر آنها را به خس و خاشاك مىپوشند . چون فيل در آنجا افتد دو سه روز كس پيش او نمىرود و گرسنگى و تشنگى بر او غلبه كند . بعد از آن شخصى مىآيد و چند چوب محكم بر او مىزند . ناگاه شخصى ديگر مىآيد و آن كس را دور اندازد و چوب را گرفته پرتاب كند و قدرى علف پيش او انداخته بازگردد . چند روز بدين نحو عمل كنند ، تا با آن شخص دوم انس گيرد ، و او به آهستگى نزد فيل رود و ميوه‌هايى كه مرغوب فيل است پيش او برد و او را خارش و مالش دهد ، تا بدين نوع رياضت رام شود . - بحر العلوم ، نسخهء خطّى اهدايى مرحوم حاج محمد نخجوانى به كتابخانهء ملى تبريز ، ص 756 .\r\n","page_name":" 5794 ","page_number":684},
  {"content":"\r\n\r\n\r\nذكر وقايع سنهء نهصد و هفتاد و دو هجرى [ موافق سال نهصد و شصت و دوم « 1 » از رحلت « 2 » خير البشر 
  ] مطابق سنهء الهى\r\nدر اين سال شاه طهماسب شهريار ايران ، معصوم بيگ صفوى را كه وكيل و صاحب اختيار مهمات ايران بود ، با ساير امراى عراق و كرمان به يورش خراسان مأمور نمود كه چون قزاق ولد محمد خان كما ينبغى اطاعت نمىنمايد او را بر تقدير مشقت به درگاه آورند ، و الّا به اتفاق سلطان ابراهيم ميرزا ، ولد بهرام ميرزا كه حاكم مشهد بود . و بديع الزمان ميرزا ، برادرش كه سيستان به اقطاع او مقرر بود ، به پاى هرات رفته به هرطريق توانند قزاق را دفع نمايند .\r\nو چون خبر توجه لشكر شاهى به هرات رسيد ، برادران قزاق ، مصطفى بيگ و مسيّب بيگ در مقام دفع برادر شدند كه به آن وسيله نزد شهريار ايران اعتبار يابند . امّا قزاق آگاه شده ايشان را كارى از پيش نرفت . لاجرم با جمعى از اويماق كه به ايشان اتفاق نموده بودند ، از هرات بيرون آمده عازم غوريان - كه ولى سلطان روملو ، حاكم آنجا بود - شدند . قزاق ، پسر خود جعفر بيگ و برادر ديگر خود ، حسينقلى بيگ را به تعاقب ايشان فرستاد . و در نواحى غوريان به مصطفى بيگ و مسيّب بيگ رسيدند . و بعد از جنگ جعفر بيگ ظفر يافته ايشان به قلعهء كوسويّه كه نشيمن « 3 » ولى سلطان بود گريختند .\r\nو از مصطفى بيگ در اين روز آثار شجاعت بسيار به ظهور آمد . و به حكم قزّاق ، جعفر بيگ به محاصرهء قلعه مشغول شد . اما چندان فرصت نيافت كه كارى تواند ساخت ؛ چه ، در آن\r\n\r\n\r\n","description":"","footnote":"\r\n( 1 ) . ق : نهصد و هشتاد و دويم .\r\n( 2 ) . م : 972 .\r\n( 3 ) . م : + صافى .\r\n","page_name":" 5795 ","page_number":685},
  {"content":"\r\n\r\nدو سه روز قراولان لشكر امرا و شاهزادگان الوس قزلباش به آن نواحى رسيدند . و ولى خليفه ، حاكم قم و خليل سلطان سپاه منصورى گرداگرد راه بر لشكر قزاق حمله آورده ايشان را متفرق گردانيدند . و گريختگان به هزار محنت به قلعهء هرات رسيدند و از آمدن لشكر قزاق را آگاه ساختند .\r\nاما چون قزاق به مرض استسقا مبتلا شده بود و طاقت سوارى نداشت ، « 1 » اكثر لشكريانش از شنيدن اين خبر متفرق شدند و او با نزديك رسيدن لشكر حركت مذبوحى كرده در مقام استحكام شهر و قلعه شد . اما چون امرا به رباط پريان رسيدند ، سلك جمعيتش از يكديگر بگسيخت و فوج‌فوج از نوكرانش به اطراف گريختند و ناچار با معدودى چند [ 703 الف 
  ] شاهزاده سلطان محمد ميرزا را با سلطان حسن ميرزا ولد او به قلعهء اختيار الدين درآورده حصارى شد . و سلطان ابراهيم ميرزا و امرا مظفر و منصور به هرات درآمدند . و بعد از چند روز قزاق را به عهد و ميثاق پايان آوردند و جميع اسباب و اموال او به تصرف معصوم بيگ درآمد .\r\nو قزاق كه مريض بود ، در اين اثنا فوت شد و سرش را به جهت اطمينان‌خاطر مردم عراق به قزوين بردند ، « 2 » و چون خاطر امرا از سرانجام مهمات خراسان جمع شد ، معصوم بيگ به قزوين آمد و هريك از امرا به جا و مقام خود رفتند .\r\nو سلطان محمد ميرزا نيز در اين سال به عراق آمده به ملازمت پدر مشرف شد .\r\nو در همين سال شهريار ايران حاصل تمغاى ممالك ايران را از خراسان و عراق و كرمان و فارس و آذربايجان و شروان و مازندران و كردستان و توابع و لواحق كه از اصل و فرع قريب به بيست لك روپيه مىشد - كه چهل هزار تومان عراق باشد - به جهت رفاهيت سوداگران بخشيد . و تا آن غايت هيچ‌يك از سلاطين ايران توفيق اين چنين چيزى نيافته بود . و بدين جهت از اطراف و اكناف عالم ، سوداگران متوجه ايران شدند و انواع امتعه و اقمشهء روم و فرنگ و چين و ختاى و هندوستان در ايران پيدا شد .\r\n\r\n\r\n","description":"","footnote":"\r\n( 1 ) . روضة الصّفويّه ( ص 561 ) : « . . . شخصى از آن جماعت بعد از انقضاى مدتى مديد به فنون و فسانه و دمدمهء ساحرانه ، يكى از سراياى وى را فريفته نوعى نمود كه به هنگام جماع دارويى مضرّ به اعضاى تناسل او رسانيدند و بدين علت علت فتق عارضش گشته از ركوب بازماند . » و نيز - ص 564 كه آمده : « . . . با آنكه به مرض استسقا يا فتق - على اختلاف القولين - گرفتار بود . . . »\r\n( 2 ) . روضة الصّفويّه ( ص 564 ) : « . . . نواب سلطان ابراهيم ميرزا و سيد معصوم خان و امراى نامدار . . . متوجه قلعهء [ اختيار الدين 
  ] گشتند و قزاق خان را با وجود انواع امراض به قتل رسانيده پوست از بدنش جدا ساختند ، آنگاه از كاه مشحون گردانيدند و مدتى در ميدان هرات عبرة السّايرين آويخته سر پرغرورش به درگاه معلّى فرستادند . »\r\n","page_name":" 5796 ","page_number":686},
  {"content":"\r\n\r\nو آنچه در هندوستان در اين سال روى نموده اين است كه چون به مسامع جلال شهريار جهانگير و خسرو بىعديل و نظير رسيد كه عبد الله خان ، حاكم مالوه با رعايا نيكو سلوك نمىكند و سر از اطاعت مىپيچد ، و فيلان خوب كه به دستش آمده بود ، به درگاه نفرستاده ، بعد از فراغ از سير و شكار فيل اردوى بزرگ عازم مالوه گشت . و چون موسم برسات بود ، لشكريان به واسطهء كثرت بارندگى و پيدا نشدن مطعومات محنت بسيار كشيدند . و در زمين مالوه اگر بارندگى هم نباشد اكثر اوقات لاىوگل بسيار مىباشد . و در اين ايام كه بارندگى از حدّ و قياس افزون بود به نوعى گل‌ولاى شد كه اكثر اسبان و شتران و استران اردو برجاى ماندند .\r\nو چون بلدهء آگره محل نزول اردوى همايون شد ، رأى عالم آرا بر ايلغار به ماندو قرار گرفت . و جمعى از امرا به محافظت اردو معين شده رايات نصرت آيات به تعجيل در حركت آمد ؛ چه ، غرض از ارتكاب اين يورش كه به سپاهيان محنت بسيار رسيد آن بود كه عبد الله خان ، حاكم مالوه در اين وقت به هيچ‌وجه گمان آن نداشت كه لشكر به مالوه تواند درآمد ؛ چه ، بىشايبهء تكلف در موسم برسات به واسطهء كثرت بارندگى و لاىوگل عبور از آن زمين به غايت مشكل است و چون از افعال و اعمال آثار بغى ظاهر نمىشد ، به وقت غفلت به دست درآمد . و در منزل اول بيست و پنج كروه مالوه كه پنجاه كروه . . . « 1 » طى شده سارنگپور محل نزول گشت .\r\nو محمد قاسم خان نيشابورى ، حاكم آن بلده از سر قدم ساخته به استقبال آمد و شرف زمين‌بوس دريافته به موجب حكم به جميع امرا و جاگيرداران سركار مالوه همان لحظه روان گشت . و اشرف خان مير منشى حسب الحكم به ماندو روان شد كه عبد الله خان را مستمال ساخته اگر ارادهء فرار داشته باشد ، او را به عهد و پيمان مطمئن سازد .\r\nو آن شب در سارنگپور توقف اتفاق افتاد . و روز ديگر خطهء اجيّن از وصول رايات جلال رشك فردوس برين گشت . و عبد الله خان چون خبر ايلغار پادشاهى شنيد ، همان روز با كوچ و سپاه خود متوجه گجرات شد .\r\nو اين خبر به مسامع جلال رسيده حكم شد كه مقيم خان كه از امراى معتبر بود ، به تعجيل هرچه تمام‌تر نزد عبد الله خان رفته او را مطمئن سازد ؛ چه ، مرحمت و شفقت عام آن حضرت - كه هميشه شامل حال زيردستان است - متقاضى آن بود كه در موسم برسات چنان جمعى كثير از لشكريان كه همراهى عبد الله خان بودند ، با اهل و عيال پريشان نشوند .\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n","page_name":" 5797 ","page_number":687},
  {"content":"\r\n\r\nو مقيم خان با برق و باد هم عنان شده ، به عبد الله خان رسيد و هرچند سعى نمود كه او را از رفتن منع كند ميسّر نشد . بيت :\r\n گليم بخت كسى را كه بافتند سياه * به آب زمزم و كوثر سفيد نتوان كرد \r\nبه وقتى كه مقيم خان به عبد الله خان مىگفت كه « چندان صبر كن كه منعم خان كه نسبت دوستى تو با او قديم است برسد و باعث اطمينان خاطر تو شده گناهان را از حضرت اعلى شفاعت نمايد . » شخصى از نوكران عبد الله خان آهسته به او گفت كه : « غرض از تطويل سخن مقيم خان آن است كه لحظه‌اى به سخن نگذرد و ايلغار پادشاهى نرسد . » عبد الله خان ( كه سراسيمه شده بود ، انديشه‌مند شده در جواب ديگر مطلقا سخن نكرده به تعجيل روى به گريز آورده و مقيم [ 703 ب 
  ] خان ) « 1 » مراجعت نموده آنچه ديده و شنيده بود به موقف عرض رسانيد و جمعى از لشكر منصور به رسم هراول پيشتر روان شدند . و آن حضرت با نزديكان به تعجيل عازم تعاقب شد و در آن روز بيست و پنج كروه از ماندو گذشته به نواحى باغ كه يكى از محال ماندو است نزول فرمودند .\r\nو در اين وقت خبر رسيد كه جمعى از بهادران لشكر منصور پيشتر از هراول به عبد الله رسيده‌اند . و عبد الله چون ايشان را اندك مردم دانسته است به جنگ ايستاده است . لاجرم حكم شد كه مردم هراول به مدد آن جماعت رسيده در حملهء اول چند كس معتبر عبد الله را بر خاك هلاك انداختند . و عبد الله را از جنگ غالبانهء آن جماعت يقين شد كه رايات منصور نزديك رسيده است ، ناچار با اهل و عيال مقيد ناشده گريزان شد . و افواج قاهره تعاقب نموده اهل و عيال و فيلان و اسبان او را به دست آوردند .\r\nو عبد الله تا سرحد گجرات روى پس نديد و نيم جانى به سلامت پا بيرون برد . و چون حكم نبود كه لشكريان به ولايت گجرات درآيند ، هراولان با غنيمت بسيار معاودت نمودند و موكب عالى همان لحظه به ولايت آل كه نهايت مملكت مالوه است رسيد . بهادران حقيقت حال مخالف به عرض رسانيده اهل و عيال و اموال او را به نظر اشرف درآوردند . و زمينداران آن نواحى كه به راه نزديك بودند ، مجموع به شرف آستان‌بوسى مشرف شدند . و حضرت عزم معاودت نموده به طرف ماندو روان شد .\r\nو دار الملك سلاطين خلجى از فرّ نزول موكب همايون غيرت فردوس گشت . و زمينداران و حكام اطراف آن صوبه روى عبوديت به درگاه آورده در امنيت بر روى روزگار خود\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n","page_name":" 5798 ","page_number":688},
  {"content":"\r\n\r\nگشودند . و ميران مباركشاه و آل خانديس ، ايلچيان سخندان با تحف فراوان به درگاه فرستاده اظهار اخلاص نموده و نيكوبندگى او پسنديده افتاد . و اعتماد خان همراه ايلچيان به خانديس رفت . و يكى از دختران ميران مباركشاه كه لايق خدمتكارى خادمان حرم عالى بود ، به ماندو « 1 » آمده و به جمعى كه همراه خدر معلّى آمده بودند به انواع الطاف پادشاهانه مفتخر گشته خرم و خوشحال مراجعت نمودند .\r\nو خان قلى نامى از نوكران عبد الله خان در هنديّه - كه سرحد ولايت مالوه است - به حكومت مشغول بود ، بعد از فرار عبد الله خان طلب عفو نموده ، چون مطمئن خاطر شد ، به درگاه آمد . قرابهادر خان به حكومت مالوه معين گرديد جمعى از امرا كه به ايلغار نرسيده بودند ، حكم شد كه به كمك قرابهادر خان در ماندو باشند ، تا زمانى كه از آگره حاكمى صاحب وجود به حكومت مالوه معيّن شود .\r\nو اردوى بزرگ عازم دار الخلافه شد و به واسطهء كثرت بارندگى و گل و لاى لشكريان و عوام النّاس لشكر به محنت و مشقّت قطع منازل مىنمودند . و در نواحى سرى قراولان خبر شكار فيل رسانيدند . به موجب حكم امرا و لشكريان اطراف آن جنگل را احاطه نموده تمام آن فيلان را به جانب اردو راندند و نصف شب به نواحى اردو رسيدند . و روز ديگر تمام آن فيلان را به فيلان اهل [ ى 
  ] استوار بستند . و به وقت نزول در قصبهء سرى ديگرباره خبر رسيد كه گلّهء فيلى كه فيل [ ى 
  ] مست به آن همراه است ، در اين نزديكى ديده شده است . به طريق معهود ، لشكريان فيلان را احاطه نموده و به جانب قلعهء سرى راندند و همه را به قلعه آوردند .\r\nو يكى را از فيلان اهل خاصه كامدى راو « 2 » نام كه در آن ايام مست بود و در آن قلعه بود ، با آن فيل مست صحرايى به جنگ انداختند . و چون آثار غلبه از طرف كامدى راو ظاهر شد ، به آتش مشعل كامدى راو را از آن فيل جدا كردند . و آن فيل چون از جنگ خلاص شد ، ديوار قلعه را ويران كرده راه صحرا پيش گرفت . و فيلى ديگر از فيلان خاصه ران بهيرون نام را به تعجيل بر سر راه آوردند . و ديگرباره فيل وحشى به جنگ ايستاد و اين‌جا نيز مغلوب شد . و به سعى بسيار فيل اهل [ ى 
  ] را دور تر برده از فيل جنگى به درختى كه در آن نزديكى بود ، به طناب‌ها محكم بستند و بتدريج آب و علف نزد او برده رام كردند و داخل فيلان خاصه شد .\r\nو رايات جلال به دار الخلافهء آگره روان شد و به فتح و فيروزى به مقصد رسيده شد . و هم در اين ايام نشاط شكار جانور و يوز فرموده به جانب كاكولى « 3 » كه از مواضع آگره به لطافت\r\n\r\n\r\n","description":"","footnote":"\r\n( 1 ) . م : مندو .\r\n( 2 ) . م : كاندى راو .\r\n( 3 ) . ق : كاكرلى ؛ م : ككرانى . اصلاح از منتخب التواريخ ( ج 2 ، ص 64 ) .\r\n","page_name":" 5799 ","page_number":689},
  {"content":"\r\n\r\nآب و هوا و نزاهت صحرا ممتاز است تشريف بردند . و در آن مقام حكم احداث عمارت عالى فرموده مراجعت نمودند . و چون به اندك وقتى منازل رفيع البنيان و قصور در آن مواضع به اتمام رسيد ، هريك از امرا نيز به موجب حكم عمارات عالى ساختند و آن قصبه به نگرچين موسوم گشت . و موكب همايون به آن موضع رفته اكثر اوقات به چوگان [ 704 الف 
  ] بازى و سير و شكار مصروف مىشد .\r\nو از جملهء وقايع اين سال گرفتارى خواجه معظّم است . و تفصيل اين اجمال آنكه خواجه معظم از اولاد شيخ جام است و به شرف قرابت و خويشى نزديك حضرت مريم مكانى مشرف بود . و حضرت جنت‌آشيانى در ابتداى حال با او نسبت به اقران بيشتر التفات مىفرمودند . و چون خواجه به غايت . . . « 1 » و سفّاك و بىباك بود ، هميشه مصدر اعمال شنيع مىشد . و آن حضرت به ملاحظهء خاطرها از او عفو مىفرمود . تا آنكه به وقت يورش بدخشان - چنان كه گذشت - بر قتل خواجه رشيدى وزير اقدام نمود و گريخته به كابل رفت و بعد از مدتى گناهش بخشيده شد . اما به مقتضاى آنكه :\r\n خوى بد در طبيعتى كه نشست * نرود جز به وقت مرگ از دست \r\nديگرباره امور نامرضى از او سر زد . و آن حضرت به اخراج او حكم فرمود . و خواجه به گجرات رفته از آنجا به مكه رفت و بعد از مدتى بازآمد ، و به گمان تهذيب اخلاق ديگرباره رعايت يافت و باز بر سركار خود رفت ؛ چنان كه نوبتى با ميرزا عبد الله كه يكى از امراى معتبر حضرت جنت‌آشيانى بود ، بىجهتى نزاع كرده به طريق رنود و اوباش دست در گريبان او زد .\r\nهمچنين به بيرام خان - كه از او معتبرترى در خدمت حضرت جنت‌آشيانى نبود ، و مجملى از احوالات او كه از پيش گذشته است - كارد كشيد . و به واسطهء اين اعمال اكثر اوقات مردود و احيانا مقبول حضرت جنت‌آشيانى نمىبود . تا آنكه در ايام سلطنت حضرت اعلى ، بيرام خان از اعمال سابق و لاحق او به تنگ آمده خواجه را اخراج فرمود ، و مدتى پريشان حال در گجرات به سر برده ديگرباره به درگاه آمد و رعايت يافت . و باز ضبط خود نتوانست كرده در اين مرتبه محبوس شد .\r\nو در اين ايام به حسب اتفاق مهمات بيرام خان - چنان كه گذشت - برهم خورد و خواجه خلاص شده از حضرت اعلى رعايت بسيار يافت . اما همچنان ارتكاب اعمال قبيح مىكرد . و آن حضرت از او به واسطهء قرابت قريب مريم مكانى عفو مىفرمود . تا آنكه در مقام قتل زوجهء\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض .\r\n","page_name":" 5800 ","page_number":690},
  {"content":"\r\n\r\nخود شد و مادر زن او كه بىبى فاطمه نام داشت و به واسطهء نيكوخدمتى در حرمسراى حضرت جنت‌آشيانى به غايت اعتبار رسيده بود و اردو بيكى بود ، از اين معنى اطلاع يافت ؛ چه ، آن به « 1 » عاقبت‌انديش به آن عورت گفته بود كه « در اين ايام به جاگير مىروم و خان را به قتل مىآورم . » « 2 » و آن بيچاره چون از اوضاع شوهر اطلاع داشت ، به مادر خود اين سخن پيغام كرد . و بىبى فاطمه سراسيمه شده نزد حضرت اعلى دادخواهى نمود و معروض داشت كه « خواجه به يقين آن بيچاره را خواهد گشت . »\r\nآن حضرت را بر عجز او رحم آمده در مقام اطمينان او درآمده فرمود كه « چون عزيمت شكار مصمم است ، به وقت عبور از خانهء خواجه معظم او را بر سر راه طلبيده نصيحت فراهم كرد . » و آن حضرت به كشتى درآمده از آب‌جون عبور فرمود . و طاهر خان پيشتر روان شد كه خواجه را از عبور آن حضرت از در خانهء او ، مطلع ساخته بر سر راه آورد . و رستم خان نيز به همين كار رفت . و خواجه چون از آمدن طاهر خان مطلع شد از كمال جنون و سفاهت سراسيمه از خانه بيرون آمد و به طاهر خان گفت كه « سبب عبور حضرت اعلى از اين راه سبب خلاصى دختر بىبى فاطمه است . بنده به سر راه نمىآيم . »\r\nاين سخن بگفت و به درون خانه رفت . خنجرى بر سينهء آن بيچاره زد و كار او تمام كرد . و در اين وقت حضرت اعلى نزديك به آن خانه رسيده بود ؛ چنان كه نالهء آن زخم خورده مسموع شده و آن ديوانهء بىمروت بعد از اقدام اين عمل شنيع سر از دريچه بيرون كرده خنجر خون آلود را نزد رستم خان انداخت كه « به عرض پادشاه برسان كه او كشته شد . »\r\nو چون اين معنى به عرض آن حضرت رسيد ، از كمال عدالت به غايت غضبناك شده به درون خانهء خواجه رفت . و آن سفّاك شمشيرى حمايل كرده ، قبضهء شمشير در دست بيرون آمد . و گجراتى بىباكى كه به مقتضاى « الجنس مع الجنس » با او همراه بود ، شمشيرى بسته از دنبال او بيرون آمده بايستاد . و آن حضرت را از غايت اعراض چون چشم بر آن مجنون افتاد ، بر زبان مبارك گذشت كه « دستى كه در قبضهء شمشير دارى تا حركت مىكند ، سرت بر بدن نخواهد بود . » و از مشاهدهء آن شخص گجراتى آن حضرت بيشتر برآشفته و فرمود كه « بزنيد ! »\r\nقتلو قدم خان كه حاضر بود ، بىتأمّل شمشيرى بر گردن آن گجراتى از پيش فرود آورد كه سرش از بدن جدا شده از غايت چابكدستى لحظه‌اى بدن مقتول بر پاى ايستاده ماند . و خواجه را به موجب حكم بعد از ذلت بسيار ، موىكشان به جانب دريا بردند . و حسنك و بر به آتش غضب پادشاهى سوخته ، مجموع نوكران خواجه را دست [ 704 ب 
  ] بسته از راه آب به آتش\r\n\r\n\r\n","description":"","footnote":"\r\n( 1 ) . م : با .\r\n( 2 ) . م : خان را به قتل خواهم رسانيد .\r\n","page_name":" 5801 ","page_number":691},
  {"content":"\r\n\r\nدوزخ فرستادند . و با اين همه بىباكى خاموش نمىشد و همچنان هذيانات نسبت به اصحاب بر زبان مىآورد كه موجب زيادتى آزردگىخاطر اشرف گردد . و هرسخنش موجب صدگونه خوارى او مىشد . و مقبول خان او را به قلعهء گواليار برد و در مجلس به مرض ماليخوليا درگذشت .\r\nو در روز گرفتارى او ، آن حضرت به حضرت مريم مكانى اظهار قتل او فرموده گفتند كه « چون زن خود را بىگناه كشته بود ، عوض او به قصاص رسيد . » و حضرت مريم مكانى چون بر قبايح اعمال او اطلاع داشت ، آن حضرت را بر آن قصاص تحسين فرمود .\r\nو از جمله وقايع اين سال آمدن ميرزا سليمان است به كابل . و سببش آنكه چون ميرزا سليمان ابو المعالى را دفع كرده به بدخشان عود نموده ، گفتند كه غرض ميرزا سليمان تسخير كابل است و آهسته‌آهسته تمام كابل را به بدخشيان جاگير خواهد نمود . و به حسب اتفاق ميرزا سليمان در آن ايام يكى از محافظان كابل را كه به مردم ميرزا بازگذاشته بود ، به يكى از بدخشيان جاگير كرد . و اين معنى بر خاطر ميرزا گران آمده غزنين را كه ميرزا سليمان به شخصى جاگير كرده بود ، تغيير كرده به قاسم بيگ پروانچى داد و جلال‌آباد را نيز از تصرف قاضى نظام بيرون آورد و به آهستگى تمام بدخشيان را از كابل عذرخواهى نمود .\r\nو ميرزا سليمان چون بر اين معنى مطلع شد ، عزيمت كابل نمود . و چون ميرزا حكيم از توجه او آگاه شد ، قلعه را به باقى قاشقال سپرده جمعى از مردم اعتمادى نزد او گذاشت و خود با بقيّهء مردم كابل به طرف جلال‌آباد روان شد . و ميرزا سليمان در آب باران از توجه ميرزا حكيم اطلاع يافته به آن جانب روان گشت . و ميرزا حكيم طاقت توقف نياورده به پيشاور و از آنجا به كنار آب سند آمد . و ميرزا سليمان به جلال‌آباد آمده قنبر نام شخصى را به محافظت قلعهء جلال‌آباد بازداشت و به عزم تسخير قلعهء كابل به پاى آن حصار رفت .\r\nو ميرزا حكيم عرايض به درگاه گيتىپناه ارسال داشته از پريشانى احوال كابل كه الوس جغتاى را فى الحقيقه وطن است ، اعلام نمود . و آن عريضه در نگرچين معروض باز ايستادگان سرير خلافت مصير شد و گستاخى ميرزا سليمان موجب غبار خاطر اشرف شد . همان لحظه حكم همايون شرف نفاذ يافت كه مير محمد خان غزنوى - كه به خان كلان مشهور است - با تمام مردم پنجاب به كابل رفته بدخشانيان را به قدر توقف تا آن‌قدر در آنجا تأديب نمايند ، و خان كلان در كابل توقف نموده آتاليق ميرزا حكيم باشد و باقى امرا بعد از فتح معاودت نمايند .\r\nمحمد قلى برلاس از ملتان ، و فاضل خان ولد خان كلان و قطب الدين خان برادرش و مهدى قاسم خان با فرزندان و كمال خان ككر با بسيارى از لشكر به همراهى خان كلان متوجه\r\n\r\n","description":"","footnote":"","page_name":" 5802 ","page_number":692},
  {"content":"\r\n\r\nنيلاب شدند و به ميرزا حكيم ملحق شده و او را از كمال توجه خاطر اشرف به انتظام احوالش مطلع گردانيدند . و مبلغ گران‌مند كه از خزانهء عامره با ديگر تحف و هدايا به انعام او مقرر گشته بود ، به او رسانيدند . و ميرزا خوشحال و خرم روى به دفع ميرزا سليمان آورده تا جلال‌آباد هيچ‌جا توقف نكرد . و كس نزد قنبر فرستاده او را به اطاعت ترغيب نمود . و او در مخالفت به جدّ ايستاد و به حصاردارى مشغول شد .\r\nخان كلان و لشكر هندوستان چون بر جهل و غرور او مطلع شدند ، از اطراف و جوانب متوجه قلعه شده در يك ساعت آن قلعه را قهرا و جبرا مسخر ساختند . و چون قنبر جنگ بسيار كرده بود و جمعى كثير به قتل رسيده بودند . جميع سپاهيان قلعه با قنبر به تيغ انتقام بر خاك هلاك افتادند ، بجز دو كس دانسته آزاد شده خبر به ميرزا سليمان بردند و سر قنبر را به كابل فرستادند . و مردم كابل از آمدن لشكر هندوستان مطلع شده اظهار شادمانى بسيار نمودند . و آوازهء نقارهء شاديانه و غلغلهء مردم قلعه به لشكر ميرزا سليمان رسيده و بدخشيان سراسيمه گشتند .\r\nو ميرزا سليمان نخست بر تدبير مردم قلعه حمل نمود . اما چون آن دو بدجنس كه از آب غرقاب بيرون آمده بودند نزد ميرزا سليمان آمدند ، ديگر ميرزا سليمان را طاقت توقف نماند .\r\nو همان شب كوچ كرده به جانب بدخشان روان شد . و ميرزا حكيم و امرا با لشكر ظفر اثر به كابل درآمده اهالى آن مملكت را از شهر بدخشيان خلاص كردند . خان كلان در كابل توقف نموده باقى امرا حسب الحكم مراجعت كردند .\r\nو ميرزا حكيم با آنچه دسترس داشت ، در مقام انعام لشكر هندوستان درآمد و خان كلان به لوازم منصب آتاليقى [ 705 الف 
  ] قيام نمود . و ميرزا حكيم چند روز متابعت كرد ( اما چون خان كلان به غايت تندخو و متلوّن مزاج بود ، به اندك چيز از جا مىرفت و به منازعت مىرسانيد . و ميرزا حكيم نيز به حسب ظاهر مبالغت مىكرد ) « 1 » اما باطنا به كار خود مشغول بود ، و بدانچه خاطرخواه او بود ، در امور ملك و مال ، به تقديم مىرسانيد . و خان كلان بعد از اطلاع بجز صبر چاره نداشت . تا آنكه بىاستصواب خان كلان ، همشيرهء خود را كه سابقا در عقد ابو المعالى بود ، به خواجه حسن نقشبند - كه از تبار خواجه بهاء الدين نقشبند كه در كابل مىبود - در سلك ازدواج درآورد . و خواجه حسن بدين جهت صاحب اختيار شده در امور ملك و مال مدخل يافت .\r\nو خان كلان اگرچه تندخو بود ، اما در امور سپاهيگرى عديل و نظير نداشت و وقايع آينده در لوح خاطرش مرآتى بود حقايق نما . از اين امور به يقين دانست كه مآل كار چيست ؟ لاجرم\r\n\r\n\r\n","description":"","footnote":"\r\n( 1 ) . ق مطالب ميان ( ) را ندارد .\r\n","page_name":" 5803 ","page_number":693},
  {"content":"\r\n\r\nشبى بىآنكه ميرزا را مطلع سازد از كابل كوچ كرده راه هندوستان پيش گرفت و به جاگيرهاى خود رسيد و حقيقت حال را عرضه داشت نمود .\r\nو در ماه رجب سنهء نهصد و هفتاد و دو موافق روز شنبه بيست و ششم نوروز سلطانى سال دهم الهى ، حضرت اعلى به عزم شكار فيل به طرف برور و كرهه نهضت فرمود . و چون به واسطهء اظهار بغى و خلاف عبد الله خان اوزبك بر زبان خاص و عام افتاده بود . كه طبقهء اوزبكيّه بىاعتماد شده‌اند ، آن حضرت مكافاتى كه حقوق خدمات بندگان جانسپار را بر ذمت همت بلند نهمت نصّ مىدانند ، نخواستند كه بىموجبى اسكندر خان اوزبك و عليقلى خان و بهادر خان بدگمان شوند . لاجرم اشرف خان مير منشى را نزد اسكندر خان فرستادند كه او را مطمئن ساخته به درگاه آورد . و نخست در نواحى برور كلّهء فيل [ ى 
  ] به نظر درآمده مجموع به طريق معهود گرفتار شدند . و لشكر خان بخشى بيگ ، حسب الحكم به ولايت كرهه رفت كه از غنايم ولايت رانى « 1 » آنچه لايق سركار خاصّه باشد ، از آصف خان گرفته بياورد .\r\nو خواجه غياث الدين على - كه ثانى الحال به آصف خان ملقب شده بود - حسب الحكم در عقب لشكر خان به خدمات بخشىگرى به موجب حكم اقدام مىنمود . و قراولان روز ديگر خبر فيل بسيار آوردند و با توجه آن حضرت مجموع آن فيلان به دست درآمد و ديگر باره خبر رسيد كه هشت كروه دور تر از اردو زياده بر دويست و پنجاه فيل به نظر درآمده است . و همان لحظه آن حضرت به آن طرف روان شد . و به موجب حكم آن فيلان را به جانب قلعهء ساول راندند و همه را به قلعه درآورده دروازه را استوار كردند . و حوضى در ميان قلعه به موجب حكم حفر نموده تمامى لشكر آب آورده آن را پر كردند . و آن فيلان كه از كشيدن بىطاقت و توان شده بودند ، سيراب گشتند . و از اردوى ظفر قرين طناب و ريسمان و فيل بسيار آورده همهء آن فيلان را به فيلان اهل [ ى 
  ] بسته به هرطرف كه خاطرخواه بود ، بردند .\r\nو در آن ايام به واسطهء عفونت هواى كرهه در اردوى ظفر قرين بىحضورى پيدا شد . و گرما نيز به غايت اشتداد يافت . لاجرم آن حضرت پاى مبارك در ركاب سعادت درآورده عازم مراجعت گشت . و چون گواليار محل نزول شد ، چند روز مزاج مبارك از منهج استقامت منحرف شد و به دعاى عامّهء برايا و سعى اطبّا بعد از چهار روز به حالت اصلى معاودت نمود ، و نذور و تصدّقات بسيار به ارباب استحقاق و اصل شد . و رايات نصرت آيات كوچ‌بركوچ عازم دار الخلافهء آگره شد .\r\nو هم در اين سال حكم بناى قلعهء آگره عزّ اصدار يافت . و اشرف خان كه به موجب حكم به\r\n\r\n\r\n","description":"","footnote":"\r\n( 1 ) . م : رابى .\r\n","page_name":" 5804 ","page_number":694},
  {"content":"\r\n\r\nطلب اسكندر خان رفته بود چون به اوده كه جاگير اسكندر خان بود ، رسيد ، اسكندر خان از مراسم اعزازو احترام دقيقه‌اى فروگذاشت نكرد . و به حسب ظاهر در تهيهء اسباب سفر شد . و چند روزى به اين طريق گذرانيده ، آخر گفت كه « ابراهيم خان اوزبك از من به سال بزرگ و همسايه است . به ديدن او رفته به اتفاق به درگاه مىرويم . » و به اتفاق اشرف خان نزد ابراهيم خان رفت . و آنجا بعد از چند روز به اشرف خان گفتند كه ديدن عليقلى خان نيز ضرور است و اشرف خان را به جونپور نزد عليقلى خان بردند . و بعد از اجتماع و مشورت بسيار از جادهء صواب منحرف گشته اظهار عصيان نمودند .\r\nو به وقتى كه آن حضرت به شكار فيل مشغول بود ، ابراهيم خان و اسكندر خان به جانب لكهنو روان شدند و عليقلى خان و برادرش به جانب كره و مانكپور كوچ كردند . و امراى آن حدود مثل شاهى خان جلاير و شاه بداغ خان و امير خان و محمد امين ديوانه و سلطانعلى خان خالدار و حقه تواچى « 1 » و شاه طاهر بدخشى و گدا على تولكى و خانعلى ساربان « 2 » و يوسف طغايى يك جا جمع شده به جنگ ابراهيم و اسكندر متوجه شدند و در حوالى قلعهء بنگاله به يكديگر رسيده صف‌آرايى كردند . و به وقت گيرودار محمد امين ديوانه از زين جدا شده دستگير شد [ 705 ب 
  ] . و چون مخالفان قوى شدند ، بعد از جنگ بسيار امرا شكست يافتند و در قلعهء نيمكار متحصّن شدند .\r\nو مجنون خان قاشقال كه در مانكپور بود ، چون از قرب وصول خان زمان مطلع شد ، در قلعهء مانكپور درآمده ، اسباب قلعه‌دارى مرتب ساخت و كس نزد آصف خان در كره « 3 » فرستاده طلب كمك كرد و آصف خان با لشكر بسيار به كره آمده آن قلعه را محكم نمود و دست به جود و احسان گشوده ، در خزانهء رانى را كه در كره بود به دست آورده بود بگشود . و سپاهى بسيار از هرطرف جمع آورد . و مجنون خان نيز مبلغى گرامند فرستاد و عليقلى خان را تسخير هيچ‌يك از آن قلاع ميّسر نشد .\r\nو مجموع آن اخبار در آگره به مسامع جلال رسيد . و همان لحظه منعم خانخانان با لشكرى عظيم به رسم منقلاى به موجب حكم روان شده به مقر قنّوج از آب گنگ بگذشت . و در ماه شوال همين سال بعد از اجتماع عساكر نصرت مآثر ، اردوى بزرگ عازم دفع مخالفان گشت . و چون قنّوج مضرب خيام اردوى گردون احتشام شد ، خانخانان كه منقلاى بود به ملازمت آمده ، قيا خان را كه از غايت بىعقلى به مخالفان ملحق شده بود ، پشيمان شده ، خجل و شرمسار به درگاه آورد و گناهش را شفاعت كرد . و چند روز در\r\n\r\n\r\n","description":"","footnote":"\r\n( 1 ) . م : صد تواچى .\r\n( 2 ) . م : جان قلى ساربان .\r\n( 3 ) . م : كرهه .\r\n","page_name":" 5805 ","page_number":695},
  {"content":"\r\n\r\nكنار آب گنگ به جهت عبور لشكر قيامت اثر اتفاق توقف افتاد .\r\nو چون خبر رسانيدند كه اسكندر خان هنوز در نواحى لكهنو است ، خواجه جهان و مظفر خان و معين خان به جهت ضبط اردو و اروق در اردو توقف نمودند . و آن حضرت به ايلغار عازم دفع او شد . و بعد از اطلاع اسكندر كه اسبان آسوده داشت از قلعهء لكهنو بيرون آمده جان بدر برد و به عليقلى خان ملحق گشت . و جمعى از بهادران لشكر منصور به بازماندگان او رسيده جمعى كثير را به قتل آوردند . و عليقلى خان و بهادر خان ( كه از اين حال آگاه شد ) « 1 » به گذر ترمسنى رفته با كوچ از آب گنگ گذشتند .\r\nو اردوى بزرگ در لكهنو نزول نمود . و بعد از جمعيت سپاه تا حدود جونپور جاى ديگر توقّف واقع نشد . و آصف خان و مجنون خان به شرف آستان‌بوسى سرافراز شدند و آنچه داشتند به رسم پيشكش بر طبق عرض نهادند . و آصف خان چون بعد از فتح قلعهء كره و به دست آوردن خزاين آن ولايت لشكرى در كمال استعداد كه شايستهء خدمات پادشاهى بودند ، سامان نمود ، در اين وقت به وسيلهء اركان دولت استدعا نمود كه آن جماعت به نظر اشرف درآيند تا معلوم شود كه خزاين رانى در مصالح لشكر پادشاهى صرف شده است ؛ چه ، از اطراف و جوانب به سمع او مىرسيد كه مظفر خان در مقام تحقيق آن اموال است .\r\nو روز ديگر به موجب حكم آصف خان و لشكرش به عرضگاه آمدند و پرتو التفات آن حضرت بر حال ايشان افتاد . و قريب پنج هزار سوار اكثر تمام سلاح كه بر اسبان خوب سوار بودند ، به نظر بخشيان درآمد . و آصف خان پيشكش بسيار گذرانيده به نوازش و تحسين سر تفاخر به غايتى رسانيد .\r\nو چهاردهم ذيحجّه دار السرور جونپور محل نزول گشت و آصف خان با جمعى كثير از امراى معتبر به تعاقب مخالفان مأمور شده به گذر برهنور « 2 » رفت . و عليقلى خان چون با سليمان كرّان افغان كه حاكم بنگاله بود ، و اساس دوستى نهاده به همين روز مؤكد گردانيده بود ، از او طلب معاودت نمود . آن حضرت حاجى محمد خان نزد حاكم بنگاله فرستاد كه او را از وخامت عاقبت رسانيده نگذارد كه با عليقلى خان متفق شود و در قلعهء رهتاس افغانان حاجى محمد خان را مانع رفتن بنگاله شدند ، بلكه او را به تكلّف نزد عليقلى خان فرستادند . چون حاجى محمد خان با عليقلى خان سابقهء دوستى داشت ، بعد از ملاقات او را بربغى و مخالفت سرزنش بسيار كرد .\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . مآثر الامرا ( ج 2 ، ص 208 ) : بدهنور .\r\n","page_name":" 5806 ","page_number":696},
  {"content":"\r\n\r\n\r\nذكر وقايع سنهء نهصد و هفتاد و سه هجرى [ موافق سال نهصد و شصت و سوم « 1 » از رحلت « 2 » خير البشر 
  ]\r\nآنچه در ايران در اين سال سانح شد ، اين است كه چون حكام گيلانات هميشه باجگزار پادشاه ايران بودند ، در اين اوقات كه قزوين پايتخت شاه طهماسب شد ، به واسطهء قرب جوار ، پادشاه ايران توقع آن داشت كه حكام آنجا به اداى باج قناعت ننموده به درگاه آيند . و به خلاف توقع ، خان احمد ، حاكم لاهيجان ، در اين مدت به درگاه نيامده ، بلكه در اداى باج و خراج بعضى اوقات تعلل مىكرد . با آنكه ايلچيان رفته او را تنبيه مىنمودند و مقررى آن محال را كه پنجاه هزار روپيه مىشد به درگاه مىآوردند ، [ اما 
  ] اين معنى بر خاطر پادشاه ايران به غايت گران مىآمد . و گستاخى سابق نيز كه با بهرام ميرزا كرده بود ، از خاطر اشرف محو نشده بود . اما چون آن ولايت مشتمل بر راه‌هاى سخت و كوه و جنگل پردرخت بود ، آن حضرت در تعيين لشكر تعلل مىفرمود و به تحقيق طرف پنهانى و آشكارا مشغولى مىنمود . [ 706 الف 
  ] و خان احمد اين معامله را دريافته ، ايلچيان سخندان به درگاه فرستاد كه مولانا عبد الرزاق از آن جمله بود . و اظهار اطاعت و انقياد نموده مال معهود را ادا نمود .\r\nاگرچه حسب الظاهر شاه طهماسب هداياى او را قبول نمود ، اما همچنان در مقام تسخير آن ملك بود و با زمينداران ديگر گيلان طرح مدارا و مواسا پيش گرفته به دانهء انعام و احسان مرغ دل ايشان « 3 » را صيد نموده با خان احمد در مقام مخالفت درآمدند . و بهانه طلب تعيين لشكر شد . اما چون اواخر سال گذشته و ابتداى اين سال لشكرهاى عراق از خراسان آمده بودند ، اين\r\n\r\n\r\n","description":"","footnote":"\r\n( 1 ) . ق : نهصد و هشتاد و سيم .\r\n( 2 ) . م : 973 .\r\n( 3 ) . م : انسان .\r\n","page_name":" 5807 ","page_number":697},
  {"content":"\r\n\r\nمعنى در اين سال در توقف ماند . و ايلچيان به مازندران فرستاده شد كه مال مقرّرى آن ولايت را به تحصيل رسانيده به درگاه آوردند . و حكام رشت و گيلانات سه كس را بر اداى عمل مقرر نموده در مقام اطاعت و انقياد بودند .\r\nو در اين سال مير عبد الملك مرعشى كه به فهم و فضيلت از امثال و اقران امتياز داشت ، و خواجه افضل الدين محمد تركه كه دانشمندى متبحّر بود ، به شركت عسكرى تعيين يافتند .\r\nو آنچه در اين سال در هندوستان سانح شد اين است كه چون آصف خان به گذر برهنور « 1 » رفته در برابر عليقلى خان زمان بنشست ، به واسطهء استماع بعضى سخنان كه از ارباب كفايت ديوان اعلى در باب خزاين ولايت رانى به گوش او رسيده بود ، ليتى و لعل اوقات گذرانيده بود ، از آب گذشتن و دفع مخالفان را بالكليه فراموش كرد ، بلكه از روى بىعقلى خود در مقام مخالفت شد ؛ چه ، ارباب دخل در خانه با آنكه مبلغ‌هاى كلى از او گرفته بودند ، همچنان از روى حسد در مقام ايذا و اهانت او شده سخنان كنايت‌انگيز در سر ديوان بر زبان مىآوردند .\r\nو مردم فرومايه را بر معارضهء او تحريك مىنمودند .\r\nو آصف خان كه فى الواقع سردار صاحب وجود بود ، هميشه آزرده خاطر مىبود و انتظار فرصت مىكشيد . تا آنكه در اين وقت خبر تغيير جاگير كره به گوش او رسيد . يكبارگى سراسيمه شد . شبى به اتفاق برادرش ، وزير خان جميع اسباب زيادتى با خيمه‌ها كه خالى گذاشته بودند ، به جانب كره رفت . و روز ديگر كه امرا همراه او بودند بر گريختن سردار مطلع شده درين باب عريضه به درگاه گيتى پناه فرستادند . و در شكارگاه جونپور اين خبر به موقف عرض رسيد . خانخانان به سردارى لشكر به جاى آصف خان و شجاعت خان به تعاقب آصف خان مأمور شد . و شجاعت خان به كنار آب آمد كه عبور نموده خود را به آصف خان كه در كره بود رساند .\r\nآصف خان به كنار آب آمده او را از عبور مانع شد . و شب ايلغار كرده به كرهه رفت . و شجاعت خان بعد از عبور چون گردش نرسيد معاودت نموده به جونپور آمد . و منعم خان چون به لشكر منقلاى رسيد ، به ضبط لشكر و دفع مخالفان مشغول گشت و خان زمان و اسكندر خان اوزبك ، برادر خود خان زمان را به ولايت سبزوار فرستاد كه از آن راه در ميان ولايت هندوستان خلل اندازند ، شايد كه رايات عاليات بدان جهت به پايتخت معاودت نمايد .\r\nو چون اين اخبار به مسامع جلال رسيد ، جمعى كثير از امرا به سردارى مير معزّ الملك كه\r\n\r\n\r\n","description":"","footnote":"\r\n( 1 ) . م : نرهن .\r\n","page_name":" 5808 ","page_number":698},
  {"content":"\r\n\r\nاز اكابر سادات مشهد طوس بود ، به دفع اسكندر و بهادر نامزد فرمود . و مير معز الملك به اتفاق شاه بداغ خان و پسرش ، مطلب خان و قيا خان و حسين خان و سعيد خان و حلمه خان و محمد امين ديوانه و بيگ نورين و محمد باقى خان و سليم خان و قنوى افغان و معصوم خان تا برابر مخالفان رفته مانع درآمدن ايشان به ميان ولايت شدند .\r\nو عليقلى خان چون از آمدن منعم خان آگاه شد ، چون به واسطهء خدمت يك . . . « 1 » سابق ميان ايشان دوستى و يكجهتى بود ، كس فرستاده حقوق سابق و خدمات خود را در اين دودمان به ياد منعم خان آورده طلب شفاعت كرد . منعم خان چون بر ندامت عليقلى خان مطلع شد ، پيغام كرد كه با تيغ و كفن به درگاه مىبايد آمد كه مروّت آن حضرت شفيع جميع گناهان است . » عليقلى خان خجالت را بالفعل بهانهء نيامدن درگاه ساخت و بعد از رسل و رسايل مقرر شد كه منعم خان و خان زمان با يكديگر ملاقات كرده آنچه صلاح دولت روزافزون باشد ، به فعل آورند . دولت روزافزون باشد به فعل آورند .\r\nو خواجه غياث الدين على آصف خان حسب الحكم به لشكر منقلاى رفت كه بر حقيقت احوال اطلاع يافته حكايت عليقلى كه مشعر بر ندامت و خجالت بود ، اگرنه از روى روز گذرانيدن و حيله و مكر باشد ، مؤكّد به قسم از عليقلى استماع گرفته به درگاه آمده معروض دارد . به وقتى كه منعم خان و خان زمان قرار ملاقات داده ، از دو طرف هريك با دو كس به كشتى درآمدند . عليقلى خان در حضور منعم خان و خواجه غياث الدين على سوگندان غلاظ بر اخلاص و دولتخواهى بر زبان آورد . و خواجه غياث الدين على به درگاه آمده حقيقت حال را به موقف عرض رسانيد .\r\nو به جهت فرار آصف خان [ 706 ب 
  ] طلب صلح عليقلى خان بعد از آمدن منعم خان و تردد ايلچيان ، چهار پنج ماه لشكر منصور را در برابر مخالفان توقف اتفاق افتاد . و اين تأنّىپسند « 2 » خاطر اشرف نيامد . خواجه جهان و دربار خان را به لشكر منقلاى فرستادند كه بر حقيقت احوال مطلع شده ، اگر توقف چند روزى ضرور باشد ، توقّف نمايند ، و الّا لشكر را به تعجيل از آب گذرانيده حسب المقدور در دفع مخالفان سعى نمايند .\r\nو عليقلى خان چون از آمدن خواجه جهان - كه در آن وقت در غايت اعتبار بود - اطّلاع يافت ، در مقام عجز درآمده ، كسان به تهنيت مقدم خواجه فرستاد و مقرر شد كه بعد از ملاقات خواجه از صلاح او بيرون نرود . و روز ديگر از طرفين به كشتى درآمده ملاقات نمودند . و عليقلى خان از روى عجز التماس نمود كه نخست والده‌اش و ابراهيم خان كه او را\r\n\r\n\r\n","description":"","footnote":"\r\n( 1 ) . يك كلمه ناخوانا .\r\n( 2 ) . م : پسنديدهء .\r\n","page_name":" 5809 ","page_number":699},
  {"content":"\r\n\r\nبه جاى عمّ بود به درگاه روند ، و بعد از اطمينان‌خاطر ايشان او نيز به درگاه آيد . و عليقلى خان والدهء خود و ابراهيم خان را با فيلان نامى خود روز ديگر نزد خانخانان فرستاد . و خانخانان و خواجه جهان با پيشكش‌هاى عليقلى خان و فرستادگان او جريده « 1 » متوجه درگاه شدند .\r\nو منعم خان بعد از احراز سعادت آستان‌بوس ، در مقام شفاعت درآمده چندان عجز نمود كه آن حضرت در مقام ترحّم شده ، بر زبان مبارك گذرانيد كه « گناهان ايشان مشروط بر ثبات قدم بر جادهء طاعت ، بعد از اين به عفو مقرون است . » و منعم خان چون راه سخن يافت ، در باب جاگيرهاى ايشان نيز سخن گفت ، و در جواب شنيد كه « چون گناه ايشان بخشيده شد ، معلوم است كه جاگير برقرار است ، به شرط آنكه تا رايات جلال در اين حدود است عليقلى از آب عبور نكند . و بعد از مراجعت رايات جلال وكلاى ايشان به درگاه آيند و فرامين امضاى جاگير به توقيع همايون رسانيده محال جاگير خود را متصرف شوند .\r\nاما جمعى كه به سردارى مير معز الملك در برابر اسكندر و بهادر خان بودند در مقام استيصال ايشان درآمدند . و اسكندر خان و بهادر خان سخنان عجزآميز با امرا پيغام كرده گفتند كه « ما را هرگز داعيهء مخالفت نبوده و نيست . و حاشا كه با افواج قاهره در مقام جنگ و جدال آييم . و توقع داريم كه به وسيلهء شفاعت جرايم ما به عفو مقرون گردد . » و استدعاى ملاقات مير معز الملك نموده در كنار اردو ميان بهادر خان و مير معز الملك اتفاق ملاقات افتاد . و هرچند بهادر خان عجز نمود ، مير معز الملك قبول صلح نكرد . و اين معنى به موقف عرض ايستادگان پايهء سرير خلافت مصير رسيد .\r\nو راجه تودرمل و لشكريان حسب الحكم به آن لشكر رفته كه از صلح و جنگ آنچه لايق دانند به فعل آورند . و بهادر خان چون از آمدن ايشان مطلع شد ، ديگربار در مقام خواهش درآمد ، اما مير معز الملك اصلا به صلح راضى نشد و هرچند بهادر خان گفت كه « والدهء من و ابراهيم خان برادرم به درگاه رفته است و گناهان ما بخشيده شده است . » سودى نكرد . و مير معز الملك به تسويهء صفوف پرداخته عازم جنگ شد . و مخالفان نيز به حسب ضرورت در مقام صف‌آرايى شدند . و محمد امين ديوانه و عبد المطلب خان و بيگ نورين و جمعى ديگر از مردم هراول لشكر منصور بىتأمّل و تحاشى بر اسكندر اوزبك كه هراول غنيم بود ، حمله بردند و محمد يار دانا و اسكندر را كه در ميان آن جماعت به شجاعت مشهور بودند ، به قتل آوردند . و اسكندر طاقت توقف نياورده بگريخت و از سياه آبى كه بر سر راه بود به مشقّت بسيار بگذشت ، و جمعى كثير از\r\n\r\n\r\n","description":"","footnote":"\r\n( 1 ) . م : خريده .\r\n","page_name":" 5810 ","page_number":700},
  {"content":"\r\n\r\nلشكريانش به قتل رسيدند . و مردم لشكر منصور بعد از فتح به غارت مشغول شدند .\r\nبهادر خان كه تا آن وقت به جاى خود ايستاده بود ، چون از تفرقهء بهادران به جهت اخذ غنيمت مطلع شد ، بر معز الملك كه در قلب به جاى خود با اندك مردمى ايستاده بود ، حمله برد . و جمعى از امرا كه با مير معز الملك همراه بودند ، آن‌چنانكه بايد لوازم همراهى به جاى نياوردند . از جمله محمد باقى خان به بهانهء محافظت اسباب و اموال خود را از ميان بر كنار كشيد . و جمعى ديگر دانسته پشت به معركه كردند . و شاه بداغ خان كه فى الواقع جوانى مردانه بود ، بىطاقت شده بر مخالفان حمله برد ، و بعد از كوشش بسيار از اسب درافتاد . و هرچند مطلب خان ، پسرش ، سعى نمود ، به واسطهء هجوم مخالفان پدر را سوار نتوانست كرد . و شاه بداغ خان گرفتار شده ، مير معز الملك و مطلب خان به سلامت بيرون رفتند . و راجه تودرمل و لشكر خان كه در كمينگاه تا آن وقت بر جاى خود ايستاده بودند ، چون دانستند كه ديگر كوشش سودى ندارد ، و شب در ميان آمده ، ناچار معاودت نموده به قنّوج رفتند و عرايض به درگاه فرستادند .\r\nو به وقتى كه آن حضرت گناهان آن جماعت را [ 707 الف 
  ] به شفاعت منعم خان عفو فرموده بود ، اين خبر رسيد . و آن حضرت نخست در مقام تعيين فوج ديگر شد . اما ديگرباره منعم خان زانو زده معروض داشت كه « آن جماعت هرچند عجز كرده‌اند مير معز الملك قبول نكرده است ، و به ضرورت حركة المذبوحى نموده‌اند ، و لفظ عفو بر زبان مبارك گذشته است .\r\nديگر گستاخى سخن نيست و مروت پادشاهانه با كثرت جرايم از گناه ايشان در گذشته . » مير معز الملك و راجه تودرمل و لشكر خان را به درگاه طلب داشت . و جمعى كه در جنگ تقصير كرده بودند به قدر گناه خود تأديب يافتند .\r\nو چون به وسيلهء شفاعت امراى بزرگ گناه عليقلى خان و همراهان به عفو مقرون شد ، رايات منصور به عزم سير قلعهء چنار - كه از قلاع مشهور هندوستان است - و بنارس به آن صوبه متوجه گشت . و بعد از تماشاى آن محال قراولان خبر فيل جنگل رسانيدند .\r\nو موكب همايون عازم آن جنگل شد ، و يك گلّهء فيل كه به نظر درآمد ، به موجب حكم به طريق معهود بر فيلان اهل [ ى 
  ] بسته ، به لشكرگاه رسانيدند . و به جانب بنارس اتفاق مراجعت افتاد .\r\nو در ايام غيبت اردوى همايون از جانپور ، عليقلى خان كه بر اطاعت سوگندان ياد كرده بود ، بر خلاف شرط - چنان كه مذكور شد - از آب عبور نمود . و در بنارس اين خبر معروض ايستادگان پايهء سرير خلافت مصير گشت . خانخانان مخاطب و معاتب شد كه « به شفاعت تو جريمهء او به عفو مقرون شد . و هنوز رايات جلال در اين حدود است و از او خلاف عهد و\r\n\r\n","description":"","footnote":"","page_name":" 5811 ","page_number":701},
  {"content":"\r\n\r\nشرط به ظهور آمد . » و منعم خان را خجالت موجب خاموشى شد . و اشرف خان حسب الحكم به جانپور رفته ، مادر عليقلى خان را كه آنجا بود محافظت نمود .\r\nو در ماه رجب آن حضرت به ايلغار عازم تنبيه عليقلى خان شد . و جعفر خان ، ولد قزاق خان تكلو كه بعد از واقعهء پدرش از خراسان پناه به اين درگاه آورده بود ، رعايت يافته به جهت اقدام بر نيكوخدمتى به تعجيل خود را به قلعه غازىپور رسانيد . و جمعى از مردم عليقلى كه در آن قلعه بودند خود را در آب گنگ انداخته به محمدآباد رفتند . و عليقلى خان را از قرب وصول لشكر منصور آيات آگاه گردانيدند . و او سراسيمه به كنار آب سبزوار رفت .\r\nو چون كشتىها آماده بودند ، از آب بگذشت . و بهادران لشكر منصور متعاقب به كنار آن آب رسيده ، بعضى از كشتىهايى كه از اموال مالامال بود ، به دست آوردند و عليقلى خان به دامن سوالك به كوه‌هاى سخت و جنگل‌هاى پردرخت پناه برد .\r\nو افواج منصور كه به تعاقب رفته بودند ، چون به او نرسيدند ، به درگاه معاودت نمودند . اما اسكندر و بهادر خان چون خبر شدند كه آن حضرت به ايلغار عازم استيصال عليقلى شد ، و اشراف خان با اندك مايه مردم در جانپور به محافظت والدهء عليقلى خان توقف نموده است ، به تعجيل عازم جانپور شدند ؛ چه ، بر مداخل و مخارج آن مملكت كما ينبغى اطلاع داشتند و يقين مىدانستند كه قلعه در يك لحظه به دست درمىآيد . و چون به جانپور رسيدند ، مردمان بر قلعه برآمدند . و اشرف خان وقتى آگاه شد كه قلعه به تصرف ايشان درآمده بود . و اشرف خان گرفتار گشته ، مادر بهادر خان « 1 » خلاص شد . و جانپور با آنكه مدتها جاگير ايشان بود و مردم آن ملك را حقوق بسيار بر آن جماعت بود ، به تاراج رفت . و آن جمع بىمروت بعد از فراغ از تاراج جانپور به بنارس رفته آنجا نيز دست‌انداز بسيار كردند .\r\nو چون خبر مراجعت رايات منصور از تعاقب عليقلى به سمع ايشان رسيد ، از راه گذر برلاس - كه گريزگاه مقرر ايشان بود - بگريختند . و موكب عالى به جانپور معاودت نموده به بخشيان حكم يراق و قشلاق و جمع آوردن لشكر به اردو رسيد . عليقلى خان در دامن كوه سوالك ، از اعمال خود - كه منبع خسران دنيا و آخرت بود - ديگرباره پشيمان شده ، ميرزا ميرك رضوى را كه از مخصوصان او بود به درگاه معلّى فرستاد و به خانخانان پيغام كرد كه « يار كار افتاده را ، يارى هم از ياران رسد . » منعم خان در جواب گفت كه « خجالت سابق من را تا قيامت كفاف است . و آن حضرت من را ديگر در اين باره راه سخن نمىدهد . »\r\nميرزا ميرك چون از او مأيوس شد ، نزد سادات و علما كه در اردوى ظفر قرين مرجع\r\n\r\n\r\n","description":"","footnote":"\r\n( 1 ) . ظاهرا بايد « مادر عليقلى خان . . . » صحيح باشد .\r\n","page_name":" 5812 ","page_number":702},
  {"content":"\r\n\r\nخاص و عام بودند و آن حضرت به نظر اعزازو احترام در ايشان مىنگريست ، رفته ، به عجز و زارى بسيار ايشان را در مقام شفاعت درآورد .\r\nو چون عليقلى و بهادر خان كه حقوق خدمت بسيار در اين دودمان عالى شأن داشتند و با جميع اكابر و امرا و سادات و علما - كه اقبال‌آسا ملازم اين درگاه بودند - سابقهء آشنايى داشتند و هيچ‌كس نمىخواست كه ايشان بالكلّيه مستأصل شوند ، بلكه مكنون خاطر جميع آن مردم آن بود [ 707 ب 
  ] كه جرايم ايشان به عفو مقرون شود و ايشان در سلك ديگر بندگان درآمده به دستور سابق به لوازم خدمات پسنديده قيام نمايند ، مير مرتضى شريفى كه از اكابر سادات فارس بود و از مردم به مثل خود به فضيلت امتياز داشت و مير عبد اللطيف سيفى حسن قزوينى و مخدوم الملك و شيخ عبد النبى صدر ، به اتفاق ، به وقت فرصت در مقام شفاعت به زانو درآمده ، معروض داشتند كه :\r\n« گوييا خلق گناه به واسطهء ادراك لذّت عفو است ؛ چنان كه يكى از پادشاهان كريم اللفظ گفته است : اگر خلايق مطّلع شوند كه مرا از عفو چه لذت است ، بجز گناه تحفه [ اى 
  ] ديگر وسيلهء قرب به من نسازند . و فى الواقع در عفو لذّت [ ى 
  ] است كه در انتقام نيست . اكنون عليقلى ما بندگان را وسيلهء شفاعت گردانيده است و به اميد مروت جبلى كرم ذاتى حضرت اعلى ، از او قبول اين نموده به درگاه آمده‌ايم . بيت :\r\n بدين اميدهاى شاخ‌درشاخ * كرم‌هاى تو ما را كرده گستاخ » \r\nبه آن حضرت چون ظاهر شد كه نابخشيدن جريمهء عليقلى باعث خجالت جمعى از اهل عزّت اين درگاه مىشود ، بر زبان معجز بيان گذرانيد كه « هرچند گناه او بزرگ است ، اما جمعى عزيز وسيله شده‌اند ؛ به شرط آنكه عليقلى در حضور جمع [ ى 
  ] از سادات و علما پيمان به ايمان غلاظ و شداد مؤكّد گرداند كه مادام الحيات بر جادهء اطاعت ثابت‌قدم باشد . »\r\nو شفعا چون ملتمس ايشان درجهء قبول يافت ، به مراسم دعاگويى و شكرگزارى اقدام نموده به ميرزا ميرك خبر رسانيدند . و خواجه جهان امير مريض و مخدوم الملك حسب الحكم متوجه اردوى عليقلى خان شدند كه در حضور ايشان عليقلى به حول و قوت قسم ياد نمايد كه بعد اليوم از جادّهء دولتخواهى منحرف نشود . و خان زمان به استقبال ايشان بيرون آمده از لوازم اعزازو احترام دقيقه‌اى فرونگذاشت . و به موجب مذكور قسم ياد نمود .\r\nو اردوى بزرگ بعد از فراغ از مهمات آن صوبه عازم دار الخلافهء آگره شده در روز جمعه هفتم رمضان سنهء نهصد و هفتاد و سيم به مستقر خلافت نزول فرمود . و هم در آن چند روز به\r\n\r\n","description":"","footnote":"","page_name":" 5813 ","page_number":703},
  {"content":"\r\n\r\nنگرچين كه عمارات عالى در آنجا به اتمام رسيده بود ، رفته شد . و مدتى در آن مقام دلگشا اوقات به عيش و عشرت مصروف گشت . و شغل چوگان بازى كه در ادمان « 1 » عطفهء عنان و آگاهى از چپ و راست به وقت سوارى سپاهيان را از امور ضرورى است ، پيشنهاد همت عالى نهمت شده در آن اوقات اكثر ايام به آن مشغولى مىفرمودند . و تفصيل مهارت آن حضرت در اين فن و جميع فنون سپاهيگرى به جاى خود مذكور خواهد شد ، ان شاء اللّه تعالى وحده العزيز .\r\nو در اين ايام يوسف خان ولد شمس الدين محمد خان اتكه در عنفوان جوانى به واسطهء شرب مدام بىحضور شده داعى حق را لبيك اجابت گفت . و آن حضرت كه رعايت خاطر جمعى كه حقوق سابق دارند بر ذمت همت و الا نهمت لازم مىشمرد ، به پرسش مادرش خلجى اتكه و برادرش ميرزا عزيز كوكه تشريف برده به انواع نصايح ايشان را تسلى فرمود .\r\nو هم در اين سال مهدى قاسم خان با سه چهار هزار سوار به مدد آصف خان و حكومت ولايت كرهه نامزد شده روان گشت . و آصف خان طاقت مقاومت نياورده به كوهستان گريخت ، و عرايض به درگاه فرستاده طلب عفو و رخصت حج كرد . اما مهدى قاسم خان تا آمدن جواب او را مجال نداده از ولايت كرهه اخراج نمود . و خان زمان كه هميشه در مقام فريب آصف خان بود ، فرصت يافته به او پيغام كرد كه « آنچه در تصرف دارم ، سمت مشاركت دارد . » و آصف خان بازى خورده نزد او به جونپور رفت و در مجلس اول به واسطهء تكبّر و تجيّر عليقلى از آمدن پشيمان شده و چهار پنج ماه به هرطريق كه بود آنجا بسر برد .\r\nو چون از اوضاع معلوم آصف خان شد كه خان زمان طمع در خزاين او كرده است ، مبلغ [ ى 
  ] كرامند به رسم تحفه قبل از طلب نزد عليقلى خان فرستاده و عليقلى خان اظهار همت نموده قبول نكرده همه را واپس فرستاد . اما آصف خان منتظر فرصت فرار مىبود . تا آنكه او را به اتفاق بهادر خان به جايى كه در تصرف افغانان بود ، فرستاد و وزير خان برادرش را نزد خود نگاه داشت . و برادران با يكديگر مقرر كردند كه « فلان روز به راه آگره و مانكپور فرار مىنماييم . » و در وقت مقرر آصف خان از بهادر خان و پسرش از عليقلى خان بگريختند .\r\nبهادر خان ، آصف خان را تعاقب نموده به او رسيد و بعد از جنگ لشكرش را شكست داده او را بگرفت . و لشكر بهادر خان به تاراج مشغول شدند . [ 708 الف 
  ]\r\nدر اين وقت به حسب اتفاق ، وزير خان و پسرش كه از جونپور گريخته بودند با لشكر مستعدّ به جنگگاه رسيدند و بر بهادر خان حمله آورده او را منهزم گردانيدند . و به حكم\r\n\r\n\r\n","description":"","footnote":"\r\n( 1 ) . مفهوم نشد .\r\n","page_name":" 5814 ","page_number":704},
  {"content":"\r\n\r\nبهادر خان ، آصف خان را كه بر بالاى فيل مقيد بود ، چند زخم شمشير زدند و دو سه انگشت او جدا شده زخمى ديگر بر سر و بينى او رسيده ، و وزير خان زور آورده برادر را نيم كشته خلاص كرد و به كره برد .\r\n\r\n","description":"","footnote":"","page_name":" 5815 ","page_number":705},
  {"content":"\r\n . \r\n","description":"","footnote":"","page_name":" 5816 ","page_number":706},
  {"content":"\r\n\r\n\r\nذكر وقايع سنهء نهصد و هفتاد و چهار هجرى [ موافق سال نهصد و شصت و چهارم « 1 » از رحلت « 2 » خير البشر 
  ]\r\nاز معظمات وقايع ربع مسكون در اين سال فوت سلطان سليمان قيصر روم است . و تفصيل اين اجمال آنكه سلطان سليمان كه از جميع سلاطين آل عثمان به شجاعت و سخاوت ممتاز بود ، چون آثار شعف و شيخوخت در خود مشاهده نمود ، علما و زهاد ممالك روم را جمع آورده از عملى كه منتج مثوبات اخروى بر وجه كمال باشد استفسار نمود . ايشان متفق اللفظ و الكلمه معروض داشتند كه « بر پادشاهان صاحب قدرت ذى شوكت اقامت فرض جهاد و اعلاى حكم اسلام از جميع عبادات بهتر است . » لاجرم خواندگار از امرا و ارباب خبرت تحقيق احوال نصارى نمود . و معلوم شد كه حاكم قلعهء بيج به مزيد شوكت و كثرت لشكر امتياز تمام دارد .\r\nو قيصر به جميع لشكر فرمان داده سپاهى زياده از اقطار امطار جمع آمد ، و كوچ‌بركوچ متوجه ولايت حاكم قلعهء بيج شد . و چون فرنگيان را طاقت مقاومت نبود ، در قلاع خود حصارى شدند ؛ چه ، تسخير اندك قلعه از قلاع فرنگان پادشاه عظيم الشأن را به سال‌هاى دراز ممكن نيست . و بىشائبهء تكلف سخنورى آن جماعت از محافظت حصار و انداختن توپ و تفنگ و آتشبازى عديل و نظير ندارند .\r\nو قيصر روم كه اسباب سلطنت و حشمت او از آن زياده بود كه به واسطهء كمال شهرت محتاج به توصيف بوده باشد ، در عرض شش ماه شانزده قلعه از آن ولايت جبرا و قهرا بگرفت و به پاى قلعهء بيج آمد و قلعه‌اى را كه به استحكام در تمام فرنگستان مشهور است\r\n\r\n\r\n","description":"","footnote":"\r\n( 1 ) . ق : نهصد و هشتاد و چهارم .\r\n( 2 ) . م : 974 .\r\n","page_name":" 5817 ","page_number":707},
  {"content":"\r\n\r\nمحافظت نمود . و از طرفين بذل جهد نموده دقيقه‌اى از دقايق قلعه‌گيرى و قلعه‌دارى فوت و فروگذاشت نشد . و چون عدد لشكر طرفين از سيصد هزار و چهارصد هزار زياده بود ، فتح قلعه در تعويق افتاد . و اكثر اوقات جنگهاى عظيم شده خلايق بيشمار به قتل مىرسيدند .\r\nنوبتى يكى از زمينداران به عرض قيصر رسانيد كه « راهى است در ميان دو كوه كه به قلعه متصل است و به جايى متصل مىشود كه تسخير قلعه به جنگ ميسر است . » و خواندگار از كمال شوق به تسخير حصارها ، دويست هزار سوار از اردو جدا كرده به آن راه متوجه قلعه شد . و بقيهء لشكرش حسب الحكم هرروز با مردم جنگ مىكردند كه ايشان بر توجه خواندگار به آن راه مطلع نشوند .\r\nاما فرنگان كه بر احوال آن راه اطلاع داشتند ، هميشه به حفظ و حراست آن مكان مشغول مىنمودند . و چون جاسوسان ايشان خبر توجه خواندگار به آن طرف رسانيدند ، ايشان نيز جمعى را به محافظت قلعه بازداشته با لشكرى افزون از قياس و شمار به آن درّه درآمدند . و چون خواندگار وقتى آگاه شد كه اطراف و جوانب او را فرنگان احاطه نموده بودند ، امرا و اركان دولت را طلب نموده قرعهء مشورت در ميان انداخت . رأى همه بر آن قرار گرفت كه « چون مخالفان آگاه شدند ، تسخير قلعه ممكن نيست . اكنون فكر مراجعت بايد كرد . و فرنگان بر سر راه آمده تنگه‌هاى راه محكم كرده‌اند . و اگر دو روز به اين عنوان بگذرد ، لشكرى به اين عظمت به واسطهء فقدان قوت بالتمام هلاك خواهد شد . »\r\nبعد از انديشهء بسيار وزير اعظم به عرض رسانيد كه « بجز جنگ در تسخير قلعه و مردم آن علاجى نيست ؛ چه ، در مراجعت هم جنگ بايد كرد . پس در تسخير قلعه سعى نمودن بهتر باشد . و بعد از برخواستن مجلس مشورت به قيصر در خلوت گفت كه كارى به غايت مشكل در پيش آمده است . به لطايف الحيل از اين مهلكه بيرون مىتوان رفت . و تا جمعى كثير به كشتن ندهيم بقيهء مردم به سلامت بيرون نمىروند . چارهء منحصر [ در اين 
  ] است كه به لشكريان خود خبر كنيم كه به عزم جنگ قلعه سوار شوند . و فرنگان چون بر هجوم به آن طرف قلعه متّفق مىشوند ، اكثر بلكه تمام به اين طرف خواهند آمد . و چون جنگ طراز شود ، چهل پنجاه سوار را به جنگ باز مىبايد گذاشت . »\r\nو گفت كه « زمينداران راه ديگر [ ى 
  ] در اين نزديكى نشان نمىدهند . شما به جنگ مشغول باشيد كه ما با كليهء لشكر از آن راه متوجه به قلعه مىشويم و به يك بار تا صد و پنجاه هزار كس ديگر عازم مراجعت بايد شد به تعجيل و جمعى [ 708 ب 
  ] كثير از مردم آزموده به سرعت تمام بر سر تنگى رفته راه را از مردم فرنگ به جنگ خواهند گرفت . اما لشكرى كه به جنگ قلعه مشغول خواهد بود بالتمام هلاك مىشوند . »\r\n\r\n","description":"","footnote":"","page_name":" 5818 ","page_number":708},
  {"content":"\r\n\r\nقيصر چون مضطر شده بود و يقين مىدانست كه به هيچ‌وجه ديگر خلاصى ممكن نيست ، روز ديگر به موجب قرارداد آن وزير خيانت تدبير به عزم جنگ سوار شد . و چون لشكريان متوجه قلعه شدند ، وزارت‌مآب كشته گشت . و خواندگار به بهانهء معهود مراجعت نمود و از تنگى چون فرنگان اندك بودند به سلامت بگذشتند . و بعد از عبور او لشكر فرنگ آن راه را استوار كردند .\r\nو قيصر در بيرون تنگى توقف نموده كس به طلب لشكر ديگر فرستاد و متوجه تنگى شد كه به زور فرنگان را از آنجا دور كند و بقيهء مردم روم را كه به جنگ حصار مشغول بودند خلاص سازد . اما به واسطهء كثرت فرنگان و توپ و ضربه‌زن بسيار گشودن راه به زودى ميسر نشد . و مردم قلعه آن جماعت را كه از رفتن قيصر دل‌شكسته شده بودند انهزام داده اكثر بلكه تمامى را به قتل آوردند .\r\nو قيصر بدين جهت به غايت اندوهناك شده قسم ياد كرد كه تا قلعهء بيج مسخر نشود معاودت ننمايد . و در تضييق محصوران كوشيده از غايت اعتراض بيمار شد و با وجود بيمارى نهايت سعى در فتح آن حصار مىكرد . و چون به جهت كثرت شوكت و عظمت سلاطين روم بجز چهار وزير اكثر اوقات كسى ديگر به مجلس ايشان راه نمىيابد ، بر بىحضورى قيصر ، لشكريان اكثر بلكه تمام مطلع نبودند ، و حسب المقدور در تسخير حصار مىكوشيدند . و روزبه‌روز مرض قيصر اشتداد مىيافت . تا آنكه داعى حق را لبيك اجابت گفت . و وزير اعظم كه صاحب اختيار تمام ممالك قيصر بود از غايت كاردانى فوت قيصر را به نوعى مخفى داشت كه هيچ‌كس را بر آن قضيّهء عظمى اطلاع نشد .\r\nو همان لحظه بر سر ديوان آمده تمام امرا را جمع كرد و گريه‌كنان گفت كه « خواندگار از كمال غضب به واسطهء دير شدن تسخير قلعه حكم فرمود كه اگر امروز اين قلعه مسخر نخواهد شد وزير اعظم را خواهم كشت . اكنون هركس از آحاد الناس لشكر كه آثار شجاعت به ظهور آورد ، صلات كرامند خواهد يافت تا به امرا چه رسد . » و فرمود كه زر بسيار آورده به هركس هرچه مىبايست داد .\r\nو به يك بار لشكر روم هجوم آورده قلعه را جبرا و قهرا بگرفتند و چندان فرنگى به قتل رسيد كه جز علّام الغيوب از عدد ايشان كسى اطلاع نيافت ، و غنيمت بسيار به دست مسلمانان درآمده فارغ البال به ضبط آن ملك مشغول شدند و مطلقا از فوت قيصر خبر نداشتند . تا آنكه فرستادگان وزير اعظم به اسلامبول رفته ، سلطان سليم بن سلطان سليمان را به ايلغار به لشكرگاه نزديك آوردند .\r\nوزير اعظم چون از وصول سلطان سليم آگاه شد با جميع امرا به عزم استقبال سوار شد و\r\n\r\n","description":"","footnote":"","page_name":" 5819 ","page_number":709},
  {"content":"\r\n\r\nبعد از ملاقات اظهار جزع و فزع نموده از فوت سلطان سليمان سخن بگفت . و سلطان سليم به مراسم تعزيت قيام نموده وزير اعظم را برين نيكوخدمتى كه تاكنون از هيچ وزيرى منقول نيست ، ستايش و تحسين بسيار فرمود و به ساعت سعد برجاى پدر نشسته مملكت موروث [ ى 
  ] را متصرف شد .\r\nايام سلطنت سلطان سليمان چهل و هشت سال امتداد يافت و در عهد او ممالك روم به كمال آبادانى رسيد ، و ولايت بسيار از فرنگان بگرفت ، و مرتبهء او از آبا و اجدادش درگذشت ، بلكه به اعتقاد راقم صروف بعد از اسكندر رومى مثل سلطان سليمان كس بر روم حاكم نشد . از نهايت مغرب تا عراق عجم در تصرف داشت . از زبان گوهرفشان معجز بيان شهريار شاه طهماسب مكرر شنيده شده است كه جاى هفده پادشاه صاحب سكّه و خطبه كه هريك بلاد خراسان و عراق مملكت در تصرف داشتند ، اكنون در تصرف سلطان سليمان است . هفده هزار علوفه‌خوار داشت ، و توپ و ضربه‌زن و اسباب آتشبازى چندان سرانجام نموده بود كه ذكر آن محمول بر اغراق مىشود .\r\nمجملا هيچ‌يك از سلاطين را طاقت مقاومت بلكه مقابلهء او نبود . دو مرتبه عزم تسخير ايران به آن ملك آمد . و چون پادشاه ايران جميع غلات و علفزارهاى آن ملك را سوخته بود به واسطهء فقدان قوت توقف نتوانست نمود . و شاه طهماسب صرفهء خود در جنگ نديده اطراف لشكر او مىگشت و مانع وصول غله به لشكرگاه او مىشد . لاجرم قيصر معاودت نمود .\r\nو چون در ميان آل عثمان رسمى است كه ملكى كه به تصرف درمىآيد لشكر ينگچرى سه روز آن را غارت مىكنند ، « 1 » به وقت تسخير تبريز - كه دار الملك پادشاه [ 709 الف 
  ] ايران بود - طرح و طرز آن ولايت سلطان سليمان را مستحسن افتاد . و روميان چون بر كثرت اسباب و اموال تبريزيان اطلاع داشتند ، در مقام تاراج آن شهر درآمدند . و خواندگار چون دانست كه منع ايشان ممكن نيست و بر رعاياى تبريز در مقام ترحم بود ، شهر تبريز را به مبلغ‌هاى كلى از لشكر خود خريدارى كرد و رعاياى آن ملك را از تاراج خلاص ساخت . و با اين احسان تبريزيان ، از بىمروتى ، هركس از لشكر روم كه به جهت خريد و فروخت به شهر\r\n\r\n\r\n","description":"","footnote":"\r\n( 1 ) . راجع به سپاه ينىچرى ( - ينگچرى ) ملل گذشته مىگفتند : سه چيز علاج ندارد . اول سيل ، دوم زلزله و سوم ينىچرى . سربازان ينىچرى بيشتر از مللى انتخاب مىشدند كه بعد از سلطهء دولت عثمانى بر آنها دين اسلام را مىپذيرفتند . از سن پانزده سالگى براى تعليم سربازى دعوت مىشدند و در سپاهى به اسم « عجمى اوغلان » هفت سال تربيت مىيافتند و چون بنيهء آنها قوى مىشد ، آنها را تحويل سپاه ينىچرى مىدادند و هشت سال ديگر در آن سپاه فنون جنگى را فرامىگرفتند و بعد از پانزده سال آنها را لايق مىدانستند كه به ميدان جنگ بفرستند . دورهء يك سرباز ينىچرى 15 سال تمام طول مىكشيد . - نصر اللّه فلسفى ، چند مقالهء تاريخى و ادبى ، ص 22 به بعد .\r\n","page_name":" 5820 ","page_number":710},
  {"content":"\r\n\r\nدرمىآمد ، به وقت فرصت به قتلش اقدام مىنمودند . و قيصر دانسته ، تغافل كرده ، كوچ كرد كه مبادا به آن مردم مضرتى عايد گردد .\r\nو به واسطهء صلحى كه ميان او شاه طهماسب واقع شد قريب به چهل سال رعاياى ايران مرفه و فارغ البال بودند .\r\nو آنچه در اين سال در ايران سانح شد اين است كه چون بعد از فوت قزاق منصب آتاليقى شاهزاده سلطان محمد ميرزا بر شاهقلى سلطان استاجلو قرار گرفت ، شاهزاده به عزم ملاقات پدر خود به قزوين رفت و چندگاه آنجا بسر برد . و در اين سال به فرمان شاهى متوجه هرات گشت و اهل و عيال و فرزندان نيز همراه برد . چون به نواحى قلعهء تربت رسيد به حسب اتفاق عبد الله خان ، ولد اسكندر خان اوزبك كه بعد از شكست اولاد براق خان و قتل برهان ، بر سمرقند و بخارا و اكثر ماوراء النهر مستولى شده بود با خسرو سلطان و ديگر سلاطين شيبانى به مملكت خراسان درآمد و اطلاع يافت كه شاهزادهء ايران با هزار و پانصد سوار متوجه هرات است . با سى چهل هزار سوار ايلغار نموده به لشكرگاه شاهزاده نزديك رسيد . و شاهوردى بيگ تكان ، برادر شاهقلى بيگ تكان كه در ركاب شاهزاده بود ، چون از قرب وصول دشمن آگاه شد ، ناچار به قلعهء تربت - كه چهارديوارى ويران بيش نيست - درآمد . و عبد الله خان به پاى قلعه آمده به محاصره مشغول شد .\r\nو قزلباشان از باد صبا سرعت سير استعاره كرده اين خبر را به شاه طهماسب رسانيدند . و چون مسافت بسيار از قزوين تا تربت در ميان است و حصار تربت را نگاه داشتن در برابر سى چهل هزار سوار جرار چندانكه كمك عراق برسد ، ممكن نبود ، شاه طهماسب به واسطهء فرزند و فرزندزاده‌ها به غايت مضطرب شد ، و قرعهء مشورت در ميان انداخته اكثر امرا و وزرا و اركان دولت را طلب نمود . و رأى همه بر آن قرار گرفت كه « چون علاج ديگر ممكن نيست ، به هرحيله كه ميسر باشد كسى به قلعه مىبايد فرستاد كه به امراى قزلباش پيغام رساند كه چون كار به اضطرار رسد ، بر قتل شاهزادگان اقدام نمايند كه بيدى لابيدك مثل قديم است . »\r\nراقم حروف با والد و جد كه از حضار مجلس بودند ، متحير بودند كه چگونه كسى به آن قلعه خواهد درآمد ؛ چه ، حصار تربت به غايت محقّر است . و شاه طهماسب روى به امرا و لشكريان آورد كه « چند جوان از سرگذشته مىخواهم كه متعهد اين خدمت شده به آن قلعه درآيند و حقى بر سلسلهء شيخ صفى ثابت كنند . » هجده كس از امرازاده‌ها كه فى الواقع هريك ثانى رستم و ثالث اسفنديار بودند ، از جاى خود برخاسته قبول اين خدمت نمودند و به تعجيل هرچه تمام‌تر با فرامين متوجه خراسان شدند .\r\nاما نزد عقلا قبول اين خدمت محمول بر جنون شده اما آن جوانان مردانه چون به حوالى\r\n\r\n","description":"","footnote":"","page_name":" 5821 ","page_number":711},
  {"content":"\r\n\r\nقلعهء تربت رسيدند با يكديگر در مقام مشورت شدند . جمعى گفتند كه از راه كاريز آب به شهر درمىآييم . جمعى ديگر تضعيف اين رأى نموده گفتند كه در ميان دوست و دشمن قبول خدمتى كرده‌ايم . اكنون به طريق نقب‌زنان از سوراخ آب به شهر درآمدن موجب عاراست كه تا قيام قيامت باقى خواهد بود . جمعى ديگر گفتند كه به لباس اوزبكان درآمده از ايشان مىگذريم .\r\nو چندى كه به صفت شجاعت ذاتى كه بهترين صفات است متصف بودند ، گفتند كه « مرا نام بايد كه تن مرگ راست » و قرار دادند كه به همين لباس قزلباشى كه به غايت غيرمكرر است و از يك گروه از ديگر لباسها ممتاز است ، بر ميان اين لشكر زده به ضرب راست و دروازه مىرويم .\r\nو به اين نيت نيم روزى آن هجده سوار بر لشكرگاه عبد الله خان رسيده ، داستان هفت خوان رستم و اسفنديار را كه افسانه‌اى بيش نيست بر طاق نسيان نهادند و به هيأت اجتماع سورن قزلباشى كه « اسد اللّه » است ، بر زبان آورده متوجه قلعه شدند . و از اطراف و جوانب اوزبكان متوجه ايشان شده به جنگ درآمدند ، و هشت تن از ايشان به قتل رسيده ، ده كس به ضرب راست به پاى قلعه رسيدند . و مردم قلعه كه ايشان را تاج‌پوش « 1 » ديدند دروازه را گشودند [ 709 ب 
  ] و آن جماعت را به شهر درآوردند .\r\nو فرامين به امراى قزلباش رسيده به غايت غمگين شدند ؛ چه ، بر قتل جمعى از شاهزادگان اقدام بايست نمود . و چون اوزبكان اين شجاعت از آن اندك مردم مشاهده كردند ، متيقن شدند كه پادشاه عراق به نفس خود به كمك قلعه خواهد آمد كه اين جماعت بر كارى اين چنين اقدام نمودند . و بر سعى ايشان فتورى پيدا شد .\r\nو از قوت دولت شاه طهماسب ، ميان عبد الله خان و خسرو سلطان نزاعى پيدا شده منجر به آن گشت كه دست از محاربه بازداشته باز به جانب ولايت خود كوچ كردند . و چون اين خبر به عراق رسيد ، شاه طهماسب از مساعدت بخت به غايت اميدوار شده سجدات شكر به تقديم رسانيد ؛ چه ، قلعهء تربت را كه در آن وقت به غايت ويران بود اگر بالفرض جمعى از سوداگران محاصره نمودند ، در روز اول البته مسخر مىساختند . و شاهزادهء ايران از تنگناى محاصره خلاص يافته متوجه هرات گشت .\r\nو شاه طهماسب از آن جانب خاطرجمع كرده در مقام تسخير گيلان درآمد و معصوم بيگ صفوى را به تسخير آن ولايت نامزد گردانيد . و حكام قديم رشت و كسگر و تمام ولايت بيه\r\n\r\n\r\n","description":"","footnote":"\r\n( 1 ) . مراد تاج قزلباش بود مركب از كلاه نمدين سرخى كه به نوك بلند قطور سرخى منتهى مىگشت و اين قسمت از كلاه ، و گاه تمام كلاه ، به عدد دوازده امام ، به دوازده چين با دوازده ترك تقسيم مىشد . اين دو قسمت ، يعنى كلاه سرخ و نوك دوازده ترك آن را تاج مىگفتند .\r\n","page_name":" 5822 ","page_number":712},
  {"content":"\r\n\r\nپس كه دشمن قديم لاهيجانيان بودند عرايض به درگاه فرستاده اظهار اطاعت و انقياد نمودند .\r\nو يولقى بيگ ايشيك آقاسى « 1 » حرم به رشت رفت كه بر مخارج و مداخل آن ولايت مطلع شده لشكرهاى آن مملكت را جمع آورد و به حسب ظاهر به خان احمد ، « 2 » حاكم گيلان پيغام فرستاد كه « غرض از آمدن به رشت آن است كه جمشيد خان ، ولد مظفر سلطان ، حاكم قديم رشت پناه به درگاه شاه آورده است . و چون ممالك موروث [ ى 
  ] او تمام در تصرف شماست ، حكم شهريار ايران اين است كه بعضى از ولايات پدر او را به او بازگذارند ، كه بيش از اين جمشيد خان كه نسبت قرابت به اين دودمان دارد ، در كوه و جنگل سرگردان نباشد . »\r\nو يولقلى بيگ وقتى كه به رشت رفت و در آن نواحى به واسطهء مداخل و مخارج به بهانه‌ها سير مىكرد ، روزى به حسب اتفاق دچار شاه منصور نامى از امراى خان احمد - كه از جميع گيلانيان به شجاعت ممتاز بود - گشت . و آن متهور بىباك با جمعى كه همراه داشت يولقى بيگ را در ميان گرفته ، به قتل آوردند .\r\nو اين معنى چون به عرض شهريار ايران رسيد ، به غايت برآشفت و بهانه‌اى كه سال‌هاى دراز به جهت تسخير گيلان طلب مىكرد به دست درآمد . و همان روز سلطان محمود ميرزا ، ولد خود را كه ازيش سلطان روملو اتابك او بود به تسخير گيلان نامزد كرد . و امير غيب بيگ استاجلو ، حاكم سلطانيه و خلخان كه از امراى معتبر بود جهت سرانجام مهام لشكر به همراهى شاهزاده تعيين فرمود . و شرف خان كرد و مسيّب خان و جمعى ديگر از امراى الوس قزلباش را به رفاقت امر كرد و مقرر فرمود كه اين جماعت از راه طارم و خلخال به جانب رشت و بيه‌پس رفته امير سياوش ، حاكم كسگر و جمشيد خان و ديگر زمينداران بيه‌پس را با خود همراه سازند .\r\nو صدر الدين خان ، پسر بزرگ معصوم بيگ صفوى نيز از همان راه با جمعى ديگر از امرا روان شد . و معصوم بيگ صفوى با جمعى كثير از امرا به راه ديلمان عازم لاهيجان شد . و سه هزار قورچى جديد شاهى نيز به معصوم بيگ همراه شدند . و چون ولايت گيلان بالتمام جنگل و كوه است و لاى و گل بسيار در راه است و بر سواران تردّد كردن به غايت مشكل است ، حكم شد كه از تمام ولايت آذربايجان و عراق پياده طلب دارند . و بخشيان و ديوانيان از هرشهرى\r\n\r\n\r\n","description":"","footnote":"\r\n( 1 ) . ايشيك آقاسى : عنوان وزير تشريفات دربار شاهان صفوى بود .\r\n( 2 ) . خان احمد : خان احمد خان كارگيا ، آخرين فرد دودمان كارگيا از سلاطين گيلان است . نسب اين خاندان به احمد الاكبر مشهور به عقيقى كوكبى از نبيرگان امام زين العابدين ( ع ) مىرسد . خان احمد در مذهب تشيع شورى فراوان داشت و اين بيت ازوست :\r\n تا شد سعادت ابدى راهبر مرا * شد رهنمون به مذهب اثنى عشر مرا \r\n.\r\n","page_name":" 5823 ","page_number":713},
  {"content":"\r\n\r\nدر خور جميع پياده‌ها طلب نمودند . و به اندك روزى پيادهء بسيارى كه همه كماندار بودند جمع شدند ؛ چه ، اكثر رعاياى آن ولايت تيرانداز مىباشند . و از دو طرف سوار پيادهء بسيار متوجه گيلان شد .\r\nو خان احمد به طريق ماهى در شبكهء اضطراب افتاد . و هرچند امرا و اركان دولت‌شاهى را شفيع ساخت سودى نكرد و شهريار ايران تا آن ولايت را به تصرف درنياورد ، آرام نگرفت .\r\nو آنچه در اين سال در هندوستان سانح شد اين است كه به وقتى نگرچين مستقر موكب ظفر قرين بود ، عرايض ميرزا محمد حكيم مصحوب ايلچيان سخندان به درگاه رسيد .\r\nمضمون عريضه و سخن ايلچيان آنكه چون مير محمد خان كلان از كابل متوجه پايهء سرير خلافت مصير شد ، ميرزا سليمان حاكم بدخشان كه بعد از واقعهء حضرت جنت‌آشيانى هميشه در فكر تسخير كابل بوده و هست ، فرصت يافته با لشكرهاى بدخشان و اهل و عيال متوجه كابل شد ، و ميرزا محمد حكيم چون طاقت جنگ نداشت قلعه را به معصوم كوكه سپرده به اتفاق خواجه حسن و بقيهء لشكر به غوربند رفت . و ميرزا سليمان با حرم خود كه فى الحقيقه [ 710 الف 
  ] حاكم بدخشان او بود ، قلعهء كابل را محاصره كرد و كابليان در قلعه‌دارى نهايت سعى به جاى آوردند . و ميرزا سليمان را كارى از پيش نرفت .\r\nو حرم بيگم ، كوچ ميرزا سليمان ، چون دانست كه به جنگ كارى از پيش نمىرود ، در مقام مكر و حيله درآمد و كس به غوربند نزد ميرزا محمد حكيم فرستاده پيغام كرد كه « هميشه آرزوى ملاقات آن فرزند در خاطر بود و هست ، به تخصيص كه در اين ولا نسبت قرابت جديد علاوهء خويشيهاى قديم شده است . و در اين مرتبه مقصود از آمدن كابل بجز ملاقات آن فرزند و استحكام بنيان خلافت نيست . و اگر آن فرزند را در اين سخن شكّى هست ، هرجا كه مقرر كند از طرفين حاضر شده پيمان به ايمان غلاظ مؤكّد گردد ، و در حضور سخنان [ ى 
  ] كه در خاطرها باشد بر زبان آورده رفع كلفت گردد . »\r\nو فرستادهء بيگم كه در فريب دادن شاگرد فرستنده بود ، نزد ميرزا محمد حكيم رفته به افسون و افسانه ميرزا فريب داده مقرر نشد كه در موضع قراباغ - كه دوازده كروهى كابل است - بيگم و ميرزا ملاقات كنند . و كسان ميرزا نيز نزد بيگم آمده به عهد و پيمان خاطر از مكر و خدعه جمع نمودند . و بيگم به قراباغ رفت . و ميرزا روز ديگر عازم قراباغ شد . و باقى قاشقال مطلقا به اين معنى همداستان نشده مىگفت كه « بيگم در مقام غدر است . »\r\nاما چون بيگم را يقين شد كه ميرزا فردا به قراباغ مىآيد ، كس به تعجيل نزد ميرزا سليمان\r\n\r\n","description":"","footnote":"","page_name":" 5824 ","page_number":714},
  {"content":"\r\n\r\nفرستاد كه جمعى را به محاصرهء قلعه بازداشته ، خود به ايلغار نزديكى قراباغ آمده در كمين توقف نمايد ، كه به وقت فرصت ميرزا را دستگير كند . و ميرزا سليمان ، محمد قلى شغالى « 1 » را با هزار سوار در لشكرگاه گذاشته ، خود به تعجيل به موضع مقرر رفت . و ميرزا محمد حكيم با جمعى از لشكريان خود عازم قراباغ شد . چون نزديك آن موضع رسيد ، يكى از مردم كابل كه شب رفيق لشكر بدخشيان بود ، جدا شده نزد ميرزا آمد و حقيقت حال را بر زبان آورد . ميرزا كه به غايت نزديك به دشمن رسيده بود مضطرب شده راه كوه را پيش گرفت .\r\nو ميرزا سليمان چون خبر يافت كه صيد به دام آمده رم كرد ، به تعجيل تعاقب نمود . در پاى كتل سنجد درّه به بعضى از مردم ميرزا رسيد ، و آنچه بيافت ، به تاراج برد . و جمعى از لشكر بدخشيان به ميرزا نزديك رسيدند . باقى قاشقال و برادران به عطف عنانى ايشان را بازداشته و ميرزا به سلامت بيرون رفت . اما تمام اموال و اسبابش به دست بدخشانيان درآمد . و ميرزا از غايت اضطرار به جنب بدخشان رفت . خواجه حسن و جمعى اراده نمودند كه او را به بلخ نزد پير محمد خان برند .\r\nاما باقى قاشقال مطلقا راضى نشده گفت كه « با وجود استظهارى چون پادشاه سواد اعظم هندوستان ، به دشمنان پناه بردن محض بىعقلى است . » و خواهىنخواهى ميرزا را به طرف غوربند آوردند . و خواجه حسن و رفقا به طرف بلخ رفتند . و ميرزا از غوربند به راه ايشانحر « 2 » و جلال‌آباد و از آنجا به پيشاور « 3 » آمد و از آب سند عبور نمود .\r\nو چون ميرزا سليمان به تعاقب ميرزا مشغول شد معصوم كوكه در قلعه خبر يافت كه محمد قلى شغالى با هزار سوار در بيرون است . او دروازهء قلعه را گشوده لشكرى به استعداد بيرون فرستاد . و بعد از جنگ به محمد قلى ظفر يافته اكثر اسباب بدخشانيان را به تاراج برد . و محمد قلى را كه با دختران ميرزا سليمان مىگريخت تعاقب نموده به چهارديوارى باغى درآوردند و كس نزد معصوم فرستاده از صورت حال خبر دادند ، و گفتند كه به اندك مددى محمد قلى و همراهان به دست درمىآيند . معصوم گفت كه « چون دختران ميرزا سليمان در ميان آن جماعت‌اند و دستگير نمودن ايشان خلاف ادب است ، مراجعت نمايند . » و كابليان بازگشته به قلعه درآمدند . و ميرزا سليمان ديگرباره به پاى قلعه آمده به محاصره مشغول شد . اما مردم كابل دلير شده بودند . و ميرزا سليمان را كارى از پيش نمىرفت . بلكه اكثر اوقات كابليان بيرون آمده جنگ‌هاى غالبانه مىكردند . و يك دروازهء شهر هميشه گشوده مىبود .\r\nالقصّه ، چون شرح احوال ميرزا معروض ايستادگان پايهء سرير خلافت مصير شد ، از كمال\r\n\r\n\r\n","description":"","footnote":"\r\n( 1 ) . ق : سفالى ؛ م : سمالى . اصلاح از منتخب التواريخ ( ج 2 ، ص 90 ) .\r\n( 2 ) . م : انشانحر .\r\n( 3 ) . م : پشور .\r\n","page_name":" 5825 ","page_number":715},
  {"content":"\r\n\r\nمرحمت و مروت همان لحظه خوش خبر خان را با تحف و هداياى بسيار نزد ميرزا فرستادند كه او را تسلى نموده به وصول كمك اميدوار سازند . و فريدون كه خال محمد حكيم ميرزا بود وليك « 1 » خالى از خبرها بود [ 710 ب 
  ] و در خدمت درگاه خلايق پناه مىبود ، قبل از خوش خبر خان مرخص شد كه نزد ميرزا حكيم رفته و در مهمات مدد و معاون او باشد . و چون فريدون غدّارى كوته‌انديش بود چون نزد ميرزا رسيد ، هم از گرد راه در مقام فريب او درآمد و چندان اغوا نمود كه ميرزا از جادهء صواب منحرف گشته عازم لاهور شد ؛ چرا كه ، فريدون به ميرزا خاطرنشان نمود كه « حضرت اعلى به دفع خان زمان و آن جماعت مشغول است و به پنجاب نمىآيد و لاهور به اندك توجهى به دست درمىآيد . و ميرزا سليمان قلعهء كابل را چون زمستان رسيد ، نمىتواند گرفت و ناچار معاودت مىكند ؛ چه ، بعد از آنكه برف باريد راه كتل هندوكش مسدود مىشود و در كابل چندان علف و كاه كه بدخشيان را كفاف باشد ، نيست ، بلكه اكنون ميرزا سليمان برگشته باشد ؛ چه ، موسم باريدن برف به غايت نزديك شده . » و تحريك گرفتن خوش خبر خان بر وى نمود .\r\nاما ميرزا حكيم از حبس خوش خبر خان ابا نموده شبى او را نزد خود طلبيده مرخص ساخت . و فريدون چندان وسوسه و شيطنت نمود كه ميرزا عازم لاهور گشت . و لشكريانش در بيهره و آن حدود دست‌انداز بسيار كردند . و مير محمد خان كلان و قطب الدين خان و امراى پنجاب بىحكم ميرزا جنگ نكرده به قلعهء لاهور درآمدند . و ميرزا به اميد آنكه « امراى پنجاب به من متفق خواهند شد » به پاى قلعهء لاهور آمده در باغ مهدى قاسم خان نزول نمود .\r\nاما به خلاف متوقع او را از حصار لاهور جوابى بجز تير و تفنگ به ( لشكرگاه ) « 2 » او نمىرسيد .\r\nو خبر عصيان ميرزا چون به موقف عرض رسيد ، همان لحظه به مقتضاى آنكه جهانگيرى توقف برنتابد ، آن حضرت ، منعم خان را در آگره به توقف امر فرموده به تاريخ شنبه سيم جمادى الأول سنهء مذكور « 3 » پاى مبارك در ركاب سعادت درآورده به تعجيل عازم لاهور گشت . و چون خبر توجه رايات عاليات به پنجاب به امراى لاهور رسيد و صداى نقارهء شاديانه از قلعه برآمد ، ميرزا طاقت يك لحظه ديگر توقف نياورده تا كنار نيلاب بازپس نديد . و خبر فرار او در كنار آب ماچيواره به موقف عرض رسيد .\r\nو آن حضرت به جهت سرانجام مهمات پنجاب به فتح و فيروزى به لاهور تشريف برد . و قطب الدين محمد خان و كمال خان ككر به تعاقب ميرزا مأمور شده تا كنار آب نيلاب رفتند\r\n\r\n\r\n","description":"","footnote":"\r\n( 1 ) . ق : ولنك .\r\n( 2 ) . م : ندارد .\r\n( 3 ) . م : سنهء اربع و سبعين و تسعمائه ( - 974 ) .\r\n","page_name":" 5826 ","page_number":716},
  {"content":"\r\n\r\nكه ميرزا خبر معاودت ميرزا سليمان به بدخشان شنيده به كابل رفته است ؛ چه ، ميرزا سليمان به واسطهء درآمدن زمستان و استحكام حصار كابل طاقت توقف نياورده نخست اورق خود را به بدخشان فرستاد ، متعاقب خود نيز به بدخشان رفت . و اين خبر در كنار نيلاب به وقتى كه ميرزا غريق درياى اضطراب بود رسيد . و ميرزا تا كابل عنان بازنكشيد .\r\nو امراى پنجاب و زمينداران اطراف آن ملك به درگاه عرش اشتباه آمده به شرف زمين بوسى سرافراز شده پيشكش فراوان گذرانيدند . و محمد باقى ، ولد ميرزا عيسى ترخان حاكم سند عرايض با تحف و هداياى بىقياس از تته به درگاه فرستاده از سلطان محمود خان ، حاكم بكر كه نوكر پدرش بود شكايت كرد كه قلعهء بكر را متصرف شده است ، و مع هذا مزاحمت به احوال ديگر ولايت مىرساند .\r\nو از موقف مرحمت حكم جهان‌مطاع به اسم سلطان محمود خان عز اصدار يافت كه « من بعد متعرض ولايات محمد باقى خان نشود . » و در روز نوروز كه سلخ شعبان نهصد و هفتاد و چهار بود ، حكم شد كه در اطراف شكار جرگه اندازند . و بخشيان عظام حسب الحكم به سرانجام آن كار مشغول شده پنجاه هزار پياده در پرگنات نزديك طلب نمودند و در عرض يك ماه تمام لشكر ظفر اثر و رعاياى آن صوبه كمر سعى بر ميان جان بسته از چهل كروه و پنجاه كروه شكارى را به جاى مقرر جمع آوردند .\r\nو در ميان آن ميدان نشيمنى به جهت آن حضرت در كمال رفعت ترتيب يافت و چندان شكارى در ميدان جمع آمد كه پيش از آن و بعد از آن ، آن‌قدر صيد را يك جا نشان نداده‌اند . و آن حضرت به ميان جرگه درآمده جمعى را كه به مراسم نيكوخدمتى قيام نموده بودند ، نوازش فرمود . و بعد از ملاحظهء سراپاى جرگه آن‌قدر صيد كه خاطرخواه بود ، افكنده شد . و بعد از آن به موجب توره و قاعدهء قديم نزديكان و مقربان و امرا و اركان دولت ، على قدر مراتبهم ، به شكارافكن مأمور شدند . و چون شكارى از حد و اندازه بيرون بود ، حكم شد كه ارباب مناصب در پيش مورچل‌هاى خود سراپرده‌ها برپاى كردند ، و بر عقب سراپرده خيمه و سايبان زده به فراغت فرود آمدند . و چند صف بر روى يكديگر فرود آمده شد [ 711 الف 
  ] و هريك پيش خود را چراغان كرده شكارگاه را به طريق روز روشن ساختند .\r\nو چند روز و چند شب به اين طريق به عيش و عشرت گذشت . آخر الأمر حكم شد كه مجموع لشكريان به ميان جرگه درآمده چندانكه خواستند شكار افكندند . و هيچ كس نماند كه شكارى نيافت ، بلكه ملاحظهء لاغر و فربه نموده به صيد خاطرخواه رغبت مىكردند .\r\nو در اين شكار حميد بكرى را كه شراب خورده بود و به فيل خاصه نيزه كشيده بود ، حكم شد كه سر و ريش تراشيده و بر خر سوار كرده بر گرد تمام جرگه گردانيدند . بعد از آن به قليچ\r\n\r\n","description":"","footnote":"","page_name":" 5827 ","page_number":717},
  {"content":"\r\n\r\nخان حكم فرمودند كه گردن او را بزند . و قليچ خان شمشيرى در غايت تيزى و خوبى بر گردن او زد . و شمشير شكسته شد و هيچ آسيبى به او نرسيد . بندگان حضرت اعلى از آن تعجب فرموده و او را بخشيدند .\r\nو مظفر خان كه در آگره حكم توقف كرده بود ، به موجب طلب در اين وقت به درگاه آمد .\r\nو وزير خان برادر آصف خان را كه برادرش از كره به وقت فرار از عليقلى خان نزد او به شفاعت فرستاده بود ، همراه آورد . و در شكارگاه به وقتى كه آن حضرت به واسطهء نشاط شكار به غايت منبسط بود او را به نظر اشرف درآورده گناه برادرش را درخواست كرد . و شفاعت او درجهء قبول يافته تقصيرات به عفو مقرون شد . حكم شد كه آصف خان به اتفاق مجنون خان در كره و مانكپور به محافظت سرحد قيام نمايد .\r\nو بعد از فراغ از شكار به وقت مراجعت لاهور چون به كنار درياى راوى رسيده شد ، آن حضرت از كمال شجاعت و اطمينان خاطر بر محافظت الهى با اسب از آن دريا عبور فرمود . و جمعى كه در ركاب ظفر انتساب بودند به موافقت آن حضرت اسب در آب انداختند . و خوش خبر خان و نور محمد پسر پير محمد قورچاو از اسب جدا شده تصدق آن حضرت شدند . « 1 »\r\nو لاهور محل نزول موكب همايون شد . و محمد امين ديوانه كه از جوانان آزمودهء الوس جغتاى بود و مكررا در معارك آثار شجاعت به ظهور آورده بود ، اما به غايت بىباك و سفاك بود ، و در اين ايام به وقت مستى دچار يكى از فيلبانان خاصّه شده تيرى به جانب او انداخت . و اين بىادبى پسنديدهء خاطر اشرف نيامده به تأديب او حكم شد . و آن بىسعادت گريخته به طرف مخالفان رفت .\r\nو چون رايات عاليات از آگره عازم پنجاب شد ، جمعى كه از ارباب نفاق بودند ، فرصت يافته ما فى الضمير خود را به معرض ظهور آوردند - چنان كه تفصيل احوال هريك مرقوم خواهد شد . از جملهء اولاد محمد سلطان ميرزا كه با آنكه از اين سلسله به ايشان انواع نيكويى رسيده بود در اين وقت اطبا بغى و عصيان نمودند . و چون مكررا نام محمد سلطان ميرزا و اولاد بر زبان قلم گذشته است ، شرح حسب و نسب ايشان در اين وقت نمودن ضرورت نمود :\r\nمحمد سلطان ميرزا ، پسر سلطان اويس ميرزا بن بايقرا بن منصور بن بايقرا بن عمر شيخ بن امير تيمور گوركان است . و مادرش دختر سلطان حسين ميرزا است . و به وقت سلطان حسين\r\n\r\n\r\n","description":"","footnote":"\r\n( 1 ) . و عزيزى در آن باره گفته :\r\n خوش‌خبر خان بدخبر كه نبود * در جهان بدقيافتى چون وى\r\nمُرد در آب ، گرچه مىگويند * و من الماء كلّ شىء حىّ \r\nمنتخب التواريخ ، ج 2 ، ص 91 .\r\n","page_name":" 5828 ","page_number":718},
  {"content":"\r\n\r\nميرزا در هرات در ظلّ حمايت جد مادرى خود به سر مىبرد . و بعد از فترت خراسان و بيرون رفتن آن ملك از تصرف اولاد سلطان حسين ميرزا به واسطهء بىاتفاقى برادران و خويشان ، محمد سلطان ميرزا به ملازمت حضرت فردوس مكانى ظهير الدين محمد بابر پادشاه آمد و نوازش بيكران يافت . اما چون از فرزندان سلطان حسين ميرزا كسب بىوفايى كرده بود ، به وقت آنكه نوبت سلطنت به حضرت جنت‌آشيانى محمد همايون پادشاه رسيد ، از محمد سلطان ميرزا « 1 » و پسرش الغ ميرزا مكررا آثار عصيان به ظهور آمد . و آن حضرت از كمال مروت بعد از قدرت بر انتقام در مقام عفو شدند . تا آنكه الغ ميرزا كه حسب الحكم به تاخت هزاره رفته بود ، كشته شد و از دو پسر به يادگار ماند : اسكندر سلطان و سلطان محمد .\r\nآن حضرت اسكندر سلطان را الغ ميرزا و برادرش را به شاه ميرزا موسوم گردانيد . و محمد سلطان ميرزا به وقت جلوس حضرت اعلى به سعادت ملازمت مشرّف شد ، و به واسطهء كبر سن و ضعف شيخوخيّت از سپاهيگرى معاف شده پرگنهء آدم‌پور را از سركار سنبل به وجه مدد معاش او مقرر شد . و در آن پيرى او را چهار پسر در آن پرگنه حاصل شد : ابراهيم حسين ميرزا ، محمد حسين ميرزا ، مسعود حسين ميرزا ، و عاقل حسين ميرزا . و فرزندان محمد حسين ميرزا فراخور حالت خود تربيت يافته داخل امراى بزرگ شدند . و هميشه در ركاب ظفر انتساب مىبودند . و بعد از يورش جونپور رخصت يافته به سر كار سنبل به جاگيرهاى خود رفتند .\r\nدر اين وقت كه موكب همايون به دفع ميرزا حكيم به لاهور رفت ، الغ ميرزا و شاه ميرزا با اعمام خود اظهار بغى و عصيان نموده جمعى از رنود و اوباش نزد ايشان جمع آمدند . و جاگيرداران آن نواحى چون بر سوء اعمال ايشان مطلع شدند ، جمعيت كرده به دفع ايشان روان گشتند . و ايشان را چون طاقت مقاومت [ 711 ب 
  ] نبود ، به طرف مالوه گريزان شدند ؛ چه ، در اين وقت آن مملكت از سردارى صاحب وجود خالى بود . و منعم خان كه در آگره بود به عزيمت آنكه سر راه بر ايشان بگيرد به بهانهء شكار عازم دهلى شد . اما ايشان از برق و باد سرعت سير استعاره كرده به مالوه رفتند . و چون اين خبر به مسامع جلال رسيد ، حكم شد كه محمد سلطان ميرزا را از سركار سنبل به قلعهء بيانه بردند و اوقات حياتش در مجلس به نهايت رسيد .\r\nو عليقلى خان زمان و بهادر خان و اسكندر خان چون از آمدن ميرزا حكيم به لاهور و توجه رايات عاليات به پنجاب مطلع شدند ، از غايت كوته‌انديشى اين وقت را فرصت شمرده\r\n\r\n\r\n","description":"","footnote":"\r\n( 1 ) . م : الغ بيگ .\r\n","page_name":" 5829 ","page_number":719},
  {"content":"\r\n\r\nدر پرگنهء سرورپور كه جاگير ابراهيم خان بود جمع شدند . و عليقلى خان به وقت مشورت گفت كه « به اتفاق عازم ولايت افغانان مىبايد شد ؛ چه ، از جانب آگره كسى مزاحم ولايت جونپور در اين وقت نمىشود . » اسكندر خان اوزبك كه مايهء فتنه و فساد بود گفت كه « حضرت اعلى در پنجاب به ميرزا حكيم مشغول است . در اين وقت دو سه فوج شده تمام پرگنات سركار كره و مانكپور لكهنو را تا كنار گنگ به تصرف درمىآوريم . »\r\nنخست عليقلى خان به حسب ظاهر قبول اين سخن نكرده ، اما بالاخره شقاوت ذاتى او را نيز بر اين اتفاق داشت . و بهادر خان به كره و مانكپور برابر آصف خان و مجنون خان رفت .\r\nعليقلى متوجه سركار قنوج شد ، و اسكندر و ابراهيم متوجه اوده « 1 » شدند . عليقلى خان چون به سركار قنوج درآمد ، جاگيرداران آنجا طاقت مقاومت نياوردند . همه متوجه قلعهء قنوج كه ضبط آن در عهدهء ميرزا يوسف خان رضوى بود شدند . و ميرزا يوسف خان دامن همت بر كمر شجاعت استوار كرده حصارى شد . و هرچند عليقلى خان در مقام فريب او شد ، سودى نكرد .\r\nو اكثر اوقات مردم ميرزا يوسف خان از قلعه بيرون آمده جنگ‌هاى غالبانه مىكردند .\r\nنوبتى عليقلى خان به ديدن اطراف و جوانب قلعه به اندك مردمى آمد . و از قلعه تفنگى بر او انداختند و بر مقتل جلودارش رسيد . و عليقلى خان مضطرب به لشكر خود مراجعت نموده ديگر نزديك قلعه نرفت . و اين اخبار از عرايض منعم خان معلوم ايستادگان پايهء سرير خلافت مصير شد . و ميرزا ميرك رضوى كه به وكالت خان زمان به درگاه آمده بود محبوس شد . خان باقى خان « 2 » به محافظت او مأمور گشت .\r\nو اردوى بزرگ متوجه دار الخلافه شد . « 3 » و خان كلان و خويشان و برادران به محافظت پنجاب مأمور شدند . و آن حضرت شكاركنان به نواحى تانسير « 4 » رسيد . و در آن منزل به موقف عرض رسيد كه در ظاهر اين شهر كول آبى است كه معبد هنود است . و به وقت كسوف نيّر اعظم از اطراف و اكناف هندوستان خلقى كثير از جوكى و سناسى و سيوره به آن مكان آمده به قدر نيّت خود از طلا و نقره و جواهر در آن آب مىاندازند ، و به مكان معينى از آن آب - كه به اعتقاد ايشان اشرف انكرست - غسل كرده اين معنى را سبب رفع درجات مىدانند . و به واسطهء شگون ، بر كنار اين آب اكثر اوقات ميان جوكيان و سناسيان ( ؟ ) منازعات مىشود ، و قبل از اين به اندك وقت جنگ كرده بودند و چند كس به قتل رسيده بود . اكنون نيز جمعى كثير آمادهء جنگ و جدال‌اند .\r\n\r\n\r\n","description":"","footnote":"\r\n( 1 ) . م : اود .\r\n( 2 ) . م : جان باقى خان .\r\n( 3 ) . منتخب التواريخ : در دوازدهم ماه مبارك رمضان سنهء 974 .\r\n( 4 ) . منتخب التواريخ : « تهانيسر كه از قديم الايام كان كفر آمده است . »\r\n","page_name":" 5830 ","page_number":720},
  {"content":"\r\n\r\nآن حضرت آن جماعت را به حضور اشرف طلبيده ، بطلان عقايد ايشان را به دلايل عقلى بر ايشان موجه ساخت . آما حرص طمع تصدق كه بر كشتگان كنار آب از مترددين مىرسيد ، ايشان را بر جنگ به نوعى حريص ساخته كه مطلقا ممنوع نشدند . و حضرت اعلى نيز به حكم آنكه ، مصرع :\r\n « زهر طرف كه شود كشته ، سود اسلام است » \r\nايشان را به هم بازگذاشت . « 1 »\r\nو از طرفين صف‌آرايى كرده نخست يك كس از هرطرف به ميدان آمد و جنگ شمشير كردند . و از هرطرف به كمك به ميدان آمده بازار جنگ گرم شد . و به موجب حكم جمعى از پيادگان شمشير باز سمرقندى كه در ركاب ظفر انتساب بودند به مدد جماعتى كه به عدد بسيارى از مخالفان خود كمتر بودند ، رفتند . و به ادنى توجهى جوكيان كه به مدد شمشيربازان سمرقندى استظهار يافته بودند ، ظفر يافته بيست كس از غنيمان خود را به قتل آوردند ، و سردار ايشان را نيز بر خاك هلاك افكندند . و خاطر اشرف از تماشاى اين امر غير مكرر به غايت مستظهر شد .\r\nو روز ديگر كوچ فرموده تا دهلى جاى [ ى 
  ] ديگر توقف واقع نشد . و ميرزا ميرك رضوى در اين وقت از حبس خان باقى خان بگريخت . و خان باقى خان به تعاقب او رفت . اما چون به او نرسيد از خجالت خود نيز برنگشت . « 2 »\r\nو رايات نصرت آيات مقرون فتح و ظفر به دار الخلافه نزول فرمود . و منعم خان و امرايى كه به خدمات آن حدود مأمور بودند به شرف بساط بوسى استسعاد يافته حقيقت احوال مخالفان [ 712 الف 
  ] معروض داشتند . و آن حضرت از گرد راه به احضار لشكرها كه در اطراف و نواحى بودند فرمان داد . و بعد از اجتماع عساكر با دو هزار فيل و لشكرى افزون از قياس و شمار تاريخ سه‌شنبه بيست و ششم شوال نهصد و هفتاد و چهار هجرى عازم دفع مخالفان صفويه شرف شده به تعجيل تمام روان گشت ، [ بيت 
  ] :\r\n سمند تند زرين نعل او خورشيد را ماند * كه از مشرق به مغرب رفت و يك شب در ميان آمد \r\nو چون پرگنهء سكتيه « 3 » معسكر اردوى ظفر اثر شد ، عليقلى خان كه گمان نداشت كه مدت مديد آن حضرت به اين نواحى آيد ، سراسيمه شده به طرف مانكپور گريخت و با بهادر خان ، برادرش متفق گشت . و اردوى بزرگ كه از آب گنگ عبور فرمود به قصبهء مهاون « 4 » نزول نمود .\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 93 ) : « تماشاى محاربهء اين طايفه كردند .\r\n( 2 ) . منتخب التواريخ : « از ترس سياست پاره‌اى راه جستجوى نموده به آنها ملحق گشت . »\r\n( 3 ) . م : سكيت ؛ ق : بىنقطه . اصلاح از منتخب التواريخ ( ج 2 ، ص 94 ) .\r\n( 4 ) . م : معاون .\r\n","page_name":" 5831 ","page_number":721},
  {"content":"\r\n\r\nو محمد قلى خان برلاس و مظفر خواجه و راجه تودرمل و خواجه غياث الدين على بخشى و شاه بداغ خان و مطلب خان و عادل محمد و حسين خان با لشكر بسيار به دفع اسكندر اوزبك نامزد شده و متوجه آن طرف گشتند . و در پرگنهء رانى برونى « 1 » عرايض آصف خان و مجنون خان معلوم شد كه عليقلى خان و برادرش از آب گنگ گذشته قصد گواليار و آن حدود دارند .\r\nو آن حضرت خواجه جهان را به ضبط اردو بازداشت و حكم فرمود كه به قلعهء كره روند .\r\nو موكب همايون بر سبيل استعجال عازم دفع مخالفان گشت . و چون در گذر مانكپور به كنار دريا رسيده شد ، با آنكه هنگام افزونى آب بود ، آن حضرت بىتوقف بر تمامى فيل [ ى 
  ] كه سوار بود به آب درآمد . « 2 » و چون آن مكان محل عبور نبود ، خلايق متحير شده در دعاى سلامتى ذات خجسته صفات افزودند . و غلغلهء دعاگويان به ملأ اعلى رسيد . و از انعامات حسنه چون فيل به ميان آب درآمد ، آب چندان نبود كه فيل به شناورى « 3 » محتاج شود ، و به سلامت و فراغت از آب بيرون رفت . و تمام لشكريان اين را شگون گرفته به فتح و فيروزى متيقّن شدند .\r\nو تمام فيلان بر اثر آن فيل بگذشتند . و از نزديكان آن حضرت در اين وقت ده پانزده كس مجال عبور يافتند و رفته‌رفته چند كس جمع آمد . و از فيلان مست نامدار خدابخش و بالسندر كه دو فيل مشهور بود همراه شد .\r\nو به حسب اتفاق در اين وقت فيل خدابخش هشيار شد . و چون فوجداران و لشكريان را اعتماد تمام بر آن فيل مست بود ، از هشيارى آن فيل در اين وقت متفكر شدند . آن حضرت فرمود كه « اين نيز نشانهء فتح است ؛ چه ، جميع اسبابى كه به حسب ظاهر از اسباب فتح مىشمارند موجب نقص در توكل است . اكنون كه از . . . « 4 » جهان لشكر صد سوار رسيده است ، اين فيل نيز هشيار شد . و ما همچنان متوكّلانه عازم جنگ و جدال‌ايم . نتيجهء اين توكل به ابلغ وجوه عن قريب ظاهر خواهد شد . »\r\nو مجنون خان و آصف خان با جمعى كه در پيش بودند ، چون از عبور آن حضرت مطلع شدند ، لحظه‌به‌لحظه خبر مخالفان عرضه داشت مىنمودند . و عليقلى و بهادر خان كه هريك خود را صاحب وجودى تصور مىنمودند و گمان نداشتند كه آن حضرت به هيچ خبر مقيد نشده به اندك مردم به قصد ايشان ايلغار كند ، در آن شب به شرب مشغول بودند . و با آنكه شخصى به كنار اردوى ايشان رفته فرياد برآورد كه « اى غافلان ! پادشاه روى زمين به قصد شما از آب گذشته ، رسيد ! » آن خون‌گرفتگان مطلقا متنبه نشده همچنان به نشاط مشغول بودند .\r\n\r\n\r\n","description":"","footnote":"\r\n( 1 ) . منتخب التواريخ : راى بريلى .\r\n( 2 ) . به تصريح بدائونى ، اكبر شاه « بر فيل سندر نام سوار شده » بود . - منتخب التواريخ ، ج 2 ، ص 96 .\r\n( 3 ) . ق : يك كلمه بياض است .\r\n( 4 ) . يك كلمه ناخواناست .\r\n","page_name":" 5832 ","page_number":722},
  {"content":"\r\n\r\nو روز ديگر كه دوشنبه غرهء ذيحجّهء اين سال بود ، آن حضرت در مقام تسويهء صفوف درآمد . مجنون خان قاشقال به ضبط برانغار تعيين يافت . و آصف خان بر ميسره حاكم شد . و بابا خان قاشقال با خويشان و . . . « 1 » به تيراندازى تعيين يافتند . و چند قشون مكمل در ركاب ظفر انتساب به قول توقف نمودند ، كه از هرطرف به كمك احتياج افتد به آن طرف متوجه شوند . و آن حضرت از كمال شجاعت در اين روز بر فيل بالسندر « 2 » سوار شد . و ميرزا عزيز كوكه را نيز بر همان فيل سوار كرد . و به اين مرتبه او از امثال و اقران درگذشت .\r\nو مخالفان با آنكه از صداى كوس و كوركه « 3 » و نفير و نقاره و غلغله در ملكوت افتاده بود ، هنوز باور نمىكردند كه آن حضرت به نفس نفيس به لشكر منقلاى همراه شده باشد ، بلكه مقدمات جنگ را از تجلّد و تهور آصف خان و مجنون خان خيال مىنمودند . و بعد از آنكه از شكوه لشكرهاى آراسته و فيلان كوه توان محقق شد كه آن حضرت رسيده است ، دانستند كه جان بردن محال است ، از روى اضطرار حركت المذبوحى آغاز كردند ، و صف‌ها راست كرده ، جمعى را به مقابل بابا خان قاشقال فرستادند .\r\nو بابا خان كه تكيه بر قوت روزافزون آن حضرت داشت در حملهء اول مخالفان را از جاى برداشت و تا صف عليقلى خان برد . و يكى از گريختگان از غايت اضطراب بر عليقلى خان [ 712 ب 
  ] خورده ، دستار از سر عليقلى خان بيفتاد . « 4 » و بهادر خان بر بابا خان حمله آورد و لحظه‌به‌لحظه برادرش او را كمك مىفرستاد . بدين جهت بابا خان طاقت نياورده به طرف مجنون خان روان شد . و بهادر خان به تعاقب او در ميان افواج غوطه خورد . و اگرچه بهادر خان جوانى مردانه بود و در تردّد تقصير نمىكرد ، اما شآمت كفران نعمت شامل حالش شده اسبش به زخم تيرى از پا درآمد . و بهادران لشكر منصور چون او را پياده يافتند ، بر سر او هجوم آورده نظر بهادر نام شخصى او را دستگير كرد و رفيقان بهادر خان شكسته سلاح و گسسته كمر روى به گريز آوردند .\r\nو حضرت اعلى در اين وقت به عزيمت آنكه به نفس مبارك حمله آورد ، بر اسب سوار شد . و عليقلى همچنان بر جاى خود ايستاده از حال بهادر خان استفسار مىنمود و از خود غافل بود ، كه مقدمهء لشكر قلب به صف او نزديك شد . و فيلان جنگى كه پيش‌پيش موكب منصور بودند بر فوج مخالف حمله آورده سنگ تفرقه در ميان ايشان انداختند . و از اطراف و جوانب لشكريان منصور نزديك آمده مخالفان را در ميان گرفتند و جنگ صعب شد .\r\n\r\n\r\n","description":"","footnote":"\r\n( 1 ) . يك كلمه ناخوانا است .\r\n( 2 ) . منتخب التواريخ : سندر .\r\n( 3 ) . كوركه : طبل بزرگ .\r\n( 4 ) . منتخب التواريخ : « دستار از سرش پريده به جاى كمند در گلو بند شد . »\r\n","page_name":" 5833 ","page_number":723},
  {"content":"\r\n\r\nو در اين وقت فيل خاصه « حيرانند » « 1 » نام كه مست بود ، بر فيل ديگر كج‌بور « 2 » نام كه آن نيز خاصه بود حمله برد و كج‌بور چون هشيار بود طاقت نياورده به ميان فوج مخالفان گريخت . و از صف مخالف فيل مست به برابر حيرانند كه تعاقب كج‌بور نموده بود درآوردند . و حيرانند بر آن دو فيل دويده به يك كلّه او را از پاى درآورد . و از اين حسن اتفاق بهادران لشكر منصور به غايت خوشحال شدند .\r\nدر اين وقت از شست قضا تيرى بر مقتل عليقلى رسيد و او در مقام برآوردن آن تير بود كه تير ديگر به اسبش رسيد . اسب بىطاقتى كرده او را بر خاك هلاك انداخت . عليقلى خان در پيادگى تير را از بدن خود كشيد . در اين وقت فيلى « مين سنگ » نام به او رسيد . « 3 » عليقلى به فيلبان گفت كه « من مردىام معتبر ، اگر مرا زنده به درگاه رسانى رعايت بسيار خواهى يافت . » فيلبان گفت كه « هزار همچو تويى بىنام و نشان در جهان سرگردان است . بدخواه حضرت پادشاه كشته بهتر . » اين بگفت و فيل بر او دوايند . و عليقلى در زير دست و پاى فيل به جزاى كفران نعمت رسيد . بيت :\r\n با ولىنعمت ار برون آيى * گر سپهرى كه سرنگون آيى \r\nو چون عليقلى خان از اسب جدا شد جمعى كه به او همراه بودند بعضى كشته شده بعضى متفرق شدند . و نسيم فتح « 4 » بر پرچم علم منصور وزيده ( مصراع ) « 5 »\r\n « صبح ظفر از مشرق اقبال برآمد . » \r\nآن حضرت از احوال عليقلى و بهادر استفسار فرمودند كه اگر برگشته باشند جمعى را به تعاقب نامزد فرمايند .\r\nدر اين وقت ، نظر بهادر ، بهادر خان را به حضور اشرف درآورد . آن حضرت از او پرسيد كه « بهادر ، كدام بدى از ما به شما رسيده است ؟ » بهادر از كمال خجالت در جواب گفت كه « در آخر عمر الحمد للّه كه توفيق رؤيت ديدار مبارك كه ماحى گناهان است يافتم . » « 6 » آن حضرت از كمال مروّت امر به محافظت او فرمود . اما دولتخواهان كه وجود او را باعث فتنه و فساد مىدانستند ، به قتلش مبادرت نمودند . و چون تفحص احوال عليقلى خان نموده شد ، يكى از فيلبانان عليقلى كه دستگير شده بود گفت كه « عليقلى خان را فيل يكدندان به قتل آورد . »\r\nبه حكم آن حضرت جميع فيلان را به نظر آن فيلبان درآوردند . و آن شخص فيل « مين سنگ » را نمود كه عليقلى در زير پاى اين فيل به قتل رسيد . و حكم جهانمطاع صادر شد كه\r\n\r\n\r\n","description":"","footnote":"\r\n( 1 ) . منتخب التواريخ : هيرانند .\r\n( 2 ) . منتخب التواريخ : اوديا .\r\n( 3 ) . منتخب التواريخ : « در اين هنگام فيلبانى بر فيل نرسنگه نامى سوار قصد خان زمان كرد . »\r\n( 4 ) . م : + و ظفر .\r\n( 5 ) . م : ندارد .\r\n( 6 ) . منتخب التواريخ : « الحمد لله على كل حال . »\r\n","page_name":" 5834 ","page_number":724},
  {"content":"\r\n\r\nهركس سرى از مخالفان بياورد اگر از مغول باشد يك اشرفى و اگر هندوان باشد يك روپيه به او دهند . مشتاقان اشرفى و روپيه تمام سرهاى كشتگان را به درگاه آورده زر بىشمار گرفتند .\r\nو سر عليقلى خان نيز آورده شد . و ارزانى نام هندوى كه وكيل عليقلى بود ، حسب الحكم ملاحظهء سرها مىكرد . چون چشمش بر سر عليقلى افتاد ، آن سر را برداشته بر سر خود زد ، و در پاى سمند دولت آن حضرت انداخت كه « سر عليقلى همين است :\r\n سر دشمنان تو استغفر اللّه * كه خود دشمنان تو را سر نباشد\r\nسخن بر سر دشمنت قطع كردم * كه مقطع از اين جاى بهتر نباشد \r\n« 1 » و آن حضرت چون بر هلاك مخالفان مطلع شد ، لوازم شكرگزارى به تقديم رسانيده جمعى از امرا و لشكريان را كه مساعى جميله به تقديم رسانيده بودند ، به قدر مرتبه نوازش فرمود . و سر عليقلى خان را به جانب پنجاب و كابل فرستادند .\r\nو مصحوب خواجه عبد الله ، پسر خواجه مراد بيگ قزوينى و فتح‌نامه‌ها به اطراف و جوانب ممالك محروسه رفت . و موكب همايون به چوسى و پياگ رفت . و هركس از مردم عليقلى و بهادر خان كه از روى عجز به درگاه آمد ، امان يافت . و از پياگ به بنارس آمده شد . و از آنجا متوجه جونپور شده ، دور دويم جونپور محل نزول اردوى اشرف شد . [ 713 الف 
  ]\r\n\r\n\r\n","description":"","footnote":"\r\n( 1 ) . بدائونى اين موّاد التواريخ را در مرگ بهادر خان و عليقلى خان ( منتخب التواريخ ، ج 2 ص 98 به بعد ) آورده است : « فرياد ز دست فلك بىبنياد » ، « قتل دو نمك حرام بىدين » ، « دو خون شد » .\r\n","page_name":" 5835 ","page_number":725},
  {"content":"\r\n . \r\n","description":"","footnote":"","page_name":" 5836 ","page_number":726},
  {"content":"\r\n\r\n\r\nذكر وقايع سنهء نهصد و هفتاد و پنج هجرى [ موافق سال نهصد و شصت و پنجم از رحلت خير البشر 
  ] « 1 »\r\nدر اين سال آنچه در ايران روى نمود ، اين است كه چون از اطراف و جوانب لشكرهاى عراق و آذربايجان متوجه گيلان شد گمان مردم اين بود كه چون گيلان به كثرت كوه و جنگل و لاى شهرت دارد خلايق بسيار در اين يورش هلاك خواهند شد و اگر تسخير آن ميسّر شود به مدت مديد خواهد بود . اما به خلاف منظور « 2 » خلق چون لشكر قزلباش متوجه گيلان شدند ، گيلانيان به نوعى سراسيمه شدند كه مجال آنكه يك تير به جانب لشكر قزلباش اندازند نتوانستند . و شاه منصور نامى از امراى گيلان قدرى كرّ و فرّى مىكرد . از اتفاقات حسنه در آن ايام فوت شد و لشكرى كه به جانب رشت رفته بود غافل به سر وقت كيارستم كه از امراى معتبر گيلان و حاكم بيه‌پس بود رسيده خدمتش را دستگير كردند و بسيارى از سپاهيان آنجا كه ابا عن جدّ پروردهء نمك خان احمد و اجدادش بودند به استقبال لشكر قزلباش آمده ، امان يافتند . و مير جهانگير نيز كه خان احمد او را تربيت‌هاى بىنهايت كرده بود ، جدا شده نزد معصوم بيگ آمده مجملا بىدردسر نيزه و آمدوشد پيكان ، ولايت گيلان به تصرف درآمد .\r\nو خان احمد كه به غايت بىتجربه بود ، همچنان به عيش و عشرت مشغول مىبود و آن‌قدر غفلت ورزيد كه لشكر قزلباش او را به طريق شكارى در ميان گرفتند و به وقتى كه به دست خود به حلوا پختن مشغول بود ، قزلباش به شهر درآمدند . و خان احمد حلوا را نيم‌پخته گذاشته رو به گريز آورد . و به اندك تعاقبى دستگير شد .\r\n\r\n\r\n","description":"","footnote":"\r\n( 1 ) . ق : بياض ؛ م : 975 .\r\n( 2 ) . م : منظر .\r\n","page_name":" 5837 ","page_number":727},
  {"content":"\r\n\r\nو چون خبر فتحى چنين عظيم به اين سهولت به شهريار ايران رسيد ، لوازم شكرگزارى به تقديم رسانيده ، امرا را نوازش بسيار فرمود . و گيلان كه سالهاى دراز از لشكر بيگانه ايمن بود ، به تاراج رفت و غنيمت بسيار به دست قزلباشان افتاد . و در هيچ‌يك از كتب تواريخ در اين يوزش از قزلباشان كسى كشته نشد . و از پياده‌هاى عراق و آذربايجان جمعى به واسطهء شدت سرما و كثرت برف هلاك گشتند و اسب بسيار به واسطهء گل‌ولاى و فقدان علف تلف شد ؛ چه ، در گيلان بجز برنج مزروع ديگر كم است . و هراسب كه چند روز برنج خورد از كار بازماند . و تا آن غايت مردم لاهيجان شتر نديده بودند ؛ چه ، به واسطهء صعوبت راه و گل‌ولاى هرگز شتر به آن ملك نرفته بود . در اين وقت قزلباشان از طريق مختلف شتر بسيار به آن ولايت درآوردند .\r\nو چون وقت گرفتارى خان احمد برف بسيار در كوهستان باريده بود ، در گريزگاه گيلانيان كه كوهستان بود ، امكان توقف اهل و عيال به جهت كثرت سرما نبود . بدين جهت اكثر اهل و عيال گيلانيان به دست درآمد . مجملا كسى به سلامت خلاص نشد . و اندوختهء سالهاى دراز گيلانيان بىهيچ مشقتى به دست قزلباشان افتاد . و حسب الحكم خان احمد را به قزوين آوردند . و چون خبر قرب وصول حاكم گيلان به سمع شهريار ايران رسيد ، حكم كرد كه چون خان احمد را از سپاهيگرى خيرى نبوده هميشه به مصاحبت مطربان و مغنيان و بازيگران و مسخره‌ها اوقاتش صرف شده و مملكت موروث [ ى 
  ] خود را بىآنكه تيرى به جانب خصم اندازد از دست داد ، جميع گوينده و سازنده و بازيگران و مسخره‌ها به استقبال او رفته ، در ركاب خان احمد را به شهر درآوردند . ( و به جهت حكم جميع آن مردم به استقبال رفته در ركاب خان احمد به شهر درآمدند . ) « 1 »\r\nو گيلان را ديوانيان بعد از تحقيق جمع بر امرا تقسيم كردند و بجز كشتىگير شاگردى تالش كولى نام ، ديگرى در گيلان مخالفت نكرد . و تالش كولى با پنج و شش نفر به قطع طريق اقدام نموده در جنگل‌ها مىگشت . و مدتى به اين عنوان در آن كوهستان به سر برده هرچند قزلباشان سعى كردند او را نيافتند . و معصوم بيگ بعد از آنكه خاطر از مهمات گيلان جمع كرد ، در ركاب شاهزاده سلطان محمود ميرزا مظفر و منصور به قزوين آمد .\r\nو شاه طهماسب ، شاهقلى سلطان ، حاكم ايروان و نخجوان و چخور سعد را كه از امراى معتبر ايران بود [ ند 
  ] به ايلچيگرى نزد سلطان سليم با تعهدات بسيار روان كرده حقوق سابق در مكتوب به ياد او آورده شد و تحف و هداياى بىنهايت از امتعه و اقمشهء عراق مصحوب\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n","page_name":" 5838 ","page_number":728},
  {"content":"\r\n\r\nايلچى بود ؛ چه ، در مملكت روم جانور شكارى كم است . و شاه قلى سلطان كه از امراى قديم بود و خزانهء بسيار داشت ، با چهارصد سوار كه اكثر اسبان ايشان زين طلا و نقره داشت متوجه روم شد . و قريب به پنجاه هزار تومان عراق كه بيست و پنج لك روپيه باشد ، شاهقلى سلطان از اندوخته‌هاى سال‌هاى دراز در اين سفر صرف نموده [ 713 ب 
  ] چنان كه پيش از آن و بعد از آن هيچ‌كس مثل او به ايلچيگرى نرفت .\r\nو چون به ابتداى مملكت روم رسيد ، هركس از حكام مملكت روم كه به ديدن او آمدند اسب با زين طلا سوار به منزل خود مراجعت نمود . و از هيچ‌كس در مملكت روم چيزى قبول نكرد . و با آنكه با لباس قزلباشان تا آن غايت كسى به مملكت روم نرفته بود ، تغيير لباس ناكرده همچنان تاج‌پوش با جميع مردم خود به اسلامبول رفت .\r\nوزير اعظم دو كلمه در باب او به معصوم بيگ ، وكيل شاه نوشته بود كه « غرض از فرستادن ايلچى به اين تجمّل چيست ؟ اگر اظهار سامان و سرانجام است معلوم كه سيصد سوار اگر همه غرق طلا و جواهر باشند از ولايت روم چه نمايد ؟ و اگر غرض پرسش بوده ، ده سوار با شاهقلى سلطان كافى بود . و از فحواى همين كتابت ظاهر است كه از زيب و زينت ايلچى در پيچ و تاب بوده‌اند . » و قيصر نيز در مقام رعايت ايلچى درآمده او را خرم و خوشحال رخصت كرد . و تحف و هداياى مصر و شام و روم و فرنگ مصحوب او ارسال داشت . و قواعد محبت بيشتر از عهد سلطان سليمان استحكام يافت .\r\nو هم در اين سال قيصر ولد رشيد خود سلطان مراد را به فتح ولايت قبرس كه تا آن وقت در تصرف فرنگان بود ، فرستاد . قيصرزاده اكثر آن ولايت را مفتوح ساخته قلعهء قبرس را محاصره نمود . و ايام محاصره امتداد يافت .\r\nو در اين سال پير محمد خان ، حاكم بلخ فوت شده ، دين محمد ، پسرش به جاى او حاكم شد و اكثر مملكت ماوراء النهر در تصرف عبد الله خان ، ولد اسكندر خان بود . و اسكندر خان از سلطنت بجز آنكه خطبه به نام او بود چيزى نداشت . و عبد الرشيد خان در كاشغر به واسطهء مشغولى عبد الله خان و اولاد براق كه حاكم تاشكند بودند ، با يكديگر به فراغت مىگذرانيد .\r\nو آنچه در اين سال در سواد اعظم هندوستان روى نمود اين است كه چون خاطر مبارك حضرت اعلى از جانب خان زمان و بهادر خان فارغ شد و جونپور محل نزول موكب منصور گشت ، كس به طلب منعم خانخانان به آگره رفت و خانخانان به تعجيل به اردوى ظفر قرين ملحق شد و به حكومت و دارايى محالى كه به خان زمان تعلق داشت منصوب شده به نهايت\r\n\r\n","description":"","footnote":"","page_name":" 5839 ","page_number":729},
  {"content":"\r\n\r\nمطلب خود رسيد . و جمعى از ملازمان درگاه كه از بىسعادتى گريخته نزد عليقلى خان رفته بودند و اكنون دستگير شده مثل خان على اوزبك و يارعلى و ميرزا بيگ قاشقال از خويشان مجنون خان و خوشحال بيگ قورچى و مير شاه بدخشى و عليشاه بدخشى و يحيى بخشى و غير ذلك در زير دست و پاى فيلان مست به ياسا رسيدند . و ميرزا ميرك رضوى كه به دست افتاده بود ، در پاى فيل افتاد . و به واسطهء شفاعت بعضى از امرا و ملاحظهء نسب سيادت ، به قتل نرسيد . اما چند روز پىدرپى ملعبهء فيلان بود . « 1 »\r\nو جمعى از امرا كه به دفع اسكندر به طرف او رفته بودند ، اسكندر را در حصار اوده محصور گردانيدند و كار بر مردم حصار به غايت دشوار شد . در اين وقت خبر قتل عليقلى و بهادر خان رسيد . و اسكندر به يكبارگى سراسيمه شده كس نزد امرا فرستاده طلب امان نمود . و ايشان را به سخن مشغول داشته همان شب از طرف دريا بگريخت . و از آب عبور نموده كشتىها را بالتمام به آن طرف برد . و روز ديگر امرا به شهر درآمده اوده را متصرف شدند . و به واسطهء فقدان كشتى تعاقب بالفعل ميسّر نشد . و چند كشتى به سعى بسيار به دست آمد .\r\nو اسكندر پيغام كرد كه « اگر محمد قلى خان و مظفر خان و راجهء تودرمل در حضور من را مطمئن مىسازند به درگاه مىآيم . » و به موجب التماس او از طرفين كشتى درآمده ملاقات كردند . و هرچه باعث اطمينان خاطر اسكندر بود بر زبان امرا گذشت . و اسكندر خان چون به اردوى خود رفت ديگرباره از نهايت بدبختى روى به گريز آورد . و چون در آن وقت بارندگى بسيار بود ، به امرا پيغام فرستاد كه « در كنار دريا به واسطهء كثرت باران جاى توقف نبود ( لاجرم كوچ كرده شد ) « 2 » »\r\nامرا كه بر حيلهء او اطلاع يافتند ، از آب بگذشتند . و اسكندر به تعجيل به گوركپور « 3 » رفته از آب بگذشت و به ولايت افغانان درآمد . و امرا به سرحد افغانان رسيدند . بىحكم به آن ولايت درنيامده عرايض به درگاه فرستادند . و سركار اوده به موجب حكم به محمد قلى خان متعلق شد . و باقى امرا عازم درگاه شدند . و رايات جلال با وجود بارندگى بسيار عازم دار الخلافه شد .\r\nو در محرم سنهء نهصد و هفتاد و پنج موكب منصور به آگره نزول نمود . و بعد از پرشكال پرگنهء [ 714 الف 
  ] بيانه « 4 » كه به جاگير حاجى محمد سيستانى « 5 » مقرر بود ، به آصف خان مرحمت شد ، كه چون منقلاى لشكر ظفر اثر موجب توجه به ولايت رانا اودى سنگه او خواهد\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 101 ) : « فيل او را چندى مالش خرطوم داد . و آخر به جهت رعايت سيادت بخشيدند . و چندى ديگر از فتنه‌انگيزان به سياست رسيدند و چه خونها شد تاريخ يافتند . »\r\n( 2 ) . م : ندارد .\r\n( 3 ) . تاريخ فرشته ( ج 1 ، ص 310 ) : گوركهپور .\r\n( 4 ) . م : بياكه .\r\n( 5 ) . م : شيبانى .\r\n","page_name":" 5840 ","page_number":730},
  {"content":"\r\n\r\nبود ، سامان لشكر خود نمايد . و چون تا غايت رانا كه از جميع زمينداران به افزونى ولايت و لشكر ممتاز بود و به واسطهء بىسامانى و سرانجام مملكت مالوه به وقت سلطان محمود خلجى ، پدر شيبان بر مالوه نيز مستولى شده سلطان محمود را دستگير كرده بود چنان كه گذشت مطيع و منقاد نشده بود ، و قلاع محكم در تصرف داشت . و كوهستان بسيار پرجنگل كه از سرحد گجرات تا قريب به سند به طول واقع شده است ، و از قديم الايام مقر او و پدرانش همان موجب غرور او بود ، تأديب او بر ذمت همت پادشاهانه لازم آمد .\r\nو با وجود دو سه سفر پىدرپى آن حضرت به تاريخ اواسط ربيع الأول نهصد و هفتاد و پنج موافق سال دوازدهم الهى پاى دولت در ركاب سعادت درآورده آوازهء شكار شايع گردانيد ، و تا پرگنهء دهلپور كوچ‌بركوچ نهضت فرمود ، و در كنار درياى چنبل چند روز به واسطهء جمع آمدن لشكر فيروزى اثر توقف واقع شد . و بعد از استعداد لشكر به ولايت هندوان درآمده ظاهر قلعهء سوى سر كه از قلاع مشهور هند است ، محل نزول موكب همايون گشت . « 1 »\r\nو كسان راى سورجن ، حاكم قلعهء زنتنبور « 2 » به مجرد شنيدن خبر توجه رايات جلال قلعه را خالى كرده به زنتنبور گريخته بودند ، و آن قلعه را بعد از جمع ذخيره به نظر بهادر نام شخصى سپرده عازم كوته شدند . و آن قلعه را نيز كه به غايت محكم است ، چون كفار خالى كرده بودند به شاه محمد خان قندهارى مرحمت فرمودند ، « 3 » و ظاهر قلعهء كاكرون محل نزول عساكر منصوره گشت .\r\nو چون قلعهء كاكرون به مالوه نزديك است ، شهاب الدين احمد خان با جمعى كثير از امرا مثل شاه بداغ خان و محمد مراد خان و حاجى محمد سيستانى به جاگيردارى ولايت مالوه نامزد شده حسب الحكم به آن طرف روان شدند . و اولاد محمد سلطان ميرزا كه از سنبل گريخته به مالوه درآمده بودند ، چون خبر توجه رايات منصور به طرف كاكرون شنيدند هركدام از هرجا كه بودند ، در شهر ماندو « 4 » جمع آمدند . و الغ ميرزا در ماندو فوت شده به جزاى كفران نعمت رسيد .\r\nو شاه ميرزا و ابراهيم حسين ميرزا و محمد حسين ميرزا و برادران ديگر طاقت توقف نياورده به ولايت گجرات گريختند و به چنگيز خان كه از غلام‌زاده‌هاى سلطان محمود گجراتى بود . و در اين وقت بر بعضى از قلاع و ولايت گجرات مثل قلعهء بروج و چانپانير و\r\n\r\n\r\n","description":"","footnote":"\r\n( 1 ) . منتخب التواريخ : « . . . نهضت فرموده از راه بارى شكارافگنان به مؤميدانه و از آنجا به سوى سوپر رسيدند . »\r\n( 2 ) . منتخب التواريخ : قلعهء سوپر .\r\n( 3 ) . منتخب التواريخ ( ج 2 ، ص 102 ) : « نظر بهادر به حكومت آن قلعه [ - سوپر 
  ] و شاه محمد خان قندهارى به حراست قلعهء كوته بلايه منصوب شدند . »\r\n( 4 ) . م : هندو .\r\n","page_name":" 5841 ","page_number":731},
  {"content":"\r\n\r\nسورت دست يافته بود ، متوسل شدند . و تتمهء احوال ايشان به جاى خود مذكور خواهد شد .\r\nو شهاب خان و امرا به فراغت خاطر بىجنگ و جدال محال و جاگير خود را متصرف گشتند . و موكب منصور از ظاهر قلعهء كاكرون با آنكه زياده بر سه و چهار هزار در ركاب نبود ، عازم دفع رانا اودى سنگه شد كه شايد آن كافر متهور از قلّت سپاه آگاه شده به پاى خود به كشتنگاه آيد ، و به زودى خاطر از مهمات آن مملكت جمع شود .\r\nو اما رانا كه حد خود مىدانست ، هنوز چند كروه به ولايت او مانده بود كه با اهل و عيال به كوهستان دوردست گريخت ، و قلعهء چيتور را به اعتماد آنكه اسباب قلعه‌گيرى در اردوى ظفر قرين نيست و آن حضرت متوجه تسخير قلاع نخواهد شد ، محكم ساخته و ذخيرهء بسيار به آنجا درآورده بود . و هشت هزار كس از مردم آزموده بلكه تمام مردم كارى خود را با اهل و عيال به ضبط آن قلعه تعيين نموده خود از ميان به كنارى رفته بود .\r\nچون موكب منصور به ولايت رانا رسيد . و خبر فرار او مسموع گشت ، عزيمت تعاقب نموده شد . اما به تحقيق پيوست كه رانا به جايى رفته كه به واسطهء بسيارى كوه و جنگل دريافتن او ممكن نيست . لاجرم آن حضرت به تسخير قلعهء چيتور كه فى الواقع در غايت استحكام است ، توجه فرمود . و به وقتى كه ظاهر قلعه محل نزول گشت ، بارندگى عظيم شد ؛ چنان كه مدتى قلعه به آن عظمت ديده نمىشد . و بعد از صافى هوا قلعه به نظر درآمد .\r\nو آن قلعه بر فراز كوهى كه ارتفاعش قريب به يك كروه شرعى باشد واقع است . و آن كوه در ميان دشتى مسطح است كه مطلقا بلند و پستى ندارد . و دور اين كوه از پايان شش كروه است . و به جايى كه ديوار قلعه ساخته شده است به سه كروه در آن نزديك است ، و بر بالاى اين كوه چشمه‌اى آب هست ، و به آن قناعت نكرده حوض‌هاى بزرگ از سنگ و آهك ساخته‌اند كه به وقت بارندگى پر مىشوند . و مردم قلعه را از آن طرف مطلقا خاطر جمع است .\r\nو از اطراف ديگر توپ و ضربه‌زن و سنگ رعد و منجنيق به قلعه اگر برسد مضرتى چندان نمىرساند .\r\nمجملا مثل اين قلعه در ربع [ 714 ب 
  ] مسكون آينده و رونده كم نشان مىدهند . و تمام سه كروه بالاى قلعه به نوعى در اين وقت معمور بود كه خانه‌هاى مردم چند طبقه بر بالاى يكديگر ساخته شده بود ، و بر بالاى ديوار قلعه از مردم محافظ بجز كنگره به نظر درنمىآمد . و اسباب آتشبازى بسيار در قلعه آماده و مهيا بود .\r\nالقصّه ، چون نظر آن حضرت بر قلعه افتاد و اطراف و جوانب او ملحوظ گشت ، يقين شد كه بجز طول ايام محاصره فتح قلعه را امرى ديگر مفيد نيست . و به وقت محاصره چون اندك مردم در ركاب ظفر انتساب بودند و مسافت شش كروه زياده بود ، اهالى قلعه سخنان\r\n\r\n","description":"","footnote":"","page_name":" 5842 ","page_number":732},
  {"content":"\r\n\r\nسخريت‌آميز بر زبان مىآوردند . و بر غازيان لشكر ظفر اثر مورچل‌ها قسمت شده ، قسمت امرا كه هنوز نرسيده بودند ، بازگذاشتند . و روزبه‌روز هركس مىآمد به مورچل خود مىرفت . و قهرا و قسرا آن ولايت را گرفته ، سالم و غانم « 1 » مراجعت نموده تحسين يافت .\r\nو حسينقلى خان به تاخت اوديپور كه نشان رانا به آنجا مىدادند رفت . و آن ولايت را كه دار الملك رانا ( و آبا ) « 2 » و اجدادش بود ، به آتش تاراج سوخته معاودت نمود . و غنيمت بسيار و اسير بىشمار از محكم‌هاى آن كوهستان به دست لشكر منصور درآمد . و به موجب حكم چند روز پىدرپى از هرطرف بهادران اردوى ظفر قرين جنگ بر قلعه انداختند و جمعى كثير به درجهء شهادت رسيدند ؛ چه ، قلعه در غايت استحكام و اسباب قلعه‌دارى بر وجه كمال مرتب بود . لاجرم ساختن ساباط اشارت شد ، و قريب پنج هزار بنّا و نجّار و سنگتراش و آهنگر و نقاب از اطراف ممالك محروسه جمع آوردند . و ساباط در قلعه‌گيرى مخصوص ملك هندوستان است . و فى الواقع قلاع محكم آن ولايت را كه از توپ و تفنگ و ضربه‌زن مملو است به غير ساباط گرفتن ممكن نيست .\r\nو ساباط عبارت است از كوچهء وسيع كه مجاهدان در پناه آن به حصار نزديك توانند رفت . « 3 » و از آن سبب از توپ و تفنگ در امان باشند . و حسب الحكم شروع در ساختن دو ساباط شد . و ساباطى كه از محاذى دولتخانه بنياد كرده بودند ، به نوعى وسيع بود كه دو فيل و ده سوار پهلوى يكديگر به فراغت آمد و شد نمودند . و ارتفاع آن چنان كه فيل سوار نيزه به دست تواند گرفت . و از كمركوهى كه قلعه بر قلّهء آن است شروع در ساباط ساختن نموده شد .\r\nو اهالى قلعه كه هرگز ساباط نديده بودند ، سراسيمه شده به مدافعه مشغول گشتند . و هفت و هشت هزار سوار جنگى و توپچى بسيار به قدر طاقت و توان كوشش مىكردند . و با وجود آنكه سپرهاى بزرگ از چرم گاو و گاوميش به جهت عمله و فعلهء ساباط آماده شده بود ، هيچ روز نبود كه صد كس و بيشتر و كمتر كشته نشود . و اجساد كشتگان به جاى سنگ و خشت در ديوار به كار مىرفت .\r\nو از موقف مرحمت و عدالت حكم صادر شد كه هيچ آفريده را بيكار نگيرند . و به جهت مزدورى خرمن خرمن روپيه و . . . « 4 » بر زبر يكديگر ريخته هركس بر جاى خويش اجرت مىگرفت مىدادند . و به اندك وقت ساباط به ديوار حصار نزديك رسيد و بلندى و ارتفاع آن به حدى بود كه بر قلعه مستقل شد ، و بر بالاى ساباط به جهت نشيمن آن حضرت مسكنى\r\n\r\n\r\n","description":"","footnote":"\r\n( 1 ) . م : سالما و غانما .\r\n( 2 ) . م : ندارد .\r\n( 3 ) . ساباط در اصل طاق و دالان معنى مىدهد و با كمى توسع در بيان معنا ، به كوچه تفسير شده است .\r\n( 4 ) . جاى يك كلمه خالى است .\r\n","page_name":" 5843 ","page_number":733},
  {"content":"\r\n\r\nپرداخته شد كه تماشاى غازيان و مجاهدان به فراغت نموده شود ، و آن حضرت نيز اگر به نفس نفيس ارادهء غزا نمايند به اسهل وجوه ميسر باشد .\r\nو در اين ايام كه اهالى به دفع مردم ساباط مشغول بودند ، نقبچيان چند نقب به پاى حصار رسانيدند . و هرجا كه سنگ پيش مىآمد سنگ‌تراشان آهنين چنگ به ضرب تيشه راه مىگشودند . و تردد برج كه در برابر مورچل پادشاهى بود ، بالتمام خالى شد . و حسب الحكم به داروى تفنگ آن هردو نقب مملو گشت . و سيصد و چهارصد كس از دليران لشكر اسلام مسلّح و مكمّل نزديك به آن برج‌ها رفته انتظار مىكشيدند كه چون رخنه در حصار افتد مخالفان را مجال مسدود ساختن نداده به قلعه درآيند . و آتشبازان هردو نقب‌ها را آتش دادند . به حسب اتفاق در يك نقب آتش زود افتاد . و آن برج از بنياد بر هوا رفته و هرسنگى از آن به طرفى افتاد و رخنه‌اى عظيم در حصار پيدا شد .\r\nو آن جماعت كه منتظر اين وقت بودند ، به يك بار تكبيرگويان متوجه آن رخنه شدند . و از اهالى قلعه جمع كثير به مدافعه پيش آمدند . و چون بازار حرب گسسته شد و تمام لشكر اسلام با كفار بر آن برج ديگر به مجادله مشغول گشتند ، آتش به آن نقب ديگر رسيده دولت و دشمن را با برج بر هوا برد . و اعضاى [ 715 الف 
  ] آدميان بالتمام متلاشى شده به هرطرف افتاد . و به واسطهء كثرت داروى تفنگ ، سنگ‌هاى پنجاه منى سه و دو كروه از قلعه دور تر بر زمين مىآمد . و اجساد آدميان نيز از دو كروهى بسيار ديده مىشد .\r\nو از مشاهير بهادران لشكر منصور سيد جمال الدين بارهه و ميرك بهادر و محمد صالح و پسر ميرك خان كولانى « 1 » و مروان قلى و شاه على ايشيك آقا و جناب سلطان و محمد امين ، پسر مير عبد الله بخشى و ميرزا بلوچ و خان بيگ و يار بيگ برادران شير بيگ در اين معركه به شهادت رسيدند . و از اهالى قلعه جمعى كثير به دار البوار « 2 » و اصل شدند . و به واسطهء كثرت دود گرد و غبار يك ساعت نجومى هيچ چيزى در تمام لشكر ديده نمىشد . « 3 » و از هوا سنگ و اجساد اموات فرود مىآمد . و به واسطهء اين چشم زخم كه به لشكر « 4 » اسلام رسيد ، كفار از اموات خود فراموش كرده اظهار شماتت مىنمودند .\r\nو آن حضرت از وقوع اين واقعه در تسخير قلعه به جدّ شده ساباط ديگر در مورچل شجاعت خان احداث فرمود و به اتمام رسيد . و اهالى قلعه مضطرب شده در مقام تسليم قلعه شدند . اما هيچ كس را ياراى آن نبود كه اين سخن را به موقف عرض برساند ؛ چه ، آن حضرت\r\n\r\n\r\n","description":"","footnote":"\r\n( 1 ) . م : كولابى .\r\n( 2 ) . دار البوار - جهنم .\r\n( 3 ) . م : يك ساعت نجومى در تمام لشكرگاه هيچ‌چيز مرئى نمىشد .\r\n( 4 ) . ظاهرا بايد « از لشكر » باشد .\r\n","page_name":" 5844 ","page_number":734},
  {"content":"\r\n\r\nعزم جزم فرموده بود كه قهرا جبرا آن قلعه را كه محكم‌ترين قلعه‌هاى هندوستان است ، مسخر سازد كه ديگر هيچ كس را در برابر لشكر نصرت اثر ارادهء قلعه‌دارى به خاطر نگذرد .\r\nو آن حضرت به نفس نفيس به جايى كه بر بالاى ساباط ساخته بودند ، رفته بهادران به جانبازى مشغول مىشدند ، و به ضرب تير و تفنگ نمىگذاشتند كه هيچ كس سر از قلعه بيرون كند . و آن حضرت نيز به جهت احراز . . . « 1 » جهاد تفنگ خاصه هميشه در دست داشتند و هر متحرك كه به نظر درمىآمد به ضرب تفنگ خاصه كه همچو تير فضا بىخطاست ، بر خاك هلاك مىافتاد . تا آنكه در شب سه‌شنبه بيست و پنجم شعبان نهصد و هفتاد و پنج به موجب حكم جنگ سلطانى بر قلعه انداختند ، و چند جا رخنه در ديوار قلعه افتاد و علامات فتح ظاهر شد . جيمل « 2 » كه سردار قلعه و كافر متهور بود و تمام روز بر گرد قلعه تردّد كرده مردم را بر جنگ و جدال تحريص مىنمود ، به وقت نماز خفتن در برابر مورچل پادشاهى رسيد . و آن حضرت تفنگ در دست انتظار مىكشيدند كه هرگاه روشنى در برج پيدا شود آتش دهند .\r\nو از اتفاقات حسنه در وقتى كه ( جيمل سردار قلعه در آن برج ايستاده بود ) « 3 » آن حضرت برابر روشنى تفنگ خاصه را آتش داد ، و مهرهء تفنگ بر پيشانى جيمل خورده بر جاى سرد شد . و قلعه‌گيان چون سردار خود را كشته ديدند و يقين ايشان شد كه ديگر سعى به جايى نمىرسد ، دست از جنگ بازداشته ، نخست جسد جيمل را سوختند ، و به منازل خود رفته ، جوهر كردند .\r\nو جوهر عبارت از آن است كه چون هندوان را يقين مىشود كه خلاصى ممكن نيست ، اهل و عيال و اسباب و اموال خود را جمع كرده هيزم بسيار بر دور آن خرمن مىكنند ، و به دست خود آتش مىزنند . و بعد از سوختن آنها به جنگ مشغول شده خود را به كشتن مىدهند .\r\nو در دين ايشان در اين كار ثواب بسيار است .\r\nو چون از كثرت آتش جوهر و دست بازداشتن مردم بر برج و باره از جنگ بهادران لشكر منصور را اطلاع حاصل شد كه قلعه‌گيان بىطاقت شده‌اند ، هجوم آورده به حصار درآمدن آغاز كردند . و جمعى از متهوران كفار كه اهل و عيال نداشتند ، ترك جان گفته به جنگ ايستادند . و آن حضرت بر بالاى ساباط تماشاى سربازى غازيان مىكرد . و به موجب حكم سه زنجير فيل را از رخنه‌ها به قلعه‌ها درآوردند . و فيل مدكر نام در آن روز جمعى كثير از كفار را به قتل آورد . و با وجود زخم بسيار مطلقا روگردان نمىشد . و فيل ديگر جنكنه نام را كفار در\r\n\r\n\r\n","description":"","footnote":"\r\n( 1 ) . يك كلمه ناخواناست .\r\n( 2 ) . منتخب التواريخ : راى جيمل .\r\n( 3 ) . ق : ( چهل مرد از قلعه‌داران برج ايستاده بود . )\r\n","page_name":" 5845 ","page_number":735},
  {"content":"\r\n\r\nميان گرفته به زخم برجه و شمشير بسيار از پاى درآوردند . و در پاس آخر شب از چند مكان بهادران زور آورده به قلعه درآمدند و دست به قتل و غارت برآوردند . « 1 »\r\nو به وقت طلوع صبح صادق آن حضرت مظفر و منصور بر فيل سوار شد و تمام امرا و اركان دولت پياده در ركاب ظفر انتساب به قلعه درآمدند . و حكم قتل‌عام كفار از موقف سياست صادر شد . و عدد سپاهيان كه در قلعه بودند از بيست هزار متجاوز بود . و بعضى از ايشان به بتخانه‌ها و بعضى به خانه‌هاى خود درآمده و به جنگ و جدال ايستادند . و در هر كوچه و محله بازار جنگ گرم شد . هرلحظه جمعى از كفار دست از جان شسته فدايىوار ؛ شمشير و سپر از بتخانه [ 715 ب 
  ] يا خانهء خود بيرون دويده متوجه بهادران لشكر منصور مىشدند و به اسهل وجوه به قتل مىرسيدند .\r\nو تا به وقت نيمروز قريب ده هزار كس كشته شد . و از قوت طالع روزافزون از لشكر نصرت اثر بجز ضربعلى تواچى ديگرى در اين روز شهيد نشد . و اين از عجايب اتفاقات است . و بقية السيف از مرد و زن اسير شده و اموال‌شان به دست مسلمانان افتاد . و آن حصار از خبث وجود كفار پاك شد . و آن حضرت به اردو مراجعت فرموده سه روز ديگر در آن منزل توقف فرمودند . و حكومت آن ولايت به آصف خان مفوّض گشت .\r\nو از اجمير به راه ميوات ، رايات نصرت آيات در حركت آمد . و در جنگل عزيمت شكار شير نموده شد . و نخست شيرى كه از جنگل بيرون آمد ، به زخم تير بهادران از پاى درآمد . آن حضرت فرمود كه « اين شير خود كشته شد . اگر شيرى ديگر بيرون آيد بىحكم ، كسى بر قتل آن اقدام ننمايد . » و مقارن اين حال شيرى ديگر از همان كوهستان بيرون آمد . و با آنكه اطراف و جوانب او را لشكريان احاطه نموده بودند ، هيچ‌كس مقيد نشده به طرف آن حضرت روان شد . و به موجب حكم كسى به دفع او متوجه نشد . و آن حضرت تيرى به جانب آن سبع انداخت ، و شير زخمدار شده بر زبر پشته‌اى كه در آن نزديكى بود برآمد و سر بر دست نهاده ملاحظهء اطراف مىنمود .\r\nو آن حضرت پياده شده ، تفنگ [ ى 
  ] بر آن شير انداخت . چون زخم كارى نيفتاد ، شير متوجه آن حضرت شد . در اين وقت عادل ، ولد شاه محمد قندهارى از پهلوى شير درآمده تير به پيش سر شير زد . و شير به جانب او دويده هردو دست را بر دوش او رسانيد . و عادل از غايت شجاعت مطلقا مضطرب نشده ، يك دست خود را در دهن شير نهاده و دست ديگر\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 105 ) : « هشت هزار راجپوت جنگى كشته شدند ، و اين مصراع تاريخ يافته شد : دل بگفت كه : بگشاد به زودى چيتور »\r\n","page_name":" 5846 ","page_number":736},
  {"content":"\r\n\r\nدر مقام برآوردن خنجر شد . به حسب اتفاق خنجر را با غلاف به يكديگر بسته بودند . به سعى بسيار آن بند گسسته شد . و تا آن وقت شير دست او را درهم شكست . و با وجود آن حال سه زخم به شكم شير رسانيد . و از هرطرف مردم رسيده به شمشير آن شير را پاره‌پاره كردند . و زخم شمشيرى نيز در آن وقت به عادل رسيد . و بعد از چهار ماه عادل به همان زخم‌ها درگذشت .\r\nو آن حضرت از نزديكى الور از اروق جدا شده به نارنول رفت . و ديگرباره به اردو معاودت فرموده ، كوچ‌بركوچ عازم دار الخلافه شد . و بعد از حصول رايات عاليات به آگره ، در همان چند روز اشرف خان و صادق محمد خان را كه در يورش سابق در ركاب نبودند ، با جمعى ديگر از امرا به تسخير قلعهء زنتنبور تعيين فرمود . و بعد از آنكه امرا چند منزل به آن طرف رفتند ، خبر رسيد كه ابراهيم حسين ميرزا و محمد حسين ميرزا كه به گجرات گريخته بودند و به چنگيز خان متوسل شده ، ديگرباره به ولايت مالوه درآمده‌اند ؛ چه ، بعد از رفتن ايشان به گجرات ، چنگيز خان كه بروج و چانپانير و سورت را در تصرف داشت ، در مقام تسخير احمدآباد كه اعتماد خان به حكومت آنجا مشغول بود ، درآمد . و اعتماد خان و الغ خان و حجاز خان حبشى را با خود متفق ساخته به جنگ بيرون آمد . و به سعى ميرزايان ، چنگيز خان ظفر يافته اعتماد خان به طرف دونگرپور گريخت . و احمدآباد به تصرف چنگيز خان درآمده ميرزايان را به واسطهء نيكوخدمتى عزت بسيار داشت .\r\nو ميران محمد شاه ، حاكم ايسر و برهانپور چون گجرات را از سردار صاحب وجود خالى يافت به عزيمت تسخير آن ملك سوار شد ، و تا ظاهر احمدآباد عنان بازنكشيد . و چنگيز خان يك هفته حصارى شد . و بعد از استعداد جنگ با ميرزايان و حبشيان بيرون آمده با ميران جنگ كرد و او را شكست داد . و ميران پريشان و بىسامان به اسير گريخت . و در اين معركه نيز از ميرزايان آثار شجاعت بسيار به ظهور آمد . و چنگيز خان از ايشان منتدار شده چند پرگنهء معمور از بنگاله و بروج به جاگير ايشان مقرر نمود . و ميرزايان را در محال جاگير فى الجمله سرانجامى به هم رسيد . و مردم اوباش از هرطرف نزد ايشان جمع شد . و حاصل محال جاگير به خرج ايشان وفا نمىكرد . لاجرم بنياد دست‌انداز كرده هرچه در آن نزديكى يافتند به غارت بردند . و بعضى از ولايت چنگيز خان را بىحكم متصرف شدند .\r\nچنگيز خان جمعى را به دفع ايشان فرستاد . و ميرزايان در حملهء اول لشكر او را منهزم گردانيده جمعى كثير را به قتل آوردند . و بعد از فتح ميرزايان چون يقين مىدانستند كه چنگيز خان با تمام لشكر گجرات بر سر ايشان مىآيد و طاقت مقاومت نيست ، قبل از حركت چنگيز خان [ 716 الف 
  ] ولايت بسيارى از گجرات تاخته به ولايت ايسر و برهانپور رفتند ، و آنجا نيز\r\n\r\n","description":"","footnote":"","page_name":" 5847 ","page_number":737},
  {"content":"\r\n\r\nدست‌انداز بسيار كرده خبر يافتند كه امراى مالوه غافل‌اند . به يك بار به ولايت ماندو درآمده قلعهء اجين را در ميان گرفتند .\r\nمحمد مراد خان كه حاكم اجين بود ، حصار را استوار ساخته و مير عزيز نام كه ديوان مالوه بود در نگاه داشتن قلعه سعى بسيار كرد و خدمات پسنديده نموده عرايض به درگاه فرستاد . و آن حضرت از جرئت « 1 » ميرزايان برآشفته در همان روز قليچ خان و خواجه غياث الدين بخشى بيكى را با لشكر گران به دفع ايشان تعيين فرمود .\r\nو به امرايى كه به تسخير زنتنبور نامزد شده بودند ، فرامين رفت كه خدمت مالوه را اهمّ دانسته به قليچ خان و خواجه غياث الدين على ملحق شوند . به موجب حكم افواج قاهره با وجود كثرت گل‌ولاى كوچ‌بركوچ به ولايت مالوه درآمدند . و ميرزايان طاقت توقف نياورده روى به گريز آوردند . و به وقتى كه ميرزايان در مالوه بودند حبشيان به وقت فرصت چنگيز خان را در ميدان احمدآباد به قتل رسانيدند . و افواج قاهره ، ميرزايان را تا كنار آب نربده « 2 » تعاقب كردند . و ميرزايان به اضطراب تمام از آب عبور نمودند و جمعى كثير از مردم ايشان در آب غرق شد .\r\nو بعد از عبور خبر قتل چنگيز خان شنيدند . به غايت خوشحال شدند . و به ميان ولايت گجرات كه سردار نداشت درآمده قلعهء چانپانير « 3 » و سورت را به تصرف درآوردند . و رستم خان كه نوكر معتبر چنگيز خان بود ، قلعهء بروج را مستحكم ساخته حصارى شد و قريب به دو سال با ميرزايان جدل كرد و آخر به امان بيرون آمد و قلعهء بروج نيز به تصرف ميرزايان درآمد . و باقى احوال ايشان به جاى خود مذكور خواهد شده إن شاء اللّه تعالى .\r\nو افواج قاهره چون ميرزايان را از ولايت مالوه بيرون كردند و حكم درآمدن به گجرات نبود بازگشتند . و جاگيرداران مالوه در آن ملك توقف نموده باقى لشكر به درگاه آمد . هركس فراخور مرتبهء خود به انعام و احسان سرافراز شد .\r\n\r\n\r\n","description":"","footnote":"\r\n( 1 ) . م : جواب .\r\n( 2 ) . آئين اكبرى ( ج 2 ، ص 66 ) : نوبدا .\r\n( 3 ) . م : جنباير .\r\n","page_name":" 5848 ","page_number":738},
  {"content":"\r\n\r\n\r\nذكر وقايع سنهء نهصد و هفتاد و شش هجرى [ موافق سال نهصد و شصت و ششم « 1 » از رحلت « 2 » خير البشر 
  ]\r\nدر اين سال شهريار ايران از هيچ طرف دل‌نگرانى نداشت و به ضبط مال گيلان و تعيين حكام آنجا قيام نموده خان احمد را به قلعهء قهقهه فرستاد . « 3 » و صدارت گيلان به مير علاء الملك مرعش قزوينى كه به جودت فهم و كثرت فضل از ابناى زمان ممتاز بود ، مفوّض گشت .\r\nو در اواخر اين سال سميون « 4 » كه يكى از پادشاهزاده‌هاى گرجستان بود و به حسب صورت و سيرت از اقران خود امتياز داشت ، در يكى از معارك به دست لشكر قزلباش گرفتار شد و به موجب حكم او را به قزوين آوردند . و روزى كه او را به شهر درمىآوردند حسب الحكم قزوين را آيين بستند ، و سيمون را از ميان بازار گذرانيده به دولتخانه بردند . و ده روز بر قزوينيان به عيش و عشرت گذشت .\r\nو در اين سال سلطان مراد ، ولد سلطان سليم ، قيصر روم كه به حكم پدر به تسخير ولايت قدس رفته بود ، مملكت بسيار از تصرف فرنگان بيرون آورد . و به واسطهء صلح با قزلباش خلايق بسيار در اين سال به حج رفتند . از آن جمله معصوم بيگ ، وكيل مطلق العنان پادشاه ايران كه فتح هرات و تسخير گيلان بر سعى او روى نموده بود در اين سال عازم زيارت بيت اللّه شد . و بعد از استجازه از حاكم روم با سيصد سوار متوجه مكه گشت .\r\nو شاه طهماسب به واسطهء سبق خدمت و كثرت حقوق او ، فرزندانش را به غايت اعتبار\r\n\r\n\r\n","description":"","footnote":"\r\n( 1 ) . ق : نهصد و هشتاد و ششم .\r\n( 2 ) . م : 976 .\r\n( 3 ) . حديث هم‌سلولى خان احمد كارگيا با اسماعيل دوم در قلعهء قهقهه را در روضة الصّفويّه ، ص 547 مطالعه فرماييد .\r\n( 4 ) . احسن التواريخ ( ص 567 ) ؛ سيماوون .\r\n","page_name":" 5849 ","page_number":739},
  {"content":"\r\n\r\nرسانيد . چون ولد سلطان حيدر ميرزا كه شاه از جميع فرزندان به او عنايت بيشتر داشت معصوم بيگ بود ، « 1 » در اين وقت صدر الدين خان ، ولد معصوم بيگ به منصب لله‌گى شاهزاده سرافراز شد . و سيد بيگ پسر ديگر معصوم بيگ به حكومت استراد رفت . و سيد محمود خان ، پسر ديگرش به خدمت حضور معين شده اولكاى بسيار يافت . و معصوم بيگ كه سنين عمرش از سبعين تجاوز نموده بود با خزاين و اموال بىقياس روان شد . و خان ميرزا پسرش كه به صفت فضيلت متصف بود ، در اين سفر با پدر اتفاق نمود . و مير محمد يوسف صدر ايران نيز به رفاقت معصوم بيگ به حج رفت .\r\nو چون به ابتداى مملكت قيصر روم رسيدند ، حكام آنجا به حكم قيصر لوازم اعزاز و احترام به تقديم رسانيده ، منزل‌به‌منزل رسم مهماندارى به جاى آوردند . و چون از شام گذشته به چول درآمدند ، جمعى از اعراب باديه به وقت طلوع صبح بر سر راه قافلهء حج آمده جمعى را كه غافل يافتند تاراج نمودند . و اهل و عيال بعضى از مردم قافله به دست عربان افتاد . و تا مير حاج رومى خبردار شده ، عربان دو رفته بودند . بعد از آنكه اطلاع يافتند به وقت تعاقب بهانه‌ها پيش آورد كه « قانون عثمانى نيست كه بعد از آنكه اعراب باديه دور رفته باشند از قافله جدا شده تعاقب نمائيم . »\r\nو معصوم بيگ را حميت ديگر رخصت توقف نداد و با مردم خود به تعاقب [ 716 ب 
  ] اعراب روان گشت . و هرچند امير حاج او را مانع آمد كه « اعراب بسيارند و قانون نيست كه حاج به جنگ روند » قبول نكرد ، و قريب به ميان روز به عربان رسيد . و ايشان چون جمعى كثير بودند و هميشه با روميان جنگ كرده بودند ، دليرانه معاودت نموده به جنگ ايستادند . و معصوم بيگ بر ايشان حمله برده ، جنگى در غايت صعوبت واقع شد . و معصوم بيگ ظفر يافته خلقى كثير از ايشان به قتل آورد . و آنچه از قافله به تاراج برده بودند با اسباب ايشان به كاروان آورد . و روميان بدين جهت به غايت خجل شدند و صورت واقعه را به قيصر معلوم كردند .\r\nو چون قافله به مدينه رسيد و مجموع احرام بستند ، معصوم بيگ و رفيقان نيز به اعتماد صلح اسلحه از خود دور كرده به لباس احرام درآمدند . و روميان كه قصد قتل معصوم بيگ داشتند و به واسطهء آنكه او و مردمش هميشه با سلاح بودند فرصت نمىيافتند ، در ميان مكه و مدينه شبى بر معصوم بيگ شبيخون آوردند . و معصوم بيگ و مردمش بالتمام . . . « 2 » بودند و به خاطرجمعى آسايش نموده بودند . وقتى خبردار شدند كه اطراف و جوانب ايشان را فرو\r\n\r\n\r\n","description":"","footnote":"\r\n( 1 ) . جمله ظاهرا افتادگى دارد و مغشوش است . سياق جملات بعدى نافى ابهام مطلب است .\r\n( 2 ) . جاى يك كلمه بياض است .\r\n","page_name":" 5850 ","page_number":740},
  {"content":"\r\n\r\nگرفتند . و معصوم بيگ و پسرش خان ميرزا و اكثر نوكرانش را به قتل آوردند و آوازه انداختند كه اعراب باديه شبيخون آورده آنها را به قتل آوردند .\r\nو نخستين خلاف عهدى كه از روميان واقع شد اين بود . و در آن شب اكثر قافله به تاراج رفت . و جمعى ديگر از مردم معتبر عراق و خراسان كه در اين سال به حج رفته بودند مثل مير محمد يوسف حيدر و ميرزا ابراهيم ، پسر خواجه امير بيگ جمله كه به صفت فضيلت اتصاف داشتند ، و مير جعفر ، برادر مير حيدر معماى كاشى - كه به فهم و فضيلت و حسب و نسب از ابناى زمان ممتاز بود - و ملا معين مصنف رسالهء لذّات با پسر و غيرهم به غايت انديشه‌ناك شده از خوف به راه باديه مراجعت نمودند و به جده رفته به كشتى درآمدند كه هريكى به بنادر هندوستان رفته از آنجا به شهر هرموز مراجعت نمايند . اما چون اجل آن جماعت رسيده بود ، اين تدبير سودى نكرد .\r\nو در آن سال در موسم تردد موجهاى آب طوفان عظيم شده قريب به چهل كشتى در درياى عمّان غرق شدند . و كشتى مير محمد يوسف و آن جماعت نيز غرق شده هيچ‌كس از آن جماعت خلاص نشد ، الّا زوجهء مير محمد يوسف صدر كه بر تخته‌اى مانده خلاص شد و به دست فرنگان افتاد .\r\nو شاه طهماسب از استماع اين خبر به غايت آزرده‌خاطر شد ، اما چون صلاح دولت در تغافل بود ، به موجب « العاقل الفطن » به تغافل عمل نموده مطلقا اين معنى را ظاهر نكرد . و قيصر روم جمعى از اعراب باديه را به دست آورده فرستاد كه در حوالى مكه به قتل رسانيدند و مشهور ساخت كه معصوم بيگ را اين جماعت به قتل رسانيده بود .\r\nو آنچه در سواد اعظم هندوستان در اين سال سانح شد اين است كه حضرت اعلى ، خان كلان و خويشان و برادرانش را از پنجاب طلبيده ، حكومت آن محال را به حسينقلى و اسماعيل قليخان و ديگر امراى تركمان مرحمت فرمود و اتكه خيلى را در ديگر ممالك هندوستان جاگير كردند . و روز دوشنبه غرّهء رجب سنهء نهصد و هفتاد و شش رايات نصرت آيات به عزم تسخير قلعهء زنتنبور در حركت آمد و شكاركنان عازم دهلى شدند و چند روز در دهلى توقف واقع شد . و شكار جرگه طرح انداختند در حوالى قصبهء پالم . و بعد از فراغ خاطر از مهم صيد و شكار كوچ‌بركوچ عزيمت زنتنبور نموده شد . و اواخر ماه شعبان ظاهر آن قلعه محل نزول عساكر منصور گشت .\r\nو آن قلعه كه از قلاع مشهور هندوستان است ، در اين وقت در تصرف راى سورجن بود .\r\nو راى سورجن - چنان كه گذشت - از حجاز خان غلام سليم خان خريده بود . و چون اكثر اوقات حكام هندوستان كه قصد تسخير اين قلعه كرده بودند پنج سال شش سال\r\n\r\n","description":"","footnote":"","page_name":" 5851 ","page_number":741},
  {"content":"\r\n\r\nمحاصره نموده‌اند ، سورجن به اعتماد استحكام قلعه اسباب حصاردارى بسيار مرتب داشته حصارى شد . اما فتح قلعهء چيتور منظور نظرش بود . و آن حضرت بعد از ملاحظهء اطراف قلعه ، مورچل بر امرا قسمت فرموده و راه دخول و خروج قلعه‌گيان مسدود گشت و شروع در ساختن ساباط شد .\r\nو نزديك به قلعه كوهى است ، رن نام كه سركوب است . اما به واسطه ارتفاع آن كوه و دشوارى راهها تا اين وقت توپ و ضربه‌زن كسى بر بالاى آن كوه نبرده بود . در اين وقت همت پادشاهانه تقاضاى آن فرمود كه چند توپ و ضربه‌زن كه هريك از آنها را بر روى ارابه در زمين هموار دويست جفت گاو به دشوارى مىكشيدند ، به بالاى آن كوه برآرند . و به اندك روزى ده پانزده توپ [ 717 الف 
  ] كه هركدام سنگ پنجاه من و چهل من و بيست من مىخورد ، به سعى قهاران بر بالاى كوه برآمد . و توپ اول كه انداختند بر خانهء سورجن رسيد . و سورجن به غايت انديشناك شد . و هرتوپ كه گشاد مىيافت چند خانه در قلعه ويران مىشد . و كار مردم قلعه به اضطراب رسيده ياراى تردد نداشتند . و سورجن در مقام عجز درآمده به وسيلهء شفعا ، پسران خود را نوح و دوده را بيرون فرستاد و طلب امان كرد .\r\nو آن حضرت كه مروت جبلى اوست بر عجز ايشان ترحم فرموده بر زبان مبارك گذرانيد كه « چون سورجن به درگاه آيد گناه او معفّو است . » و اولاد سورجن نزد پدر رفته خبر امان رسانيدند . و سورجن استدعاى قدوم يكى از امراى معتبر نمود كه به رفاقت او به درگاه آيد . و حسينقلى ، حاكم پنجاب به موجب حكم به قلعه رفته سورجن را در چهارشنبه سيم شوال سال مذكور با مفاتيح قلعه به درگاه آورد . و سورجن سعادت آستان‌بوسى دريافته پيشكش بسيار گذرانيد و سه روز مهلت طلب داشت كه لشكريانش اهل و عيال و اموال خود را از قلعه بيرون برند . و مهلت يافته به ميعاد مقرر قلعه را با ذخاير تسليم گماشتگان ديوان اعلى نمود . و حصارى به آن استحكام در عرض يك ماه به تسخير اولياى دولت روزافزون درآمد . و مهر خان به ضبط قلعه مأمور شد .\r\nو آن حضرت بعد از تماشاى قلعه ، عزيمت مراجعت فرمود . و سورجن فرزندان خود را در ركاب ظفر انتساب روان گردانيده خود التماس توقف چند روز نمود . ملتمس او درجهء قبول يافت . و خواجه جهان و مظفر خان با اروق از راه راست عازم دار الخلافه شدند . و دربار خان به واسطهء بىحضورى رخصت يافت كه به آگره رفته به معالجهء خود قيام نمايد .\r\nو آن حضرت از راه اجمير عازم مراجعت گشت و بعد از زيارت خواجه معين چون عبور\r\n\r\n","description":"","footnote":"","page_name":" 5852 ","page_number":742},
  {"content":"\r\n\r\nرايات نصرت آيات از پرگنهء انبر « 1 » واقع شد ، راجه بكونداس ، ولد راجه بهارمل كه زميندار قديم آنجا بود - چنان كه گذشت - آن حضرت را به او مرحمت بسيار بود آنچه در تحت تصرف داشت به رسم پيشكش به نظر اشرف درآورد و پيشكش‌هاى او مجموع مستحسن افتاد .\r\nو چهارشنبه بيست و چهارم ذيقعده موكب منصور به دار الخلافهء آگره نزول فرمود . و تا آخر سال در آگره به عيش و عشرت گذشت . و دربار خان كه اخلاص او به اين آستان از غايت اشتهار محتاج به بيان نيست ، در اين سال قبل از وصول موكب همايون به آگره فوت شد و در گنبدى كه در حوالى آگره معمار همّتش احداث نموده بود ، مدفون شد .\r\nو سبب بناى آن مقبره آن بود كه در سوابق ايام سگى از كمال وفادارى هميشه بر آستان ملايك آشيان متوطن مىبود . و آن حضرت گاهى به تفقد احوال او مىپرداخت . و به حسب اتفاق آن سگ به دست گرگ اجل گرفتار شد . و آن حضرت بر تلف شدن آن سگ اظهار تأسف نمود . دربار خان عمارتى احداث نموده آن سگ را در آن گنبد مدفون ساخت و از كمال اخلاص وصيت كرد كه بعد از فوت او را در همان گنبد دفن كنند . و بازماندگان دربار خان به انواع عنايات و مرحمت سرافراز شدند .\r\n\r\n\r\n","description":"","footnote":"\r\n( 1 ) . م : انبه .\r\n","page_name":" 5853 ","page_number":743},
  {"content":"\r\n . \r\n","description":"","footnote":"","page_name":" 5854 ","page_number":744},
  {"content":"\r\n\r\n\r\nذكر وقايع سنهء نهصد و هفتاد و هفت هجرى [ موافق سال نهصد و شصت و هفتم « 1 » از رحلت « 2 » خير البشر 
  ]\r\nسوانح ايران در اين سال اين است كه قبل از اين مذكور شد كه شاه طهماسب ، اسماعيل ميرزا ، پسر خود را كه در هرات بر وفق رضاى پدر معاش نمىكرد ، در قلعهء قهقهه محبوس ساخت و حبيب بيگ استاجلو ، كه عمّ حسين بيگ يوزباشى بود ، به محافظت او مأمور شد . و چون آن قلعه بجز يك راه ندارد محافظان همان راه را ضبط مىنمودند . و ميرزا اسماعيل در ديگر محال قلعه سير مىكرد ، و كسى مزاحم او نمىشد . و جمعى از صوفيان صفوى از ولايت روم و اطراف ممالك آمده در پايان قلعه به لباس قلندران ساكن شدند . و ميرزا از بالاى برج به نظر ايشان درمىآمد .\r\nو چون علماى عراق و خراسان به عرض شاه طهماسب رسانيده بودند كه « زرى كه در خزانه جمع مىشود ، هرگاه مسكوك باشد زكات مىبايد داد و اگر غير مسكوك باشد ، زكات واجب نمىشود . » آن حضرت حكم فرمود كه زر بسيار را از طلا و نقره شكسته خشت سازند .\r\nو خشت‌هاى طلا و نقره را خزانه‌داران به قلاع فرستادند . از آن جمله چند خشت به قلعهء قهقهه نيز برده بودند . و اسماعيل ميرزا كه در قلعه بود ، نوبتى به وقت سير قلعه چشم بر اين خشت‌ها افتاد .\r\nشبى چند كس [ 717 ب 
  ] از مخصوصان خود را فرستاد كه چند خشت از آن جمله متصرف شدند و از بالاى برج پايان انداخته به وسيلهء يكى از صوفيان به اردبيل بردند كه جمعى\r\n\r\n\r\n","description":"","footnote":"\r\n( 1 ) . ق : نهصد و هشتاد و هفتم .\r\n( 2 ) . م : 977 .\r\n","page_name":" 5855 ","page_number":745},
  {"content":"\r\n\r\nكه به ميرزا متفق بودند از آن زر در تبريز و اردبيل املاك ابتياع نمودند و حاصل آن صرف صوفيان مىشد .\r\nو خزينه‌داران بر فوت خشت‌ها اطلاع يافته حبيب بيگ و نوكرانش را به بردن خشت متّهم ساختند . حبيب بيگ بعد از تفحص مطلع شد كه خشت‌ها را مردم ميرزا متصرف شده‌اند . و چون خزانه‌چيان او را به تنگ آورده بودند ، ناچار بر زبان آورد كه خشت‌ها كجاست . و اين سخن به اسماعيل ميرزا رسيده ، كينهء حبيب بيگ در دل گرفت . و حبيب بيگ نيز آزرده‌خاطر شد . تا آنكه شبى اسماعيل ميرزا كه با زن يكى از مردم حبيب بيگ سرى داشت ، به منزل محبوبهء خود رفت . و آن شخص مطلع شده اين معنى را به حبيب بيگ گفت . و حبيب بيگ به آن خانه درآمد كه ميرزا را دستگير كند . و ميرزا كه سلاح نداشت به مدافعه مشغول شد .\r\nدر اثناى حرب ضرب دستى بر دهن ميرزا خورده دو دندان پيشين او بشكست . و به لطايف الحيل ميرزا خلاص شده به منزل خود رفت . و حبيب بيگ چون بر فعل [ ى 
  ] چنين منكر اقدام نموده بود ، ناچار عريضه‌اى به شاه فرستاد كه « ميرزا خشت‌ها را متصرف شد و بر سر خانهء من آمد و من به مدافعت مشغول شدم . و دندان ميرزا شكسته شد . »\r\nشهريار ايران به غايت آزرده‌خاطر شد . مير زين العابدين كاشى و جمعى ديگر را به تفحص اين احوال به قلعهء قهقهه فرستاد . و ميان اويماق استاجلو كه صاحب اختيار درگاه شاه بودند و اسماعيل ميرزا كدورت پيدا شد . و حسين بيگ يوزباشى كه از آن طايفه به غايت مقرب بود و سلطان مصطفى ميرزا ولد شاه طهماسب نزد او مىبود در فكر عاقبت اين كار افتاد . و با سلطان حيدر ميرزا كه پسر رشيد شاه طهماسب بود ، و بعد از رفتن معصوم بيگ كه به حج فى الحقيقه وكيل شاه بود آغاز آشنايى كرد . و سلطان مصطفى ميرزا كه در سال از سلطان حيدر ميرزا بزرگ بود ، نزد برادر واسطه ساخت و دوستى ميان ايشان استحكام يافت .\r\nو حسين بيگ در مقام متفق ساختن ديگر اويماقات الوس قزلباش شد و نخست اويماق قجر را كه در الوس قزلباش به شجاعت مشهورند ، با خود متّفق گردانيد . و ابتداى نفاقى كه باعث استيصال اولاد شاه طهماسب شد از اين وقت بود . و جمعى كه به قلعه تفحص احوال رفته بودند ، بعد از مراجعت آنچه واقع بود ، به عرض شاه رسانيدند و معلوم شد كه اسماعيل ميرزا خوب نكرده است . اما هرچند باشد بىعزتى او پسند خاطر مبارك نبود . حبيب بيگ را از محافظت قلعه منع فرمود و اولاد امير اصلان بيگ افشار با پنجاه كس از قورچيان معتمد افشار كه با الوس استاجلو دشمنى داشتند ، به محافظت ارك قلعهء اسماعيل ميرزا مأمور شدند . و به ملاحظهء عواقب امور قلعه‌بانان را به خليفه انصار قراداغلو كه به استاجلو متفق بود ، سپرد .\r\nو خليفه انصار با تمام اويماق خود كه در آن نواحى صحرانشين بودند به پاى قلعه آمد ؛\r\n\r\n","description":"","footnote":"","page_name":" 5856 ","page_number":746},
  {"content":"\r\n\r\nچنان كه قريب به ده هزار خانوار اطراف قلعه را در ميان گرفتند . و خاطر شاه طهماسب به واسطهء افشاران از محافظت ذات اسماعيل ميرزا جمع شد . و به واسطهء خليفه انصار از مخالفت و فرار اسماعيل ميرزا از قديم مطمئن خاطر گشت .\r\nو در ميان قزلباش اختلاف پيدا شد . جمعى حيدرى و جمعى اسماعيلى شدند . و چون والدهء سلطان حيدر ميرزا كه سلطان‌زاده خانم نام داشت ، خواهر عليخان بيگ بود كه يكى از زمينداران معتبر گرجستان است ، تمام گرجيان با سلطان حيدر ميرزا متفق شدند و خان‌پرور خانم كه مادر امامقلى ميرزا بود ، با والدهء سلطان حيدر ميرزا از يك ولايت بودند ، و زال و داوود و طهماسب قلى كه خالويان امامقلى ميرزا بودند ، نزد شاه طهماسب به غايت معتبر بودند ، و فى الواقع جوانان مردانه بودند ، با سلطان حيدر ميرزا متفق شدند . و والدهء سلطان مصطفى ميرزا كه زهرهء باقى « 1 » نام داشت ، گرجى بود . و سلطان حيدر ميرزا به واسطهء اتفاق اين جماعت به غايت قوى شد . و صدر الدين خان ولد معصوم بيگ صفوى نزد حيدر ميرزا معتبر شد . و تمام صفويان به او متفق گشتند .\r\nو پريخان خانم ، دختر شاه طهماسب كه شاه او را به غايت عزيز مىداشت و مدار قطع و فصل مهمّات ايران به وقتى كه شاه در حرم بودند [ 718 الف 
  ] بر او بود ، بر سلطان حيدر ميرزا رشك مىبرد . و مادر پريخان خانم كه سلطان آغا خانم نام داشت ، خواهر شمخال بود كه از زمينداران معتبر چركس است . و چون اكثر خادمان حرم شاهى گرجى و چركس بودند به واسطهء آنكه در تمامت ايران بلكه ربع مسكون ، به حسن ايشان كسى نمىباشد ، دو طايفه شدند .\r\nو جمعى كه گرجى و چركس نبودند به دو فرقه شدند . برخى به پريخان خانم و بعضى به والدهء سلطان حيدر ميرزا اتفاق نمودند . و فتنه‌اى عظيم در ايران پديد آمد .\r\nمهربان باجى كه از او محترم‌ترى « 2 » در خدمت شاه نبود ، رعايت طرفين مىنمود . و سلطان محمود ميرزا كه للهء او سلطان ارس روملو بود ، با تمام الوس روملو با پريخان خانم متفق گشت . و سلطان على ميرزا كه للهء او يوسف بيگ زياد اغلان قجر ، حاكم گنجه و بردع بود ، با سلطان حيدر ميرزا اتفاق نمود . و والدهء سلطان حيدر به حسن خلق اكثر معتبران خدم شاهى را با خود متفق گردانيد . و سلطان آغا خانم مادر پريخان خانم كه به غايت بدخوى و تبهكار بود ، باعث تنفر خاطرها از دخترش مىشد . و پريخان خانم كه به غايت عاقل بلكه مكار و حيله‌گر بود ، در تسلى خاطرها سعى بىنهايت مىكرد .\r\nو وزرا نيز دو فرقه شد . ميرزا سليمان و شاه غازى مستوفى و جمعى به پريخان خانم\r\n\r\n\r\n","description":"","footnote":"\r\n( 1 ) . م : زهره ثانى .\r\n( 2 ) . م : محرم‌تر .\r\n","page_name":" 5857 ","page_number":747},
  {"content":"\r\n\r\nمتوسل گشت . و ميرزا شكر اللّه كه به غايت در آن وقت صاحب اختيار بود ، با جمعى ديگر به سلطان حيدر ميرزا طرح اخلاص افكندند . و علما نيز جمعى مثل مير علاء الملك مير عسس قاضى معسكر كه نزد شاه طهماسب از او سخنگوترى نبود ، و مير فخر الدين سماكى « 1 » كه دانشمندى متبحر بود ، به سلطان حيدر ميرزا ملتجى شدند . و شيخ حسين اردبيلى كه دعوى اجتهاد در مذهب سبعه مىكرد ، و مير سيد على محتسب و مير طاهر كاشى و تبع و لواحق ، غايبانه به اسماعيل ميرزا متفق گشتند .\r\nاما چون پريخان خانم به سال از سلطان حيدر ميرزا بزرگتر بود و در خلوت به شاه راه سخن داشت و پدر او را به واسطهء محبت بسيار به شوهر نمىداد ، تمام امرا و وزرا به حسب ظاهر با او مدارا مىكردند و خادمان حرم شاهى نيز نسبت به او ظاهرا در كمال ادب سلوك مىنمودند . و پريخان خانم چون به غايت فهيم بود ، دانست كه معارضهء او با سلطان حيدر به جايى نمىرسد . و آخر به واسطهء رجوليت او غالب خواهد آمد . به عرض شاه رسانيد كه سلطان سليمان ميرزا برادر مادر پدرى او را كه به خادمى آستانهء على بن موسى الرضا ، عليه التحية ، در مشهد طوس مشغول بود ، طلب نمود .\r\nو سلطان سليمان كه دو سال از سلطان حيدر ميرزا كلان بود ، چون به قزوين آمد ، شاه طهماسب در مقام تربيت او درآمد . و پريخان خانم به همگى همت در مقام آن شد كه او را صاحب اختيار ملك و مال كند . اما خدمتش به غايت پست‌فطرت و دنى جوهر بود . در ماه اول شروع در رفتن خانهء امرا به طمع پيشكش نمود . و نزد هركس آنچه مىديد و پسند خاطرش مىافتاد ، مىطلبيد . و بدين جهت در نظرها به غايت بىاعتبار شد . و كار به جايى رسيد كه هيچ‌كس در حضور او اسب خوب سوار نمىتوانست شد ، بلكه انگشترى خوب در دست كسى نماند . اگرچه آنچه از مردم مىگرفت همان لحظه به ديگرى مىبخشيد و هرگز يك دينار نزد خود نگاه نمىداشت ، اما هيچ . . . « 2 » طمع را به كرم بىموقع او نمىپوشيد .\r\nو پريخان خانم هرچند او را نصيحت كرد ، به جايى نرسيد . لاجرم از او نوميد شده علاج منحصر در اتفاق با اسماعيل ميرزا - كه عوام و خواص « 3 » الوس قزلباش او را خواهان بودند و بر حقيقت احوال او مطلع نبودند - دانست و به رسل و رسايل او را با خود متفق ساخته عهد و پيمان در ميان آمد . و والدهء شاه اسماعيل را كه سلطانم نام داشت و از الوس موصلو كه قومى از تركمان آق‌قوينلو بود و شاه طهماسب به واسطهء عدم رغبت و بىاعتمادى به واسطهء حبس پسرش و ارادهء نكاح زن پنجم - كه به حسب شرع جايز نيست - طلاق داده بود و به عوض او\r\n\r\n\r\n","description":"","footnote":"\r\n( 1 ) . م : مماكى .\r\n( 2 ) . جاى يك كلمه بياض است .\r\n( 3 ) . م : عام و خاص .\r\n","page_name":" 5858 ","page_number":748},
  {"content":"\r\n\r\nزن ديگرى را نكاح كرده و سلطانم در آستانهء ستى فاطمه به قم منزوى شده به عبادت مشغول مىبود ، در اين وقت او نيز به پريخان خانم مكتوبات نوشته اظهار اتّحاد نمود .\r\nمجملا اسباب استيصال سلسلهء طهماسب به ابلغ وجوه به هم رسيد . و به حسب اتفاق در اواخر اين سال شاه طهماسب كه باسورى « 1 » قريب به پيشگاه « 2 » خود به هم رسانيده بود ، صاحب فراش گشت . و ايام بىحضورى امتداد يافت . و اطبّاى حاذق مثل ملا غياث الدين على و ملا نظام الدين على كاشى و مولانا كمال الدين شيرازى و ميرزا محمد ، برادر زينل بيگ در معالجه يد بيضا نموده ، مرض [ 718 ب 
  ] روى به انحطاط آورد . « 3 »\r\nو در ايام بيمارى شاه امرا به خانهء سلطان حيدر ميرزا آمدوشد بيشتر كردند ، بلكه اكثر اوقات جميع امرا در منزل او مىبودند . و پريخان خانم اين معنى را به رمز و كنايت به وقت فرصت به عرض شاه رسانيد و خاطر شاه از سلطان حيدر ميرزا اندكى آزردگى يافت . و بعد از صحت در آشنايى سابق با ميرزا اندك فتورى راه يافت .\r\nو سلطان ابراهيم ميرزا ، ولد بهرام ميرزا را كه جوانى قابل و به فهم مستعد بود ، به درگاه طلب نموده و در مهمات ملكى او را صاحب اختيار نمود . و امراى استاجلو كه در درگاه بودند ، اين معنى را ادراك كرده متوحّش شدند . و شاه طهماسب كه به غايت عاقل بود ، به حسن تدبير ايشان را مطمئن گردانيد . و پريخان خانم سرانجام امورات ايران مستقل شد و آنچه مىخواست با شاه به هرطريق كه بود قرار مىداد . و درگاهش مرجع خاص و عام ايران شد .\r\nو سلطان حيدر ميرزا كه به غايت عاقل و فرزانه بود ، در نيكوخدمتى چندان سعى نمود كه ديگر باره شاه در مقام تربيت او درآمد . و اعمال شنيع سلطان سليمان ميرزا در تربيت او دخل بسيار داشت . و از سلطان ابراهيم ميرزا نيز بعضى امور كه ناپسند خاطر اشرف بود ، به ظهور آمد . اما شاه طهماسب در محافظت اسماعيل ميرزا از خوف الوس استاجلو ساعى شده هميشه از احوال او خبردار مىبود .\r\nو اسماعيل ميرزا در اين ايام فرصت يافته عريضه‌اى در باب والدهء سلطان حيدر ميرزا و جمعى كه به او متّفق بودند به درگاه فرستاد ، و از كمال بىعقلى در آن عريضه نوشت كه « از زنان ايمن نمىبايد بود . » و قصهء شيخ حسن كوچك را و قطعه‌اى كه سليمان در آن باب گفته است ، در آن عرضه داشت مندرج گردانيد . و به واسطهء اين گستاخى و ترك ادب شاه\r\n\r\n\r\n","description":"","footnote":"\r\n( 1 ) . ق : باصفور . باسور بيماريى است كه در مقعد حادث شود و جمع آن بوايسر است . - لغتنامهء دهخدا .\r\n( 2 ) . م : نشستنگاه .\r\n( 3 ) . م : روى به كاستى نهاد .\r\n","page_name":" 5859 ","page_number":749},
  {"content":"\r\n\r\nطهماسب به غايت آزرده‌خاطر گشت . ديگر عرضه داشت او را مطالعه نكرد .\r\nو از اين تاريخ تا محرم نهصد و هشتاد و چهار در مملكت عراق و خراسان امرى كه لايق نوشتن باشد واقع نشد . و شاه طهماسب از هيچ طرف منازعى نداشت . و ييلاق و قشلاق در قزوين نمود . و حمامات و مساجد و بقاعى چند در قزوين احداث كرد و لشكريانش چون نقل و حركت نمىكردند ، عمارات عالى در قزوين ساختند و قزوين به كمال معمورى رسيد و قريب به هزار كاريز از قديم و جديد در نواحى قزوين معمور گشت . و اكثر ارباب و رعايا به غايت تمول رسيدند .\r\nو در اين مدت هشت سال از ولاياتى كه خالصه بود ، خراج نگرفت . و مىفرمود كه چون بالفعل به زر احتياجى نيست و رعايا با آن داد و ستد نموده منافع مىيابند ، از ايشان گرفتن و در خزانه نهادن چه ضرور است . و بدين جهت رعاياى خالصه به غايت مرفه الحال بودند . و از كنار آب جيحون تا كنار آب شطّ العرب راه‌ها به دولت او امن بود . تجّار به فراغت آمدوشد مىكردند و يك دينار به علّت تمغا كسى از ايشان طلب نمىنمود .\r\nو آنچه در اين سال در سواد اعظم هندوستان روى نمود ، اين است كه چون قلعهء چيتور و حصار زنتنبور مفتوح گشت ، راجه رامچند راجهء ولايت بنير - كه در فترت افغانان قلعهء كالنجر را از يحيى خان و افغان پسر خواندهء بهادر خان اعظم همايون كه داماد شير خان بود ، به مبلغى كلى خريده بود - انديشه‌مند شد ؛ چه ، آن قلعه هميشه در تصرف پادشاهان عظيم الشأن هندوستان مىبود و به يقين مىدانست كه آن حضرت بعد از تسخير قلاع ديگر ، متوجه او خواهد شد . لاجرم مصلحت خود در آن دانست كه به وسيلهء دادن آن قلعه ، نسبت اخلاص كه ابا عن جدّ آن جماعت را با اين دودمان بود و هست ، استحكام مىدهد .\r\nو چون خبر شد كه رايات عاليات مقرون فتح و ظفر از يورش زنتنبور معاودت فرموده به دار الخلافه نزول نمود ، مفاتيح قلعهء كالنجر را با ديگر تحف و هدايا مصحوب ايلچيان سخندان به درگاه فرستاده اظهار اطاعت و انقياد نمود ، و به نوازش بيكران مخصوص گشته ايلچيانش خرّم و خوشحال مراجعت كردند . و ضبط قلعهء كالنجر به مجنون خان قاشقال تعلق گرفت .\r\n\r\nذكر ولايت باسعادت شاهزادهء عالميان سلطان سليم\r\nچون ارادهء حضرت عزّت جلّ شأنه به ارتفاع شأن و علو مكان صاحبقرانى تعلق گرفت ، اسباب مزيد شوكت و موجبات زيادتى رفعتش به ابلغ وجوه بر منصّهء ظهور جلوه‌گر گرديد ، و اعظم\r\n\r\n","description":"","footnote":"","page_name":" 5860 ","page_number":750},
  {"content":"\r\n\r\nاسباب بقاى دولت و استدامت حشمت سلاطين كامگار و خواقين ذوى الأقتدار وجود فرزندان شايسته بايسته است ، به تخصيص در عنفوان شباب ؛ چه ، به اندك وقتى دفع دشمنان را ركنى ركين [ 719 الف 
  ] و حفظ دوستان را حصنى حصين آماده شده در انتظام جميع امور سلطنت معين و معاونى قوى به هم مىرسد .\r\nو شاه بيت اين قصيده آنكه اتمام و اكمال اسباب سلطنت صورى و معنوى آن حضرت را منعم باخصال و خالق ذو الجلال به تاريخ روز فيروز چهارشنبه هفدهم شهر ربيع الأول كه فى الحقيقة غرّهء صبح سعادت بود ، فرزندى كه انوار جلالت و سرورى از ( جبين مبينش ) « 1 » درخشان و آثار رفعت و برترى از ناصيهء همايونش لامع و نمايان بود ، مكرمت فرمود . و اين ولادت با سعادت به طالع بيست و چهار درجهء ميزان به مكان فتح‌پور « 2 » در بيت الشرف شيخ سليم روى نمود . مخبران خجسته منظر و منهيان سعادت اثر ، همعنان برق و باد اين خبر فرخنده اثر را به مسامع عزّ و جلال رسانيده ، اظهار نشاط و انبساط بر روى روزگار اولياى دولت روزافزون كردند .\r\nو آن حضرت به شكرانهء اين موهبت عظمى لوازم شكرگزارى به تقديم رسانيد و اسم مباركش بر سلطان سليم قرار گرفت . « 3 » و از موقف شفقت و مرحمت حكم جهانمطاع صادر شد كه تمام زندانيان و جميع محبوسان مطلق العنان گردند . و جمعى كثير كه به جرايم عظيم در قيد و بند بودند آزاد شده مدت العمر به دعاى ازدياد عمر و دولت آن حضرت و فرزندان كامگارش مشغولى نمودند . هركس از امرا و اركان دولت آنچه داشتند ، به رسم نثار و ساچق « 4 » بر طبق عرض نهادند . و در تمام ممالك محروسه هيچ‌يك از ارباب استحقاق از صلات و صدقات محروم نماند .\r\nو در دوازدهم ماه شعبان همين سال آن حضرت به جهت ايفاى نذرى كه فرموده بود ، پياده ارادهء زيارت خواجه معين الدين فرمود . و منزل‌به‌منزل قطع مسافت مىنمود . و هرروز ده كروه و دوازده كروه و گاه پانزده كروه طى مىشد . و بعد از وصول و مشغولى به زيارت ، دست زرفشان به انعام و احسان گشود . و جميع سكان آن ديار را از خواهش مستغنى گردانيد . و اين معنى منجر به آن شد كه ميان مشايخ و خدام آستانه نزاع و جدال به هم رسيد . و جمعى كه\r\n\r\n\r\n","description":"","footnote":"\r\n( 1 ) . م : جيبهء منيعش .\r\n( 2 ) . اين شهر توسط اكبر شاه نزديك كوه سيكرى - موطن شيخ الاسلام چشتى - شامل خانقاه و مسجد و حمام و . . .\r\nساخته شد تا حرم اكبر شاه كه آبستن بود ، در كنار شيخ مزبور دوران باردارى را به سلامت سپرى كند . داستان بناى آن و مواد التواريخ بنا را در منتخب التواريخ ( ج 2 ، ص 110 ) بخوانيد .\r\n( 3 ) . « درّ شاهوار لجهء اكبر » و « روى نمود از مطلع اقبال شاه كامياب » از جمله مواد التواريخى هستند كه در تولد سلطان سليم گفته شده است .\r\n( 4 ) . رجوع شود به پاورقى صفحهء 1647 .\r\n","page_name":" 5861 ","page_number":751},
  {"content":"\r\n\r\nادعاى فرزندى خواجه معين الدين مىنمودند ، بعد از تحقيق به وضوح پيوست . و شيخ محمد بخارى به توليت آن آستانه حسب الحكم مقرر شد .\r\nو از راه دهلى شكاركنان مراجعت اتفاق افتاد . و تمام راه به نشاط شكار مشغولى واقع شد ؛ چنان كه در شب‌هاى مهتاب نيز شكار آهو مىفرمودند . و بقيهء سال در دار الخلافهء آگره به عيش و عشرت گذشت .\r\n\r\n","description":"","footnote":"","page_name":" 5862 ","page_number":752},
  {"content":"\r\n\r\n\r\nذكر وقايع سنهء نهصد و هفتاد و هشت هجرى ، [ موافق سال نهصد و شصت و هشتم « 1 » از رحلت « 2 » خير البشر 
  ]\r\nدر سيم ماه محرم اين سال كوكبى ديگر از مشرق سعادت و اخترى ديگر از مطلع عزت طالع شده عالم و عالميان را از فرّ قدوم بهجت لزومش محسود بهشت و رضوان شدند . و اين ولادت با سعادت نيز در مقام فتح‌پور به منزل شيخ سليم اتفاق افتاد . « 3 » و لوازم شكرگزارى به ابلغ و اسهل وجوه به فعل آمد و جشنى عظيم مرتب گشته هركسى به قدر مرتبهء خود رسم نياز و ساچق به جاى آورد . و در ربيع الثانى اين ديگرباره موكب همايون به عزم زيارت مزار شيخ معين الدين در حركت آمد و بعد از ادراك ، حكم احداث حصار اجمير از سنگ و آهك از موقف عدالت صادر شد كه رعاياى آن ملك به واسطهء قرب جوار هنود خايف نبوده مرفه الحال به سر بردند . و به جهت نشيمن خاص دولتخانه‌اى عالى و بناى متعالى طرح افكنده شد . جميع امرا و اعيان فراخور حالت ، طرح ابنيه و قصور نمودند . و به اندك وقتى آن عمارات در غايت تكلف به اتمام رسيد .\r\nو چهارم جمادى الآخر از اجمير كوچ شد . و چون كنار كولاب ناگور محل نزول عساكر منصوره گشت ، به واسطهء اجر عام كه در حفر كولاب مىباشد ؛ چه ، منفعت آن وحوش و طيور\r\n\r\n\r\n","description":"","footnote":"\r\n( 1 ) . ق : نهصد و هشتاد و هشتم .\r\n( 2 ) . م : 978 .\r\n( 3 ) . اين نوزاد تازه مولود ، شاهزاده مراد است كه روز پنج‌شنبه سوّم محرم 978 به دنيا آمد . مولانا قاسم ارسلان به ميمنت تولد اين دو شاهزاده ، قطعه‌اى سرود كه مصراع اول تولد سلطان سليم ( 977 ) و مصراع دوم تولد سلطان مراد ( 978 ) را بيانگر است . اين قطعه و ديگر مواد التواريخ در اين خصوص را در منتخب التواريخ ، ج 2 ، ص 133 ملاحظه فرماييد .\r\n","page_name":" 5863 ","page_number":753},
  {"content":"\r\n\r\nو ينى نوع انسان بلكه به نباتات يكسان است ، حكم شد كه آن كولاب را كه به مرور ايام از خاك و گل پر شده بود ، مساحت كرده بر لشكريان قسمت كردند . و جميع مردم به طوع و رغبت به حفر آن مشغول نموده درياچه‌اى عظيم مرتب گشت . « 1 » و به جهت سرافرازى خان كلان كه حاكم ناگور بود ، منزل او از فرّ قدوم بهجت لزوم رشك فردوس برين شد . و مير محمد خان حسب المقدور در لوازم پيشكش و پاىانداز سعى نموده آنچه داشت بر طبق عرض نهاده و خدمت او مستحسن افتاد .\r\nو چندرسين ، ولد راى مالديو در اين وقت عزيمت آستان‌بوسى نموده [ 719 ب 
  ] به آن سعادت مشرف گشت . و راى مالديو نوكر زميندار چيتور « 2 » بود ، به سبب رشد و كاردانى از امثال و اقران خود فايق آمده كارش به جايى رسيده بود كه به وقتى كه حضرت فردوس مكانى ظهير الدين محمد بابر پادشاه عزيمت فتح هندوستان فرمود راجه مالديو صد هزار سوار به عزم محاربت جمع آورده بود . و به وقتى كه شير خان افغان به تغلب بر ملك هند مستولى شد ، عزيمت تسخير ملك راى مالديو نمود . و مالديو به عزم جنگ از مقرّ حكومت بيرون آمد و جمعى از زمينداران كه محال قديم ايشان را مالديو به عنف متصرف شده بود ، نزد شير خان رفتند و او را بر دفع مالديو ترغيب مىنمودند . اما به واسطهء كثرت لشكر مالديو ، شير خان هميشه انديشه‌ناك بود ؛ چه ، راجپوتان شجاع نيز نزد مالديو بسيار جمع آمده بودند .\r\nيكى از زمينداران صوبهء اجمير به مشورت شير خان كتابات مهردار از زبان امراى مالديو به شير خان نوشت . مضمونش آنكه « هرگاه لشكر شما نزديك برسد ما جدا شده به آن لشكر ملحق مىشويم . » و بر فوق همان مكاتيب « 3 » كه به خطّ هندوى هندوان صوبهء مالديو بود ، به شير خان جواب نوشت كه « ان شاء اللّه بعد از فتح ، هركدام از ولايات كه مىخواسته باشند بىمضايقه تعلق به شما دارد . و فلان روز اجمير محل نزول خواهد شد . »\r\nو اين كتابات را به لطايف الحيل به دست مالديو انداختند . و مالديو كه به تغلب بر آن ملك مستولى شده بود و هميشه از زمينداران كه جبرا و قهرا اطاعت او مىنمود ، انديشه‌مند مىبود ، از مطالعهء كتابات هراسان شد . و با آنكه سه چهار منزل به قصد جنگ پيشتر آمده بودند ، توقف نمود و كوبنا « 4 » نام راجپوتى كه به شجاعت و حميت از تمام مردم او ممتاز بود او را بر توقف و ملاحظه از جنگ ملامت كرد . چون يكى از كتابات به نام كوبنا بود ، اين مبالغه كه از روى دولتخواهى و راستى بود محمول بر نفاق شد . و مالديو را يقين گشت كه اين جماعت به\r\n\r\n\r\n","description":"","footnote":"\r\n( 1 ) . منتخب التواريخ : « و حكم بر كندن آن فرموده شكرتلاو نام نهادند . »\r\n( 2 ) . م : خودپور . منتخب التواريخ ( ج 2 ، ص 141 ) : جوده‌پور .\r\n( 3 ) . م : مكاتبات .\r\n( 4 ) . م : كوينا .\r\n","page_name":" 5864 ","page_number":754},
  {"content":"\r\n\r\nمصلحت خود ترغيب قتال مىنمايند و توهّمش بيشتر شده عازم مراجعت نمود . هرچند كه كوبنا و ديگر امرا را نصيحت كردند ، سودى نداد .\r\nو شير خان نزديك رسيد . لاجرم كوبنا و رفيقان كه سبب مراجعت شير خان فهميدند و بر مضمون مكاتيب مطلع شدند ، از غايت غيرت و عار از تهمت بىوفايى به مالديو گفتند كه « اكنون ما را ضرورت است كه با شير خان جنگ كنيم . اگر شما حاضر مىبوديد ، به يقين فتح بود ، و حالا قرار كشته شدن به خود داده به جنگ مىرويم . » و همان لحظه با چهار پنج هزار سوار جرار از لشكر مالديو جدا شده به عزم شبيخون به لشكر شير خان متوجه گشتند .\r\nو مالديو كوچ كرده ( به طرف ولايت خود مراجعت نمود ) « 1 » و آن جماعت شب راه غلط كرده در روز به لشكرگاه شير خان رسيدند . و از حميت رخصت مراجعت نيافته به اردوى افغانان حمله بردند . و شير خان با تمام لشكر به مدافعه مشغول گشت و جنگى در كمال صعوبت واقع شد و اكثر افواج شير خان منهزم شد و نزديك به آن رسيد كه كوبنا و رفقا ظفر يابند ، كه جلال خان جلو نامى از امراى شير خان كه به صفت شجاعت اتصاف داشت ، با لشكر بسيار بر راجپوتان حمله آورد و سلك جمعيت ايشان را از يكديگر بگسيخت و تمامت آن جماعت به قتل رسيدند .\r\nو شير خان بعد از آنكه بر شكست متيقن شده بود ، ظفر يافت و مكررا بر زبان آورد كه « به واسطهء يك مشت جوارى « 2 » - يعنى ذرّت - ملك هندوستان را از دست داده بوديم . » چه ، در ولايت مالديو به واسطهء كثرت ريگ و كمى آب مثل ديگر ممالك هندوستان نيشكر و تنبول و ديگر حبوبات نمىشود . و اكثر مزروعات ايشان ذرت است كه به زبان هندى « جوارى » مىگويند .\r\nو مالديو كه از جنگ اين جماعت و قتل ايشان آگاه شد تأسف بسيار اظهار نمود و بر حيلهء افغانان اطلاع يافت ، اما علاجى نمانده بود و ناچار و ناكام به كوهستان چيتور گريخت . و شير خان بسيارى از ولايات او را به تصرف درآورده معاودت نمود . و مالديو را ديگر آن قوت نماند . اما همچنان قلعهء چيتور و ديگر قلاع را در تصرف داشت . تا آنكه مملكت هندوستان ديگرباره به تصرف الوس جغتاى درآمد . و به حكم آن حضرت اتكه قلعهء ميرته « 3 » و آن ولايت را ميرزا شرف الدين حسين از مردم مالديو بگرفت . و جمعى كثير از لشكر مالديو در آن معركه به قتل رسيدند .\r\nو چون مالديو به اجل طبيعى درگذشت ، چندرسين به جاى پدر حاكم شد . و در اين وقت بر آن منوال توفيق يافته به درگاه آمده در سلك ملازمان درگاه درآمد و نوازش بسيار يافت .\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . م : حوارى .\r\n( 3 ) . م : ميرتهه .\r\n","page_name":" 5865 ","page_number":755},
  {"content":"\r\n\r\n[ 720 الف 
  ] و راجهء كليانمل راجهء بيكانير و پسرش راى سنگ نيز در اين وقت به سعادت آستان‌بوسى مشرف شده پيشكش فراوان گذرانيدند . و جيبه كليانمل داخل خدمتكاران حرم خاصّه شد . و قريب پنجاه روز ظاهر ناگور محل نزول اردوى ظفر قرين بود . و بعد از سرانجام مهمات آن ولايت ، خان كلان و جاگيرداران آن صوبه رخصت يافته به محال جاگير خود رفتند . و كليانمل نيز مرخص شد و راى سنگ پسرش ، دولت‌آسا ملازم ركاب ظفر انتساب شد .\r\nو رايات نصرت آيات به عزم زيارت شيخ فريد شكر گنج در حركت آمد ، و تمام راه شكاركنان مطوى گشت . و خرگور بسيار كه در هندوستان به غير از همان صوبه جاى ديگر نمىباشد ، كشته گشت . و چون آن حضرت هرگز شكار گور نكرده بود ، از غايت شوق چون گلّهء گورى به نظر درآمد پياده شد و تمام افواج را به توقف امر فرمودند . و با چهار و پنج كس از بلوچان - كه از موقف طرفى داشتند - به آن جنگل درآمدند . و آن حضرت با تفنگ خاصه شانزده خرگور در آن روز زد . و شانزده هفده كروه پياده به شوق شكار طى فرمود . و به واسطهء حرارت هوا و كثرت حركت و فقدان آب ، آن حضرت را از غايت تشنگى مجال سخن گفتن نمانده بود . و به اشارت آب طلب مىفرمود . و در آن صحراى پرريگ سراب هم به نظر درنمىآمد . و جمعى كه در ركاب بودند ، از كثرت تردّد در طلب آب از پاى درآمدند و آب به دست نيفتاد .\r\nدر اين وقت آبداران خاصه كه به طريق خضر حامل آب حيات بودند ، رسيدند . و آن حضرت بعد از رفع تشنگى به مراسم شكرگزارى قيام نموده به اردو معاودت فرمود . و بعد از دريافت زيارت شيخ فريد ، عزيمت لاهور نموده شد . و در ديبالپور ميرزا عزيز كوكه « 1 » كه جاگيردار آنجا بود آن حضرت را طوى داد و جشنى به غايت عالى مرتب گشت . و پيشكش بسيار از اسبان عربى و عراقى با زين‌هاى طلا و نقره و فيلان تنومند با زنجيرهاى طلا و طلاآلات بسيار از ظروف و اوانى و تخت و كرسى و جواهر گران‌بها و اقمشهء فرنگى و رومى و ختايى با ديگر نفايس به نظر اشرف درآورد . و نيكوخدمتى او مستحسن افتاد . « 2 »\r\nو شكاركنان حدود لاهور مخيّم سرادقات جلال گشت . و حسينقلى خان ، حاكم لاهور به شرف بساط بوسى مشرف شده استدعاى قدوم بهجت لزوم به منازلى كه به اميد ادراك اين سعادت در لاهور احداث نموده بود ، و استدعاى او درجهء قبول يافت . و حسينقلى خان\r\n\r\n\r\n","description":"","footnote":"\r\n( 1 ) . ملقب به اعظم خان . - منتخب التواريخ ، ج 2 ، ص 134 .\r\n( 2 ) . و فى الواقع اين چنين ضيافت از كم كسى نشان مىدهند ، و اين تاريخ يافتند كه « ميهمانان عزيزند شه و شهزاده » . - پيشين .\r\n","page_name":" 5866 ","page_number":756},
  {"content":"\r\n\r\nآنچه داشت بر طبق عرض نهاد و پيشكش‌هاى او درجهء قبول يافت . و اكثر اوقات در آن ايام آن حضرت به شكار آهو مشغولى مىفرمود .\r\nو سلطان سليم ، قيصر روم از ابتداى سلطنت تا اين وقت به عيش و عشرت مشغول بود و لحظه‌اى بى مى و مطرب و باده و ساقى نبود . و سلطان مراد ، پسرش حسب الحكم در اين اوقات بسيارى از ولايات قبرس « 1 » را از تصرف فرنگان بيرون آورد .\r\nو يكى از قلاع آن ملك را كه بر كنار دريا بود ، مدتى مديد محاصره نمود . نقبچيان اكثر ته آن قلعه را خالى كرده از داروى تفنگ پر كردند و چون آتش در آن زدند ، آن قلعه با جميع مردمش بر هوا رفته به دريا ريخت .\r\nو ماوراء النهر در تصرف عبد اللّه خان ، ولد اسكندر خان بود .\r\n\r\n\r\n","description":"","footnote":"\r\n( 1 ) . م : قدس .\r\n","page_name":" 5867 ","page_number":757},
  {"content":"\r\n . \r\n","description":"","footnote":"","page_name":" 5868 ","page_number":758},
  {"content":"\r\n\r\n\r\nذكر وقايع سنهء نهصد و هفتاد و نه هجرى ، [ موافق سال نهصد و شصت و نهم « 1 » از رحلت « 2 » خير البشر 
  ]\r\nآنچه در اين سال در ايران سانح شده اين است كه حاجب خان اوزبك ، حاكم خوارزم به واسطهء خوف عبد اللّه خان كه بر اكثر ممالك ماوراء النهر مستولى شده بود ، پسر خود را به درگاه شاه طهماسب فرستاد و دختر خود را نامزد سلطان حيدر ميرزا ، ( ولد شاه طهماسب ) « 3 » نمود . و شهريار ايران در اعزازو احترام پسر او دقيقه [ اى 
  ] فرونگذاشت و جميع شاهزادگان را به استقبال او فرستاد و يكى از شهرهاى ايران را به اقطاع او مقرر گردانيد .\r\nهمچنين ايوا خان « 4 » حاكم نسا و مرو و ابيورد در مقام اطاعت درآمد و انعام بسيار يافت . و جمعى كثير از اوزبكان به تاخت نواحى جام آمدند . زينل بيگ ، ولد ابراهيم خان ذو القدر كه حاكم آنجا بود ، عزيمت تعاقب نمود . و هرچند مير حسين تبادكانى كه از زمينداران آن نواحى بود ، او را منع كرد ، سودى نداد . بلكه زينل بيگ او را بر بددلى ملامت كرد . و مير حسين كه سردار صاحب وجود شجاع بود ، برآشفته سوار شد و به اتفاق زينل بيگ به اوزبكان - كه به اعتماد كثرت جمعيت به خاطر جمعى مىرفتند - رسيدند . و اوزبكان به جنگ ايستادند و جمعى كثير از طرفين به قتل رسيدند . و آخر الأمر به سبب كثرت [ 720 ب 
  ] اوزبكان ظفر يافتند . و زينل بيگ و مير حسين به تعصب يكديگر در معركه توقف نموده ، ديده و دانسته خود را به كشتن دادند . و شاه طهماسب بازماندگان مير حسين را رعايت بسيار كرد . و اما به حال\r\n\r\n\r\n","description":"","footnote":"\r\n( 1 ) . ق : نهصد و هشتاد و نهم .\r\n( 2 ) . م : 979 .\r\n( 3 ) . مطلب ميان ( ) را « ق » ندارد .\r\n( 4 ) . م : مايل خان .\r\n","page_name":" 5869 ","page_number":759},
  {"content":"\r\n\r\nبازماندگان زينل بيگ كه به واسطهء بىتدبيرى جمعى كثير را به كشتن داده بود ، نپرداخت .\r\nو آنچه در اين سال در هندوستان روى نمود اين است كه فرمانفرماى سواد اعظم در غرّهء ربيع الأول به نواحى اجمير نزول فرمود . و بعد از ادراك زيارت به مستقر خلافت معاودت فرمود . و چون در مقام سيكرى كه به فتح‌پور مشهور است ، ولادت باسعادت شاهزاده‌ها اتفاق افتاد ، آن حضرت آن مقام را بر خود خجسته و همايون دانسته به بناى شهرى عالى امر فرمود .\r\nو اين سيكرى موضعى بود در دوازده كروهى آگره و شيخ سليم بر بالاى كوهى كه به آن موضع متصل است مجددا خانقاهى ساخته بود و در آنجا بسر مىبرد .\r\nو اردوى بزرگ در آن سال به آن موضع نقل كرده به بناى شهر اشارت شد و شهرى در كمال وسعت مشتمل بر مساجد و مدارس و خانقاه و بقاع خير و حمامات و بازارها به اندك وقتى معمور شد . و شرح كيفيت عمارات و حصارى آن شهر به موضعى كه تفصيل عمارات كه احداث فرمودهء همّت فلك رفعت آن حضرت است ، نموده خواهد شد ، بيان كرده مىشود . ان شاء اللّه تعالى و چون در اثناى عمارت آن شهر ، گجرات مفتوح شد آن شهر به فتح‌پور موسوم گشت .\r\nو در اين سال اسكندر خان اوزبك كه از اوده فرار نموده به ميان افغانان رفته بود و مدتى مديد آنجا سرگردان مىگشت ، به جونپور « 1 » نزد خانخانان منعم خان درآمده او را شفيع گناهان خود ساخت . و منعم خان خانخانان عازم فتح‌پور شده او را به درگاه آورد . و به وقت فرصت گناه او را درخواست كرده خدمتش را تيغ و كفن در گردن كرده به شرف زمين‌بوس رسانيد . و مرحمت پادشاهانه « 2 » رقم عفو بر اثم او كشيد .\r\nو خانخانان پيشكش فراوان در اين روز به نظر اشرف درآورد . و به جهت رعايت خاطر خانخانان ، سركار لكنوى به جاگير اسكندر خان مقرر شد . و منعم خان و اسكندر خان دوستكام به محال خود معاودت نمودند . و بقيهء سال به عيش و عشرت گذشت .\r\n\r\n\r\n","description":"","footnote":"\r\n( 1 ) . ق : جانپور .\r\n( 2 ) . م : و الطاف خسروانه .\r\n","page_name":" 5870 ","page_number":760},
  {"content":"\r\n\r\n\r\nذكر وقايع سنهء نهصد و هشتاد هجرى ، [ موافق سال نهصد و هفتادم « 1 » از رحلت « 2 » خير البشر 
  ]\r\nدر اين سال مزاج شهريار ايران از منهج استقامت منحرف گشت و ايام بىحضورى امتداد يافت و به سعى اطبّاى حاذق آن حضرت بعد از چهل روز صحت يافت و خلايق مراسم شكرگزارى به جاى رسانيدند و صدقات بسيار به ارباب استحقاق عايد شد .\r\nو مقارن صحت شاه طهماسب ، خبر فوت سلطان سليم ، قيصر روم رسيد ؛ چه ، قيصر بر شرب خمر مداومت داشت و يك لحظه از آن شغل فارغ نمىبود . تا آنكه روزى به مجلس وعظ يكى از درويشان حاضر شد . و آن درويش سخن به امر معروف و نهى از منكر منجر ساخت . قيصر را سخنان او ملايم مزاج نيامده از مجلس ارادهء بيرون رفتن نمود . و چون چند قدم رفت ، درويش واعظ برآشفته ، از روى غضب گفت كه « اى فاسق ! كجا مىروى ؟ » اين سخن در قيصر به غايت مؤثر افتاد . مراجعت نموده بنشست . و بعد از اتمام وعظ بر دست درويش توبه كرده به منزل معاودت نمود و ترك شرب نمود . و چون عادت به شرب مدام داشت ، امراض مختلف بر مزاجش طارى شد . و هرچند اطبا به شرب اشارت كردند ، قبول نكرد . و بعد از چهل روز به همين واسطه درگذشت . و سلطان مراد ، پسر بزرگش به حكم وصيت قايم مقام پدر شد . و ديگر فرزندانش را در روز فوت او به قتل آورده با او مدفون ساختند .\r\nو شاه طهماسب ، محمد بيگ استاجلو را كه به تخماق مشهور است ، به پرسش قيصر فرستاد\r\n\r\n\r\n","description":"","footnote":"\r\n( 1 ) . ق : سنهء نهصد و نودم .\r\n( 2 ) . م : 980 .\r\n","page_name":" 5871 ","page_number":761},
  {"content":"\r\n\r\nو تحف و هداياى بىنهايت ارسال نمود . از آن جمله خيمه‌اى بود در غايت عظمت كه گنجايش خلق بسيار داشت از اطلس فرنگى ترتيب يافته بود و تمام آن را زردوزى كرده به نقوش غريبه منقش گردانيده بودند ، و ستونش را در طلا گرفته سراسر به فيروزه مرصع كرده بودند . و چون خيمه‌اى تا آن غايت به آن خوبى در ايران تمام نشده بود ، به وقت روان شدن ايلچى ، آن ضيمه را چند روز فراشان چابكدست در ميدان اسب برپاى كردند كه عام و خاص تماشا كنند . و با ارّابه و جرثقيل ايلچى آن را به خود همراه برد .\r\nو تخماق كه ولد شاهقلى سلطان است - كه قبل از اين به ايلچيگرى روم رفته بود - پيروى پدر كرده در آن سفر زر بسيار صرف نمود . و قيصر او را به اعزازو احترام رخصت معاودت داد .\r\nو آنچه در اين سال در هندوستان سانح شد [ 721 الف 
  ] اين است كه چون مدتى مديد گجرات از سردار صاحب وجود خالى بود ، و امراى آنجا با يكديگر منازعت نموده رعايا را مزاحمت مىرسانيدند . و اعتماد خان كه صاحب اختيار گجرات بود ، از عهدهء ضبط آن ملك بيرون نمىتوانست آمد . و هركس در هرشهر كه حاكم بود خود را حاكم مطلق العنان گجرات تصور مىنمود . و به واسطهء هرگونه موانع كه از مطالعهء احوال سنوات سابقه معلوم مىشود ، حضرت اعلى چندگاه متوجه تسخير آن ملك شد .\r\nدر اين وقت كه از اطراف و جوانب خاطر جمع شد و جميع معاندان به سزاى خود رسيدند به تاريخ هشتم ماه صفر سنهء نهصد و هشتاد « 1 » آن حضرت پاى مبارك در ركاب سعادت درآورده مقارن فتح و ظفر عازم تسخير آن ملك شد . و بعد از وصول به اجمير و دريافت زيارت شيخ معين الدين « 2 » جمعى كثير از امراى معتبر به سردارى مير محمد خان خان كلان ، به رسم منقلاى به جانب گجرات روان شدند . و به تاريخ بيست و دويم ربيع الثانى موكب منصور در حركت آمد و در دو منزلى ناگور مبشّران اقبال خبر تولد فرزند سعادتمند كه نخستين اثر يمن قدمش تسخير ملك گجرات بود ، رسانيدند . و آن حضرت به غايت مستحضر شده مراسم شكرگزارى به تقديم رسانيد .\r\nو چون اين ولادت با سعادت در شب چهارشنبه دويم ماه جمادى الأولى در سنهء نهصد و هشتاد به اجمير در منزل شيخ دانيال - كه از ابناى زمان به صفت زهد و صلاح امتياز داشت -\r\n\r\n\r\n","description":"","footnote":"\r\n( 1 ) . م : سنهء ثمانين و تسعمائه .\r\n( 2 ) . م : + قدس سرّه .\r\n","page_name":" 5872 ","page_number":762},
  {"content":"\r\n\r\nروى نموده بود ، اسم فرخنده فال آن مولود عاقبت محمود بر شاهزاده دانيال قرار گرفت . « 1 » و چند روز در آن منزل و نواحى ناگور به عيش و عشرت گذشت .\r\nو امراى منقلاى چون به حدود ولايت سروهى رسيدند ، راجهء آن ملك اظهار اطاعت نموده و ايلچيان به خدمت امرا فرستاد و سخنان مناسب وقت پيغام نمود . و فرستادگان راجهء سروهى كه راجپوتان متهور بودند ، چون به مجلس خان كلان درآمدند و سخنان خود را بر زبان آورده جواب مناسب شنيدند ، يكى از « 2 » كفار كه خود قضيهء خان كلان به اطلاع رفيقان داده بود و حربه‌اى پنهان با خود به مجلس درآورده بود ، به وقت رخصت به رسم ولايت هند طلب تنبول به دست خود از خان كلان نمود . و خان كلان نيزه [ اى 
  ] به دست گرفته او را پيش طلبيد . و آن بىباك سفاك چون به خان كلان نزديك شد ، جمدر « 3 » از بغل بيرون آورده چنان بر سينهء خان زد كه مقدار سه انگشت از پشت سر بدر كرد .\r\nبهادر خان نام جوانى كه در عقب خان ايستاده بود ، آن غدار را در بغل گرفت . و محمد صادق خان كه پهلوى خان كلان نشسته بود ، چست و چابك خنجرى به آن ملعون رسانيده به قتلش آورد . و حضّار مجلس بعد از مشاهدهء اين حال جميع رفيقان آن بدبخت را به قتل آوردند . و هرچند كه ايشان گفتند « از اين عمل ما را خبرى نيست » سودى نكرد .\r\nو امرا حقيقت حال به درگاه عرضه داشت نموده در مقام معالجهء آن زخم منكر درآمدند .\r\nو از قوت دولت روزافزون آن زخم به جايى كه واسطه است ميان كتف و سينه رسيده بود و آلات صدر را مضرتى عايد نشده ، چنانچه در عرض پانزده روز آن زخم روى به بهبودى آورد . و خان كلان بر اسب سوار شد . و افواج قاهر حسب الحكم به سروهى رفته سزاى آن جماعت را در كنارشان نهادند . و راى راىسنگه كه به حكومت چيتور - كه وطن مالديو بود - مقرّر شد . و جاگيرداران آن نواحى به اطاعت او مأمور شدند .\r\nو رايات نصرت آيات بعد از فراغ از تأديب مردم سروهى روى به جانب پتن در حركت آمد . و پتن در كتب قديم به نهرواله موسوم است از شهرهاى معظم گجرات است و در اين وقت آن شهر در تصرف شير خان فولادى بود . چون از قرب وصول موكب همايون اطلاع يافت ، جان به تك‌پا بيرون برده شهر را خالى كرد . و رعاياى آن ملك به استقبال اردوى ظفر قرين آمده نوازش يافتند . و يك هفته ظاهر پتن محل نزول جلال شد . و سيد احمد خان بارهه به حكومت پتن معيّن شده رايات عاليات به جانب احمدآباد در حركت آمد .\r\n\r\n\r\n","description":"","footnote":"\r\n( 1 ) . و مصراع\r\n « بگفتا : ناصر شرع بنى باد » [ - 980 
  ] \r\nماده تاريخ تولد شاهزاده دانيال شد .\r\n( 2 ) . م : + آن .\r\n( 3 ) . مراد جمدهر است « كه سلاحى است در اهل هند مشهور » - منتخب التواريخ ، ج 2 ، ص 141 .\r\n","page_name":" 5873 ","page_number":763},
  {"content":"\r\n\r\nو هنوز دو منزل كوچ نشده بود كه فتح و نصرت به استقبال آمد . و مظفر ناى كه اعتماد خان او را به سلطنت نامزد گردانيده بود ، با امير ابو تراب كه شيرازى الأصل بود و گجرات ابا عن جدّ اعتبار يافته بود ، به درگاه آمده به شرف بساط بوس مشرف شد . و روز ديگر اعتماد خان و سيد حامد و اختيار الملك و ملك اشرف « 1 » و وجيه الملك و الغ خان [ حبشى 
  ] « 2 » و حجاز خان « 3 » بار ديگر سرداران گجرات با تجمل و سامان تمام به آستان‌بوسى آمدند و هريك به فراخور رتبهء خود پيشكش‌هاى لايق گذرانيدند . و احمدآباد كه [ 721 ب 
  ] دار الملك حكام گجرات است ، بىجنگ و جدال به تصرف اولياى دولت روزافزون درآمد .\r\nو در شب چهارشنبه دوازدهم رجب كه سه روز از آمدن امراى گجرات گذشته بود ، حكم حبس سرداران حبشى شد . و در روز چهاردهم رجب ظاهر احمدآباد مضرب خيام اردوى فلك احتشام شد . و بعد از فراغ از مهمات احمدآباد رأى اقليم آرا اقتضا فرمود كه جميع ولايت گجرات از تصرف معاندان بيرون آيد . و چنان كه گذشت ميرزايان بعد از قتل چنگيز خان بر چانپانير « 4 » و بروج و سورت مستولى شده بودند . در اين وقت ابراهيم حسين ميرزا در نواحى بروج و محمد حسين ميرزا در حوالى سورت بود . و موكب منصور به جانب بروج در حركت آمد . و اعتماد خان و امراى گجرات كه به ملازمت آمده بودند ، رخصت يافته دو سه روز به جهت سرانجام مهام نمودند و رخصت يافتند . اختيار الملك كه حمدهء ايشان بود ، بعد از كوچ كردن اردو به طرف كوهستان ايدر و قلعهء احمدنگر گريخت . و اين خبر به مسامع عزّ و جلال رسيده باقى امراى گجرات را طلب فرمود و مجموع را به درگاه آوردند و هريك را به يكى از امرا سپردند .\r\nو ششم شعبان بندر كنبايت « 5 » محل نزول لشكر و بيشتر كنار درياى عمان و چهار آب نموده شد . و ميرزا عزيز كوكه كه به حكومت احمدآباد معين شد ، به خلعت طلادوز و كمر و شمشير مرصّع و اسب و زين مرصع از اقران امتياز يافته به احمدآباد رفت . و سيد محمود خان بارهه و خان عالم و شاهقلى خان محرم « 6 » و راجه بكونداس و مانسنگ پسرش كه به دفع محمد حسين ميرزا حسب الحكم به طرف قدم سورت رفتند .\r\nو در هفدهم شعبان كه روز ديگر رخصت امرا بود ، خبر رسيد كه ابراهيم حسين ميرزا چون\r\n\r\n\r\n","description":"","footnote":"\r\n( 1 ) . منتخب التواريخ : ملك الشرق .\r\n( 2 ) . افزوده از منتخب التواريخ .\r\n( 3 ) . منتخب التواريخ : جهجار خان حبشى .\r\n( 4 ) . منتخب التواريخ : بروده .\r\n( 5 ) . منتخب التواريخ : كينهايت .\r\n( 6 ) . شاهقلى خان محرم : در جنگ هيمو مصدر خدمات شايسته گشت . . . در ايام برهمزدگى دولت بيرام خان ، از وفا كيشى دست از رفاقت برنداشت . عرش آشيانى [ - اكبر شاه 
  ] از كمال عاطفت و مهربانى او را درون محل بردند . به خانه رفته خود را محبوب ساخت . چون به پادشاه آگهى رسيد ، مخاطب به محرم گرديد . - مآثر الامرا ، ج 2 ، ص 605 .\r\n","page_name":" 5874 ","page_number":764},
  {"content":"\r\n\r\nاز قرب وصول آن حضرت اطلاع يافته است ، رستم خان [ رومى 
  ] را از ترس آنكه مبادا به ملازمت بندگان حضرت آيد به قتل رسانيده و عزيمت نموده است كه از بيست كروهى اردوى ظفرقرين گذشته به جانب هندوستان روان شود . و اگر تواند در ميان ممالك محروسه فتنه برانگيزاند .\r\nو آن حضرت به مجرد استماع اين خبر خواجه جهان و شجاعت خان و محمد صادق خان و قليچ خان را به ضبط اردو بازداشته به نفس نفيس با جمعى قليل از نزديكان عازم تنبيه ابراهيم حسين ميرزا گشت . و به شهباز خان كنبو بخشى « 1 » حكم شد كه ديروز كه به دفع محمد حسين ميرزا مرخّص شده بودند ، از همان راه به موكب منصور ملحق گردند . و ملك اشرف گجراتى به راهبرى مقرر گشت . و موكب منصور به ايلغار روان گشت .\r\nو آهويى در آن صحرا به نظر درآمد . و صيد آن آهو را آن حضرت شگون دانسته ، يوزى كه همراه بود ، گرفته شد . و تمام شب و روزش به تعجيل رفته به كنار آب جهندرى « 2 » كه در نزديكى قصبهء سرنال مىگذرد ، رسيده شد . و ابراهيم حسين ميرزا در سرنال بود و مجموع مردمى كه در ركاب طفر انتساب بودند ، چهل سوار بودند ، و اكثر جبا نداشتند . لاجرم آن‌قدر توقف شد كه چند جباكه در جباخانه بود بر امرا تقسيم شد . و باجبا پوشيدن اين جماعت سيد محمود خان بارهه و راجه بكونداس و كورمانسنگ و خان عالم و شاهقلى خان محرم و سليم خان كاكر على و بابا خان قاشقال « 3 » و رايسال درياوى بهوج ولد سورجن ، حاكم زنتنبور و حاجى يوسف خان به ايلغار رسيدند . و مانسنگ زمين بوسيده استدعاى هراولى نمود . و التماس او درجهء قبول يافت . و چند سوار به همراهى او مقرر شد .\r\nو آن حضرت از غايت شجاعت با پنجاه شصت نفر بىتأمّل و تحاشى كنار آب سرنال آمده اسب در آب انداخت . و بعد از عبور ابراهيم حسين ميرزا كه با هزار سوار جرار به وقت نيمروز در آن قصبه فرود آمده بود و به جهت قرب لشكر مستعد بود ، از دور غبار موكب منصور را به نظر درآورد . و از عبور ايشان بىتوقف و درنگ گمان برد كه آن حضرت به ايلغار مىآيد . لا جرم آمادهء جنگ شده سلاح جنگ درپوشيد . و از قصبهء سرنال « 4 » به راه ديگر بيرون رفت . به صف‌آرايى مشغول شد .\r\nو جمعى كه همراه مانسنگ به هراولى مقرر گشته بودند ، چون از آب بگذشتند ، به ميان كشتىهاى كنار آب درآمدند و به راه ديگر افتادند . و آن حضرت به نزديك دروازهء سرنال\r\n\r\n\r\n","description":"","footnote":"\r\n( 1 ) . م : + گر .\r\n( 2 ) . منتخب التواريخ : مهندرى .\r\n( 3 ) . بابا خان قاشقال : بعد از مجنون خان سرآمد امراى قاشقاليه در عهد عرش آشيانى [ - اكبر شاه 
  ] او بود . - مآثر الامرا ، ج 1 ، ص 391 .\r\n( 4 ) . م : سربال .\r\n","page_name":" 5875 ","page_number":765},
  {"content":"\r\n\r\nرسيد و شتر و اموال آن جماعت در كوچه‌ها مانع عبور شده بودند . و جمعى به محافظت دروازه نيز مشغولى مىنمودند . ( و مقبول خان يكى از آن جماعت را به قتل آورد . ) « 1 » و سپاه كثير به موجب حكم از تنگىها بيرون آمدند . و مخالف با هزار سوار به اميد آنكه اندك مردم در ركاب ظفر انتساب‌اند ، به جنگ ايستاد . و باباى قاشقال ( با جمعى كه تيرانداز بودند ، بر مخالفان حمله آوردند . و ابراهيم حسين ميرزا بر ايشان حمله آورد . و آن جماعت طاقت ) « 2 » توقف به واسطهء قلّت [ 722 الف 
  ] و كثرت دشمن نياوردند .\r\nو برادر راجه بكونداس كه بهونت « 3 » نام داشت ، در اين وقت ميان مخالفان درآمده داستان رستم و اسفنديار را بر طاق نسيان نهاده ، ولى تنها چند كس را از پاى درآورد . و چون جبا نداشت و از اطراف و جوانب مخالفان هجوم آوردند ، زخم بسيار از اسب درافتاد . و به واسطهء كثرت راه و معاودت بابا خان و مردم تيرانداز جمعى كه در پيش آن حضرت بودند ، توقف گونه [ اى 
  ] كردند . و سه سوار از لشكر مخالف دليرانه نزديك آمدند . و راجه بكونداس كه نزديك آن حضرت بود به يكى از ايشان مقابل شد و به واسطهء ممانعت درخت زقوم از دور به يكديگر حمله كردند .\r\nو راجه به يمن دولت روزافزون مخالف را زبون و زخمدار ساخت . و ديگرى از مخالفان حمله‌گر شد . و آن حضرت به نفس نفيس از غايت غضب اسب « 4 » بر آن قوم جهانيده بر آن مقهور حمله برد . و او طاقت صدمهء آن حضرت نياورده و با رفيقان روى به گريز نهاد . و جمعى كه در ركاب بودند ، چون ديدند كه آن حضرت اسب از زقوم جهانيده ، از تنگىها بيرون آمده بر مخالفان حمله آوردند . مقبول خان و فرج بخشى پيشتر رسيده متعاقب آن سه كس روان شدند . و ابراهيم حسين ميرزا كه تا آن غايت دست و پاى مىزد ، بعد از ملاحظهء شجاعت بهادران ، دانست كه اين جماعت موفق من عند اللّه‌اند و توقف بجز ندامت سودى ندارد ، روى به گريز آورد و تا به وقت ظلمت ليل بهادران آن جماعت را تعاقب نموده بسيارى از ايشان را به قتل آورد . و آن حضرت بر سر اين فتح نامدار كه طراز فتوحات سلاطين نامدار تواند بود ، مراسم شكرگزارى به تقديم رسانيد .\r\n( و بر ارباب اولو الالباب ) « 5 » مخفى نيست كه هيچ‌يك از سلاطين روى زمين از ابتداى آفرينش با وجود قدرت بر جميع لشكر ، بر امرى چنين اقدام ننموده است ؛ چه ، يك لحظه توقف جهان جهان لشكر در ركاب ظفر انتساب جمع مىشد . و آن حضرت از غايت شجاعت\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . مطلب ميان ( ) را « ق » ندارد .\r\n( 3 ) . م : بهويت . منتخب التواريخ : بهونپت .\r\n( 4 ) . م : از .\r\n( 5 ) . ق : ندارد .\r\n","page_name":" 5876 ","page_number":766},
  {"content":"\r\n\r\nبه هيچ مقيد ناشده با شصت هفتاد سوار كه اكثر بىسلاح بودند ، بر دشمن [ ى 
  ] چنين قوى حمله آورد و ظفر يافت .\r\nو شب در ميان جان‌گريختگان رسيده . و آن حضرت به قصبهء سرنال نزول فرمود و جمعى كه به ايلغار رسيده سعادت نيكوخدمتى دريافته بودند ، به مراحم خسروانه سرافرازو ممتاز شدند . و موكب اقبال شب چهارشنبه هجدهم شعبان در ظاهر بروده به اردوى بزرگ ملحق شد و همگى همت عالى نهمت متوجه تسخير قلعهء سورت گشت كه تمام سپاهيان مخالفان را آنجا نشان مىدادند .\r\nشاهقلى خان و محمد صادق خان به موجب حكم به تعجيل پيشتر روان شدند تا به پاى قلعه رفته نگذارند كه كسى بيرون رود . اما قبل از رسيدن ايشان گلرخ بيگم ، دختر ميرزا كامران كه از ابراهيم حسين ميرزا ، پسرى مظفر نام داشت ، « 1 » با پسر خود و جمعى از مردم معتمد از قلعه بيرون آمده متوجه دكن شد .\r\nو شاهقلى بعد از وصول به پاى قلعه اين خبر شنيده تعاقب نمود . اما چون ايشان دور رفته بودند ، بعد از ( به دست آوردن اسباب گران ايشان معاودت نمود . و رايات عاليات متوجه تسخير قلعهء سورت شد . بعد از آنكه ) « 2 » راجه تودرمل ملاحظهء آن قلعه كرده و حقيقت حال به عرض رسانيده شد . « 3 »\r\nو قلعهء سورت به عهد سلطان محمود گجراتى به جهت دفع فرنگان بر ساحل درياى عمان ساخته شده است . « 4 » و در ارتفاع و استحكام ديوار و حفر خندق چندانكه تصور توان نمود سعى كرده‌اند . و فرنگان هرچند در مقام منع عمارت آن درآمده ، سودى نديده‌اند .\r\nو هفتم شهر رمضان حوالى قلعه مضرب خيام فلك احتشام شد . و در همان شب به پاى قلعه رفته مورچل قسمت فرمودند . و هركس به قدر مرتبهء خود به ترتيب اسباب قلعه‌گيرى مشغول گشت . و ميرزايان در نواحى پتن يك جا جمع شده قرعهء مشورت در ميان انداختند . رأى همه بر آن قرار گرفت كه ابراهيم حسين ميرزا با برادر كوچك خود ، مسعود حسين ميرزا به ممالك هندوستان رفته به فتنه‌انگيزى اقدام نمايند . و محمد حسين و شاه ميرزا با شير خان فولادى متفق شده بر سر پتن روند ، شايد كه سكان قلعهء سورت به واسطهء خزاين خلل‌ها از محاصره خلاص شوند .\r\n\r\n\r\n","description":"","footnote":"\r\n( 1 ) . منتخب التواريخ : « . . . پسر خود ميرزا مظفر حسين را كه حالا به شرف دامادى شاهنشاهى معزّز شده . . . »\r\n( 2 ) . م : مطلب بين ( ) را ندارد .\r\n( 3 ) . ق : رسانيده بود شد .\r\n( 4 ) . منتخب التواريخ ( ج 2 ، ص 143 ) : « . . . خان وزير گجراتى به رغم فرنگيان به كنار دريا در سنهء 947 بنا كرده . . . »\r\n","page_name":" 5877 ","page_number":767},
  {"content":"\r\n\r\nابراهيم حسين ميرزا از راه جالور « 1 » گذشته به نواحى ناگور رفت . و فرخ خان ، ولد خان كلان در قلعهء ناگور حصارى شد . و راى راىسنگه كه در چيتور بود بعد از عبور ابراهيم حسين ميرزا اطلاع يافته به اتفاق ميرك خان كولانى و محمد حسين شيخ و اعتبار خان و جمعى ديگر كه به كمك او مقرر بودند ، به تعاقب ميرزا روان شد . و رام راى ، « 2 » پسر مالديو كه به موجب حكم حاكم بسوخت « 3 » و آن نواحى بر راى راىسنگه پيوست « 4 » [ 722 ب 
  ] و ميرزا يك مرتبه جنگ بر قلعهء ناگور انداخت و جمعى را به كشتن داد .\r\nو روز ديگر خبر رسيد ، راى راىسينگه و همراهان شنيده از پاى قلعه برخاست و به جانب هندوستان روان گشت . و امراى به پاى قلعه آمده با فرج خان به تعاقب او روان شد . و بعد از يك شبانه‌روز كه به سرعت رفته بودند به ميرزا رسيدند . و از روز زياده بر يك ساعت باقى نبود . و لشكريان به واسطهء فقدان آب به جان آمده بودند . و آبى كه در آن نزديكى بود ، مردم ابراهيم حسين ميرزا در ميان گرفته ايستاده بودند .\r\nو بعد از تسويهء صفوف به واسطهء آب جمعى نزديك به لشكر ميرزا رفتند . جنگ به هم رسيد . و در تاريكى شب جمعى به قتل رسيده آب را از تصرف ميرزا بيرون آوردند . راى رام ، ولد مالديو و راى راىسينگه هركدام فوجى عليحدّه شده ايستاده بودند ، و بقيهء امرا نيز فوجى شده به جنگ مشغول گرديدند . ميرزا يك جماعت از لشكر خود را به جنگ رام راى فرستاد و خود به جنگ امرا روان شد . رام راى به قوّت دولت روزافزون بر غنيم غالب آمد .\r\nاما امرا طاقت حملهء ميرزا نياورده نزديك بود كه متفرق شوند . راى راىسينگه كه تا آن وقت به جاى خود ايستاده بود به مدد امرا روان شده ميرزا را از جاى برداشت و در آن ظلمت خلقى كثير به قتل آمده ميرزا فرار نمود ، و اسبش به زخم تيرى از پا درآمد . و از خوف جان پياده روان شد . و در تاريكى شب در ميان مردمانش درآمده كسى او را نشناخت . و به يكى از نوكران خود رسيده او را بر حال خود مطلع ساخت و اسب يافته سوار شد . و به هرجان كندنى بود ، جان به كنارى برد . و معلوم نشد كه به كدام طرف گريخته است . لاجرم هريك به جاى خود رفتند .\r\nو ابراهيم حسين ميرزا تا نواحى دهلى به جايى توقف نكرد و آنجاها چند روز در مقام جمع آوردن رنود و اوباشان شد و جمعى فراهم آورده به سر كار سنبل رفت و آنجا به دست‌اندازى مشغول شد ؛ چه ، سردار صاحب وجود در آن ملك نبود . و محمد حسين ميرزا و شاه ميرزا و شير خان فولادى و سيد احمد خان بارهه را در قلعهء پتن محاصره نمودند . و\r\n\r\n\r\n","description":"","footnote":"\r\n( 1 ) . م : حالور .\r\n( 2 ) . م : آرام راى .\r\n( 3 ) . مفهوم نشد .\r\n( 4 ) . م : ملحق گشت .\r\n","page_name":" 5878 ","page_number":768},
  {"content":"\r\n\r\nعريضهء او به درگاه آن حضرت رسيد . و آن حضرت رستم خان و مطلب خان و شيخ محمد بخارى را به احمدآباد به كمك ميرزا عزيز كوكه فرستاد ( و بعد از اجتماع لشكرها ميرزا عزيز كوكه ) « 1 » به استعداد تمام متوجه دفع مخالفان شد . و در پنج كروهى پتن نزول نمود .\r\nمحمد حسين ميرزا و شاه ميرزا و شير خان ترك محاصرهء قلعه نموده به عزيمت جنگ ميرزا كوكه روان شدند . و هردو لشكر به يكديگر رسيده صف‌ها مرتب ساختند . و جنگى در كمال صعوبت واقع شد ؛ چه ، محمد حسين ميرزا به كمال شجاعت ضرب المثل بود . و در جوانغار ميرزا عزيز كوكه كه قطب الدين محمد خان با جمعى ديگر از امرا توقف نموده بودند ، بازار جنگ گرم شد . و هرچند قطب الدين خان سعى نمود ، لشكريانش طاقت توقف نياورده ، متفرق شدند . و شيخ محمد بخارى كه سردار شجاع صاحب وجود بود ، بر جاى خود توقف نموده شهيد شد . رستم خان و مطلب خان در اين روز آثار شجاعت به ظهور رساندند و كارهاى نمايان كردند .\r\nو ميرزا كوكه بعد از تفرقهء مردم جوانغار عزيمت حمله نمود . شاه بداغ خان ، پدر مطلب خان مانع تأخير شده به توقف بر جاى خود اشارت كرد ؛ چه حمله بردن سردار باعث برهم خوردگى « 2 » فوج مىشود . به تخصيص در وقت تفرقهء ديگر افواج . و ميرزا كوكه بر جاى خود توقف نموده جمعى را به دفع مخالفان فرستاد . و ثبات قدم ميرزا كوكه باعث تفرقهء مخالفان شده سلك جمعيت ايشان از هم بگسيخت و هريك به طرفى گريختند . و ميرزا كوكه مظفر و منصور به احمدآباد مراجعت نمود .\r\nو در اين ايام قلعهء سورت محصور بود . و به حكم آن حضرت در برابر قلعه كه بر روى زمين است خاك بسيار توده كردند . و سركوبى آماده شد . و كار بر اهل حصار به غايت دشوار گشت . و به واسطهء نقب بسيار خلل در ديوارها افتاد . لاجرم همزبان كه يكى از قورچيان آن حضرت بود و از كمال بىعارى فرار نموده نزد محمد حسين ميرزا رفته و ضبط قلعه به عهدهء او بود ، از در عجز درآمده ملا نظام الدين را به طلب امان بيرون فرستاد . و آن حضرت را بر عجز او رحم آمده در مقام عفو او شد .\r\nو امرا كه به سعى بسيار كار بر اهل قلعه دشوار ساخته بودند ، همان روز يا روز ديگر جبرا قهرا « 3 » قلعه را به تصرف درمىآوردند معروض داشتند كه « قلعه مسخّر شده است . اين جماعت حرام نمك را امان چرا بايد داد ؟ » آن حضرت از كمال مروت فرمود كه « لذت عفو به وقت قدرت بيشتر است . » و ملا نظام به قلعه رفته مژدهء امان به ايشان رسانيد و تمام مردم قلعه را به\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . م : برهم خوردنى .\r\n( 3 ) . م : قهرا قسرا .\r\n","page_name":" 5879 ","page_number":769},
  {"content":"\r\n\r\nموجب حكم [ 723 الف 
  ] به نظر اشرف درآوردند . و ديوانيان به ضبط اموال ايشان پرداختند .\r\nو همزبان با جمعى محبوس گشته ، باقى اهل قلعه آزاد شدند . « 1 »\r\nو مدت محاصرهء قلعه قريب به دو ماه بود . و فتح در ماه شوال « 2 » سنهء نهصد و هشتاد روى نمود . و ديگ و ضربه‌زن و توپ بسيار كه به سال‌هاى دراز از اطراف و اكناف عالم در آن قلعه جمع آمده بود ، به موجب حكم به دار الخلافهء آگره نقل نمودند . و محمد قليچ خان به حكومت قلعهء سورت معين گشت .\r\nو روز چهارشنبه چهارم ذيقعده موكب منصور همعنان فتح و ظفر به جانب احمدآباد معاودت نمود و مادر چنگيز خان از حجاز خان حبشى - كه قاتل پسرش بود - نزد آن حضرت شكايت و دعوى خون پسر نمود . و از موقف عدالت حكم به قصاص صادر شد . و حجاز خان پايمال فيل منميل نام گشت .\r\nو حكومت تمامت ولايت گجرات به اعظم خان و اتكه كه حقوق خدمات سابق را به نيكو بندگىهاى لاحق منضم ساخته بودند ، مرحمت شد . و سركار پتن به مير محمد خان و فرزندان و سركار بروج « 3 » به قطب الدين و فرزندان وى تعيّن گرفت . و آن حضرت ميرزا عزيز كوكه خان اعظم و امراى جاگيردار گجرات را به محال جاگير رخصت فرموده به جانب دار الخلافه كوچ شد . و در نواحى اجمير عرضه داشت سعيد خان حاكم ملتان كه مشتمل بر اخبار فتوحات تازه بود رسيد ؛ چه ، ابراهيم حسين ميرزا - چنان كه گذشت - به سنبل درآمد و در آنجا دست‌انداز بسيار كرده خبر شد كه امراى پنجاب به همراهى حسينقلى خان به كوهستان سوالك درآمده به محاصرهء قلعه نگركوت مشغول‌اند .\r\nو رايات همايون از گجرات متوجه دار الخلافه گشت . و با خود مخمر گردانيد كه از پنجاب كه خالى است عبور نموده بر راه تته و بكر و ديگرباره به گجرات رفته به برادران ملحق گردد . و با جمعيتى از رنود و اوباش به پنجاب درآمده به ديبالپور رفت و دقيقه [ اى 
  ] از لوازم تاراج و درازدستى فرونگذاشت و حسينقلى خان چون در پاى قلعهء نگركوت از اين واقعه مطلع شد ، دفع دشمن خانگى را لازم دانسته با راجه صلح كرد و پيشكش فراوان گرفت ، و با تمام امرا مثل ميرزا يوسف خان و محبعلى خان و جعفر خان تكلو و فتوى افغان و غازى خان تبريزى و راجهء تبريز به ايلغار متوجه دفع ابراهيم حسين ميرزا شد . و شب و روز آرام نگرفت .\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 146 ) : « . . . همزبان را كه در زمان تحصّن سخنان بىادبانهء گستاخانهء جلفانه از او به ظهور آمده بود . با چندى ديگر به جهت تأديب و تنبيه بليغ به موكّلان سپردند . . . » .\r\n( 2 ) . بيست و سوم شوال . و اشرف خان مير منشى « عجب قلعه‌اى بگرفت » را ماه تاريخ آن يافت . - منتخب التواريخ ج 2 ، ص 146 .\r\n( 3 ) . منتخب التواريخ : بهروج .\r\n","page_name":" 5880 ","page_number":770},
  {"content":"\r\n\r\nو چون به نزديك تته خبر يافت كه اردوى ابراهيم حسين ميرزا در آن نواحى نزول نموده و خودش به شكار رفته است ، با امرا جلو ريز رفته خود را به اردوى او رسانيد . و مسعود حسين ميرزا كه در اردوى برادر بود به برادر به تعجيل خبر فرستاد و خود به عزم جنگ سوار شد و به هراول لشكر امرا رسيد . و در حملهء اول دستگير شد و بسيارى از مردمش به قتل رسيدند .\r\nو ابراهيم حسين ميرزا از شكار معاودت نموده خبر گرفتارى برادر شنيد . دل بر مرگ نهاده ، مردم متفرق خود را جمع آورد و به جنگ ايستاد و جمعى كثير از طرفين به قتل رسيدند . و آخر الامر امرا ظفر يافته مردم او را ديگرباره پريشان ساختند و آنچه داشت به غارت رفت و به جانب ملتان گريخت . و بلوچان سر راه بر او گرفته و بعد از جنگ بسيار او را زخمدار ساختند . و او بعد از اين واقعه پناه به يكى از بلوچان برد . و مخصوص خان برادر سعيد خان حاكم ملتان از اين معنى مطلع شده ، خدمتش را به دست آورده به ملتان برد و به همان زخم ايام حيات ابراهيم حسين ميرزا به نهايت رسيد .\r\nو آن حضرت از استماع اين اخبار به لوازم شكرگزارى قيام و اقدام فرمود .\r\n\r\n","description":"","footnote":"","page_name":" 5881 ","page_number":771},
  {"content":"\r\n . \r\n","description":"","footnote":"","page_name":" 5882 ","page_number":772},
  {"content":"\r\n\r\n\r\nذكر وقايع سنهء نهصد و هشتاد و يك هجرى ، [ موافق سال نهصد و هفتاد و يكم « 1 » از رحلت « 2 » خير البشر 
  ]\r\nآنچه در اين سال در ايران سانح شد ، اين است كه جمعى از اهالى انجوان و رستاق كاشان به مراد نامى كه دعوى امامت مىكرد اتفاق نمودند و جمعى ديگر در آن نواحى به متابعت محمود پساخانى « 3 » كه دعوت نبوت كرده و يكصد و پنجاه سال قبل از اين فوت شده ، متهم شدند . و شهريار ايران ، امير خان موصلو حاكم همدان را از همدان به انجوان فرستاد و بديع الزمان ، والد راقم حروف را به كاشان تعيين نموده هردو فوج به ايلغار روان شدند . آن مسافت را كه از صد و پنجاه كروه زياده است در سه روز قطع كردند و جميع آن مردم را به دست آوردند و به درگاه فرستادند .\r\nو مراد كه پسرى در كمال حسن بود ، در دولتخانه محبوس گشته و ديدار بيگ ولد فرخ‌نژاد بيگ ايشيك آقاسىباشى به محافظت مأمور شدند و جمعى كثير از متابعانش به قتل رسيدند و اموال بسيار از آن جماعت و اصل خزانه شد ؛ چه ، از تمامى [ 723 ب 
  ] ولايت سند و كيج و مكران تحف و هدايا به ايشان فرستاده بودند . و مجموع بجنسه به دست قزلباشان افتاد .\r\nو بعد از مدتى كه مراد در دولتخانه مقيد بود ، محمد مقيم ، برادر ميرزا بيگ . . . « 4 » را كه از وزراى معتبر ايران بود و در اين وقت به وزارت مشهد نامزد شده بود و به انواع قابليت و استعداد موصوف بود ، به مراد تعلق خاطرى پيدا شد ، و از غايت بىسعادتى چند سر اسب\r\n\r\n\r\n","description":"","footnote":"\r\n( 1 ) . ق : نهصد و نود و يكم .\r\n( 2 ) . م : 981 .\r\n( 3 ) . وجه صحيح آن پسيخانى است .\r\n( 4 ) . يك كلمه ناخوانا است .\r\n","page_name":" 5883 ","page_number":773},
  {"content":"\r\n\r\nآزموده به جهت او آماده ساخت . و مراد به وقت فرصت شبى از دولتخانه بيرون آمده به خانهء محمد مقيم رفت و از آنجا سوار شده به راه لار و هرموز گريخت .\r\nو روز ديگر كه شاه طهماسب از فرار مراد مطلع شد ، به غايت برآشفت و حكم كرد كه حافظان او اگر او را پيدا نكنند ، از ممالك محروسه بيرون روند . ديدار بيگ كه سردار معتبر بود ، تفحص‌كنان به جانب شيراز روانه شد . و در لار خبر يافت كه مراد از راه كيج و مكران به حدود قندهار گريخته است . و از آن راه پرخطر ، بىآب ، با اندك مردم او را تعاقب نمود . و بعد از چهار ماه در نواحى قندهار و افغانستان او را به دست آورد . و اين سعى و نيكوخدمتى ديدار بيگ به غايت مستحسن افتاد .\r\nو چون مراد را به حضور آوردند و از كيفيت فرار پرسيده شد ، معلوم گشت كه محمد مقيم او را گريزانيده است . و محمد مقيم كه از حضار مجلس بود ، مقيد گشت . و روز ديگر حكم شد كه جميع امرا و وزرا ، به اتفاق ، محمد مقيم را پاى دار برده از حلق آويختند . و مراد و جميع تابعانش نيز به قتل آمدند .\r\nو آنچه در اين سال در سواد اعظم هندوستان روى نمود اين است كه حضرت اعلى در محرم اين سال از اجمير به وقت معاودت از گجرات به ايلغار عازم دار الخلافه شد و از پرگنهء سكانير با جمعى از خواص جمازه سوار شده در جايى تا بيانه توقف نفرمود . و در بيانه به واسطهء ملاحظهء ساعت دخول مستقر خلافت سه روز توقف اتفاق افتاد . و دويم ماه صفر فتح‌پور مركز دايرهء عزت و جلال شد . و امراى اطراف به رسم تهنيت عازم درگاه شدند .\r\nو حسينقلى خان ، حاكم پنجاب ، مسعود حسين ميرزا را با جمعى كه دستگير كرده بودند ، به نظر اشرف درآورد . و تمام امراى پنجاب به جهت نيكوخدمتى به انواع مراحم خسروانه ممتاز و سرافراز شدند . و بعد از سه ماه ديگرباره خبرهاى به‌هم‌خوردگى ولايت گجرات رسيد ؛ چه ، اختيار الملك گجراتى كه در ايدر بود ، بعد از معاودت آن حضرت احمدنگر و آن نواحى را به تصرف درآورد . و محمد حسين ميرزا كه به دكن گريخته بود ، مراجعت نموده به پاى قلعه ، سورت آمد و آن را مستحكم يافت . به طرف كنبايت ايلغار نمود . و حسن خان كوكران ، حاكم كنبايت اين‌قدر فرصت يافت كه خود را به اسب رسانيده سوار شد و به احمدآباد رفت .\r\nو خان اعظم ، نورنگ خان ، ولد قطب الدين خان را كه پسر عمش بود ، با سيد حامد به دفع محمد حسين ميرزا نامزد نموده خود به جانب احمدنگر و دفع اختيار الملك متوجه شد . و نورنگ خان و سيد حامد بعد از جنگ بسيار ، محمد حسين ميرزا را به جانب احمدنگر\r\n\r\n","description":"","footnote":"","page_name":" 5884 ","page_number":774},
  {"content":"\r\n\r\nگريزانيدند . و خان اعظم در نواحى احمدنگر چند مرتبه افواج را به جنگ اختيار الملك فرستاد . و از طرفين ظفر و هزيمت واقع نشد . و روزبه‌روز گجراتيان نزد اختيار الملك مىرفتند و او قوت مىگرفت . و محمد حسين ميرزا به او ملحق شد .\r\nو بعد از اجتماع خلايق فراوان به عزيمت آنكه احمدآباد را به تصرف درآورند ، قرار دادند كه شبى به ايلغار به جانب احمدآباد روان شوند . و تا خبر شدن خان اعظم و تعاقب به شهر درآيند . يكى از ايشان اين خبر را به خان اعظم رسانيد . و خان اعظم همان لحظه متوجه احمدآباد شد . و قطب الدين خان را از جاگيرش طلب نمود . و بعد از مشورت به واسطهء بىاعتمادى نوكران متفرقه خاطر خان اعظم بر تحصن قرار گرفت ؛ چه ، مخالفان را ديگر كمكى و مددى از جايى نمىرسيد .\r\nو عرايض به درگاه عرش اشتباه به طلب مدد و كمك رفته بود و گجراتيان به پاى حصار احمدآباد آمده شهر را در ميان گرفتند . و هرروز از طرفين جمعى به ميدان آمده دادمردى و مردانگى مىدادند . و در يكى از معارك فاضل محمد خان ، پسر خان كلان بعد از كوشش بسيار به درجهء شهادت رسيد . و خان اعظم عرايض پىدرپى به درگاه فرستاده از سوانح حالات اعلام مىنمود . و چون آن حضرت از جرئت مخالفان مطلع شد ، با آنكه در آن نزديكى از يورش گجرات مراجعت شده بود و هنوز اسبان لشكريان آسوده نشده بودند ، ديگرباره عزيمت سفر گجرات فرمودند [ 724 الف 
  ] و لشكريان را به انعام اسب و زر بسيار مرفه الحال گردانيد و شجاعت خان را با جمعى از امرا به همراهى پيشخانه به تعجيل روانه فرمود . و ديوانيان حسب الحكم به سرانجام مهام عساكر منصور قيام نموده ، هرروز جمعى را به جانب گجرات روان مىكردند .\r\nو آن حضرت بعد از آنكه حسينقلى خان ، حاكم لاهور و سعيد خان ، حاكم ملتان را به محال حكومت ايشان فرستاد و خاطر از سرانجام مهمات صوب پنجاب جمع فرمود ، در روز يكشنبه بيست و چهارم ربيع الآخر سنهء نهصد و هشتاد و يك « 1 » پاى مبارك در ركاب سعادت درآورده به ايلغار عازم گجرات شد . و چون گجرات از آگره و فتح‌پور به غايت دور است و طى آن مسافت هرچند به ايلغار باشد به مدتى مديد ممكن است و بقاى مخالفان آن‌قدر زمان پسنديده و حميّت پادشاهانه نبود ، آن حضرت به نفس نفيس بر جمازه سوار شد ، و هركس از امرا كه در ركاب ظفر انتساب بودند بر جمازه‌ها سوار شده « 2 » روان شدند . و چون در هيچ منزل چندان توقف واقع نشد ، شب و روز قطع مسافت نموده به\r\n\r\n\r\n","description":"","footnote":"\r\n( 1 ) . م : سنهء احدى و ثمانين و تسعمائه .\r\n( 2 ) . م : بر جمازه‌ها آمده .\r\n","page_name":" 5885 ","page_number":775},
  {"content":"\r\n\r\nاجمير رسيدند ، و در جالور به لشكرى كه پيشتر روانه كرده بودند ، ملحق شدند .\r\nو راجه بكونداس و محمد صادق خان و ميرزا خان ، ولد بيرام خان و سيف خان كوكه در بيجان برادرش و خواجه غياث الدين على بخشى بيكى و سيد محمود خان بارهه و مير غياث الدين على ، ولد مير عبد اللطيف قزوينى و خواجه عبد اللّه و ميرزاده عليخان و مخصوص خان و فرصت خان و اسليم خان و عبد اللّه خان و محمد زمان و شيخ عبد الصمد و راى راىسينگه « 1 » كه توفيق وصول ركاب ظفر انتساب يافته بودند ، در سايهء چتر آفتاب نظير از اجمير روان شدند . و شاهقلى خان محرم و محمد قلى بيضا بيضاى و جمعى ديگر از پيش فرستادگان در اين شب ملحق گشتند . و در جالور به لشكرى كه پيشتر روانه كرده بودند ملحق شدند .\r\nو راجه بكونداس و محمد صادق خان و شجاعت خان و شهباز خان و راى راىسينگه و جمعى ديگر به سعادت زمين‌بوس رسيدند و بر جمعى كه به تعجيل در ركاب آمده بودند و جبا نداشتند ، در اين منزل جبا قسمت شد . و ديگرباره به تعجيل هرچه تمام‌تر روانه شدند . و از بيست كروهى پتن خواجه غياث الدين على بخشى به آوردن خان كلان و لشكر صوبهء پتن روان شد . و در پنج كروهى پتن به قصبهء بالبسانه آن جماعت به سعادت زمين‌بوس سرافراز شدند . و لشكرى در نهايت آراستگى مرتب گشت . و ترتيب لشكر و تعيين سردار هرفوج در اين منزل صورت وقوع يافت .\r\nجانى ميرزا خان و سيد محمود خان بارهه و شجاعت خان و صادق خان و دلاور خان در قول مقرر شد [ ند 
  ] . و مير محمد خان ، خان كلان ، با لشكر پتن ، حاكم ميمنه « 2 » شد . و وزير خان ، برادر آصف خان به ضبط دست چپ معين شد . محمد قلى خان بعباى « 3 » و ترخان ديوانه با جمعى از مردم آزموده به هراولى روان شدند . و آن حضرت با صد سوار كه هريك با هزار سوار برابر بودند در كمينگاه قرار گرفت كه از هرطرف به كمك حاجت افتد امداد نمايد .\r\nو مجموع لشكر سابق و لاحق بعد از شماره از سه هزار كس زياده نبود . و مخالفان از بيست هزار افزون بودند . و آن حضرت از غايت شجاعت مطلقا قلت دوست و كثرت دشمن را منظور نداشته ديگر باره به تعجيل روان شد . و يكى از قراولان را نزد خان اعظم به رسانيدن مژدهء قرب وصول رايات نصرت آيات فرستاده ، و در نواحى كرى خبر رسيد كه جمعى از مخالفان كه در آن قصبه بوده‌اند آمادهء جنگ بيرون آمده‌اند . فوجى از دليران به دفع‌شان « 4 » نامزد شده سزاى ايشان را در كنارشان نهادند .\r\n\r\n\r\n","description":"","footnote":"\r\n( 1 ) . م : + دربارى .\r\n( 2 ) . ق : تته .\r\n( 3 ) . م : تغباى .\r\n( 4 ) . م : دفع ايشان .\r\n","page_name":" 5886 ","page_number":776},
  {"content":"\r\n\r\nو افواج قاهره بىتحاشى به تعجيل تا سه كروهى احمدآباد آمدند . و جبّا خانهء خاصه در اين وقت بر جمعى كه در ركاب بودند ، قسمت شد . و خواجه غياث الدين على بخشى بيگ حسب الحكم به احمدآباد روان شد ، كه خان اعظم لشكر گجرات را به موكب عالى به وقت جنگ ملحق گرداند .\r\nداستان سام و حكايت رام نزد عقلا به خلاف نيست . و قصّهء رستم و سرگذشت اسفنديار پيش آمد و محمول بر تكلف شاعران سخن ساز نيست . آثار شجاعت كه از سلاطين سابق معين رسيده است ، مثل ايلغار سلطان جلال الدين منكبرنى از هندوستان به كرمان و از آنجا به گرجستان و معاودت به كرمان ؛ و فتح قرشى امير تيمور گوركان ؛ و تسخير هرات سلطان حسين ميرزا از فتح . . . « 1 » حضرت جنت‌آشيانى ظهير الدين محمد بابر پادشاه ، مجموع بر اعتماد بر غفلت غنيم است ؛ چه ، بر مطالعه‌كنندگان تواريخ مخفى نيست [ 724 ب 
  ] كه آن جماعت از روى اضطرار بعضى در شب به وقت آنكه مخالفان در خواب غفلت بوده‌اند و بعضى در روز به وقت تنهايى مخالف بر آن امور اقدام نموده‌اند .\r\nو از ابتداى آفرينش منقول نيست كه پادشاهى از روى اختيار ، با آنكه به جمع دويست هزار و سيصد هزار سوار قدرت داشته باشد ، به اندك مايه مرد ، با وجود علم بر كثرت دشمن و آسودگى اسبان ايشان و ناتوانى اسبان خود ، به ايلغار آمده ، بر جنگ دشمن - خصوصا كه برادرش به شجاعت ضرب المثل باشد - اقدام نموده باشد ؛ چه ، محمد حسين ميرزا به صفت شجاعت بىتكلف متصف بود و مكررا در معارك بر امور خارج از قدرت ابناى زمان اقدام نموده بود . و بعد مسافت از آگره به گجرات بر عالميان در غايت ظهور است .\r\nالقصه چون به حوالى لشكر دشمن رسيده شد ، معلوم گشت كه آن جماعت بر قرب وصول رايات نصرت آيات مطلع هستند . از كمال مروت و نهايت شجاعت ، آن حضرت استيصال مخالفان را به وقت غفلت تجويز نفرمود . و كوس و كور كه حسب الحكم به نوازش درآوردند .\r\nو مخالفان از آن صدا و غلغله « 2 » سراسيمه شده به ترتيب اسباب جنگ مشغول شدند .\r\nو محمد حسين ميرزا با دو سه سوار تا كنار آب آمد كه خبر تحقيق كند . سبحان قلى ترك كه از بنده‌هاى درگاه به كنار آب رسيده بود ، محمد حسين ميرزا از او پرسيد كه « اين چه لشكر است ، و سردار اين جماعت كيست ؟ » سبحان قلى گفت كه « جز نابيناى مادرزاد ، از طلوع آفتاب چيزى نمىپرسد . شكوه افواج پادشاهى و كوكبهء دولت شهنشاهى مخفى نمىماند .\r\nمحمد حسين ميرزا گفت كه « امروز چهارده روز است كه جاسوسان معتمد از مستقر\r\n\r\n\r\n","description":"","footnote":"\r\n( 1 ) . يك كلمه ناخوانا .\r\n( 2 ) . ق : + لشكريان .\r\n","page_name":" 5887 ","page_number":777},
  {"content":"\r\n\r\nخلافت آمده‌اند ، و آن حضرت را آنجا گذاشته‌اند . راهى چنين دور و دراز به اين زودى طى نمودن فوق طاقت بشرى است . و ديگر آنكه هميشه در ركاب آن حضرت فيلان جنگ ديده مىباشند . و اكنون هيچ فيل به نظر درنمىآيد . » سبحان قلى گفت كه « جاسوسان خبر تحقيق آورده‌اند كه چهارده روز قبل از اين آن حضرت در فتح‌پور بود امروز روز نهم است كه پاى مبارك در ركاب سعادت درآورده‌اند . و يقين است كه فيل به اين سرعت نمىتواند آمد . »\r\nمحمد حسين ميرزا به غايت انديشناك گشته به لشكرگاه خود مراجعت نموده به تسويه و تعبيهء صفوف پرداخت ، و اختيار الملك را با پنج هزار سوار به طرف دروازه‌هاى احمدآباد فرستاد كه مانع خروج خان اعظم و لشكر گجرات شوند . و خود با بيست هزار سوار از مغول و افغان و گجراتى و حبشى كه اكثر مردم آزموده بودند ، به قصد جنگ روان شد .\r\nو آن حضرت در كنار آب چندان توقف فرمود كه صفوف مخالف آراسته شد و هرچند معروض شد كه « غنيم را اين‌قدر فرصت دادن رسم طالبان فتح نيست . » آن حضرت فرمود كه « نهايت اقتدار مقتضى اين است . » و چون ايام توقف امتداد يافت و از خان اعظم نيز اثرى ظاهر نشد ، حكم شد كه لشكر هراول از آب بگذرد . در اين وقت شاه على اتكه سر يكى از مخالفان را در پاى سمند دولت انداخت . و اين صورت را لشكريان به فال نيك شمردند . و لشكر جوانغار به سردارى در اين حال بعد از عبور هراول از آب گذشت .\r\nو آن حضرت به نفس نفيس از آب بگذشت . و مجموع لشكر چون از عبور آن حضرت اطلاع يافتند به ترتيب مقيد ناشده از آب گذشتند . و محمد حسين ميرزا و شاه ميرزا با پانصد سوار كه در اكثر معارك از ايشان آثار شجاعت به ظهور آمده بود ، به هراول لشكر ظفر اثر حمله آوردند . و دو سه هزار تفنگ‌اندازو كولياى « 1 » از طرف مخالف كفار به آتش‌نشانى خود مشغول شدند . و دلاوران هراول و جوانغار بر آن درياى آتش زده مجموع به سلامت بيرون رفتند و با مخالفان دست و گريبان شدند .\r\nو به واسطهء كثرت مخالفان و شجاعت محمد حسين ميرزا نزديك شد كه لشكر هراول را چشم‌زخمى رسد . آن حضرت به نفس نفيس با صد سوار گزيده كه ايشان را از ميان تمام لشكر انتخاب فرموده بود و به همراهى خود سرافراز ساخته بودند كه در ركاب ظفر انتساب باشند ، بر محمد حسين ميرزا كه با سه هزار سوار نزديك رسيده بود حمله آورد . و محمد حسين ميرزا و شاه ميرزا نخست اين حمله را چون حمله‌هاى ديگر مردم دانسته به مدافعه پيش آمدند و حسب المقدور كوشش نمودند . اما ، بيت :\r\n\r\n\r\n","description":"","footnote":"\r\n( 1 ) . معنى آن معلوم نشد . در فرهنگ ناظم الاطباء « گولى » به معنى گلوله و گوى آمده است . شايد مراد اين واژه است .\r\n","page_name":" 5888 ","page_number":778},
  {"content":"\r\n\r\n چو خور گردد به جايى آشكارا * سُها را جز نهان گشتن چه يارا ؟ \r\nآن حضرت به فتح و نصرت مخصوص گشته ميرزايان روى از معركه برتافتند . و به وقت تعاقب ، سيف خان كوكه بىصرفه در ميان مخالفان درآمده شهيد شد . و محمد سهراب نام جوانى از خويشان نزديك محمد صادق خان در اين معركه به سعادت [ 725 الف 
  ] بىنهايت رسيد . و جميع مردمى كه در ركاب بودند ، به تعاقب غنيم رفتند . و آن حضرت كه از دنبال گريختگان رفتن را لايق مروت خود نمىدانست با دو سه كس بر جاى خود بايستاده به تماشاى جان‌سپارى بهادران مشغول شد . در اين وقت محمد وفاى شربتدار خاصه منظور نظر كيميا اثر آن حضرت شد كه با سه چهار كس به حرب و ضرب مشغول بود و سه چهار زخم يافته بود ، مع هذا تا ظفر نيافت آرام نگرفت .\r\nو با بشنگ در يارى نيز از حسن طالع به نظر آن حضرت درآمد كه با يكى از مخالفان مقابل شده به زخم برجه كه در دست داشت حريف را از پاى درآورد . و راكوداس « 1 » راجپوتى ديگر كه جبا نداشت و در ميان چند كس درآمده داد شجاعت مىداد ، به نظر آن حضرت درآمد . و چون هيچ‌كس حاضر نبود كه به كمك او فرستاده شود ، آن حضرت به نفس نفيس به آن طرف روان شد و تا رسيدن آن حضرت آن جماعت آن راجپوت مردانه را بر بالاى اسب پاره‌پاره كرده فرار نمودند .\r\nو محمد حسين ميرزا كه اسبش زخمدار بود ، به وقت فرار خواست كه از بوتهء زقّومى اسب جهاند . بىطاقتى اسب و اضطراب او باعث جدا شدن از زين شد . و گدا على نام تركى كه دانسته او را تعاقب نموده بود او را دستگير كرد . و جمعى كه بر ميسرهء لشكر ظفر اثر حمله برده بودند با وزير خان جنگ صعب كردند . و بعد از اطلاع بر فرار محمد حسين ميرزا شكست يافته بسيارى از ايشان به قتل آمد . و مير محمد خان و لشكر برانغار نيز چون نوبت به ايشان رسيد ، غنيم خود را مغلوب ساختند . و اكثر دلاوران به تعاقب مخالفان رفتند .\r\nو آن حضرت با دو سه كس در ميدان ايستاده بودند كه فوجى از لشكر منصور نزديك رسيد . و آن حضرت ايشان را طلب فرمود ؛ چه ، لشكر قول بود كه به وقت حمله بردن آن حضرت از سايهء چتر آفتاب پيكر دور افتاده بودند . و آن جماعت از ادراك سعادت ملازمت حيات تازه يافته ، حسب الحكم به تعاقب جمعى كه آن راجپوت را به قتل آورده بودند و محمد وفا را زخمدار كرده بودند ، روانه گرديد و بسيارى از ايشان را به قتل آوردند . و آن\r\n\r\n\r\n","description":"","footnote":"\r\n( 1 ) . م : راكوناس .\r\n","page_name":" 5889 ","page_number":779},
  {"content":"\r\n\r\nحضرت مقرون فتح و ظفر بر بالاى پشته [ اى 
  ] كه در كنار ميدان بود برآمده به مراسم شكرگزارى مشغول شدند . و يك‌يك از دليران و شجاعان كه ( دادمردى و ) « 1 » مردانگى داده بودند ، به سعادت زمين‌بوسى رسيده نوازش مىيافتند . و گدا على با ديگرى از نوكران خان كلان ، محمد حسين ميرزا را كه زخمى بر رخسار داشت ، در اين وقت به نظر آن حضرت درآوردند . و هركدام دعوى گرفتن او مىكردند .\r\nو چون از محمد حسين ميرزا پرسيده شد كه « تو را كدام يك بگرفت ؟ » در جواب گفت كه « من را نمك آن حضرت گرفت . » و آن حضرت از او سخنان پرسيده محافظت او به عهدهء راى راىسينگه شد . و آن حضرت وصول انتظار خان اعظم داشت . در اين وقت زياده بر صد سوار در ركاب ظفر انتساب جمع نشده بود كه شخصى از روى اضطراب خبر آورد كه فوجى عظيم از مخالفان نمايان شد . و جمعى تكذيب آن شخص نموده او را ملامت مىكردند كه زياده بر پنج هزار سوارهء مسلح و مكمل پيدا شد .\r\nو آن حضرت را از كمال تمكين مطلقا امرى كه موجب انتسام ضمير باشد در خاطر نگذشت . و در مقام تسلى حاضران شده بر زبان الهام بيان گذرانيد كه ديگر از اين لشكر كسى را جرئت آن نيست كه نزديك تواند آمد . و يكى را به تحقيق احوال آن لشكر تعيين فرموده ، و مشخص شد كه اختيار الملك گجراتى است كه به محافظت دروازه‌هاى شهر رفته بود . چون خبر شكست محمد حسين ميرزا را شنيده است از شهر بند بيرون آمده است .\r\nآن حضرت جمعى از بهادران را معين كرد كه به استقبال خصم رفته به زخم تير روى ايشان را از اين طرف برگردانند . و نقاره‌چيان را كه از دهشت دست از كار رفته بود ، گاهى به لطف و گاهى به عنف به نقاره نواختن بازداشت . و مجموع اين صد سوار به دلى قوى متوجه گجراتيان شدند .\r\nاختيار الملك طاقت شكوه آن حضرت نياورده روى به گريز آورد و لشكريانش از دو طرف آن پشته كه محل توقف رايات نصرت آيات بود گريزان شدند . و دلاوران لشكر ظفر مآثر ايشان را تعاقب نموده جمعى كثير به قتل آوردند . و آن جماعت به نوعى سراسيمه شده بودند كه بهادران سپاه ظفر آيات به ايشان رسيده تيرهاى ايشان را از تركش ايشان بيرون آورده به قتل‌شان مىآوردند . و راىسينگه كه محافظت محمد حسين ميرزا مىكرد در وقت رسيدن اختيار الملك و آن لشكر انديشه‌مند شده به خاطر رسانيد كه مبادا امرى روى دهد كه [ 725 ب 
  ] باعث خلاصى محمد حسين ميرزا شود . از كمال دهشت بىرخصت به قتل محمد\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 5890 ","page_number":780},
  {"content":"\r\n\r\nحسين ميرزا اقدام نمود و سرش را در پاى سمند دولت آن حضرت انداخت .\r\nو اختيار الملك به وقت فرار از لشكريان جدا شده به زقوم‌زارى « 1 » رسيد و سهراب نام تركمانى او را شناخته ، سر در پيش نهاد . به حسب اتفاق اختيار الملك به وقت جهانيدن اسب از زقّوم بر روى زمين افتاد . سهراب نام خود را به او رسانيده « 2 » خدمتش را به قتل رسانيد و سرش را دست‌آويز كرده به درگاه آمد و نوازش يافت . و خان اعظم و قطب الدين خان و بازبهادر و نورنگ خان و ديگر امراى گجراتى بعد از اين وقايع به سعادت زمين‌بوس رسيده ، مراسم تهنيت به جاى آوردند و به عواطف خسروانه سرافراز گشتند .\r\nو رايات نصرت آيات مقرون فتح و ظفر به عظمت هرچه تمام‌تر به شهر احمدآباد درآمد و در منازل حكام آنجا نزول اتفاق افتاد . « 3 » و فتح‌نامه‌ها به اطراف و اكناف عالم روان شد . و سر محمد حسين ميرزا و اختيار الملك را به آگره و فتح‌پور برده بر دروازه آويختند . و قطب الدين [ محمد 
  ] « 4 » خان با پسرش نورنگ خان به بروج و جانپانير به دفع شاه ميرزا كه به آن طرف گريخته بود رفتند . و شاهقلى خان محرم و لشكر خان مير بخشى و راجه بكونداس از راه ايدر به ميان ولايت رانا اودى سنك زميندار چيتور و كل مير حسب الحكم درآمدند . و مير محمد خان ، حاكم پتن شد . و وزير خان به دواجه و بدوقه رفت . و خواجه غياث الدين على [ قزوينى 
  ] مير بخشى به واسطهء نيكوخدمتىها در اين يورش به خطاب « آصف خان » امتياز يافته ، سرانجام مهمات گجرات به اتفاق خان اعظم معيّن شد .\r\nو رايات نصرت آيات مقرون فتح و ظفر عازم معاودت گشت . و در نواحى سروهى محمد صادق خان با جمعى از لشكريان به تأديب مفسدان و متمردان آن نواحى رفت . و ناگور و اجمير و ميرته به جاگير محمد صادق خان مقرر شد .\r\nو روز چهارشنبه ششم « 5 » جمادى الثانى نهصد و هشتاد و يك اجمير محل نزول اجلال شد .\r\nو اردوى بزرگ به تأنى كوچ كردن گرفت . و آن حضرت به ايلغار عازم دار الخلافه شد . و راجه تودرمل كه به موجب فرمان متوجه گجرات بود ، در اثناى راه به سعادت زمين‌بوسى رسيده حسب الحكم به تحقيق جميع « 6 » گجرات كه به تازگى مسخر شده بود ، رفت .\r\n\r\n\r\n","description":"","footnote":"\r\n( 1 ) . م : زقوم دارى .\r\n( 2 ) . عبد القادر بدائونى صحنهء مواجههء سهراب بيگ تركمان با اختيار الملك را اين‌گونه به تصوير كشيده . او مىنويسد وقتى سهراب بالاى سر وى رسيد ، اختيار الملك گفت « اى جوان تو تركمان مىنمايى و تركمانان غلام مرتضى على و دوستداران او مىباشند . من سيد بخارىام . مرا بگذار . » سهراب بيگ جواب داد « من تو را چون مىگذارم ؟ تو اختيار الملكى . من تو را شناخته ، سرگردان از دنبال تو شده‌ام . » - منتخب التواريخ ، ج 2 ، ص 170 .\r\n( 3 ) . منتخب التواريخ : « پنج روز در منزل اعتماد خان توقف واقع شد . »\r\n( 4 ) . افزوده از منتخب التواريخ .\r\n( 5 ) . منتخب التواريخ : سوم .\r\n( 6 ) . م : جمع .\r\n","page_name":" 5891 ","page_number":781},
  {"content":"\r\n\r\nو چون قصبهء بجور محل نزول همايون شد ، حكم شد كه جميع مردمى كه در ركاب ظفر انتساب آمده‌اند ، نيم نيزه - كه به لغت هندوستان « برجه » گويند - به دست گرفته به دار الخلافه درآيند . و آن حضرت نيز نيزه‌اى به دست مبارك گرفته عازم مقصد شد . و چندان خلايق از كرّه و فتح‌پور به تماشا بيرون آمده بودند كه مثل آن مجمعى كم نشان داده‌اند .\r\nو آن حضرت به عظمت و حشمتى كه قبل از آن و بعد از آن به نظر بينندگان درنيامده و نخواهد آمد ، به مستقر حكومت درآمد . و اين يورش از رفتن و آمدن و رفع مخالفان و سرانجام مهمات جاگيرداران ، به چهل و سه روز كشيد . « 1 » و مثل اين امرى از ابتداى آفرينش تا حال در كتب و تواريخ به نظر درنيامده است ؛ چه ، از آگره و فتح‌پور تا احمدآباد از پانصد كروهى شرعى مسافت زياده است .\r\nو به وقت توجه آن حضرت در احمدآباد و گجرات قريب به پنجاه هزار سوار مخالف تمام يراق موجود بود و به وقت رسيدن آن حضرت زياده بر سه هزار در ركاب ظفر انتساب جمع نشد . و فى الحقيقه همان صد سوار كه در ركاب ظفر انتساب بودند ، توفيق اين فتح يافتند .\r\nو در بيست و پنجم جمادى الآخر اين سال سنت ختان حضرت شاهزادگان به فعل آمد . و راجه بكونداس و جمعى كه به كوهستان ايدر و كونبل مير درآمده بودند ، اكثر ولايات را از مخالفان صافى كردند . و راجهء نرانيداس ، راجهء ايدر ، اظهار متابعت كرده امرا را استقبال كرد .\r\nو امرا مقضى المرام متوجه درگاه شده به آستان‌بوسى رسيده نوازش بسيار يافتند .\r\nو هم در اين سال راجهء تودرمل جميع گجرات را مسخر نموده « 2 » به درگاه آمد و به اتفاق لشكر خان عازم جونپور « 3 » شد كه منعم خان خانخانان را با لشكر آن صوبه به دفع افغانان كه بنگاله و بهار را در تصرف دارند روانه نمايد . و همت خسروانه اداى قروض شيخ محمد بخارى كه در يورش اول گجرات شهيد شده بود و سيف خان كوكه كه در اين مرتبه شهادت يافته بود ، نمود .\r\nو در شانزدهم شوال اين سال آن حضرت به عزيمت زيارت خواجه معين الدين « 4 » ديگر باره عازم اجمير شد . و در آن مزار متبركه در يك شب يك لك روپيه به فقرا و مستحقان تصدّق شد .\r\nو روز ديگرش شاهزاده عالميان سلطان سليم ميرزا را در آن مقام متبركه به طلا و [ 726 الف 
  ] و نقره و اقمشهء نفيس وزن كرده ، مجموع آن نقد و جنس را به ارباب استحقاق دادند . و رايات همايون عازم مراجعت گشته ، در هفتم ذيحجّهء همين سال فتح‌پور محل نزول موكب منصور شد .\r\n\r\n\r\n","description":"","footnote":"\r\n( 1 ) . منتخب التواريخ : « مجموع آمدن و رفتن به يك ماه و نيم ماه نكشيد . »\r\n( 2 ) . م : مشخص ساخته .\r\n( 3 ) . ق : جانپور .\r\n( 4 ) . م : + قدّس سرّه .\r\n","page_name":" 5892 ","page_number":782},
  {"content":"\r\n\r\nو آنچه در ولايت بنگاله در اين ايام سانح شد اين است كه سليمان كرّانى افغان « 1 » بعد از اولاد سليم خان بدان ملك مستولى شده بود و هميشه بر جادهء متابعت حضرت اعلى ثابت‌قدم بود و آن حضرت نيز او را به نوازش سرافراز ساخته حكومت آن ملك را بر او مسلم داشته بود ، به اجل طبيعى درگذشت . و پسر بزرگش ، بايزيد قايم مقام پدر شد . و بعد از يك ماه هانسو نامى كه پسر عم بايزيد بود « 2 » و خواهر بايزيد در نكاحش بود ، قصد بايزيد كرده ، در ديوانخانه بايزيد را به قتل آورده و خود نيز همانجا كشته شد . و داوود ، پسر ديگر سليمان جانشين برادر شد . و داوود به واسطهء شرب مدام و مصاحبت رنود و اوباش سررشتهء تدبير از دست داده ، به وقتى كه موكب منصور در گجرات به محاصرهء سورت مشغول بود ، حواشى ممالك محروسه را آسيب رسانيد .\r\nو اين معنى در گجرات به موقف عرض رسيد و فرمان صادر شد كه مجموع امراى آن طرف به اتفاق منعم خان به دفع مخالفان اقدام نمايند . محمد قلى خان برلاس و مجنون خان قاشقال و قيا خان و شاهم خان و وزير خان و ديگر امرا به منعم خان ملحق شدند . و به مقابلهء افغانان كه سردارشان بودى « 3 » نامى بود ، رفتند و چند روزى از طرفين داد مردى و مردانگى دادند . آخر الأمر صلحى در ميان آمد و هردو لشكر به جاى خود رفتند . تا آنكه آن حضرت راجه تودرمل را صاحب اهتمام فتح بنگاله كرده نزد خانخانان فرستاد . و در اندك وقتى لشكر بسيار جمع شده عازم ولايت بهار شدند .\r\nو ميان داوود و حاكم بنگاله و لودى كه از امراى بزرگ افغانان بود ، فى الجمله نزاعى به هم رسيده بود . و لودى به منعم خان عرايض فرستاده اظهار اطاعت نموده بود . و در اين وقت داوود مضطرب شده به لودى كتابات عجزآميز نوشت . بار ديگر متفق شدند و لودى به خدمت داوود رفت . و داوود در لحظه لودى را به قتل رسانيد . « 4 » و اين از امراى بزرگ افغان بود . و به صفت شجاعت و تدبير اتّصاف داشت . و چون دولت افغانان به سرحد زوال رسيده بود ، او از ميان ايشان رفت .\r\nو در كنار آب‌سول سر راه را بر لشكر ظفر اثر گرفت . و به جايى كه آب‌سول و سيروار به گنگ ملحق مىشود بر روى دريا جنگ شد . و افغانان منهزم شده چند كشتى ايشان به دست ( بهادران ) « 5 » لشكر منصور درآمد . و افواج قاهره از آب گذشته متوجه پتنه شد . و در آن ايام\r\n\r\n\r\n","description":"","footnote":"\r\n( 1 ) . منتخب التواريخ : سليمان افغان كررانى .\r\n( 2 ) . منتخب التواريخ : « يزنه [ - داماد 
  ] بايزيد بود . »\r\n( 3 ) . ق : بود .\r\n( 4 ) . لودى در آن حالت كه مردن خود را يقين كرد ، نصيحت از داوود دريغ نداشت و او را بر جنگ عليه اكبر شاه ترغيب كرد . متن نصيحت مشفقانه را در منتخب التواريخ ( ج 2 ، ص 175 ) مطالعه فرماييد .\r\n( 5 ) . م : ندارد .\r\n","page_name":" 5893 ","page_number":783},
  {"content":"\r\n\r\nبارندگى بسيار مىشد و با وجود كثرت باران و گل‌ولاى هرروز از طرفين جمعى به لوازم شجاعت مىپرداختند . و در اكثر معارك افغانان مغلوب شده به قلعهء پتته درآمدند . و منعم خان قلعه را محاصره نموده ، عرايض به درگاه فرستاد .\r\n\r\n","description":"","footnote":"","page_name":" 5894 ","page_number":784},
  {"content":"\r\n\r\n\r\nذكر وقايع سنهء نهصد و هشتاد و دو هجرى ، [ موافق سال نهصد و هفتاد و دوم « 1 » از رحلت « 2 » خير البشر 
  ]\r\nآنچه در ايران در اين سال سانح شد اين است كه شاه طهماسب وزارت ممالك ايران را به سيد حسن فراهانى و خواجه جمال الدين على تبريزى به شركت تفويض نمود . و ميرزا شكر اللّه اصفهانى به منصب استيفا سرافراز شد . و كار او به واسطهء رشد و كاردانى به كمال استقلال رسيد و روزبه‌روز ترقى كرده صاحب اختيار ايران شد .\r\nو در اين سال در اكثر ممالك ايران زلزله‌اى عظيم شد ؛ به تخصيص در كاشان . چنان كه اكثر منازل آن شهر شكست و بعضى از ديوارهاى حصار بيفتاد . و نزديك يك فرسخى شهر موضعى است فين نام كه قريب به سه هزار خانهء معمور در او بود . و در آن موضع چشمه [ اى 
  ] عظيم است كه از يك سنگ بيرون مىآيد و چهار آسيا بر آن آب داير است . و مسافران ربع مسكون مثل آن چشمه كمتر نشان مىدهند . و مدار زراعات و باغات كاشان بر آن آب است . و جميع مردم كاشان به وقت گل در آن موضع به سر مىبرند . القصه در اين زلزله آن موضع بالتّمام ويران شد و هركه در آن موضع بود هلاك شد .\r\nو از عجايب اتفاقات آنكه در آن ملك رسم است كه چون موسم پنبه چيدن مىرسد ، هر روز رعايا به زمين پنبه‌زار يكى از رعيت رفته به اتفاق پنبهء آن زمين را جمع مىآورند . و آن مجمع را سبب نشاط و انبساط مىدانند . در اين وقت اكثر رعايا به صحرا رفته به پنبه چيدن مشغول بودند و هركس در خانه بود هلاك شد .\r\n\r\n\r\n","description":"","footnote":"\r\n( 1 ) . ق : سنهء نهصد و نود و دويم .\r\n( 2 ) . م : 982 .\r\n","page_name":" 5895 ","page_number":785},
  {"content":"\r\n\r\nراقم حروف به حكم پدر خود به تفحّص احوال رعايا به آن موضع رفت . قريب به هزار و دويست كس كه نام ايشان تحقيق شد ، هلاك شده بودند و جمعى كه نام و نشانى نداشتند [ 726 ب 
  ] از اندازه بيرون بود . و به جاى خانه‌هاى آن موضع تل‌هاى خاك به نظر درآمد .\r\nو در اين سال قلعهء بلنكان « 1 » كه در تصرف كردان بود به سعى ييلاق حسين تكلو به تصرف الوس قزلباش درآمد . و امير خان موصلو ، حاكم همدان به واسطهء خبط دماغ با رعاياى آن ملك بدسلوكى آغاز كرد . و بدين جهت حكومت آن ملك به پولاد خليفه تعلق گرفت . او نيز به واسطهء بدمعاشى تغيير يافته ييلاق حسين تكلو ، حاكم همدان شد . و محمد بيگ ، ولد مير جعفر ساوجى در اين سال به وزارت اصفهان رفت .\r\nو در اكثر ممالك ماوراء النهر و تركستان عبد اللّه خان به حكومت مشغول بود . و عبد الكريم خان در كاشغر به ضبط ممالك موروث [ ى 
  ] اقدام مىنمود .\r\nو سلطان مراد به جاى پدر « 2 » به استقلال تمام فرمانده روم و اكثر فرنگستان بود .\r\nو آنچه در سواد اعظم هندوستان در اين سال سانح شد اين است كه چون امرا داوود افغان را در پتنه محاصره نمودند و اين خبر به موقف عرض رسيد و به تحقيق پيوست كه بىآنكه رايات نصرت آيات متوجه آن صوب شود فتح قلعه ممكن نيست ، آن حضرت در بيست و نهم ماه صفر نهصد و هشتاد و دويم « 3 » عازم آن ولايت شد .\r\nو اردوى بزرگ حسب الحكم به راه خشكى متوجه جونپور شده و آن حضرت با شاهزادگان و جمعى از امرا و نزديكان از راه دريا روان شد و در نواحى آگره به كشتى درآمده و قريب به هزار كشتى و ده هزار كشتيبان در اين يورش مهيا شده بود . و در اكثر كشتىها منازل دلگشا ترتيب يافته بود . و پوش‌هاى سقلاط « 4 » فرنگى رنگارنگ سامان كرده بودند . و ساكنان كشتى به فراغتى كه هرگز در منازل ميسر نيست قطع طريق مىنمودند ؛ چه ، در آب روان دغدغهء غرق نيست مگر آنكه كشتى به حسب اتفاق به كشتى ديگر برسد . و جميع ما يحتاج سفر در كشتىها مهيا و آماده بود . و اسب بسيار نيز به كشتى درآورده بودند . و به وقت نزول ، هرزمين كه پسنديدهء خاطر يورتچيان مىافتاد ، از هردو طرف آب محل نزول مىشد . و كشتىها را به كنار آورده بازمىداشتند . و جميع مردم شب به فراغت گذرانيده روز ديگر به كشتى درمىآمدند .\r\nو آن حضرت اكثر اوقات از كشتى بيرون آمده بر اسب سوار مىشد و به نشاط شكار\r\n\r\n\r\n","description":"","footnote":"\r\n( 1 ) . م : تلنكان .\r\n( 2 ) . ق : پدران .\r\n( 3 ) . م : سنهء اثنى و ثمانين و تسعمائه .\r\n( 4 ) . ظ : پوشش‌هاى سقرلاط بايد باشد .\r\n","page_name":" 5896 ","page_number":786},
  {"content":"\r\n\r\nمشغولى مىفرمود . و چون موسم طغيان آب بود ، كشتى بسيار به يك بار روان مىشد و بعضى از كشتىها شكسته شد . اما مجموع مردم به سلامت خلاص شدند . و از جملهء كشتىها كشتى نقاره‌خانه غرق شد . اما نقاره‌ها و كوركه‌ها بالتمام به سلامت بيرون آمدند . و بعضى مردم دست در نقاره‌ها كه بر روى آب مىرفت زده ، به سلامت خلاص شدند . و در محاذى قلعهء جبار بعضى از كشتىها به گردابى حايل رسيد و به توفيق اللّه به سلامت بيرون رفت . و خطّهء بنارس محل نزول جلال گشت .\r\nو شير بيگ تواجى از اين منزل نزد منعم خان خانخانان رفت كه خبر وصول رايات نصرت آيات به لشكريان رساند . و در نواحى سنه‌پور افواج كه از راه خشكى روانه شده بودند به موكب عالى ملحق گشتند . و مقرّر شد كه شاهزاده‌هاى كامگار و حضرات عاليات به جونپور روند . و آن حضرت نيز تا رسيدن خبر از منعم خان در جونپور توقف نمايد . و به اين عزيمت كوچ كرده شد . و در يحيىپور از توابع جونپور عرضه داشت منعم خان رسيد . چون معروض داشته بود كه « هرچند رايات جلال به تعجيل نهضت نمايد به صلاح دولت اقرب است » آن حضرت شاهزاده‌ها را به جونپور فرستاده عازم پتنه شد . و در اين روز خبر فتح بكّر رسيد .\r\nو تفصيل اين سخن آنكه سلطان محمود بكّرى چون كما ينبغى اطاعت نمىكرد ، محبعلى خان پسر مير خليفه حسب الحكم به ولايت بكر رفت و بجز قلعه اكثر آن ملك را به تصرف درآورد و سلطان محمود را مجال نمىداد كه سر از قلعه بيرون كند . و سلطان محمود مضطرب شده عرضه داشت نمود كه « قلعهء بكر را بجز محبعلى خان به هركه حكم شود ، مىسپارم . » و گيسو خان به اين خدمت معين شد . اما قبل از رسيدن گيسو خان ، سلطان محمود به اجل طبيعى درگذشت و گيسو خان بىمانعى به قلعه درآمده جميع اموال و اسباب سلطان محمود را به ضبط درآورد . و اين خبر را آن حضرت شگون گرفته به جانب پتنه روان شد .\r\nو بعد از اين هرجا كه كشتىها نزول مىكرد اردوى بزرگ از راه خشكى به همان موضع مىآمد . و در مقر كوچك‌پور فيلان بالتمام از آب گنگ عبور كردند . و در اين اوقات آن حضرت در شكارگاه ، يوزى به قصد آهويى بگذشت و به زبان الهام بيان گذرانيد كه « اگر اين آهو گرفتار مىشود افغانان اسير خواهند شد . » آهو به دست يوز درآمده [ 727 الف 
  ] نيم‌جانى به هزار تلاش بيرون برد . و آن حضرت يوزى ديگر بگذاشت و آن آهو طعمهء يوز دوم شده ، آن حضرت فرمود كه « داوود در اين مرتبه خواهد گريخت و بار ديگر گرفتار خواهد شد . » و همچنان شد .\r\nالقصّه هشتم ربيع الثانى معبر جوسار ، محل نزول اردوى بزرگ شد و عرضه داشت خانخانان رسيد كه يكى از سرداران معتبر افغان كه عيسى خان نيازى نام داشت با جمعى كثير\r\n\r\n","description":"","footnote":"","page_name":" 5897 ","page_number":787},
  {"content":"\r\n\r\nاز قلعه بيرون آمد و به يمن اقبال آن حضرت گرفتار شده به قتل رسيد . « 1 » و مخالفان به غايت دل‌شكسته شدند . و شانزدهم ماه ربيع الثانى حوالى پتنه محل نزول شد و منعم خان با جميع كشتىها و نوارهاى توپخانه كه با او همراه بود به استقبال آمد و در يك كروهى پيشتر به شرف بساط بوسى رسيد و افواج آراسته شد . و مجموع توپ و تفنگ را آتش دادند و بر مخالفان از مشاهدهء آن حالات آن‌قدر خوف استيلا يافت كه به هزار مشقّت آن روز را به شب رسانيدند .\r\nو منزل منعم خان رشك بهشت بر اين شده محل نزول جلال شد . « 2 » و خانخانان به لوازم مهماندارى كما ينبغى مشغول شده آنچه دست تنگش بدان مىرسيد ، بر طبق عرض نهاده و همان شب خان عالم با سه هزار سوار به تسخير قلعهء حاجىپور - كه در برابر قلعهء پتنه بر كنار آب گنگ و آب كندك واقع است - نامزد شد ؛ چه ، اكثر اوجهء مردم قلعه بيشتر از آن روى ( مىآيد ) . « 3 » خان عالم با لشكر به كشتىها درآمده از آب بگذشتند . و فتح خان نامى كه محافظ قلعه بود به جنگ پيش آمد . و خان عالم به قوت دولت روزافزون قهرا و جبرا آن قلعه را بگرفت . و نيز فتح خان را به درگاه فرستاد .\r\nو داوود به غايت مضطرب گشت و در مقام عجز شده ايلچيان به درگاه فرستاد . آن حضرت در جواب فرمود كه « بعد از ادراك سعادت ملازمت تقصيرات او معفوست و اگر بيرون نخواهد آمد و نمىخواهد كه مسلمانان از طرفين متضرّر شوند ، با آنكه ما را هزار نوكر مثل او هست ، به جهت صلاح مسلمانان جنگ او را اختيار نمىكنيم . به هرصلاح كه او راضى باشد اعلام نمايد كه به همان صلاح با او در ميدان مقاتله نماييم . تا آنكه ارادهء حق تعالى به نصرت هركه متعلق شده باشد ظفر يابد . » و ايلچى اين سخن را به داوود رسانيده از اين شجاعت ( خوف او بيشتر از پيشتر به غايت رسيد . ) « 4 »\r\nو در شب بيست و يكم ربيع الثانى از دروازهء كركى « 5 » به كشتى درآمده به طرف بنگاله گريخت و كوجر كه از امراى معتبر او بود ، فيلان نامى را از دروازهء امر خانه بيرون آورده نيم شب عازم بنگاله شد . و افغانان سراسيمه شده هركس به راهى عازم گريختن شد . جمعى كثير به واسطهء هجوم بر سر كشتىها در آب غرق شدند . و خلقى بىشمار در كوچه‌ها پايمال فيلان شدند . و از كثرت غلغلهء مردم شهر در مورچل‌ها آگاه شده حقيقت به عرض رسانيدند . و آن حضرت همان لحظه بر فيل خاصّهء بالسندر نام سوار\r\n\r\n\r\n","description":"","footnote":"\r\n( 1 ) . منتخب التواريخ : « به دست غلامى از لشكر خان به قتل رسيد . »\r\n( 2 ) . منتخب التواريخ : « قريب پنج پهارى - كه به دو سه كروهى پتنه پنج گنبديست متقارب بلند كه كفار سابق هند از خشت پخته برآورده بود - در منزل خانخانان نزول واقع شد . »\r\n( 3 ) . ق : ندارد .\r\n( 4 ) . م : ( خوف از پيشتر به غايت بيشتر شده ) .\r\n( 5 ) . م : كوكى .\r\n","page_name":" 5898 ","page_number":788},
  {"content":"\r\n\r\nشد . و افواج قاهره مسلح و مكمل حاضر شدند و عزيمت تعاقب فرمود .\r\nخانخانان و ديگر امرا معروض داشتند كه پادشاهان عظيم الشأن را در شب تعاقب غنيم نمودن توره نيست . لاجرم آن حضرت به ترتيب پاپاسل « 1 » لشكر مشغول شده به وقت طلوع صبح به شهر پتنه درآمد . و خانخانان را به ضبط اردو بازداشت و به نفس نفيس به تعاقب رفت كه فيلان نامى با او همراه بود . و از . . . « 2 » عميق‌ترين به وقت كثرت آب آن حضرت با اسب عبور مىفرمود و جميع لشكريان بر آب زده به سلامت بگذشتند ؛ چه ، شب به وقت عبور كوجر از آن آب پل شكسته شد و جمعى كثير از افغانان غرق شده بودند ؛ چنان كه به وقت عبور لشكر ظفر اثر از كثرت اجساد افغانان ، لشكريان به محنت گذشتند . و بهادران لشكر منصور به تعجيل روان شده خود را به فيلان رسانيدند . و هرساعت چند فيل از برابر به نظر آن حضرت در مىآمد . تا آنكه بيست و پنج كروه راه طى شد . و سيصد چهارصد زنجير فيل نامى تا رسيدن « 3 » به درياپور به دست درآمد .\r\nو آن حضرت آخر روز در درياپور نزول فرمود ، و بهادر خان و مجنون خان تعاقب كرده حسب الحكم رفتند و پنج شش روز در درياپور محل نزول بود . تا آنكه اردوى بزرگ ملحق شد . و خانخانان معروض داشت كه « ديگر اتمام اين كار را بنده‌ها كفاف‌اند . و هواى بنگاله لايق آن نيست كه آن حضرت به آن ملك درآيد . اكنون معاودت به مستقر خلافت مناسب دولت روزافزون است . » آن حضرت سخنان او را كه از محض اخلاص بود ، مسموع داشته عازم مراجعت شد . و جمعى كثير به كمك منعم خان مقرر فرمود . [ 727 ب 
  ] و چند روز در غياث‌پور توقف واقع شد .\r\nو فرخ خان و مظفر خان به تسخير قلعهء رهتاس كه مثل آن قلعه در ربع مسكون نيست نامزد شدند و كوچ‌بركوچ كنار آب‌جون محل نزول شد . و بعد از عبور آن حضرت به ايلغار عزيمت جونپور فرمود . و ششم جمادى الثانى به جونپور درآمده شد . و خان عالم كه به كمك منعم خان تعيين يافته بود ، به جهت سرانجام مهمات جاگير خود به درگاه آمد . و مقضى المرام مراجعت نمود . و اكثر محال جونپور به خالصه مقرر شد كه جاگيرداران آن ملك در پتنه و بنگاله عوض يافتند . و يصفوى خان و شيخ ابراهيم به ضبط آن محال معين گشتند . و سى و سه روز به جهت سرانجام مهمات آن صوبه در جونپور توقف نمود . و بعد از سرانجام مهمات آن ملك ، موكب منصور عازم دار الخلافه شد .\r\nو غازى خان بدخشى كه از ابناى زمان به فضيلت ممتاز بود و در بدخشان در سلك امراى\r\n\r\n\r\n","description":"","footnote":"\r\n( 1 ) . م : ياساسل . لفظ هندى است .\r\n( 2 ) . يك كلمه ناخوانا .\r\n( 3 ) . م : نارسيده .\r\n","page_name":" 5899 ","page_number":789},
  {"content":"\r\n\r\nبزرگ ميرزا سليمان انتظام داشت ، در اين ايام به سعادت آستان‌بوسى رسيده نوازش بىاندازه يافت . و آن حضرت كوچ‌بركوچ به سه منزلى آگره آمد و از آنجا عزيمت دهلى فرمود . و اهالى ماه رجب ظاهر دهلى محل نزول جلال شد . و مدتى اوقات به نشاط شكار مصروف شده ، و آصف خان در اين ايام از احمدآباد گجرات به درگاه آمده به شرف زمين‌بوس استسعاد يافت . و از معمورى آن ولايت سخنان به موقف عرض رسانيده نوازش يافت .\r\nو آن حضرت عزيمت زيارت مزار اجمير فرموده به راه نارنول روان شد . و خان اعظم در نارنول به سعادت ملازمت رسيد ؛ چه ، به عزم تهنيت فتح بنگاله از گجرات به ايلغار روان شده بود . و خان جهان نيز در آن ايام از لاهور به ايلغار به درگاه آمد و مراسم تهنيت به تقديم رسانيد . و آن حضرت به اجمير رفته بعد از مراسم زيارت عازم مراجعت شد . و حكم شد كه چون هرسال راه اجمير طى مىشود ، در هرمنزل عمارتى كه لايق نزول موكب منصور باشد احداث نمايند . و به موجب حكم عمارات عالى ساخته و پرداخته شد .\r\nو غرهء شوال دار السلطنهء فتح‌پور از غبار مقدم همايون رشك نگارخانهء چين شد . و منعم خان كه عازم بنگاله شده بود ، چون به قلعهء كرهى كه دروازهء بنگاله است رسيد ، افغانان طاقت توقف نياورده بىجنگ گريختند ، و افواج قاهره به فراغت به بنگاله درآمدند . و داوود افغان در دار الملك مانده خبر قرب وصول خانخانان شنيده به جانب اوديسه گريخت . و تمام ولايت بنگاله به تصرف اولياى دولت روزافزون درآمد . و راجه تودرمل با بسيارى از امرا به تعاقب داوود به جانب اوديسه رفت . و مجنون خان قاشقال به جانب گوره‌كات « 1 » كه از درگاه به جاگير او مقرر شده بود ، روان شد .\r\nو سليمان منگلى كه از اعاظم امراى افغانان و حاكم گوره‌كات بود ، با مجنون خان جنگ كرده شكست يافت و كشته شد . و غنيمت بسيار به دست قاشقالان درآمد و به خاطرجمعى به ولايت گوره‌كات درآمدند . و راجه تودرمل به مداران « 2 » كه نهايت ولايت بنگاله است و ابتداى اوديسه ، به تعجيل رفت و خبر يافت كه اكثر افغانان نزد او جمع شده‌اند ، در مقام جدال درآمد .\r\nلاجرم حقيقت به خانخانان اعلام نمود .\r\nو چون خبر جمعيت افغانان به خانخانان رسيد ، محمد قلى خان برلاس « 3 » و قمر خان و مظفر مغول و جمعى ديگر را به كمك راجه فرستاد . و راجه از مداران كوچ كرده به مخالفان « 4 » نزديك شد و او از جمعيت امرا اطلاع يافته به جانب دهرپور كوهه رفته محكم شد . و جنيد\r\n\r\n\r\n","description":"","footnote":"\r\n( 1 ) . م : كوره‌كاب .\r\n( 2 ) . منتخب التواريخ : مدارن .\r\n( 3 ) . م : محمد قليج خان برلاس .\r\n( 4 ) . م : مغولان .\r\n","page_name":" 5900 ","page_number":790},
  {"content":"\r\n\r\nعمو پسرش به نزديك لشكر ظفر اثر آمد . و راجه تودرمل و نظر بهادر و ابو القاسم نمكين را به دفع او فرستاد و ايشان تاختند . جنگ بىصرفه كرده شكست يافتند . محمد قلى خان برلاس و راجه تودرمل به عزم انتقام عازم جنيد شدند . جنيد طاقت نياورده به جنگل گريخت . و محمد قلى خان در آن ايام مريض شده به اجل طبيعى درگذشت .\r\nو راجه با ديگر امرا به مداران مراجعت نمودند . و قيا خان بىموجبى از راجه جدا شده به جنگل رفت . و مرتبهء ديگر خانخانان جمعى را به كمك راجه فرستاد . اما چون افغانان بالتمام جمع شده بودند ، مساعى خود را به قلعهء گنگ بنارس فرستاد ، و عزيمت جنگ مصمّم ساخته ناچار منعم خان به نفس خود عزيمت آن صوب نمود . و در جنوه « 1 » و گواليار به راجه [ 728 الف 
  ] ملحق شد . و بعد از مشورت به قصد جنگ داوود روان شدند . و چون راه دهرپور را افغانان محكم كرده بودند ، از راه كله‌دار « 2 » عزيمت قتال كردند . و داوود نيز به استقبال آمده در نك روى « 3 » از اعمال پرگنهء امرسى اتفاق مقابله افتاد . و منعم خان در قلب توقف نموده راجه تودرمل و اشرف خان را به ضبط برانغار فرستاد . و خان عالم با جمعى ديگر از امرا هراول شدند .\r\nو خان شاهم خان جلاير و پاينده محمد خان مغول و قتلق قاسم خان در جوانغار معين گشت . و داوود افغان نيز صف‌ها آراسته ، خود در قلب ايستاد . و اسماعيل خان را كه به « خانخانان » ملقب گردانيده بود ، حاكم جوانغار گردانيد . و اسكندر خان ، برادر جهان خان ، حاكم اوديسه كه سردار صاحب وجود بود ، در برانغار قرار گرفت . و گوجر خان كه در ميان افغانان به شجاعت ضرب المثل بود بر جاى خود بايستاد . و چون لشكرش متفرق شده بود ، افغانان او را در ميان گرفتند و عالم خان هراول شد . و فيل بسيار همراه بود . و چون صفوف نزديك شد ، گوجر بىتحاشى با فيل بسيار بر هراول لشكر منصور حمله آورد . و با آنكه توپ و ضربه‌زن بسيار بر فيل و فوج او انداختند و چند فيل نامى از پاى درآمد ، همچنان بىمحابا پيش آمده خود را به خان عالم و فوج هراول رسانيد . و به واسطهء هجوم فيلان ، اسبان بهادران لشكر ظفر اثر رم كرده ، آغاز سركشى كردند ، و صف هراول از ترتيب افتاد .\r\nو خان عالم كه بارها در معارك آثار شجاعت به ظهور آورده و در شجاعت ضرب المثل شده بود ، به جاى خود بايستاد . و چون لشكرش متفرق شده بود ، افغانان او را در ميان گرفتند .\r\nو خان عالم چند كس را به قتل آورد . آخر الأمر اسبش زخمدار شده بىطاقتى كرد . و خان عالم از وى جدا شده در هجوم مخالفان شهيد شد . و جمعى كه ميان هراول و قول به رسم اسمش\r\n\r\n\r\n","description":"","footnote":"\r\n( 1 ) . م : جتوه .\r\n( 2 ) . م : كله دوار .\r\n( 3 ) . م : تك روى .\r\n","page_name":" 5901 ","page_number":791},
  {"content":"\r\n\r\n( ؟ ) تعيين شده بودند هم طاقت حملهء گوجر نياورده منهزم شدند و به قول پناه آورده باعث برهم‌خوردگى صف قول شدند . و منعم خان هرچند سعى كرد كه شايد مردم را بازدارد ، سودى نكرد . ناچار به اندك مردم كه نزد او مانده بودند به استقبال حملهء مخالفان رفت و فدايىوار به مدافعه مشغول شده جمعى كثير را بر خاك هلاك انداخت .\r\nو چون مخالفان هجوم آورده بودند و افواج برهم خورده بود ، گوجر به منعم خان رسيد و چند زخم به او رسانيد . و منعم خان از كمال شجاعت با آنكه بجز تازيانه در دست نداشت ، با گوجر روبه‌رو شده به عوض شمشير چند تازيانه بر او زد . و از كمال شجاعت همچنان جنگ كنان از آن زمين كه تنگناى بود ، بيرون آمد . و لشكريان كه متفرق شده مىرفتند ، غنيم خانخانان را ديده فوج‌فوج شروع در مراجعت كرده به جنگ ايستادند . و به حكم خانخانان دست به تيراندازى گشوده ، فيلان فوج گوجر را بر جاى خود بازداشتند .\r\nو بهادران از اطراف مرتبه‌مرتبه جمع شدند . تا آنكه جمعى كثير گرد آمده بر گوجر حمله كردند و چند كس از افغانان را بر خاك هلاك انداختند . و از قوت دولت روزافزون در اين وقت تيرى بر مقتل گوجر آمده از پاى درآمد . و افغانان از قتل او سراسيمه شده روى به وادى فرار آوردند . و منعم خان تعاقب نموده جمعى كثير را از ايشان به قتل آورد . و راجه تودرمل و اشرف خان با اسماعيل خان خانخانان جنگ صعب كردند . در اثناى جنگ شخصى خبر شكست منعم خان ، بلكه قتل او را به راجه رسانيد . راجه از كمال شجاعت او را بر كتمان و پنهان داشتن اين سخن وصيت كرده همچنان به كار خود مشغول گشت و بر مخالف ظفر يافت .\r\nو شاهم خان و پاينده محمد خان نيز غنيم خود را مغلوب گردانيدند . و جميع افواج به يك بار متوجه قول داوود شده او را نيز منهزم ساخته و به وقت تعاقب چندان افغانان به قتل رسيد كه محاسب و هم از شمار آن عاجز آيد . و تمام فيلان افغانان در اين معركه به دست درآمد . و بعد از فتح ، منعم خان در همين منزل به جهت علاج زخم‌ها چند روزه توقف نمود .\r\nو جمعى كثير از افغانان دستگير شده بودند به حكم خانخانان همه به قتل رسيدند . و بر پنج كس از ايشان ابقا رفت . و لشكر خان مير بخشى در اين ايام به واسطهء زخم‌هاى گران كه در معركه به او رسيده بود ، درگذشت .\r\nو راجه تودرمل با جمعى از امرا به تعاقب داوود روان شدند و تا . . . « 1 » كانى رفتند ، و آنجا محقق شد كه افغانان [ 728 ب 
  ] چون مفرّى ندارند و از پيش درياى چين و از عقب لشكر نصرت قرين است ، لاجرم مجموع دل بر هلاك نهاده ، اهل و عيال در قلعهء گنگ مضبوط « 2 »\r\n\r\n\r\n","description":"","footnote":"\r\n( 1 ) . م : محبوس .\r\n( 2 ) . يك كلمه ناخواناست .\r\n","page_name":" 5902 ","page_number":792},
  {"content":"\r\n\r\nگردانيدند . و همه كفن در گردن انداخته قرار جنگ داده آمدند . بنابرآن حقيقت حال به منعم خان اعلام نمود . و خانخانان با آنكه زخمدار بود ، كوچ كرده به راجه ملحق شد و مجموع متوجه گنگ شدند . و كنار آب مهاندى محل نزول لشكر ظفر اثر گشت .\r\nو داوود و افغانان كه به غايت مضطرب شده بودند ، از در عجز درآمده ، كس نزد منعم خان فرستادند كه « جمعى مسلمان‌ايم ، به نهايت ولايت هندوستان و كنار درياى چين كه در دست كفار هندو بوده پناه آورده‌ايم . و جميع شرايط اطاعت را قبول داريم . اگر از روى مروّت قبول اطاعت اين جمع نموده‌ايد ، عند اللّه ضايع نخواهد شد . » و چندان از اين مقوله سخنان پيغام كردند كه منعم خان را بر عجز ايشان رحم آمده در مقام عفو شد . و مقرر گشت كه داوود افغان از قلعه بيرون آمده با خانخانان ملاقات نمايد و عهد و پيمان مؤكد گرداند .\r\nو روز ديگر مجلسى در كمال عظمت ترتيب يافته منعم خان با اكثر امرا و داوود نيز با جمعى كثير از مردم آنجا حاضر شدند . و داوود شمشير خود را از ميان گشوده نزد خانخانان نهاد كه « من از سپاهيگرى گذشتم . » « 1 » خانخانان در جواب گفت كه « چون تو سپاهيگرى را به طوع و رغبت ترك كردى ، اكنون ما نيز تو را در سلك بندگان درگاه آن حضرت در مىآوريم . و بعد از اين در دولتخواهى و جان‌سپارى به طريق ديگر بندگان ساعى باش . » و شمشيرى مرصع به جواهر قيمتى از قورچى خود گرفته ، در ميان داوود بست و او را بر ثبات قدم اطاعت و دولتخواهى به سوگندان غلاظ و شداد داده خاطر از جانب او مطمئن گردانيد . و اوديسه را به جاگير او مقرر ساخته عازم مراجعت شد . و از تانده - محل قرار حكام بنگاله است - عرايض به درگاه فرستاده جميع حالات را معروض داشت و نوازش بسيار يافت .\r\nو چون در ايام حكام سابق بنگاله جنت‌آباد كول - كه شهرى به غايت معظم بوده است - پايتخت سلاطين آن ديار مىبوده است و افغانان به واسطهء ناسازگارى آب و هواى آن زمين دو اين طرف آب گنگ احداث شهرى نموده‌اند و در آنجا به سر مىبرده‌اند ، در اين وقت منعم خان به خاطر رسانيد كه كول را به حال عمارت بازآورد . و به اين عزيمت از آب گنگ بگذشت . و هرچند مردم او را منع كردند ، سودى نكرد و به تخريب تانده و تعمير كول مشغول گشت .\r\n\r\n\r\n","description":"","footnote":"\r\n( 1 ) . منتخب التواريخ ( ج 2 ، ص 198 ) : « چون به مثل شما عزيزان زخمى و آزارى رسد ، من از سپاهيگرى بيزارم . »\r\n","page_name":" 5903 ","page_number":793},
  {"content":"\r\n . \r\n","description":"","footnote":"","page_name":" 5904 ","page_number":794},
  {"content":"\r\n\r\n\r\nذكر وقايع سنهء نهصد و هشتاد و سه هجرى ، [ موافق سال نهصد و هفتاد و سوم « 1 » از رحلت « 2 » خير البشر 
  ]\r\nدر اين سال در ايران امرى كه نوشتن را شايد سانح نشد ؛ چه ، شاه طهماسب به كمال استقلال رسيده بود و از هيچ طرف منازعى نداشت و به سرانجام جميع مهمات ملك و مال به نفس خودمشغولى مىنمود . و جميع طرف از نهايت روم كه نهايت مغرب است تا نهايت تركستان و هندوستان تا نهايت كنار درياى چين به نوعى در امن بود كه يك كس و دو كس با خروارهاى زر آمدوشد مىنمودند ؛ چه ، سلطان مراد ، قيصر روم به غايت مستقل بود و ولايت او به نهايت معمورى رسيده بود .\r\nهمچنين تمامت سواد اعظم هندوستان را از ابتداى آفرينش تا امروز كسى در ضبط در نياورده بود . بنده‌هاى درگاه خلايق‌پناه به نوعى مضبوط گردانيده‌اند كه بىتكلّف طبق زر بر سر يك كس هميشه ديده مىشود . و جميع زمينداران كه به واسطهء اعتماد بر كوه و جنگل اطاعت هيچ‌يك از سلاطين هندوستان نكرده بودند به طوع و رغبت در سلك دولتخواهان درآمده به مراسم جان‌سپارى قيام و اقدام مىنمايند .\r\nو قبل از اسلام از هندوستان در هرولايت حاكمى عليحدّه مىبوده است . و بعد از اسلام اكثر اوقات پنج شش پادشاه صاحب سكه و خطبه در هندوستان حكومت مىكرده‌اند كه هر يك از چند هزار سوار زياده داشته‌اند . اكنون به توفيق اللّه حكام جميع ممالك هندوستان مطيع و منقاد و باجگزار و فرمانبردارند .\r\n\r\n\r\n","description":"","footnote":"\r\n( 1 ) . ق : نهصد و نود و سيم .\r\n( 2 ) . م : 973 .\r\n","page_name":" 5905 ","page_number":795},
  {"content":"\r\n\r\nو در ماوراء النهر نيز به واسطهء استيلاى عبد اللّه خان فى الجمله امنيتى حاصل بود . و ايلچيان او هميشه به هندوستان آمده اظهار اخلاص و يك جهتى مىنمودند .\r\nو عبد الكريم نيز در كاشغر واسطهء امن و امان بود .\r\nو آنچه در بدخشان در اين سال سانح شده اين است كه بعد از آنكه ميرزا ابراهيم ، ولد [ 729 الف 
  ] ميرزا سليمان در بلخ گرفتار گشته كشته شد ، ميرزا سليمان در مقام تربيت فرزند او كه به ميرزا شاهرخ موسوم است درآمده بعضى از محال بدخشان را با وجود صغر سنّ به او داد .\r\nو ميرزا شاهرخ به تحريك فتنه‌انگيزان بدخشان بعد از فى الجمله اختيار و اقتدار با ميرزا سليمان آغاز خلاف نمود . و اكثر مردم بدخشان از ميرزا سليمان روگردان شده به ميرزا شاهرخ ملحق گشتند . و ميرزا سليمان را ديگر طاقت توقف نمانده با جمعى از خدمتكاران قديم و اهل و عيال متوجه كابل شد . و به خلاف متوقع ميرزا محمد حكيم با او نيكو معاش نكرد ، بلكه در همراه كردن و بدرقه تا كنار نيلاب اهمال كرد ، و افغانان چند جا بر سر راه ميرزا سليمان آمده قصد تاراج كردند . و ميرزا سليمان به نفس خود در اين معارك تردد بسيار كرده زخم تير يافت و پريشان حال به كنار نيلاب آمده عرضه داشتى به خط خود به درگاه خلايق پناه ارسال كرد و شكايت ميرزا شاهرخ و حكايت عبد اللّه ميرزا حكيم و اظهار فقدان اسباب سفر و بحر در كنار نيلاب در آن عريضه مندرج گردانيد .\r\nو آن حضرت در ساعت ورود عريضه جميع اسباب سفر چنان كه لايق چنان مهمان عزيزى باشد با پنجاه هزار روپيه زر نقد مصحوب خواجه آقا خان ارسال نمود و حكم شد كه راجه بكونداس به استقبال ميرزا سليمان رفته او را به اعزاز هرچه تمام‌تر به درگاه آورد . و خواجه آقا خان به تعجيل به لاهور رفته ما يحتاج ميرزا سليمان را مرتب ساخته به كنار نيلاب برد . و ميرزا سليمان كه حاصل چند سالهء بدخشان را مصحوب فرستاده به تعجيل مشاهده نمود . به غايت خوشحال و آسوده‌خاطر شد . و فرمان به طلب خان اعظم به گجرات رفت كه در وقت ملازمت ميرزا سليمان حاضر باشد .\r\nو به موجب حكم ميرزا عزيز كوكه هم‌عنان برق و باد به درگاه آمده نوازش بسيار يافت .\r\nو راجه بكونداس با لشكر آراسته به حدود نيلاب به ميرزا سليمان رسيده او را به لاهور آورد . و دو سه روز در لاهور به جهت آسايش توقف واقع شد . و پانزدهم رجب سنهء نهصد و نود و سيم به حوالى فتح‌پور رسيدند . و از موقف مرحمت حكم جهان‌پناه صادر شد كه جميع امرا و اركان دولت با لشكرهاى آراسته تا پنج كروه ميرزا سليمان را استقبال نمايند . و از دو طرف او تمامت اين مسافت را فيلان با جل‌هاى مخملى و زربفت و زنگ‌هاى زرين و سيمين بازداشته بودند . و در ميان هردو فيل يك ارّابه\r\n\r\n","description":"","footnote":"","page_name":" 5906 ","page_number":796},
  {"content":"\r\n\r\nيوز شكارى با قلاده‌هاى مرصع و جل‌هاى مخمل و زربفت فرنگى نگاه داشته بودند .\r\nآن حضرت نيز از روى مهمان‌نوازى سرافتخار ميرزا سليمان را به فرقدان رسانيده به نفس نفيس به عزم استقبال پاى سعادت در ركاب دولت آوردند و به شوكت و عظمتى كه هيچ عبارت به توصيف آن وفا نمىكند ، تا دو كروه راه تشريف بردند . و ميرزا سليمان را چون از دور نظر بر چتر شاهنشاهى افتاد پياده شده ، عازم دريافت سعادت ملازمت شد . و آن حضرت كبر سنّ ميرزا سليمان را منظور داشته ، فرود آمد . و ميرزا سليمان را از تسليم و رسوم بازداشته ، در آغوش عاطفت گرفت و سوار شد . و ميرزا سليمان را نيز حكم سوارى شد . و نزديك به آن حضرت روان شده آنچه پرسيده مىشد از احوال راه و بدخشان جواب مىگفت .\r\nو ميرزا سليمان از كثرت لشكر و فيل و ازدحام خلايق حيران و مضطرب تا درگاه عرش اشتباه آمد . و بعد از رخصت به مجلسى كه در غايت تكلف ترتيب يافته بود درآمده قريب به آن حضرت رخصت جلوس يافت . و در همين جشن جميع مردم و رفيقان ميرزا سليمان زياده بر آرزوى خود انعام يافتند . و نزديك به دولتخانهء همايون منزلى به ميرزا سليمان مرحمت شد .\r\nو در اين ايام ، منعم خان در شهر كول به واسطهء عفونت هوا به تب و با درگذشت . و آن مرض شايع شده جمعى كثير از الوس جغتاى در بنگاله فوت شدند . و چون منعم خان فرزندى نداشت و تفصيل اسباب و اموال او به درگاه آمد و حسينقلى خان ، خان جهان ، به حكومت بنگاله تعيين شد . و به اقسام مراحم و انواع عنايات از امثال و اقران ممتاز گشت و متوجه محل حكومت خود گشت .\r\nو ميرزا سليمان را چون سنين از ستين گذشته بود و به حدود سبعين رسيده بود ، عزيمت حج به خاطر افتاد . و اين معنى را به وسيلهء جمعى از مقربان معروض داشت و مرخص شد . و قريب يك لك روپيه از نقد و جنس در ما يحتاج سفر او [ 729 ب 
  ] مقرر و مصروف شد . و روپسى نام از برادران راجه با رهمل را با جمعى كثير همراه ميرزا سليمان فرستادند تا او را به قليچ خان برساند . و ايشان همراه ميرزا سليمان رفتند و در گجرات به قليچ خان رسيدند . و قليچ خان ، حاكم بندر سورت در ملازمت ميرزا سليمان به بندر رفت و او را به اعزاز به جانب مكه گسيل كرد .\r\nو در اين ايام حكايت تقسيم ممالك هندوستان در ميان آمد ؛ چه ، به واسطهء وسعت آن مملكت ، ديوانيان و بخشيان درگاه از عهدهء ضبط آن كما ينبغى بيرون نمىتوانستند آمد . لاجرم كل ممالك محروسه بر دوازده قسم منقسم گشت . جمع هر صوبه پانزده كرور حال حاصل چنان كه به جاى خويش بعد از اتمام كتاب و تفصيل\r\n\r\n","description":"","footnote":"","page_name":" 5907 ","page_number":797},
  {"content":"\r\n\r\nاسامى پرگنات و جمع سركار مرقوم گردد . إن شاء اللّه تعالى وحده العزيز .\r\nو خان اعظم كه حاكم گجرات بود ، در اين ايام از اعتمادى كه بر سبق خدمت ابوين و عنايتى كه آن حضرت به او داشت ، در وقت تعيين حكام هرصوبه با آنكه حكومت گجرات به دستور سابق بر او مقرر و مسلم شد ، معروض داشت كه « بعد از اين نيت توقف درگاه دارم ، و مطلقا به رفتن گجرات راضى نيستم . » و آن حضرت از كمال مرحمت مكررا او را نصيحت فرموده به جاى گجرات ، جاهاى ديگر از ممالك محروسه نامزد او شد . اما خان اعظم همچنان بر ترك سپاهيگرى به جد ايستاد و به آگره در باغ خود منزوى شد .\r\nو آن حضرت در هفتم ذيقعدهء اين سال عازم اجمير شد . و در اجمير به مسامع جلال رسيد كه داوود افغان بعد از فوت منعم خان چون سردارى صاحب وجود در بنگاله نبود و نيز عهد و پيمان را بر طاق نسيان نهاده با جميع افغانان بهار و بنگاله عازم تانده گشت و امرا طاقت توقف نياورده با جمعهم از بنگاله بيرون آمدند . و تانده به تصرف افغانان درآمد . آن حضرت ، سبحان قلى ترك را به تعجيل نزد خان جهان فرستاد كه هرجا رسيده باشد او را به تعجيل به لشكر پيش ملحق سازد . و خان جهان به موجب حكم به تعجيل به امراى بنگاله ملحق شده به اتفاق عازم كرهى شدند .\r\nو در حملهء اول قلعهء كرهى به سعى اسماعيل قلى خان ، برادر خان جهان به تصرف درآمد .\r\nو قريب به هزار و پانصد افغان در آن قلعه به قتل رسيدند . و سبحان قلى با عرضه داشت خان جهان به درگاه آمده حقايق معروض داشت .\r\nو آن حضرت در اين ايام در مقام استيصال رانا ، زميندار چيتور و كوهستان كوكند و كونبل مير « 1 » درآمده و مانسنگ ، ولد راجه بكونداس را با جمعى كثير از امرا به دفع او نامزد كرد . و آصف خان بخشى بيكى را نيز رفيق او گردانيده افواج منصور عازم كوهستان شده ، رايات عاليات عزيمت مراجعت به دار الخلافه فرمود . و در غرهء صفر سنهء نهصد و هشتاد و چهار فتح‌پور محل نزول موكب منصور شد .\r\n\r\n\r\n","description":"","footnote":"\r\n( 1 ) . م : كمل مير .\r\n","page_name":" 5908 ","page_number":798},
  {"content":"\r\n\r\n\r\nذكر وقايع سنهء نهصد و هشتاد و چهار هجرى ، [ موافق سال نهصد و هفتاد و چهارم « 1 » از رحلت « 2 » خير البشر 
  ]\r\nآنچه در ايران در اين سال سانح شد اين است كه در اوايل صفر اين سال شاه طهماسب پهلو بر بستر ناتوانى نهاده در ايام بىحضورى همچنان به سرانجام امور ملك و مال مشغولى مىنمود .\r\nو چون به واسطهء مرور شهور و سنين در عيار زر رايج ايران نقصان پيدا شده بود ، در اين ايام اكثر اكابر و اعيان ممالك ايران را به مجلس حاضر مىساخت و در باب شكستن زرهاى ناتمام عيار به نوعى كه به تجّار و مترددين نقصانى عايد نشود ، مشورت مىكرد . و دو سه روز اوقات صرف اين كار فرمود . و بعد از تشخيص ، دو سه روز از حرمسرا بيرون نيامد .\r\nو چون در اسافل بدن زخمى داشت و بعضى اوقات به جهت تداوى آن جراحت به ديوانخانه نمىآمد ، مردم همچنان خاطرجمع به امور مرجوعه مشغول بودند . اما چون آن زخم ناسور شده بود ، از كثرت وجع تب نيز عارض ذات خجسته صفات شهريار ايران شد . و با وجود اشتداد وجع و تب از كمال صبر و تحمل حتى طبيبان بر پريشانى احوال مريض تا روز آخر اطلاع نيافتند . و روز چهاردهم « 3 » شهر صفر طبيبان حاذق كه ملازم درگاه بودند از مشاهدهء احوال مضطرب و سراسيمه شده در فكر كار خود شدند .\r\nو خادمان حرمسراى شاهى كه هريك پسر خود را حاكم ايران قرار داده بود ، شروع در مكر و حيله و تدبيرهاى ناقص كردند . مادر سلطان حيدر ميرزا كه سلطانزاده خانم نام داشت ، و جانىپرور خانم مادر امامقلى ميرزا ، خواهر زال گرجى ، و مادر سلطان مصطفى ميرزا با\r\n\r\n\r\n","description":"","footnote":"\r\n( 1 ) . ق : نهصد و نود و چهارم .\r\n( 2 ) . م : 984 .\r\n( 3 ) . م : چهارم .\r\n","page_name":" 5909 ","page_number":799},
  {"content":"\r\n\r\nيكديگر اتفاق كرده [ 730 الف 
  ] قرار دادند كه چون اسماعيل ميرزا در قلعهء قهقهه محبوس است و هيچ‌يك از شاهزاده‌هاى حاضر طاقت مقاومت سلطان حيدر ميرزا را ندارند ، او را به درون دولتخانه مىبايد طلبيد كه به وقت فوت شاه بر بالين پدر حاضر باشد و بعد از وقوع اين واقعهء ضرورى تاج و تخت را متصرف گردد .\r\nو پريخان خانم ، دختر شاه كه اكثر مهمات ايران به استصواب او سرانجام مىيافت و در حيله و تدبير عديل و نظير نداشت و با سلطان حيدر ميرزا - چنان كه مكررا مذكور شد - دشمنى قديم داشت ، سراسيمه شده ، كس نزد شمخال چركس كه خالوى او بود ، فرستاد و او را از پريشانى حال آگاه گردانيد . و شمخال فى الحال نزد خلفاى روملو كه در مخالفت سلطان حيدر ميرزا با او متفق بود رفته ، قرعهء مشورت در ميان انداختند ، و به حيدر سلطان ترخان تركمان نيز اعلام نمودند .\r\nمجملا الوس قزلباش دو فرقه شدند . جمعى خواهان سلطان حيدر ميرزا بودند ، مثل حسين بيگ يوزباشى استاجلو با جميع اويماق استاجلو كه در اين اوقات الوسى از ايشان پرزورتر در ميان قزلباش نبود ؛ چه ، هشت كس از آنها صاحب طبل و علم بودند ، و اويماق قاجار و سلسلهء صفويه نيز با ايشان متفق گشتند . و تركمان آق‌قوينلو و قراقوينلو و طايفهء افشار و جماعت ذوالقدر و الوس شاملو و فرقهء تكلو و قوم روملو بر سلطنت اسماعيل ميرزا اتفاق كردند . و سلطان محمود ميرزا و سليمان ميرزا از فرزندان شاه در دست اين جماعت بودند .\r\nو سلطان حيدر ميرزا و سلطان مصطفى ميرزا را حسين بيگ استاجلو و صدر الدين خان صفوى ولد معصوم بيگ محافظت مىكردند . القصه ، اسباب ويرانى آماده و مهيا شده و مادر سلطان حيدر ميرزا يكى از ايشيك آقايان حرم را فرستاد كه سلطان حيدر ميرزا را از زبان شاه به دولتخانه طلبيد . و آن شاهزادهء ساده‌لوح بر بالين پدر حاضر شد . و از ضعف طالع سلطان حيدر ميرزا در اين روز نوبت پاس طايفهء شاملو و افشار و ذوالقدر بود ؛ چه ، شاه طهماسب مقرر گردانيده بود كه از جماعت قورچيان قديم و جديد كه قريب به ده هزار كس بودند ، هر شب جمعى در دولتخانه باشند .\r\nو چون سلطان حيدر ميرزا بعد از نصف شب به درون حرمسرا رفت و پدر را به غايت پريشان يافت ، چون معركه ناديده و گرم و سرد روزگار نكشيده بود ، مضطرب شده و به مشورت مادر در مقام دفع پريخان خانم - كه او نيز بر بالين پدر حاضر بود - درآمد . و پريخان خانم چون احوال را دگرگون ديد ، فى الحال از در عجز درآمده زارى كنان نزد برادرآمد و اظهار اخلاص و اتحاد نموده ميرزا به مثال اقوال سابق خود اظهار ندامت بسيار كرده گفت كه « اسماعيل ميرزا در قلعهء قهقهه محبوس است ، خليفة الصدر كه محافظ اوست\r\n\r\n","description":"","footnote":"","page_name":" 5910 ","page_number":800},
  {"content":"\r\n\r\nدولتخواه شماست . يقين است كه او خلاصى نخواهد يافت . اكنون ما ضعيفان را پناه ديگر نيست ، و از نقصان عقل كه در زنان مشهور است اگر سابقا سخنى گفته [ شده 
  ] باشد ، اكنون از آن نادم و پشيمان‌ام . » و مصحفى حاضر ساخته اقسام قسم ياد نمود كه مدت العمر بر جادهء موافقت ثابت قدم باشد . و سلطان حيدر ميرزا از كمال ساده‌لوحى فريب خورده دست از او بازداشت .\r\nهمان لحظه شاه طهماسب داعى حق را لبيك اجابت گفته به رياض رضوان خراميد . و قريب پنجاه و پنج سال به اكثر ممالك ايران سلطنت كرد . « 1 » ( و تاريخ وفاتش « شهنشه زير زمين » و تاريخ جلوس شاه اسماعيل « شهنشاه روى زمين » شد ) « 2 » و در ابتداى سلطنت ، سلاطين شيبانى اوزبك را كه با دويست هزار سوار به خراسان درآمده بودند شكست داد . و سلطان بايزيد ، ولد قيصر روم با فرزندان نزد او آمد و اسباب سلطنت و خزاين و دفاين او به حدّى رسيد كه بعد از اسلام هيچ‌كس از سلاطين ايران را ميسّر نشده بود .\r\nو ايران در وقت او به كمال معمورى رسيد . و به وقت فوت او راقم حروف از احمدى بيگ لشكر نويس استفسار عدد لشكر شاهى كرد . يكصد و چهارده هزار كس علوفه‌خوار به قلم درآمد . و در جباخانهء شاهى آن‌قدر اسلحه و اسباب جنگ جمع شده بود كه محاسب و هم از حساب آن عاجز بود ؛ چه ، از ابتداى سلطنت او تا انتها كه به دو قرن نزديك بود ، هرسال در اكثر ولايات ايران اسلحه آماده نموده به جباخانه مىآوردند . و در فراشخانهء شاهى از خيمهء مخمل و اطلس فرنگ و خرگاه نقاشى [ 730 ب 
  ] و چپق گلابتون دوزى و گليم‌هاى ابريشمى چندان جمع شده بود كه پيش از آن در سركار هيچ‌يك از پادشاهان جمع نشده بود . و دوازده هزار اسب و دوازده هزار شتر در سركار او به وقت فوت موجود بود .\r\nو سلطان حيدر ميرزا بعد از رحلت پدر شمشير شاهى بر ميان بسته ، تاج سلطنت بر سر نهاد .\r\nاما پريخان خانم چون از فريب دادن برادر فارغ شد ، كس نزد شمخال خلفا فرستاده پيغام رد كه « سلطان حيدر ميرزا را در درون دولتخانه به دست مىتوان آورد ؛ چه ، تمام مردمش كه با ما متفق‌اند ، اينجا حاضرند . » و همان لحظه قورچيان [ ى 
  ] كه در دولتخانه بودند كس به طلب اسلحه فرستاده به ضبط دروازه‌ها مشغول شدند . و تا جمع آمدن اويماق استاجلو و متفقان ايشان اكثر مردمى كه بر پريخان خانم متفق بودند به دولتخانه درآمدند . و سلطان حيدر ميرزا چون تاج پدر بر سر و شمشيرش برميان بست ، از حرمسرا به قصر بازآمد ؛ به گمان آنكه\r\n\r\n\r\n","description":"","footnote":"\r\n( 1 ) . م : به استقلال حكومت كرد .\r\n( 2 ) . م : ندارد . تاريخ دقيق فوت شاه طهماسب سه‌شنبه پانزدهم صفر سال 984 است ، و مدت سلطنتش پنجاه و سه سال و شش ماه و بيست و شش روز بود . ماده تاريخ مرگ او « گورش پرنور » است .\r\n","page_name":" 5911 ","page_number":801},
  {"content":"\r\n\r\nمنازعى بالفعل حاضر نيست و اسماعيل ميرزا در قلعه محبوس است .\r\nو چون قورچيان شاملو و ذوالقدر و افشار و تركمان بر سلطان حيدر ميرزا افتاد ، نخست از كمال شكوه شاهزاده به تهنيت سلطنت زبان گشودند . اما در ضبط دروازه‌ها به اقصى الغاية ساعى شدند . و زمان زمان از خلفا و شمخال و سرداران هراويماق خبر به ايشان مىرسيد كه در محافظت دولتخانه سعى مىبايد كرد كه بعد از طلوع صبح بدانچه صلاح باشد ، عمل نموده خواهد شد .\r\nو سلطان حيدر ميرزا چون لحظه‌اى توقف كرد و مطلع شد كه دروازه‌ها محفوظ است و هيچ‌كس از دوستان و مخلصان را نزد او راه نيست ، سراسيمه شده و به خط خود رقعه به سلطان مصطفى ميرزا برادرش نوشت كه « از بىعقلى زنان به دولتخانه درآمده‌ام و راه بيرون بند و بست است . بىتوقف با لشكر به خلاصى من مىبايد آمد ، و الّا كار مشكل است . » و به هرحيله كه ممكن بود ، زنان آن رقعه بيرون بردند .\r\nو سلطان مصطفى ميرزا چون از اين حال آگاه شد ، صدر الدين خان ، ولد معصوم بيگ و حسين بيگ يوزباشى را طلب نموده قرعهء مشورت با او درانداخت . و چون تا آن غايت قزلباشان نسبت به سلسلهء شاهى اظهار اخلاص نموده در كمال ادب سلوك مىكردند ، حسين بيگ گفت كه « بر سر دولتخانه رفتن خلاف ادب است ؛ چه ، هنوز جسد شاه در دولتخانه است .\r\nمبادا امرى خلاف ادب به ظهور آيد . و يقين است كه هيچ‌كس از قزلباشان را حد آن نيست كه نسبت به سلطان حيدر ميرزا با وجود گرفتارى امرى يا مرضى تصور توانند كرد . صبر مىبايد كرد كه چون روز شود و نوبت خدمت آن جماعت به اتمام رسد تا وقت نوبت خدمت اين طايفه شود ، به اتفاق به در دولتخانه رفته و به خلفا پيغام مىكنيم كه نوبت خدمت ماست . اگر راه به دولتخانه يافتيم فهو المطلوب ، و الّا بر عالميان ظاهر شود كه ابتداى خلاف ادب از آن جماعت شد ؛ چه ، هركس به نوبت خود به موجب مقرر در خدمت خود مىبايد بود . »\r\nو سلطان ابراهيم ميرزا ، ولد بهرام ميرزا كه به هردو طرف متفق نبود و به حسب ظاهر با سلطان حيدر ميرزا اظهار اتفاق مىكرد ، چنان كه بايد در استخلاص ميرزا سعى نكرد . و بعد از طلوع صبح تمام خاص و عام بر فوت شاه مطلع شدند ؛ چه ، از طرفين مردم سلاح پوشيده درآمدند و دروازه‌هاى دولتخانه بسته شد . و خلفا و موافقان دلو بداغ روملو و دو سه كس ديگر را نزد سلطان مصطفى ميرزا و حسين بيگ يوزباشى فرستادند كه « نزاع باعث ويرانى ايران است . صلاح در آن است كه اسماعيل ميرزا را نيز از قلعه طلب نماييم و بعد از آن به اتفاق جميع الوس هركس شايستهء سلطنت باشد ، همه متابعت نماييم . »\r\nو چون بر آمدوشد فايده [ اى 
  ] مترتب نگشت و ثلث روز به گفت‌وشنيد گذشت و سلطان\r\n\r\n","description":"","footnote":"","page_name":" 5912 ","page_number":802},
  {"content":"\r\n\r\nحيدر ميرزا از درون هرساعت سخنان مضطربانه پيغام مىكرد ، سلطان ابراهيم و سلطان مصطفى ميرزا و حسين بيگ يوزباشى و صدر الدين خان ، پسر معصوم بيگ و عليخان بيگ گرجى خالوى سلطان حيدر ميرزا و زال گرجى و برادران با اعيان الوس استاجلو در منزل حسين بيگ يوزباشى - كه سلطان مصطفى ميرزا نيز آنجا بود - جمع آمدند و تا نصف روز مشورت كردند . آخر الأمر قرار به آن دادند كه « به اتفاق مسلح شده به در دولتخانه مىرويم و خواهىنخواهى درمىآييم . »\r\nو چون مردم به ( عزيمت ) « 1 » سلاح پوشيدن برخاستند [ 931 الف 
  ] حسين بيگ گفت كه « اينجا به قدر حاجت اسلحه موجود است . » و در يك ساعت آن‌قدر سلاح كه تمام حضّار را كفاف بود حاضر ساخته ، و اكثر مردم همين مكان مسلح شدند . و ثلث آخر روز سلطان مصطفى ميرزا بيرون آمده سوار شد .\r\nو ديگر از نشانه‌هاى ضعف طالع سلطان حيدر ميرزا آنكه ايام بهار بود و تمام لشكر قزلباش اسبان خود را به ييلاقات قزوين و جرفادقان و سلطانيه فرستاده بودند ، و به جهت ضرورت اسب رهوار حاضر و استرجلو « 2 » در قزوين نگاه داشته بودند و در موقف بسيارى از قورچيان اوساس به اسب محتاج بودند . لاجرم هرجا اسب مىيافتند ، متصرف مىشدند . و نزد رعيت و سوداگر نيز آن‌قدر اسب كه به ايشان وفا نمايد نبود . لاجرم اكثر سواره و بعضى پياده عازم دولتخانه شدند .\r\nو از آن طرف سلطان محمود ميرزا و سليمان ميرزا و شمخال و خلفا از راه ميدان اسب به دولتخانه درآمدند ؛ چه ، دروازه‌ها به دست ايشان بود و از راه درگاه شاهى اين طايفه روان شدند .\r\nاما سلطان ابراهيم ميرزا چون به نواحى خانهء خود رسيد ، عطف عنان نموده به منزل خود رفت . و نخستين امرى كه موجب انقسام [ صحت 
  ] سلطان مصطفى ميرزا و الوس استاجلو شد ، اين بود .\r\nالقصه ، چون به نواحى خزانهء شاهى رسيدند ، حسين بيگ خزانه‌دار . . . « 3 » خزانه مسلح و مكمل شده دروازه‌ها استوار ساختند ؛ چه ، گمان ايشان آن بود كه اين لشكر به قصد خزانه سوار شده ، و كوچه چون تنگ بود و جمعى به تفنگ انداختن بر زير دروازهء خزانه مشغول بودند ، لحظه‌اى آن مردم بر جاى خود توقف كردند . و چون خزانه‌دار را معلوم شد كه سلطان مصطفى ميرزا همراه است و به دولتخانه مىروند ، دست از تفنگ انداختن بازداشت . و اين جماعت قريب به غروب نيّر اعظم نزديك به در دولتخانه رسيدند . و مردم درون دولتخانه\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . جلو : لفظ تركى است به معنى عنان اسب و كنايه از اسب كوتل و جنيبت هم هست - برهان قاطع . اين‌جا مراد استريدك است .\r\n( 3 ) . چند كلمه ناخواناست .\r\n","page_name":" 5913 ","page_number":803},
  {"content":"\r\n\r\nدروازه‌ها را محكم كرده اسباب حصاردارى مهيا داشته بودند . و غلامان چركسى بند و قچى شاهى با شمخال خان اتفاق نموده به دولتخانه درآمده بودند .\r\nو در جلو خانه به واسطهء تفنگ بسيار كار بر ايشان تنگ شد . زال و جمعى از بهادران بر دروازه تاخته خود را به پاى ديوار رسانيدند . كشك استاجلو كه از امرازاده‌هاى معتبر آن طايفه بود ، در اين تاختن به زخم تفنگ كشته شد . و زال كه فى الحقيقه رستم دستانى بود ، به پاى ديوار آمده به هرحيله كه توانست بر ديوار سوار شد . و جمعى به شكستن دروازه مشغول شدند . و زال به رفيقان مقيد ناشده خود را از ديوار به ميان دولتخانه انداخت . و سلطان قلى بيگ شاملو ، برادر حسينقلى بيگ ، حاكم سبزوار كه به سراغوار مشهور است به زال دچار شد .\r\nو كارش به يك زخم شمشير زال به آخر رسيد . و ديگران متفرق شده زال خود را به دروازه رسانيد و دروازه شكسته شد . و خلايق درآمدن به در آستانهء شاهى كه مدت‌ها سجده‌گاه آن طايفه بود ، پايمال سواران شدند .\r\nو در ميان بازار و باغچهء ديوانخانه بازار حرب گرم شد و از طرفين داد مردى و مردانگى دادند . اما طايفهء استاجلو هجوم آوردند و آن جماعت را به يك مرتبه پريشان و متفرق گردانيدند . و خلفا و شمخال و آن جماعت چون رسيدن لشكر بر در دولتخانه مشاهده نمودند ، در فكر كار سلطان حيدر ميرزا شدند ، و به در حرمسرا آمده ميرزا را طلب نمودند . و مادر بىعقل ميرزا كه به دست خود ، فرزند خود را محبوس كرده بود ، و سلطان حيدر ميرزا را در ميان زنانى كه به بالين شاه توجه مىكردند ، مخفى داشت . و بعضى گويند كه رخت زنانه در او پوشانيده بود . و پريخان خانم و مادرش چون فرصت يافتند رهنمايى كرده ميرزا را به دشمنان نمودند . و آن جماعت بىمروت او را دستگير كرده از ميان زنان بيرون آوردند .\r\nو در آن وقت زال و رفيقان نزديك به منزلى كه سلطان حيدر ميرزا در آنجا بود رسيدند . و با آنكه زخم تفنگى به پاى زال رسيد ، همچنان در خلاصى ميرزا ساعى بود . و چون خلفا و شمخال غلبهء مخالفان را مشاهده نمودند ، دليل خان نام روملو را كه به شرارت و بدنفسى و خبث باطن مشهور بود ، به قتل ميرزا تعيين كردند . و آن حرام‌نمك بىمروت به زخم‌هاى شمشير پىدرپى آن نونهال جويبار سلطنت را از پاى درآورد . « 1 »\r\nمقارن اين حال زال و همراهانش نزديك رسيدند و چشم ايشان بر سر سلطان حيدر ميرزا\r\n\r\n\r\n","description":"","footnote":"\r\n( 1 ) . در خصوص حبس و قتل حيدر ميرزا كه بنابه دسايس و خيانت‌هاى پريخان خانم و به دستيارى شمخال خان چركس ، خال پريخان خانم صورت گرفت - نصر اللّه فلسفى ، زندگانى شاه عباس ، ج 1 ، ص 16 به بعد . حيدر ميرزا به هنگام مرگ 22 سال داشت . پريخان خانم نيز در شب نهم ذيحجّهء سال 985 به دست للهء خود خليل خان در خانهء خود خفه شد . وى در اين زمان 30 سال داشت .\r\n","page_name":" 5914 ","page_number":804},
  {"content":"\r\n\r\nكه لايق افسر بود افتاد . لاجرم خايب و خاسر مراجعت نمودند . و چون تاريك بود و مخالفان پريشان شده بودند ، كسى تعاقب سلطان مصطفى ميرزا و همراهان نكرد . و سلطان مصطفى ميرزا را حسين بيگ و صدر الدين خان از دولتخانه بيرون آورده به منزل حسين بيگ بردند . و بعد از مشورت قرار دادند كه به خراسان روند [ 731 ب 
  ] چه ، حاكم هرات ، شاهقلى خان سلطان استاجلو بود ، و سرى بيگ قورچى تير و كمان در وى حاكم بود ، و محمود بيگ صوفى اغلان استاجلو . . . « 1 » حكومت مىكرد .\r\nو همچنين در اكثر محال خراسان يكى از اويماق استاجلو حاكم و داروغه بود و حسين بيگ كه صاحب خزانه بود و زر بىنهايت نزد او بود ، هرچه توانست از نقد و جنس با خود برداشته با سه هزار كس سوار در ركاب سلطان مصطفى ميرزا عازم خراسان شد . و سلطان مصطفى ميرزا كه از عدم اتفاق الوس قزلباش اطلاع داشت ، به حسين بيگ گفت كه « بردن من عيب است . » حسين بيگ از اين سخن برآشفت و سخنان درشت گفت ، بلكه اسب ميرزا را به تازيانه بزد . اما تا يك فرسخ زمين نصف مردم مراجعت كردند . و چون شب به نيمه رسيد زياده بر دويست سوار با ايشان همراه نماند .\r\nو از ضعف طالع با آنكه مجموع اين مردم سال‌هاى دراز در قزوين و آن صحراها سير و شكار مىكردند ، در اين شب راه گم كردند و تا قريب به صبح در گل‌ولاى و صحرا [ ى 
  ] حسين بيكى سرگردان بودند . و در اين سرگردانى حسين بيگ و برادرش شاهقلى بيگ و دو سه كس ديگر باقى ماندند . و حسين بيگ ناچار به طرف همدان روان شد كه شايد خود را به ولايت قيصر روم رساند ؛ چه ، اكثر كردستان و تمام عراق عرب در تصرف خواندگار بود .\r\nو چون نزديك به الوس بيات كه در صحراهاى همدان به سر مىبرند رسيد ، سلطان مصطفى ميرزا كه به رفتن روم راضى نبود و در اين چند روز از محنت به تنگ آمده بود از حسين بيگ بگريخت و به نواحى خانهء يكى از صحرانشينان آمده ، كارد مرصعى كه همراه داشت بيرون آورده به صاحبخانه داده در عوض نان طلب نمود . و آن شخص ماحضرى به نظر درآورد و خود نزد حاكم الوس رفت و حقيقت معلوم او كرد . و سردار طايفهء بيات با جمعى كثير ميرزا را احاطه نموده به منزل خود برد و به اسماعيل ميرزا اعلام نمود .\r\nو آن جماعت چون صبح شد به در خانهء پريخان خانم آمدند و حكم تاراج قوم استاجلو و اولاد معصوم بيگ حاصل نمودند . و در يك لحظه خانهء بسيار به تاراج رفت . و زال كه زخم كارى داشت ، به خانهء خود رفته بود . جمعى رفته او را به مجلس آوردند و سخنان\r\n\r\n\r\n","description":"","footnote":"\r\n( 1 ) . جاى يك كلمه خالى است .\r\n","page_name":" 5915 ","page_number":805},
  {"content":"\r\n\r\nپرسيده جواب‌هاى درشت شنيدند . و همان لحظه به قتلش رسانيدند .\r\nو عليخان بيگ گرجى بعد از بيرون آمدن از دولتخانه به منزل خود رفته زن خود را سوار كرد و بگريخت و ديگر از او نام و نشان پيدا نشد . و سلطان ميرزا و سلطان محمود ميرزا به اتفاق خلفا و ديگر امرا به دولتخانه درآمدند و در مقام غسل و كفن و دفن شاه طهماسب شدند ؛ چه ، بعضى از شب اولى « 1 » و شبانه‌روز ديگر بعد از فوت كسى متوجه اين امر نشده بود ، و بلكه به وقت جنگ تيرى چند به جامهء خواب شاهى رسيده بود . و جسد سلطان حيدر ميرزا نيز قريب به شاه افتاده بود .\r\nالقصه ، فخر الدين سماكى و خواجه افضل تركه و بعضى ديگر از علما به مراسم كفن و دفن اقدام نموده در همان خانه كه شاه فوت شده بود ، مدفون شد . و سلطان سليمان ميرزا از كمال قساوت قلب در اين وقت بازوبندى كه بر بازوى برادرش سلطان حيدر ميرزا بسته بود ، گشوده متصرف شد . و طبيب ابوذر « 2 » پسر ملاصدر الشريفه طبيب كه در اواخر ايام حيات شاه به درجهء اعتبار رسيده بود ، در اين وقت به نظر ميرزا سليمان درآمد ، و ميرزا كه از او آزردگى بسيار « 3 » داشت ، فى الحال به قتلش حكم كرد . و آن بيچاره را همان‌جا پاره‌پاره كردند .\r\nو احوال اسماعيل ميرزا اين است كه چون شاه طهماسب دانست كه الوس استاجلو و موافقان ايشان از او آزرده‌خاطر هستند - چنان كه اشعارى به اين معنى رفت - ارك قلعهء قهقهه را به اولاد امير ارسلان سلطان افشار سپرد . و مقرر كرد كه هميشه پنجاه نفر از ايشان با شمشير و سپر در بالاى ارك باشند . و خليفه ، انصار مراد اغلان را كه صاحب الوس و تبع بسيار بود و با قوم استاجلو نفاق داشت ، به محافظت اصل قلعهء قهقهه « 4 » نامزد كرد . و حكم شد كه سى چهل نفر از مردم معتمد خليفه انصار نيز هميشه بر بالاى ارك باشند . و از فرار اسماعيل ميرزا و آنكه كسى قصد او نمايد ، خاطرجمع نمود .\r\nو مدتى بر اين نهج اسماعيل ميرزا محفوظ بود . تا آنكه در شب فوت شاه ، زال « 5 » - كه\r\n\r\n\r\n","description":"","footnote":"\r\n( 1 ) . نصر اللّه فلسفى از قول يكى از اسناد سياسى و اتيكان ماجراى سرگردانى سلطان مصطفى ميرزا و حسين بيگ را به گونه‌اى ديگر نقل مىكند . او مىنويسد حسين بيگ در راه شاهزاده مصطفى ميرزا را رها كرده از بيم جان در لباس شبانى پياده راه لرستان پيش گرفت و در راه به دست طايفهء بيات كه از هواخواهان اسماعيل ميرزا بودند افتاد . او را پس از ورود شاه اسماعيل دوم به قزوين نزد وى بردند و به فرمان او به زندان افكندند . چند روزى پيش از مرگ شاه اسماعيل ، حسين بيگ در زندان درگذشت . - تاريخ كشيشان كرمليت ، ج 1 ، ص 57 ، به نقل از زندگانى شاه عباس ، ج 1 ، پانوشت ص 19 .\r\n( 2 ) . م : ابو نصر .\r\n( 3 ) . م : آزردگىخاطر .\r\n( 4 ) . خود قلعه ، در ستيغ كوه سر به آسمان كشيدهء سبلان است كه يك طرف آن را ديوار سنگى بلندى به ارتفاع چند هزار پا تشكيل مىدهد ؛ نام قهقهه هم ناشى از وضع محفوظ و دست نيافتنى آن است كه همهء حمله‌كنندگان را به ريشخند مىگيرد . از اين موضع مستحكم ، هم به عنوان زندان استفاده مىشد و هم براى نگاهدارى قسمتى از جواهرات سلطنتى . - هينتس ، شاه اسماعيل دوم ص 40 .\r\n( 5 ) . مراد ، امير زال بيگ گرجى است .\r\n","page_name":" 5916 ","page_number":806},
  {"content":"\r\n\r\nدختر خليفه انصار در خانهء او بود - كتابتى به خليفه انصار نوشت و خبر فوت شاه را اعلام نمود . و خبر كرد كه « بىتأمل و توقف قصد اسماعيل ميرزا بايد نمود كه ما اينجا سلطان حيدر ميرزا را به حكومت برسانيم . » و جلودار جلد اعتمادى خود را نزد او روان كرد . و جلودار چون به چمن سلطانيه رسيد به حسب اتفاق سليمان خليفه شاملو ، حاكم [ 732 الف 
  ] سلطانيه در آن صحراى دلگشا به سير و شكار مشغول بود . و نظرش بر آن جلودار افتاد كه به تعجيل مىرفت . پس او شخصى را فرستاد و جلودار را بازداشت و از وى استفسار احوال نمود .\r\nجلودار جواب‌هاى مضطربانه گفت و سليمان خليفه را يقين شد كه امرى عظيم واقع شده است .\r\nخواهىنخواهى كتابت را گرفته مطالعه نمود .\r\nو چون بر مضمون مطلع شد ، فى الحال قاصد را به قتل آورد و با چند كس از خواص خود از همانجا به طرف قلعه ايلغار كرد . و كس نزد نوكران خود به سلطانيه فرستاد و حقيقت حال را اعلام نمود . و از باد صبا سرعت سير استعاره كرده به قلعهء قهقهه رسيد . و از قوت طالع اسماعيل ميرزا ، خليفه انصار در اين وقت به شكار رفته بود . و سليمان خليفه به پاى ارك قلعه آمد ؛ چه ، قلعهء قهقهه بر فراز كوهى به غايت مرتفع واقع است و يك طرفش كه از پانصد گز ارتفاع بيشتر دارد سنگ خاره است . و هيچ حاجت به محافظت و نگهبان ندارد .\r\nو اسماعيل ميرزا هميشه بر كنار اين برج آمده با مردم پايين سخن مىكرد . و تماشاگاه او به همين بود . و جمعى از قلندران از اطراف و جوانب جمع آمده در اين مكان مىبودند . و ميرزا از بالاى قلعه ايشان را به تصدقات خوشحال مىكرد . و سليمان خليفه كه بر حقيقت اين حال مطلع بود ، به اين موضع آمده ميرزا را به آواز بلند طلب داشت . و ميرزا چون سر از برج بيرون كرد سليمان خليفه نام و حال خود بر سر زبان آورد و گفت « آن‌قدر محافظت خود مىبايد كرد كه من به اردبيل و تبريز - كه به غايت نزديك است - رفته ، جمعى از لشكريان را به كمك بياورم . » و همان لحظه به اردبيل رفت .\r\nو اسماعيل ميرزا چون از فوت شاه آگاه شد ، اولاد امير اصلان افشار را طلبيده اين سخن را در ميان آورد و مقرر شد كه جمعى از مردم خليفه انصار را كه بر بالاى ارك‌اند به هرحيله توانند دفع نمايند و تا رسيدن كمك ارك را محافظت نمايند ؛ چه ، ارك كه بر فراز سنگى خارا واقع است و به گچ و آجر ساخته‌اند ، و هرگاه دو سه زينه شكسته شود و از بالا جمعى مانع تعمير شوند ، گرفتن قلعه در كمال اشكال است . و يكى از افشاران نزد خليفه انصاريان رفته گفت كه « ميرزا به غسل محتاج است . » و آب از چاه قلعه كه به غايت عميق است ، محافظان به نوبت مىكشيدند . بدين بهانه سه چهار كس آنها را نزد ميرزا آورد .\r\nو ميرزا فرمود كه « امروز به آب بسيار احتياج دارم . چند كس ديگر را طلب بنماى . » و يكى\r\n\r\n","description":"","footnote":"","page_name":" 5917 ","page_number":807},
  {"content":"\r\n\r\nاز ايشان را هم به طلب جمعى ديگر فرستاد . تا آنكه به تقريبات اكثر ايشان را نزد خود آورد . و آنگه به يك بار به افشاريان حكم گرفتن ايشان كرد . و چون اين جماعت شمشير و سپر نداشتند و در دست ايشان سلاحى نبود ، همه دستگير شدند و ميرزا بر سر راه آمده چند زينه را ويران كرد . و به خاطرجمع بر سر راه بنشست .\r\nو اما زال بعد از آنكه زخمدار از دولتخانه به خانهء خود آمد ، كتابتى ديگر به خليفه انصار نوشت ، و كشته شدن سلطان حيدر ميرزا و زخم يافتن خود را اعلام كرد . و اين جلودار سليمان خليفه به يك روز به پاى قلعه رسيد و شكارگاه رفته كتابت را به خليفه انصار داد . و خليفه انصار مضطرب در پاى قلعه آمد و خبر شد كه ميرزا ارك را محكم كرده است . ناچار با تمام مردم خود مسلح شده نزديك به ارك آمد . و ميرزا از بالاى قلعه با او به سخن درآمد و گفت « مادام كه رمقى باقى است ، ارك را از دست نخواهم داد . و عن قريب كمك مىرسد . » و خليفه انصار كه از قتل سلطان حيدر آگاه بود گفت كه « معاذ اللّه كه بنده را بجز خلاص ، امرى در خاطر باشد . سبب بدگمانى چيست ؟ »\r\nميرزا گفت كه « من را فريب نمىتوان داد . » و خليفه انصار گفت كه « به هرعنوان كه خاطر ميرزا جمع شود ، عمل كرده ، قسم ياد مىكنم كه مدت العمر در جادهء متابعت ثابت قدم باشم ، به شرط آنكه ميرزا قسم ياد كند كه قصد خون و مال من نكند . » ميرزا كه با اندك مردم در قلعه بىخبر بود ، فى الحال به صلح راضى شد . خليفه انصار همان‌لحظه از پاى قلعه به كنارى رفته ، آنچه ميرزا طلب داشت نزد او فرستاد . اما اسماعيل ميرزا به جهت احتياط همچنان در بالاى ارك بود . و خلفا و جمعى ديگر كه در قزوين بودند ، روز ديگر از قتل سلطان حيدر ميرزا ، حيدر سلطان ترخان را با هزار سوار دو اسبه به ايلغار به پاى قلعه فرستادند . و هركس از سپاهيان الوس قزلباش كه اسبى به دست آورد عزيمت پاى قلعه كرد ؛ چنان كه قريب به سى هزار سوار متوجه قلعه شدند .\r\nو سليمان خليفه نيز از اردبيل و تبريز خلقى كثير را به پاى قلعه آورد . و لشكريان او نيز از سلطانيه نزد او رفتند و از امرا و وزرا هركس كه قوت . . . « 1 » داشت به پاى قلعه حاضر شد . و در اين ايام بر سر اسب در لشكر قزلباش نزاع بود و هركس [ 732 ب 
  ] به هرطريق كه مىتوانست اسب ديگرى را گرفته تا قلعه جايى توقف نمىكرد . و خلفا و شمخال يكى از محرران دار الانشاى شاهى را كه به ميرزا محمد موسوم بود ، به پاى قلعه فرستادند كه به نوشتن فرامين تا تعيين منشى اقدام نمايند .\r\n\r\n\r\n","description":"","footnote":"\r\n( 1 ) . يك كلمه بياض است .\r\n","page_name":" 5918 ","page_number":808},
  {"content":"\r\n\r\nو سلطان ابراهيم ميرزا ، ولد بهرام ميرزا جميع اسباب سلطنت و كارخانه‌هاى شاهى را به استقبال به سلطانيه برد . و چون حيدر سلطان به پاى قلعه رسيد و از اطراف و جوانب مردم متفرق شدند و قتل سلطان حيدر ميرزا خاطرنشان شاه اسماعيل شد ، از قلعه پايان آمده و خليفه انصار خيمه و خرگاه اسب و شتر و اسباب سلطنت آنچه داشت بالتمام پيشكش كرد و خود به منزل يكى از نوكران خود رفت .\r\nو شاه اسماعيل در اردوى خليفه انصار نزول نموده و نخستين حكمى كه كرد ( آن بود كه ) « 1 » يكى از قورچيان محرم را به قزوين فرستاد كه چند تن از قجر « 2 » را به قتل آورد . اما مردم قزوين كه ميرزا را در دست خليفه انصار گرفتار مىدانستند ، چشم انتظار بر راه خبر داشتند . و ميرزا تا از قلعه به خاطرجمع پايان نيامد ، كس به قزوين نفرستاد . و بعد از هجده روز كه قورچى جمازه سوار رسيد و مردم به استقبال فرمان رفتند ، آن قورچى اصلا به كسى سخن نگفته به خانهء آن بيچارگان رفت . و آن سه چهار كس را كه خويشان و بنى اعمام او بودند به قتل آورد و مراجعت نمود .\r\nو مردم قزوين از نخستين حكم شاه اسماعيل به غايت نوميد شدند و خلفا و شمخال كه مثل سلطان حيدر ميرزا را به قتل آورده بودند و توقع نوازشات داشتند ، ملول و محزون به خانهء خود رفته ، و اكثر مردم از ترك و تاجيك هراسان شده عازم پاى قلعه شدند .\r\nو شاه اسماعيل به آهستگى متوجه قزوين شد « 3 » و بعد از مدتى مديد به ظاهر قزوين نزول نمود . و قريب پنجاه هزار سوار در اندك مدتى نزد او جمع شدند و در هر ( منزل شاه اسماعيل چندى از قزلباشان را ) « 4 » كه به سلطان حيدر ميرزا اتفاق نموده بودند ، به قتل رسانيده ( كوچ مىكرد . و روزبه‌روز نوميدى ) خلايق زياده مىشد ؛ چه ، اكثر اوقات پسر را به قتل پدر و ( به عكس برادر را به قتل برادر امر مىكرد . و آن جماعت بىتوقف ) تأخير به موجب فرموده عمل مىنمودند . و با اين همه اطاعت ، اصلا ( مروت نمىكرد . و هريك از آن مردم را كه ) « 5 » به قتل پسر و برادر اقدام نموده بودند به تقريبى به قتل مىآورد .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . م : فجرات ؛ ق : بىنقطه . تاريخ حيدرى ( نسخه خطى ، 584 ب ) : « . . . يكى از قورچيان از ايل قاجار به قزوين برود و . . . » .\r\n( 3 ) . شاه اسماعيل جهت رعايت تمام جوانب احتياط « همين‌كه چند روز در فارج قزوين به سر برد ، به شهر وارد شد .\r\nولى در راه به عدهء دوازده امام ، دوازده اسب عوض كرد و از بيم آنكه مبادا از جانب مخالفان به جانش آسيب رسد ، پسر عم خود ، ابراهيم ميرزا را در زير چتر زرنگار شاهى ، با بيشتر همراهان و افراد سپاه ، از راه معمول به جانب دولتخانه فرستاد ، و خود با جمعى معدود از معتمدان از كوچه‌اى گمنام به باغ سعادت آباد رفت . - تاريخ كشيشان كرمليت ، ج 1 ، ص 57 .\r\n( 4 ) . ق : چند كلمه بياض است .\r\n( 5 ) . ق : مطلب ميان ( ) را ندارد .\r\n","page_name":" 5919 ","page_number":809},
  {"content":"\r\n\r\nو بدين سبب تمامى لشكريان آزرده‌خاطر شده ( از قتل سلطان حيدر پشيمان شدند . ) « 1 » و از اولاد امير اصلان افشار كه سال‌هاى دراز قلعهء او را محافظت كرده بودند ، اظهار آزردگى خاطر نموده ، و به سبب آنكه در وقتى كه در حبس بود آن جماعت خلاف ادب با او رفتار كرده و پاى دراز نزد او نموده بودند ، توقّع آن داشت كه امير اصلان به نفس خود به قتل فرزندان قيام نمايد . و امير اصلان از امراى معتبر الوس قزلباش بود و بجز خليل خان ديگرى در ميان الوس افشار كه از سى هزار خانه زياده‌اند ، مثل او نبود ، در اين اوقات تمام افشاريه به سعى او با خلفا و شمخال اتفاق نمودند و سلطان حيدر ميرزا را به قتل آورده بودند ، مطلقا به قتل فرزندان راضى نشده ترك سلطنت كرد و در گوشه [ اى 
  ] بنشست .\r\nو به جهت وصول دولتخانه شاه اسماعيل ساعتى اختيار كرده بود . تا درآمدن آن وقت به خانه‌هاى خلفا كه بر كنار شهر بود ، نزول نمود . و خلفا نيكوخدمتى سابق را به حسن خدمات لاحق منظم ساخته آنچه داشت پيشكش كرد و به اعتماد خدمات خود توقع « 2 » زياده از حد داشت . اما شهنشه چه دانست كان ابلهان دليرند . چون شاهنشه در مقام استيصال خلفا « 3 » . . . « 4 » و پريخان خانم كه مادهء فتنه و سبب ويرانى تمام بود ، به خلاف متوقع چون به ديدن برادرآمد ، اصلا ملتفت نشد ، بلكه جمعى به محافظتش مأمور شدند .\r\nو مجملا از دوست و دشمن هيچ‌كس ايمن نماند . و خلفا ( بر مزد كفايت طالب ) « 5 » منصب وكالت شد ؛ چه ، به اعتقاد خود حقّى عظيم بر شاه اسماعيل ثابت كرده بود . اما چون قصد ولىنعمت‌زادهء خود كرده بود ، از آن فعل بجز پشيمانى نتيجه نيافت « و من اعان ظالما سلطه اللّه عليه » مصداق حال او شده هم در آن چند روز منكوب و مخذول شد . و سببش آنكه نخست در مقام قتل خواجه افضل تركه - كه از ابناى زمان به مزيد فضيلت و دانش ممتاز بود - شد ؛ چه ، به وقت شاه طهماسب ، خواجه افضل قاضى عسكر بود و در تصرف املاك يكى از اكابر قزوين منازع او شده بود ، و در حضور شاه به واسطهء احقاق حق سخنان درشت به او گفته بود . و خلفا در اين وقت فرصت يافته به بهانهء آنكه خواجه افضل با سلطان حيدر ميرزا [ 733 الف 
  ] متفق بود ، در مقام قتلش برآمد .\r\nو خواجه به هرحيله كه بود در دولتخانه كه خانهء خلفا بود ، متحصن شده ، و سلطان احمد ميرزا ، ولد شاه طهماسب نزد شاه اسماعيل به درون حرمسرا رفته خبر فرار خواجه افضل و سعى خلفا در قتلش به عرض رسانيد . و شاه اسماعيل بيرون آمده خلفا را از آن عمل منع كرد ،\r\n\r\n\r\n","description":"","footnote":"\r\n( 1 ) . م : مطلب ميان ( ) را ندارد .\r\n( 2 ) . م : توقعات .\r\n( 3 ) . متن فاسد و نامفهوم است .\r\n( 4 ) . جاى دو سه كلمه بياض است .\r\n( 5 ) . ق : مطلب ميان ( ) را ندارد .\r\n","page_name":" 5920 ","page_number":810},
  {"content":"\r\n\r\nو خلفا آزرده‌خاطر شد . و هم در آن روز منصب وكالت نامزد خلفا شد ، به شرط آنكه ترك منصب خلفايى كه در ميان قزلباشان منصبى بزرگ است نمايد . و خلفا در ترك « خلفايى » مضايقه كرده به شاه پيغام كرد كه « با وجود اين همه حقوق ، ترك منصب قديم نمودن باعث نوميدى است . »\r\nراقم حروف به وقتى كه پيغام خلفا معروض مىشد ، در مجلس حاضر بود . شاه اسماعيل از شنيدن اين سخن برآشفت و همان لحظه به جايى كه بارعام مىداد آمده كس به طلب بلغار خليفه - كه دشمن خلفا و طالب منصب خلفايى بود - فرستاد . بعد از حاضر شدن بلغار منصب خلفايى و تاج و كمر و شمشير مرصع و اسب با زين طلا و جاروب زردوزى به او مرحمت شد . و حسينقلى بيگ ، خلفاى سابق كه شاه اسماعيل در خانهء او بود ، در دروازهء خانهء خود داخل گناهكاران شده بايستاد و به شآمت خون ناحق در همان روز مقيد و محبوس شد . و بعد از چند روز حكم شد كه هردو چشمش را به كارد از حدقه بيرون آوردند .  فَاعْتَبِرُوا يا أُولِي الْأَبْصارِ . \r\nو جمعى ديگر كه در قتل سلطان حيدر ميرزا سعى كرده بودند ، نادم و پشيمان منتظر عقوبات گوناگون مىبودند . و در اين ايام سلطان مصطفى ميرزا را سردار الوس بيات به درگاه آورد . و تمام فرزندان شاه طهماسب محبوس شدند . و به هنگام فوت شاه طهماسب ، پسر صلبى و چند نبيره و برادرزاده در قيد حيات بودند . اسامى ايشان اين است :\r\nامير سلطان محمد خدابنده كه از جميع فرزندان شاه طهماسب بزرگ‌تر بود ، اما چون قوت باصرهء او ضعيف بود ، « 1 » الوس قزلباش به او رجوع نمىكردند . و سلطان محمد را سه پسر بود :\r\nسلطان حسن كه در اين وقت به حكم شاهى ، حاكم مازندران بود ؛ و سلطان حمزه ميرزا و عباس ميرزا كه در شيراز نزد پدر بود [ ند 
  ] . و شاه اسماعيل . و شاه اسماعيل را دخترى بود ولا خواهر ؛ ميرميران ، ولد شاه نعمت اللّه ؛ سلطان سليمان ميرزا كه با پريخان خانم از يك مادر بود و به واسطهء خسّت طبع و كم‌همتى و ارتكاب اعمال قبيح در نظر قزلباشان به غايت حقير بود ؛ سلطان حيدر ميرزا چنان كه مذكور شد به قتل رسيد . و يك دختر دو ساله از وى باقى ماند ؛ سلطان مصطفى ميرزا ؛ و سلطان محمود ميرزا كه در قتل سلطان حيدر ميرزا سعى بسيار كرده بودند ؛ امامقلى ميرزا كه نزد خليفه مهردار ذو القدر مىبود ؛ سلطان احمد ميرزا كه امير اصلان للهء او بود ؛ سلطان قلى ميرزا كه يوسف بيگ زياد اغلان قاجار ، حاكم گنجه و بردع به منصب اتابكى او قيام مىنمود .\r\n\r\n\r\n","description":"","footnote":"\r\n( 1 ) . سلطان محمد ميرزا در 980 ه . ق به مرض آبله گرفتار شد و هردو چشمش بينايىاش را از دست داد .\r\n","page_name":" 5921 ","page_number":811},
  {"content":"\r\n\r\nو مجموع فرزندان صلبى شاه طهماسب بجز سلطان محمد خدابنده كه در اين وقت در شيراز بود ، به حكم شاه اسماعيل محبوس شدند . و عليقلى ميرزا ، ولد سلطان حسين ميرزا ، پسر بهرام ميرزا ، حاكم قندهار كه او در اين وقت در قزوين بود ، مقيد شد . و سلطان ابراهيم پسر بهرام ميرزا كه اگرچه به ظاهر غيرتى داشت اما مترصد و منتظر قتل مىبود . و بديع الزمان ميرزا ، ولد بهرام ميرزا در سيستان حاكم بود . و سلطان حسين ميرزا پسر بزرگ بهرام ميرزا در قندهار حكومت مىكرد . و سه پسر ديگر بجز عليقلى ميرزا داشت و در قندهار بودند .\r\nو اسامى دختران شاه طهماسب آنچه به تحقيق رسيده اين [ ها 
  ] ست : گوهر سلطان خانم كه زن سلطان ابراهيم ميرزا بود ، پريخان خانم ، فاطمه سلطان خانم ، خانش خانم كه زن شاه نعمت اللّه پسر ميرميران يزدى بود ، پنجم سلطان خانم ، شهربانو خانم ، زينت سلطان كه به آناخانم مشهور است . و دخترى ديگر زن جمشيد خان ، حاكم رشت بود كه نام او معلوم نيست . « 1 »\r\nو از برادران و خواهران شاه اسماعيل كه با سلطان حيدر ميرزا اتفاق كرده بودند ، او را بيشتر محافظت مىكردند ، بجز پريخان خانم كه با وجود آنكه در سلطنت شاه اسماعيل سعى بسيار كرده بود ، بيشتر از همه مؤاخذ و معاتب شد .\r\nو جميع الوس قزلباش در ابتداى سلطنت از شاه اسماعيل آزرده‌خاطر شده در فكر دفع او شدند . و شاه اسماعيل به واسطهء بسيارى محبوس بودن و احتياج به اوقات گذار به فراغت در حبس زر و سيم در نظر به غايت عزيز شده بود . و قزلباشان را كه كيسه‌هاى حرص بر خزانهء شاهى « 2 » دوخته بودند [ 733 ب 
  ] و توقع داشتند كه شاه اسماعيل تمام خزاين را در يك روز صرف نمايد ، از فقدان مقصود حسرت بر حسرت مىافزود .\r\nو شاه اسماعيل در اندك وقتى خزانه‌اى مثل خزانه‌اى كه شاه طهماسب در عرض پنجاه و پنج « 3 » سال جمع آورده بود جمع كرد . و از آزردگى خاطر لشكريان مطلع شده در مقام محافظت خود درآمد ؛ چنان كه اكثر اوقات در زير قبا زره مىپوشيد . و هميشه جمعى مسلح و مكمل به محافظتش قيام مىنمودند . و در ديوارهاى دولتخانهء شاهى را مثل ديوار قلعه مستحكم و مستعد گردانيد . و در مقام دفع امراى قديم شده ، بعضى از اميرزاده‌هاى قديم را تربيت كرد . از آن جمله عليقلى خان ، « 4 » نبيرهء دورميش خان شاملو را تربيت كرده به حكومت\r\n\r\n\r\n","description":"","footnote":"\r\n( 1 ) . نام اين بانو در روضة الصفويّه ( ص 551 ) و احسن التواريخ ( ص 638 ) خديجه سلطان خانم ضبط شده .\r\n( 2 ) . م : شاه طهماسب .\r\n( 3 ) . مدت سلطنت شاه طهماسب به طور دقيق پنجاه و سه سال و شش ماه و بيست و شش روز بود .\r\n( 4 ) . عليقلى ، پسر سلطان حسين خان شاملو ، كه بعد از تعيين شدن به حكمرانى هرات به لقب « خان » ى نيز مفتخر شد ،\r\n","page_name":" 5922 ","page_number":812},
  {"content":"\r\n\r\nهرات نامزد كرد ؛ چه ، لشكريان هرات چون خبر قتل سلطان حيدر ميرزا و آزردگى خاطر شاه اسماعيل از اويماق استاجلو معلوم كردند ، اتفاق نموده شاهقلى خان ، حاكم هرات را به قتل آوردند و سرش را به قزوين فرستادند .\r\nو حسين بيگ يوزباشى را در نواحى همدان دستگير كرده به قزوين آوردند . و به حكم شاه اسماعيل او را به خوارى بسيار به شهر درآوردند و در چاهى محبوس كردند . و امير خان تركمان كه حاكم خوار و همدان بود ، با جمعى كثير به رى آمده پرى بيگ قوچلو قورچى بيگ تير و كمان استاجلو را كه حاكم رى بود ، محاصره نمود و پرى بيگ كه هفتاد ساله بود و در بسيارى از معارك آثار شجاعت به ظهور آورده ، به جنگ ايستاد . و فى الواقع آنچه از وى در اين معركه به ظهور آمد اگر مرقوم گردد محمول بر اغراق خواهد شد ؛ چه ، به آن وقت جنگ كرد كه كسى با او نماند . و بعد از تنهايى بر قرار باقى و تيراندازى مشغول شد و به هرتير كه در تركش داشت يكى را بر خاك هلاك انداخت . و بعد از تمام شدن تير به شمشير جنگ كرد تا شمشيرش شكست . و بعد از آن به خنجر به جنگ درآمد تا كشته شد .\r\nو شاه اسماعيل را از هيچ طرف منازعى نبود و سلاطين اطراف از او به غايت در حساب بودند ، به تخصيص روميان كه غنيم غالب . . . « 1 » حاكم ايران در اين ايام آمد ؛ چه ، در ايام سلطنت شاه طهماسب ، اسماعيل ميرزا و اسكندر پاشا جنگ كرده و غالب ( شد ) « 2 » و بدين جهت ( در اين ايام ) « 3 » در آن ملك به شجاعت مشهور شده بود . و در اين ايام چون مسموع روميان شد كه اسماعيل ميرزا ( با آنكه ) « 4 » در قلعه محبوس بود بر جميع فرزندان شاهى غالب آمده به سلطنت رسيد ، يكبارگى از وى هراسان شدند . همچنين عبد اللّه خان اوزبك ايلچيان فرستاده اظهار اتحاد نمود . « 5 »\r\nو دزد و قطاع الطريق از بيم سياست شاه اسماعيل بالكليه ترك حال خود كردند . و با آنكه در ايام سلطنت شاه اسماعيل در هيچ‌يك از ممالك ايران حاكم معين نشده بود ، راه‌ها در\r\n\r\n\r\n","description":"","footnote":"\r\nمأموريت داشت عباس ميرزا - شاه عباس آتى - را به قتل برساند . ولى از آنجايى كه خود را نمك‌پروردهء خاندان صفوى مىدانست با تأنّى و درنگ عازم هرات شد و روز چهارشنبه 26 رمضان 985 به هرات رسيد . راز را با مادرش در ميان گذاشت . مادرش به عنوان اينكه كشتن كودكى از فرزندان پيغمبر در شب 27 رمضان شايسته نيست ، او را در آن شب از اجراى حكم شاه بازداشت و . . . سلطان محمود بيگ چاپارى خبر مرگ شاه اسماعيل را به هرات رساند و عباس ميرزا از مرگ حتمى نجات يافت .\r\n( 1 ) . جاى يك كلمه بياض است .\r\n( 2 ) . جاى يك كلمه بياض است .\r\n( 3 ) . ق : ندارد .\r\n( 4 ) . جاى يك كلمه بياض است .\r\n( 5 ) . اظهار اتحاد خان اوزبك ، نشان ترس وى از دلاورى و شجاعت شاه اسماعيل دوم است ؛ چرا كه بلافاصله پس از مرگ اسماعيل حملهء اوزبك‌ها به شهر مقدس مشهد به شدت شروع شد . - اسكندر منشى ، تاريخ عالم آراى عباسى ، ص 164 .\r\n","page_name":" 5923 ","page_number":813},
  {"content":"\r\n\r\nكمال امنيت بود و كس بر ظلم قدرت نداشت . و قزلباشان كه بر ظلم حريص‌اند ، از بيم سياست او از رعيت تحمّل صدگونه خوارى مىكردند . و امراى قزلباش را مجال آن نبود كه با يكديگر در خلوت نشسته مشورت كنند . تا آنكه بعد از سه چهار ماه شاه اسماعيل در مقام آن شد كه جسد پدر خود را به مشهد مقدس فرستد . مرتضى قلى سلطان برناك تركمان را حكومت مشهد نامزد كرد . و جسد شاه طهماسب را از جايى كه دفن كرده بودند ، بيرون آورده به نفس خود نعش شاه را برداشته به اتفاق امرا به مزار شاهزاده حسين [ در 
  ] قزوين آوردند .\r\nو به وقت تربيت‌اش ميان مرتضى قلى خان برناك و سولاغ حسين تكلو « 1 » كه به حكم شاه اسماعيل به ترتيب صفوف قيام مىنمود ، نزاع شده ، از طرفين لشكرها با شمشيرهاى كشيده در ميان مجلس درآمدند . و شاه اسماعيل ناچار سوار شده هرطرف يك كس را به تير زد . و آن فتنه فرونشست . اما به وقت تير انداختن به واسطهء جلوى اسب ، تاج شاه اسماعيل از سر بر خاك افتاد . و اين معنى را مجموع خلايق به فال بد گرفتند . و شاه نيز به غايت در پيچ و تاب شده از مرتضى قلى خان آزرده خاطر شد و رخصت او به مشهد مقدس در عهدهء تعويق افتاد . و تا آخر ايام شاه اسماعيل ، تابوت شاه طهماسب در شاهزاده حسين افتاده بود . « 2 »\r\nو به وقتى كه شاه اسماعيل در قلعهء قهقهه محبوس بود ، خان احمد ، حاكم گيلان را نيز به حكم شاه چندگاه در آن قلعه مقيّد داشتند . شاه اسماعيل به او وعده كرده بود كه اگر به سلطنت عراق برسد ، ديگرباره او را به گيلان فرستد .\r\nو همچنين شاهرخ خان ذو القدر كه به دوستى او به حكم شاه [ 734 الف 
  ] طهماسب در قلعه محبوس بود ، اميد خلاصى ، بلكه توقع امارت و حكومت داشت . و روزى نبود كه شاه اسماعيل بر زبان نياورد كه خان احمد و شاهرخ خان را مىبايد طلبيد . اما تا آخر سلطنت خود ايشان را از آن قلعه بيرون نياورد . و همچنين مادرش را كه بعد از حبس او به جهت بىاعتمادى شاه طهماسب ترك اسباب در داده در آستانه ستى فاطمه قم به زيارت و عبادت مىگذرانيد ، به قزوين نطلبيد . و با آنكه چهار پنج روز راه بيش نيست . و آن بيچاره كه بيست و دو سال انتظار خلاصى او كشيده بود ، در قم چشم به راه مىبود تا آنكه خبر فوتش شنيد .\r\nمجملا توفيق هيچ عمل خيرى نيافت . و چون مدتى از سلطنتش گذشت و از دوست و دشمن برحذر شد ، قتل برادران و خويشان را با خود مخمر گردانيد . بهانه طلب گشت . تا آنكه\r\n\r\n\r\n","description":"","footnote":"\r\n( 1 ) . ق : سلار حسين تكلو ؛ م : ييلاق . . . اصلاح از روضة الصفويّه ( ص 521 ) .\r\n( 2 ) . در پاييز سال بعد حاكم جديد الانتصاب هرات ، عليقلى خان شاملو ، مأموريت يافت به خراسان برود و تابوت شاه متوفى را تا مشهد مشايعت كند . تدفين قطعى در اين هنگام انجام پذيرفت . - جلال الدين محمد يزدى ، تاريخ عباسى ، ص 36 .\r\n","page_name":" 5924 ","page_number":814},
  {"content":"\r\n\r\nروزى جمعى از صوفيان كه از اقصى ممالك روم به قصد مريدى سلسلهء صفويّه به ايران آمده بودند و به سبب كثرت شاه طهماسب به حال ايشان كما ينبغى نمىپرداخت و ايشان طايفه‌طايفه به صنايع مشغولى كرده اوقات مىگذرانيدند ، در ميدان سعادت قزوين با داروغهء بازار به جهت امرى به غايت سهل نزاع كردند . و از طرفين دست و سرى چند شكسته شد . و داروغهء بازار شكايت به درگاه برد ؛ چه ، آن جماعت قريب به هفت هشت هزار كس بودند و قدرت بر تأديب ايشان نداشت .\r\nو شاه اسماعيل از غايت بدگمانى يقين كرد كه اين نزاع به تحريك شاهزادگان و امراى قزلباش است كه به وقت اشتداد فتنه قصد او كنند . لاجرم بىتأمل به مسيب خان تكلو ، برادر قزاق خان كه از طرف مادر به شاه خويش بود و قزوين به جاگير او مقرر بود ، حكم كرد كه با لشكر خود به ميدان رفته صوفيان را به قتل آورد . و مسيب خان با آن‌قدر مردم كه حاضر داشت ، فى الحال بر سر خانه‌هاى صوفيان رفته كه اكثر ايشان از جنگ خبر نداشتند . بالضروره در مقام حفظ نفس شده به جنگ ايستادند . و مسيب خان به ايشان ظفر نيافت .\r\nو اين خبر به شاه رسيده قلق و اضطرابش بيشتر شد . و مرتضى قلى خان برناك را نيز به كمك مسيب خان فرستاد . و همان لحظه حكم كرد كه مجموع شاهزاده‌ها را به قتل آوردند .\r\nشمخال خان نخست به خانهء ابراهيم ميرزا ، ولد بهرام ميرزا آمده او را بىجهت هلاك كرد . و سليمان ميرزا را كه خواهرزاده‌اش بود و به افيون عادت داشت ، به موجب حكم چندان افيون خورانيد كه هلاك شد . « 1 » و سلطان مصطفى ميرزا و سلطان محمود ميرزا را بىجهت هلاك گردانيد . و سر عليقلى ميرزا ، پسر سلطان حسين ميرزا را در ميان آهك چندان نگاه داشت كه درگذشت . و سلطانعلى ، ولد شاه طهماسب را كه به حد بلوغ نرسيده بود ، نيشتر بر مردمك هر دو چشمش زدند .\r\nمجملا هريك از فرزندان شاه را به عقوبتى به قتل رسانيد . و بجز سلطان محمد خدابنده كه با دو پسر در شيراز بود و يك پسر ديگر كه در رى بود ، ديگرى از اولاد شاه طهماسب باقى نماند . « 2 » و چند كس از قورچيان معتمد خود را به ايلغار به سيستان فرستاد كه به منزل بديع الزمان\r\n\r\n\r\n","description":"","footnote":"\r\n( 1 ) . سلطان سليمان ميرزا برادر تنى پريخان خانم بود . به هنگامى كه در مشهد خادم‌باشى آستانهء رضوى بود به خوردن ترياك معتاد شد و شاه طهماسب او را به دربار فراخواند تا از ترياك خوردنش بازدارد ، ولى موفق نشد . - فلسفى ، زندگانى شاه عباس ، ج 1 ، ص 22 ، پانوشت .\r\n( 2 ) . شاه اسماعيل و سلطان محمد از يك مادر بودند . شاه اوايل به دليل رعايت حال مادر ، از كشتن وى امتناع داشت ، ولى در ماه رجب 985 كه صاحب پسرى شد و نام او را با تفأل از غزلى از حافظ « ابو الفوارس شجاع الدين محمد » گذاشت ، ترديدش در كشتن محمد ميرزا و ساير فرزندان او از بين رفت . ماجرا را در زندگانى شاه عباس ( ج 1 ، ص 24 ) مطالعه فرماييد .\r\n","page_name":" 5925 ","page_number":815},
  {"content":"\r\n\r\nميرزا ، ولد بهرام ميزا رفته به هرطريق كه توانند او را به قتل آورند .\r\nو چون در همان دو روز خبر فوت سلطان حسين ميرزاى حاكم قندهار رسيده بود ، جمعى از قورچيان به كشتن فرزندان او به قندهار رفتند . و مسيب خان و مرتضى قلى خان با صوفيان بيچاره جنگ كردند و ايشان را منهزم گردانيدند و يك‌هزار و دويست كس از ايشان به قتل رسيد . مجملا در اين روز به ناحق از نسل شاه طهماسب « 1 » يازده نفر « 2 » و دو هزار و دويست صوفى كشته شد . و به قزوين قيامت آشكارا شد . و جميع خلايق حيران كار خود شدند .\r\nو چون چند روز بر اين قضيه بگذشت ، مسيب خان را به ايلغار به رى فرستاد كه سلطان حسين ميرزا ولد سلطان محمد خدابنده را به قتل آورد . و چون سلطان محمد خدابنده و شاه اسماعيل از يك مادرند ، بعد از يك شبانه‌روز كه مسيب خان رفته بود ، شاه در مجلس بر زبان آورد كه « والده به واسطهء كشتن سلطان حسين آزرده خواهد شد . » يكى از قورچيان را به رى فرستاد كه اگر تا رسيدن او مسيب خان ، سلطان حسين را به قتل نياورده باشد ، مراجعت نمايد .\r\nو گمان شاه آن بود كه چون از قزوين تا رى يك منزل مىتوان رفت و مسيب خان يك شبانه روز پيش از اين شخص به ايلغار [ 734 ب 
  ] روانه شده است ، البته كار سلطان حسين ميرزا را به اتمام رسانيده خواهد بود . به جهت گفت و شنيد آن خلايق ، آن قورچى را روانه كرد .\r\nاما چون در اجل سلطان حسين چند روز تأخير بود ، مسيب خان كه جوانى بااستعداد بود و به قتل سلطان حسين مطلقا راضى نبود ، به آهستگى قطع مسافت مىكرد . و قورچى چون عاشق ملاحى سلطان حسين بود ، از برق و باد سرعت سير استعاره كرده در حوالى كرده روز به مسيب خان رسيد و او را برگردانيد . و سلطان حسين كه به غايت جوانى خوب‌صورت پسنديده سيرت بود ، چند روزى از كشتن خلاص شد .\r\nو چون مسيب خان به قزوين رسيد و شاه بر حيات سلطان حسين اطلاع يافت ، از مسيب خان به غايت آزرده شد . و بعد از چند روز به نوبتى حكومت قزوين را به ديگرى داد . و سلطان حسين به غايت متوهم شد .\r\nو احوال سلطان حسين اين است كه در زمان شاه طهماسب به حكومت مازندران رفته بود .\r\nو يكى از معارف مازندران به حكم شاهى به سرانجام مهام آنجا قيام مىنمود . تا آنكه در ايام فوت شاه طهماسب ، سلطان حسين بىجهت به قتل آن برادر مازندرانى اقدام نمود . و ناچار\r\n\r\n\r\n","description":"","footnote":"\r\n( 1 ) . م : از نسل شاه اسماعيل و شاه طهماسب .\r\n( 2 ) . و شش شاهزاده نيز در روز تاجگذارى به قتل رسيده بودند : ابراهيم ميرزا متخلص به جاهى ، محمود ميرزا ، امامقلى ميرزا ، احمد ميرزا ، محمد باقر ميرزا پسر يك سالهء محمود ميرزا ، محمد حسين ميرزا . - تاريخ اردبيل و دانشمندان ، ص 110 .\r\n","page_name":" 5926 ","page_number":816},
  {"content":"\r\n\r\nفرار نموده به رى آمد . و آنجا به حكم شاه اسماعيل متوقف شد . و در اين ايام امير خان موصلو كه سردارى شجاع اصيل صاحب وجود بود ، به قزوين آمده نوازش بسيار يافت . و بعد از چند روز كه شاه اسماعيل بر اعتبار و اقتدار او مطلع شد ، از تربيتش پشيمان شد . اما امير خان در محافظت خود مطلقا تقصير نمىكرد و هميشه هفتصد هشتصد كس با خود همراه داشت .\r\nو نوبت ديگر شاه اسماعيل در مقام قتل سلطان حسين درآمد . و امير خان مانع آمده معروض داشت كه « از نسل شاه اسماعيل ماضى همين يك كس كه قابل سلطنت است باقى است . و مادام كه شاه اسماعيل را فرزندى نشود قتل او صلاح نيست . » و شاه اسماعيل از اتفاق قزلباش انديشه‌مند شده ناچار چند وقت ديگر صبر كرد .\r\nو هم در آخر اين سال شاه اسماعيل را فرزندى شده به شاه شجاع موسوم شد . و ظل سلطان « 1 » ذو القدر ، حاكم شيراز به لله‌گى او مقرر شد . و شاه اسماعيل نخست ميرزا شكر اللّه را كه در زمان شاه طهماسب مستوفى ايران بود ، وزير ساخته به تاج و دوات مرصع مفتخر ساخت . بعد از چند روز او را عزل كرده ميرزا سليمان را كه در عهد شاهى ناظر بيوتات بود ، وزير گردانيد و او را به غايت مستقل گردانيد . و حكم كرد كه بر سر ديوان هيچ‌يك از امراى بزرگ را تعظيم نكند . و ميرزا سليمان قدم بر فرق فرقدان نهاده صاحب اختيار ايران شد .\r\nسليمان عصر گرديد . و بيان حالش به جاى خود مذكور خواهد شد .\r\nو ميرزا محمد منشى كه به حكم امرا به پاى قلعهء قهقهه به فرمان نوشتن رفته بود ، چون صورت خوب و سيرت مرغوب داشت ، رعايت يافته ، منشى به استقلال شد . و چون منشى در نوشتن فرامين پنهانى محرم مىباشد ، در خلوتخانه‌ها راه يافت و رفته‌رفته به غايت معتبر شد .\r\nو از علما خواجه افضل تركه به غايت اعتبار « 2 » رسيد . و ميرزا محمد ، برادر زينل بيگ از اطبا در مزاج شاه اسماعيل تصرف كرده از اقران ممتاز شد .\r\nاما جمعى كه به او نزديك‌تر بودند ، چون . . . « 3 » بيشتر داشتند ، هميشه مترصد حبس و قتل مىبودند . و مير علاء الملك كه در زمان شاهى به غايت مقرب درگاه بود به واسطهء اتفاق با سلطان حيدر ميرزا در ايام خوارى و بىقربى بسيار به او رسيده بود . و خواجه محمد باقر ، وزير شيروان را مؤاخذه گردانيدند . و قريب به چهار لك روپيه از اموال او داخل خزانه شد .\r\nو در اواخر اين سال اكثر اوقات شب‌ها شاه اسماعيل به ناشناخت با جمعى بيرون آمده در كوچه‌ها و محلات سير مىكرد . و آنچه بر زبان خلايق مىگذشت ، استماع مىنمود . و به يكى از پسران قورچى كه حسن بيگ حلواچى اغلان نام داشت ، تعلق خاطرى پيدا كرد و چندگاه به\r\n\r\n\r\n","description":"","footnote":"\r\n( 1 ) . م : ذل سلطان .\r\n( 2 ) . م : + تمام .\r\n( 3 ) . جاى يك كلمه خالى است .\r\n","page_name":" 5927 ","page_number":817},
  {"content":"\r\n\r\nمنزل او مىرفت . آخر در حوالى دولتخانه منزلى براى او مرتب گردانيد . و اكثر اوقاتش مصروف صحبت آن پسر مىشد .\r\nو آنچه در اين سال در سواد اعظم هندوستان روى نمود آنكه در غرّهء صفر اين سال ( شهنشاه گيتىستان ) « 1 » از سفر اجمير به دار الخلافه مراجعت فرمود و عرايض خان جهان از بنگاله به اين مضمون به درگاه رسيد كه « بعد از فتح كرهى ، داوود افغان را با جمعيت تمام با خود جمع كرده تا ده كروهى كرهى رسيد و آن زمين را كه يك طرف به كوه و يك طرف به درياى گنگ متصل است ، محكم كرده خندق زد و سپاه منصور به مقابل مخالفان رفته و فرود آمدند و هرروز بازار گرم جنگ گرم است . »\r\nآن حضرت همان لحظه حكم كرد كه فرمان به مظفر خان كه در آن وقت حاكم پتنه و بهار بود فرستادند كه با مجموع لشكرهاى آن حدود بىتوقف به مدد خان جهان روان شود . و مانسنگ و آصف خان با لشكرى كه به دفع رانا تعيين يافته بود تا حدود كوكنده بىتوقف رفتند « 2 » و رانا را از تمام هندوان و زمينداران نواحى به كمك طلبيد . و لشكرى به غايت استعداد جمع آورد و به عزيمت جنگ هديه كاتى بلدى از توابع كوكنده آوردند . و طرفين صف‌آرايى كرده هرفوجى به سردارى سپرده شد و جنگى در كمال صعوبت واقع شد . و كار از تير و سنان به دست و گريبان رسيده خلقى كثير به قتل آمدند . و زياده بر پانصد سوار نامدار در ميدان از پاى درآمده و زمان مقابله هردو لشكريان هشت روز كشيد . و در اين‌قدر وقت از طرفين جنگى به اين صعوبت در اين نزديكى كم نشان مىدهند .\r\nو از سرداران كفار راجه رامسات گواليارى و پسرانش جمله به قتل رسيدند . و رانا به نفس خود چندان كوشش كرد كه سه زخم نيزه و تير يافت . و آخر الأمر نسيم فتح و ظفر بر پرچم علم لشكر ظفر اثر وزيده رانا منهزم شد و به هزار حيله از آن مهلكه بيرون رفت . و از لشكر منصور يكصد و پنجاه كس در جاى جنگ به سعادت شهادت رسيدند . و مقتولان جايى كه نخست هر دو لشكر به يكديگر رسيده بودند ، نزديك به هزار كس بود . و مانسنگ و آصف خان و ساير امرا به مراسم شكرگزارى قيام و اقدام نموده ، عرضه داشت مشتمل بر خبر فتح به درگاه فرستادند و به كوكنده درآمده هريك در منازل يكى از راجپوتان نزول نمودند . و رانا مخذول و منكوب به كوهستان دوردست گريخت .\r\nو در اين ايام عرضه داشت خان جهان از آن محل رسيد . مضمونش آنكه « چهار پنج ماه\r\n\r\n\r\n","description":"","footnote":"\r\n( 1 ) . م : ( اكبر شاه ) .\r\n( 2 ) . نسخهء « م » در همين‌جا خاتمه مىيابد .\r\n","page_name":" 5928 ","page_number":818},
  {"content":"\r\n\r\nشد و مظفر خان از بهار نيامد و در لشكر ظفر اثر گرانى شده و مطعومات ناياب است . و لشكريان به خرجى نيز حاجت پيدا كرده‌اند . » آن حضرت حكم فرمود كه پنج لك روپيه به مدد خرج آن لشكر روان ساختند . و به نام عمال پرگناتى كه بر كنار آب گنگ و درياى سرو واقع است ، فرامين رفت كه حسب المقدور غله به لشكر رسانند .\r\nو سيد عبد اللّه خان را به ايلغار نزد خان جهان فرستادند كه خبر رسيدن زر و غله به لشكريان رساند و عرضه داشت مانسنگ و آصف خان را كه مشتمل بر خبر فتح ولايت رانا بود ، مصحوب سيد عبد اللّه خان به خان جهان فرستادند كه سبب خوشحالى و تحريك او بر جنگ گردد . وقت رخصت سيد عبد اللّه خان بر زبان الهام بيان گذشت كه « خبر فتح ولايت كانگا را به آنجا برده خبر فتح ولايت بنگاله به اينجا خواهى آورد . » و همچنان شد .\r\nو بعد از رفتن سيد عبد اللّه خان ، ديگرباره خبر رسيد كه « چون مظفر خان عازم بنگاله شد ، موهى نام زميندارى كه در حوالى پتنه و بهار است ، در مقام عصيان درآمده است . » تا آنكه به وقتى كه موكب منصور به تسخير قلعهء پيشتر متوجه بود ، به ملازمت آمده خدمات پسنديده به جاى آورده بود و نوازش بسيار يافته . و فرحت خان و فرهنگ خان ، پسرش و قراطاق خان كه جاگيردار آن حدود بودند ، با كنجر جنگ بىصرفه كرده كشته شدند . و در آن صوبه فتنه بلند شد . « 1 »\r\n\r\n\r\n","description":"","footnote":"\r\n( 1 ) . همه نسخ دستنويسى كه در مقابله و تصحيح اين اثر مورد استفاده قرار گرفتند و يا رؤيت شدند و به دليلى شايستهء استفاده نبودند ، به همين صورت ، ناقص و ناتمام به پايان رسيدند .\r\n","page_name":" 5929 ","page_number":819},
  {"content":"\r\n . \r\n\r\n","description":"","footnote":"","page_name":" 5930 ","page_number":820}
  ]