[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nطلايه داران تقريب\r\nآيت الله بروجردى\r\nآيت اخلاص\r\nچاپ سوم\r\nعبدالرحيم اباذرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : اباذرى ، عبدالرحيم ، 1339 -\r\nعنوان وپديدآور : آيت الله بروجردى آيت اخلاص / عبدالرحيم اباذرى\r\nوضعيت ويراست : ويراست 2 .\r\nمشخصات نشر : تهران : مجمع جهانى تقريب مذاهب اسلامى ، 1389 .\r\nمشخاصت ظاهرى : 120 ص .\r\nفروست : طلايه داران تقريب ؛ [ ج . 1 
  ] 1 .\r\nشابك : 110000 ريال دوره 0 - 148 - 167 - 964 - 978 و 4 - 140 - 167 - 964 - 978\r\nوضعيت فهرست نويسى : فيپا\r\nيادداشت : چاپ سوم\r\nموضوع : بروجردى ، حسين ، 1253 - 1340 - - سرگذشتنامه .\r\nموضوع : اصلاح طلبان - كشورهاى اسلامى .\r\nموضوع : اسلام - - تجديد حيات فكرى .\r\nموضوع : تقريب مذاهب .\r\nشناسه افزوده : مجمع جهانى تقريب مذاهب اسلامى\r\nشناسه افزوده : طلايه داران تقريب ؛ [ ج . 1 
  ] 1 .\r\nرده بندى كنگره : 1389 ج . 1 8 ط / 6 / 233 BP\r\nرده بندى ديوبى : 48 / 297\r\nشماره كتابشناسى ملى : 2156770\r\nمجمع جهانى تقريب مذاهب اسلامى\r\nنام كتاب : آيت الله بروجردى : آيت اخلاص\r\n( طلايه داران تقريب 1 )\r\nنويسنده : عبدالرحيم اباذرى\r\nويراستار : سيد حسين ترابى\r\nناشر : مجمع جهانى تقريب مذاهب اسلامى - معاونت فرهنگى\r\nنوبت چاپ : سوم ، 1389 ه‍ ش\r\nشمارگان : 2000 نسخه\r\nقيمت : 14000 ريال\r\nشابك : 4 - 140 - 167 - 964 - 978\r\nآدرس : تهران - ص . پ : 6995 - 15875\r\nتلفكس : : \" 88822532\r\nحق چاپ و نشر محفوظ\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ فهرست 
  ]\r\nسخن ناشر 7\r\nفصل اوّل : زندگينامه 11\r\nفصل دوم : اسلوب و انديشه‌ها 25\r\nنوآورى در استنباط احكام 29\r\nالف : نوآورى در فقه 29\r\nب : شيوهء اصولى 30\r\nج : ابتكار در علم رجال 31\r\nآثار و تأليفات 33\r\nالف : آثار حديثى 34\r\nب : آثار فقهى 35\r\nج : آثار اصولى 36\r\nد : آثار رجالى و تراجم 36\r\nه : آثار متفرقه 38\r\nفصل سوم : ويژگيهاى اخلاقى 39\r\nفصل چهارم : تفكرات تقريبى 55\r\nنامهء اوّل از شيخ عبدالمجيد سليم 63\r\nنامهء دوم از شيخ محمود شلتوت 67\r\nشيوهء پيشنهادى تقريب 70\r\nفصل‌پنجم : فعاليتهاى عمرانى و فرهنگى ومذهبى 75\r\nالف : فرهنگى - مذهبى 77\r\n1 . راه اندازى اولين مجلهء حوزوى 77\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n2 . اعزام مبلغ به خارج از كشور 79\r\n3 . اهتمام به تأسيس مدارس ملى و دينى 81\r\n4 . احياى چاپ و نشر متون و آثار بزرگان 82\r\nب : عمرانى - مذهبى 83\r\nبخش اوّل ، مساجد 83\r\nبخش دوم ، كتابخانه‌ها 87\r\nبخش سوم ، مدارس 89\r\nبخش چهارم ، متفرقات 90\r\nفصل ششم : سيرهء سياسى 93\r\nسازمان دهى در حوزه 95\r\nمبارزه با فرقهء سياسى بهائيت . 97\r\nحمايت از اقدام حاج آقا حسين قمى . 98\r\nكمك به نهضت ملى نفت 99\r\nبرخورد تحقيرآميز با دولتمردان جور . 101\r\nمقاومت در برابر تقسيم اراضى شاه . 103\r\nجلوگيرى از ازدواج شاه با زن ايتاليايى . 105\r\nستيز با مظاهر آتش پرستى . 107\r\nهشدار به دكتر مصدق . 108\r\nسياست عين ديانت 110\r\nدفاع از خط و زبان فارسى . 111\r\nحراست از قدس و فلسطين . 113\r\nرحلت 116\r\nزمزمهء تلقين 117\r\nمنابع 119\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسخن ناشر\r\nطلايه‌داران جنبش‌هاى فكرى را بايد افرادى دانست كه قابليت‌هاى انديشه‌اى آنها از ظرفيت‌هاى بازدارندهء پيرامونشان قوىتر و منسجم‌تر است . اين افراد گاه محيط تاريخى و اجتماعى يا بينشى و اعتقادى پيرامون خود را به چالش مىطلبند و با طرح انگاره‌هايى متفاوت چشم‌اندازهايى جديد را در افق خرد جمعى جامعه ترسيم مىنمايند .\r\nاهميت اين افراد به لحاظ روش‌شناسى ، بيش از هر چيز از چالشى دو سويه بر مىخيزد كه از يك سوى مانند هر انديشمند ديگر ، محصول نگرشهاى محيط پيرامون خود و طبيعتاً نماينده‌اى از اين نگرشها هستند و از سوى ديگر بر خلاف انديشمندان جامد انديش ، مسؤوليتهاى انديشه‌اى خود را فراتر از وضعيت جامعه در شكل دادن به حجم‌هاى جديد و ترسيم اضلاعى نو مىبينند . كسانى كه از تكاپوى ميان اين دو عامل ، انديشه‌هاى معتدل را مىآفرينند ، طلايه‌دارانى هستند كه هر چند تعداد آنها در طول تاريخ\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nهميشه كم بوده است ، ولى از تأثيراتى بسيار كيفى ، مؤثر و تكان‌دهنده برخوردار بوده‌اند . هنگامى طلايه‌دارىِ جنبشهاى فكرى از اهميت بيشترى برخوردار مىشود كه اين پيش‌تازى در عرصه‌هاى اجتماعى صورت گيرد .\r\nتقريب در صدر جنبش‌هايى از اين دست قرار دارد . اين عرصه طلايه‌دارانى بزرگ را همچون سيد جمال اسدآبادى ، آية الله بروجردى ، شيخ شلتوت وغيره به خود ديده است .\r\nبرداشت از تقريب تحت تأثير اين افراد به تدريج از يك وضعيت مورد اتهام به سمت يك وضعيت ايده‌آل و خداخواهانه به پيش رفته است . طبيعتاً نقش امام خمينى دراين زمينه بسيار مهم و اساسى بوده است ؛ چون تنها پس از شكل‌دهى به انقلاب اسلامى بود كه تقريب فراتر از تأثيرات محدود ، عرصه‌هاى فراخ سياسى و اجتماعى را نيز دستخوش تغييراتى قرار داد .\r\nمركز تحقيقات مجمع جهانى تقريب كه اصلىترين وظيفهء خود را گسترش ادبيات تحقيقى تقريب و شكل دادن به پژوهش‌هاى كاربردى و علمى پيرامون اين مقوله مىداند ، معرفى طلايه‌داران تقريب و شناساندن انديشه‌هاى پيش‌تاز و تجربه‌هاى به جاى مانده از آنان را يكى از نخستين گامها و پيش‌نيازها به شمار مىآورد .\r\nمعرفى طلايه‌داران تقريب از آن جهت ضرورى است كه انديشهء تقريبى در تار وپود خود يك جنبش اصلاحى و تحول‌طلب است . جنبش‌هايى از اين دست اگر بخواهند راه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nخود را سرزنده و پويا ادامه دهند بايد بيش از هر چيز به بازخوانى پرونده‌هاى گذشتهء خود دست زنند . در اين صورت نه تنها رونق و نشاط ادبيات و فراورده‌هاى گذشتهء خود را از دست نخواهند داد ، كه كاركرد هايشان نيز ناتمام نمىماند و در چنبرهء ايستايى فرو نمىرود . تقريب نيز اين امكان را دارد كه با بهره‌گيرى از مايه‌هاى علمى به جاى مانده از گذشته و تلاش براى ايجاد افقها و عرصه‌هاى جديد علمى و پژوهشى ، از يك سوى ادبيات گذشتهء خويش را بارور سازد ، و از سوى ديگر زمينه‌هاى كاربردى تحقق اهداف خود را عينىتر و عملياتىتر نمايد . اگر تقريبِ بىاعتنا به ميراث درخشان گذشته و فارغ از دلبستگى به تلاشهاى بزرگان خويش در سالهاى قبل ، بر آن باشد كه همهء گره‌هاى مناسبات تقريب‌ستيزانه را به دست امروزيان بگشايد ، نتيجهء كار چيزى بيشتر از ارائهء توصيه‌هايى پراكنده و بعضاً كم‌عمق نخواهد بود .\r\nكتاب پيشِ روى ، همت خود را بر معرفى و شناسايى مرحوم آية الله العظمى بروجردى كه يكى از چند شخصيت اصلى عرصهء تقريب مىباشد ، نهاده است .\r\nاين نوشتار به قلم پژوهشگر ارجمند جناب حجةالاسلام والمسلمين عبدالرحيم اباذرى و با راهنمايىهاى عالمانه و روشنگرانه حجةالاسلام والمسلمين آقاى محمود مهدىپور در مركز تقريب تحقيقات قم تهيه شده است . اين مركز ضمن سپاسگزارى از نويسندهء گرامى و نيز راهنماى محترم ، مراتب\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتشكر خود را از حجةالاسلام والمسلمين آقاى سيد حسن ربانى عضو محترم هيئت علمى مركز تحقيقات كه به عنوان مشرف پروژه ، تلاشهاى ارزشمندى را در جهت تنقيح و در عين حال شكوفايى هر چه بيشتر اين تحقيق به انجام رساندند ، ابراز مىدارد .\r\nاميد آنكه با عطف نظر بيشتر پژوهشگران حوزوى و دانشگاهى به تقريب ، زمينهء شكل‌گيرى تدوين طرحهايى از اين دست به صورتى گسترده‌تر ايجاد گردد .\r\nمركز تحقيقات مجمع جهانى تقريب\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفصل اوّل : زندگينامه\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nآيت‌الله سيد حسين طباطبايى بروجردى ، ماه صفر سال 1292 در شهر بروجرد به دنيا آمد . از آغاز كودكى و نوجوانى تحت تدبير و تربيت و مهر و محبت پدر دانشمندش حاج سيد على طباطبايى قرار گرفت و با رهنمودهاى او به مكتب‌خانه رفت . كتب گلستان سعدى ، جامع المقدمات ، سيوطى و منطق را همانجا آموخت . سپس وارد مدرسهء « نوربخش » در اين شهر شد و در كنار تكميل دروس حوزوى از قبيل : صرف نحو ، معانى بيان ، منطق ، فقه و اصول ، به تهذيب نفس و كسب فضايل اخلاقى پرداخت و به رشد و كمال لازم رسيد . « 1 »\r\nوى از سادات طباطبايى شهر بروجرد به شمار مىآيد و تبارش با سى واسطهء درخشان به امام حسن مجتبى عليه السلام منتهى مىشود . در سلسله تبار پدرى و مادرى آيت‌الله بروجردى ، شخصيت‌هاى سرشناس دينى به چشم مىخورند كه در چند قرن اخير ، همواره مرجعيت و رهبرى جهان تشيع را بر دوش داشته‌اند . جد پنجم وى ، آيت‌الله سيد محمد طباطبايى بروجردى از مجتهدان بزرگ نجف و\r\n\r\n\r\n","description":"","footnote":"\r\n( 1 ) . گلشن ابرار ، ج 2 ، ص 662 .\r\n","page_name":" 13 ","page_number":13},
  {"content":"\r\n\r\nداراى تأليفات بوده است و از طرفى همشيره زادهء علامهء مجلسى اول شمرده مىشود . فقيه سترگ سيد محمدمهدى طباطبايى معروف به « بحرالعلوم » عموى جد دوم ايشان است كه از فقهاى عظام و از شاگردان برجستهء وحيد بهبهانى به شمار مىآيد . برادرِ علامه ، آيت‌الله سيد جواد طباطبايى جد سوم ، پسر او ، ميرزا على نقى طباطبايى ، جد دوم و پسرش حاج ميرزا احمد طباطبايى جد اول آيت‌الله بروجردى نيز همه از مجتهدان بارز هستند . « 1 »\r\nاز سوى ديگر مىبينيم ، سيد محمد طباطبايى ، داماد مير ابوطالب پسر ابوالمعالى كبير ، داماد ملا صالح مازندرانى است كه او خود داماد مجلسى اوّل ( ملا محمدتقى ) بوده و در واقع سيد محمد ، دختر دختر خاله‌اش را به همسرى برگزيده است . همچنان كه مير ابوطالب هم دختر ملا عبدالله پسر ديگر مجلسى اوّل و برادر مجلسى دوم ( ملا محمدباقر ) صاحب كتاب ارزشمند بحارالانوار است . از اين رو ، تبار آيت‌الله بروجردى از سه طريق به علامهء مجلسى اوّل منتسب است و نوادهء دخترى آن فقيه بزرگ به‌شمار مىرود .\r\nبه عبارت ديگر ، مجلسى اوّل در سلسلهء اجداد و مجلسى دوم ، دائى آيت‌الله بروجردى به شمار مىآيند . « 2 »\r\nاسماعيل ديباج جد بيست و هفتم آيت‌الله بروجردى در ماجراى قيام محمد نفس‌الزكيه بر ضد حاكمان بنى عباس\r\n\r\n\r\n","description":"","footnote":"\r\n( 1 ) . براى آگاهى بيشتر ، ر . ك : خاندان آيت‌الله بروجردى ، نوشتهء آيت‌الله بروجردى ، ترجمهء على دوانى .\r\n( 2 ) . زندگانى آيت‌الله بروجردى ، ص 73 .\r\n","page_name":" 14 ","page_number":14},
  {"content":"\r\n\r\nسه سال در مدينه و دو سال در زندان معروف به « هاشميه » نزديك كوفه به دستور منصور خليفهء عباسى زندانى شد . پسرش ابراهيم طباطباست كه همهء سادات طباطبا به اين مرد شريف منسوب هستند . در علت ملقب شدن ابراهيم به طباطبا نوشته‌اند :\r\n« روزى اسماعيل ديباج خواست براى فرزندش لباس بخرد . از ابراهيم پرسيد : آيا پيراهن مىخواهى يا قبا ؟ او كه كودك بود و لكنت زبان داشت در جواب گفت : « طبا طبا » و منظورش « قبا قبا » بود . » از آن ايام ، واژهء طباطبا لقب او شد . طباطبا در زبان نبطى « عرب ناخالص » به معناى خواجهء خواجگان هم آمده است . « 1 »\r\nسيد حسين طباطبائى در سال 1310 ه . ق . در سن هجده سالگى وارد حوزهء علميهء اصفهان شد و در مدرسهء صدر اين شهر سكونت اختيار كرد . در اين ايام ، حوزهء اصفهان از رونق چشمگيرى برخوردار بود و آيت‌الله بروجردى از اين فرصت استفادهء خوبى نمود و به مدت چهار سال در محضر اساتيد بزرگى مانند : ميرزا ابوالمعالى كلباسى ، سيد محمدتقى مدرس ، سيد محمدباقر درچه‌اى ، جهانگير خان قشقايى و ملا محمد كاشانى به تكميل اندوخته‌هاى علمى همت گمارد . « 2 » يك روز كه مثل هميشه سرگرم درس و تحقيق بود ، نامه‌اى از پدر به دستش رسيد كه او را به بروجرد فرا خوانده بود . سيد حسين طباطبايى به ناچار راهى وطن\r\n\r\n\r\n","description":"","footnote":"\r\n( 1 ) . خاندان آيت‌الله بروجردى ، صص 18 و 19 .\r\n( 2 ) . مجلهء حوزه ، ش 53 ، صص 52 و 57 .\r\n","page_name":" 15 ","page_number":15},
  {"content":"\r\n\r\nشد . پس از ديدار پدر و بستگان فهميد كه هدف از احضار وى به بروجرد اين است كه مقدمات ازدواج او فراهم شده وقراراست تشكيل خانواده دهد . او نخست از بيم آن كه ازدواج مانع ادامهء تحصيل شود ، از اين امر امتناع ورزيد اما پس از مشاوره با پدر و اصرار او ، با اين امر موافقت كرد . او بعد از چند روز توقف در بروجرد اين بار همراه خانواده دوباره به حوزهء اصفهان بازگشت و به مدت پنج سال به تحصيل و تحقيق خود در اين حوزه ادامه داد كه مجموعاً مدت اقامت و تحصيل وى در حوزهء اصفهان نه سال طول كشيد . « 1 » در همين مدت ، او به مراتب عالى از اجتهاد دست يافت . « 2 »\r\nآيت‌الله بروجردى در سال 1319 ه . ق . نخست جهت ديدار با پدر به وطن بازگشت ؛ بعد بنا به سفارش و تأكيد پدر ، عازم نجف اشرف شد . در اين حوزه به مدت نه سال از محضر علمى حضرات آيات عظام : آخوند خراسانى و شيخ‌الشريعهء اصفهانى ، فقه و اصول و رجال آموخت . حضور محققانهء او در دروس فقهاى نجف ، شور و شوق و تحرك خاصى در آن حوزه ايجاد كرد . به طورى كه استعداد ، نبوغ ، تيزهوشى ، فهم و شعور و سرعت انتقال وى همه را به شگفتى و حيرت واداشت و آوازهء علمى آقا حسين بروجردى در اغلب محافل حوزهء آن روز پيچيد ؛ تا جايى كه وى مورد عنايت و توجه استادش آخوند خراسانى قرار گرفت . « 3 » او در كنار بهرهء علمى از محضر بزرگان نجف ، خود كرسى\r\n\r\n\r\n","description":"","footnote":"\r\n( 1 ) . زندگانى آيت‌الله بروجردى ، ص 95 .\r\n( 2 ) . مجلهء حوزه ، ش 43 و 44 ، ص 314 .\r\n( 3 ) . همان ، ص 312 .\r\n","page_name":" 16 ","page_number":16},
  {"content":"\r\n\r\nتدريس به پا داشت و كتاب « فصول » را به جمعى از فضلاى آن حوزه تدريس كرد . البته اين آغاز استادى وى نبود بلكه پيش از آن نيز طى يك دهه اقامت در حوزهء اصفهان به طور مرتب كتب شرح لمعه ، قوانين و فصول را تدريس كرده بود . تدريس فصول آيت‌الله بروجردى در نجف از تحقيق و امتيازات بارزى برخوردار بود . او خود نقل كرده است كه « در تدريس فصول سعى داشتم همهء اشكالات ايشان را به صاحب « قوانين الاصول » جواب گويم . » « 1 »\r\nاين فقيه بزرگ پس از نه سال اقامت در نجف و كسب درجهء اجتهاد از دو استاد خويش ، در سال 1328 ه . ق . به خاطر ديدار والدين و صلهء ارحام ، عازم شهر بروجرد شد و در ميان استقبال كم نظير علما ، فضلا و ساير مردم ، وارد اين شهر گرديد . هنوز شش ماه از ورود او به وطن نگذشته بود كه پدر دانشمندش حاج سيد على طباطبايى چشم از جهان فروبست . او اگر چه در نجف به استادش قول بازگشت به حوزهء نجف داده بود تا در شكوفايى و بالندگى آن مركز علمى نقش تاريخى ايفا كند ، چنان كه بعداً استادش آخوند خراسانى طى مكاتباتى اين موضوع را دنبال مىكرد ، اما درگذشت پدر سرنوشت او را تغيير داد و او در وطن ماندگار شد . چندى بعد در سال 1329 ه . ق . داغ رحلت مرحوم آخوند خراسانى اندوه قبلى وى را مضاعف كرد و او پدر دوم خويش را هم از\r\n\r\n\r\n","description":"","footnote":"\r\n( 1 ) . همان ، ص 315 . گفتنى است فصول از آن شيخ محمدحسين اصفهانى است كه در آن به نقد نظرات ميرزاى قمى صاحب كتاب « قوانين الاصول » پرداخته است .\r\n","page_name":" 17 ","page_number":17},
  {"content":"\r\n\r\nدست داد ؛ چنان كه بارها به دوستان گفته بود « مرگ دو پدر به دنبال هم مرا به ستوه آورد و سخت منقلب كرد . » « 1 »\r\nمدت اقامت آيت‌الله حاج آقا حسين طباطبايى در اين مرحله در شهر بروجرد ، حدود سى سال به طول انجاميد . او در تمام اين مدت به طور مستمر مشغول تحصيل ، تأليف و تدريس فقه و اصول و تعليم شخصيت‌هاى بارز حوزوى شد .\r\nاغلب آثار مكتوب ، ابتكارات علمى ايشان در فقه ، اصول و حديث و رجال كه در بخش تأليفات به آن اشاره خواهد شد ، حاصل اين دوره از اقامت وى در بروجرد است . محل تدريس وى در اين شهر مسجد سيد جواد ، مدرسهء نوربخش و اغلب منزل خويش بود و در مجلس درس وى شاگردان فاضل بسيارى تربيت شدند . « 2 » در اينجا به اسامى چند تن از آنان اشاره مىشود :\r\nحضرات آيات و حجج اسلام :\r\n1 . شيخ محمدابراهيم مدرسى\r\n2 . شيخ حسن كمره‌اى خاتمى بروجردى\r\n3 . شيخ محمدرضا خاتمى بروجردى\r\n4 . شيخ على تألهى خرم آبادى\r\n5 . سيد اسماعيل گلپايگانى بروجردى\r\n6 . سيد ابوالمجد طباطبايى\r\n7 . شيخ اسماعيل عقدايى بروجردى\r\n8 . شيخ محمود جبرئيلى\r\n9 . ميرزا محمود رازينى\r\n\r\n\r\n","description":"","footnote":"\r\n( 1 ) . زندگانى آيت‌الله بروجردى ، ص 101 .\r\n( 2 ) . همان ، ص 102 .\r\n","page_name":" 18 ","page_number":18},
  {"content":"\r\n\r\n10 . شيخ فخرالدين محسنى جناتى\r\n11 . سيد محسن شريعتمدارى\r\n12 . سيد ابوالحسن قدغونى\r\n13 . سيد ابوالفضل مجاهدى\r\n14 . ميرزا ابوالقاسم محقق رازانى\r\n15 . شيخ آقا حسين بروجردى\r\n16 . شيخ علىاصغر غفورى\r\n17 . ميرزا علىمحمد مروج\r\n18 . سيد فخرالدين طباطبايى\r\n19 . شيخ محمدعلى حجتى\r\n20 . شيخ بهاءالدين حجتى\r\n21 . شيخ حسن امام جمعه\r\n22 . سيد جلال‌الدين علوى طباطبايى « 1 »\r\nوجود پربركت اين عالم تلاشگر ، تشنگان علم و معرفت را از شهرهايى چون : قم ، كاشان ، اصفهان و خوزستان به سوى شهر بروجرد كشانده بود و مىرفت تا اين شهر را مركز علم و دانش قرار دهد .\r\nبه علاوه ، آيت‌الله بروجردى در اين شهر و شهرهاى اطراف ، مرجع دينى و اجتماعى مردم بود . ظهر و عصر در مسجد « ناسك‌الدين » و هنگام مغرب و عشا در مسجد « حاج آقا مهدى » به اقامهء جماعت مىپرداخت و در اواخر نيز مدتى اين فريضهء الهى را در مسجد شاه اقامه مىكرد . هر سال ماه\r\n\r\n\r\n","description":"","footnote":"\r\n( 1 ) . مجلهء حوزه ، ش 43 و 44 ، صص 318 تا 320 .\r\n","page_name":" 19 ","page_number":19},
  {"content":"\r\n\r\nمبارك رمضان به منبر مىرفت و با بيانات شيواى خويش مردم را به دين و ايمان و پاكى دعوت مىنمود . « 1 » او در سال 1344 ه . ق . از راه عتبات عاليات به زيارت خانهء خدا مشرف شد . سال 1345 ه . ق . آن شهر را به قصد كاظمين و سامرا ترك كرد و پس از زيارت حرم امامان معصوم عليهم السلام در آن دو شهر از راه بصره وارد ايران شد . اين ايام مصادف با مبارزات حاج آقا نورالله و آقا نجفى از علماى اصفهان بر ضد حاكمان مستبدّ وقت بود و آيت‌الله بروجردى هم در اين ارتباط قبل از آن كه به وطن برسد ، در ميان راه قصرشيرين دستگير و به تهران احضار شد و مورد بازجويى قرار گرفت كه منجر به اقامت صد روزهء ايشان در تهران گرديد . وى بعد از رفع محدوديت ، به قصد زيارت حرم امام رضا عليه السلام عازم مشهد شد و پس از سيزده ماه اقامت در جوار امام هشتم ، به قم آمد .\r\nمدتى هم در كنار بارگاه حضرت معصومه عليها السلام ميهمان بود و در نهايت به وطن خود بازگشت و با استقبال پرشور مردم بروجرد وارد اين شهر شد و تا سال 1363 ه . ق . در آن جا حضورى نافذ پيدا كرد . « 2 » او در اين مدت علاوه بر فعاليت‌هاى معمول حوزوى ، آثار عمرانى و آبادانى بسيارى از قبيل تأسيس و بازسازى مساجد ، مدارس ، وحسينيه‌ها از خود به يادگار گذاشت . « 3 »\r\n\r\n\r\n","description":"","footnote":"\r\n( 1 ) . زندگانى آيت‌الله بروجردى ، صص 102 و 103 .\r\n( 2 ) . همان ، ص 104 ؛ مجلهء حوزه ، ش 43 و 44 ، صص 333 - / 337 .\r\n( 3 ) . زندگانى آيت‌الله بروجردى ، صص 225 و 238 .\r\n","page_name":" 20 ","page_number":20},
  {"content":"\r\n\r\nآيت‌الله بروجردى سال 1364 ه . ق . به علت معالجهء بيمارى از بروجرد به تهران آمد و در بيمارستان فيروزآبادى در دو مرحله مورد عمل جراحى قرار گرفت . سيل علماى اعلام از قم ، تهران و جاهاى ديگر به عيادت ايشان شتافتند .\r\nدر اين هنگام چند نفر از فقهاى سرشناس حوزهء علميهء قم كه در رأس آن ، حاج آقا روح‌الله خمينى قرار داشت ، از اين فرصت بهره گرفتند و از آيت‌الله بروجردى جهت اقامت در قم و قبول مرجعيت جهان تشيع و رهبرى و مديريت حوزهء علميهء قم دعوت به عمل آوردند . « 1 »\r\nاين موضوع پس از اصرار آقايان ، بالاخره مورد قبول واقع شد و آيت‌الله بروجردى عصر پنج شنبه 26 / صفر / 1364 در ميان استقبال بى نظير مراجع ، علما و ساير مردم قم وارد اين شهر مقدس شد . وى پس از استقرار كامل ، شروع به تدريس فقه و اصول كرد . اين درس قبل از ظهر در مسجد عشقعلى و بعد از ظهر در مدرسهء فيضيه و گاهى هم در مسجد بالاسر حرم مطهّر برگزار مىشد . اغلب فضلا و مدرسين سرشناس از جمله حاج آقا روح‌الله خمينى و سيد محمّد محقق داماد و حاج آقا مرتضى حائرى در اين دروس حضور پر نشاط داشتند . « 2 » از طرفى آيت‌الله سيد صدرالدين صدر كه خود از\r\n\r\n\r\n","description":"","footnote":"\r\n( 1 ) . زندگى آيت‌الله العظمى بروجردى ، محمد واعظ زادهء خراسانى ، ص 53 .\r\n( 2 ) . الگوى زعامت ، محمد علىآبادى ، ص 44 ، و مجلهء حوزه ، ش 23 ، ص 42 .\r\n","page_name":" 21 ","page_number":21},
  {"content":"\r\n\r\nمراجع تقليد بود و در صحن بزرگ حرم اقامهء جماعت مىكرد ، جايگاه نماز خود را به آيت‌الله بروجردى واگذار كرد و به احترام او برنامهء جماعت خود را تعطيل نمود . مرحوم آيت‌الله سيد محمّد حجت يكى ديگر از مراجع وقت ، هم پايگاه تدريس خويش را در اختيار ايشان قرار داد . مرحوم آيت‌الله سيد محمدتقى خوانسارى هم كه در واقع جزو شاگرادن نجف ايشان محسوب مىشد به عنوان احترام در درس ايشان شركت جست . همهء اين امور روز به روز بر تقويت بنيهء رهبرى و مرجعيت آيت‌الله بروجردى افزود . « 1 »\r\nاز سوى ديگر ، حدود يك سال بعد در ذىالحجة 1365 آيت‌الله العظمى سيد ابوالحسن اصفهانى از مراجع بزرگ تقليد در نجف رحلت كرد . علماى نجف و مقلدين ايشان و به دنبال آن شيعيان سرتاسر جهان به آيت‌الله بروجردى روى آوردند و در مدت اندكى « مرجعيت على الاطلاق » ايشان به مرحلهء ظهور رسيد .\r\nپيش از ورود آيت‌الله بروجردى به قم ، حوزهء علميه به سرپرستى حضرات آيات عظام : صدر ، حجت و خوانسارى اداره مىشد و چون دستگاه و تشكيلات مديريتى در وجود اين سه شخصيت بزرگ تقسيم و تفكيك شده بود ، استحكام ، قاطعيت و صلابت لازم را نمىتوانست داشته باشد ؛ بلكه بعضى وقت‌ها به خاطر درگيرىهاى اطرافيان ، منشأ تشتت ، ضعف ، و اختلاف مىگرديد ، مشكلات بسيارى به بار مىآورد و فرصت به دست دشمن و دستگاه حاكمه مىداد .\r\nبا مديريت واحد و رهبرى قاطع آيت‌الله بروجردى كه تا سال 1280 ه . ق . حدود شانزده سال ادامه يافت ، تحولات\r\n\r\n\r\n","description":"","footnote":"\r\n( 1 ) . زندگانى آيت‌الله بروجردى ، صص 119 و 120 .\r\n","page_name":" 22 ","page_number":22},
  {"content":"\r\n\r\nعظيمى از نظر سياسى ، اجتماعى ، همچنين در بعد تأليف ، تصنيف و ترجمه ، چاپ كتب فقهى وغيره و همين طور در ساختار مديريتى حوزه‌هاى علميه و سازماندهى آن پديد آمد . از همه مهمتر ، يك نوع وحدت و انسجام چشمگيرى در ميان حوزه ، روحانيت و اقشار مختلف مردم به وجود آورد كه شرح و تفصيل آن در اين مختصر نمىگنجد .\r\nآيت‌اللّه بروجردى در مدت اقامت در قم ، حوزهء درسىِ پرشكوه و عميقى تشكيل داد كه شاگردان فاضل و انديشمند بسيارى در آن پرورش يافتند . در اينجا به تعداد اندكى از اين شاگردان كه هر كدام از شخصيت‌هاى برجستهء حوزوى و برخى جزء مراجع عظام به شمار مىآيند ، اشاره مىشود .\r\nحضرات آيات و حجج :\r\n1 . امام خمينى قدس سره\r\n2 . عبدالرحيم ربّانى شيرازى\r\n3 . شيخ علىپناه اشتهاردى\r\n4 . على صافى گلپايگانى\r\n5 . لطف‌اللّه صافى گلپايگانى\r\n6 . حسينعلى منتظرى\r\n7 . محمد فاضل لنكرانى\r\n8 . حسين نورى\r\n9 . ناصر مكارم شيرازى\r\n10 . اسماعيل مغزى ملايرى\r\n11 . محسنى ملايرى\r\n12 . شيخ مجتبى عراقى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n13 . محمد واعظزادهء خراسانى\r\n14 . جعفر سبحانى\r\n15 . سيد حسين بدلا\r\n16 . سيد جعفر احمدى\r\n17 . سيد مرتضى برقعى\r\n18 . شيخ حسين كرمانى\r\n19 . احمدعلى احمدى شاهرودى\r\n20 . شيخ محسن حرم‌پناهى\r\n21 . ابراهيم امينى\r\n22 . محمدتقى ستوده\r\n23 . سيد محمدحسين درچه‌اى\r\n24 . عبدالرحيم بروجردى\r\n25 . شيخ على ثابتى همدانى\r\n26 . محمدباقر ابطحى اصفهانى\r\n27 . محمدعلى ابطحى اصفهانى\r\n28 . شيخ حسن نايينى\r\n29 . شيخ جواد خندق‌آبادى تهرانى « 1 »\r\n\r\n\r\n","description":"","footnote":"\r\n( 1 ) . رك : چشم و چراغ مرجعيت .\r\n","page_name":" 24 ","page_number":24},
  {"content":"\r\n\r\n\r\nفصل دوم : اسلوب و انديشه‌ها\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nآيت‌الله بروجردى به اغلب علوم و فنون معمول در حوزه اشراف كامل داشت و در بسيارى از آن ، صاحب نظر و داراى مبانى خاصى بود . شهيد مرتضى مطهرى در اين‌باره مىنويسد :\r\n. . . آقاى بروجردى كه ما پاى درسش رفتيم و ديديم كه آن طور در مسائل فقهى و اصولى اظهار نظر مىكند . . . فقيه درجه اول زمان خود بود . . . در فقه و اصول ، مرد فوق‌العاده متبحر و صاحب نظرى بود و بر تفاسير قرآن هم مسلط بود و بيش از نصف قرآن را حفظ بود . ادبيات عربش فوق‌العاده خوب بود . انسان باور نمىكرد كه يك مرد فقيه به ادبيات فارسى اين چنين مسلط باشد . گاه مىشد كه به يك مناسبتى شعرى از مولوى يا حافظ مىخواند كه انسان مىفهميد او تا بر اينها مسلط نباشد نمىتواند اينها را به يك مناسبتى در جاى خود بخواند . در اطلاعات تاريخى هم خوب بود . . . . « 1 »\r\nاو از ابتداى طلبگى ، به هر علم و رشته‌اى كه وارد مىشد\r\n\r\n\r\n","description":"","footnote":"\r\n( 1 ) . مسئلهء شناخت ، مرتضى مطهرى ، صص 144 و 145 .\r\n","page_name":" 27 ","page_number":27},
  {"content":"\r\n\r\nبه متن درسى بسنده نمىكرد بلكه به طور تحقيقى و گسترده موضوع را پيگيرى مىنمود و در آن به حد اجتهاد مىرسيد . ايشان خود مىفرمود : « من حتى مسائل علم نحو و مطالب معانى و بيان را به طور اجتهادى خواندم و بررسى كردم .\r\nسعى كردم در هر مسأله از هر علمى كه مىخوانم ، صاحب نظر باشم . . . » « 1 »\r\nآيت‌اللّه حاج شيخ على صافى گلپايگانى دربارهء شخصيت علمى ايشان مىگويد :\r\nايشان از نظر علمى فرد جامعى بودند . در فقه ، اصول ، تفسير ، رجال ، تاريخ ، فلسفه وغيره صاحب نظر بودند . تسلط ايشان بر اقوال فقهاى عامّه فوق‌العاده بود . به همين خاطر هم استنباطهاى خوبى داشتند . در فلسفه ، از شاگردان ممتاز جهانگير خان در اصفهان بودند و تبحر كامل داشتند . گفته مىشد در فلسفه بعد از مرحوم سبزوارى تا آن زمان ، كسى مانند مرحوم كمپانى و آيت‌الله بروجردى نيامده است . شعرهاى منظومه را به خوبى حفظ داشتند و در رجال ، اجتهاد مىكردند و تنها به نقل ديگران اكتفا نمىنمودند .\r\nدر اصول صاحب مبنا بودند . در مسائلى مانند ترتب ، مبانى جديد داشتند و مسائل اصول فقه را ريشه‌يابى مىكردند . « 2 »\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 126 .\r\n( 2 ) . حوزه ، ش 43 و 44 ، ص 112 ، به نقل از آيت‌الله شيخ على صافى گلپايگانى .\r\n","page_name":" 28 ","page_number":28},
  {"content":"\r\n\r\nآيت‌الله بروجردى به مسائل هيئت و رياضيات نيز به خوبى آشنا بود . با اين كه اين دو علم را در جوانى آموخته بود اما تا اواخر عمر شريفش به ابحاث آن حضور ذهن كامل داشت . روزى كه آقاى سرتيپ حسنعلى رزم آرا مخترع « قبله نماى رزم آرا » جهت ارائه‌ى گزارش از اختراع خود به حضور آيت‌الله بروجردى مىرسد ، ايشان سؤالاتى از وى مىپرسند و توضيحاتى پيرامون قبله نما از وى مىخواهند كه از تسلط كافى ايشان به علم هيئت و رياضى حكايت مىكند و آقاى رزم آرا را بشدت تحت تأثير قرار مىدهد . « 1 »\r\n\r\nنوآورى در استنباط احكام\r\n\r\nالف : نوآورى در فقه\r\nروش اجتهادى آيت‌الله بروجردى تحوّل عجيبى در طريق استنباط احكام در حوزه‌هاى علميهء قم و نجف به وجود آورد . بيشتر فقهاى عظام در استنباط ، به مراجعه به كتاب احاديث در كتب مذكور اكتفا مىنمودند . همچنين سير اقوال در مسأله به ويژه اقوال قدما ، چنان مورد توجه و تتبع قرار نمىگرفت . اما آيت‌الله بروجردى وقتى گام به عرصهء فقاهت گذاشت ، به طور دقيق و ظريف سير اقوال قدما و متأخرين را مورد دقت و بررسى قرار داد . موضوع مراجعه به كتب قدما و تحقيق در آن را به عنوان يك اصل ، مطرح و احيا\r\n\r\n\r\n","description":"","footnote":"\r\n( 1 ) . زندگانى آيت‌الله بروجرى ، ص 150 .\r\n","page_name":" 29 ","page_number":29},
  {"content":"\r\n\r\nكرد . در اين راستا ، متون خطى و قديمى فقهى از قبيل جوامع الفقهيه و مفتاح الكرامة را كه به ورطهء فراموشى سپرده شده بود در محافل حوزوى وارد و عنوان كرد و اقدام به چاپ و نشر آن‌ها نمود . « 1 »\r\nوى در استنباط هر فرع فقهى ، اگر به حديثى برخورد مىكرد به زمان صدور آن مراجعه مىنمود ؛ به‌خصوص از نظر وجود فقهاى اهل سنت و آراء آنان در مدينه و نيز در شهرهايى كه سؤال كنندگان از امام در آن ديار سكونت داشته‌اند و يا در تماس بوده‌اند و هم از نظر برداشتى كه خود اصحاب و سؤال كنندگان از آن فرع فقهى داشته‌اند و همان برداشت سبب سؤال از امام شده است . آيت‌الله بروجردى با توجه به عنايتى كه به اقوال و كتب قدما داشت و از طرفى هم چون ايشان به نكات ريز و درشت تاريخى مسلط بود ، لذا همهء اين موارد را كه قبلاص سابقه نداشت ، كه قبلًا سابقه نداشت ، در بحث‌هاى خود به دقت دنبال مىكرد . « 2 »\r\n\r\nب : شيوهء اصولى\r\nآيت‌الله بروجردى اشراف كم نظيرى بر مسائل علم اصول داشت و به آن اهتمام مىورزيد و بسيارى از مسائل آن را با دقت بررسى و موشكافى كرده بود . وى در مفهوم « اجماع »\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 131 ، اقتباس از مصاحبهء آيت‌الله شيخ لطف‌الله صافى گلپايگانى .\r\n( 2 ) . حوزه ، ش 43 و 44 ، اقتباس از مقالهء سيد جواد علوى .\r\n","page_name":" 30 ","page_number":30},
  {"content":"\r\n\r\nمبناى خاصى اختيار كرده بود . در بحث « انسداد » بر خلاف فقهاى مشهور كه آن را دليل بر حجيّت مطلق ظن مىدانند ، وى با بيان خاص آن را دليل بر حجيت خبر واحد مىدانست ؛ و اين بحث كه موضوع علم اصول « حجت » است از ابتكارات ايشان به شمار مىآيد . با همهء اين تسلط و تبحرى كه ايشان به مسائل علم اصول داشت در مقام استنباط ، بيشتر به احاديث و ابحاث فقهى عنايت مىكرد و خيلى كم به اصول عمليّه تمسك مىجست . « 1 »\r\nبه طور كلى امتيازات استنباطى آيت‌الله بروجردى را مىتوان در موارد زير خلاصه كرد :\r\n1 . جمع بندى روايات باب و حذف زوايد آن .\r\n2 . توجه عميق به سير تاريخى موضوع و ريشه يا بى آن .\r\n3 . اهتمام به اقوال قدما كه از آن به عنوان « اصول متعلقات » تعبير مىآورد .\r\n4 . توجه به مدارك اين اقوال و بررسى در آن . « 2 »\r\n\r\nج : ابتكار در علم رجال\r\nيكى از رشته‌هاى علوم اسلامى در حوزه‌هاى علميه كه از اركان مهم استنباط تلقى مىشود « علم رجال » است . اين رشته در جهت شناسايى راويان احاديث از نظر وثاقت و عدم\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 128 ، به نقل از آيت‌الله شيخ لطف‌الله صافى گلپايگانى .\r\n( 2 ) . زندگانى آيت‌الله بروجردى ، ص 154 ، به صورت اقتباس .\r\n","page_name":" 31 ","page_number":31},
  {"content":"\r\n\r\nاعتماد به آنان مورد بحث قرار مىگيرد و از اين رو ، بسيار ارزشمند و مورد اهتمام مىباشد . در اين رشته تا كنون كتاب‌هاى بسيارى نگارش يافته و هر كدام از صاحب نظران در اين علم داراى مبانى خاص خود هستند . آيت‌الله بروجردى در اين رشته نيز ذوق و نبوغ عجيبى داشت و سرآمد بود . يكى ديگر از شاگردان ايشان در اين‌باره مىگويد :\r\n« . . . آيت‌الله بروجردى ( اعلىالله مقامه ) به اندازه‌اى محيط به تراجم راويان احاديث بود كه گوئى اينان را بزرگ كرده است . از هركدام كه نام برده مىشد ، مىدانست متولد شدهء كجاست ، در كجا زندگى كرده ، از كبار كدام طبقه و از صغار كدام طبقه است ، چند امام را درك كرده و چه تأليف كرده است . خلاصه به قول بعضى از آقايان « يعدّ الرجال بأنامله » با انگشتانش رجال را مىشمرد . . » « 1 »\r\nوى در اثر اين اشراف و تبحر توانست در اين رشته ، ابتكار و نوآورى بديعى از خود به يادگار گذارد . او در يك اقدام كم نظير ، سندهاى روايات آن دسته از كتب حديثى كه در استنباط احكام مورد استناد قرار مىگيرد را از متن ، جدا كرد و مورد دقت و بازبينى تخصصى قرار داد . متأسفانه ، توضيح پيرامون جزئيات آن از حوصلهء اين نوشتار خارج است . اين تلاش بديع ، فوائد و ثمرات بسيار ارزشمندى را در اختيار\r\n\r\n\r\n","description":"","footnote":"\r\n( 1 ) . الگوى زعامت ، ص 83 ، به نقل از آيت‌الله ميرزا حسين نورى همدانى .\r\n","page_name":" 32 ","page_number":32},
  {"content":"\r\n\r\nمحافل تحقيقاتى ، پژوهشگران و رجال شناسان گذاشت كه اجمال آن را مىتوان به ترتيب زير عنوان كرد :\r\n1 . شناسايى شخصيت راويان\r\n2 . شناسايى آمار روايت راويان\r\n3 . روشن شدن موارد حذفى راويان در سلسله سند احاديث\r\n4 . آشكار شدن موارد مشترك\r\n5 . تمييز موارد تحريف و تصحيف\r\n6 . طبقه بندى راويان\r\nاين موضوع اخير پيامدهاى بسيار مفيد اين تلاش تاريخى است و ثمرات زيادى بر آن مترتب مىباشد . وى از محدثان صدر اسلام ، دورهء ائمه و ايام غيبت صغرى و كبرى آغاز كرده و همهء راويان را در يك چهار چوب و ساختار نوينى گنجانده و طبقات هر دوره را معين كرده و اين طبقه‌بندى را به دورهء معاصر رسانده است ؛ به‌طورى كه خود ايشان در اين رده‌بندى ، در طبقهء سى و ششم قرار دارد . « 1 »\r\n\r\nآثار و تأليفات\r\nآيت‌الله بروجردى همان‌طور كه توانست قدرت تدريس ، تحقيق ، نبوغ و نوآورى خودرا به‌كارگيرد ، در عين حال توانست ابتكارات ارزندهء خويش را با قلم و تأليف به ثبت\r\n\r\n\r\n","description":"","footnote":"\r\n( 1 ) . همان ، ص 86 ، زندگانى آيت‌الله بروجردى ، ص 160 ، اقتباس .\r\n","page_name":" 33 ","page_number":33},
  {"content":"\r\n\r\nبرساند و ارمغان گرانسنگى را براى نسل‌هاى بعد از خود به يادگار گذارد . او نگارش را قبل از سى سالگى با حاشيه بر كفايةالاصول استادش آخوند خراسانى شروع نمود و بعد از آن هرگز قلم بر زمين ننهاد و همچنان به ثبت آثار ماندگار خويش همت گمارد . وى خود گفت « زياد چيز نوشته‌ام ؛ بعضى تمام شده ، قسمتى ناتمام مانده و بعضى هم بر اثر نقل و انتقال از بروجرد به قم مفقود شده است . » « 1 »\r\nآيت‌الله بروجردى علاوه بر اين كه خود اهل قلم و نگارش بود ، شاگردان و دوستانش را هم به تأليف و نگارش تشويق مىكرد و مىفرمود « . . . بسيار خوشوقتم كه فضلاى حوزه زحمت مىكشند در علوم دين بحث و بررسى مىكنند و آثار خوبى از خود به يادگار مىگذارند . . . چيزى بنويسيد كه همهء طبقات استفاده كنند و اهل فن نيز خورده نگيرند . » « 2 »\r\nدر اين بخش به معرفى آثار ارزشمند اين فقيه بزرگ به صورت موضوعى بسنده مىشود :\r\n\r\nالف : آثار حديثى\r\n1 . الاحاديث المقلوبة و جواباتها\r\n2 . جامع الاحاديث شيعه\r\nاين مجموعهء گرانسنگ حديثى در جهت تكميل كتاب « وسائل‌الشيعه » و رفع نواقص آن از قبيل : تقطيع احاديث ،\r\n\r\n\r\n","description":"","footnote":"\r\n( 1 ) . همان ، ص 188 .\r\n( 2 ) . چشم و چراغ مرجعيت ، ص 287 .\r\n","page_name":" 34 ","page_number":34},
  {"content":"\r\n\r\nتكرار اسناد ، تكثير ابواب و عناوين ، زيادى حجم وغيره به ابتكار آيت‌الله بروجردى نوشته شده است و فوائد بسيار ارزشمندى از نظر سهولت دسترسى به احاديث و استنباط از آن دارا مىباشد . كار تحقيقاتى اين كتاب به كمك جمعى از شاگردان و با اشراف و نظارت كامل معظم له در سال 1370 ه . ق . آغاز شد و به مدت ده سال به طول انجاميد . تا كنون شانزده جلد از آن به چاپ رسيده است . در اين مجموعهء نفيس همهء نظرات و ابتكارات آيت‌الله بروجردى آورده شده است ؛ به جز روايات اهل تسنن كه در ذيل هر باب و موضوع بايستى گنجانده مىشد . در عين حال ، معظم‌له اين مجموعه را از ثمرات زندگى خويش قلمداد مىكرد .\r\n3 . حاشية على وسائل الشيعه\r\n\r\nب : آثار فقهى\r\n1 . حاشية على نهاية الشيخ الطوسى\r\n2 . حاشية على مبسوط الشيخ الطوسى\r\n3 . حاشية على خلاف الشيخ الطوسى\r\n4 . حاشية على عروة الوثقى\r\n5 . الفقه الاستدلالى\r\n6 . رسالة فى المواسعة و المضايقة\r\n7 . رسالة فى منجزات المريض\r\n8 . تقريرات بحث صلاة الجمعة و صلاة المسافر ( البدرالظاهر ) حسينعلى منتظرى\r\n9 . تقريرات بحث الخمس ( زبدةالمقال ) سيد عباس ابوترابى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n10 . تقريرات بحث الصلاة ( نهايةالتقرير ) فاضل لنكرانى\r\n\r\nج : آثار اصولى\r\n1 . حاشية على كفاية الاصول\r\n2 . الحاشية على كفاية الاصول ( تقريرات درس ) شيخ بهاءالدين حجتى بروجردى\r\n3 . حاشية على فرائدالاصول\r\n4 . تقريرات مباحث اصول فقه ( زبدةالاصول ) حسينعلى منتظرى\r\n5 . تقريرالاصول ، امام خمينى\r\n6 . الحجة فى اصول الفقه ، حائرى يزدى\r\n7 . تقليد الاعلم ، احمدعلى احمدى شاهرودى\r\n\r\nد : آثار رجالى و تراجم\r\n1 . ترتيب اسانيد كافى\r\n2 . ترتيب رجال اسانيد الكافى\r\n3 . ترتيب اسانيد الفقيه\r\n4 . ترتيب رجال اسانيد الفقيه\r\n5 . ترتيب اسانيد رجال اسانيدالفقيه\r\n6 . ترتيب اسانيد الامالى\r\n7 . ترتيب اسانيد الخصال\r\n8 . ترتيب اسانيد علل الشرايع\r\n9 . ترتيب اسانيد التهذيب\r\n10 . ترتيب رجال اسانيد التهذيب\r\n11 . ترتيب اسانيد الاستبصار\r\n12 . ترتيب اسانيد كتاب ثواب الاعمال و عقاب الاعمال\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n13 . ترتيب اسانيد الفهرست\r\n14 . ترتيب اسانيد رجال الكشى\r\n15 . تجريد اسانيد رجال النجاشى\r\nمجموعهء « ترتيب الاسانيد » يا « تجريد الاسانيد » و يا « طبقات الرجال » همانطور كه قبلًا اشاره شد ، يكى از نوآورىها و آثار ارزشمند آيت‌الله بروجردى در علم رجال به شمار مىآيد . معظم‌له در اين مجموعه با ذوق و ظرافت ويژه ، سندهاى احاديث كتب : كافى ، استبصار ، تهذيب ، امالى ، خصال ، علل‌الشرايع ، ثواب الاعمال شيخ صدوق وغيره را از متون اصلى جدا كرده و همه را مورد تحقيق و بررسى مجدد قرار داده است . وى با ملاحظهء اين اسناد ، شاگردان و اساتيد هر يك از راويان را مشخص نموده و به عبارت ديگر ، روايان احاديث را بدين ترتيب طبقه‌بندى كرده است . به عنوان نمونه ، اصحاب پيامبر را در طبقهء اول و شاگردان آنها را در طبقهء دوم و همين‌طور تا زمان معاصر ، طبقات همهء راويان و محدثان را آشكار ساخته است ؛ چنان كه خود معظم‌له در طبقهء سى و ششم قرار دارد . براى اين طبقه‌بندى فوائد زيادى مترتب است كه توضيح آن در بخش « ابتكار در علم رجال » گذشت .\r\n16 . حاشية على رجال النجاشى\r\n17 . حاشية على عمدة الطالب\r\n18 . حاشية على منهج المقال\r\n19 . مستدرك فهرست منتخب‌الدين\r\n20 . الفهرستين ( طوسى و نجاشى )\r\n21 . رسالة فهرست منتخب‌الدين\r\n22 . حاشية على رجال الشيخ الطوسى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n23 . رسالة فى ترجمة بعض اعاظم اسرته و اجداده\r\n24 . بيوت الشيعة\r\n\r\nه : آثار متفرقه\r\n1 . رساله‌هاى علميه\r\n2 . توضيح المسائل\r\n3 . حاشية على مجمع المسائل\r\n4 . الحاشية على وسيلة النجاة\r\n5 . انيس المقلدين\r\n6 . حاشية على منتخب الرسائل\r\n7 . صراط النجاة\r\n8 . مناسك حج\r\n9 . توضيح المناسك\r\n10 . مجمع الفروع\r\n11 . حاشية على تبصرة المتعلمين\r\n12 . الآثار المنظومة\r\n13 . رسالة فى المنطق\r\n14 . تعليقة على الاسفار لملا صدرا الشيرازى\r\n15 . حاشية على منهج الرشاد\r\n16 . المهدى فى كتب اهل السنة « 1 »\r\n\r\n\r\n","description":"","footnote":"\r\n( 1 ) . اين فهرست از مقالهء تحقيقى آيت‌الله رضا استادى استفاده شده است . براى شرح و تفصيل بيشتر ، ر . ك : چشم و چراغ مرجعيت ، صص 286 - 311 .\r\n","page_name":" 38 ","page_number":38},
  {"content":"\r\n\r\n\r\nفصل سوم : ويژگىهاى اخلاقى\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nپر واضح است انسان‌هايى كه به مقامات عالى مذهبى از جمله رهبرى و مرجعيت جهان تشيع رسيدند ، علاوه بر امتيازات علمى و ظاهرى ، قبل از آن در طول زندگى شخصى با خودسازى ، مبارزه با نفس و جهاد اكبر ، نخست فضائل اخلاقى را در وجود خويش عينيت بخشيدند ، آنگاه مصداق بارز  « لا يَنالُ عَهْدِي الظَّالِمِينَ »  « 1 » و  « اللَّهُ أَعْلَمُ حَيْثُ يَجْعَلُ رِسالَتَهُ »  « 2 » گشتند ؛ بعد شايستهء رهبرى و تصدى هدايت جامعه و مردم شدند . به يقين آيت‌الله بروجردى يكى از جامع‌ترين اين شخصيت‌هاست . او در وجود خود بذر فضائل اخلاقى را افشاند و روح خويش را به درختى پربار تبديل نمود . زهد ، تقوا ، ادب ، دورى از تظاهر ، ترس از خدا ، بىاعتنايى به امور دنيوى ، سخاوت ، سعهء صدر ، تلاش ، پشتكار ، نظم و انضباط ، پاكى و صداقت ، قاطعيت و صلابت و تواضع ، از جمله ويژگىهاى اين مرجع بزرگ بود كه از گوهر وجود او همانند چشمهء جوشان سرازير شد و تشنگان فضائل انسانى را سيراب ساخت . در اينجا بر قطره‌هايى از آن باران فضيلت مرور مىكنيم .\r\n\r\n\r\n","description":"","footnote":"\r\n( 1 ) . بقره ، 124 .\r\n( 2 ) . انعام ، 124 .\r\n","page_name":" 41 ","page_number":41},
  {"content":"\r\n\r\nاو در طول زندگى چه هنگام اقامت در نجف و چه در بروجرد و قم در امور فردى ، اجتماعى و سياسى ، توكل عجيبى نسبت به مبدأ هستى داشت . به همين سبب هيچ گاه قدرت اجتماعى افراد و تهديد مقامات دولتى ، وى را از انجام وظيفه‌اش باز نمىداشت و به هرچه كه وظيفهء الهى تشخيص مىداد ، عمل مىكرد ؛ او خود چنين اظهار مىداشت « . . . من هميشه توكلم به خداوند عالم بوده است و هيچ‌گاه اميد مساعدت از غير او نداشته‌ام و هرگز نيز ، از غير او مطلبى نخواسته‌ام و از غير او واهمه‌اى نداشته‌ام . » « 1 »\r\nيكى ديگر از ويژگىهاى بارز ايشان اين بود كه به كتاب آسمانى خيلى زياد احترام مىگذاشت . هنگامى كه در مجلسى قرآن تلاوت مىشد بىاختيار وضعش تغيير مىيافت . در وقت مطالعهء كتب ، چون به بخشى مىرسيد كه نويسنده در آن به آيه‌اى استناد كرده بود ، فورى لحن مطالعه‌اش عوض مىشد ؛ انگار كه در عالم ديگرى است . يك روز پادشاه عربستان سعودى به ايران آمده و در ضمن ، هدايايى براى آيت‌الله بروجردى فرستاده بود . ايشان همه را برگرداند و فقط قرآن و مقدارى از پردهء كعبه را نگه داشت . به علاوه ، پادشاه از آيت‌الله درخواست ملاقات در شهر قم كرده بود ، اما معظم‌له به دليلى كه بعد بدان اشاره خواهد شد ، اين پيشنهاد را رد كرد .\r\nهيأتى از طرف پادشاه به قم آمده و به حضور آيت‌الله مشرف شده بود تا قرآن را تقديم ايشان كند . آيت‌الله\r\n\r\n\r\n","description":"","footnote":"\r\n( 1 ) . حوزه ، ش 43 و 44 ، ص 331 .\r\n","page_name":" 42 ","page_number":42},
  {"content":"\r\n\r\nبروجردى هنگام دريافت قرآن با كهولت سنى كه داشتند ، با زحمت از جاى خود بلند شدند و ايستادند و با احترام و تجليل خاصى قرآن را تحويل گرفتند ، بعد نشستند و قبل از اين كه با اعضاى هيأت صحبت كنند ، قرآن را گشودند و با صداى بلند چند آيه‌اى از آن را تلاوت كردند ؛ گويى كه در مجلس هيچ كسى به جز قرآن حضور ندارد . سپس آن را بستند و در جاى مناسبى گذاشتند . آنگاه با اعضاى هيأت به خوش‌آمد گويى و تعارف و گفتگو پرداختند . « 1 »\r\nايشان نسبت به ساير كتب حديثى و فقهى و غيره نيز اين چنين بودند . در حضور وى گاهى اتفاق مىافتاد كه مراجعين طورى مىنشستند كه رو به ايشان و پشت به كتب قرار مىگرفتند . در اين هنگام ، ايشان خيلى نگران و ناراحت مىشدند ، به تكاپو مىافتادند و به يك نحوى آنان را از اين موضوع آگاه مىكردند و جاى آنها را تغيير مىدادند و مىگفتند « آقا پشت سر شما  « بِسْمِ اللَّهِ الرَّحْمنِ الرَّحِيمِ »  و كتب روايات ، اخبار و فقه است . » « 2 »\r\nآيت‌الله بروجردى به حق شيفته و شيداى ائمهء اطهار و اهل بيت عليهم السلام بود . معروف است وقتى در بروجرد اقامت داشت ، به‌چشم درد شديدى مبتلا مىشود ؛ به طورى كه شركت در مجلس روضهء امام حسين عليه السلام برايش مشكل مىگردد . ولى با اين حال ، به مجلس مىرود تا اين شيفتگى و شيدايى را به اثبات برساند ؛ و البته در آن مجلس شفا\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 133 ، به نقل از آيت‌الله لطف‌الله صافى گلپايگانى .\r\n( 2 ) . الگوى زعامت ، ص 176 .\r\n","page_name":" 43 ","page_number":43},
  {"content":"\r\n\r\nمىيابد . ايشان خود اين چنين به شرح جريان مىپردازد :\r\nدر ايامى كه در بروجرد بودم به چشم درد بسيار شديدى مبتلا شدم . اين ناراحتى مقارن با روضهء ايام عاشورا در منزل ما بود . روز عاشورا اين ناراحتى به حدى شدت گرفت كه تصميم گرفتم در مجلس شركت نكنم ؛ ولى باز منصرف شدم و دريغم آمد كه روز عاشورا و لو به عنوان استشفاء در مجلس روضه حاضر نشوم . ( شركت كردم ) وقتى دسته‌ها به منزل ما آمدند ، من از روى پاى يكى از آنان ، مقدارى گل برداشتم و به ديدگان بيمار خود ماليدم . به فاصلهء كوتاهى ، اين ناراحتى رفع شد و من پس از آن به هيچ كسالت چشمى مبتلا نشدم و حتى محتاج عينك نيز نگرديدم . . . « 1 »\r\nيك وقت عده‌اى از مردم كه به زيارت ايشان به منزل آمده بودند ، شخصى از ميان آنها بلند شد و با صداى بلند گفت « براى سلامتى امام زمان عليه السلام و آيت‌الله بروجردى صلوات » . ايشان خيلى ناراحت شدند و گفتند « اين شخص را از اينجا بيرون كنيد ! چرا اسم مرا در كنار نام مبارك امام زمان عليه السلام قرار مىدهد ؟ » « 2 »\r\nمنظورش اين بود كه مقام و منزلت ائمهء اطهار عليهم السلام خيلى والاتر از اين است كه نام مباركشان در كنار اسم ديگران رديف شود ؛ اگر چه آن فرد خود او باشد . آيت‌الله بروجردى حتى نسبت به ساحت حضرت معصومه عليها السلام نيز مقام و منزلت\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 347 ، به نقل از آيت‌الله سيدجواد علوى ، با تصرف در عبارت .\r\n( 2 ) . حوزه ، ش 43 و 44 ، ص 117 .\r\n","page_name":" 44 ","page_number":44},
  {"content":"\r\n\r\nعظيمى قائل بود و اجازه نمىداد نسبت به كريمهء اهل بيت كم لطفى شود . وى آن سلالهء پاك پيامبر را ما فوق انسان‌هاى مادّى مىپنداشت . به همين سبب در آن سالى كه پادشاه عربستان به تهران آمده بود ضمن ارسال هدايايى ، از ايشان درخواست ملاقات كرده بود . آيت‌الله بروجردى اين پيشنهاد را نپذيرفتند و در جواب اطرافيان گفتند « اين شخص اگر به قم بيايد و به زيارت حضرت معصومه عليها السلام نرود ، توهين به آن حضرت خواهد شد و من چنين امرى را به هيچ وجه تحمل نمىكنم . » « 1 »\r\nاو با اين كه مبالغ هنگفتى از وجوه شرعى در اختيار داشت و شهريهء طلاب و فضلاى نجف و قم را پرداخت مىكرد اما زندگى شخصى او بسيار ساده و زاهدانه بود . از وجوه شرعى مصرف نمىكرد و هزينهء زندگى خود را از درآمد ملك اندكى كه در بروجرد داشت ، تأمين مىنمود و نان مصرفى خانواده را از گندم و آرد محصول همان زمين تهيه مىكرد .\r\nيكى از نزديكان ايشان در اين‌باره نقل مىكند :\r\nروزى آيت‌الله بروجردى از كيفيت پخت نانواى محل ناراحت و گله‌مند بود ؛ فرمود : اين نانى كه براى ما مىپزند كيفيتش خوب نيست . گلايهء ايشان را به نانوا رساندم ؛ او گفت : آردى كه ايشان در اختيار ما مىگذارد ، مرغوب نيست و نان آن بهتر از اين در نمىآيد . اگر آقا نان خوب مىخواهند ، من مىتوانم آرد خوب تهيه كنم و از آن براى ايشان\r\n\r\n\r\n","description":"","footnote":"\r\n( 1 ) . همان ، ص 118 ؛ الگوى زعامت ، ص 176 .\r\n","page_name":" 45 ","page_number":45},
  {"content":"\r\n\r\nنان مرغوب بپزم . به خدمت آيت‌الله آمدم و حرف‌هاى نانوا را عنوان كردم . ايشان وقتى از واقعيت آگاه شدند فرمودند : اين آرد مال ملك شخصى خودم است و حاضر نيستم آن را تعويض كنم لذا به همان بسنده مىكنم . . . « 1 »\r\nدر عين حال اگر طلبهء فاضلى به خدمت ايشان مىآمد و اظهار مىداشت « يك دوره كتاب نياز دارم » ، فورى مبلغ آن را هر چقدر بود ، پرداخت مىكرد اما وقتى براى خود مىخواست كتاب بخرد ، چانه مىزد تا به قيمت ارزانتر بخرد .\r\nچون از درآمد شخصى مصرف مىكرد و آن هم محدود بود و كفايت نمىكرد . « 2 »\r\nدر يك سال كه قحطى و گرانى شهر بروجرد و حومه را فراگرفته است ، آيت‌الله از اقامهء نماز جماعت در مسجد سلطانى بروجرد باز مىگردد . زنى با يك بچهء شيرخوار و چند كودك نوجوان در مقابل او ظاهر مىشود . در حالى كه اشك از چشمانش جارى است ، از وضع گرانى موجود و ناتوانى مالى خود مىنالد و چون يك نان با كيفيت خيلى بد را به قيمت گزاف به وى فروخته‌اند و قابل خوردن نيست ، از محضر ايشان چاره مىطلبد . آيت‌الله بروجردى در حالى كه اشك در چشمانش حلقه زده ، مبلغى را به او كمك مىكند و مىفرمايد « اميدوارم بتوانم براى عموم فقرا كارى بكنم . »\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 154 ، به نقل از پدر آيت‌الله فاضل لنكرانى ، با اندكى تلخيص و تصرف .\r\n( 2 ) . حوزه ، ش 43 و 44 ، ص 148 .\r\n","page_name":" 46 ","page_number":46},
  {"content":"\r\n\r\nايشان وقتى به منزل مىرسند در بارهء اين موضوع مىانديشند و سپس همهء بزرگان شهر ، تجار و ثروتمندان را به حضور مىطلبند و با بيانات جانسوز خويش كه از حس نوع دوستى ، عطوفت و به فكر ديگران بودن حكايت دارد ، حاضران را به شدت تحت تأثير قرار مىدهند ؛ به طورى كه پس از اندكى يك حركت اساسى انجام مىگيرد و گندمى خريدارى مىشود و نان مرغوب و ارزان در اختيار فقرا قرار مىگيرد . به‌علاوه ، كارگاه‌هاى بافندگى دستى در سطح گسترده‌اى در مناطق محروم تأسيس مىشود و بدين ترتيب ، خانواده‌هاى بسيارى از مستمندان كه در معرض فروپاشى و مرگ قرار گرفته بودند ، بهبود مىيابند . « 1 »\r\nدر يك زمانى ، آيت‌الله بروجردى پا درد شديدى گرفته بودند وچندين بار به آبگرم محلات رفتند . در يكى از اين سفرها ، مردم اطراف و نواحى آگاه شدند و به ديدارشان شتافتند . در ميان آن‌ها تعدادى از مستمندان هم آمده بودند و از ايشان توقع كمك و مساعدت داشتند . آيت‌الله علاوه بر كمك مالى ، دستور دادند چند گوسفند ذبح كنند و در بين آن‌ها تقسيم نمايند . اين كار انجام پذيرفت . سپس اطرافيان به اندازهء سه سيخ كباب از گوشت را نگه داشتند تا براى ناهار ايشان كباب تهيه كنند . وقتى كباب را سر سفره آوردند و آيت‌الله از موضوع با خبر شدند ، به ماست و خيار و\r\n\r\n\r\n","description":"","footnote":"\r\n( 1 ) . خاطرات آيت‌الله بروجردى ، محمدحسين علوى ، ص 51 .\r\n","page_name":" 47 ","page_number":47},
  {"content":"\r\n\r\nنان بسنده كردند و فرمودند : « من اين كباب را نمىخورم .\r\nاين‌ها را بين فقرا تقسيم كنيد ؛ چون بوى آن را فهميده‌اند . » « 1 »\r\nسخاوت از سيره و سنت پيامبران و امامان معصوم عليهم السلام و اولياى الهى شمرده مىشود . آيت‌الله بروجردى در اين وادى به حق جزو شخصيت‌هاى كم نظير است . بخشش‌هاى اين فقيه به خوبى عظمت روح و بزرگ منشى او را نشان مىدهد ؛ به‌عنوان نمونه ، املاكى را كه از پدر به ارث برده بود دو قسمت مىكند و نصف آن را به فقرا و مستمندان شهر تقديم مىنمايد . وزمانى كه قسمتى از املاك خويش را فروخته و مبلغ آن را در پاكتى قرار داده بود ، مبلغى هم در پاكت ديگرى براى نيازمندى قرار داده بود . هنگامى كه شخص نيازمند به منزل ايشان مراجعه مىكند ، خدمتگزار اشتباهاً پاكت حاوى پول ملك را به آن فرد فقير مىدهد . وقتى آن مرد در خانهء خود داخل پاكت را ملاحظه مىكند مىبيند كه مبلغ بيشتر از مقدار معمول است و متوجه اشتباه مىشود و فورى پاكت را نزد آيت‌الله بروجردى مىآورد ؛ اما معظم‌له قبول نمىكنند و مىفرمايند « پولى را كه داده‌ايم پس نمىگيريم . » « 2 »\r\nاغلب آدم‌هاى ضعيف وقتى به مقامى دست مىيابند و يا در يك رشتهء علمى صاحب نظر مىشوند ، چون از نظر\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 154 .\r\n( 2 ) . همان ، ص 263 و 264 ، به نقل از آيت‌الله ناصر مكارم شيرازى .\r\n","page_name":" 48 ","page_number":48},
  {"content":"\r\n\r\nمعنوى خود را نساخته‌اند ، دچار كبر و غرور مىگردند و سر از طغيان در مىآورند ؛ اما انسان‌هاى متعالى مانند درخت باردارى هستند كه هر قدر ميوه‌هاى زيادى بياورند به همان اندازه سر به پايين فرود مىآورند . آنها بيشتر مواظب رفتار و كردار خويش‌اند تا مبادا لغزشى از آن‌ها سر بزند ؛ و اگر هم خطايى مرتكب شدند فورى در صدد جبران بر مىآيند و پوزش مىطلبند .\r\nيكى ديگر از شاگردان وى مىگويد :\r\nروزى آيت‌الله بروجردى مشغول تدريس اصول در مسجد عشقعلى بودند كه يكى از شاگردان ايشان به نام شيخ على چاپلقى شروع به اشكال كرد . آقا جواب دادند و او دوباره جواب آقا را رد كرد . همين طور بحث ادامه داشت تا اين كه آيت‌الله چون پيرمرد بودند ناراحت و عصبانى شدند و نسبت به شيخ على تندى كردند ؛ به طورى كه او خيلى منقلب شد . بعد از اتمام درس همه متفرّق شدند .\r\nمن هم به مسجد آمدم . نماز مغرب را تمام كرده بودم كه مشهدى رضا خدمتكار آيت‌الله بروجردى آمد و گفت « آقا از درس برگشته و ما بين درِ كتابخانه و اندرون منزل ايستاده‌اند ، خيلى ناراحت هستند و شما را به حضور خواستند . » فورى نماز عشاء را خواندم و خدمت آقا رسيدم . ديدم با ناراحتى در همانجا ايستاده‌اند . تا مرا ديدند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفرمودند « اين چه برخوردى بود كه از ما صادر شد ؟\r\nيك نفر عالم ربانى را رنجاندم . الآن بايد بروم و دست ايشان را ببوسم و حلاليّت بطلبم كه از من بگذرد و بعد بيايم و نماز مغرب و عشاء را بخوانم . » عرض كردم « ايشان الآن در مسجد شاه زيد امام جماعت هستند و بعد از نماز صحبت مىكنند و دو سه ساعت ديگر به منزل مىرسند ؛ بنابراين من به ايشان خبر مىدهم كه فردا صبح آقا به منزل شما خواهند آمد . » آقا قبول كردند . فردا صبح من حرم رفتم ، وقتى برگشتم ديدم آقا سوار بر درشكه در جلوى منزل ما منتظر هستند . در خدمتشان به منزل شيخ على رفتيم . وقتى آيت‌الله بروجردى او را ديدند ، فورى خواستند دستشان را ببوسند اما او نگذاشت . ايشان مىگفتند « از من بگذريد . براى اين كه من از حالت طبيعى خارج شدم و به شما پرخاش كردم . » او نيز مىگفت « شما سرور مسلمين هستيد . برخورد شما باعث افتخار من بود . » آقا هم مرتب جملات خود را تكرار مىكردند .\r\nاين برخورد سبب شد آقا شيخ على چاپلقى تا آخر عمر مورد عنايت ايشان قرار گيرد . « 1 »\r\nالبته اين اتفاق گاهى نسبت به ساير شاگردان هم رخ داده\r\n\r\n\r\n","description":"","footnote":"\r\n( 1 ) . حوزه ، ش 43 و 44 ، ص 62 ، به نقل از آيت‌الله سيد مصطفى خوانسارى .\r\n","page_name":" 50 ","page_number":50},
  {"content":"\r\n\r\nبود كه فرداى آن روز ، آيت الله بروجردى قبل از آغاز درس در حضور شاگردان از آن شخص عذر خواهى كرده و طلب عفو نموده بودند . اين بر خلاف معمول فضاى حاكم بر حوزه بود ؛ چون استاد به منزلهء پدر شاگردان محسوب مىشد و توبيخ و خشونت پدر براى فرزندان گوارا بود .\r\nيكى ديگر از شاگردان كه به منزل ايشان رفت و آمد مستمر داشت نقل مىكند كه هرگز آيت‌الله بروجردى را بدون عمامه و قبا نديده است . ومىگويدوى هنگام نشستن فقط به صورت دو زانو مىنشست . با اين كه از پا درد شديد رنج مىبرد و آقايان پيشنهاد مىكردند هنگام تدريس ، روى منبر دو زانو ننشينند و پاهاى خويش را پايين پله قرار بدهند اما ايشان قبول نمىكردند و با شگفتى مىپرسيدند چطور ممكن است اين كار را انجام دهم در حالى كه آقايان محترم تشريف دارند و نشسته‌اند ؟ « 1 » در همين اواخر كه پا درد ايشان شديدتر شده بود و چاره‌اى جز اين نداشتند كه پاهايشان را دراز بكنند ، در اتاق كرسى گذاشته بودند و پاها را زير آن قرار مىدادند تا به مراجعين كم احترامى نكرده باشند . اين كرسى در گرماى فصل تابستان هم در اتاق آقا بود . « 2 »\r\nآيت‌الله بروجردى اگر چه در زندگى فردى ، بسيار ساده و زاهدانه به سر مىبرد و به خصوص در صرف وجوه شرعى\r\n\r\n\r\n","description":"","footnote":"\r\n( 1 ) . همان ، ص 242 ، به نقل از مرحوم حجت الاسلام و المسلمين\r\nميرزا حسين نورى همدانى .\r\n( 2 ) . الگوى زعامت ، ص 170 ، به نقل از آيت‌الله العظمى گلپايگانى .\r\n","page_name":" 51 ","page_number":51},
  {"content":"\r\n\r\nنسبت به طلاب و امور ديگر به شدت سختگير بود ، در عين حال وقتى عزت و عظمت اسلام و مسلمانان به ميان مىآمد ، هرگز از سرمايه گذارى كلان دريغ نمىكرد ؛ بلكه با ميل و رغبت هزينه مىنمود . اين موضوع ، بلند نظرى ، دورانديشى و درك صحيح ايشان از موقعيت‌هاى زمانى و مكانى رانشان مىدهد .\r\nهنگامى كه وى تصميم گرفت در شهر هامبورگ آلمان ، مركزى براى نشر تعاليم اسلام و تشيع تأسيس كند ، نمايندهء معظم له زمينى را به اين منظور خريدارى كرد ؛ ولى اين زمين در جاى مناسبى قرار نداشت . وقتى آيت‌الله بروجردى از موضوع باخبر شد ، فرمود :\r\nدر جامعه‌اى كه ارزش‌ها در زيبايىهاى ظاهرى نهفته است به هيچ وجه صلاح نيست ما به ظواهر نپردازيم و در چشم پيروان ساير اديان و مذاهب حقير جلوه كنيم . در مملكتى كه ساختمان‌هاى پيروان اديان و مذاهب ديگر به صورت مجلل و زيبا و چشمگير ساخته مىشود ، مراكز متعلق به مسلمانان هم بايد مجلّل و زيبا تأسيس شود و در جاى مناسب شهر قرار داشته باشد تا مسلمانان احساس حقارت و خود كم‌بينى نكنند . وى افزود : در اين صورت ، هر چه هزينه داشته باشد من آن را تأمين خواهم كرد . « 1 »\r\n\r\n\r\n","description":"","footnote":"\r\n( 1 ) . حوزه ، ش 43 و 44 ، ص 242 ، با كمى تصرف در متن .\r\n","page_name":" 52 ","page_number":52},
  {"content":"\r\n\r\nاين در حالى بود كه مهندس « لرزاده » كار تزيين و كاشىكارى داخل مسجد اعظم قم را آغاز كرده و مقدارى از آن را هم انجام داده بود ؛ اما آيت‌الله بروجردى دستور توقف آن را صادر كرد . آقاى مهندس هر چه تلاش كرد و حتى چند نفر از آقايان علما را واسطه قرار داد ، نتوانست موافقت ايشان را بگيرد و كاشى كارى و تزيين مسجد از همان زمان تا امروز به صورت نيمه تمام باقى مانده است . « 1 » زيرا ايشان اعتقاد داشتند در شهر قم چندان نيازى به تزيين مساجد نيست و هر چه ساده‌تر باشد معقول‌تر است .\r\nدر زمان شاه ، وقتى احداث خيابان چهارمردان قم آغاز گرديد ، بسيارى از علماى شهر مخالف اين طرح بودند و مالكيت خصوصى را عنوان مىكردند و مىگفتند مردم راضى به فروش منزل خويش نيستند و دولت حق ندارد به زور آن را تصرف كرده و خيابان احداث بكند . از اين رو ، وقتى كار احداث آن به پايان رسيد به تصور اين كه خيابان غصبى است از آن عبور نمىكردند و به رفت و آمد از كوچه پس كوچه‌هاى تنگ و تاريك بسنده مىكردند . در اين ميان ، آيت‌الله بروجردى از جمله فقهاى نادرى بود كه اين پروژه را به صلاح عموم مردم تشخيص مىداد و از آن حمايت مىكرد و مىفرمود « امروز وضعيت جامعه طورى است\r\n\r\n\r\n","description":"","footnote":"\r\n( 1 ) . همان ، ص 171 ، به نقل از آيت‌الله شيخ مجتبى عراقى .\r\n","page_name":" 53 ","page_number":53},
  {"content":"\r\n\r\nكه نياز شديد به خيابان و راههاى وسيع است . »\r\nاگر چه برخى از محافل مقدس مآب او را در اين مورد به طرفدارى از رژيم متهم كردند و انواع تهمتها را بر وى روا داشتند ، اما ايشان هرگز از تشخيص خود عقب نشينى نكرد ؛ بلكه يك روز به صورت پياده روى از همين خيابان عبور كرد تا عملًا به ضرورت آن تأكيد كند و به همه بفهماند كه مصالح عمومى جامعه بر مصالح فردى و مالكيت خصوصى مقدم است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nفصل چهارم : تفكرات تقريبى\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\nآيت‌الله بروجردى بر كتب و آراء فقهى علماى اهل سنت تسلط عجيبى داشت و اهتمام به اين موضوع از همان آغاز تحصيل و تحقيق در زندگى علمى او مشهود بود . اين اشراف و آگاهى نه تنها به فتاواى رهبران مذاهب اربعة ( شافعى ، حنبلى ، حنفى و مالكى ) اختصاص داشت بلكه شامل نظرات صحابه و ساير فقها و انديشمندان اهل سنت مانند ليث ثورى ، اوزاعى ، و ظاهرى هم مىشد . گاهى اين اطلاع به قدرى گسترده بود كه وقتى برخى از شخصيت‌هاى اهل سنت به حضور ايشان مىرسيدند و از نزديك شاهد اين حقيقت مىشدند ، انگشت حيرت به دهان مىگرفتند و به عجز و عدم اطلاع خود اذعان مىكردند . « 1 »\r\nاو در اثر مطالعات و تحقيقات گسترده‌اى كه در اين وادى\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 127 ، به نقل از آيت‌الله صافى گلپايگانى .\r\n","page_name":" 57 ","page_number":57},
  {"content":"\r\n\r\nداشت به اين نتيجه رسيده بود كه با آگاهى از محتواى روايات و فتاواى رايج اهل سنت در زمان امامان معصوم عليهم السلام بهتر ، راحت‌تر و دقيق‌تر مىشود محتواى روايات و منظور فرمايشات ائمهء معصومين عليهم السلام را دريافت و جملهء معروفى از ايشان نقل شده است كه مىفرمود « فقه شيعه در حاشيهء فقه اهل سنت است . » « 1 » زيرا در طول تاريخ چون شيعيان حكومت نداشتند و اغلب حكومت در دست بنى عباس بود و بيشتر فتاواى اهل سنت در ميان مردم رواج داشت ، بنابراين محدثان و اصحاب امامان عليهم السلام نيز با توجه به فضاى حاكم بر جامعهء آن روز از ائمه سؤال مىكردند و امامان عليهم السلام هم با توجه به همين معنا پاسخ مىدادند . به عبارت ديگر ، فقه شيعه ناظر بر فقه اهل سنت است ؛ چرا كه جوابها و فرمايشات امامان عليهم السلام ناظر بر فتاواى فضاى حاكم مىباشد .\r\nاز اين رو ، آيت‌الله بروجردى تحقيق و مطالعهء كتب و فتاواى اهل سنت را از مقدمات لازم براى فهم فقه و اجتهاد مىدانست و خود ايشان در حد اعلى به آن مسلح بود .\r\nاين تسلط و اشراف ، او را در جايگاه رفيعى قرار داده بود كه نسبت به نظرات و آراء اهل سنت هرگز با ديد منفى نگاه نمىكرد بلكه بيشتر سعى داشت تا به ادلهء آن‌ها دست يابد و\r\n\r\n\r\n","description":"","footnote":"\r\n( 1 ) . زندگى آيت‌الله العظمى بروجردى ، ص 84 .\r\n","page_name":" 58 ","page_number":58},
  {"content":"\r\n\r\nموضوع و مسأله را درست بررسى و ريشه‌يابى كند . مثلًا در وجوب اداى نماز در اوّل وقت كه غالباً اهل سنت تأخير آن را از اوّل وقت بدون عذر جايز نمىدانند ، مىفرمود :\r\nفتواى اهل سنت از اينجا نشأت گرفته كه پيامبراكرم صلى الله عليه و آله امام جماعت بود و امام جماعت بايد در وقت معيّن حضور يابد و پيغمبر ، اوّل وقت را انتخاب كرده بود و صحابه و تابعين همان عمل پيغمبر را ملاك عمل خود قرار داده بودند كه بعداً در مذاهب اهل سنت منعكس گرديد . در حالى كه رسول‌اكرم صلى الله عليه و آله گاهى در حال اختيار ، اول وقت را رعايت نمىكرد و برخى از اهل بيت هم بدان تصريح كرده‌اند . همين امر ملاك فتواى معروف شيعه قرار گرفته است . استاد با اين توجيه ، اين پندار را كه اهل سنت عمداً احكام را تغيير داده‌اند ، نادرست مىدانست و رد مىكرد . . . « 1 »\r\nالبته برخى از علماى شيعه نيز مانند شيخ طوسى همين عقيده را دارند ؛ بر عكس ساير آنان كه غالباً تأخير در نماز را جايز مىدانند .\r\nبا اين گرايش فكرى ، آيت‌الله بروجردى از آغاز مرجعيت\r\n\r\n\r\n","description":"","footnote":"\r\n( 1 ) . همان ، ص 88 .\r\n","page_name":" 59 ","page_number":59},
  {"content":"\r\n\r\nخويش به مسألهء « وحدت ميان مذاهب » اهتمام بيشترى از خود نشان داد و همواره پيگير اين مسألهء مهم جهان اسلام بود . او اعتقاد داشت كه سامان بخشيدن به اين موضوع از وظايف حياتى هر عالم شيعى است و بايد در تحقق آن تلاش كند . حتى معروف است در روزهاى آخر عمر پربركت معظم‌له ، گاهى به حالت اغماء فرو مىرفت و چون از آن حال فارغ مىشد پيرامون اين موضوع سؤال مىكرد و مىپرسيد :\r\nآقاى شيخ محمدتقى به مصر رفت يا خير ؟ چون نمايندهء ايشان در دانشگاه الازهر و مجمع تقريب در مصر بود و در آن ايام چند روزى به ايران آمده و در قم به سر مىبرد . « 1 » آيت‌الله شهيد مرتضى مطهرى در مقاله‌اى تحت عنوان « مزايا و خدمات آيت‌الله بروجردى » چنين مىنويسد :\r\nيكى از مزاياى معظم‌له توجه و علاقهء فراوانى بود كه به مسألهء وحدت اسلامى و حسن تفاهم و تقريب بين مذاهب اسلاميه داشت . اين مرد چون به تاريخ اسلام و مذاهب اسلامى آشنا بود ، مىدانست كه سياست حكام گذشته در تفرقه و دامن زدنِ آتش اختلاف چه اندازه تأثير داشته است . وى توجه داشت كه در عصر حاضر نيز\r\n\r\n\r\n","description":"","footnote":"\r\n( 1 ) . چشم و چراغ مرجعيت ، صص 171 و 233 .\r\n","page_name":" 60 ","page_number":60},
  {"content":"\r\n\r\nسياستهاى استعمارى از اين تفرقه حداكثر استفاده را مىكنند و آن را دامن مىزنند . او مىدانست كه دورى شيعه از ساير فرق سبب شده است تا آن‌ها شيعه را نشناسند و دربارهء آن‌ها تصوراتى دور از حقيقت بنمايند . لذا بسيار علاقه‌مند بود حسن تفاهمى بين شيعه و سنى برقرار شود تا از طرفى وحدت اسلامى كه منظور بزرگ اين دين مقدس است ، تأمين گردد ؛ و از طرف ديگر ، فقه و معارف شيعه آن طور كه هست به جامعهء تسنن كه اكثريت مسلمانان را تشكيل مىدهند معرفى شود .\r\nاز حسن تصادف ، چند سال قبل از زعامت و رياست معظم‌له كه هنوز در بروجرد بودند ، « دارالتقريب بين المذاهب الاسلامية » به همت جمعى از روشنفكران سنى و شيعه تأسيس شد . معظم‌له در دورهء زعامت خود تا حد ممكن با اين فكر و با اين مؤسسه كمك و همكارى كردند . براى اولين بار بعد از چندين صد سال ، بين زعيم روحانى شيعه و زعيم روحانى سنى ، شيخ عبدالمجيد سليم ، و بعد از فوت او به فاصلهء دو سه سال شيخ محمود شلتوت ، مفتى آن زمان و رئيس دانشگاه الأزهر ، روابط\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدوستانه برقرار شد و نامه‌ها مبادله گرديد . . .\r\nمعظم‌له را بايد گفت نسبت به اين مسأله علاقه‌مند بود ؛ بلكه بايد گفت عاشق و دلباختهء اين موضوع بود و مرغ دلش براى اين موضوع پر مىزد . عجيب اين است كه از دو منبع موثق شنيدم در حادثهء قلبىِ اخير كه منجر به فوت ايشان شد ، بعد از حملهء قلبى اولى كه عارض شد و مدتى بيهوش بودند و بعد به هوش آمدند ، قبل از آن كه توجهى به حال خود بكنند و در اين موضوع حرفى بزنند ، موضوع تقريب و وحدت اسلامى را طرح مىكنند و مىگويند « من آرزوها در اين زمينه داشتم . . . » « 1 »\r\nدر سال 1327 ه . ش . مركز « دارالتقريب بين المذاهب الاسلاميه » به ابتكار و همت انديشمند توانا مرحوم شيخ محمدتقى قمى و با هميارى علماى سرشناس دانشگاه الأزهر و برخى روحانيون شيعى تأسيس گرديد . آيت‌الله بروجردى اگر چه جزو مؤسسين آن نبود ، اما از ابتداى فعاليت اين مركز به حمايت جدى از آن برخاست و حتى از كمك مالى به آن دريغ نورزيد . به‌علاوه ، با ارتباط مكاتبه‌اى با\r\n\r\n\r\n","description":"","footnote":"\r\n( 1 ) . شش مقاله ، مرتضى مطهرى ، ص 260 ، و تكامل اجتماعى انسان ، مرتضى مطهرى ، ص 204 .\r\n","page_name":" 62 ","page_number":62},
  {"content":"\r\n\r\nشيخ وقت « الازهر » عبدالمجيد سليم و بعد از وى با شيخ محمود شلتوت ، رابطهء جهان تشيع را با دنياى اسلام هر چه مستحكم‌تر ساخت و بسيارى از سؤ تفاهمات و بدبينىها را به دوستى و محبت تبديل كرد . « 1 »\r\nدر اثر اين درايت ، حسن تدبير ، و اين طرز تفكر آيت‌الله بروجردى كار به جايى رسيد كه - / به قول شهيد مطهرى - / شيخ الازهر مصر ، محمود شلتوت آن فتواى تاريخى خود را صادر كرد و براى اولين بار يك عالم سنى به طور رسمى مذهب شيعه را به رسميت شناخت و براى آن در دانشگاه الازهر ، كرسى تدريس مستقل تشكيل داد . « 2 »\r\nبراى آگاهى از عمق اين روابط و نقش مثبت و كارساز آيت‌الله بروجردى در آن ، متن دو نامهء تاريخى ، يكى از شيخ عبدالمجيد سليم و ديگرى از شيخ محمود شلتوت به ايشان را مرور مىكنيم :\r\n\r\nنامهء اوّل از شيخ عبدالمجيد سليم\r\nبسم الله الرحمن الرحيم\r\nخدمت آيت‌الله السيّد الجليل حاج آقا حسين بروجردى حفظه‌الله سلام عليكم و رحمته .\r\n\r\n\r\n","description":"","footnote":"\r\n( 1 ) . زندگى آيت‌الله بروجردى ، صص 369 و 370 .\r\n( 2 ) . شش مقاله ، ص 261 ؛ چشم و چراغ مرجعيت ، ص 159 ، به نقل از آيت‌الله فاضل لنكرانى و ص 88 .\r\n","page_name":" 63 ","page_number":63},
  {"content":"\r\n\r\nاما بعد : استاد محترم ، حضرت شيخ محمدتقى قمى ، دبير كل دارالتقريب بين المذاهب الاسلامية ، پيام شفاهى آن جناب را كه دستور داده بوديد به من برسانند ، ابلاغ نمودند . شما اظهار لطف نموده و براى كوششهايى كه ما و جماعت تقريب بين المذاهب اسلامى در راه خدمت به اسلام و مسلمين مىكنيم تشكر كرده‌ايد و از تأثير اين كوشش‌ها در راه وحدت كلمهء مسلمين و ايجاد تفاهم بيش‌تر و هماهنگى بهتر و اصلاح فسادى كه مغرضين به وجود آورده‌اند ، سخن گفته‌ايد . خدا مىداند كه اين امر ، بهترين و عزيزترين آرزوهاى من در زندگى است و تا زنده‌ام به خاطر آن كار مىكنم و از خداى بزرگ مسألت دارم كه به اين آرزوها جامهء عمل بپوشاند و كسانى را كه در راه آن مىكوشند تأييد فرمايد . از اعتماد وثوق حضرت عالى نسبت به شخص من و از اين عطف توجه به كوشش‌هايم تشكر مىكنم . من با آنچه كه از شما سراغ دارم ، همكارى شما را در اين جهاد بزرگ خدايى بسيار بزرگ مىشمارم ؛ زيرا شما با آن دانش و مقام و نفوذى كه در ايران و غير ايران داريد ، هميشه در راه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاصلاح امر امت اسلام كار مىكنيد .\r\nانديشهء تقريب مذاهب اسلامى ، از توجه و عنايت شما بسيار بهره‌مند بوده و از كمك‌هاى پرارزش شما در مناسبات مختلف ، برخوردار بوده است . زيرا همانطور كه از امثال جناب‌عالى انتظار مىرود با علم و تقوى و بصيرتى كه داريد ، ارزش و اهميت بزرگداشت مقام مسلمين و تقويت شوكت و عظمت آنان و رساندن آنان را به مقام شامخ ولايتى كه بايست بدان برسند ، به خوبى درك كرده‌ايد :  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ » . \r\nآقاى بزرگوار ! دانشمندان و علماء كه پرچمداران رسالت اسلامى هستند و به شهادت قرآن ، با خدا و فرشتگان ، قيام به عدالت مىكنند و وظيفهء خطير و مهمى بر عهده گرفته‌اند ، لازم است كه در تبليغ اين رسالت جهانى ، با همديگر همكارى كنند و با همهء دورى راه‌ها و اختلاف ملت‌ها ، در اوضاع اسلامى تبادل نظر نمايند .\r\nروزگارى بر مسلمين گذشت كه در آن ، آماج بسيارى از دسيسه‌هاى فكرى بودند و مىخواستند آنان را از حق و حقيقت دور ساخته و به سوى باطل\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبكشانند و از دعوت به سوى خدا و جهاد در راه او بازداشته و مشغول به خود كنند و آنان را طورى با اختلافات و جدال‌ها از هم دور نمايند كه به كلى نابود شوند و از بين بروند . آثار اين دسيسه‌ها هنوز هم بصيرت‌ها و عقل‌ها را تاريك ساخته و قلب‌ها را به خود مشغول نموده و در ميان بسيارى از مردم رسوخ دارد و آنان را از فهم صحيح حقيقت دين و درك اسرار و حقايق آن و قربانى دادن در راه اعتلاى نام آن باز مىدارد . پس اولين وظيفه‌اى كه به عهدهء ما علماى اسلامى است ، خواه شيعه باشيم خواه سنى ، اين است كه : از اذهان و افكار مردم ، اين مطلب را پاك كنيم و حقايق ارج دار و روشن اسلام و اصول محكم و شريعت سهل و سادهء آن را طورى نشر دهيم كه مردم را با حقيقت و هدايت خداوند بيدار و بينا سازد و آنان را با قدرت و جمال دل‌آرايى كه دارد دربرگيرد . آنان را طورى تربيت كند كه از روى فهم و محبت و علاقه پذيراى اسلام باشند ؛ نه از روى تقليد و وراثت . زيرا هر كس كه حق را بفهمد آن را دوست دارد و كسى كه آن را دوست داشت ، ايمان مىآورد ؛ ايمانى كه با وجود\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآن ، فداكارى و از خودگذشتگى آسان مىشود و هيچ يك از زرق و برق‌هاى دنياى مادى و فانى مانع راه آن نمىتواند بشود .\r\nديگر اين كه اخيراً ، از فوت عالم جليل مرحوم سيد محسن امين عاملى با خبر شدم . من وقتى از علم و اخلاص و جهاد او در راه اين دين و ملت ، مطالبى شنيدم ، از خبر وفات آن مرحوم سخت متأسف شدم . و اكنون خالص‌ترين تسليت‌هاى خود را به حضور جناب‌عالى و به همهء برادران شيعهء اماميه اعلام مىدارم و از خداى بزرگ مىخواهم كه فقيد محترم را غريق رحمت نمايد و به ما و شما در اين مصيبت اجر و ثواب صابرين عطا فرمايد .\r\nوالسلام عليكم و رحمة الله و بركاته\r\nجمادى الثانى 1371\r\nعبدالمجيد سليم ، الجامع الازهر - قاهره\r\n\r\nنامهء دوم از شيخ محمود شلتوت\r\nبسم الله الرحمن الرحيم\r\nسلام عليكم و رحمة الله\r\nاما بعد : قبل از هر چيز ، از سلامت گرانبهاى آن برادر ارجمند جويا بوده و دعا مىكنم كه آن بزرگوار ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهميشه مصدر و منبع بركات براى مسلمين و وحدت كلمهء آنان باشد . خداوند عمر شما را طولانى كند و پيروزى و موفقيت را نصيب شما گرداند .\r\nفرصتى را كه با مسافرت برادر علامه و مكرم من ، استاد قمى ، ايّد الله فى جهاد المشكور ، پيش آمد ، مغتنم مىشمارم تا نامه‌اى به ساحت آن جناب نوشته و از كوشش‌هاى شما تقدير كنم .\r\nاز خداى بزرگ و توانا خواستارم كه آنچه را براى خير و اصلاح مسلمين آرزو مىكنيد ، تحقق بخشد و شما را در كوشش‌ها و زحمات اصلاح طلبانه ، در راه وحدت مسلمين و ايجاد الفت و محبت بين قلوب آنان ، بيش از پيش ، موفق گرداند .\r\nمن به شما مژده مىدهم كه گامهاى ما در راه تقريب ، اين گامهايى كه يقين دارم شما با تمام قوا آن را تأييد مىفرماييد و به آن بيش‌ترين توجه و اهتمام را مبذول مىداريد ، به خواست و لطف خداوند و در سايهء دعاى خير شما ، كه بدرقهء راه ماست ، در راه ترقى و موفقيت پيش مىرود . و گروه برگزيده‌اى از رجال الازهر و برادرانى كه صميمانه براى تقريب جهاد كرده‌اند ، از روى ايمان و يقين ، ما را يارى مىكنند و براى اجراى دين و رسالت جهانى و انسانى ، كه بدان گردن نهاده‌اند ، قيام و اقدام مىكنند .\r\nمن اميدوارم كه برادر عزيز ، جناب استاد قمى ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبه زودى پيش ما برگردد تا ان شاء الله از اخبار مسرت بخش شما ، خوشوقت شويم و از نظريات عالى و محكم شما ، در برآورده شدن آرزوها و آرمان‌هاى مشترك خود مطلع گرديم . من بسيارى از مسائل را براى ايشان توضيح دادم ، تا به تفصيل خدمت شما عرض كنند .\r\nوالله المسؤول ان يجمع بيننا فى رضاه . و ان يديم ربط قلوبنا للعمل فى سبيله ، انه سميع الدعاء ، لطيف لما يشاء .\r\nوالسلام عليكم و رحمة الله و بركاته\r\n24 / ذىالقعده / 1379\r\nشيخ الجامع الازهر ، محمود شلتوت\r\nهمان گونه كه از متن نامه‌ها استفاده مىشود ، رهبران مذهبى اهل سنت مخصوصاً رؤساى دانشگاه الازهر ، براى آيت‌الله بروجردى عزت و عظمت و اقتدار ويژه قائل بودند و همواره به ايشان با ديدهء احترام مىنگريستند . از مرحوم شيخ محمدتقى قمى نقل شده است كه : « . . . وقتى نامهء آقاى بروجردى را براى شيخ مجيد سليم ، رئيس اسبق دانشگاه الازهر مىبردم ، بلند مىشد و نامهء آقاى بروجردى را مىگرفت و مىبوسيد . رئيس ديگر جامع الازهر هم موقع دريافت نامهء آيت‌الله بروجردى مىايستاد و با احترام نامه را قرائت مىكرد . » « 1 »\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 135 ، به نقل از آيت‌الله صافى لطف الله گلپايگانى .\r\n","page_name":" 69 ","page_number":69},
  {"content":"\r\n\r\nاز اين كه درخت وحدت مذاهب و تقريب آنان اين گونه به سوى رشد ، شكوفايى و بالندگى مىرفت ، آيت‌الله بروجردى بسيار خوشحال و اميدوار بود و هر از چند گاهى در جلسهء درس به مناسبتى به اين موضوع اشاره مىكرد و از روند پيشرفت ، اظهار رضايت مىنمود و مىفرمود « امر تقريب در حال پيشرفت است و خدا را شكر كه ما هم در آن سهمى داشتيم . » « 1 »\r\n\r\nشيوهء پيشنهادى تقريب\r\nبه طور خلاصه ، شيوهء پيشنهادى آيت‌الله بروجردى پيرامون وحدت بين مذاهب اين بود كه ميان شيعه و سنى در دو نكتهء اساسى ، اختلاف نهفته است . يكى جانشينى پيامبر و امامت و رهبرى مسلمانان است و ديگر اين كه بعد از رحلت پيامبر ، مسلمانان در عمل به احكام به چه كسى رجوع نمايند و تكليف روزمزهء خود را از كدام مرجع بگيرند ؟ اولًا ، بحث دربارهء موضوع اول ، يك بحث تاريخى است . هر چه بوده گذشته است و لزومى ندارد دوباره مطرح شود . تجربه هم نشان داده كه طرح اين گونه مسائل هميشه سبب اختلاف شديد و منشأ سوء استفاده‌هاى دشمنان بوده است . ثانياً اگر\r\n\r\n\r\n","description":"","footnote":"\r\n( 1 ) . همان ، ص 232 .\r\n","page_name":" 70 ","page_number":70},
  {"content":"\r\n\r\nهم نتيجه‌اى علمى و عقيدتى دارد ، اين ثمره براى هر كدام از شيعه و سنى فى نفسه محترم است و ربطى به طرف مقابل ندارد .\r\nبنابراين آنچه امروز خيلى مهم است و مىتواند نقطهء مشترك ميان شيعه و سنى باشد ، بعد از كتاب آسمانى قرآن ، محوريت اهل بيت است كه دليل آن « حديث ثقلين » مىباشد و از طريق فريقين با سلسلهء سند صحيح نقل شده است و همه هم آن را قبول دارند . « 1 »\r\nآيت‌الله هاشمى رفسنجانى در كنگرهء بزرگداشت آيت‌الله بروجردى و شيخ شلتوت در ضمن سخنرانى ، تفكر تقريبى ايشان را اين گونه مطرح كرد « . . . آيت‌الله بروجردى در درس مىگفت : اختلاف ما با اهل سنت در دو جهت است ؛ يكى مسألهء خلافت و ديگرى حجيّت اقوال ائمه . و آنچه براى ما مهم است مسألهء حجيت است زيرا خلافت يك مسألهء تاريخى بود كه امروز قابل تكرار نمىباشد . بايد با اهل سنت در مورد حجيت اقوال ائمه بحث كرد كه در زمان ما مؤثر است . » « 2 »\r\nهدف از تقريب و وحدت در نظر آيت‌الله بروجردى هرگز اين نبود كه يك گروه در گروه ديگر هضم شود و همهء آنها يك\r\n\r\n\r\n","description":"","footnote":"\r\n( 1 ) . جهت آگاهى بيشتر پيرامون اين موضوع ، رك : منبع پيشين ، مصاحبه‌هاى حضرات آيات : اشتهارى ، سبحانى و ديگران .\r\n( 2 ) . صحيفهء حوزه ، ويژه‌نامهء روزنامهء جمهورى اسلامى ، دوشنبه ، 3 / 11 / 1379 ، ص 8 .\r\n","page_name":" 71 ","page_number":71},
  {"content":"\r\n\r\nگروه و يك فرقه بشوند ؛ بلكه تأكيد داشت با بيان نقاط مشترك همهء گروه‌ها ، دوستى ، محبت و صميميت در ميان آنها به وجود آيد و همه در برابر دشمنان اسلام تبديل به « يد واحده » گردند . در نظر او ، نيل به اين هدف مقدس از راه تمسك به حديث ثقلين و معرفى امامان معصوم به عنوان مصداق بارز اهل‌بيت ، بهترين ، آسانترين ، كم هزينه‌ترين و معقول‌ترين راه مىباشد ؛ و مىفرمود « . . . اگر ما شيعيان ، تنها به همين جهت كه امروز مورد نياز مسلمين است اكتفا نماييم و مطلب خود را به طور معقول براى اهل سنت بيان كنيم ، به نتيجه مىرسيم و مىتوانيم آنان را تا حدى قانع كنيم . . . » « 1 »\r\nآيت‌الله بروجردى در مرحلهء عمل نيز به طور جدى اين قضيهء سرنوشت ساز را دنبال مىكرد ؛ چنان كه دستور داد در يك اقدام اساسى ، طرق و سلسلهء اسناد « حديث ثقلين » جمع آورى شود . و اين كار تحقيقى توسط مرحوم آيت‌الله شيخ قوام الدين وشنوى انجام گرفت و از سوى « دارالتقريب » در مصر به چاپ رسيد . ايشان سعى داشت تا علماى شيعه و سنى به روايات ، مبانى و ادلهء فقهى يكديگر آشنا گردند ؛ لذا در اثر تلاش‌هاى مخلصانهء آن فقيه خستگىناپذير ، بسيارى از اعضاء و شخصيت‌هاى برجستهء دارالتقريب با فقه و مبانى\r\n\r\n\r\n","description":"","footnote":"\r\n( 1 ) . زندگى آيت‌الله العظمى بروجردى ، ص 91 .\r\n","page_name":" 72 ","page_number":72},
  {"content":"\r\n\r\nشيعه آشنا شدند و حتى در مواردى ، مطابق فقه شيعه فتوا دادند . بعد كتاب « المختصر النافع » علامهء حلى با هزينه و همت وزرات اوقاف مصر و با مقدمهء وزير وقت وزارتخانه ، آقاى شيخ احمد حسن الباقورى چاپ شد . وى طى سفرى به ايران آمد و با آيت‌الله بروجردى ديدار كرد و به شدت تحت تأثير شخصيت معنوى آن بزرگوار قرار گرفت . براستى ، همهء اين‌ها در تاريخ اين دو فرقه كم نظير است . « 1 »\r\nدر سالى كه ملك سعود ، پادشاه وقت عربستان براى آيت‌الله بروجردى يك جلد قرآن و پردهء كعبه ، هديه فرستاده و از ايشان تقاضاى ملاقات كرده بود ، با اين كه وى اين ديدار را به دلايلى كه گذشت ، نپذيرفت اما در ادامهء همان فعاليت‌هاى تقريبى از اين فرصت بهره جست و طى نامهء تشكرآميزى ، حديث مفصلى از امام صادق عليه السلام كه شامل نزديك به چهار صد احكام مربوط به مناسك حج بود ، برايش فرستاد . « 2 » اين حديث شريف از طرق اهل سنت نقل شده و در كتب صحاح سته و غير آن هم آمده است . هدف آيت‌الله اين بود كه به پادشاه عربستان و شخصيت‌هاى علمى و مذهبى جهان اسلام بفهماند كه مىتوان مراسم كنگرهء بزرگ\r\n\r\n\r\n","description":"","footnote":"\r\n( 1 ) . همان .\r\n( 2 ) . مجلهء حوزه ، ش 43 و 44 ، ص 83 ، به نقل از آيت‌الله سيدجعفراحمدى .\r\n","page_name":" 73 ","page_number":73},
  {"content":"\r\n\r\nحج را طبق روايات و مبانى مشترك و مورد قبول شيعه و سنى به طور يكسان و هماهنگ برگزار كرد و از اين تجليگاه توحيدى ، بيشترين و بهترين بهره بردارى را به نفع جهان اسلام انجام داد . اين نامه در آن ايام مورد استقبال محافل علمى و شخصيت‌هاى مذهبى جهان اسلام قرار گرفت . از جمله ، متن كامل آن در مجلهء « رسالةالاسلام » نشريهء وابسته به « دارالتقريب بين المذاهب الاسلاميه » و در بعضى روزنامه‌ها و مجلات كشور عربستان به چاپ رسيد . در آن سال ، بعضى از علماى قم كه در ايام حج در آن كشور حضور داشتند ، اين روزنامه‌ها را با خود به ايران آوردند . « 1 »\r\n\r\n\r\n","description":"","footnote":"\r\n( 1 ) . زندگى آيت‌الله العظمى بروجردى ، ص 377 ، به نقل از آيت‌الله واعظ زاده خراسانى .\r\n","page_name":" 74 ","page_number":74},
  {"content":"\r\n\r\n\r\nفصل پنجم : فعاليت‌هاى عمرانى و فرهنگى و مذهبى\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\nآيت‌الله بروجردى علاوه بر تدريس ، تحقيق و تربيت شاگردان برجستهء حوزوى ، در عرصهء فعاليت‌هاى فرهنگى - عمرانى نيز به حق كوشا بود . در مدت مرجعيت ايشان تحولات بس عظيمى از نظر اصلاحات و ساختار تشكيلاتى و فكرى در حوزهء علميه قم و در ميان طلاب و فضلاى آن به وجود آمد و حوزه از دوران بلاتكليفى و سكون پا به عرصهء تحرك ، انسجام و اقتدار گذاشت و از لحاظ كيفى ، فضاى حوزه كاملًا تغيير پيدا كرد . در اين فصل ، گوشه هايى از تلاش‌هاى فرهنگى - عمرانى را كه تحت اشراف ، مديريت و تشويق ايشان در حوزه و غير آن انجام پذيرفته است ، مرور مىكنيم :\r\n\r\nالف : فرهنگى - مذهبى\r\n\r\n1 . راه اندازى اولين مجلهء حوزوى\r\nدر سال 1338 ه . ش . اولين مجلهء حوزوى به حمايت مالى و معنوى آيت‌الله بروجردى توسط جمعى از فضلاى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nجوان از جمله امام موسى صدر ، چاپ و منتشر شد و اين در فضايى انجام گرفت كه روزنامه و مجله خواندن دانشجوى علوم اسلامى در نظر برخى محافل ، كار قبيح و ضد دين به شمار مىآمد ؛ تا چه رسد به اين كه جمعى از فضلا دست اندر كار راه اندازى مجله‌اى باشند . به يقين اگر پشتيبانى ايشان نبود ، امكان چنين حركت فرهنگى با مشكل و مانع مواجه مىگشت . آيت الله بروجردى بسيار مشتاق بود كه مجلهء حوزهء علميه منتشر شود ؛ به طورى كه وقتى اولين شمارهء آن به دستش رسيد ، خوشحال شد و فرمود « از وقتى كه به قم آمدم و عهده‌دار اين مسؤوليت شدم آرزو داشتم كاش بدون دردسر و سر و صدا ، حوزهء علميه يك نشريهء سنگين و پرمحتوايى داشت . . . ( دانشگاه ) الازهر مصر ، مجله‌اى دارد و علما و فضلاى آنجا در آن مقاله مىنويسند . اين مجله به سراسر دنياى اسلام مىرود ؛ چرا ما نداشته باشيم ؟ » « 1 »\r\nحمايت‌ها و تشويق‌هاى مستمر آيت‌الله بروجردى ، تحول چشمگيرى از اين نظر در حوزه به ارمغان آورد و در مدت كوتاهى زمينه را براى انتشار مجلات و نشرياتى مانند :\r\nمكتب تشيع ، مكتب قرآن ، مكتب انبيا ، حكمت ، و بعثت كاملًا آماده ساخت و اين‌ها يكى پس از ديگرى در حوزهء\r\n\r\n\r\n","description":"","footnote":"\r\n( 1 ) . زندگانى آيت‌الله بروجردى ، ص 349 .\r\n","page_name":" 78 ","page_number":78},
  {"content":"\r\n\r\nعلميهء قم فعاليت فرهنگى خود را آغاز كردند .\r\n\r\n2 . اعزام مبلغ به خارج از كشور\r\nاين موضوع يكى از فعاليت‌هاى مهم و بسيار مؤثر آيت‌الله بروجردى در خارج از كشور شمرده مىشود و در نوع خود ابتكارى و كم نظير است . قبل از وى اگر چه بعضى از مراجع مانند مرحوم آيت‌الله سيد ابوالحسن اصفهانى نمايندگان و مبلغانى را به كشورهايى مانند : هندوستان ، زنگبار و مسقط فرستادند ، اما اين اعزام‌ها خيلى محدود و موقت و در مناسبت‌هاى خاصى انجام مىپذيرفت ؛ ولى آيت‌الله بروجردى در اين وادى به سرمايه گذارى كلان عنايت داشت . نمايندگان ثابتى از جانب ايشان همواره در كشورهاى اروپايى ، آمريكايى و آفريقايى حضور داشتند و در مراكز آبرومندى همچون مسجد هامبورگ در آلمان استقرار يافتند و با يك برنامه ريزى اساسى ، شروع به فعاليت كردند و رابط آيت‌الله بروجردى با مسلمانان به‌ويژه شيعيان ومراكز علمى ، فرهنگى و مذهبى شدند . « 1 »\r\nبه دستور آيت‌الله ، مسجد و مركز مهمى در شهر هامبورگ آلمان تأسيس شد و اولين نمايندهء ايشان مرحوم آيت‌الله ميرزا ابوالقاسم محمدى گلپايگانى بود كه به آنجا\r\n\r\n\r\n","description":"","footnote":"\r\n( 1 ) . همان ، ص 252 .\r\n","page_name":" 79 ","page_number":79},
  {"content":"\r\n\r\nاعزام گرديد . بعد از مدتى ، وى به ايران بازگشت و انديشمند توانا آقاى شيخ محمد محققى لاهيجانى كه بر دو زبان انگليسى و آلمانى مسلط بود ، از طرف معظم‌له در آنجا به امر تبليغ پرداخت . چندين سال هم آيت‌الله شهيد سيد محمّد حسينى بهشتى مديريت و تبليغ اين مركز دينى و فرهنگى را بر عهده داشت . بعد از پيروزى انقلاب اسلامى نيز مدتى حضرات حجج اسلام آقايان : سيدمحمد خاتمى ، محمد مجتهد شبسترى ، على مقدّم و محمدباقر انصارى در آن به فعاليت مشغول بودند و هم اكنون نيز اين مركز دينى و فرهنگى در هامبورگ فعال است . « 1 »\r\nنمايندهء آيت‌الله بروجردى در ايالات متحدهء آمريكا حاج شيخ مهدى حائرى ، فرزند برومند آيت‌الله العظمى شيخ عبدالكريم حائرى يزدى بود . وى تا پيروزى انقلاب در شهر واشنگتن فعاليت داشت و علاوه بر تبليغ دينى براى مسلمانان ، در دانشگاه‌ها تدريس مىكرد و جلسات پرسش و پاسخ برگزار مىنمود . وى پس از سالها به ايران باز گشت و در دانشگاه‌ها به‌تدريس پرداخت و در سال 1378 به رحمت ايزدى پيوست . « 2 »\r\nاز جمله نمايندگان آيت‌الله بروجردى در خارج از كشور ، حجت‌الاسلام و المسلمين سيد محمدتقى طالقانى در\r\n\r\n\r\n","description":"","footnote":"\r\n( 1 ) . ر . ك : زندگى آيت‌الله العظمى بروجردى ، ص 72 .\r\n( 2 ) . همان .\r\n","page_name":" 80 ","page_number":80},
  {"content":"\r\n\r\nعربستان سعودى بود . او بعد از استقرار در آن كشور و تلاش بسيار ، زمينهء تأسيس مركزى در شهر مدينه را ايجاد كرده بود كه به دلايلى متوقف شد . « 1 »\r\n\r\n3 . اهتمام به تأسيس مدارس ملى و دينى\r\nدر زمانى كه فرزندان مسلمان كشور اسلامى ايران ، در مدارس دولتى زير بمباران تهاجم فرهنگى غرب قرار گرفته بودند ، آيت‌الله بروجردى با ارسال پيامى توسط مرحوم آقاى فلسفى به شاه ، از وى درخواست كردند كه به وزير فرهنگ دستور داده شود در برنامه و كتب دورهء ابتدايى مدارس ، آموزش مسائل دينى هم بگنجاند . « 2 » اما چون به‌خواستهء ايشان چندان توجه نشد ، در يك حركت ديگر با حمايت همه جانبه از « نهضت مدارس ملى » براى تأسيس دبستان و دبيرستان‌هاى مذهبى در قم ، تهران و جاهاى ديگر ، به مقابله با اين تهاجم برخاست . شهيد مطهرى در اين مورد مىنويسد :\r\n. . . يكى از مزاياى برجستهء معظم‌له كه نمايندهء طرز تفكر روشن وى بود ، علاقه‌مندى وى به تأسيس دبستان‌ها و دبيرستان‌هاى جديد تحت نظر سرپرستان متدين بود كه دانش‌آموزان را هم علم بياموزد و هم دين . معظم‌له ديانت مردم\r\n\r\n\r\n","description":"","footnote":"\r\n( 1 ) . حوزه ، ش 43 و 44 ، ص 117 .\r\n( 2 ) . الگوى زعامت ، ص 127 .\r\n","page_name":" 81 ","page_number":81},
  {"content":"\r\n\r\nرا در بى خبرى و بى اطلاعى و بى سوادى آنها جستجو نمىكرد ؛ بلكه معتقد بود كه اگر مردم عالم بشوند و دين هم به طور صحيح و معقول به آن‌ها تعليم گردد ، هم دانا خواهند شد و هم متدين .\r\nآن مقدارى كه من اطلاع دارم ، مبالغ زيادى از وجوه سهم امام را اجازه داد كه صرف تأسيس بعضى از دبستان‌ها و دبيرستان‌ها شود . در بيلان چاپى دبيرستان كمال نارمك خواندم كه مبلغى در حدود هشتصد هزار ريال با اجازهء ايشان بابت سهم امام به دفتر آن مدرسه پرداخت شده است . هر چند دربارهء مدارس ( جامعهء تعليمات اسلامى ) اطلاع دقيقى ندارم اما مىدانم كمك شايانى كرده است و حتماً مورد ديگر هم هست كه من فعلًا بى خبرم . . . « 1 »\r\n\r\n4 . احياى چاپ و نشر متون و آثار بزرگان\r\nيكى ديگر از خدمات فرهنگى ايشان اين بود كه به‌چاپ و نشر آثار مخطوط علماى گذشته اهميت مىداد . با اين كه خود ايشان آثار و تأليفاتى در موضوعات مختلف در آستانهء چاپ داشت ولى به چاپ و نشر هيچ كدام از آنها اقدام نكرد .\r\nلذا در زمان مرجعيت معظم‌له و به همت و حمايت ايشان ، كتب زيادى كه سالها و بلكه قرن‌ها به صورت مخطوط در گوشه و كنار كتابخانه‌ها ، مانده بود و خاك مىخورد به مرحلهء\r\n\r\n\r\n","description":"","footnote":"\r\n( 1 ) . تكامل اجتماعى انسان ، ص 207 .\r\n","page_name":" 82 ","page_number":82},
  {"content":"\r\n\r\nچاپ و نشر رسيد . از آن جمله كتاب‌هاى جامع الرواة ملامحمد اردبيلى ، خلاف شيخ طوسى ، مفتاح الكرامة سيد جواد عاملى ، منتقى الجمان فى الاحاديث الصحاح و الحسان شيخ حسن عاملى ، و قرب الاسناد عبدالله بن جعفر حميرى قمى را مىتوان نام برد . « 1 »\r\n\r\nب : عمرانى - مذهبى\r\nدر اين بخش از نوشتار به شناسايى مراكزى از قبيل :\r\nمساجد ، مدارس علمى ، كتابخانه‌ها وغيره مىپردازيم كه به همت و كمك مالى آيت‌الله بروجردى در مناطق و شهرهاى مختلف ايران و خارج از كشور ، احداث ، بازسازى ، تعمير و توسعه يافته است . آنها عبارت انداز :\r\n\r\nبخش اوّل ، مساجد\r\n1 . مسجد اعظم قم « 2 »\r\nاولين كلنگ زنى اين مسجد بزرگ روز 11 / ذىالقعده / 1374 برابر با تيرماه 1333 سالروز ميلاد با بركت امام رضا عليه السلام طى مراسمى توسط آيت‌الله بروجردى به زمين زده شد و كار ساختمان سازى آن در زمينى به مساحت يازده\r\n\r\n\r\n","description":"","footnote":"\r\n( 1 ) . مجلهء حوزه ، ش 27 ، ص 45 ، به نقل از آيت‌الله حسين نورى ؛ زندگى آيت‌الله بروجردى ، صص 193 - 196 .\r\n( 2 ) . مطالب اين بخش از كتاب زندگى آيت‌الله بروجردى به قلم آقاى على دوانى اقتباس شده است .\r\n","page_name":" 83 ","page_number":83},
  {"content":"\r\n\r\nهزار متر مربع شامل زير بنا ، صحن و ساير متعلقات ، آغاز گرديد . اين مسجد به سبك معمارى اسلامى ايرانى بنا شده و داراى دو شبستان بزرگ ، دو گلدستهء مرتفع و گنبد و فضاى زير آن است . از آغاز ، كار ساخت و ساز و امور اجرايى مسجد اعظم از سوى مؤسس به آقايان : حاج رضا طرخانى از بازاريان تهران و حاج ابوالقاسم صاحب جمع از افراد خيّر و كاردان قم محول گرديد و معمارى آن بر عهدهء آقاى مهندس لرزاده گذاشته شد . اين مسجد همچنين موقوفاتى در شهرهاى تهران ، قم و بروجرد براى مخارج آينده دارد . مسجد اعظم در ضلع شرقى رودخانهء شهر قم و تقريباً جنوب غربى حرم حضرت معصومه عليها السلام قرار دارد .\r\n2 . مسجد بزرگ در هامبورگ\r\nاين مسجد به مساحت چهار هزار متر مربع در بهترين منطقهء بندر هامبورگ در كنار رودخانهء « آلاستر » به مبلغ دويست و پنجاه هزار مارك معادل نيم ميليون تومان خريدارى ، و در سال 1339 كار ساختمان سازى آن آغاز شد .\r\nنخستين سنگ بناى آن طى مراسمى با حضور شخصيت‌ها و مسلمانان و شيعيان آلمانى و ايرانى توسط نمايندهء آيت‌الله بروجردى ، انديشمند توانا آقاى محققّى لاهيجانى گذاشته شد . اين مسجد همان‌طور كه قبلًا اشاره شد ، در طول چهل سال گذشته منشأ آثار چشمگير فرهنگى و مذهبى شده است و هم اكنون به نام\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمسجد امام على ( ع ) مشهور است .\r\n3 . مسجد در ايرانشهر\r\nايرانشهر يكى از شهرهاى استان سيستان و بلوچستان است و در آن زمان فاقد هر گونه تأسيسات مذهبى و مسجد بود . با اقدام آيت‌الله بروجردى ، زمينى در اين شهر خريدارى شد و تحت نظارت و مديريت نمايندهء معظم‌له ، آقاى شيخ احمد محصل يزدى از علماى قم ، مسجد آبرومندى با امكانات لازم ، تأسيس گرديد كه تا كنون مورد استفادهء مردم آن شهر قرار گرفته است .\r\n4 . مسجد نورآباد ممسنى\r\nاين مسجد به همراه دو باب حمام به دستور و كمك مالى شخصى آيت‌الله بروجردى و با مديريت نمايندهء معظم‌له ، آقاى سيد محمد ورامينى ، از روحانيون حوزهء علميهء قم در آن منطقه كه قبلًا به طور كلى فاقد مسجد و حمام بود ساخته شد .\r\n5 . مسجد در شهر شاهرود\r\nاين مسجد از جمله مساجدى است كه بيشتر هزينهء ساخت آن از جانب آيت‌الله بروجردى پرداخت شده است . معظم‌له يك مسجد ديگر نيز در ايستگاه راه آهن اين شهر احداث كرد .\r\n6 . مسجدى در شهر بيروت ( پايتخت لبنان )\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n7 . مسجدى در شهر طرابلس لبنان\r\n8 . چهار مسجد بزرگ در آفريقا\r\n9 . مسجد و مدرسه در شهر دورود\r\n10 . مسجدى در منطقهء صحنه ( بين راه كرمانشاه - همدان )\r\n11 . احداث سقف و ايوان مسجد حاج سيد عزيز الله ، تهران\r\nاين كار اخير به دستور آيت‌الله بروجردى ، زير نظر روحانى فداكار حاج شيخ عباسعلى اسلامى سبزوارى و با معمارى آقايان مهندس لرزاده و مهندس حداديان انجام گرفته و به طرز جالب و زيبايى به پايان رسيده است . مسجد حاج عزيزالله يكى از آثار ديدنى و مذهبى كم نظير تهران به شمار مىآيد .\r\n12 . تعمير و بازسازى مسجد شاه بروجرد\r\nاين مسجد از بناهاى مهم دوران قاجار است كه نياز اساسى به تعمير داشت و گنبد آن كاملًا مخروبه شده بود . اين كار با همت و عنايت آيت‌الله بروجردى انجام گرفت .\r\n13 . تجديد بناى مسجد « سيد » در بروجرد\r\nاين مسجد به نام عالم بزرگ « سيد جواد طباطبايى » جد دوم آيت‌الله بروجردى معروف است كه برادر علامهء بحرالعلوم مىباشد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n14 . استرداد مسجد ارگ تهران\r\nاين مسجد به مرور زمان از موقوفات خارج شده بود و در امور غير متعارف از آن بهره بردارى مىشد . آيت‌الله بروجردى با اقدامى قاطع به احياى وقف و تجديد بناى آن پرداخت و هم اكنون يكى از مساجد مجلل ، پررونق و معروف تهران به شمار مىآيد .\r\n15 . استرداد مسجد و مدرسه در چهار باغ اصفهان\r\nاين مركز فرهنگى نيز با گذشت زمان تغيير وضعيت داده و به تيمارستان تبديل شده بود . به دستور آيت‌الله بروجردى ، بيماران به جاى مناسب انتقال يافتند و اين مسجد و مدرسه زير نظر نمايندهء معظم‌له تجديد بنا و تعمير اساسى شد و هم اكنون يكى از مراكز مهم مذهبى و فرهنگى اصفهان است .\r\n16 . تأسيس مسجد و مدرسه در بروجرد\r\n\r\nبخش دوم ، كتابخانه‌ها\r\n17 . كتابخانهء مسجد اعظم قم\r\nكار ساختمانى اين كتابخانه همزمان با تأسيس مسجد اعظم شروع شد . كل مساحت آن 176 متر مربع شامل يك مخزن ، دو سالن مطالعه ، راهرو و دفتر است و در ضلع غربى صحن مسجد قرار دارد . اين كتابخانه در آغاز سال 1340 ش .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nتكميل و آمادهء بهره بردارى شد و در روز جمعه 27 / شوال / 1380 برابر 25 / 1 / 1340 ، دو هفته بعد از رحلت آيت‌الله بروجردى با حضور شخصيت‌هاى برجسته ، علماى اعلام ، روحانيون و طلاب فاضل و اقشار مختلف مردم در حالى كه همه متأثر و اندوهگين بودند ، افتتاح شد ؛ ومديريت آن در طول سال‌ها بر عهدهء آيت‌الله شيخ ابوالقاسم آشتيانى بود . اين كتابخانه هم اكنون حدود يك صد هزار جلد كتاب دارد كه چهار هزار جلد آن نسخهء خطى است .\r\n18 . كتابخانهء مدرسهء آيت‌الله بروجردى در نجف\r\nپس از تكميل ساختمان اين كتابخانه ، آيت‌الله بروجردى بخشى از كتب شخصى خويش را به آنجا هديه كرد و اين مركز فرهنگى فعاليت خود را آغاز نمود . كتابخانهء فوق داراى هشت هزار جلد كتاب بود و يكى از كتابخانه‌هاى پر رونق حوزهء علميهء نجف به شمار مىآمد . اما متأسفانه اخيراً در اثر حملهء دژخيمان بعثى عراق به كلى ويران و كتاب‌هاى آن طعمهء حريق شده است .\r\n19 . كتابخانهء مدرسهء آيت‌الله بروجردى در كرمانشاه\r\n20 . كتابخانهء مدرسهء خان در قم\r\n21 . تعمير و توسعهء كتابخانهء مدرسهء فيضيه\r\nاين كتابخانه در حدود يكصد هزار جلد كتاب در موضوعات : فقه ، اصول ، حديث ، رجال ، كلام و تاريخ دارد كه چهار هزار و پانصد جلد آن خطى است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nبخش سوم ، مدارس\r\n22 . مدرسهء آيت‌الله بروجردى در نجف\r\nاين مدرسه در زمينى به مساحت پانصد متر مربع داراى سه طبقه ساختمان با 64 حجره و يك كتابخانهء مجهز است كه به صورت زيبا و با اصول مهندسى و معمارى اسلامى در سال 1373 ه . ق . ساخته شده است .\r\n23 . مدرسهء بزرگ آيت‌الله بروجردى در نجف\r\nزمين اين مدرسه به مساحت پنج هزار متر مربع به دستور آيت‌الله بروجردى در منطقهء « حىالسعد » توسط حاج محمدعلى اتّفاق خريدارى و كار ساختمانى آن آغاز شد . اين مدرسه با تعداد دويست حجره در سه طبقه و با متعلقات لازم در اختيار طلاب و فضلاى علوم دينى قرار دارد .\r\n24 . مدرسهء آيت‌الله بروجردى در كرمانشاه\r\nبه همت و دستور آيت‌الله بروجردى مقدمات خريد زمين اين مدرسه فراهم شد . يكى از افراد خير كرمانشاه به نام حاج عباسعلى فرهودى ، زمين آن را به مساحت 3500 متر مربع به ارزش هفتاد هزار تومان به طور رايگان در اختيار نمايندهء معظم‌له قرار داد و كار ساختمان سازى آن آغاز گرديد . برخى از تجار تهران و كرمانشاه هزينهء باقيماندهء آن را برعهده گرفتند و مقدارى از آن را هم خود مؤسس تقبل كرد . بناى مدرسه در دو طبقه با شصت حجره و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمتعلقات در سال 1335 ه . ش . به پايان رسيد و در اختيار طلاب علوم دينى قرار گرفت و اين در حالى بود كه قبل از آن ، شهر كرمانشاه فاقد مدرسهء مستقل براى طلاب علوم دينى بود .\r\n25 . تجديد بناى مدرسهء خان در قم\r\nاين مدرسه در سال 1123 ه . ق . توسط مهدى قليخان ساخته شده بود و در زمان آيت الله بروجردى وضع بدى داشت وتبديل به مخروبه شده بود . ايشان در سال 1378 ه . ق . تصميم به تجديد بناى آن گرفت و كار ساختمان سازى آن در 780 متر مربع در سه طبقه با 59 حجره و متعلقات آن آغاز و به انجام رسيد . اين مدرسه در ضلع شرقى حرم حضرت معصومه عليها السلام قرار دارد .\r\n26 . تجديد بناى مدرسهء بقعه در كربلا\r\n27 . تعمير مدرسهء رضويه در قم\r\n\r\nبخش چهارم ، متفرقات\r\n28 . حسينيهء تهرانىها در كربلا\r\nاين حسينيه به دستور آيت‌الله بروجردى و با كمك مالى جمعى از تجار تهران در زمينى به مساحت 2275 متر مربع در چهار طبقه به صورت زيبا و چشمگير ساخته شد . اين مكان مقدس حدود دويست اتاق دارد كه شامل امكانات لازم\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبراى زوار حرم امام حسين عليه السلام است .\r\n29 . حسينيه و حمام در سامرا\r\nاين مركز مذهبى و بهداشتى نيز به دستور و كمك مالى آيت‌الله بروجردى و جمعى از نيكوكاران اصفهان و با نظارت حاج ابوالقاسم كوپايى در شهر سامرا ساخته شد كه براى اسكان واستراحت زائران و شيعيان محل مناسبى است .\r\n30 . قبرستان وادى السلام قم\r\nاين قبرستان به دستور آيت‌الله بروجردى و توسط برخى از تجار تهران در زمينى به مساحت 120 هزار متر مربع خريدارى و به عنوان قبرستان جديد قم راه اندازى شد . اين قبرستان داراى غسالخانه ، مسجد ، آب انبار و چند باب مغازهء موقوفه است .\r\n31 . كارخانهء سيلو در بروجرد\r\nوقتى آيت‌الله بروجردى در اين شهر اقامت داشت اين كارخانه به همت معظم‌له و با همكارى و كمك مالى جمعى از معتمدين محل تأسيس شد . كارخانهء سيلوى بروجرد در منطقه كم نظير است و سال‌هاست كه مورد استفادهء كشاورزان بروجرد قرار مىگيرد .\r\n32 . كارخانهء برق بروجرد\r\nهنگام اقامت آيت‌الله بروجردى در اين شهر كه مردم آن از\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنعمت روشنايى برق محروم بودند ، معظم‌له از تجار ، ريش‌سفيدان و شخصيت‌هاى برجسته دعوت كرد ، با آنها صحبت نمود ، شركت سهامى برق تشكيل داد و خودش نيز درصد سهم آن سهيم شد .\r\nوى زمينه را براى خريد يك كارخانهء برق آماده ساخت و شهر بروجرد و حومه را از تاريكى رهايى بخشيد . اين كارخانه بعدها منشأ آثار عمرانى و فرهنگى در منطقه شد ؛ چنان كه به عنوان نمونه از درآمد آن ، كارخانهء سيلو كه قبلًا بدان اشاره شد ، تأسيس گرديد .\r\nكارخانهء برق بروجرد هنوز فعال است و توسعه پيدا كرده است .\r\n33 . دبستان جامعهء تعليمات اسلامى در شهر ميانه .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nفصل ششم : سيرهء سياسى\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nسازمان دهى در حوزه\r\nآيت‌الله بروجردى در مسائل سياسى ، روش خاص خودش را داشت و با توجه به شرايط آن روز و ظرفيت سياسى مردم ، همواره موضع مناسب و بجا اتخاذ كرد و بسيارى از رخدادهاى دشوار و حساس را به خوبى پشت سرگذاشت . در عصر زعامت ايشان اگر چه زمينهء برخوردهاى تند انقلابى با رژيم ستمشاهى و بيگانگان وجود نداشت ، چرا كه مردم آمادگى و آگاهى لازم را براى تحمل پيامدهاى يك انقلاب اسلامى نداشتند ، اما بايد اذعان داشت كه در زمان مرجعيت آيت‌الله بروجردى ، نيروهاى بالقوهء بسيارى براى انقلاب تربيت شدند و در طول نهضت ، نقش سرنوشت سازى را ايفا نمودند . بنابراين بايد گفت : اگر سازماندهى حوزه‌ها و روحانيت در اين زمان تحقق نمىيافت ، در دههء چهل و پنجاه هرگز نمىتوانستيم شاهد انقلاب بزرگ اسلامى به رهبرى حضرت امام خمينى باشيم . در اين مورد آيت‌الله هاشمى رفسنجانى مىگويد :\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n. . . بعد از خفقان شديد رضا خان قزاق و قلع و قمع كردن روحانيت و ممنوع كردن لباس روحانيت و بستن مدرسه‌ها و حسينيه‌ها و مساجد ، در ابتداى حكومت محمدرضا شاه كه ضعيف بود و نمىتوانست آن سياست را تعقيب بكند ، يكى از كارهاى بسيار مهم و با ارزش شيعه كه مرحوم آيت‌الله العظمى بروجردى سهم عظيمى در اين كار دارند ، تشكيل و توسعهء حوزهء علميهء قم و حوزه‌هاى دينى بود .\r\nدر ده سال بين 1330 تا 1340 كه روحانيت تا حدودى خاموش است ، حوزهء علميهء قم كارى كرد شبيه كارى كه امام صادق عليه السلام كرد . هزارها طلبهء پرشور ، متدين ، با مطالعه و آشناى به مسائل روز تربيت شدند و اينها ذخيرهء انقلاب شدند و اگر اينها نبودند ، محال بود در ايران بشود رژيم پهلوى را شكست . . . « 1 »\r\nبا همهء اين‌ها ، معظم‌له در مراحلى كه احساس نياز و خطر مىكرد ، اهل اقدام بود و بيدرنگ موضع‌گيرى مىنمود و حتى اگر لازم مىشد به شخص شاه تذكرات و هشدارهاى تند مىداد ؛ چنان كه يك بار به عنوان اعتراض از پذيرش شاه خوددارى كرد و فرصت سوء استفاده را از وى گرفت . و زمانى كه شاه مىخواست خط فارسى را به لاتين تغيير دهد و در اين راستا تبليغات بسيارى هم به راه انداخت ، آن فقيه بزرگ با تمام وجود در برابر اين حركت ننگين ايستاد و گفت « تا من زنده‌ام اجازه نمىدهم اين كار عملى شود ؛ به هر جا كه\r\n\r\n\r\n","description":"","footnote":"\r\n( 1 ) . در مكتب جمعه ، ج 3 ، ص 379 .\r\n","page_name":" 96 ","page_number":96},
  {"content":"\r\n\r\nمىخواهد منتهى شود . » « 1 » در مورد ديگر وقتى آقاى اقبال ، نخست وزير وقت به خدمتش مىرسد ، ايشان با لحن تند در مورد شاه خطاب به وى مىفرمايد : « پدرش بى سواد بود ، ولى يك مقدار شعور داشت ؛ اما اين ( محمدرضا شاه ) شعور هم ندارد و چيزى ملتفت نمىشود . » « 2 »\r\nدر اينجا چند نمونهء ديگر از عملكرد و موضع‌گيرىهاى سياسى آيت‌الله بروجردى را مرور مىكنيم :\r\n\r\nمبارزه با فرقهء سياسى بهائيت\r\nهنگام اقامت آيت‌الله بروجردى در وطن ، ايادى اين گروه گمراه ، فعاليت‌هاى خود را در شهر بروجرد و حومه به ويژه با نفوذ در ادارات دولتى در سطح گسترده‌اى افزايش داده بودند . چون وى از اين موضوع آگاه شد ، نخست طى اقدامى قانونى سعى كرد مانع فعاليت‌هاى آنها شود . حتى يكى از مدارس دينى شهر را به دبيرستان دينى تبديل نمود تا جوانان مسلمان را از تبليغات سوء بهائىها در امان نگه دارد .\r\nسپس وقتى عدم همكارى و كارشكنى دولتمردان وقت را در اين رابطه ديد ، احساس وظيفه و خطر بيشتر كرد و به ناچار خود مستقلًا وارد صحنهء مبارزه شد ؛ تا جايى كه به عنوان اعتراض ، از شهر بروجرد خارج شد . پس از آن ، مردم شهر به هيجان آمدند و راهى تلگرافخانه شدند . در اين هنگام ، دولت مركزى احساس خطر جدى كرد ، وفوراً مقدمات بازگشت\r\n\r\n\r\n","description":"","footnote":"\r\n( 1 ) . گلشن ابرار ، ج 2 ، ص 671 ؛ چشم و چراغ مرجعيت ، ص 161 .\r\n( 2 ) . مجلهء حوزه ، ش 43 و 44 ، ص 115 .\r\n","page_name":" 97 ","page_number":97},
  {"content":"\r\n\r\nايشان را فراهم نمود . به زودى محافل و مجالس علنى بهائىها را تعطيل و ممنوع اعلام كرد و افراد وابسته به آن را از ادارات دولتى عزل نمود . آنگاه آيت‌الله بروجردى در ميان استقبال پرشور و تاريخى مردم به وطن خويش باز گشت . « 1 »\r\nمعظم‌له در ايام مرجعيت مطلق خويش در قم نيز چون اين فرقه را يك گروه كاملًا سياسى و ساخته و پرداختهء دشمنان مىدانست ، مبارزهء با آن را همچنان پى گرفت و جبههء پيكار با بهائيت را در سطح كشور توسعه داد ؛ به طورى كه منجر به تخريب مركز فعاليت آنان در تهران به نام « خطيرة القدس » گرديد . در ماه مبارك رمضان همين سال ( 1335 ه . ش . ) خطيب توانا ، ميرزا محمدتقى فلسفى به دستور آيت‌الله بروجردى در مسجد شاه تهران به منبر رفت و سخنرانىهاى مستدل و محكمى را در بطلان عقايد و افكار اين فرقه بيان داشت . اين برنامه از راديو نيز پخش شد .\r\nآيت‌الله بروجردى چندين بار خطر اين گروه را به شخص شاه هم هشدار داده بود . بالاخره در اثر تلاشهاى مستمر وى ، تا زمانى كه در قيد حيات بود ، بساط بهائيت در ايران برچيده شد و فعاليت‌هايشان بسيار محدود بود . « 2 »\r\n\r\nحمايت از اقدام حاج آقا حسين قمى\r\nدر سال 1320 ش . رضا شاه فرار كرد . آيت‌الله حاج آقا حسين قمى كه در ماجراى قيام تاريخى مسجد گوهرشاد به\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 342 .\r\n( 2 ) . همان ، صص 55 و 141 و 190 .\r\n","page_name":" 98 ","page_number":98},
  {"content":"\r\n\r\nدستور وى از مشهد به كربلا تبعيد شده بود به وطن بازگشت .\r\nاو بعد از يك ماه توقف در مشهد براى پيگيرى خواسته‌هاى شرعى و قانونى ملت ايران و لغو قانون كشف حجاب و آزادى فعاليت‌هاى مذهبى و تعليم قرآن در دبستان و دبيرستانهاى كشور ، راهى تهران شد و اين خواسته‌ها را طى بيانيهء پنج ماده‌اى به اطلاع حاكمان رساند . « 1 » دولتمردان و شخص شاه در تأمين خواسته‌هاى ايشان طريق مسامحه پيش گرفتند . آيت‌الله بروجردى كه آن وقت در بروجرد اقامت داشت به عنوان پشتيبانى از حاج آقا حسين قمى تلگرامى را به شرح زير از بروجرد خطاب به نخست وزير وقت به تهران مخابره كرد « . . . مطالب پيشنهاد شده از سوى آيت‌الله قمى ، مطالب ما هم هست . چنانچه با پيشنهادات ايشان موافقت نشود ، شخصاً به تهران حركت مىكنم و مسؤول عواقب آن ، زعماى امور خواهند بود . » « 2 »\r\nانتشار محتواى اين تلگرام در ميان مردم به خصوص سران عشاير لرستان ، تحركاتى را در جهت حمايت از آيت‌الله بروجردى پديد آورد ؛ به طورى كه دولت احساس خطر كرد و مجبور شد به خواسته‌هاى ايشان تن دهد .\r\n\r\nكمك به نهضت ملى نفت\r\nآيت‌الله كاشانى از طلايه‌داران نهضت ملى نفت بود . به همين سبب آيت‌الله بروجردى براى وى احترام و ارزش كم\r\n\r\n\r\n","description":"","footnote":"\r\n( 1 ) . امام موسى صدر : اميد محرومان ، عبدالرحيم اباذرى ، صص 38 و 39 .\r\n( 2 ) . مجلهء حوزه ، ش 43 و 44 ، ص 332 ؛ به نقل از سيدجواد علوى .\r\n","page_name":" 99 ","page_number":99},
  {"content":"\r\n\r\nنظيرى قائل بود و همواره در شرايط حساس به حمايتش بر مىخاست . ايشان بر اين اعتقاد بود كه اين مثلث ( كاشانى ، شهيد نواب و مصدق ) بايد در كنار هم متحد شوند تا بتوانند بر استكبار خارجى و استبداد داخلى فائق آيند . « 1 » در ماجراى نهضت نفت ، يك روز شاه به قم مىآيد و به حضور آيت‌الله بروجردى مىرسد . او در اين ديدار با اشاره و كنايه از آيت‌الله كاشانى انتقاد كرده و در تعبيرى كه منظورش آقاى كاشانى بوده مىگويد « بهتر است برخى از آقايان به جاى ورود به عرصهء سياست ، به وظيفهء اصلى خود كه توجه به معنويات است بپردازند . » در اين هنگام آيت‌الله بروجردى با تندى ، مانع ادامهء صحبت وى مىشود و مىفرمايد « من راضى نيستم در اينجا از يك آقايى بحث شود كه بايد از ايشان با احترام ياد كرد . » « 2 »\r\nپس از جريانى كه منجر به شكست نهضت ملى نفت شد ، ايادى رژيم شاه در صدد بر آمدند تا آيت‌الله كاشانى را به محاكمه كشانده و او را به اعدام محكوم كنند . در اين ميان ، آيت‌الله بروجردى به مخالفت جدى برخاست . برخى از اطرافيان ، اختلاف سليقهء ايشان با آقاى كاشانى را در موارد جزئى مطرح ساختند تا وى از نظر خويش برگردد ؛ اما هرگز چنين نشد . حتى در اواخر زندگى كه آيت‌الله كاشانى از حيث معيشت در تنگنا قرار داشت و مبالغى هم بدهكار بود ،\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 103 ، به نقل از آيت‌الله بدلا .\r\n( 2 ) . همان ، ص 279 ، به نقل از آيت الله محسنى ملايرى ، با اندكى تصرف .\r\n","page_name":" 100 ","page_number":100},
  {"content":"\r\n\r\nهمچنان كمك‌هاى مالى آيت‌الله بروجردى به او ادامه يافت . « 1 »\r\nآيت‌الله بروجردى تا وقتى مصدق و كاشانى با هم بودند از دولت مصدق حمايت مىكرد ؛ تا جائى كه اين موضوع سبب خشم شاه و درباريان شد . او وقتى متوجه گرديد كه درباريان مىخواهند بر ضد نهضت نفت و مصدق از وجود وى بهره بردارى كنند ، با هوشيارى در برابر اين ترفند ايستاد و حتى يك مورد هم از دولت مصدق انتقاد نكرد و در مقابل برخى محافل گفت « . . . رئيس دولت با اين كه گرفتارىهاى زيادى داشت ، شخصاً با من تلفنى تماس گرفت . ايشان تمام تقاضاهاى مرا انجام داده است . من از ايشان هيچ شكايتى ندارم . رئيس دولت براى مملكت خدمت مىكند . طلاب پى درسشان باشند و قضيه را دنبال نكنند . » « 2 »\r\nو بدين ترتيب ، وى با حمايتى كه از دولت مصدق به عمل آورد ، بسيارى از فتنه‌ها را از بين برد و از همه مهمتر ، مانع از اين شد كه در سقوط دولت مصدق و شكست نهضت ملى نفت ، از موقعيت حوزهء علميهء قم ، روحانيت و مرجعيت سوء استفاده شود .\r\n\r\nبرخورد تحقيرآميز با دولتمردان جور\r\nواعظ بزرگ و خطيب توانا آقاى محمدتقى فلسفى مىگويد :\r\n\r\n\r\n","description":"","footnote":"\r\n( 1 ) . همان ، ص 162 ، به نقل از آيت‌الله فاضل لنكرانى .\r\n( 2 ) . زندگى آيت‌الله بروجردى ، ص 78 ؛ چشم و چراغ مرجعيت ، ص 238 .\r\n","page_name":" 101 ","page_number":101},
  {"content":"\r\n\r\nمرحوم آيت‌الله بروجردى هنگامى كه از دولتهاى وقت گله داشتند و دولت كسى را براى رضايت خاطر ايشان به قم مىفرستاد ، بسيار صريح و با صداى بلند مىفرمودند « نمىپذيرم » ؛ به طورى كه فرستادهء دولت هم مىشنيد و مىرفت و به رئيس دولت وقت گزارش مىداد . دولتها هم از طريق چند واسطه از ايشان علت را جويا مىشدند و ايشان مىفرمودند « به خاطر اين كه دولت در فلان موضوع روشهاى نادرستى در پيش گرفته است . » همين برخورد موجب مىشد كه دولت در كار خود تجديد نظر كند و موجبات رضايت خاطر ايشان را فراهم آورد . غرض اين كه آن مرحوم در كمال صراحت حرف مىزد و كاملًا حق اسلام را رعايت مىكرد . از حريم دين دفاع مىنمود و هر جا فرصتى پيش مىآمد پيشروى مىكرد .\r\nيكى از اين برخوردها را كه از نزديك ديدم ، اين بود كه روز عيد غدير تيمسار بختيار خدمت آن مرجع بزرگ رسيد ؛ در حالى كه بيرونى آيت‌الله بروجردى پر از جمعيت بود . ايشان هم در ايوان نشسته و تكيه به يك ستون داده بودند . شاه او را فرستاده بود تا در جريان مبارزه با بهائىگرى كه من از منبر مسجد شاه آغاز كرده بودم و از راديو پخش شده بود ، بگويد كه نمىشود جلو بهايىها را گرفت و آن‌ها را غير قانونى كرد ؛ چون حاميان آنها در اروپا و آمريكا به ما فشار مىآورند كه به آن‌ها كار نداشته باشيد . آيت‌الله بروجردى هم از نفاق و دو رويى دولت و سرسپردگى آن به استعمارِ حامى بهائيت بسيار ناراحت و دلگير بودند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدر كنار معظم‌له پلهء كوچكى بود . بختيار كلاهش را برداشت و نشست و دست ايشان را بوسيد . آقا كه او را ديد ناراحت شد و رويش را برگرداند . بختيار كمى عقب رفت و روى پله نشست .\r\nآيت‌الله بروجردى برگشت ببيند او كجا رفت . همين كه ديد در پشت سر ايشان روى پله نشسته است ، با عصبانيت فرمود « بنشين زمين . » بختيار هم فوراً نشست روى زمين . اين واقعه ، صرف نظر از اهميتى كه براى نشان دادن بيزارى آيت‌الله بروجردى از دستگاه وقت داشت ، به دليل موقعيت و قدرت خاصى كه شخص بختيار به عنوان فرماندار نظامى تهران داشت نيز واجد اهميت زياد بود . بختيار فرماندار نظامى وقت تهران و معاون نخست وزير در لباس نظامى و مدالهاى آويخته و اسم و رسمى كه داشت ، با اين برخورد تند مرجع عصر - / فكرش را بكنيد كه - / چه وضعى پيدا كرده بود . « 1 »\r\n\r\nمقاومت در برابر تقسيم اراضى شاه\r\nآيت‌الله بروجردى در برابر كارهاى خلاف موازين اسلامى كه از سوى دولت ، مجلس و حتى شخص شاه انجام مىگرفت ، شجاعانه مىايستاد و ملاحظهء هيچ چيز و هيچ كس را نمىكرد . در ماجراى اصلاحات ارضى ، شاه لايحهء آن را به مجلس داده و خود راهى خوزستان شده بود و دستور داده بود كه مجلس در اسرع وقت آن را به تصويب برساند تا هنگام\r\n\r\n\r\n","description":"","footnote":"\r\n( 1 ) . الگوى زعامت ، صص 195 - 197 .\r\n","page_name":" 103 ","page_number":103},
  {"content":"\r\n\r\nبازگشت به او تحويل دهد . وقتى آيت‌الله بروجردى از ماجرا آگاه مىشود ، نامه‌اى به رئيس مجلس شوراى ملى وقت ( سردار فاخر ) مىنويسد . اين نامه در زنگ استراحت مجلس به دست رئيس مىرسد و او نامه را كه مفاد آن به شرح زير است ، براى نمايندگان مىخواند : . . . از نمايندگان مسلمان باعث تعجب است كه در غياب شاه لايحهء خلاف اسلامى را طرح كرده و در صدد تصويب آن هستند . اين لايحه خلاف اسلام و شريعت است . من تا زنده هستم نخواهم گذاشت چنين خلافى در اين مملكت اجرا شود . » « 1 »\r\nمعظم‌له نامهء ديگرى به آقاى بهبهانى در تهران مىفرستد و تأكيد مىكند از جانب ايشان پيگير موضوع باشد . در بخشى از آن چنين مىنگارد : « . . . شما در اين رابطه مسؤوليت داريد . پدر شما خون بهاى مشروطيت ايران است .\r\nدرباريان و مجلسيان بايد از شما اطاعت كنند . شما در امور خلاف شرع ، بايد حساس و فعال باشيد . » « 2 »\r\nمحمدرضا شاه نامه‌اى در پاسخ به مخالفت آيت‌الله بروجردى و جهت جلب رضايت ايشان مىنويسد « . . . اصلاحات ارضى در ممالك اسلامى هم انجام گرفته است ؛ مانند : تركيه ، پاكستان و جاهاى ديگر . مصالح كشور را بايد رعايت نمود ، نه خواسته‌هاى عده‌اى مال پرست را . . . ما دستور\r\n\r\n\r\n","description":"","footnote":"\r\n( 1 ) . مجلهء حوزه ، ش 43 و 44 ، ص 50 ، به نقل از آيت‌الله سلطانى طباطبائى .\r\n( 2 ) . همان .\r\n","page_name":" 104 ","page_number":104},
  {"content":"\r\n\r\nداديم قانون اصلاحات ارضى مثل ساير ممالك اسلامى اجرا شود . . . »\r\nآيت‌الله بروجردى وقتى نامهء شاه را دريافت كرد ، تنى چند از شخصيت‌هاى برجستهء حوزوى از جمله امام خمينى و شيخ عبدالنبى اراكى را به حضور خويش فراخواند و بعد از شور و مشورت با ايشان ، جوابى با متن تندى به شاه نوشت كه در بخشى از آن چنين آمده بود « . . . شما كه مىگوييد در ممالك اسلامى ، قانون اصلاحات اجرا شده است آن ممالك ، اول جمهورى شدند ، بعد اصلاحات ارضى اجرا شد . . . » « 1 »\r\nدر برابر نفوذ و قدرت معنوى اين فقيه مجاهد ، شاه نتوانست به اصلاحات آمريكايى در ايران جامهء عمل بپوشاند و تا ايشان در قيد حيات بود به طور كلى اين گونه اقدامات را متوقف كرد . او در كتاب « انقلاب سفيد » به اين موضوع اشاره كرده مىنويسد « . . . قانون اصلاحات ارضى ، سير خود را طى مىكرد تا به مرحلهء عمل برسد . يكى از مقاماتى كه از اصلاحات دنيا اطلاعى نداشت ، نامه‌اى به مجلس نوشت و جلو اين كار را گرفت . . . » « 2 »\r\n\r\nجلوگيرى از ازدواج شاه با زن ايتاليايى\r\nيك وقتى شاه تصميم گرفته بود با يك دختر مسيحى از\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 108 ، به نقل از آيت‌الله سيد حسين بدلا .\r\n( 2 ) . همان ، ص 161 ، به نقل از آيت‌الله فاضل لنكرانى .\r\n","page_name":" 105 ","page_number":105},
  {"content":"\r\n\r\nكشور ايتاليا ازدواج كند ولى از عكس‌العمل فقهاى عظام در هراس بود ؛ چون از نظر فتواى مشهور فقهاى شيعه ، ازدواج دائم با اهل كتاب جايز نيست . البته برخى از آن‌ها در ازدواج موقت ، حكم به جواز داده‌اند . بنابراين ، عوامل رژيم در تلاش بودند در اين خصوص مجوزى از آيت‌الله بروجردى بگيرند .\r\nلذا اين موضوع را از محضر ايشان استفتاء كرده بودند ؛ بدون اينكه به شخص شاه اشاره بكنند .\r\nجالب اين كه فتواى ايشان در اين مورد بر خلاف فتاواى مراجع مشهور ، جواز ازدواج دائم و موقت با اهل كتاب بود .\r\nوقتى معظم له از اصل قضيه با خبر شد ، دوباره به روايات باب مراجعه كرد و آن‌ها را مجدداً تحقيق و بررسى نمود ؛ اما نظروى عوض نشد و همچنان بر جواز باقى ماند . در عين حال چون بر اين باور بود كه ازدواج شخص اول يك كشور اسلامى با يك زن غير مسلمان در شأن جامعهء اسلامى و شيعى نيست و ممكن است پيامدهاى ناگوار سياسى و اجتماعى و فرهنگى داشته باشد ، لذا در جواب سؤال درباريان ، با هوشيارى نظر شخصى خويش را بيان نكرد ؛ بلكه نوشت « مشهور بين اعاظم فقهاى اماميه ، حرمت ازدواج دائم با كتابيه است . » « 1 »\r\n\r\n\r\n","description":"","footnote":"\r\n( 1 ) . مجلهء حوزه ، ش 43 و 44 ، صص 116 و 133 .\r\n","page_name":" 106 ","page_number":106},
  {"content":"\r\n\r\n\r\nستيز با مظاهر آتش پرستى\r\nروزى از آذربايجان به آيت‌الله بروجردى خبر رسيد كه لشكر اين استان مىخواهد جهت مراسم چهارشنبه سورى آن سال ، بر بالاى دو كوه آتشكده برپا كند و بعد از افروخته شدن آن ، نظاميان به احترام آتش از جلوى آن رژه بروند . و اين احياى سنت غلط آتش پرستى در ايران باستان بود .\r\nآيت‌الله بروجردى از اين خبر شديداً ناراحت شد و با دستخط خويش نامه‌اى به شاه نوشت و آن را همراه چند نفر از علماى حوزه عازم تهران كرد تا اگر شاه هنگام مطالعهء نامه مشكلى داشت ، محتواى آن را براى وى توضيح دهند .\r\nمضمون بخشى از نامه چنين بود « . . . شما پادشاه كشور اسلامى هستيد . اگر بنا باشد پادشاه ما به آتش پرستى بگرايد ، همان مبارزه‌اى كه در صدر اول اسلام با آتش پرستان انجام گرفت اكنون نيز شروع خواهد شد . » « 1 » شاه پس از خواندن نامه ، فورى دستور داد مراسم متوقف شود .\r\nيك بار ديگر هم قرار بود جشن بزرگ به اصطلاح تجليل از آتش در تهران برگزار شود و رجال لشكرى و كشورى از جمله شخص شاه در آن شركت كنند و سنت آتش پرستى دوباره در اين كشور پا بگيرد . آيت‌الله بروجردى ، حاج احمد خادمى را به نزد « صدرالاشراف » از نزديكان شاه به تهران\r\n\r\n\r\n","description":"","footnote":"\r\n( 1 ) . همان ، ص 100 .\r\n","page_name":" 107 ","page_number":107},
  {"content":"\r\n\r\nفرستاد تا پيامش را مبنى بر تعطيلى اين مراسم به شاه برساند . « 1 »\r\nمورد سوم در سالى بود كه مىخواست در ايران بازيهاى المپيك برگزار شود كه معمولًا افتتاح آن با روشن كردن مشعل آتش طى مراسم ويژه انجام مىگرفت ؛ چنان كه الان نيز همين گونه است . اما در آن ايام همهء اين موارد در اذهان مردم ، موضوع آتش پرستى را تداعى مىكرد ؛ بخصوص در خارج از كشور شادمانى مىكردند ومىگفتند آتشى را كه پيامبر صلى الله عليه و آله در هزار و چهارصد سال پيش خاموش كرده بود ، شاه دوباره در ايران روشن ساخت . بنابراين ، در اين مورد نيز آيت‌الله بروجردى اقدام كرد و خطيب توانا ، آقاى فلسفى ، را از جانب خود به نزد شاه فرستاد و مانع از روشن شدن مشعل المپيك شد . آقاى فلسفى در كتاب خاطرات خود ، اين موضوع را به طور مفصل شرح داده است . « 2 »\r\n\r\nهشدار به دكتر مصدق\r\nآيت‌الله بروجردى اگر چه از نهضت ملى نفت حمايت مىكرد و در مقابل درباريان و شاه ، دولت مصدق را ترجيح مىداد اما با كسى عقد اخوت نبسته بود ؛ لذا احياناً لغزشهاى دولت دكتر مصدق و عملكرد و موضع گيريهاى آن را زير نظر\r\n\r\n\r\n","description":"","footnote":"\r\n( 1 ) . الگوى زعامت ، ص 198 ، به نقل از آيت‌الله سيد موسى شبيرى زنجانى .\r\n( 2 ) . ر . ك : خاطرات حجة الاسلام و المسلمين فلسفى ، ص 181 .\r\n","page_name":" 108 ","page_number":108},
  {"content":"\r\n\r\nداشت تا در كشور اسلامى و شيعى از سوى دولتى كه به حمايت حوزهء علميه و مردم به قدرت رسيده است ، خلاف دستورات اسلامى انجام نگيرد .\r\nيك وقت در برخى رونامه‌هاى تهران ، مطالبى چاپ شده بود كه با احكام اسلامى در تضاد بود . اين امر سبب تحريك محافل مذهبى و جريحه دار شدن احساسات مردم شد ؛ به طورى كه منجر به تظاهرات خيابانى و درگيرى مردم با مأموران دولتى گرديد . و اين در حالى بود كه دولت و نهضت نفت نياز شديد به آرامش و امنيت در كشور داشت . در اين هنگام آيت‌الله بروجردى احساس خطر كرد و طى يك پيام تلفنى ، به وسيلهء حاج ميرزا محمد حسين به دكتر مصدق هشدار داد كه اگر مصدق‌السلطنه نمى تواند مملكت را اداره كند و امنيت و آرامش را در آن برقرار نمايد ، بهتر است هر چه زودتر كنار برود تا شخص قدرتمند ديگرى سركار بيايد و زمام امور را به دست گيرد . در پى آن ، دكتر مصدق سه نفر از رجال عالى رتبه ، آقايان سرتيپ مدبر ، ملك اسماعيلى ( معاون نخست وزير ) و يك نفر از دادگسترى را به حضور معظم‌له فرستاد تا از نزديك با ايشان به تبادل نظر بپردازند و از رهنمودهاى ايشان بهره‌مند شوند . اين اقدام پيامدهاى مثبت به دنبال آورد . « 1 »\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 62 ، به نقل از آيت‌الله سلطانى طباطبايى .\r\n","page_name":" 109 ","page_number":109},
  {"content":"\r\n\r\n\r\nسياست عين ديانت\r\nآيت الله بروجردى با توجه به اين كه دوران دشوار آشفتهء مشروطيت را پشت سر گذاشته و از نزديك شاهد بود كه چگونه سياست بازان و ايادى اجانب ، حوزه‌ها و روحانيت را به انزوا كشاندند ، بعد ضربهء سختى بر اسلام و شيعيان وارد آوردند ، لذا نسبت به اكثر محافل و حركت‌هاى سياسى سوءظن داشت . اما هرگز اين رخدادهاى شكننده نتوانست در نگرش كلى وى به موضوعات سياسى تأثير گذار باشد .\r\nآيت‌الله بروجردى با درك بلند و بينش فراگير به دين و سياست نظر مىافكند و آن دو را تفكيك‌ناپذير از هم مىدانست و مىفرمود « . . . ما چگونه مىتوانيم مسائل سياسى را از مسائل دينى جدا سازيم ؛ در حالى كه حج يكى از عميق‌ترين عبادات اسلامى است و رابطهء انسان با خدا را به طرز نيرومندى برقرار مىسازد و از نظر بعد عبادى چنان است كه انسان را به كلى از ماسوى الله جدا كرده و به خداوند بزرگ مربوط مىسازد ؛ ولى با اين حال ، بُعد سياسى آن ، به قدرى نيرومند است كه از مهم‌ترين اركان سياست اسلامى محسوب مىشود . . . » « 1 »\r\nوى در ضمن تدريس ، وقتى به طرح بعضى از مباحث اسلامى مىرسيد از قوانين غيراسلامى حاكم بر جامعه انتقاد\r\n\r\n\r\n","description":"","footnote":"\r\n( 1 ) . همان ، ص 267 ، به نقل از آيت‌الله مكارم شيرازى .\r\n","page_name":" 110 ","page_number":110},
  {"content":"\r\n\r\nمىكرد و از شايستگى قوانين اسلامى در ادارهء صحيح جامعه و برترى آن نسبت به ساير قوانين بشرى به طرز منطقى و عميق دفاع مىنمود و تأكيد داشت كه فقه اسلامى براى ادارهء جامعهء بشرى در تمام شئون زندگى از گهواره تا گور است ؛ چنان كه روزى در سر درس فرمود « . . . من مىدانم فعلًا قضاى اسلامى در جامعه جارى نمىشود ولى هدفم از طرح مبحث قضاء اين است كه بفهمانم موازين قضايى اسلام به مراتب عالىتر و محكم‌تر از قوانين قضايى است كه از اروپا براى ما سوغات آورده‌اند . . . » « 1 »\r\n\r\nدفاع از خط و زبان فارسى\r\nهمزمان با تغيير خط به لاتين در كشور اسلامى تركيه توسط يكى از سرسپردگان استعمار غرب به نام آتاتورك ، ايادى بيگانه در ادامهء اجراى اهداف شوم خويش مبنى بر هويت زدايى در كشورهاى اسلامى ، بشدت در تلاش بودند اين خيانت تاريخى را در ايران نيز به وسيلهء رضا خان عملى سازند . لذا از چند وقت پيش ، تبليغات گسترده‌اى در سطح كشور آغار شده بود تا اين كه در زمان محمدرضا شاه به بهانهء اين كه رسم‌الخط فارسى در نوشتار و چاپ منشأ اشتباه مىگردد و پژوهشگران و خوانندگان را دچار حيرت و بلا\r\n\r\n\r\n","description":"","footnote":"\r\n( 1 ) . مجلهء حوزه ، ش 43 و 44 ، ص 189 ، به نقل از آيت‌الله اشتهاردى .\r\n","page_name":" 111 ","page_number":111},
  {"content":"\r\n\r\nتكليفى مىكند ، و به اين بهانه كه با زبان بين‌المللى ( انگليسى ) تطابق ندارد و فارسى زبانان در آموزش علوم غربى با مشكل مواجه هستند ، خواستند اين ترفند را عينيت بخشند . متأسفانه برخى از رجال به اصطلاح روشنفكر هم بازى خوردند و با ساده لوحى درصدد توجيه اين توطئه خطرناك سياسى - فرهنگى برآمدند و ناخواسته آب به آسياب دشمن ريختند و طى مقالاتى در روزنامه‌ها به ضرورت عملى شدن آن تأكيد كردند ؛ چنان كه آقاى سعيد نفيسى در ادامهء اين توجيهات در يك بخش مقاله‌اش مىنويسد :\r\n. . . اشكال بزرگ ديگرى كه در پيش است اين است كه در نتيجهء بدى خط امروزى ! و حروفى مشابه كه با نقطه تغيير مىكنند ، فرهنگ‌هاى ما پر از اغلاطى است كه در نتيجهء تحريف حروف پيدا شده است . . . من وقتى كه به چاپ فرهنگ نفيسى ، تأليف مرحوم پدرم ، آغاز كردم به اين مشكل بسيار مهم برخوردم و چاره را جز اين نديدم كه اصولى براى تلفظ كلمات فارسى به خط لاتين اختيار كنم و در برابر هر كلمه ، تلفظ آن كلمه را به لاتين بگذارم . به نظر من تا وقتى كه ما گرفتار اين خط كنونى ! هستيم ، چاره منحصر به همين است و بس . . . « 1 »\r\nدر اين ميان ، تنها قشرى كه به عمق اين فاجعه به خوبى\r\n\r\n\r\n","description":"","footnote":"\r\n( 1 ) . مقدمهء فرهنگ عميد ، 3 جلدى ، صص 25 و 28 .\r\n","page_name":" 112 ","page_number":112},
  {"content":"\r\n\r\nآگاه بود و احساس خطر جدى كرد و شجاعانه در مقابل اين تهاجم فرهنگى ايستاد ، روحانيت اصيل و متعهد بود كه در رأس همه ، آيت‌الله بروجردى قدرتمندانه قد علم كرد و موضع بسيار حماسى و قاطع گرفت و فرمود « . . . هدف اينان از تغيير خط ، دور كردن جامعهء ما از فرهنگ اسلامى است . من تا زنده‌ام اجازه نمىدهم اين كار را عملى كنند . به هر جا كه مىخواهد منتهى شود . . . » « 1 »\r\nدر اثر اين برخورد قاطع و تاريخى ، محافل روشنفكرى از تكاپو افتاد و رژيم عقب نشست و كشور اسلامى ايران يك بار ديگر از يك تهاجم ويرانگر مصون ماند و آرزوى دشمنان به گور سپرده شد .\r\n\r\nحراست از قدس و فلسطين\r\nدر اين بخش به بيانهء تاريخى آيت الله بروجردى كه در محكوميت و اعتراض به اشغال سرزمين فلسطين توسط متجاوزان صهيونيست در سال 1327 ش . صادر شده است ، بسنده مىكنيم :\r\nبسم الله الرحمن الرحيم\r\nنحمد اللّه تعالى فى السرّاء و الضرّاء و على كل حال و نشكوا اليه ما لقيه اخواننا المسلمون فى زماننا هذا من المشركين بپاكستان و من اليهود بفلسطين و لقد صدق عملهم بالمسلمين\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 161 ، به نقل از آيت‌الله فاضل لنكرانى .\r\n","page_name":" 113 ","page_number":113},
  {"content":"\r\n\r\nما اخبرنا الله تعالى به فى كتابه الكريم لتجدن اشدّ الناس عداوة للذين آمنوا اليهود و الذين اشركوا و لتجدن اقربهم مودة للذين آمنوا الذين قالوا انا نصارى ذلك بان منهم قسيسين و رهباناً و انهم لايستكبرون و لكن العجب والاسف كله من صنع اليهود فانهم بعد ما كانوا تحت حماية الاسلام و المسلمين قريباً من اربعة عشر قرناً محفوظين بنفوسهم و اعراضهم و اموالهم و شعائرهم الدينية قد اصبحوا فى هذا الزمان ينتقمون من المسلمين ما صنعوه اليهم فى تلك المدة المديدة من الاحسان فجعلوا يقتلون رجالهم الصالحين بالفتك و الغيلة و القتال و يقتلون ذراريهم و يهتكون اعراضهم و يخربون معابدهم و بيوتهم و لايرقبون فيهم الا و لا ذمه و اولئك هم المعتدون فنسئل اللّه تعالى ان ينصر المسلمين نصراً عزيزاً و يجعل لهم من لدنه سلطاناً نصيراً و ان يخذل هذا القوم الذين لم يراعوا حق المسلمين و يضرب عليهم الذلة و المسكنة و يجعلهم اذل الا مم نرجوا من اخواننا المؤمنين ببلاد ايران و غيرها ان‌يجمعوا فى الدعاء عليهم بالخذلان و لاخوانهم المسلمين بالنصر و الغية اللهم انصر جيوش المسلمين و سرياهم و مرابطيهم فى مشارق الارض و مغاربها و اخذل اعدائهم و فرق بين كلمتهم و الق الرعب فى قلوبهم و انزل عليهم باسك الذى لاترده عن القوم المجرمين و صل على اشرف انبيائك محمد و آله المنتجبين .\r\nحسين الطباطبائى البروجردى\r\nخرداد 1327\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nترجمهء فارسى\r\nبه نام خداوند بخشندهء مهربان\r\nخداوند متعال را در نهان و عيان و در هر حال سپاس مىگوييم و از آنچه برادران مسلمان ما در اين زمان در پاكستان از مشركان و در فلسطين از يهود مىبينند به او شكايت مىكنيم .\r\nصدق گفتار خداوند را دربارهء شدت عداوت يهود نسبت به مسلمانان ، در كتاب كريمش مىبينيم كه فرموده است  « لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ »  ولى تعجب و تأسف كلى از كار يهود است . زيرا آن‌ها بعد از اين كه نزديك چهاده قرن تحت حمايت اسلام و مسلمين بوده‌اند و جان و ناموس و اموال و شعائر دينىشان محفوظ بوده است ، مىخواهند در اين زمان انتقام آن همه نيكىها را كه در آن مدت طولانى از مسلمانان ديده‌اند ، از آنها بگيرند ؛ مردان شايسته را تحت تعقيب و ارعاب قرار داده و به قتل مىرسانند . اطفال آنها را كشته و اعراض آن‌ها را مورد هتك قرار داده و معابد و خانه‌هايشان را تخريب مىكنند و از هيچ شرارت و جنايتى نسبت به آن‌ها ابا ندارند و از هيچ گونه تجاوز و تعدى دست بردار نيستند .\r\nاز خداوند متعال مسئلت داريم كه مسلمانان را پيروز گرداند و از جانب خود ، آن‌ها را يارى كند و اين قوم كه حقوق مسلمانان را رعايت نمىكنند ، مخذول نمايد و آن متعديان را خوار و ذليل گرداند و به صورت خوارترين ملت‌ها قرار دهد . از برادران با ايمان خود در ايران و ساير نقاط مىخواهيم كه دسته‌جمعى به\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنيايش پردازند و خوارى و ذلت يهود را از خداوند بخواهند و براى برادران مسلمان خود يارى و پيروزى مسئلت دارند .\r\nخداوندا ! سربازان و رزمندگان و مرزداران مسلمين را در شرق و غرب كرهء زمين يارى كن و دشمنان آن‌ها را خوار و پراكنده و پريشان نما . و دلهاى آنها را پر از رعب كن و ضربت كوبندهء خود را كه بر قوم مجرمين وارد مىسازى ، بر آنها نازل كن و بر شرف پيغمبرت محمد صلى الله عليه و آله و دودمان برگزيده‌اش درود بفرست .\r\nحسين طباطبايى بروجردى . « 1 »\r\n\r\nرحلت\r\nفقيه بزرگ عصر پس از هفتاد سال تلاش علمى و فعاليت‌هاى اجتماعى و سياسى در صبح روز پنج شنبه 12 / شوال / 1380 برابر 10 / 1 / 1340 در حالى كه 88 بهار از زندگى را پشت سر گذاشته بود ، چشم از جهان فروبست .\r\nپيكر فقيه سترگ در ميان اندوه هزاران نفر و با تشييع و تجليلى كه تا آن روز كمتر سابقه داشت ، در بالاسر حرم حضرت معصومه عليها السلام جنب درب ورودى مسجد اعظم به خاك سپرده شد . به همين مناسبت ، تمام شهرهاى ايران به صورت عزا و تعطيل درآمد . پرچم‌هاى سياه بر بالاى كوچه ، خيابان و بازار نصب شد . مجالس ترحيم و مراسم عزادارى باشكوهى در اغلب كشورهاى اسلامى به ويژه در كربلا و نجف برگزار گرديد و اين مراسم در ايران تا چهلم ادامه يافت . سفرا و نمايندگان كشورهاى اسلامى در اين مصيبت ابراز همدردى\r\n\r\n\r\n","description":"","footnote":"\r\n( 1 ) . مفاخر اسلام ، على دوانى ، ج 12 ، ص 362 .\r\n","page_name":" 116 ","page_number":116},
  {"content":"\r\n\r\nكردند ؛ حتى كشورهاى شوروى ، آمريكا و انگليس مجبور شدند پرچم‌هاى سفارتخانه‌ها و كنسول‌گريهاى خود را به عنوان عزا نيمه افراشته نگه دارند . « 1 »\r\n\r\nزمزمهء تلقين\r\nمرحوم آيت‌الله حاج شيخ مجتبى عراقى كه از شخصيت‌هاى علمى حوزه و از نزديكان و ملازمان آيت‌الله بروجردى بود ، از مراسم تشييع و تدفين پيكر آن فقيد فقيه چنين نقل مىكند :\r\n. . . وقتى كه با شكوه تمام جنازه را تشييع كردند و به مسجد اعظم براى دفن آوردند ، خداوند مرا مفتخر به عنايتى كرد و آن در لحد نهادن آن بزرگوار بود . عدهء معدودى اطراف جنازه بوديم .\r\nحاج احمد نزد من آمد و گفت « آقا فرمودند آقا مجتبى مرا در قبر بگذارد » . از اين مطلب حالت عجيبى به من دست داد . وقتى وارد قبر شدم ، تمام مستحبات دفن كه سابقهء ذهنى نسبت به آن نداشتم به يادم آمد . آداب را به جا آوردم . آن بزرگوار را در لحد نهادم . صورتشان را باز كردم و روى خشت گذاشتم و شروع به تلقين كردم . وقتى شانه‌هايشان را گرفتم و گفتم « افهم و اسمع » ناگهان همهمهء آن بزرگوار بلند شد . من با همهمهء ايشان بسيار آشنا بودم . وقتى براى شركت در مجلس استفتاء مىرفتم در ايوان منزل ، همهمهء ايشان را از بين همهء صداها مىفهميدم . با خود گفتم « شايد خيال به من دست داده است » . سرم را بلند كردم ، ديدم در بيرون همهمه نيست . دوباره سرم را به قبر بردم و\r\n\r\n\r\n","description":"","footnote":"\r\n( 1 ) . همان ، ص 268 .\r\n","page_name":" 117 ","page_number":117},
  {"content":"\r\n\r\nدقت كردم ، همان همهمه را شنيدم . اين از مقام بلند آن جناب حكايت مىكند . « 1 »\r\nبه يقين شرح زندگى ، خدمات علمى ، فرهنگى ، سياسى و عمرانى آيت‌اللّه بروجردى خيلى بيش از اينهاست كه در اين فرصت تقديم شد ؛ ولى براى اختصار ، به گزارشى كوتاه بسنده گرديد . به پايان آمد اين دفتر ، حكايت همچنان باقى است .\r\nياد و نامش گرامى باد !\r\nوالسلام على من اتبع الهدى\r\n\r\n\r\n","description":"","footnote":"\r\n( 1 ) . چشم و چراغ مرجعيت ، ص 179 .\r\n","page_name":" 118 ","page_number":118},
  {"content":"\r\n\r\n\r\nمنابع\r\n1 . الگوى زعامت ، محمد على آبادى ، انتشارات لاهيجى ، قم 1379 .\r\n2 . امام موسى صدر : اميد محرومان ، عبدالرحيم اباذرى ، سازمان تبليغات اسلامى ، تهران 1374 .\r\n3 . تكامل اجتماعى انسان ، مرتضى مطهرى ، انتشارات صدرا ، قم 1363 .\r\n4 . چشم و چراغ مرجعيت ، به كوشش مجتبى احمدى و ديگران ، بوستان كتاب ، قم 1379 .\r\n5 . خاطرات آيت الله بروجردى ، محمد حسين علوى ، انتشارات روزنامهء اطلاعات ، تهران 1341 .\r\n6 . خاطرات حجت الاسلام والمسلمين فلسفى ، حميد روحانى ، مركز اسناد انقلاب اسلامى ، تهران 1376 .\r\n7 . خاندان آيت الله بروجردى ، سيد حسين طباطبائى بروجردى ، ترجمهء على دوائى ، انتشارات انصاريان ، قم 1371 .\r\n8 . در مكتب جمعه ، گردآورى وتنظيم : مركز مدارك فرهنگى انقلاب اسلامى ، وزارت ارشاد اسلامى ، تهران 1368 .\r\n9 . روزنامهء جمهورى اسلامى ، صحيفهء حوزه ( ويژه نامه ) ، مسيح مهاجرى ( زير نظر ) ، 3 / 11 / 79 .\r\n10 . زندگانى آيت الله بروجردى ، محمد واعظ زادهء خراسانى ، مجمع تقريب مذاهب اسلامى ، تهران 1379 .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n11 . شش مقاله ، مرتضى مطهرى ، انتشارات صدرا ، قم 1380 .\r\n12 . فرهنگ عميد ، حسن عميد ، انتشارات اميركبير ، تهران 1374 ، 3 جلد .\r\n13 . گلشن ابرار ، جمعى از پژوهشگران حوزهء علميه ، سازمان تبليغات اسلامى ، تهران 1382 .\r\n14 . مجلهء حوزه ، دفتر تبليغات اسلامى ، شماره‌هاى 27 ، 43 ، 44 و 53 .\r\n15 . مسئلهء شناخت ، مرتضى مطهرى ، انتشارات صدرا ، قم 1381 .\r\n16 . مفاخر اسلام ، على دوانى ، مركز اسناد انقلاب اسلامى ، تهران 1383 ، جلد 12 .\r\n\r\n\r\n","description":"","footnote":"","page_name":" 120 ","page_number":120}
  ]