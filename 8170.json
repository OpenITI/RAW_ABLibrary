[
  {"content":"\r\n\r\nزبدة التواريخ\r\nاخبار امراء و پادشاهان سلجوقى\r\nمؤلف\r\nصدرالدين ابوالحسن على بن ناصر بن على حسينى\r\n( تأليف ربع اول قرن هفتم هجرى )\r\nبا مقدمه هاى\r\nدكتر محمد نورالدين\r\nضياء الدين بونياتوف\r\nدكتر محمد اقبال\r\nمصحح متن عربى : دكتر محمد نورالدين\r\nمترجم\r\nرمضان على روح الهى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nانتشارات ايل شاهسون بغدادى\r\nتهران ، صندوق پستى 316 / 1983\r\nزبدة التواريخ : اخبار امراء و پادشاهان سلجوقى\r\nمؤلف : صدر الدين ابوالحسن على بن ناصر بن على حسينى\r\nمصحح متن عربى : دكتر محمد نور الدين\r\nويراستار : ناشر\r\nطراح جلد : لاله سلطانمحمدى\r\nحروفچينى و صفحه آرايى : نادر كثيرى\r\nنوبت چاپ و محل چاپ : چاپ اول ، تهران 1380\r\nشمارگان : 2200\r\nفروست : 1\r\nليتوگرافى ، چاپ و صحافى : سازمان چاپ و انتشارات وزارت فرهنگ و ارشاد اسلامى\r\nشابك : 9 - 0 - 92938 - 964\r\nهمهء حقوق محفوظ است\r\nحسينى ، على بن ناصر ، 575 - 622 ق .\r\n[ زبدة التواريخ ، اخبار الامراء و الملوك السلجوقيه . فارسى 
  ]\r\nزبدة التواريخ : اخبار امراء و پادشاهان سلجوقى مؤلف صدرالدين ابوالحسن على بن ناصر بن على حسينى ، با مقدمه هاى محمد نورالدين ؛ ضياء الدين بونياتوف ، محمد اقبال ، مصحح متن عربى محمد نور الدين ، مترجم رمضان على روح الهى - تهران : انتشارات ايل شاهسون بغدادى ، 1380 .\r\nپنج ، 256 ص . : جدول\r\nISBN 964 - 92938 - 0 - 9\r\nفهرستنويسى بر اساس اطلاعات فيپا .\r\nعنوان اصلى : زبدة التواريخ : اخبار الامراء والملوك السلجوقيه .\r\nكتابنامه : ص . [ 224 
  ] - 227 .\r\n1 . ايران - - تاريخ - - سلجوقيان ، 429 ، 590 ق .\r\n2 . ايران - - شاهان و فرمانروايان - - سرگذشتنامه .\r\nالف . نورالدين ، محمد Nur al _ Din , Muhammad\r\nمصحح . ب . روح الهى ، رمضان على ، 1349 -\r\nمترجم . ج . عنوان . د . عنوان : اخبار امراء و پادشاهان سلجوقى .\r\n2041 ز 5 ح / 09 DSR\r\n052 / 955\r\n1380\r\nكتابخانه ملى ايران 13443 - 80 م\r\nمحل نگهدارى\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nفهرست\r\nيادداشت مترجم 1\r\nمقدمهء دكتر محمد نور الدين 3\r\nمقدمهء ضياء الدين بونياتوف 11\r\nديباچهء دكتر محمد اقبال 23\r\nكتاب و نويسندهء آن 23\r\nمؤلف واقعى 24\r\nمنابع اين سالشمار 26\r\nارزش تطبيقى اين كتاب 26\r\nطبع و نشر اين اثر 27\r\nزبدة التواريخ : اخبار امراء و پادشاهان سلجوقى 33\r\nسخن از آنكه نخستين كس از ايشان كه به اسلام درآمد ، يقاق بود 33\r\nروانه كردن سپاه سوباشى به جنگ اميران سلجوقى 42\r\nسخن از آنچه در ميان ملك جقر بك و سلطان مودود بن مسعود بن محمود بن سبكتكين رفت 48\r\nسخن از قتل سلطان مسعود بن محمود بن سبكتكين 49\r\nماجراى امير المؤمنين القائم بأمر اللّه و ارسلان بساسيرى ، و رهسپار شدن سلطان ركن الدين ابو طالب طغرل بك بن داود بن ميكاييل بن سلجوق به بغداد 55\r\nسخن از منش سلطان ركن الدين ابو طالب طغرل بن ميكاييل بن سلجوق 59\r\nاحوال وزير عميد الملك ابو نصر كندرى 60\r\nداستان ملك جقر بك داود بن ميكاييل بن سلجوق و نبرد سلطان عضد الدوله ابو شجاع الب ارسلان بن داود بن ميكاييل بن سلجوق با سلطان مودود بن مسعود بن محمود بن سبكتكين و شكست مودود و صلح ايشان 62\r\nسخن از درگذشت ملك جقر بك داود بن ميكاييل بن سلجوق و پادشاهى بىانباز سلطان عضد الدوله ابو شجاع الب ارسلان 65\r\nاحوال سلطان عضد الدوله ابو شجاع الب ارسلان بن داود بن ميكاييل بن سلجوق 65\r\nجنگ سلطان اعظم عضد الدوله ابو شجاع الب ارسلان بن داود بن ميكاييل بن سلجوق با ملك قتلمش بن اسراييل و پيروزيش بر او 66\r\nاحوال عميد خراسان ؛ محمد بن منصور نسوى 67\r\nسخن از حركت سلطان اعظم عضد الدوله ابو شجاع الب ارسلان به سوى روم 69\r\nحركت سلطان اعظم عضد الدوله ابو شجاع الب ارسلان بن داود بن ميكاييل بن سلجوق از سرزمين گرجيان به روم 72\r\nحركت ديگر بار سلطان اعظم الب ارسلان به فارس و كرمان 75\r\nداستان فضلون و گشودن قلعتش 76\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحركت ديگر بار سلطان اعظم عضد الدوله ابو شجاع الب ارسلان به روم 77\r\nحركت ديگر بار سلطان اعظم عضد الدوله ابو شجاع الب ارسلان به سوى شاه روم ، آرمانوس ، و اسير كردن او 80\r\nحركت سلطان اعظم عضد الدوله ابو شجاع الب ارسلان بن داود بن ميكاييل بن سلجوق به سمرقند و شهادتش بدانجا 86\r\nروزگار سلطان اعظم جلال الدوله ابو الفتح ملكشاه بن الب ارسلان بن داود بن ميكاييل بن سلجوق 88\r\nدرگذشت امير المؤمنين القائم بأمر اللّه در دوازدهم شعبان سال چهار صد و شصت و هفت 93\r\nسخن از سركشى ملك شهاب الدوله تكش بن الب ارسلان بن داود بن ميكاييل بن سلجوق 94\r\nولادت سلطان اعظم معزّ الدنيا و الدين ابو الحارث سنجر بن ملكشاه بن الب ارسلان بن داود بن ميكاييل بن سلجوق ؛ يمين امير المؤمنين 96\r\nحركت ديگر بار سلطان اعظم جلال الدوله ابو الفتح ملكشاه بن الب ارسلان به سوى ماوراء النهر 97\r\nبه قتل آمدن وزير نظام الملك قوام الدين خواجهء بزرگ ابو على حسن بن على بن اسحاق ؛ رضىّ امير المؤمنين 98\r\nدرگذشت سلطان اعظم جلال الدنيا و الدين ابو الفتح ملكشاه بن الب ارسلان بن داود بن ميكاييل بن سلجوق 102\r\nسلطنت محمود بن سلطان ملكشاه بن الب ارسلان 106\r\nسلطنت سلطان ركن الدين ابو المظفر بركيارق بن ملكشاه بن الب ارسلان 107\r\nسلطنت سلطان غياث الدين ابو شجاع محمد طبر ؛ قسيم امير المؤمنين 113\r\nدرآمدن سلطان اعظم ، معز الدنيا و الدين ، ملك الاسلام و المسلمين ، عماد آل سلجوق ، ابو الحارث سنجر بن ملكشاه ، يمين امير المؤمنين ، از خراسان به عراق و فيروزى و بخشايش او 118\r\nسلطنت سلطان مغيث الدين ابو القاسم محمود بن محمد طبر ، يمين امير المؤمنين ، در عراق 128\r\nسلطنت سلطان ركن الدين طغرل بن محمد طبر بن ملكشاه بن الب ارسلان بن داود بن ميكاييل بن سلجوق 131\r\nسلطنت سلطان غياث الدنيا و الدين ابو الفتح مسعود بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين 137\r\nمنش سلطان مسعود 151\r\nبه سخن از عراق و رخدادهايش بازمىگرديم 155\r\nسخن از پيشامدهاى بغداد پس از مرگ سلطان مسعود 158\r\nسلطان ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين 171\r\nسلطان ركن الدين طغرل بن ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين 192\r\nسخن از شاهان و سلاطين سلجوقى و مدت روزگار ايشان ، از آن هنگام كه بر بلاد دست يافتند تا آن زمان كه از هم گسستند 211\r\nسخن از احوال برخى مملوكان سلجوقيان 213\r\nجدول زمان‌نگارى حوادث براساس نوشتهء صدر الدين حسينى 215\r\nمنابع مورد استفادهء مصحح متن عربى 223\r\nفهرست اعلام 227\r\nفهرست اصطلاحات 251\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nيادداشت مترجم\r\nذكر چند نكته در آغاز كتاب ضرورى است :\r\nيكم ؛ در اين ترجمه ملاك كار ، متن مصحّح دكتر محمد نور الدين ( بيروت ، داراقرا ، 1986 م ) از اين كتاب بوده است ، كه از تصحيح ديگرى كه به دست دكتر محمد اقبال صورت گرفته ( لاهور ، انتشارات دانشگاه پنجاب ، 1933 م ) به‌مراتب بهتر است .\r\nدوم ؛ مترجم از خود ديباچه‌اى نياورده ؛ با اين همه كتاب آراسته به مقدمهء سه استاد است :\r\nمقدمهء دكتر محمد نور الدين ؛ مقدمهء دكتر محمد اقبال ؛ و مقدمهء ضياء الدين بونياتوف - مترجم روسى اين كتاب ( مسكو ، ادارهء مركزى ادبيات شرقى ، 1980 م ) كه آن را به همراه تعليقاتى به زبان روسى منتشر ساخته است . مقدمهء دكتر محمد اقبال در اصل به زبان انگليسى بود و مقدمهء آن‌دو استاد ديگر به زبان عربى .\r\nسوم ؛ در پىنويس‌ها هرجا كه ذكرى از صاحب پىنويس نيامده ، بدين‌معناست كه ريختهء خامهء فاضلانهء دكتر محمد نور الدين است ، كه اين ويژگى اكثر پىنويس‌هاى اين كتاب است .\r\nهرجا كه در انتهاى پىنويس علامت « م ا » است ، نشانهء آن است كه نويسندهء آن دكتر محمد اقبال بوده است ؛ نشان « مترجم فارسى » هم بر معدودى از پىنويس‌هاى اين كتاب به چشم مىخورد .\r\nمترجم اميدوار است حال كه ترجمهء اين كتاب را برعهده گرفته ، از عهده بيرون آمده و خدمتى كرده باشد . شادمان و سپاسگزار خواهد شد اگر لغزش‌هايش را به وى نشان دهند و با اين كار بر او منّت نهند .\r\nرمضان على روح الهى دوم تير ماه سال 1380 خورشيدى\r\n\r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n\r\n\r\nمقدمهء دكتر محمد نور الدين\r\nدوران شكل‌گيرى دولت سلجوقى ، خاصّه شعبات شمال غربى و هم‌مرز با آناتولى اين دولت ، از تاريك‌ترين مراحل تاريخ امپراتورى اسلامى است . در زمانى كه انشعابات سختى اين امپراتورى را به روزگار عباسيان در هم كوفته بود ، سلجوقيان ، صد و شانزده سال پيش از نبرد بزرگ حطّين « * » ، هنگامى كه يكى از بزرگترين فيروزىها را بر روميان به سال 1071 م در ملاذگرد ثبت كردند ، به جانب نابودى خطر بيزانسيان گام برمىداشتند . آنان با اين كار پيروزىهاى بعدى را در حطّين به سال 1187 م ، و نخستين كشورگشايىهاى سلاطين عثمانى را به‌ويژه در سده‌هاى پانزدهم و شانزدهم و هفدهم ميلادى ، و فتح آناتولى را بنياد مىكردند . بدينسان ، در ايجاد حكومت‌هاى اسلامى در اين منطقه از آسياى صغير فضل تقدم با سلجوقيان است .\r\nتنوع قومى و پراكندگى جغرافيايى دولت سلجوقى ، و همجوارى آن با سرزمين‌هايى غيراسلامى در ارمنستان و بيزانس و نواحى مركزى هند ، عامل اصلى تعدد منابعى است كه به ثبت وقايع روزگار اين دولت پرداخته و به زبان‌ها و در مناطق گوناگون نوشته شده‌اند ، و اين بر دشوارىهاى فراروى پژوهندگان مىافزايد . اين منابع ، جداى از غنا و تنوع روشى و بينشى ، ما را به حقيقت مطلوب نزديكتر مىسازند . ما در كنار كتاب‌هاى عربى ، كه تأليفات ابن اثير ( الكامل فى التاريخ و تاريخ الدولة الاتابكيه ) و سبط ابن جوزى ( مرآة الزّمان فى تاريخ الاعيان ) و ابن جوزى ( المنتظم فى تاريخ الملوك و الامم ) و قلانسى ( ذيل تاريخ دمشق ) و ديگران نمونه‌اى از آن‌هاست ، كتاب‌هاى فارسى را ، با موضوع دولت سلجوقى و روابطش با ديگر نيروهاى موجود در آن زمان ، مىبينيم كه در مرتبت نخست اهميت جاى دارند . از آن‌ها يكى يادداشت‌هاى انوشيروان بن خالد بن محمد كاشانى است كه با نام فتور زمان الصدور و صدور زمان الفتور نگاشته شده و عماد الدين اصفهانى آن‌ها را با اضافاتى زير عنوان نصرة الفترة و عصرة الفطرة به عربى برگردانده و پس از آن ابو ابراهيم فخر الدين بندارى آن را خلاصه كرده و زبدة النصرة و\r\n\r\n\r\n","description":"","footnote":"\r\n( * ) نبردى است كه در آنجا ، در ميان طبريه و عكا در فلسطين ، ميان صلاح الدين ايوبى و صليبيان در رجب سال 583 ه / سپتامبر 1187 م رخ داد و حاصل آن فتح فلسطين و بيت المقدس به دست صلاح الدين ايوبى بود . - م .\r\n","page_name":" 3 ","page_number":7},
  {"content":"\r\n\r\nنخبة العصرة ناميده است . ديگر از اين‌ها ، سلجوقنامهء ظهير الدين نيشابورى و راحة الصدور و آية السرور ابو بكر نجم الدين محمد بن على راوندى است . بسيارى كتاب‌هاى فارسى هم هست كه تنها نام آن‌ها را مىدانيم ؛ مانند ، سيرهء ملك طغرل بك سلجوقى ، ملك‌نامه ، رسالات ملكشاهى ، سفرنامه و عيون التواريخ .\r\nدر آثار مورخان ارمنى و بيزانسى بسيارى اطلاعات تازه و ارزشمند در باب روابط سلجوقيان با ارمنيان و بيزانسيان هردو هست ، كه در ديگر منابع نيامده است . پژوهندگان معاصر عرب به خوبى به ارزش منابع غيرعربى در اين خصوص پىبردند و به ترجمهء آن‌ها دست يازيدند ، اما اين كار به ترجمهء تأليفات فارسى ، از قبيل تاريخ راوندى و تاريخ بيهقى و العراضه فى الحكاية السلجوقيه و جز اين‌ها محدود ماند ، و آن‌ها كه ترجمه ناشده‌اند ، همچنان چشم به راه كسانى هستند كه اين كارها برعهده گيرند و اينسان خدمتى درخشان به مكتب تاريخ‌نگارى عربى نمايند .\r\nاما كارى كه اكنون پيش روى ماست ، از اندك منابع عربىاى است كه موضوعش محدود به تاريخ سلجوقيان است . بسى جاى شگفتى است كه تاكنون بر روى اين كتاب پژوهشى صورت نگرفته است ، با وجودى كه به زبان‌هاى بيگانه‌اى كه شرحش خواهد آمد ، برگردانده شده و مورد پژوهش قرار گرفته است .\r\nاين كتاب ، از قرار نامش در صفحهء نخست ، اخبار الدولة السلجوقيه است و در ديباچهء آن - صفحهء ا - ب - نامش به اين صورت مىآيد : زبدة التّواريخ ، اخبار الامراء و الملوك السلجوقيه ، و شايد كاتبى كه اين ديباچه را از پيش خود افزوده ، همان باشد كه عنوان نخست را بر روى صفحهء اول نهاده است . بدينسان نام اصلى نام دوم است ، و همان است كه علاء الدين عطا ملك بن بهاء الدين محمد بن محمد جوينى ( 1282 - 1225 م ) در كتاب فارسى تاريخ جهانگشا « 1 » ، و كمال الدين بن العديم ( 1192 - 1262 م ) در كتاب بغية الطلب فى تاريخ حلب « 2 » هر دو آورده‌اند . نويسندهء كتاب هم ، بنابه آنچه در صفحهء « 1 - ب » آمده ، الامير السيد الامام الاجل الكبير صدر الدين ابو الحسن على بن السيد الاجل الامام الشهيد ابى الفوارس ناصر بن على الحسينى است ، و جوينى هم همين را در تاريخش مؤكّد ساخته است ؛ آنجا كه مىگويد : « سيد\r\n\r\n\r\n","description":"","footnote":"\r\n( 1 ) . نك . به : تاريخ جهانگشا ، جوينى ، 2 / 44 .\r\n( 2 ) . نك . به : بغية الطلب فى تاريخ حلب ، ابن عديم ، 35 - 34 .\r\n","page_name":" 4 ","page_number":8},
  {"content":"\r\n\r\nصدر الدين در زبدة التواريخ ، تعظيم كار سلطان را ، در وصف آن مىگويد . . . » . « 1 » ابن عديم هم ، از همين قرار ، بر اسناد كتاب به صدر الدين صحّه مىنهد ؛ هنگامى كه مىگويد : « در گزيده‌اى از كتاب زبدة التواريخ ، از امير ابو الحسن على بن شهيد ابو الفوارس ناصر بن على حسينى ، چنين خواندم :\r\nچو سلطان الب ارسلان در كار شاهى انبازى نيافت و بر تخت ملك قرار يافت ( . . . ) تا از دروغ و بهتان دست بدارد . » « 2 » نام كتاب و نام نويسنده‌اش در ريو « 3 » و بروكلمان « 4 » هردو مىآيد ، و يگانه نسخهء آن تا اين زمان در موزهء بريتانيا به شمارهء 550 موجود است .\r\nآنچه اين زمان از نويسندهء زبدة التواريخ مىدانيم ، اندك است و مجمل . واپسين رخدادى كه حسينى در زبده مىآورد ، درگذشت اتابك ازبك و پايان فرمانفرمايى خاندان ايلدگز است ، كه به سال 622 ه ( 1225 م ) رخ داد . پس ارجح آن است كه درگذشت حسينى پس از اين سال بوده باشد . در مورد تاريخ ولادتش ، به نظر مىرسد كه انتخاب زمان خاصى در اين مورد دشوار باشد .\r\nبيشتر نوشته‌هاى اخير سال 575 هجرى را مىآورند « 5 » ، مگر كارل زوسهايم ، شرق‌شناس آلمانى ، كه سال 552 ه را ترجيح مىدهد . شايد همين تاريخ ارجح باشد ، از آنكه دور مىنمايد كه با وجود ارتباط او با سلطان طغرل بك ، كه به سال 590 ه كشته شد ، عمر او در آن هنگام 15 سال بوده باشد ، و بىگمان بيش از اين‌ها بوده است . بنابراين ، ولادت او را در دههء ششم يا هفتم سدهء ششم هجرى صحيح‌تر مىدانيم . محل ولادت يا وفات او اين زمان به يقين دانسته نيست ، از آنكه حسينى ، چنان كه پيداست ، در جاهاى بسيارى زندگى مىكرده است ؛ از جمله بغداد ، به روزگار سى و چهارمين خليفهء عباسى ، الناصر لدين اللّه ( 575 - 622 ه / 1180 - 1125 ) كه حسينى او را « مولانا » مىنامد ( صفحهء 101 - آ ) ، و خراسان ، كه به عميد آن شهر ، محمد بن منصور نسوى ، فصلى تمام اختصاص مىدهد ( 19 - آ ، 19 - ب ، 20 آ ، 20 - ب ) و خوارزم ، كه احتمال مىرود ديرى در آن شهر زندگانى كرده باشد . نوشتهء ديگرى در باب خوارزم ، كه از قرارى كه حاجى خليفه مىگويد به حسينى منسوب است ، « 6 » بر اين ارتباط جغرافيايى ، سواى ارتباط سياسى ، صحّه مىنهد . از همين كتاب فعلى درمىيابيم كه او بسيار سفر مىكرده است ، كه از نوع\r\n\r\n\r\n","description":"","footnote":"\r\n( 1 ) . جوينى ، 2 / 44 .\r\n( 2 ) . ابن عديم ، 35 - 34 .\r\n( 3 ) . فهرست نسخ خطى عربى ، ريو ، 344 - 342 .\r\n( 4 ) . تاريخ ادبيات عرب ، بروكلمان ، 6 / 30 .\r\n( 5 ) . بروكلمان ، 6 / 30 ، ريو ، 344 - 342 ؛ معجم مؤلّفين ، رضا كحاله ، 7 / 252 .\r\n( 6 ) . نك . به : كشف الظنون عن أسامى الكتب و الفنون ، حاجى خليفه ، 1 / 294 .\r\n","page_name":" 5 ","page_number":9},
  {"content":"\r\n\r\nاطلاعات و مشاهداتى پيداست كه از رخدادهاى سال‌هاى پايانى فرمانفرمايى سلجوقيان به دست مىدهد ، يا از حوادث گذشته كه افراد دخيل در آن‌ها هنوز زنده بودند و طرف سؤال حسينى قرار مىگرفتند - و او در همه‌جا به طلب ايشان برمىآمد .\r\nتاريخ حسينى به شاهان سلجوقى ، به‌ويژه سلطان طغرل ، مربوط است ، و اين جانبدارى ما را وامىدارد كه گمان بريم او منصب عمده‌اى داشته است - از تراز منصب انشاء ، شايد . البته اين درحالى است كه او از مسؤوليت يا منصبى كه عهده‌دارش بوده است ، سخنى نمىكند .\r\nكتاب زبدة التواريخ ، اخبار الامراء و الملوك السلجوقيه ، چنان كه پيداست ، در ربع اول سدهء سيزدهم ميلادى نگاشته شده ، چراكه واپسين رخداد آن به سال 1225 م راجع است ، و از آنجا كه دو فصل آخر چكيده‌اى از مطالب فصول پيشين است ، و رخدادهاى واقعى در سال 590 ه / 1194 م با قتل سلطان طغرل و تباهى دولت سلجوقى پايان مىگيرد ، اين باور در ما پديد مىشود كه اين كتاب در ربع اول سدهء سيزدهم ميلادى نوشته شده است و نه پس از سال 1225 م . ممكن است اين دو فصل كوتاه اخير را خود حسينى پس از سال 1225 م افزوده باشد ، يا اينكه افزودهء ناسخ باشد ، و هردو احتمال معقول است ، خاصّه اينكه امكان دارد كه اين نسخهء خطى كوتاه شدهء كتاب زبدة التواريخ باشد ، و اين در حقيقت همان است كه ناسخ در صفحهء 59 - آ مىگويد ، و همان است كه ابن عديم ، خود ، در ضمن سخنى كه پيشتر از او آورديم ، گفت . بااين ؟ ؟ ؟ همه معتقد نيستيم كه ناسخ در اختصارش زياده‌روى كرده باشد ، بلكه امكان دارد كه به اختصار بسيار اندكى بسنده نموده باشد ، چندانكه تأثيرى نه اندك و نه كلان بر سياق متن نداشته است ، و اين از خلال متن ارائه شده پيداست ، و حتى پرگويى متن نشانه‌اى است از آن .\r\nكتاب زبدة التواريخ به اخبار خاندان سلجوقى و دولت ايشان ، از آغاز تا پايان فرمانفرمايى آنان ، مىپردازد و دو فصل موجز نيز دارد . اين كتاب ، مثل بسيارى از كتاب‌هاى كهن تاريخى ، به زندگى و اعمال سلاطين و شاهان و امرا و كارگزاران و وزيران بزرگ ، به بر تخت نشستن‌ها ، جنگ‌ها ، نيرنگ‌ها ، و عزل و قتل ايشان مىپردازد . . . و تنها جسته گريخته به تاريخ اجتماعى و فرهنگى و اقتصادى توجه مىكند . حسينى حتى به كشاكش‌هاى دينى كه از جنبه‌هاى برجستهء امپراتورى اسلامى است ، خاصه آنچه به اسماعيليان و پناهگاهشان دژ الموت مربوط است ، اشارهء گذرايى بيش نمىكند .\r\nاين نسخهء خطى شامل 223 صفحه ، از شمارهء 1 - آ تا 112 - آ ، است و 41 عنوان فصل در آن مىآيد . در حدود 30 فصل آن ( تا پايان فرمانفرمايى سلطان سنجر به سال 1157 م ) كمتر از\r\n\r\n","description":"","footnote":"","page_name":" 6 ","page_number":10},
  {"content":"\r\n\r\nنيمى از نسخه را دربرمىگيرد . در برابر ، 9 فصل آن ( اگر دو فصل آخر را به كنارى نهيم ) در حدود نيمى از كتاب را اشغال مىكند ، و شرح رخدادهايى است كه حسينى خود آن‌ها را زيسته يا از همروزگارانش برگرفته است . اين در مورد نيم اول اين نسخه ، و مطالبى از كتاب‌هاى پيشينيان كه نويسنده آن‌ها را قابل‌اعتماد دانسته است ، خاصّه كتاب نصرة الفترة و عصرة الفطرة اصفهانى ( م .\r\n1201 م ) كه حسينى خود در جاهاى مختلف زبده از او ياد مىكند ( صفحات 39 - ب ، 43 - ب ، 55 - ب ) ، صدق نمىكند . يكى از منابعى كه حسينى اينسان بر آن‌ها اعتماد كرده ، كتاب مآثر وزير نظام الملك ( صفحهء 40 - آ ) است .\r\nاما اين امر نافى اهميت اطلاعات ارزشمند موجود در بخش نخست كتاب ، و نيز اطلاعاتى از آن‌كه در ديگر منابع يافت نمىشود ، نيست ؛ اطلاعاتى از قبيل آنچه به روابط سلجوقيان و بيزانسيان ، و پيروزى الب ارسلان بر رومانوس ديوجانوس در ملاذگرد ( 1071 م ) و جنگ‌هاى سلجوقيان با گرجيان ، و به اصل و نسب خاندان سلجوقى و جز اين‌ها مربوط مىشود .\r\nاما بخش دوم اين نسخهء خطى با اطلاعات دست اول و مشروحى از فرمانفرمايى سلاطين سلجوقى در سه دههء پايانى حكومتشان مشخص مىشود ؛ خاصه فصل مربوط به سلطان طغرل سوم كه 13 برگ تمام است ( 96 - ب / 110 - آ ) . افزون بر اين ، زبدة التواريخ اطلاعات عمده‌اى درخصوص مناطق شمالى ايران و آذربايجان و ماوراء قفقاز دربردارد ؛ جداى از اطلاعاتى كه در آن است و برگرفته از منابع اصلى تاريخ اسلام و امور خلافت و وزارت و جز اين‌هاست .\r\nاسلوب صدر الدين حسينى را در كتاب زبدة التواريخ مىتوان به‌لحاظ بيان و بديع آن سنتى دانست : تكرار سجع ، استعارات ، غلوّ و مبالغه ، و كنايات و تشبيهات . جملاتش كوتاه و انديشه‌اش نسبتا موجز است . همانند كثيرى از مورخان اين دوره هراز گاهى به شعرى استشهاد مىكند ، هرچند از آنچه نزد بيهقى و راوندى مىبينيم ، كمتر باشد . در تاريخش تسلسل زمانى را رعايت كرده است ، اما بر خلاف مكتب تاريخى كهن عربى فصل‌ها را نه برحسب سال‌ها ، كه برحسب موضوع فصل ، خليفه‌اى يا شاهى يا وزيرى يا حتى كارگزارى ( عميد خراسان : نسوى ) نام نهاده است .\r\nبا ؟ ؟ ؟ اين‌همه ، مشكلات فراوانى پيش روى پژوهنده مىآيد كه عمدتا به استنساخ اشتباه يا نامفهوم يا ناخوانا ، و بىنقطه بودن بسيارى از نام‌ها و واژه‌ها مربوط است ، و تعدّد آن تا به اندازه‌اى است كه تمام صفحات اين نسخهء خطى را دربرمىگيرد . ازاين‌رو ما به صورت اصلى\r\n\r\n","description":"","footnote":"","page_name":" 7 ","page_number":11},
  {"content":"\r\n\r\nواژه ، مگر در جايى كه بيش از يك معنا براى واژه محتمل باشد يا واژه خوانا نباشد ، اشارتى نخواهيم كرد . اين كار در تقابل با كار محمد اقبال است كه هرگاه به واژه‌اى بىنقطه برخورده ، حاشيه را پر كرده است . از معايب آشكار چاپى كه اقبال از اين نسخهء خطى تهيه كرده ، عدم وجود فصول متمايز و نقطه‌گذارى و فاصله‌گذارى است . در برخى جاها نسخه فاقد حروف وصل و « ال » تعريف است و ، از همين قرار ، پر است از اشتباهات لغوى ثابت ؛ از مؤنث آوردن در جايى كه بايد مذكر آورد ، و از نصب در جايى كه بايد رفع داد ، و بالعكس . با ؟ ؟ ؟ اين‌همه بافت استوار متن حسينى ما را وامىدارد كه اين اشتباهات را به كاتب نسبت دهيم . براى اصلاح سياق متن ، و هر جا مطالب كتب تاريخى را موثق دانسته‌ايم ، اضافاتى در ميان دو قلّاب آورده‌ايم - چنان كه در جاى خود اشاره كرده‌ايم . همچنين ، كاتب به شيوهء زمانهء خود به حذف برخى حروف از كلمات دست برده است ؛ در مثل ، همزهء آخر بعد از الف ممدود را در همهء كلماتى كه همانند « امراء » هستند ، حذف كرده يا الف را از كلمهء « حارث » ، بنابه قاعدهء شناخته شدهء مربوط به آغازين دورهء زبان عربى ، انداخته است . ما تا حدامكان همهء اين اشتباهات و كاستىهاى بسيار و جز آن‌ها را تصحيح كرده ، كوشيده‌ايم تا متنى بىعيب ارائه دهيم كه يار شاطر خواننده باشد نه بار خاطر او .\r\nكتاب زبدة التواريخ صدر الدين حسينى را مىتوان منبعى بايسته براى پژوهندگان دورهء سلجوقى ، و در رديف كتاب‌هايى دانست كه در اين باب به ديگر زبان‌ها نگاشته شده است .\r\nاهميت چاپ و انتشار بسامان و مصحّح و عالمانهء اين اثر براى پژوهندگان عرب از همين‌جا ناشى مىشود .\r\nنخستين كسى كه به اين نسخه اشارت كرد ، هوتسماى شرق‌شناس ، و در ديباچه‌اش بر مجموعهء متون مربوط به تاريخ سلجوقيان به سال 1886 م بود . « 1 » اين پس از آن بود كه م . رايت ، شرق‌شناس مقيم كمبريج ، توجه او را به اين نسخه جلب كرده و نسخه‌اى از آن را براى وى فرستاده بود .\r\nبه سال 1908 م ، آمد روز شرق‌شناس به انتشار تاريخ ابو يعلى حمزة بن قلانسى ، معروف به ذيل تاريخ دمشق ، دست برد و در حاشيه‌نويسى بر آن از بسيارى از كتاب‌هاى اين دوره ، مثل تاريخ ابن ازرق و فارقى ، و تاريخ سبط ابن جوزى و تاريخ حافظ ذهبى بهره برد . يكى از كتاب‌هايى كه اينسان در بسيارى موارد مورد مقايسه قرار گرفت « 2 » ، كتاب زبدة التواريخ حسينى\r\n\r\n\r\n","description":"","footnote":"\r\n( 1 ) . نك . به : هوتسما ، بخش يكم ، ص  IX - X  .\r\n( 2 ) . نك . به : ذيل تاريخ دمشق ، قلانسى ، ص 129 و 151 و 238 و 291 و 295 و 302 و 343 و 362 و 364 .\r\n","page_name":" 8 ","page_number":12},
  {"content":"\r\n\r\nبود . به سال 1911 م شرق‌شناس آلمانى ، كارل زوسهايم ، پژوهش مفصّلى دربارهء زبده منتشر نمود كه محمد اقبال در ديباچه‌اى كه بر چاپ نخست اين نسخه به زبان عربى ، در لاهور به سال 1933 م نوشت ، سخت بدان اعتماد كرد . كوششى كه اقبال براى تنظيم و تصحيح اين نسخه كرده شايان توجه است اما - چنان كه خود مىگويد - به اهتمام بدان و تصحيحش بسنده نموده ، و بدينسان از تصحيح متن به « تحقيق » آن پا ننهاده است . حتى در « تصحيحش » از اين متن در بسيارى جاها مرتكب اشتباهات لغوى ، و عدم « استنتاج » درست از متن شده ، و اين همان است كه به جدّ در اين اثر به اصلاحش كوشيده‌ايم . اقبال در اصلاح سياق عبارات هم عمدتا به كتاب اصفهانى ، كه بندارى آن را خلاصه كرده ، و گاه به ابن اثير و ديگران اعتماد كرده است . پژوهش دربارهء متن ، مگر تنظيم لغات و اصلاح سياق آن در موارد اندك ، با اعتماد بر بندارى و چند مورخ ديگر ، كارى است كه اقبال هيچگاه بدان دست نمىبرد .\r\nبه سال 1943 م نجاتى لوغال به ترجمهء زبده به زبان تركى ، بر مبناى چاپ اقبال و بدون ترجمهء اشعار ، دست برد ، اما اين ترجمه در نام كسان و جاىها اغلاط بسيار دارد . مورخان بسيارى هم به آنچه در زبده آمده ، كمابيش استناد كرده‌اند ؛ از قبيل كيكنادزه و شنكيلى روس ، و فيگورسكى و باسورث . اين مطالب را شرق‌شناس روس ، ضياء الدين بونياتوف ، آورده است ، كه به ترجمهء زبدة التواريخ به زبان روسى ، و پژوهش و انتشارش ، به همراه تصوير كامل اين نسخهء خطى ، به سال 1980 م در مسكو اقدام كرد . « 1 » بنابه گفتهء بونياتوف ، « نشر اين ترجمهء روسى امرى فورى و واجب بود ، از آنكه اين كتاب منبعى ارزشمند براى پژوهش در تاريخ دولت‌هاى آسياى مركزى و شمال هند ( سلجوقيان و غزنويان و قراخانيان و خوارزمشاهيان ) و ايران ( دولت‌هاى اتابكان فارس و حكومت‌هاى امراى سلجوقى و ديگران ) و عراق ( خلافت بغداد و اتابكان آن ) است و بر رويدادهاى اين دورهء بازپسين ، كه چنان كه بايد مورد پژوهش قرار نگرفته است ، پرتوى مىافكند . » « 2 »\r\nحقيقت آن است كه ترجمهء روسى مفهوم و نيكوست ، چنان كه پژوهش بونياتوف هم به دقيق و عالمانه و بىطرفانه بودن - كه در بسيارى از پژوهش‌هاى شرق‌شناسانه خاصّه نوع غربى آن نمىيابيم - ممتاز است . آنچه بر ارزش پژوهش او مىافزايد ، اطلاعات تازه و عمده‌اى است كه وى از منابع گرجى و ارمنى و غيرعربى - كه در كتابخانه‌هاى عربى فراوان نيست - برگرفته\r\n\r\n\r\n","description":"","footnote":"\r\n( 1 ) . نك . به : بونياتوف ، ص 16 مقدمهء عربى .\r\n( 2 ) . بونياتوف ، ص 17 .\r\n","page_name":" 9 ","page_number":13},
  {"content":"\r\n\r\nاست ؛ همچنانكه از نوشته‌هاى عربى ابن جوزى - كه تاكنون حتى بخشى از آن‌ها هم منتشر نشده - مدد گرفته است . از اين قرار ، ترجمهء تركى كتاب مختصر تاريخ الدول ابن عبرى هم در مجموع اختلاف اندكى با ترجمهء عربى آن دارد . اين ترجمه در آنكارا ، در ميانهء سال‌هاى 1950 - 1945 م در دو جلد منتشر شده و كار عمر رضا دو غزول است . ما هرجا كه به پژوهش اثر مربوط بوده ، به آن اشاره كرده‌ايم . « 1 »\r\nاميد داريم كه با اين كار پژوهشى بخشى از اين پردهء ستبر و بزرگ را كه بر چهرهء فرهنگ و تاريخ ما كشيده شده ، كنار زده باشيم . چشم به راه روزى هستيم كه اين چهره به تمامى روشن شود : گرامى و بىپايبست .\r\nدكتر محمد نور الدين بيروت ، ژانويهء 1984 م\r\n\r\n\r\n","description":"","footnote":"\r\n( 1 ) . نك . به : فهرست منابع غيرعربى .\r\n","page_name":" 10 ","page_number":14},
  {"content":"\r\n\r\n\r\nمقدمهء ضياء الدين بونياتوف\r\nمرورى تاريخى\r\nدوران ظهور و دوام دولت سلجوقى ، كه بيش از يك و نيم سده پاييد ، به‌لحاظ رخدادهاى پربار و نيز مهمى كه در همان هنگام حادث شد ، و در قياس با دوران‌هاى تاريخى بعدى ، نامعمول بود و سرنوشت سرزمين‌هاى خاورى خلافت در آن رقم خورد . اين دولت از پهناورترين دولت‌هاى بخش باخترى آسيا از زمان برپايى دولت عربى در قرن هفتم ميلادى ، و سپس خلافت در دو سدهء هشتم و نهم ميلادى ، به‌شمار مىآيد و پيدايش آن پيامد نخستين پيروزى بزرگى بود كه در نبرد دندانقان در 24 ماه مه سال 1040 م به‌دست آمد و موجبش جنبشى بود كه نيروى قبايل غز را با پيوستن ديگر قبايل ترك به رياست خاندان سلجوقى افزون ساخت . اين فاتحان ، از پس نابود ساختن دو سپاه سلطان مسعود غزنوى در اين نبرد ، در پيشرويشان به جانب باختر با نيروى سياسى و نظامى مهمى كه توان مقابله با قدرت روزافزون ايشان را داشته باشد ، روبرو نشدند و مناطقى كه زير سلطهء بوييان بود ، يكى پس از ديگرى به دولت جديد ملحق شد . نيز در دسامبر سال 1055 م خليفه القائم در پايتخت ، بغداد ، به پذيرهء طغرل بك رفت و به وى لقب « سلطان » اعطا كرد و او را بر همهء سرزمين‌هايى كه عطاى خداوندى به وى بود ، حكومت داد و به « پادشاهان خاور و باختر » مخاطبش ساخت . يورش‌هاى گسترش‌طلبانه و همه‌جانبهء بعدى سلجوقيان - كه به روزگار جانشينان طغرل بك ، الب ارسلان و ملكشاه ، ادامه يافت - زير درفش جهاد و كوس دين صورت گرفت ، و مرزهاى اين دولت به روزگار سلطان ملكشاه ( م .\r\n1092 م ) از كاشغر در شرق تا درياى مديترانه و درياى مرمره در غرب ، و از كوه‌هاى قفقاز و درياى سياه در شمال تا يمن در جنوب امتداد داشت .\r\nبا اينكه روزگار فرمانفرمايى سلجوقيان شاهد پيدايى پديده‌هاى تازه‌اى در زندگانى اقتصادى و اجتماعى شرق اسلامى ، به‌ويژه پيدايش گونه‌هاى نوى از بذل و بخشش اقطاعات\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nبود - كه مرحلهء مهمى را در امر تركيب جمعيتى برخى سرزمين‌هاى آن منطقه شكل داد - اين دوران چنان كه بايد مورد پژوهش قرار نگرفته است ؛ از آنكه از منابع تاريخى عهد سلجوقيان بهرهء تام و تمام برده نشده است ، و منابع پژوهشى لازم براى پژوهش هم فراوان نيست . « 1 »\r\nاندكى پيش از پيدايش امپراتورى سلجوقيان شاهد كيفيت بالاى تأليف و تدوين تاريخ به زبان‌هاى عربى و فارسى هستيم ، كه از پيامدهايش كتاب‌هايى است در باب تاريخ سرزمين‌ها و خاندان‌هاى فرمانفرما . « 2 » با ؟ ؟ ؟ اين‌همه ، اطلاعات ما چندان نيست كه دريابيم آيا در آن زمان در باب سيرهء نخستين سلاطين سلجوقى هم تأليفاتى وجود داشته است يا نه . مؤلفان بعدى به سيرهء ملك طغرل بك سلجوقى و ملك‌نامه و رسالات ملكشاهى و سنجرنامه و عيون التواريخ و جز اين‌ها اشاراتى نموده‌اند ، اما اين تأليفات به دستمان نرسيده است ، و افزون بر آن دانسته‌هاى ما از آن‌ها چندان نيست كه در باب مضمونشان داورى كنيم ، گرچه در برابر ، تأليفات خاندان نامى آل صابى در باب تاريخ سلجوقيان نخستين ، جايگاه والايى دارد « 3 » ؛ هلال بن محسّن صابى ( 350 ه / 970 م - 448 ه / 1056 م ) تاريخى دربارهء ايشان تأليف كرد كه سالشمار بود و آن را در سال مرگش به پايان آورد . « 4 » اين تأليف سربه‌سر به ما نرسيده اما بنا به روايت سخاوى در چهل مجلّد بوده « 5 » ، كه تنها پاره‌هايى از آن در تأليف ابو يعلى حمزة بن اسد بن قلانسى ، در گذشته به سال 555 ه / 1160 م ، با نام ذيل تاريخ دمشق « 6 » ، به ما رسيده است .\r\nفرزند هلال صابى ، غرس النعمه محمد ( 416 - 480 ه / 1025 - 1088 م ) است كه دنبالهء كار تاريخ پدر را گرفت و وقايع را تا سال 479 ه / 1086 م ثبت كرد . اين تأليف هم به دست ما نرسيده است ، اما بخش زيادى از آن در كتاب مرآة الزمان سبط ابن جوزى ( 581 - 655 ه / 1186 - 1257 م ) - كه عيون التواريخ دستنوشتهء مؤلف آن ، غرس النعمه ، را با خود از بغداد به\r\n\r\n\r\n","description":"","footnote":"\r\n( 1 ) . در باب منابع تاريخى مربوط به دولت سلجوقى ، نك . به :\r\n Cl . Cahen , \" The Historiography of the Seljuqid period \" . Historians of the Middle East . Ed . by B . Lewis , P . M . Holt , London , 1962 , PP . 59 - 78 . \r\n( 2 ) . نك . به :\r\n( 3 ) . درخصوص خاندان صابى ، نك . به :  F . KrenKow . « As - Sabi » , EI , S . V . \r\n( 4 ) . ابن قفطى ، تاريخ الحكماء ، لايپزيك 1903 م ، ص 110 .\r\n( 5 ) . سخاوى ، الاعلان بالتوبيخ لمن ذمّ التاريخ ، دمشق ، 1349 ه . ق . ص 97 و 152 .\r\n( 6 ) . در باب نشر اين متن ، نك . به :\r\n History of Damascus 363 - 555 A . H . by Ibn al - Qalanisi , Ed . by H . F . Amedroz , Beyrout , 1908 . \r\n","page_name":" 12 ","page_number":16},
  {"content":"\r\n\r\nدمشق برد - براى ما باقى مانده است . اين بخش‌ها را دانشمند ترك ، على سويم ، به سال 1968 م از مرآت بيرون كشيد و جداگانه منتشر ساخت . « 1 »\r\nاز منابع مهم تاريخ سلجوقيان ، يكى تأليف ابو الفرج عبد الرحمان بن جوزى ، مورخ و فقيه نامدار حنبلى ( 507 - 597 ه / 1114 - 1200 م ) ، به نام المنتظم فى تاريخ الملوك و الامم « 2 » است ، از آنكه حاوى اطلاعاتى است از مؤلفانى كه آثارى در باب تاريخ سلجوقيان نخستين نگاشته‌اند ، مانند محمد همدانى و هلال صابى و هبة اللّه سقطى و جز ايشان ، ولى اين كتاب‌ها به دست ما نرسيده است ؛ همچنين ، المنتظم سالشمار خلافت است از سال 871 تا سال 1179 م ، و افزون بر آن ، مؤلف در ذيل حوادث هر سال از سرشناسان و نامداران در گذشته سخن مىكند .\r\nو اما ابن اثير ؛ عز الدين ابو الحسن على بن محمد ( 555 - 630 ه / 1160 - 1233 م ) مؤلف تاريخ معروف به الكامل است « 3 » و با اينكه از منابعى كه اطلاعاتش را از آن‌ها برگرفته يادى نمىكند ، اما به هنگام نگارش تاريخ سلجوقيان نخستين به مورخان پيش از خود ، به‌ويژه مورخان مكتب بغداد ، اعتماد كرده است و از كتاب جوزى پيش‌گفته بهره‌ها برده اما تنها يك بار و آن‌هم به مناسبت درگذشتش از او ياد كرده است . « 4 » كتاب ديگر ابن اثير ، كه در باب تاريخ اتابكان موصل است ، « 5 » جايگاه ويژه‌اى دارد ، چراكه دربردارندهء اطلاعاتى مهم ، خاصه دربارهء رخدادهايى است كه به روزگار مؤلف حادث شده و او آن‌ها را به چشم ديده است .\r\nاطلاعات ارزشمند ديگرى هم از دولت سلجوقيان در دست است كه منقول از منابعى است اكنون ناموجود ، كه در تأليفات برخى مورخان بعدى يافت مىشود ؛ كسانى از قبيل ميخاييل سريانى ( 1126 - 1199 م ) « 6 » و گريگورى ابو الفرج ابن العبرى ( 1226 - 1286 م ) « 7 » ، كه ترجمهء\r\n\r\n\r\n","description":"","footnote":"\r\n( 1 ) . مرآة الزمان فى تاريخ الاعيان ، نوشتهء شمس الدين ابو المظفّر يوسف بن قزاوغلى معروف به سبط ابن جوزى ( رخدادهاى مربوط به تاريخ سلجوقيان در ميانهء سال‌هاى 1086 - 1056 م ) به اهتمام على سويم ، آنكارا 1968 م .\r\n( 2 ) . المنتظم فى تاريخ الملوك و الامم ، تأليف عبد الرحمان بن جوزى ، حيدرآباد ، 1357 - 1309 ه ق . ، و درخصوص نويسنده ، نك . به : ابن رجب ، ذيل طبقات الحنابلة ، قاهره ، 1327 ، ه ق . ص 344 و 434 ؛ و عبد الحميد علوجى ، مؤلّفات ابن الجوزى ، بغداد ، 1965 م ؛ و  H . Laoust , « Ibn al - Djawzi » , EI . NE , III , PP . 751 - 752 \r\n( 3 ) . ابن اثير ، الكامل ، مصر ، 1930 م .\r\n( 4 ) . ابن اثير ، الكامل ، مصر ، 1930 م ، ج 9 ، ص 255 .\r\n( 5 ) . ابن اثير ، التاريخ الباهر فى الدولة الاتابكية ، قاهره ، 1381 ه ق .\r\n( 6 ) .\r\n 6 . Michel Le Syrien , Chronique , Ed . Pour La fois et trad . Par J . B . Chabot , I - III , Paris , 1903 . \r\n( 7 ) .\r\n 7 . Barhebraei Chronicon Syriacum , Ed . P . Bedjan , Paris 1890 ; Gregory Abu'l Farac ( Bar Herbraeus ) Abu'l Farac Tarihi . Tu ? ? rkceye C ? ? eviren O ? ? mer Riza Dogrul , I - II , Ankara , 1945 - 1950 . \r\n","page_name":" 13 ","page_number":17},
  {"content":"\r\n\r\nخلاصه‌اى از كتابش را ، از سريانى به عربى ، براى ما باقى گذارده است . « 1 »\r\nسبط ابن جوزى ، شمس الدين ابو المظفر يوسف بن قزاوغلى « 2 » ، و كتاب نامدارش ، مرآة الزمان فى تاريخ الاعيان ، در تاريخ سلجوقيان جايگاه ويژه‌اى دارند . كتاب او تاريخى عمومى ، از آغاز آفرينش تا سال 1256 م است و بر شيوهء كتاب نيايش از مهمترين رخدادهاى هر سال ، و سپس درگذشتگان آن سال ، به ترتيب حروف ابجد ، ياد مىكند و اطلاعاتش را از طبرى و هلال صابى و غرس النعمه و ابن قلانسى و ابن جوزى و عماد الدين اصفهانى و ديگر مورخان گرفته است . با اينكه ابن خلّكان ( 1282 - 1211 م ) مىگويد كه او تاريخ سبط ابن جوزى ، مرآة الزمان ، را در دمشق به خط مؤلفش ديده بوده كه از چهل مجلّد تشكيل مىشده است « 3 » ، از بخت بد ، بخش اعظم اين كتاب به دست ما نرسيده است ؛ تنها بخش هشتم آن ، كه حوادث سال‌هاى 654 - 495 ه / 1256 - 1101 م را دربردارد « 4 » ، و بخشى كه رخدادهاى سال‌هاى 479 - 448 ه / 1086 - 1056 م را داراست ، چاپ شده است . « 5 » يكى ديگر از منابع ويژهء تاريخ سلجوقيان ، يادداشت‌هاى انوشيروان بن خالد بن محمد كاشانى ( م . 1138 م ) است كه وزارت دو سلطان ، محمود و مسعود ، را به روزگار خليفه المسترشد بالله بر عهده داشت . اين نوشته‌ها كه با عنوان فتور زمان الصدور و صدور زمان الفتور در اصل به زبان فارسى نوشته شده بوده است ، دوره‌اى را دربردارد كه از فرمانفرمايى ملكشاه ( 1092 - 1072 م ) تا درگذشت سلطان طغرل دوم به سال 1134 م ادامه مىيابد . پس از چندى اين يادداشت‌ها را عماد الدين محمد بن محمد كاتب اصفهانى ، در گذشته به سال 597 ه / 1201 م ، به عربى ترجمه كرد و چند فصل مقدماتى و مربوط به سلجوقيان نخستين بر آن افزود . سپس مؤخّره‌اى تا سال ترجمهء اثر ، سال 1183 م ، بر آن اضافه كرد و از پى آن تكملهء ديگرى تا هنگام درگذشت آخرين سلطان سلجوقى ، طغرل سوم ، به سال 1194 م آورد . عماد الدين به حق بر اين ترجمه نام نصرة الفترة و عصرة الفطرة نهاد ، كه يك نسخه از آن به دست ما رسيده و همچنان در كتابخانهء ملى پاريس محفوظ است . « 6 » پس از چندى ابو ابراهيم فخر الدين فتح بن على بن محمد بندارى اصفهانى آن را - در\r\n\r\n\r\n","description":"","footnote":"\r\n( 1 ) . علّامه گريگوريوس ملطى معروف به ابن عبرى ، تاريخ مختصر الدول ، بيروت ، 1958 م .\r\n( 2 ) . دربارهء او ، نك . به :\r\n Cl . Cahen , « Sibt ibn al - Djawzi » , EI . NE , III , PP . 752 - 753 . \r\n( 3 ) .\r\n Ibn Khallikan's Biographical Dictionary , Tr . from Arabic by M . G . de Slane , IV , ( Paris 1871 ) PP . 122 - 123 . \r\n( 4 ) .\r\n Mir'at az - zaman fi ta'rih al - a'yan , Ed . by J . R . Jewett , Chicago , 1907 ; Mir'at az - zaman or The Mirror of the age , Vol . VIII , Pt . I - II , Ed . F . Krenkow , Hyderabad , 1951 - 1952 . \r\n( 5 ) . نك . به : پانويس شمارهء 1 ، ص 12 .\r\n( 6 ) . در باب عماد الدين اصفهانى و تأليفش ، نك . به :\r\n Ibn Khallikan , III , PP . 300 - 306 ; C . Brockelmann . GAL . I . S , 384 - 386 ; SB . I . S , 446 , 548 . \r\n","page_name":" 14 ","page_number":18},
  {"content":"\r\n\r\nحدود سال 1226 م - با عنوان زبدة النصرة و نخبة العصرة خلاصه كرد ، كه اين خلاصه به چاپ رسيده است ، « 1 » و اينسان ما از مضمون النصرة آگاهيم . بندارى در ديباچهء زبده گفته است كه « خلاصه‌اى را كه مشتمل بر همهء مطالب كتاب و حاوى گزيدهء امارات نوآيين و فصيح آن باشد » ، باقى گذارده است . بارون روزن با مقابلهء اصل و خلاصهء بخش‌هايى كه به شكست امپراتور بيزانس ، رومانوس ديوجانوس ، در جنگ ملاذگرد مىپردازد ، در مورد اين قول بندارى پژوهش نمود و به اين نتيجه رسيد كه « به حق ، بندارى از مهمّات چيزى فروگذار نكرده و تنها به تغييراتى اندك در برخى جملات بسنده كرده است . » « 2 »\r\nدر عهد واپسين سلاطين سلجوقى در عراق ، ارسلان و طغرل سوم ، شاهد تأليفات تاريخى فارسى نوشته‌اى در باب سلجوقيان هستيم كه مؤلفانشان كسانى هستند كه در خدمت ايشان بودند ؛ مؤلف سلجوقنامه ، ظهير الدين نيشابورى ( م . 1136 م ) ، پروردهء سلطان ارسلان بن طغرل بود « 3 » ، و تاريخش با به تخت نشستن طغرل سوم به سال 1177 م پايان مىگيرد . « 4 » يكى ديگر از كسانى كه در باب سلجوقيان به زبان فارسى تاريخ نگاشته و نزد اين سلطان خدمت كرده ، ابو بكر نجم الدين محمد بن على راوندى است كه رخدادهاى كتابش ، راحة الصدور و آية السرور ، به سال 1199 م پايان مىگيرد . اين كتاب عمدتا - به عبارت ديگر از پيدايش سلجوقيان تا سلطنت طغرل سوم - متكى بر مطالب كتاب ظهير الدين نيشابورى است ، اما مطالبى كه به روزگار سلطنت طغرل سوم و رخدادهاى پس از مرگ وى مربوط است ، به جهت منحصربه‌فرد بودن آن‌ها ، ارزش ويژه‌اى دارد . « 5 »\r\n\r\n\r\n","description":"","footnote":"\r\n( 1 ) .\r\n Histoire des Seljoucides de I'Iraq , Par al - Bondari d'apres'imad ad - din al - KATIB AL - ISFAHANI , Texte arabe publie d'apres les MSS d'Oxford et de paris Par M . Th . Houtsma , Leide , 1889 ( Recueil de textes relatifs a I'histoire des Seljoucides - RTHS , Vol . II ) . \r\n( 2 ) . روزن ف . ، روايات عربى شكست امپراتور رومانوس ديوجانوس از الب ارسلان ، 11 ، عماد الدين اصفهانى . اسناد انجمن باستانشناسى امپراتورى روسيه 1 ، ج 11 ، پطرزبورگ ، 1886 ، ص 120 ( به زبان روسى ) .\r\n( 3 ) . سلجوقنامه تأليف خواجه امام ظهير الدين نيشابورى كه تقريبا در حوالى سنهء 582 وفات كرده . . . ، تهران 1332 ش .\r\n( 4 ) . نك . به : استورى ، ادبيات فارسى ، ج 2 ، مسكو ، 1972 م ، ص 745 - 742 ، ش 639 ( ترجمهء روسى ) ، و از اين دست كتاب‌ها .\r\n( 5 ) .\r\n The Rahat - us - sudur Wa Ayat - us - Surur , being a History of the Saljuqs by Muhammad b . Ali b . Sulayman ar - Rawandi , Ed . . . . by Mohammad Iqbal , Leyden - London , 1921 . \r\nو در باب تعداد گزيده‌هاى منتشر شده و ترجمهء آن‌ها ، نك . به : استورى ، ادبيات فارسى ، ج 2 ، ص 9 - 748 ، ش 641 .\r\n","page_name":" 15 ","page_number":19},
  {"content":"\r\n\r\nاين زمان مىخواهيم توجه خواننده را به كتاب صدر الدين ابو الحسن على بن ابو الفوارس ناصر بن على حسينى جلب نماييم كه عنوانش در صفحهء نخست به صورت اخبار الدولة السلجوقيه مىآيد و سپس در ديباچهء كتاب ، زبدة التواريخ فى اخبار الامراء و الملوك السلجوقيه نام مىگيرد و در فهرست نسخ خطى زير اين عنوان مىآيد . « 1 » كمال الدين ابن عديم ( 1262 - 1192 م ) « 2 » و علاء الدين جوينى ( 1282 - 1225 م ) « 3 » بر هويت نويسنده ، صدر الدين حسينى ، و سيادتش ، و نيز بر عنوان كتاب ( زبدة التواريخ ) صحّه نهاده‌اند .\r\nواپسين رويدادى كه در كتاب حسينى از آن سخن مىرود ، درگذشت اتابك ازبك و پايان فرمانفرمايى خاندان ايلدگز به سال 622 ه / 1225 م است ، كه موضوع فصل پايانى است ( به اصطلاح فصل چهل و يكم ) . اين فصل مانند فصل پيش از آن ، فصل 40 ، تصويرى از رخدادهاى بعدى به پژوهنده ارائه مىدهد ، و عبارت از پاره‌ها و بخش‌هاى كوچك است . در فصل چهلم ، سلاطين سلجوقى از طغرل اول تا سنجر ( به استثناى بركيارق و سلاطين خردسال ، محمود اول و ملكشاه دوم ) شماره مىشوند ، اما محتواى فصل چهل و يكم يادكرد آن دسته از مملوكان سلجوقيان است كه بعدها فرمانروا و سرسلسله شدند . اين دو فصل از سياق عمومى متن جدايند و كلود كاهن آن‌ها را افزودهء ناسخان بعدى مىداند . « 4 » طبيعتا اين تنها رأى ممكن نيست ؛ با اينكه سياق عمومى متن با قتل سلطان طغرل سوم ( 590 ه / 1194 م ) به آخر مىرسد ، در نظر داشته باشيم كه نويسنده كتابش را - چنان كه از عنوان آن پيداست - در اصل به تاريخ سلجوقيان اختصاص داده است ، و بنابراين گسستگى نثر ، از پس حوادث سال 1194 م ، نبايد شگفت‌انگيز باشد ، و مىتوان اين دو فصل پايانى 40 و 41 را چكيدهء كتاب در شمار آورد .\r\nواقعيت اين است كه فهرست‌كنندگان نسخ خطى از همان آغاز كه از وجود نسخهء خطى زبده آگاهى يافته‌اند ، گمان برده‌اند كه اين كتاب مبتنى بر تأليفات مورخان مقدّم بر نويسندهء آن بوده است . « 5 » اما اگر در اين‌باره كه كداميك از كتاب‌هاى پيشينيان مورد استفادهء احتمالى نويسنده\r\n\r\n\r\n","description":"","footnote":"\r\n( 1 ) .\r\n Supplement to the catalogue of the Arabic MSS in the British Museum by Ch . Rieu , London , 1894 , N 550 ( Stowe . Or . 7 ) ; C . Brockelmann . Gal . I . S . 321 - 322 , SB . I . S . 554 - 555 . \r\n( 2 ) . نك . به :  Cl . Cahen , The Historiography , P . 67 , n . 56 \r\n( 3 ) .\r\n The History of the world - conqueror by Ala' - ad - Din Juwaini , by J . A . Boyle , Vol . I , Manchester , 1958 , P . 312 . \r\nجوينى هم مىگويد : « سيد صدر الدين در زبدة التواريخ ، تعظيم كار سلطان را ، در وصف آن مىگويد ، » تا به آخر .\r\n( 4 ) .  Cl . Cahen , The Historiography , P . 72 . \r\n( 5 ) . نك . به :  M . Th . Houtsma . - RHTS . Vol . I , PP . IX - X . \r\n","page_name":" 16 ","page_number":20},
  {"content":"\r\n\r\nقرار گرفته نيك بينديشيم ، اين حقيقت رخ مىنمايد كه منبع او كتاب عماد الدين اصفهانى ، نصرة الفترة ، بوده است ، از آنكه نويسندهء زبده به عماد الدين اشاره مىكند ( برگ 43 ب و 55 ب ) ، و مقابلهء متون با يكديگر هم امكان مىدهد كه بگوييم نصرة الفترة منبع اصلى نويسنده براى تاريخ اين سال‌ها بوده است ( 547 - 485 ه / 1152 - 1092 م ) « 1 » . نثر زبده از صناعات لفظى و مجازى كه ذاتى عماد الدين است تهى است ، و وقتى رويكرد نويسنده به امور خصوصى سلاطين و امراست ، عبارات زبده كوتاه است و سخته . سيرت وزيران در آن جاى اندكى دارد ( نسبت به عماد الدين ، كه منبع اصلىاش نوشته‌هاى انوشيروان بن خالد است ) ، اما ذكر حوادث اين سال‌ها در هردو كتاب پابه‌پاى هم پيش مىرود و نثر زبده با نصره هماهنگ است . تعيين منابع حسينى در بخش مربوط به سلجوقيان نخستين ، از طريق مقابلهء آن با منابع بسيارى كه در دست داريم ، ممكن نيست ، مگر در مورد عماد الدين اصفهانى ، از آنكه حسينى از نويسندگان كتاب‌هايى كه بر آن‌ها متكى بوده ، نامى نمىبرد . با اين همه ، او در برگ 40 آ از كتاب مآثر وزير نظام الملك ، كه در ديگر منابع از آن ذكرى نيست ، نام مىبرد .\r\nكلود كاهن بر اين باور است كه زبدة التواريخ اخبار الامراء و الملوك السلجوقيه كار درهم گره‌خوردهء سه يا دستكم دو مؤلف است ؛ اينسان كه على بن ناصر حسينى تنها بخش نخست را تا حدود سال 560 ه / 1164 م پديد آورده ، اما نويسندهء رخدادهاى پس از سال 547 ه / 1152 م شخص گمنامى است كه در شمال غربى ايران مىزيسته و بسيارى از منابع اوليه را نزد خود داشته است ، و اى بسا كه از اطرافيان سلطان طغرل سوم ، فرزند ارسلان شاه ، بوده است . « 2 »\r\nمنظور كلود كاهن منابع احتمالى زبده است ، اما اين كتاب ، سربه‌سر ، يگانه آماج نويسنده را مىسازد ، كه همان تأليف تاريخ موجزى باشد در باب سلجوقيان ، از تشكيل اين امپراتورى تا مرگ واپسين سلطان اين خاندان . اين آماج در همهء بخش‌هاى كتاب آشكار ، و روايات اضافى نسبتا اندك است . اصطلاحات و القاب سلاطين و وزرا و امرا هم يكسان است و القاب سلاطين و وزرا ، حتى زمانى كه در كار شاهى يا وزارت نباشند ، بستهء نامشان . « 3 » از اين قرار ، نويسنده خود را\r\n\r\n\r\n","description":"","footnote":"\r\n( 1 ) . آنجا كه كلود كاهن النصره را « يگانه منبع » اين دوران مىشمارد .\r\n Cl . Cahen , The Historiography , P . 69 \r\n( 2 ) .  Cl . Cahen , The Historiography , P . 70 . \r\n( 3 ) . در مثل ، او ملكشاه را به هنگام يادكرد از يورش الب ارسلان به روم در حدود سال 1064 م ( برگ 20 ب و 21 آ ) ، و سنجر را هم هنگامى كه از جانب برادرش بركيارق به عنوان والى خراسان تعيين گشته ( برگ 49 آ و ب ) ، و محمد بن محمود را هم پيش از بر تخت‌نشينى ( برگ 70 آ ) سلطان لقب داده است .\r\n","page_name":" 17 ","page_number":21},
  {"content":"\r\n\r\nماشين‌وار پايبند اطلاعاتى كه از منابع گونه‌گون گردآورده نكرده ، بلكه اين مطالب را سبك سنگين و تصحيح كرده است . اين تصرف نويسنده در خود نام كتاب هم بازتاب يافته است ، اينسان كه آن را زبده ، يعنى گزيده‌اى كه او از تأليفات ديگران فراهم آورده ، ناميده است . چنان كه پيداست ، از اين دست كتاب‌ها نزد نويسندهء كتاب ما فراوان بوده ، از آنكه از تواريخ اين سال‌ها بسيار ياد مىكند . ما مىبينيم كه تاريخ يك رخداد معين به صور گونه‌گون مىآيد ( در مثل در برگ 27 آ ولادت سلطان سنجر را در سال 477 ه مىآورد ، و در برگ 69 آ به سال 479 ه ) ، گرچه اين پديده مكرّر نمىشود . به نظر من ، كتاب زبدة التواريخ با اين محتوايى كه به ما رسيده ، نوشتهء يك تن ، يعنى سيد صدر الدين على بن ناصر حسينى است و او - چنان كه پيداست - در ربع اول سدهء سيزدهم ميلادى به نگارش آن دست برده است . آنچه اين استنباط را تقويت مىكند ، اسناد كتاب ديگرى است در باب تاريخ خوارزمشاهيان به نويسنده ، كه به دست ما نرسيده « 1 » و مانند همين اثر به روزگار اعتلاى اين شاهان در اواخر سدهء دوازدهم ميلادى به پايان آمده است . چيزى كه هست ، به ديد من ، نبايد نام سيد صدر الدين حسينى را با عنوان كتاب ارتباطى باشد ، از آنكه جوينى از صدر الدين به عنوان نويسندهء كتاب اخبار سلطان ارسلان ، كه در نيمهء دوم سدهء دوازدهم ميلادى نگاشته شده ، ياد مىكند . « 2 » اين به‌ويژه از تلخيصات نويسنده از پيشينيانش در نيمهء نخست زبده هم پيداست ، حال آنكه نويسنده در بخش دوم به اطلاعات افرادى كه رخدادها را زيسته‌اند ، متكى است . محتمل است كه او با اتكاى بر اطلاعاتى خاص ، يا در بيشتر موارد با تكيه بر اطلاعات آنان كه اين رخدادها را ديده و زيسته‌اند ، از عهدهء اين تأليف برآمده باشد .\r\nبه‌هررو ، زبدة التواريخ منبع اصلى درشمارنمىآيد ، اما حاوى كثيرى رخدادهاى مهم و نادر است كه در ديگر منابع تاريخ دولت سلجوقى يافت نمىشود ، خاصه اخبارى كه ما را در كار روشن ساختن رخدادهاى نيمهء دوم سدهء دوازدهم ميلادى يارى مىكنند - دورانى كه بار تولد آن را « تاريك‌ترين دوران‌هاى تاريخ اسلام » مىنامد . اين ازآن‌روست كه در زبدة التواريخ اطلاعات بىمانندى در باب اتابكان آذربايجان ، خاندان ايلدگز ، و پيوند دوسويهء ايشان با سلاطين\r\n\r\n\r\n","description":"","footnote":"\r\n( 1 ) . بار تولد در اسناد تأليف زبدة التواريخ و تاريخ خوارزمشاهى به سيد صدر الدين حسينى ترديدى ندارد .\r\nنك . به : بار تولد ، تركستان در عهد هجوم مغول ، ج 1 ، ص 79 ، يادداشت شمارهء 4 و اشارهء آن به حاجى خليفه . در متن زبده در جاهاى بسيارى اشاراتى به اينكه نويسندهء كتاب را با خوارزم پيوندى بوده است ، يافت مىشود : آنجا كه از سفرش به آن سرزمين و گفتگويش با مشرّف شيرازى تاجر در كنار رود جيحون سخن مىكند ( برگ 30 ب ) .\r\nهمچنين ، نويسنده در همه‌جا آب را معادل رود جيحون مىگيرد ( برگ 22 آ و 27 آ ) .\r\n( 2 ) . نك . به : زيرنويس شمارهء 3 ، صفحهء 15 .\r\n","page_name":" 18 ","page_number":22},
  {"content":"\r\n\r\nسلجوقى مىيابيم كه هم‌پيمانى گرجيان و شيروانيان بر ضدّ سپاهيان سلجوقيان و اتابكان گواه آن است . بدينسان ، كتاب صدر الدين حسينى به صورت يكى از منابع اصلى تاريخ ماوراء قفقاز و شمال ايران و نيز تاريخ خلافت عباسيان در پايان سدهء دوازدهم ميلادى ، در كنار عماد الدين اصفهانى و ابن جوزى و ابن اثير و ابن قلانسى و راوندى ، پديدار مىشود ، از آنكه اطلاعات كتاب در بخش دوم آن از منابع دست اول است . بخش نخست زبده هم ، كه درواقع خلاصهء منابع مقدم بر روزگار مؤلف است ، حاوى اطلاعاتى است كه در ديگر منابع يافت نمىشود ، خاصه اطلاعات گرانبهاى مربوط به جنگ‌هاى الب ارسلان در ماوراء قفقاز . گاه نيز شرح برخى رخدادها را ، در مثل وصف نبرد ملاذگرد در سال 1071 م را ، دربردارد .\r\nبا اينكه كتاب زبدة التواريخ بر پايهء مطالب گونه‌گون تاريخى نگاشته شده ، دلبستگى نويسنده ( و شايد هم نويسندهء بخش دوم ) بيشتر به رخدادهاست و ارزيابى او هم از آن‌ها متفاوت است ، از آنكه با تدقيق در متن كتاب آشكار مىشود كه نويسنده آماج خاصى را در نظر داشته است ؛ حسينى در سراسر كتابش عمدتا به سلاطين مىپردازد و از وزرا اندك چيزى مىنگارد ، و دراين‌صورت هم توجهش به شخصيت‌هاى برجسته‌اى مانند نظام الملك و درگزينى و وزير خليفهء عباسى ، عون الدين ، جلب مىشود . توضيح كارهاى امرا و كارگزاران محلى هم جاى چشمگيرى را مىگيرد ، اما سخن پيرامون آنانى است كه تأثيرى بر سرنوشت دولت و خاندان حاكم داشته‌اند ، چنان كه حسينى از نگارش رخدادهايى كه رنگ قومى داشته‌اند ، پرهيز مىكند . « 1 » اطلاعات او از اسماعيليان و از نبردهاى فرسايندهء ميان طوايف و از سران آن‌ها اندك است ، و به زبان ديگر مىتوان گفت كه حسينى به‌ندرت از آماج اصلىاش در نگارش اين كتاب ، يعنى تاريخ خاندان حاكم ، منحرف مىشود . « 2 »\r\nتفاوت ميان بافت و موضوع سالشمارى تاريخى دو بخش اول و دوم زبده شايان‌توجه است ؛ بخش نخست به وقايع‌نگارى تاريخ سلجوقيان بزرگ تا سنجر و همروزگارانش ، يعنى سلجوقيان عراق ، مىپردازد و در حدود نيمى از نسخه را مىگيرد ( از 53 تا 54 برگ از مجموع 112 برگ ) و به سى فصل تقسيم شده است . بيشتر اين فصل‌ها حاوى داستان‌هايى از زندگى\r\n\r\n\r\n","description":"","footnote":"\r\n( 1 ) . در اينجا نمونه‌اى مىآوريم تا اين مسأله روشن شود . هنگامى كه حسينى ، در فصل ويژه‌اى ، از سيرت عميد الملك كندرى ، وزير طغرل بك ، سخن به درازا مىگويد ، از تعصّب اين وزير در مسايل دينى و تلاشش براى تأثيرگذارى ، حتى بر سلطان ، سخنى نمىكند ( در اين مورد ، نك . به : ابن اثير ، الكامل ، ج 8 ، ص 97 ) .\r\n( 2 ) . كتاب ديگرى از سيد صدر الدين هم ، تاريخ خوارزمشاهى ، كه تنها از عنوانش آگاهيم - چنان كه از اين عنوان پيداست ، تاريخ اين خاندان حاكم را مىكاود .\r\n","page_name":" 19 ","page_number":23},
  {"content":"\r\n\r\nسلاطين و تاريخ درگذشت ايشان است ، با استثناهايى شامل يادكرد از تغيير خلفا ( از آنكه اخبار خلفا فصل خاصى را نمىگيرد ) ، و فصل ويژه‌اى در باب عميد خراسان ، محمد بن منصور نسوى ، كه يگانه فصلى است كه از يكى از كارگزاران بزرگ سخن مىكند . اما حسينى در بخش دوم از رخدادهاى زمان فرمانفرمايى سلاطين بازپسين سلجوقى پياپى و پيوسته مىنگارد و فصول ، يكسره ، تاريخ رخدادهاى نظامى و سياسى به‌شماراند ، چنان كه در پنجاه برگ از اين نسخه نه فصل ديده مىشود كه در پيوستگى رخدادهايشان رنگى از گسستگى نيست . بىگمان چنين اختلافى در بافت دو بخش از زبدة التواريخ پيامد اختلاف منبع و نوع مطالب تاريخى انبوهى است كه در دسترس نويسنده بوده است .\r\nپيشينهء پژوهش در زبدة التواريخ به كوشش‌هاى چند تن از شرق‌شناسان راجع است ، از آنكه نخستين بررسىها را در باب اين نسخهء خطى به سال 1886 م هوتسما ، كه يك نسخهء عكسى از آن را از رايت شرق‌شناس گرفته بود ، انتشار داد . « 1 » رايت به خواهش بارون روزن بخش‌هايى از تأليف حسينى ، و از آن‌ها ذكر شكست قيصر روم رومانوس در جنگ ملاذگرد ، را براى او فرستاد . « 2 » بارون روزن و هوتسما به عيان خواستار آن شدند كه رايت اين نسخه را ، كه از آن رونوشتى تهيه ديده بود ، منتشر كند ، ولى او چنان كه پيداست ، آن را آمادهء انتشار نساخت . خود هوتسما هم كه مجموعه متون مربوط به تاريخ سلجوقيان را منتشر ساخته بود - كه بعدها به انتشار رشته‌اى از اين متون انجاميد - از چاپ زبده تن زد ، عذرش آنكه از كتاب حسينى چيز تازه‌اى پيرامون تاريخ سلجوقيان به دست نمىآيد ، مگر اطلاعاتى كه به سال‌هاى پايانى فرمانفرمايى سلجوقيان در عراق مربوط است ، و باقى مطالب كتاب خلاصه‌اى از كتاب عماد الدين اصفهانى است . « 3 »\r\nبه سال 1908 م آمد روز كتاب ابن قلانسى در باب تاريخ دمشق را انتشار داد ، و با وجود اهميت اين كتاب براى پژوهش در تاريخ فرمانفرمايى سلجوقيان به‌طور اعم ، ناشر پيش گفته در پيوست‌هايش به اطلاعات كتاب‌هاى منتشر ناشده ، و از جملهء آن‌ها كتاب حسينى ، تكيه كرد . « 4 »\r\nشرق‌شناس آلمانى ، كارل زوسهايم ، هم به پژوهش مفصّلى در باب زبده دست برد و\r\n\r\n\r\n","description":"","footnote":"\r\n( 1 ) . نك . به :  M . Th . Houtsma , RTHS . Vol . I . PP . IX - X \r\n( 2 ) . نك . به : روزن ، روايات عربى . . . ، ج 3 ، صدر الدين حسينى ، ص 244 - 243 .\r\n( 3 ) . نك . به :\r\n M . Th . Houtsma , RTHS . Vol . I , PP . IX - X ; Vol . II , PP . XXXV - XXXVII . \r\n( 4 ) . نك . به :\r\n History of Damascus , Ed . H . F . Amedroz , PP . 8 , 129 , 151 , 294 , 295 , 302 , 362 - 364 \r\n","page_name":" 20 ","page_number":24},
  {"content":"\r\n\r\nجستارى در باب آن منتشر ساخت « 1 » ، و اعلان كرد كه به زودى آن را به همراه ترجمه‌اش به زبان آلمانى نشر خواهد داد « 2 » ، اما به وعدهء خويش وفا نكرد .\r\nپس از چندى نخستين بار محمد اقبال ، استاد دانشگاه پنجاب در لاهور ، كتاب حسينى را به سال 1933 م نشر داد . « 3 » اقبال ضمن آماده‌سازى متن براى نشر ، در كار تصحيح اين نسخه از خلاصهء كتاب عماد الدين اصفهانى ، نوشتهء بندارى ، بهره برد ، اما هرجا كه پيوندى ميان عبارات حسينى و عماد الدين نبود ، با احتياط بسيار ، سياق عمومى كلام را پايهء تصحيح متن قرار داد . در باب قرائت درست نام كسان و جاىها ، ناشر منابع چاپ شده را مبنا قرار داد و به آنچه نيز در نسخهء خطى آمده بود ، اشاره كرد . در ديگر موارد ، به سبب نبود اطلاعات كافى ، اين نام‌ها به همان صورت موجود باقى نگاه داشته شدند .\r\nنجاتى لوغال ، استاد دانشگاه آنكارا ، كتاب صدر الدين حسينى را به سال 1943 م به زبان تركى ترجمه كرد . « 4 » او اين ترجمه را بر پايهء چاپ اقبال انجام داده و اشعار را ترجمه نكرده است .\r\nبيشتر نام‌هاى كسان و جاىها هم به صورتى دقيق آورده نشده‌اند .\r\nاستاد مينورسكى « 5 » ، كيكنادزده « 6 » ، شنكيلى « 7 » ، باسورث « 8 » و ديگر پژوهندگان از اطلاعات\r\n\r\n\r\n","description":"","footnote":"\r\n( 1 ) . نك . به :\r\n K . Sussheim , Prolegomena zu einer Ausgabe der im British Museum Zu London Verwahrten Chronik des Seldschukischen Reiches , Leipzig , 1911 . \r\n( 2 ) . نك . به :  K . Sussheim , S . 8 \r\n( 3 ) . نك . به :\r\n Sadruddin Abu'l Hasan Ali ibn Nasiribn Ali al - Husaini , Akhbar'ud - dawlat as - saljuqiyya , Ed . by Muhammad Iqbal , Lahore . 1933 . \r\n( 4 ) . نك . به :\r\n Sadruddin Ebu'l - Hasan Ali ibn Nasir ibn Ali el - Huseyni , Akhbar ud - devlet us - Selcukiyye , Turkceye tercume eden Necati Lugal , Ankara 1943 . \r\n( 5 ) . نك . به :\r\n V . Minorsky , Studies in caucasian History , London , 1953 \r\n( 6 ) . كيكنادزده ، « بخشى از تاريخ تفليس در سدهء يازدهم تا سيزدهم ميلادى » ، مجلّهء مؤسّسهء تاريخ فرهنگستان علوم گرجستان ، مجلّد 5 ، ج 1 ، سال 1960 م ( به زبان گرجى ) .\r\n( 7 ) . شنكيلى ، سلجوقيان و گرجيان در سدهء يازدهم ميلادى ، تفليس ، 1968 م ( به زبان گرجى ، با چكيده‌اى به زبان‌هاى روسى و انگليسى ) .\r\n( 8 ) . نك . به :\r\n C . E . Bosworth , \" The Political and Dynastic History of the Iranian World \" , The Cambridge History of Iran , Vol . V ; The Seljuq and Mongol Periods , Ed . by J . A . Boyle , Cambridge , 1968 . \r\n","page_name":" 21 ","page_number":25},
  {"content":"\r\n\r\nكتاب صدر الدين حسينى بهرهء فراوان برده‌اند . نويسندهء اين سطور هم پيشتر ترجمهء بخش‌هاى مربوط به تاريخ پيوندهاى دوسويهء گرجيان و شيروانيان و دولت اتابكان آذربايجان را منتشر ساخته است . « 1 »\r\nبايد گفت كه ترجمهء روسى كتاب صدر الدين حسينى بر پايهء نسخهء خطى كتابخانهء موزهء بريتانيايى لندن ، كه در همان هنگام در چاپ محمد اقبال معتبر دانسته شده ، انجام گرفته است .\r\nنشر اين ترجمهء روسى امرى فورى و واجب بود ، از آنكه اين كتاب منبعى ارزشمند براى پژوهش در تاريخ دولت‌هاى آسياى مركزى و شمال هند ( سلجوقيان و غزنويان و قراخانيان و خوارزمشاهيان ) و ايران ( دولت‌هاى اتابكان فارس و حكومت‌هاى امراى سلجوقى و ديگران ) و عراق ( خلافت بغداد و اتابكان آن ) است و بر رويدادهاى اين دورهء بازپسين ، كه چنان كه بايد مورد پژوهش قرار نگرفته است ، پرتوى مىافكند .\r\nاستاد ضياء الدين بونياتوف\r\n\r\n\r\n","description":"","footnote":"\r\n( 1 ) . بونياتوف ، « بخشى از اخبار صدر الدين حسينى در باب گرجستان » . خبرنامهء بخش علوم اجتماعى فرهنگستان علوم گرجستان ، مجلّد 5 ، ج 1 ، 1971 م .\r\n","page_name":" 22 ","page_number":26},
  {"content":"\r\n\r\n\r\nديباچهء دكتر محمد اقبال\r\nكتاب حاضر متن يك نسخهء خطى بىهمتاست كه در موزهء بريتانيا نگاهدارى مىشود و دربردارندهء تاريخ سلجوقيان ايران از آغاز تا سقوط ايشان است . عنوان اين اثر ، آنسان كه در صفحهء نخست اين نسخه آمده ، اخبار الدولة السلجوقيه است اما در آغاز متن به صورت زبدة التواريخ مىآيد . ريو نيز آن را در كتاب فهرست نسخ خطى عربى موجود در موزهء بريتانيا زير همين عنوان آورده است .\r\nاهميت اين اثر را پروفسور م . ث . هوتسما در اوايل سال 1886 ميلادى در مقدمهء خود بر تاريخ سلجوقيان كرمان « 1 » و نيز در ديباچهء تاريخ سلجوقيان عراق « 2 » خاطرنشان كرد . سال بعد ، بارون ويكتور فون روزن گزيده‌اى از آن را كه به جنگ الب ارسلان و امپراتور روم ، رومانوس ، مربوط بود ، در مجلهء زاپيسكى ، ارگان انجمن سلطنتى باستانشناسى روسيه منتشر كرد . اين گزيده با ترجمهء روسى اثر و بررسى كتاب و مؤلف آن همراه است .\r\nاما جامع‌ترين مقدمه را بر اين كتاب ، دكتر كارل زوسهايم زير عنوان « بررسىهايى دربارهء تأليفى كه در موزهء بريتانيا در لندن دربارهء سالشمارى امپراتورى سلجوقيان نگه دارى مىشود » « 3 » نگاشته و در آن محتويات اين سالشمار را مورد بررسى دقيق و مشروح قرار داده است . از آنجا كه اين مقدمه در هند عموما شناخته شده نيست ، و افزون بر آن به زبان آلمانى نگاشته شده است - كه در اين كشور معمولا كسى آن را نمىداند - تصور مىكنم كه بهترين مقدمه براى تصحيح من از اين كتاب آن است كه چكيده‌اى از نتايج تحقيقات دكتر زوسهايم را در سطور ذيل به دست دهم .\r\n\r\n\r\n","description":"","footnote":"\r\n( 1 ) .\r\n Histoire des Seljoucides du Kerman , Leiden , 1886 , PP . IX - X . \r\n( 2 ) .\r\n Histoire des Seljoucides de L'Iraq , Leiden , 1889 , PP . XXXV - XXXVI . \r\n( 3 ) .\r\n Prolegomena zueiner Ausgabe der im Britischen Museum Zu London Verwahrten Chronik des Seld Schuqischen Reiches , Published by O . Harrassowitz , Leipzig , 1911 . \r\n","page_name":" 23 ","page_number":27},
  {"content":"\r\n\r\n\r\nكتاب و نويسندهء آن\r\nپيشتر گفتم كه اين كتاب دو عنوان مختلف دارد ؛ يعنى اخبار الدولة السلجوقيه و زبدة التواريخ ، و نام نويسنده در هردو جا به صورت صدر الدين ابو الحسن على بن ناصر بن على حسينى ديده مىشود ، اما نظر دكتر زوسهايم اين است كه كتاب حاضر - كه در همه‌جا آن را سالشمار مىخواند - بىنام ، و نويسنده‌اش گمنام است . او تصور مىكند كه زبدة التواريخ صدر الحسينى كارى كهن‌تر بوده كه مؤلف اين سالشمار اطلاعاتش را از آن اقتباس كرده است . دلايل او از اين قرارند :\r\n1 . در آغاز متن از نويسنده به صورت سوم‌شخص ياد مىشود ، كه مگر در موارد بسيار نادر در مورد مورخان عرب نامعمول است ( مقدمه ، ص 10 ) .\r\n2 . از نام نويسندهء زبده ، ابو الحسن على بن ناصر ، مىتوان در كتاب عمدة الطالب فى انساب آل ابى طالب سراغ گرفت . براساس استنتاجات زوسهايم وى در خراسان زندگى و كار مىكرده و احتمالا در سال 552 ه ق . حيات داشته است ( مقدمه ، ص 18 - 16 ) . از آنجا كه نويسندهء اين سالشمار از عماد الدين اصفهانى ( كه تاريخ خود را به سال 579 هجرى قمرى نگاشت ) به عنوان يكى از منابع خود ياد مىكند ، و نيز آن‌كه او براساس همهء قراين در اوايل سدهء هفتم ميلادى زندگى مىكرده ، واضح است كه او نمىتواند همان مؤلف زبده باشد .\r\n3 . آخرين رويدادى كه در اين سالشمار از آن ياد شده ، مرگ اتابك ازبك در النجه ( در سال 622 ه ق . ) است . احتمال ندارد كه اين تاريخ به دست ابو الحسن على ، كه بسيار قديم‌تر و مؤلف زبده است ، ثبت شده باشد .\r\n4 . دليل ديگرى كه نه زوسهايم ، كه پروفسور هوتسما به سود اين ديدگاه اقامه كرد « 1 » ، اين است كه در تاريخ جهان‌گشا ( ج 2 ، ص 44 ) عبارتى از زبده نقل شده است كه در اين سالشمار نيست .\r\nبه گفتهء زوسهايم ، انتساب نگارش كتاب حاضر به ابو الحسن على خطايى است كه خاستگاه آن كاتب اين نسخهء خطى بوده است . او تصور مىكند كه در صفحهء نخست اين نسخه و در زير عنوان درست اخبار الدولة السلجوقيه ، ناسخ به اشتباه نام صدر الدين ابو الحسن على ، مؤلف زبده ، را ثبت كرده است .\r\n\r\n\r\n","description":"","footnote":"\r\n( 1 ) .  Acta orientalia , III , P . 145 , foot - note . \r\n","page_name":" 24 ","page_number":28},
  {"content":"\r\n\r\n\r\nمؤلف واقعى\r\nمؤلف واقعى اين اثر گمنام است . روشن است كه او در انتهاى سدهء ششم و ابتداى سدهء هفتم هجرى زندگى مىكرده است ؛ به اين دليل كه از الناصر لدين الله به عنوان خليفهء حاكم بغداد ياد مىكند و او را مولانا مىنامد ، كه نشان از آن دارد كه او سنى بوده و چه‌بسا به عنوان وابستهء دربار در بغداد زندگى مىكرده است . « 1 » افزون بر اين ، رخدادى را شفاها از امين الدين محمد زنجانى نامى نقل مىكند كه مربوط به واپسين نبرد سلطان طغرل با خوارزم شاه در سال 590 ه ق . است .\r\nاين شخص از هم‌عصران طغرل ، و چه‌بسا شاهد عينى آن نبرد بوده است . ازاين‌رو مؤلف در اواخر سدهء ششم و اوايل سدهء هفتم هجرى زندگى مىكرده و كتابش را پس از سال 622 ه ق .\r\nنگاشته است كه ، همان‌طور كه پيشتر گفتيم ، آخرين تاريخى است كه وى بدان اشاره مىكند .\r\nدكتر زوسهايم كوشيده است تا مؤلف را شناسايى كند . او مىگويد كه در ميان مورخان عربىنويس دوران سلجوقيان كه در نيمهء نخست سدهء هفتم هجرى زندگى مىكرده‌اند ، دو تن هستند كه مىتوان آن‌ها را مؤلف اين كتاب دانست . اين دو تن عبارتند از :\r\n1 . جمال الدين ابو الحسن على قفطى ؛ نويسندهء نامدار تاريخ الحكما ؛ ما تنها از نام كتاب او ، كتاب تاريخ السلجوقيه ، باخبريم « 2 » ؛ بنابراين ، اين احتمال وجود دارد كه كتاب حاضر با تاريخ تاكنون ناشناخته ماندهء قفطى ، كه پيش از سال 622 ه ق . نگاشته شده ، متفاوت باشد .\r\n2 . بو الحسن على بن ابو منصور ظافر بن حسين خزرجى مصرى ؛ او به سال 566 يا 567 هجرى در مصر زاده شد و در شام و در مصر در خدمت اميران ايوبى ، ملك عزيز و ملك اشرف ، بود و آثار بسيارى نگاشت و ، به گفتهء حاج خليفه ، به سال 623 ه ق . درگذشت .\r\nبه نظر زوسهايم احتمال اين‌كه مؤلف سالشمار ما نفر دوم باشد ، بيشتر است . او در يكى از آثارش به نام اخبار الدول المنقطعه ( تاريخى عمومى در چهار مجلّد ، كه تنها وجود يكى از آن‌ها معلوم شده است ) به مجلدى مربوط به سلجوقيان اشاره مىكند . دكتر زوسهايم تصور مىكند كه سالشمار گمنام ما به احتمال زياد همان مجلد گمشدهء اخبار الدول المنقطعه ابن ظافر است و با تاريخ ملوك السلجوقيه كه دو شرح حال‌نويس ، كتبى و صفدى به وى نسبت داده‌اند ، يكسان .\r\nشباهت سبك اخبار الدول المنقطعه و سالشمار ما بسيار چشمگير است و از يك مؤلف\r\n\r\n\r\n","description":"","footnote":"\r\n( 1 ) . اين ديدگاه را پيشتر ريو ابراز كرده بود .\r\n( 2 ) . نك . به : مقدمهء آلمانى نگاشته شده بر تاريخ الحكما ، ص 10 ( پانويس ) .\r\n","page_name":" 25 ","page_number":29},
  {"content":"\r\n\r\nمشترك خبر مىدهد . از اين گذشته ، ميان برخى از گزارش‌هاى اين سالشمار و برخى از آثار ديگر ابن ظافر توافق قابل توجهى وجود دارد ؛ مثلا نام عماد الدين كاتب اصفهانى در اين سالشمار با كنيهء نادرست ابو حامد مىآيد . از ميان همهء كتاب‌هاى تاريخى ، حسب حال و ادبى كه دكتر زوسهايم ديده ، تنها در يك كتاب بدائع البدائهء ابن ظافر ، همين كنيهء غلط يافت شده است .\r\nنمونهء ديگرى از اين تطابق موضوعى ، كه گواه همانندى ابن ظافر با مؤلف كتاب حاضر است ، نقل قولى است در نهاية الارب نويرى . نويرى در گزارش خود از سلجوقيان ، صراحتا و بيش از يك بار از اخبار الدول المنقطعه به عنوان منبع خويش نام مىبرد . اين قول نويرى كه وزن جواهرات سلطان سنجر 1030 رطل بود ، تنها در سالشمار ما يافت مىشود . نويرى در جاى ديگرى ، متنى را كه در شرح مشكلات مالى سلطان محمد است ، بازنويسى كرده است . « 1 » با اين‌همه دكتر زوسهايم ، بنابه ملاحظات ذيل ، مخالف همسان دانستن ابن ظافر و مؤلف اين سالشمار است :\r\n1 . عدم تطابق زمانى ميان اين سالشمار و اخبار الدول المنقطعه ؛ در اين دو كتاب ، تاريخ‌هاى جلوس و مرگ ، طول عمر و مدت حكومت هر خليفه تا اندازهء زيادى متفاوت است .\r\nدرهرحال ، اين را شايد بتوان با اين حقيقت تبيين كرد كه ابن ظافر در هريك از اين دو كتاب از منابع مختلفى استفاده كرده است .\r\n2 . اين بسيار قابل توجه است كه ابن ظافر در بدائع البدائهء خويش - كه سرشار از تجربه‌هاى شخصى اوست - هيچ ذكرى از اقامت موقتى خود در رى و سفرش به خوارزم نمىكند . براى يك مصرى مثل ابن ظافر ، كه به آب و هواى معتدل خود گرفته و از سفر بيزار است ، سفر به خوارزم در دوردست‌ها بايد بسيار مهم بوده باشد .\r\nدكتر زوسهايم در پايان اين مسأله را حل ناشده باقى مىگذارد كه آيا اين سالشمار را بايد با قطعيت به ابن ظافر منتسب كرد يا نه . او مىگويد كه به احتمال زياد زمانى قادر به حل آن خواهيم شد كه بتوانيم چند عنوان از كتاب‌هاى تاكنون گمشدهء او ، و يا نسخهء كاملى از اخبار الدول المنقطعه را پيدا كنيم .\r\nبايد اضافه كنم كه پروفسور هوتسما نيز از پذيرش قفطى يا ابن ظافر به عنوان مؤلف سالشمار ما اكراه دارد . او مىگويد : « در مورد مؤلف تأليفى كه جزو نسخ خطى لندن است ، به سختى مىتوان او را با يكى از دو مورخ عربى كه دكتر زوسهايم نام برده است ، مربوط دانست ؛\r\n\r\n\r\n","description":"","footnote":"\r\n( 1 ) . در اين مورد نويرى از منبع قول خويش سخنى نمىگويد .\r\n","page_name":" 26 ","page_number":30},
  {"content":"\r\n\r\nزيرا آنان در مصر و شام زندگى مىكرده‌اند ، حال آنكه اين گزارش به روشنى نشان مىدهد كه مؤلف در بخش‌هاى خاورى جهان اسلام ( آذربايجان ، خوارزم ، يا شايد بغداد ) زندگى مىكرده است . « 1 » »\r\n\r\nمنابع اين سالشمار\r\nاگر نظر دكتر زوسهايم را بپذيريم ، منبع اصلى سالشمار ما زبدة التواريخ خواهد بود ، كه در اواسط سدهء ششم هجرى تأليف شده است . يگانه منبع ديگر ، كه مؤلف از آن سخن گفته ، اثر عماد الدين كاتب اصفهانى است كه وى كمابيش تمامى اطلاعات راجع‌به سال‌هاى 547 - 485 ه ق . را از آن اقتباس كرده است . اين كتاب در تصحيح اين متن كمك زيادى به من كرد . در اينجا مىتوان بسيارى از بخش‌هاى كاملا همسان هردو كتاب را آورد ، كه به اطناب مملّ مىانجامد و من از آن درمىگذرم .\r\nبه گفتهء زوسهايم ، منبع سوم اين سالشمار اثر مفقودشده‌اى است در ستايش كرم و باقى خصلت‌هاى نظام الملك ، و مؤلف اين سالشمار داستان نظام الملك و سائل را - كه تنها اين سالشمار آن را آورده - از آن برگرفته است ؛ اما اين تنها يك حدس است .\r\nرديابى منابع دورهء بين سال‌هاى 590 - 547 ه ق . دشوار است . در دو مورد ، نويسنده اطلاعات خود را از اقوال شفاهى اخذ كرده است . او روايت پيروزى الب‌ارسلان بر رومانوس را هم با نقل قولى از امام مشرّف شيرازى تكميل مىكند . يك نقطهء قوت مهم ديگر اين روايت ، اطلاعات شفاهىاى است كه امين الدين محمد زنجانى ارائه مىدهد .\r\nچند عبارت كوتاه در بخش كهن‌تر كتاب ما با عبارت‌هايى در ابن اثير مشترك است . من نمىگويم كه آن‌ها را باهم قياس كنيم ، و اين را كارى نالازم مىدانم ، تنها به اين بسنده مىكنم كه بگويم اين عبارات به منبع مشتركى بين اين سالشمار و ابن اثير اشارت دارد .\r\n\r\nارزش تطبيقى اين كتاب\r\nدكتر زوسهايم مىگويد كه اين كتاب آن‌قدر كه بايد مطالب جديد و ارزشمند دارد . اهميت آن در اطلاعات مشروحى نهفته است كه دربارهء تأسيس شاهنشاهى سلجوقى ( 430 - 426 ه ق . ) و نيز دربارهء 35 سال پايانى اين سلسله ( 590 - 555 ه ق . ) ارائه مىدهد . اين كتاب بهترين روايت از\r\n\r\n\r\n","description":"","footnote":"\r\n( 1 ) .  \" Acta orientalia \" , III , P . 145 . \r\n","page_name":" 27 ","page_number":31},
  {"content":"\r\n\r\nكوشش‌هاى بيهودهء سلطان طغرل سوم براى اعادهء تماميت امپراتورى و حيثيت خاندان خويش است . افزون بر اين ، شرح ويژه‌اى از روابط سلجوقيان با جهان مسيحيت آورده است كه در جاى ديگر يافت نمىشود ؛ مثلا پيروزى الب‌ارسلان بر رومانوس ، و جنگ سلجوقيان با گرجيان .\r\nاهميت آن وقتى در ديد ما فزونى مىگيرد كه اين واقعيت را در نظر بگيريم كه منابع سه چهارم اين اثر ( ص 75 - 1 و 197 - 122 ) از ميان رفته‌اند و منابع بقيهء آن هم ( 122 - 75 ) چاپ نشده‌اند . به كوتاه‌سخن ، اين كتاب خلاء عظيمى را در دانش ما از دورهء مهمى از تاريخ اسلام پر مىكند .\r\n\r\nطبع و نشر اين اثر\r\nنسخهء خطى بىهمتايى از اين كتاب در موزهء بريتانيا هست كه البته ريو آن را در فهرست نسخ خطى عربى خويش توصيف كرده است . رونوشتى از آن را پروفسور هوتسما به‌دست آورد و قصد داشت كه آن را به كتاب خود مجموعه مقالاتى دربارهء تاريخ سلجوقيان ضميمه كند اما از فكر انتشار آن رويگردان شد ، چراكه هوشمندانه دريافت كه تهيهء متن خوبى از يك دستنوشتهء منفرد قديمى كارى است « سرشار از ناكامى » . افزون بر آن ، دكتر زوسهايم هم در مقدمهء خويش قصد خود را مبنى بر انتشار اين متن و ترجمهء آلمانى آن اعلام كرد ، اما به دلايلى نتوانست طرح خود را به انجام رساند . من در حدود سيزده سال پيش كه سرگرم تصحيح راحة الصدور براى مجموعهء اى . ج . و . گيب بودم ، از اين كتاب آگاهى يافتم و در كار تصحيح از آن بهره‌ها بردم .\r\nچندى پيش ، كتابخانهء دانشگاه پنجاب به پيشنهاد من روتوگراف‌هايى از اين نسخهء بىمانند موزهء بريتانيا تهيه كرد . وقتى كه اين متن را دقيق‌تر بررسى كردم ، دريافتم كه كار تصحيح آن به‌واقع سرشار از ناكامى است ؛ اين نسخه نسخهء خوش‌خط ولى پر از خطايى است . پيداست كاتب زبان عربى را خوب نمىدانسته ، چراكه متن پر از لغزش‌هاى نحوى است . به نظر مىرسد كه گهگاه مطالبى املا مىشده و او مىنوشته است : او الف را به‌جاى ع و ك را به‌جاى ق آورده است . در تصحيح اين متن ، زبدة النصرة راهنماى اصلى من بود اما ابن اثير گهگاه مفيد واقع مىشد . برخى از تصحيحات به پيشنهاد دوست و همكار گرامىام ، پروفسور محمد شاهى بود ( كه بيش از همه از او سپاسگزارم ) ، با اين همه دانش محدود من از زبان عربى باعث شد كه نتوانم متن رضايت‌بخشى پديد آورم ؛ اينجا و آنجا افتادگىهاى عيانى در عبارات هست كه امكان تكميل نيافت ؛ ضمن آنكه برخى قرائت‌هاى مشكوك ، حل‌ناشده برجاى ماند .\r\nدر پانويس‌ها « ر ص » مخفف راحة الصدور راوندى ( مجموعهء گيب ) و « ز ن » مخفف\r\n\r\n","description":"","footnote":"","page_name":" 28 ","page_number":32},
  {"content":"\r\n\r\n« زبدة النصرة » است .\r\nاز مقامات دانشگاه پنجاب به اين‌جهت كه به پيشنهاد من روتوگراف‌هايى از اين نسخهء بىهمتا تهيه كردند ، و نيز تصحيح من از اين نسخه را در شمار مجموعه انتشارات شرقى خود درآوردند ، سپاسگزارم .\r\nمحمد اقبال لاهور مه 1933\r\n\r\n","description":"","footnote":"","page_name":" 29 ","page_number":33},
  {"content":"\r\n . \r\n","description":"","footnote":"","page_name":" 30 ","page_number":34},
  {"content":"\r\n . \r\n","description":"","footnote":"","page_name":" 31 ","page_number":35},
  {"content":"\r\n . \r\n","description":"","footnote":"","page_name":" 32 ","page_number":36},
  {"content":"\r\n\r\nزبدة التواريخ اخبار امراء و پادشاهان سلجوقى\r\n\r\n","description":"","footnote":"","page_name":" 33 ","page_number":37},
  {"content":"\r\n . \r\n","description":"","footnote":"","page_name":" 34 ","page_number":38},
  {"content":"\r\n\r\nبه نام خداوند بخشايندهء مهربان\r\nپروردگارا ، بر ما رحمت خويش بگستر و كار ما را به سامان آور . « 1 » امير سيد امام اجل كبير ، صدر الدين ابو الحسن على ، فرزند سيد اجل امام شهيد ، ابو الفوارس ناصر بن على حسينى - كه خدايش بيامرزاد - در كتاب خود ، كه آن را زبدة التواريخ ناميده ، از اخبار شاهان و اميران سلجوقى سخن كرده است .\r\n\r\nسخن از آنكه نخستين كس از ايشان كه به اسلام درآمد ، يقاق « 2 » بود\r\nيقاق در لغت تركى كمان آهنين را گويند ، و يقاق مردى دلير بود و خداوند راى و تدبير . شاه تركان ، نامش يبغو « 3 » ، مهار خويش در كف او نهاده ، از چراغ راى و تدبيرش روشنى مىگرفت .\r\n\r\n\r\n","description":"","footnote":"\r\n( 1 ) . سورهء كهف ، آيهء 10 ؛ اينجا و هر جاى ديگرى كه آيتى از قرآن آمده ، از ترجمهء آقاى بهاء الدين خرّمشاهى ( چاپ سوم ، نشر جامى و نيلوفر ، تهران 1376 ) استفاده شده است - مترجم فارسى .\r\n( 2 ) . يقاق ، نام سركردهء سلجوقيان است كه به صور گوناگون به ما رسيده است ؛ ابن اثير ( 9 / 162 ) مىگويد كه « تقاق » ، به معناى كمان آهنين است . ابن عبرى ( 1 / 292 ) چنين مىآورد : تقاق است كه به جهت زورمنديش به وى لقب تيمور ياليق ، به معناى تير آهنين ، دادند . در ابن خلّكان ( وفيات الاعيان 3 / 224 و 229 ) دقاق است ، و در ابن وردى ( 1 / 481 ) ، تقاق .\r\n( 3 ) . يبغو ، نزد تركان غربى لقب سلطان بزرگ است ( فرهنگ تركى كهن ، ص 222 و 223 و 249 ) . بنابه افسانه‌هاى اويغورى ، يبغو على ، شاه تركان اويغورى ( ميرهوند ، ص 450 ) و در سدهء دهم ميلادى فرمانرواى يانغى كنت ، يكى از سه شهر ترك‌نشين آسياى مركزى ( دوتاى ديگر : جند و خوار ) ، بوده است . اما يبغو على در اينجا\r\n","page_name":" 35 ","page_number":39},
  {"content":"\r\n\r\nروزى چنان رفت كه يبغو لشكر آراست تا رو سوى بلاد اسلام نهد ، اما امير يقاق مانع شد . از آن پس يبغو ، شاه تركان ، از در مخالفت درآمد و يقاق نيز بر سخت‌گيرى خود بيفزود و شاه تركان را سيلى زد ، [ و او نيز 
  ] به گرفتن و در بند كردنش [ فرمان داد 
  ] اما امير يقاق زورآور بود و در ريسمان [ خداوندى 
  ] چنگ در زد . بدين‌سان از اطراف يبغو بپراكندند و او را به سرايش بردند و كفتاروار در كنام خويش [ آرام گرفت 
  ] . يبغو ، سرگشته در كار و راى خويش ، كيد خود نهان داشت و به سراى امير يقاق رفت و او را با خود بر سر مهر آورد ، و اين ببود تا اينكه امير يقاق جان سپرد .\r\nپس از آنكه امير سلجوق ، فرزند امير يقاق ، به عنفوان جوانى رسيد ، شاه تركان سالارى سپاه و لقب سوباشى ، كه مراد ايشان از آن سپهسالار بود « 1 » ، به دو داد . در اين ميان همسر يبغو شوى خويش از او بيم مىداد و يبغو را مانع از آن بود كه دست از او بدارد و در كارها دستش گشاده دارد ، و خود از او در پرده نمىشد . همو روزى شوى خود را گفت كه پادشاهى سترون است و انبازى آن را نسزد ، و كار ملك بر تو راست نشود مگر به قتل سلجوق ، و آفتاب دولتت سربرنزند ، مگر با چشاندن جام مرگ به دو ، كه زود است كه از سراى شاهيت براندت و در هلاكت بكوشد « 2 » ؛ و اين‌همه را امير سلجوق مىديد و مىشنيد .\r\nپس از چندى امير برنشست و با سپاه خويش رو سوى ديار اسلام كرد « 3 » و به مذهب همايون حنفى درآمد « 4 » و سپس آهنگ جند كرد و عمال كافران را از آنجا براند و خود در آنجا\r\n\r\n\r\n","description":"","footnote":"\r\nهمان ابو الفوارس شاه ملك بن على ( درگذشته به سال 998 م ) است كه فرمانرواى شهر جند بود . در ابن اثير ( 9 / 162 ) و ابو الفدا ( 11 / 163 ) و ديگر منابع از خدمت او نزد شاه تركان سخن مىرود .\r\n( 1 ) . سوباشى ، فرمانده يا سركردهء سپاهيان ( ابن اثير 9 / 163 ) است . سوباشى غالبا در امور دولتى دخالت مىكرد و رودرروى هر حاكمى ، مگر يبغو ، مىايستاد . منصب سوباشى با مناصب طرخان ، ينيال و يغروش ( ياغليز ) در يك تراز بود .\r\nسلجوق به هنگام مرگ يقاق 18 سال داشت ، اما آغاجانوف ( 172 - 170 ) تصور مىكند كه سلجوق و يقاق يك نفراند و يقاق لقب سلجوق بوده است - كه لقب تمير يا يليغ نيز داشته است - اما اجماع همهء منابع ديگر در اينكه يقاق پدر سلجوق بوده است ، پذيرش تصور آغاجانوف را دشوار مىسازد .\r\n( 2 ) . ابن عبرى ( 1 / 292 ) مىافزايد كه او مىگفته است : چون اين جوان از اين زمان در برابر ما كار به رأى خويش كند ، چگونه خواهد بود آن هنگام كه كبير شود و به سنّ رشد رسد ؟ نيز ، نك . به : ابن اثير 9 / 162 .\r\n( 3 ) . در ابن عبرى ( 1 / 292 ) اينسان است كه سلجوق در نهان افراد قبيله‌اش را پيرامون خويش گرد كرد و كثيرى شتر و اسب و گوسپند با خود برداشت و به بهانهء ناكافى بودن چراگاه‌ها از توران ، يعنى سرزمين تركان ، به ايران رفت ، و اين در حوالى سال 375 ه بود .\r\n( 4 ) . در ابن عبرى ( 1 / 293 ) اين گونه است كه سلجوق به قبيلهء خويش گفت كه اگر به دين سرزمينى كه در آن\r\n","page_name":" 36 ","page_number":40},
  {"content":"\r\n\r\nقدرت گرفت . « 5 » او صد سال بزيست « 6 » و شبى در خواب ديد كه آتش بول مىكند و زبانه‌اش تا به شرق و غرب جهان مىرسد . از خوابگزار تعبير آن بخواست ، و او گفت : « از تبارت پادشاهانى در جهان آيند كه تا دوردست آن را مالك شوند » . امير سلجوق در جند جان داد و فرزندانى برجاى نهاد كه همان امير ميكاييل و امير موسى و امير يبغو ارسلان ، معروف به اسراييل ، بودند « 7 » و مسكنشان در ماوراء النهر ، در جايى به نام نوربخارا بود . « 8 »\r\nامير ميكاييل در خدمت سلطان غازى يمين الدوله ابو القاسم محمود بن سبكتكين - كه\r\n\r\n\r\n","description":"","footnote":"\r\nمنزل مىكنند ، يعنى اسلام ، درنيايند ، ياراى ماندن نخواهند داشت و حرمت نخواهند ديد . چون سلجوقيان اين قرار نهادند ، كس به شهر خوارزمى « زنداك » ، كه نزديك چراگاه‌هايشان بود ، فرستادند و از والى آن خواستند كه عالم دينى نزدشان فرستد . او چنين كرد و با فرستادن هداياى فراوان براى اين نودينان آنان را بشارت گفت . آنان سال‌ها در آنجا ماندند و شمارشان فزونى گرفت . اسلام آوردن ايشان در حوالى سال 382 ه ( 992 م ) بود . نك . به :\r\nعتبى 1 / 176 .\r\n( 5 ) . سلجوق و گروهش پس از اسلام آوردن به تعقيب كارگزاران يبغو در ناحيهء جند برآمدند و او را از ماليات‌گيرى از ساكنان آنجا بازداشتند . اندك زمانى بعد ، سلجوق لقب شاه غازى مىگيرد : ابن اثير ( 9 / 163 ) .\r\n( 6 ) . بنابه گفتهء ابن اثير ( 9 / 163 ) سلجوق 107 سال زندگانى كرد .\r\n( 7 ) . در رشيد الدين ( 2 / 5 ، 5 ) سلجوق را پنج فرزند است : اسراييل ، ميكاييل ، موسى يبغو ، يوسف و يونس .\r\nدر ابن عبرى ( 1 / 293 ) ميكاييل ، موسى يبغو ، ارسلان . در راوندى ( 146 ) اسراييل ، ميكاييل ، يونس و موسى يبغو .\r\nدر اينجا نام‌هاى تورانى فرزندان سلجوق ، كه برخى ريشهء مسيحى براى آن‌ها قايل‌اند ، نظرگير است .\r\nدانلوپ  ( DUNLOP )  ( 261 - 260 ) آن‌ها را از ريشهء يهودى ، و دخيل در زبان مسلمانان مىداند . دانلوپ علت ظاهرى آن را رسوخ آيين يهود در ميانهء خزران ، كه غزان را زير سلطهء خود داشتند ، مىداند . زكريا قزوينى ( 587 ) مىگويد كه غزان امت عظيمى از تركان هستند كه ترسايند و پرستشگاه دارند . دانلوپ ( 261 ) تصور مىكند كه احتمال دارد اين كنيسه بوده باشد .\r\n( 8 ) . پيش از راندن كارگزاران يبغو على از جند ، سلجوقيان مىكوشيدند تا از دشمنى ميان سامانيان ( 1005 - 819 م ) ، فرمانروايان خراسان و ماوراء النهر ، و قراخانيان ( 1211 - 992 م ) ، كه بر بخشى از ماوراء النهر و تركستان خاورى سلطه داشتند ، بهره گيرند ؛ وقتى قراخان ستوق بغراخان عبد الكريم ( درگذشته به سال 956 - 955 م ) بخارا را از سامانيان گرفت ، سلجوق فرزندش ارسلان را براى يارى سامانيان فرستاد . گرديزى ( 64 ) به كمك سلجوق به شاه سامانى ، اسماعيل دوم نوح المنتصر ( 1005 - 1000 م ) ، در سال‌هاى 1003 و 1004 م بر ضدّ ايلك خان نصر اشاره مىكند . ابن اثير ( 9 / 163 ) و گرديزى ( ص 49 و بعدى ) نيز چنين مىكنند .\r\nدر اوايل سال 1005 م دولت سامانيان ساقط شد و سرزمين‌هاى آن ميان قراخانيان و غزنويان تقسيم شد .\r\nاين زمان ، در اين گوشه از دنياى اسلام ، سلجوقيان نشيمن داشتند و با مسلمانان هم‌پيمان بودند . بدينسان ، ارسلان دخت فرمانروى قراخانى بخارا ، على تكين بن قراخان ، را به زنى گرفت و فرزندان ميكاييل ، ابو طالب طغرل بك محمد و ابو سليمان جغر بك داود ، از جانب ارسلان براى خدمت نزد على تكين روانه شدند و در نور بخارا منزل كردند : بندارى ( ص 55 ) و ابن اثير ( 9 / 163 ) و ابن جوزى ( 8 / 233 ) و جوزجانى ( 1 / 118 ) . نور ( اين زمان ، نور عطا ) در شمال بخارا واقع است و به جهت رباطهاى بسيارش موقعيتى راهبردى دارد . نك . به :\r\nياقوت 5 / 310 .\r\n","page_name":" 37 ","page_number":41},
  {"content":"\r\n\r\nخداى او را غريق آمرزش خويش كناد - بود . اتفاق را چنان شد كه سلطان يمين الدوله محمود بن سبكتكين از رود جيحون گذشت و سوى بخارا شد تا يارى قدرخان كند ، كه به جنگ با طوايف و فرگاه‌هاى قبيلهء معروف به قنق برخاست ، اما كسان و ستورانشان را بسيار ديد و از آسيب و آفت ايشان بيم كرد و سركردهء آنان ، امير ميكاييل بن سلجوق ، را بخواند و به دو پيغام كرد كه با اهل و قبيلتش به اقليم خراسان رود . « 1 » امير ميكاييل از اين كار تن زد و سلطان يمين الدوله محمود بن سبكتكين هم در خشم شد و بفرمود تا او را و گروهى از برجستگان قومش را بگرفتند ، و ايشان را در بند كرد و بفرمود تا آن طوايف را به جبر كوچ دهند . اين زمان حاجب ارسلان « 2 » به سلطان گفت : « من اينان را جنگاور و توانمند ، و راى را آن مىبينم كه انگشت ابهام هر كس از ايشان را كه از رود گذر كند قطع كنى تا از زيان آنان آسوده مانى و از خيانتشان بيمناك نباشى » . سلطان پاسخ داد : « چگونه با مسلمانانى كه بزهى ناكرده‌اند ، چنين كنم ؛ راستى را كه تو مردى سنگين‌دلى . » پس از آن ، وقتى آنان به تمامى از رود گذشتند و در خراسان مستقرّ شدند ، امير ميكاييل را رها كرد و او را با احترام نزد ايشان فرستاد .\r\nامير ميكاييل به عميد خراسان ، ابو سهل « 3 » ، نزديك شد و سه اسب و ده شتر تنومند و سيصد گوسپند به دو پيشكش داد و از او خواست تا آنان را در يكى از مرغزارهاى خراسان مسكن دهد .\r\nعميد هم آنان را در مرغزار دندانقان « 4 » مسكن داد و ايشان در آنجا مقام كردند . سلطان غازى يمين الدوله ابو القاسم محمود بن سبكتكين - كه خداى او را غريق آمرزش خويش كناد - در ربيع الاخر سال چهارصد و بيست و دو ، و در حالى بمرد كه از [ اسكان 
  ] تركان ، ياران فرزندان سلجوق در سرزمين خود پشيمان ، از ايشان هراسان ، و از مكانتشان ناخشنود بود . « 5 » پس از\r\n\r\n\r\n","description":"","footnote":"\r\n( 1 ) . در ابن اثير ( 9 / 163 ) اين گونه است كه ميكاييل بن سلجوق در جنگ با تركمانان كشته شد . در اينجا نويسندهء ما ( حسينى ) ميان ميكاييل و اسراييل خلط مىكند ، و بنابراين بايد نام اسراييل را به جاى ميكاييل گذارد .\r\nبه سال 416 ه سلطان محمود با فرمانرواى قراخانيان شرقى ، قدرخان يوسف ، بر ضدّ برادر او ، على تكين ، و با هدف تصرّف ماوراء النهر هم‌پيمان شد . محمود در سر راهش به بخارا به گروهى از سلجوقيان برخورد . چه بسا محمود ، از بيم هم‌پيمانى ميان سلجوقيان و على تكين ، تصميم به اسكان سلجوقيان در خراسان گرفته باشد تا به گمان خودش بتوانند در آنجا پاسدار مرزهاى دولت غزنوى باشند : راوندى ص 146 و 147 و 148 و بندارى ص 92 - 91 و جوزجانى 1 / 118 .\r\n( 2 ) . حاجب ( در راوندى : جازب ) ارسلان : ابو الحارث ارسلان - سپهسالار سلطان محمود ، او والى توس و خراسان بود .\r\n( 3 ) . ابو سهل احمد بن حسن حمدونى ( در بيهقى ، حمدوى ) عميد خراسان بود . نك . به : بندارى ( ص 5 ) .\r\n( 4 ) . در اصل ، دن دانقان . در باب دندانقان ، نك . به : ياقوت 2 / 477 .\r\n( 5 ) . در جوزجانى ( 1 / 119 و بعدى ) اين گونه است كه سلطان محمود چهارهزار تن از خاندان سلجوقى را\r\n","page_name":" 38 ","page_number":42},
  {"content":"\r\n\r\nدرگذشت سلطان محمود فرزندش ، ابو سعيد مسعود بن محمود بن سبكتكين ، شاهى يافت و از غزنه سپاهى به جانب ايشان روانه ساخت تا با آنان كارزار كند ، كه از برابر اين سپاه گريختند و بسيارى از ايشان اسير شدند و به قتل آمدند . او بزرگ سركردهء آنان را ، كه نامش امير يبغو ارسلان و معروف به اسراييل بن سلجوق بود ، به اسارت گرفت . او را به غزنه فرستادند و در دژى در بند كردند و او در آنجا بمرد و دو فرزند ، كه يكى از آن‌دو قتلمش بود ، از او بماند . « 1 »\r\n\r\n\r\n","description":"","footnote":"\r\nبه رهبرى اميرانشان - يغمر ؛ بوقه ؛ كوكتاش ؛ قزل ؛ منصور ؛ اناس اوغلو ( اوغلى ) - از جيحون گذرانيد و آنان را در مناطق مختلف خراسان - در فراوه ، سرخس و ابيورد - جاى داد . نك . به : گرديزى ( ص 85 - 84 ) و نيشابورى ( 14 - 13 ) و بندارى ( 5 ) . « تركمانان عراقى » ، كه بيهقى و ابن اثير از ايشان سخن مىكنند ، در شمار اين سلجوقيان بودند . آنان را ازاين‌رو اين نام نهادند كه در عراق فارس منزل كردند و گروه‌هاى مستقل و بزرگى از ايشان در آنجا باقى ماندند .\r\n( 1 ) . در منابع بعدى اين رخدادها به روزگار سلطان محمود مربوط مىشود . بااين‌همه ، بندارى ( 7 - 6 ) و نويسندهء ما ( حسينى ) به وقوع آن‌ها در روزگار سلطان مسعود اشاره دارند . راوندى مىنويسد كه وقتى سلطان محمود از نيروى ارسلان ( اسراييل ) آگاه شد ، از رودررويى با وى تن زد . از پى آن ، راوندى از زبان ارسلان اين سخن را مىآورد كه اگر سلطان محمود را فيل است ، ما را تير است و اگر جنگ در ميان ما درگيرد ، ضامنيم كه سپاهش را به غربالى بدل كنيم . در گرديزى ( 66 ) اينسان است كه ارسلان ( اسراييل ) در برابر سلطان هيچ مقاومتى نكرد و به صحرا گريخت ، اما بعدا گرفتار آمد . پيشتر نيز شايع گشته بود كه هم‌پيمان ارسلان ، على تكين ، گريخته است ، اما معلوم شد كه سلجوق‌زادگان ، اسراييل و گروهش ، به صحرا گريخته و در ميان شن‌ها نهان گشته‌اند .\r\nسلطان محمود گروهى از پى ايشان فرستاد كه جاى آنان معلوم كردند و ايشان را نزد وى آوردند .\r\nدر منابع ديگر اين گونه است كه سلطان محمود به‌خوبى از نيرو و شمار فراوان سلجوقيان آگاه بود . ازاين‌رو بر آن شد كه ارسلان را گرفتار آورد ، با اين نيرنگ كه كس به نزدش فرستاد تا او را آگاه كند كه محمود و مسلمانان به حملات پياپى به هند دست‌برده‌اند و مردم بسيارى در قلمرو اسلام در اين يورش‌ها دستى دارند ، و اين در حالى است كه او ( يعنى سلطان محمود ) در هيچ‌يك از ايشان ( سلجوقيان ) ميلى به انبازى در اين خجسته كارها نمىبيند و آنان فوجى براى اين كار نمىفرستند . ازاين‌روست كه او سخت سرگشته است و اميد دارد كه ميان خود و ايشان دوستى و راستى بنياد كند ، و از آنجا كه اين زمان راه دورى در ميان آنان است ، بايد كه فرماندهء خود را بفرستند تا در اين ضروريّات گفتگو رود .\r\nسلجوقيان تا مضمون اين نامه دانستند ، اسراييل را در رأس ده‌هزار سوار نزد سلطان فرستادند . محمود چون از اين سپاه آگه شد ، نامهء دومى نبشت و در آن به ياد اسراييل آورد كه اكنون نيازى به اين سپاه نيست ، و بايد كه تنها بيايد . اسراييل هم تنها با سيصد سوار نزد وى رفت : رشيد الدين ( 11 / 5 ، 5 ) و راوندى ( 148 ) . وقتى ارسلان به سمرقند درآمد ، در برابر سلطان محمود زمين بوسيد ، كه « او را اكرام تمام كرد و با خويشتن بر تخت نشاند و تقريب و ترحيب و پرسش نيكو كرد و در اثناى سخن گفت : ما را هروقت به هندوستان به غزو كافران لشكرى گران مىبايد ، بلاد خراسان معطل و مهمل مىماند . آرزو چنان است كه ميثاقى و استظهارى تمام باشد تا اگر از طرفى خصمى برخيزد و فتنه انگيزد كه به مددى محتاج شويم ، استعانت به خيل شما كنيم . » اسراييل در پاسخ گفت : « از جانب ما در بندگى تقصيرى نباشد . . . » و محمود گفت : « اگر حاجت افتد ، به چه نشان ما را مدد\r\n","page_name":" 39 ","page_number":43},
  {"content":"\r\n\r\nپس از چندى آنان از سلطان خواستند تا برايشان مهر آورد و ياريشان كند ، كه مهر نياورد و يارى نكرد . چو ايشان آزادسازى گروگان خود نتوانستند و حبسشان پايدار بماند ، جام نوميدى دركشيدند و دشمنى در ميانشان راه يافت و هر خسى در ايشان طمع بست ؛ سهربان سلطان مسعود در توس هم شبانه بر سر آنان رفت تا ستورانشان براند . « 1 » پس از چندى امير ميكاييل بن\r\n\r\n\r\n","description":"","footnote":"\r\nرسد . . . و چه‌قدر بود ؟ » .\r\nاسراييل كمان خود را در بازو افكنده و دو تير به بند قبا فرو زده بود . يكى از آن‌ها را برگرفت و به محمود داد و گفت : « به وقت احتياج اين به خيل ما فرست ؛ تو را صدهزار سوار مدد رسد . . . » . محمود گفت : « اگر بسنده نيايد . . . ؟ » . اسراييل تير ديگر برگرفت و نزد محمود نهاد و گفت : « اين را به بلخان‌كوه فرست ؛ تو را پنجاه‌هزار سوار مدد آيد . . . » . محمود گفت : « اگر بسنده نيايد . . . ؟ » . اين زمان اسراييل كمان خود به او داد و گفت : « به نشان به تركستان فرست . اگر دويست‌هزار سوار خواهى ، بيايد » . نك . به : رشيد الدين 11 / 5 ، 89 و راوندى 148 .\r\nاين گفتگو خطر سلجوقيان را براى غزنويان بر محمود آشكار ساخت . ازاين‌رو بر آن شد كه كار با آنان يكسره كند ؛ اسراييل را گرفت و در دژ كاليجار در بند كرد ( ابن اثير 9 / 163 و راوندى 149 ) ، و بنابه گفتهء نيشابورى ( 12 ) اين دژ در ملتان بود . در ياقوت ( 4 / 478 ) كاليجار ( كليجرد ) ، « دژ استوار و بزرگى است در ميانهء خوزستان و لرستان ، و ميان آن و اصفهان دو منزل راه . » در گرديزى ( 85 - 84 ) غزنويان پس از حبس ارسلان اسراييل جمع قبايل سلجوقى مىپراكنند و آنان را نابود مىسازند .\r\nحبس ارسلان به سال 1025 م بود و او هشت سال در بند بماند . دو تن از سواران تركمان او ، كه در كار سقايت و آبرسانى به دژ بودند ، كوشيدند تا او را فرار دهند ، ولى با وجودى كه او را تا مسافتى از دژ بيرون بردند ، اين كوشش ناكام ماند . وقتى كارشان از پرده بيرون افتاد ، اسراييل به آن تركمانان گفت : « از من طمع ببريد و برادرانم را بگوييد كه در طلب ملك بكوشيد و اگر ده بارتان بشكنند ، نوميد مشويد و برمگرديد كه اين پادشاه مولىزاده است ؛ نسبى ندارد و غدّار است . ملك بر وى نماند و به دست شما افتد . » راوندى ( 151 ) و بندارى ( 5 ) و رشيد الدين ( 1 / 5 ، 11 - 9 ) . ارسلان به سال 1032 م در تبعيد درگذشت .\r\nفاردان ( 118 ) مىنويسد كه محمود از رود جيحون گذشت و به سرزمين قاسان رفت و از آنجا انبوهى اسير به خراسان آورد . در جاى ديگرى ( 120 ) يادآورى مىكند كه وقتى محمود با فتحى عظيم بازگشت ، امير ترك ، يبغو ارسلان ، را با خود به خراسان آورد و در زنجير كرد . اين زمان قوم او بيامدند و خواستار بازگشت يبغو شدند ، اما بازگرداندنش بنتوانستند .\r\n( 1 ) . پس از مرگ ارسلان ، بخشى از سلجوقيان در پيرامون بخارا ماندند ، اما اينان نيز در معرض سركوبى سلطان محمود آمدند . پس از آن ، جمع انبوهى از سلجوقيان منزل ساختن در خراسان را آغاز نهادند ، كه شهربان خراسان ، ابو الحارث ارسلان حاجب ، با آن مخالفت كرد . بااين‌همه ، سلجوقيان براى رها شدن از فشارهاى وى عميد خراسان ، ابو سهل حمدونى ، را واسطه ساختند و او هم ، در برابر هداياى كلان ايشان ، چراگاه‌هاى بسيارى در پيرامون دندانقان بدانان بخشيد : ( گرديزى ، 71 ) .\r\nپس از مرگ سلطان محمود ، سلطان مسعود به سلطنت رسيد ( 1041 - 1030 م ) ، كه گروه‌هاى سلجوقى زير فرمان يغمر و بغاوقزل كوكناش را به سپاه ملحق ، و حاجب كاخ ، خمار تكين تور شاه ، را سركردهء اين سپاه ساخت ( بيهقى ، 462 ) . سپاهى را كه اينسان از براى اهداف كين‌خواهانه شكل گرفت ، به بلوچستان فرستادند ، ولى سپاهيان سلجوقى سر بر هيچ آستانى نمىسودند و اين به سبب ناراحتى آنان از دست فرماندهء غزنوىشان بود .\r\n","page_name":" 40 ","page_number":44},
  {"content":"\r\n\r\nسلجوق درگذشت و اميرزادگان ، امير يبغو و جقر بك داود « 1 » و طغرل بك محمد ، از او بماندند ، كه قبايل و تركان به يكبارگى بر فرزند ارشدش ، ابو طالب طغرل بك ، گردآمدند . « 2 » سلطان مسعود كه فزونى شوكت ، و چيرگى ايشان بر شهرها شنيد ، بر بال ابر برنشست و به نيشابور درآمد . « 3 » اين زمان وزير به دو گفت : « به استمالت و خلعت ، سلجوقيان را خوشدل ساز و نسا و پيرامون آن و رباط فراوه و جز آن را بديشان ده » . سلطان بر وزير تهمت نهاد كه بدانان گرويده است ، و او را به بند كشيد . سپس لشكرى آراست و سالارى آن به سالار بكتغدى حاجب « 4 » داد و آنان را به جانب سلجوقيان فرستاد ، كه چون اين سپاه نزديك ايشان رسيد ، پشت بدادند و چادر و سلاح و متاع خويش در مساكن خود وانهادند و در دره‌ها و شكاف كوه‌ها كمين كردند . آنگاه چو سپاه سلطان\r\n\r\n\r\n","description":"","footnote":"\r\nآنان از همين‌رو بر آن شدند كه بر ضدّ سلطان مسعود دسيسه كنند ، كه ايشان را گرفت و كشت ، و بر كين سلجوقيان افزود . سلجوقيان در سال‌هاى 1031 و 1033 و 1034 م حملاتى به فراوه و گرگان و هند و خراسان و سرخس صورت دادند ، ولى اين حملات به سختى سركوب شد ( گرديزى ، 98 ) .\r\n( 1 ) . نام جقر بك ( جقر : كسى كه دو چشم خاكسترى دارد ) نامى است محتمل ، ولى همهء پژوهندگان اين نام را جغر بك مىخوانند ( جغر : پرندهء شكارى ) ( 1060 - 990 م ) .\r\n( 2 ) . در آغاز ماه مه سال 1035 م سلجوقيان با ده‌هزار سوار به رهبرى طغرل بك و برادرانش از مرو رهسپار نسا شدند ، و نامه‌اى به نزديك عميد خراسان ، ابو الفضل ابن مغرّ سورى ، فرستادند كه متن آن چنين بود ( بيهقى ، 504 - 503 ) :\r\n« الى حضرة الشيخ الرئيس الجليل السيد مولانا ابى الفضل سورى ، من العبيد يبغو و طغرل و داود ، موالى امير المؤمنين ؛ ما بندگان را ممكن نبود در ماوراء النهر ، در بخارا بودن ، كه على تكين تا زيست ، ميان ما مجاملت و دوستى و وصلت بود . امروز كه او بمرد ، كار با دو پسر افتاد ، كودكان كارناديده ، و تونش كه سپاه سالار على تكين بود ، بديشان مستولى و بر پادشاهى و لشكر ، و با ما وى را مكاشفت‌ها افتاد ، چنان كه آنجا نتوانستيم بود ، و به خوارزم اضطراب بزرگ افتاد به كشتن هارون ؛ ممكن نبود آنجا رفتن . به زينهار خداوند عالم ، سلطان بزرگ ولىّ النعم ، آمديم تا خواجه پايمردى كند و سوى خواجهء بزرگ ، احمد عبد الصمد ، بنويسد و او را شفيع كند كه ما را با او آشنايى است ، و هر زمستانى خوارزمشاه آلتونتاش - رحمه اللّه - ما را و قوم ما را و چهارپاى ما را به ولايت خويش جاى دادى تا بهارگاه ، و پايمرد خواجهء بزرگ بودى تا اگر رأى عالى بيند ، ما را به بندگى پذيرفته آيد ؛ چنان كه يك تن از ما به درگاه عالى خدمت مىكند و ديگران به هر خدمت كه فرمان خداوند باشد قيام كنند و ما در سايهء بزرگ وى بياراميم و ولايت نسا و فراوه كه سر بيابان است به ما ارزانى داشته آيد تا بن‌ها آنجا بنهيم و فارغ‌دل شويم و نگذاريم كه از بلخان‌كوه و دهستان و حدود خوارزم و جوانب جيحون هيچ مفسدى سر برآرد ، و تركمانان عراقى و خوارزمى را بتازيم ، و اگر - العياذ باللّه - خداوند ما را اجابت نكند ، ندانيم تا حال چون شود كه ما را بر زمين جايى نيست و نمانده است ، و حشمت مجلس عالى بزرگ است . زهره نداشتيم بدان مجلس بزرگ چيزى نبشتن ؛ به خواجه نبشتيم تا اين كار به خداوندى تمام كند - انشاء اللّه عزّ و جلّ » .\r\n( 3 ) . سلطان مسعود در روز دوشنبه ، 22 رجب سال 426 ه ( 3 ژوييهء سال 1035 م ) به نيشابور بازگشت : بيهقى 510 .\r\n( 4 ) . بكتغدى ، حاجب سالار و فرماندهء نگاهبانان مسعود بود .\r\n","page_name":" 41 ","page_number":45},
  {"content":"\r\n\r\nبدان خرده غنايم پرداخت ، از كمينگاه‌هايشان به‌درآمدند و تير انداختند و تيغ در ميانشان نهادند ، و بدينسان سپاه سلطان به نيشابور گريخت . « 1 »\r\nپس از چندى فرستادهء اميران سلجوقى بيامد و از وزير خواست تا نزد سلطان به پايمردى ايشان برآيد . سلطان هم قاضى صينى را روانه كرد و آنان را به خلعت و ولايت نواخت و ايالت دهستان را به امير جقر بك داود ، ايالت فراوه را به يبغو ، و به يكايك ايشان لقب دهقان داد . « 2 » اما سلجوقيان به تحقير آن فرستاده و آن خلعت‌ها برآمدند « 3 » و طغرل بك به كاتب گفت تا به سلطان به پاسخ چنين نويسد : « پاسخش داده خواهد شد » ؛ و در پاى نامه نبشت : « بگو خداوندا ، اى فرمانفرماى هستى ، به هركس كه خواهى فرمانروايى بخشى و از هركس كه خواهى فرمانروايى بازستانى ؛ و تويى كه هركس را كه خواهى گرامى دارى و هركسى را كه خواهى خوار كنى ؛ [ سررشتهء 
  ] خير به دست توست ؛ تو بر هر كار توانايى » . « 4 » مردمان از اين سخن در شگفت آمدند .\r\nسلطان هم چو اين نامه به دو رسيد ، از سوى خود اميرى با سه‌هزار سوار به نيشابور نزد سورى فرستاد و او را بفرمود تا از خراج نيشابور و نواحى آن بديشان دهد .\r\nپس از چندى سلطان در روز شنبه ، نوزدهم ذى القعدهء سال چهارصد و بيست و شش رو به راه هرات نهاد و از پس آن به بلخ كوچيد و سالارى حاجبان به سوباشى داد . « 5 » اين زمان ، پياپى\r\n\r\n\r\n","description":"","footnote":"\r\n( 1 ) . اين نبرد در شعبان سال 426 ه ( سال 1035 م ) در صحراى ميان فراوه و شهرستان رخ داد . سلجوقيان بر گنجينهء سلطان كه ده‌ميليون دينار ، و سلاح و جامه و كالا و چهارپا در آن بود ، دست يافتند ( بندارى 7 و راوندى 156 ) . در اين نبرد بكتغدى سالار گريخت و فرماندهء ديگر غزنوى ، حسين بن على ميكاييل ، به اسارت آمد ( بيهقى 518 - 517 و رشيد الدين 2 / 5 ، 14 - 13 ) . بنابه گفتهء بيهقى اين جنگ در 21 شعبان سال 426 ه رخ داده است . اين نخستين ضربهء زورمند بر اين دولت بود و تا پايان كار آن ضربات ديگرى از پىهم به دنبال آن آمد .\r\n( 2 ) . درخصوص مأموريت قاضى صينى و شخص او ، نك . به : ( بيهقى 528 - 526 ) به فرمان سلطان ، دهستان را به اقطاع به داوود ، نسا را به طغرل بك ، و فراوه را به يبغو ، و به يكايك ايشان لقب دهقان دادند . اين لقب به فرماندهء قبايل كوچروى تركمان راجع است . دهستان ، منطقه‌اى است بر كرانهء خاورى درياى خزر . فراوه ، دهى است از توابع نسا ، در ميانهء دهستان و خوارزم : ياقوت 4 / 245 .\r\n( 3 ) . بيهقى ( 529 ) مىنويسد كه وقتى صينى از نزد سلجوقيان بازگشت ، با وزير و صاحب ديوان رسائل خلوت كرد و بديشان گفت : « سلطان را عشوه‌دادن محال باشد . اين قوم را بر بادى عظيم ديدم ، اكنون كه شدم ، و مىنمايد كه در ايشان دميده‌اند ، و هرچند عهدى كردند ، مرا كه صينىام ، بر ايشان هيچ اعتماد نيست ، و شنيدم كه به خلوت‌ها استخفاف كردند و كلاه‌هاى دو شاخ را به پاى بينداختند ، و سلطان را كار رفتن سوى هرات پيش نبايد گرفت به جدّ ، نبايد كه خللى افتد . من از گردن خويش بيرون كردم » .\r\n( 4 ) . سورهء آل عمران ، آيهء 26 .\r\n( 5 ) . بنابه گفتهء بيهقى ( 531 - 530 ) ، سلطان مسعود در روز يكشنبه ، 19 ذى القعدهء سال 427 ه به جانب\r\n","page_name":" 42 ","page_number":46},
  {"content":"\r\n\r\nنامه‌هاى سورى به سلطان مىرسيد ، مضمونش آنكه اميران سلجوقى راه بر عاملان خراج گرفته‌اند ، و او بر اين‌همه چشم مىپوشيد و آن‌ها را ناديده مىگرفت . چندى بعد سلطان ، امير الحجّاب سوباشى را با ده‌هزار سوار به خراسان گسيل كرد و سورى عميد را بفرمود تا ساز و برگ سپاه او فراهم كند . « 1 » خود نيز در روز شنبه ، يكم رجب سال چهارصد و بيست و هفت از بلخ رو سوى غزنه آورد و عيد قربان را در آنجا گذراند . ولايت هند را به فرزندش ، امير مجدود ، داد و فرزند ديگرش مودود را روانهء بلخ كرد و امارت بلخ و طخارستان را به دو وانهاد . « 2 » پس از آن از غزنه برفت و چهارم محرم سال چهارصد و بيست و هشت به تكيناباد فرود آمد و ايالت خوارزم را به شاه ملك جندى « 3 » داد .\r\nشاه ملك رهسپار سرزمين خوارزم شد و اسماعيل بن خوارزم شاه « 4 » به مقابلهء او رفت . آن دو با هم روياروى شدند و كارزار كردند و مدت دو ماه جنگ ميان آنان ادامه يافت تا اينكه اسماعيل شكست خورد و به اميران سلجوقى پناهنده شد . پس از چندى عميد ابو سهل حمدونى هم به همراه تاش‌فراش و سپاهى كه روى زمين يكسره مىپوشاند ، راهى اصفهان شد . ملك علاء الدوله ابو جعفر گريخت و آن دو خزاين و سراى وى تاراج كردند . « 5 » سپاه تاش‌فراش هم\r\n\r\n\r\n","description":"","footnote":"\r\nهرات رفت و در 4 محرم سال 427 ه در بلخ آمد و در دهم صفر سال 427 ه حاجب سوباشى را منصب حاجب بزرگى داد و « خلعتى تمام از علم و منجوق و طبل و دهل و كاسه و تخت‌هاى جامه و خريطهاى سيم و ديگر چيزها كه اين شغل را دهند » بيهقى 534 .\r\n( 1 ) . بنابه گفتهء بيهقى ( 536 - 535 ) ، همراهان سوباشى ده‌هزار سوار و پنج‌هزار پياده بودند . سلطان به سورى ، صاحب ديوان خراسان ، تكليف كرد كه زاد راه اين سپاهيان را فراهم كند « تا لشكر را بينوايى نباشد و خراسان از تركمانان خالى كرده شود به زودى » .\r\n( 2 ) . امير مجدود در ماه اوت سال 1036 م به حكومت هند رسيد .\r\nابو الفتح شهاب الدوله مودود ( 1050 - 1041 م ) ، سلطان غزنوى بود . او دخت جغر بك داوود را به زنى داشت .\r\nطخارستان ( در اصل : طخيرستان ) ، ايالت پهناور و بزرگى است از نواحى خراسان ، بزرگترين شهر آن طالقان است . نك . به : ياقوت 4 / 23 .\r\n( 3 ) . شاه ملك جندى در نيمهء نخست سدهء يازدهم ميلادى فرمانرواى جند ، و « دشمنى بزرگ » براى سلجوقيان بود ( بيهقى 475 ) و ميان آنان « تعصّب قديم و كينهء صعب و خون بود » : بيهقى 751 - 749 .\r\nتكيناباد شهرى است كه در جاى شهر كنونى قندهار در افغانستان واقع بود .\r\n( 4 ) . اسماعيل بن خوارزمشاه ، اسماعيل خندان فرزند التونتاش است . او مستقل از غزنويان ، و يار سلجوقيان بود ( 1041 - 1035 م ) . اسماعيل در 28 ماه مارس سال 1041 م به همراه نزديكانش از خوارزم به نزد سلجوقيان گريخت .\r\n( 5 ) . اين تاراج در هشتم ذى القعدهء سال 427 ه رخ داد : بيهقى 540 .\r\n","page_name":" 43 ","page_number":47},
  {"content":"\r\n\r\nكتابخانهء شيخ حكيم ابو على بن سينا ، وزير ملك علاء الدوله - كه بخشايش خداى بر او باد - را چپاول كردند و بيشتر تصانيف و كتب آن را به كتابخانهء غزنه بردند ، و اين‌ها در آنجا ماند تا اينكه كسان ملك الجبال حسين بن حسن « 1 » در آن‌ها آتش زدند .\r\n\r\nروانه كردن سپاه سوباشى به جنگ اميران سلجوقى\r\nپس از چندى وزيران و اميران بر سلطان خرده گرفتند كه به خراسان عنايتى اندك دارد و كار اميران سلجوقى را خرد مىشمارد ، و اين آنان را گستاخ مىكند و به ملك غزنه طمعكار . « 2 » سلطان\r\n\r\n\r\n","description":"","footnote":"\r\nتاش‌فراش ، سپهسالار غزنوى بود . سلجوقيان او را در ميانهء محاصرهء رى در ماه مارس سال 1038 م ( سال 429 ه ) كشتند : بيهقى 582 - 581 .\r\nعلاء الدوله ابو جعفر محمد بن كاكويه ( 1041 - 1008 ) فرمانرواى اصفهان و يزد و نهاوند و همدان بود . به سال 1029 م دوستى خويش با غزنويان را آشكار كرد و در سال 1034 م بر ضدّ ايشان شوريد و اعلان استقلال نمود .\r\n( 1 ) . علاء الدين حسين ( در اصل : حسن بن حسين ) بن عز الدين حسين ، معروف به جهانسوز ، از فرمانروايان دولت غور بود ( او به سال 1161 م درگذشت ) . وى غزنه را به سال 1149 م آتش زد . نك . به : راوندى 266 .\r\n( 2 ) . پس از شكست غزنويان در ژوئيهء سال 1035 م ، سلجوقيان در روابط خويش با آنان با استقلال بيشترى رفتار كردند و مطالباتشان ، به‌ويژه مطالبات ارضى ، را افزايش دادند . آنان در 19 محرم سال 428 ه اين نامه را به نزد سلطان مسعود فرستادند ( بيهقى 545 - 544 ) :\r\n« از ما تا اين غايت هيچ دست‌درازى نرفته است ، اما پوشيده نيست كه در خراسان تركمانان ديگراند و ديگر مىآيند كه راه جيحون و بلخان‌كوه گشاده است ، و اين ولايت كه ما را داده آمده است ، تنگ است و اين مردم را كه داريم ، برنمىگيرد . بايد كه خواجهء بزرگ [ احمد بن عبد الصمد 
  ] به ميان كار درآيد و درخواهد از خداوند سلطان تا اين شهرك‌ها كه به اطراف بيابان است ، چون مرو و سرخس و باورد ، ما را داده آيد . چنان كه صاحب بريدان و قضات و صاحب ديوان خداوند باشند و مال مىستانند و به ما مىدهند به بيستگانى تا ما لشكر خداوند باشيم و خراسان پاك كنيم از مفسدان ، و اگر خدمتى باشد به عراق يا جاى ديگر تمام كنيم و به هر كار دشوارتر ميان بنديم ، و سباشى حاجب و لشكر به نشابور و هرات مقام كنند ؛ اگر قصد ما كنند ، ناچار ما را به دفع آن مشغول بايد شدن ، و حرمت از ميان برخيزد . التماس ما اين است ؛ راى عالى برتر » .\r\nاز اين نامه پيداست كه سلجوقيان دانسته بودند كه دولت غزنويان چندان زورمند نيست ، و مىتوان با آنان از موضع قدرت سخن كرد . در 24 نوامبر سال 1036 م چاپارهاى هرات و بادغيس و غرجستان اعلان كردند كه « داوود تركمان با چهارهزار سوار ساخته از راه رباط رزن و غور و سياه‌كوه قصد غزنين كرد » ( بيهقى 546 ) ، و در 13 ژانويهء سال 1037 م خبر رسيد كه تركمانان در خراسان‌اند و شهر تون را تاراج كرده‌اند ( بيهقى 560 ) ، و در\r\n","page_name":" 44 ","page_number":48},
  {"content":"\r\n\r\nهم لشكرى بسيجيد و سوباشى را ، كه از مرغى جبون‌تر بود ، بر سر ايشان گماشت . او يكچند به نيشابور بماند ، و در اين مدت سلجوقيان راه بر مردمان مىگرفتند و كالاى قافله‌ها مىبردند تا در اطراف تشويش افتد و اميران سلجوقى بر آن نواحى چيره آيند . اين ببود تا امير جقر بك از گرانى قيمت‌ها كه مسلمانان بدان گرفتار بودند ، آگه شد و به دشت باورد « 1 » بازگشت و اين تنگ‌حالى به فراخ‌بالى بدل كرد . سلطان مسعود بن محمود بن سبكتكين هم كه مىخواست تا به خراسان رود ، از آنجا كه علوفهء سپاه اندك بود ، زمستان را در بست و تكيناباد بماند . سوباشى نيز به هرات پناه برد . « 2 »\r\nيكچند پس از آن امير جقر بك به ناگهان بر مرو بتاخت و در آنجا مقام كرد ، كه سوباشى با سپاهى گران و خروشان به جانب وى شتافت و سه روزه راه به دو رسيد . امير جقر بك از برابر سوباشى گريخت و آهنگ ازكاه و شاوشكان نمود و امير جوزجانان را كه بر او تاخته بود ، شكست داد و سپاهش پراكند . امير جوزجانان را پس از جنگ كشته يافتند « 3 » و سوباشى كه اين خبر شنيد ، خواب از سرش پريد و دل از دنيا بريد ، و هم دراين‌حال سپاهيان سلجوقيان در اطراف خراسان پراكنده بودند . اين زمان نامه‌هاى فريادخواهانهء سورى پياپى به سلطان مىرسيد و سلطان هم ازاين‌رو به سوباشى نامه كرد كه : « من ايالت خراسان به تو داده‌ام تا پرنده از نخلش\r\n\r\n\r\n","description":"","footnote":"\r\nمارس سال 1038 م اعلان شد كه تركمانان در اوايل فصل زمستان طالقان و فارياب را تاراج ، و رى را محاصره كرده و سپهسالار تاش‌فراش ( طاش‌فراش ) را كشته‌اند ( بيهقى 582 - 581 ) ، و در آوريل سال 1038 م سلطان مسعود به سوباشى فرمان داد كه به جنگى قاطعانه با تركمانان درآيد ، و در 30 ماه مه سوباشى با سپاهى گران پاى در راه سرخس نهاد : بيهقى 586 - 585 و 590 .\r\n( 1 ) . باورد شهرى است در خراسان ، در ميانهء سرخس و نسا : ياقوت 1 / 333 .\r\n( 2 ) . سوباشى به همراه بيست تن از غلامانش كه با او گريخته بودند ، پس از شكست از سلجوقيان در جنگ 10 ژوئيهء سال 1038 م در هرات پنهان شد . « جنگى رفت مرا با مخالفان كه از آن صعب‌تر نباشد ؛ از بامداد تا نماز ديگر . راست كه فتح برخواست آمد . ناجوانمردان يارانم مرا فروگذاشتند تا مجروح شدم و به ضرورت ببايست رفت - براين‌حال كه مىبينيد » : آنسان كه سوباشى در هرات در نامه‌اى به مسعود بازمىگويد : بيهقى 592 .\r\nبست ، شهرى است در ميانهء سيستان و غزنين و هرات ( ياقوت 1 / 419 - 414 ) . اين زمان ، شهر فالاى بست است در افغانستان .\r\n( 3 ) . يورش جغرى بك در 6 آوريل ( نيسان ) سال 1039 م واقع شد .\r\nاندخود ( ازكاه ) شهرى است در ميانهء بلخ و مرو ، بر كنارهء بيابان ( ياقوت 1 / 260 ) . شاپورگان ( شاوشكان ) دهى است در مرو ، كه با آن چهار فرسنگ فاصله دارد ( ياقوت 3 / 316 ) و اكنون بشرقان است .\r\nجوزجانان و جوزجان نام شهرستان پهناورى است از شهرستان‌هاى بلخ در خراسان ، و در ميانهء مرو الرود و بلخ واقع است ( ياقوت 2 / 182 ) . در زمان مورد بحث ، انوشتكين نوبتى فرمانرواى جوزجانان بود .\r\n","page_name":" 45 ","page_number":49},
  {"content":"\r\n\r\nو مگس از كندويش برانى ؛ پس در خراسان واليانه بگرد تا رعايا رام تو باشند ، چونان كه جرب رام پزشك است . » سوباشى هم به نيشابور رفت ، اما چو يك شبانه‌روز در آنجا خوراك نيافت ، شخصى به نام حاجب پاك‌روب را در آنجا گذاشت و خود به دهستان بازگشت ، كه او همان است كه خراسان را به جاروب مصادره روفت و براى كس خرده‌گياهى باز نگذاشت . يكچند پس از آن سوباشى به سلطان نامه كرد كه :\r\nاما بعد ؛ اميران سلجوقى جماعتى هستند كه تيغ‌هاشان زبان ايشان است و دهان‌هاشان نوك آن تيغ‌ها ، و به همين‌ها هر بيشه و گوشه‌اى را در معرض تيغ برّان آورده‌اند . باده‌گسارى و گوش به پرده‌ها و نغمه‌ها سپردن بنگذاشت كه هم در آغاز دست ايشان كوتاه كنى ، و اينك اين دولت پيرى سالخورده گشته است و پيرى را چاره نيست . قول ناصحانت نيز چنان تباه شد كه سخن ناشنودن نزدت ستوده آمد و شرّ را در آغازش خرد پنداشتى . رنگ رخساره خبر مىدهد از حال درون ؛ آن را كه دل در گرو خم باده و آواز زنان است ، به شاهيش دسترس نيست . سلجوقيان جماعتى هستند كه آيين كارزار با جانشان در پيوند است و پيش از اين در شمار ضعيفان سرزمين ما بودند ، چونان قارون كه از قوم موسى - كه درود خدا بر او باد - ولى بر او بشوريد . اينان با وجود گستردگى سرزمينشان بىنوايند و فنا و هلاك خويش در نظر نمىآرند ، و هر راهى را كه بديشان رسد به نيزه و تير بسته‌اند ، و سوارانى دارند كه تحصيل مرگ مىكنند ؛ گويى كه نه مردمانند .\r\nسلطان‌نامهء سوباشى بخواند و در كار فروماند و آسيمه‌سر شد .\r\nپس از چندى فقيهان مرو از شاهان سلجوقيان زينهار خواستند و آنان نيز خواسته‌شان برآوردند و جانب عدل و انصاف در حق ايشان نگاهداشتند . طغرل بك نيشابور را اختيار كرد و جقر بك داود مرو و ماوراء عقبه را برگزيد ، كه در آغازين آدينهء رجب سال چهارصد و بيست و هشت در مرو به‌نام جقر بك خطبه كردند . پس از آن چون بهاران رخ نمود ، سوباشى برنشست و راهى مرو شد . ملك جقر بك هم به مرو اندرآمد و مردمان آن شهر بخواند و گفت : « شما را كاروبار چيست و راى كدام ؟ » همگان طاعت و محبت نمودند و او بدين پاسخ شادمانه شد .\r\nجقر بك از مرو به‌درآمد و دو گروه بر در سرخس با هم روياروى شدند ، و هنوز خورشيد نخستين پرتوهاى خويش نگسترده بود كه سوباشى به روز دوشنبه ، ششم شعبان سال چهارصد\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nو بيست و هشت پشت بداد و به هرات پناه برد . « 1 » ملك جقر بك تا روز چهارشنبه از پى او روان شد و سپس پيروزمندانه به توس بازگشت . بزرگان نيشابور به پذيرهء او بيرون رفتند « 2 » و او يكچند در آن شهر بيارميد « 3 » و هم در آنجا طغرل بك را لقب سلطان معظم ركن الدنيا و الدين ابو طالب داد و سپس رو سوى هرات نهاد . سوباشى گريخت و چون به غزنه رسيد ، سلطان تازيانهء عذاب بر سرش باريد و به مذلّت پرده‌نشينيش كشانيد ، و گفتش كه : « تباه سپاه به دست تو شد و سه ساله چندان چشمه‌هاى آب بيالودى كه در فرجام كار آبشخورهاى اين ملك بهرهء دشمنان اين دولت قاهره شد . » سوباشى پاسخ آورد كه :\r\nپزشك كى تواند كه پيرى سالخورده را به جوانى برنا بدل كند و مسافر را چه قدرت بود كه سراب را به شراب بگرداند . هر دولتى را مهابتى و هر ضيايى را غيابى است ، و هر قومى را روزگارى و هر زمانى را پادشاهى ، من آنم كه در ميانهء شير بيشه و بحر جوشان ، سوباشى نامم نهادى ؛ اگر آهنگ شير كنم از هم بدردم و چون به دريا زنم ، غرقه‌ام سازد . در پس پشت نيز آتش فروزان خشم توست كه چون پس نشينم ، بسوزاندم . تو هم اى سلطان ، سخت و سهل زمانه ديده‌اى و به روزگارى كه اقبال\r\n\r\n\r\n","description":"","footnote":"\r\n( 1 ) . درخصوص تفصيل شكست سوباشى در سرخس ، نك . به : ابن اثير ( 9 / 166 - 165 ) و بيهقى ( 594 - 590 ) .\r\n( 2 ) . در بيهقى ( 600 ) اين گونه است كه 12 روز پس از شكست سوباشى در سرخس برادر طغرل بك ، ابراهيم يينال ، با دويست سوار به نيشابور آمد و كس به آن شهر فرستاد و به بزرگ قاضيان ، سعيد ابو العلاء ، ابلاغ كرد كه جماعت او پيش‌درآمد قواى سلجوقى است ، و خواستار تسليم شهر و قطع خطبه‌خوانى به‌نام سلطان مسعود شد . سرشناسان شهر نيز بر آن شدند كه شهر را تسليم كنند . در شعبان سال 428 ه در نيشابور به‌نام طغرل بك ، و با نام سلطان معظّم ، خطبه كردند . نك . به : ابن اثير ( 9 / 166 - 165 ) .\r\n( 3 ) . طغرل بك با سه‌هزار سوار به نيشابور درآمد ، و در روز دوم بر تخت سلطنت غزنويان جلوس كرد و قاضيان بزرگ شهر ، و نقيب سادات ( منسوبان به امام على بن ابى طالب عليه السلام ) ، سيد زيد بن محمد بن مظفر بيهقى ( درگذشته در 1049 - 1048 م ) ، به نزدش رفتند . نك . به : بيهقى ( 604 - 603 ) .\r\nنيشابور را سلجوقيان در رمضان سال 429 ه گرفتند . وقتى سپاه سلجوقيان قصد تاراج شهر كرد ، طغرل بك آنان را به احترام ماه مبارك رمضان از اين كار بازداشت . چون رمضان سپرى شد ، داوود آهنگ تاراج كرد ، اما طغرل بك مانع شد و فرستاده‌ها و نامهء خليفه را كه ايشان را از تاراج و غوغا منع مىكرد ، برهان آورد . داوود به وى التفات نكرد و عزم خويش بر تاراج جزم كرد . طغرل هم كاردى بيرون آورد و گفت : « سوگند به خدا كه اگر چيزى به تاراج برى ، خود را مىكشم . » داوود نيز دست از اين كار بداشت و به تقسيط ميل نمود و حدود سىهزار دينار بر نيشابوريان قسط بست و آن‌ها را در ميان يارانش پخش كرد . در منابع ديگر اينسان است كه جغرى بك كاردى برداشت و گفت : « يا اجازهء تاراج به ما مىدهى و يا من با اين كارد خود را مىكشم . » طغرل هم او را آرام كرد و چهل‌هزار دينار كه از نيشابوريان فراهم آورده بود ، به وى داد . نك . به : ابن اثير 9 / 158 و ابن عبرى 183 و بندارى 7 - 6 و نيشابورى 17 - 15 .\r\n","page_name":" 47 ","page_number":51},
  {"content":"\r\n\r\nدولت به تو بود ، بهره‌اى خواسته‌اى و تمامت يافته‌اى . « 1 »\r\nاين زمان سلطان سپاهى آراست كه گر بدان بر روزگار مىتاخت ، بىگمان بنيادش مىبرانداخت ، و آن‌را چندان مهابت بود كه روزگار از برابرش روى در گريز مىنهاد ، كه پيشاپيش سلطان صد پيل كوه‌پيكر استاده بود . سلطان درهاى خزاين گشود و به سپاهيان از آن ذخاير بداد و به شهرستان بلخ درآمد و دروازه‌ها بربست و اسباب مهيّا كرد . « 2 » ملك جقر بك داود هم‌آهنگ شهرستان بلخ نمود و سلطان را در بلخ حصارى كرد و عقاب‌وار بر سر سپاهيان غزنه فرود آمد .\r\nسپس به روزى كه بلخيان بى خبر بودند ، با قليلى از غلامان و سوارانش به شهرستان بلخ درآمد و پيل بزرگى را كه بر در سلطان بود ، به اسبانش براند . « 3 » سلطان هم سخت مىكوشيد و آرام نداشت ، اما چو از شهرى به‌درمىآمد ، ملك جقر بك و يبغو و سپاهيانش عنان مىگردانيدند و چو به شهرى درمىآمد ، جقر بك و سپاهيانش بر گرد آن شهر حلقه مىزدند .\r\nدو سال تمام سلطان بر اين حال بود تا در يكم رمضان سال چهارصد و بيست و نه با صدهزار سوار ، بيرون از اتباع و اوباش ، از بلخ به‌درآمد و بر جوزجانان گذر كرد . والى آنجا را كه منصوب سلجوقيان بود ، بگرفت و به دار آويخت و رعاياى آن بنواخت . « 4 » ملك جقر بك از پى او مىآمد ، تا اينكه سلطان به شهرستان مرو درآمد و ملك جقر بك در شنك عبّادى منزل كرد . سلطان براى رودررويى با وى حركت كرد ، اما ملك جقر بك به سرخس پس نشست و سلطان طغرل و يبغو هم به دو درپيوستند . سلطان نيز در آشتى كوفت و قاصدان خويش سوى ايشان روانه ساخت .\r\nامير يبغو به بارگاه بيامد و سلطان چندان به دو خلعت داد كه چشم‌ها بدان خيره ماند ، اما اين زمان سلطان طغرل به ملك جقر بك گفت : « امروز پس از آن خون‌ها كه سلطان ريخته و آن كين‌ها كه ازو در دل‌هايمان جاى گرفته است ، صلح و عذر او را ممكن نباشد ؛ اكنون ما را سوارانى است كه اين سرزمين برايشان تنگ مىآيد ، و سلطان را سپاهيانى است كه گزيرى جز گريز ندارند . »\r\nبدينسان سلطان به هرات بازگشت و ملك جقر بك هم به در مرو رفت . اوباش مرو با او به جنگ برآمدند و هفت ماه تمام درهاى شهر بر او بستند . [ حصار 
  ] ملك جقر بك روى مرو زرد كرد و توش و توانى براى ايشان بنگذاشت . آنان به چپ و راست گريختند و زوال دولت\r\n\r\n\r\n","description":"","footnote":"\r\n( 1 ) . درخصوص بازگشت سوباشى به غزنه ، نك . به : بيهقى 597 .\r\n( 2 ) . در باب حركت سپاه سلطان مسعود ، نك . به : ابن اثير 9 / 167 - 166 .\r\n( 3 ) . در اين جنگ ( 29 آذار سال 1039 م ) سپاهيان جغرى از غزنويان شكست خوردند ( بيهقى 623 - 622 ) .\r\n( 4 ) . درخصوص تفاصيل آن ، نك . به : ابن اثير 9 / 166 .\r\n","page_name":" 48 ","page_number":52},
  {"content":"\r\n\r\nمسعودى به چشم ديدند . سلطان مسعود بن محمود بن سبكتكين چون اين خبر شنيد ، شرّى در دلش زبانه كرد و از هرات روى بگرداند و رو سوى نيشابور نهاد ، كه سلطان طغرل از نيشابور بگريخت و ملك جقر بك هم نواحى و قراى مرو ويران ساخت . « 1 » سلطان پس از آنكه از نيشابور به سرخس رفت « 2 » ، شبى در خواب ديد كه دود از چشمش بيرون مىآيد و خون از آن روان است .\r\nاز خواب بيدار شد و بگريست و از حيات و ملك دل بركند ، و دانست كه بخت او را بدرود گفته و اميد او را وانهاده است .\r\nچندى پس از آن سلطان مسعود بن محمود بن سبكتكين راهى مرو شد و دو گروه بر در دندانقان به هم رسيدند . اين زمان سلطان را گمان آن بود كه ملك جقر بك تاب او ندارد ، ولى چون ملك پايدارى نشان داد ، سلطان پشيمان شد از اينكه بىانديشه به چنين كارى درآمده است .\r\nپس از آن در ميان سپاهيان سلطان اختلاف پديد شد و از يكدگر كشتند و اموال هم به تاراج بردند . ملك جقر بك كه اين ديد ، بر آنان بتاخت و آرايهء تيغ‌ها بر زره‌هاى شكافته و مغزهاى پريشان ايشان ، كه با هم در نزاع بودند ، فرود آمد . سلطان كه سپاهيانش روى در گريز آورده بودند ، عنان بگردانيد « 3 » و با هزار سوار ، و راهبرش اضطرار ، رو به راه رودبار نهاد و چون سوارى\r\n\r\n\r\n","description":"","footnote":"\r\n( 1 ) . درخصوص تاراج مرو به دست جغرى بك ، نك . به : ابن اثير 9 / 166 .\r\n( 2 ) . در رمضان سال 430 ه ( ماه حزيران سال 1039 م ) و در دشت سرخس ، مسعود افواج سلجوقى را شكست داد و سلجوقيان به رهبرى طغرل بك و جغرى بك به صحرا گريختند . در باب تفصيل شكست ايشان ، نك . به : بيهقى 631 - 626 .\r\n( 3 ) . دندانقان : « شهرى است در نواحى مرو شاهجان ، در ده فرسنگى آنجا ، در ريگستان ؛ اين زمان ويرانه است و جز رباطى و مناره‌اى از آن بر جاى نمانده ، و در ميان سرخس و مرو است . آن را ديدم كه جز ديوارى چند و يادمان‌هايى خوش چيزى نداشت كه به چشم آيد . در كتاب تحبير سمعانى اينسان است كه تركان معروف به غزآن را در شوال سال 553 ه ويران ساختند . » نك . به : ياقوت 2 / 477 .\r\nاين جنگ در بيابانى كم آب و سخت گرم رخ داد . سلجوقيان همهء چاه‌هاى فراروى صدهزار سپاه غزنوى را ويران كردند . در اين جنگ كه سه روز ادامه داشت ، غزنويان شكست خوردند و سلجوقيان بر تمامى متاع و سلاح ايشان دست يافتند ، ولى مسعود با صد تن از سوارانش گريخت . براى شرح آن ، نك . به : ابن اثير 9 / 196 و بيهقى 687 و بعدى .\r\nبيهقى ( 695 ) مىنويسد : « . . . كه هزيمت حقيقت است ، و اندازه نيست آن‌را كه به دست اين قوم افتاد از زر و سيم و جامه و ستور » . جغرى بك داوود چند روز پيش از جنگ در برابر سلجوقيان گفته بود : « تا جان ببايد زد ، كه اگر او ( سلطان مسعود ) را زديم ، بر همه جهان دست يابيم » . بيهقى 683 و گرديزى 85 و بندارى 8 و راوندى 163 و جوزجانى 95 - 94 نزد فاردان ( 120 ) نيز سخنى از اين نبرد مىيابيم : سلجوقيان جان خود در معرض مرگ مىآوردند و جنگ آغاز مىكردند ، و پيروزىهاى چندى به دست آوردند و بر نيشابور چيره شدند و سپاهيان سلطان را در داداخان ( دندانقان ) شكست دادند .\r\n","page_name":" 49 ","page_number":53},
  {"content":"\r\n\r\nاز آن ملك جقر بك پى او گرفت ، ضربتى بزدش كه به دو نيم شد و او را در راه بينداخت ، و هركه از سپاه جقر بك كه اين ديد ، باز شد و پى سلطان نگرفت .\r\nملك جقر بك و سپاهيانش سه روز بر پشت اسبهايشان شكيبيدند تا اين آشفتگىها فرو نشست ، و آنگاه در سراپردهء سلطان مسعود بن محمود بن سبكتكين درآمد و بر تخت او جاى گرفت و غنايم در ميان سپاه پخش كرد و خراج يك سال ولايت بخشود و روستاها آبادان كرد و اسيران آزاد نمود . سلطان هم به غزنه رفت . اين رخداد بر در دندانقان ، و به روز پنجشنبه هشتم رمضان سال چهارصد و سى و يك حادث شد . چو سلطان به غزنه درآمد ، فرزندش مودود را ولايت‌عهد خويش داد ، و هم در اين وقت والى بلخ آلتونتاق حاجب بود « 4 » .\r\n\r\nسخن از آنچه در ميان ملك جقر بك و سلطان مودود بن مسعود بن محمود بن سبكتكين رفت\r\nپس از چندى ملك جقر بك رهسپار بلخ شد و به التونتاق نامه كرد كه : « ديگر نه تو را به غزنه چشمى است و نه در بىكفايتى خواجه‌ات سخنى باقى . پس با گردش روزگار از هر دستى بگرد و با يارى خداى به هر جانبى روانه شو » . التونتاق بدين فرستاده و نامه التفات نكرد و بفرمود تا آن فرستادگان در حبس آورند . هم در اين هنگام ملك جقر بك در پيرامون بلخ خيمه زد و در ميانهء آن‌دو كارزارى سخت رفت . « 5 » سلطان مودود با سپاهى گران از غزنه به جانب بلخ مىرفت كه پيشقراولان جقر بك بر جلوداران سپاهش تاخت آوردند ؛ سپاهيان غزنه همگى پشت بدادند و التونتاق حاجب ناگزير از فرمانبردارى شد و در سلك آن جماعت شد . بدينسان ملك جقر بك به شهرستان بلخ درآمد . « 6 »\r\n\r\n\r\n","description":"","footnote":"\r\nدر بونياتوف ( ص 181 - 180 ) از چندين منبع نقل مىشود كه اين زمان ويرانه‌هاى دندانقان در 33 كيلومترى جنوب غربى مرو كنونى و 65 كيلومترى مرو كهن قرار دارد و به تاش‌رباط معروف است .\r\n( 4 ) . رودبار ناحيه‌اى از اصفهان ( ياقوت ، 3 / 77 ) . [ چنين مىنمايد كه در اين‌جا نام ناحيه‌اى باشد از مرو شاهجان 
  ] .\r\n( 5 ) . در اوايل سپتامبر سال 1040 م جغرى بك داوود در بلخ سپاه مسعود را كه حاجب التونتاش آن را رهبرى مىكرد ، شكست داد . داوود از او تسليم شهر را خواست ، اما التونتاش فرستادگان را فراخواند و با دويست سوار كه نزدش باقى مانده بودند ، در شهر در حصار شد . نك . به : بيهقى 717 - 716 و ابن اثير 9 / 167 .\r\n( 6 ) . سلطان مسعود در آن وقت كه سپاهى كه زير فرمان مودود روانه كرده بود ، به جنگ با جغرى بك داوود\r\n","page_name":" 50 ","page_number":54},
  {"content":"\r\n\r\n\r\nسخن از قتل سلطان مسعود بن محمود بن سبكتكين\r\nچو سلطان مودود به فرمان پدر به همراه وزير احمد بن عبد الصّمد ، و به روز سه‌شنبه ، دوازدهم محرم سال چهارصد و سى و دو رهسپار بلخ شد ، سلطان مسعود برادر خويش محمد را كه در چشمش ميل كشيده بود ، با فرزندان و زنان و كنيزانش به روز يكشنبه ، يكم صفر سال چهارصد و سى و دو از دژ نغر به‌درآورد . محمد را فرزندى سفيه بود نامش احمد ، و فرزندانى ديگر ، نامشان عبد الرحيم و عبد الرحمان و عمر و عثمان . « 1 » سلطان مسعود برادرزادگان را خلعت داد و از برادر پوزش خواست . محمد پاسخ آوردش كه : « تو بزرگى و مهترى و ديباچهء صحيفهء قوم » ، و دلش را با اين اباطيل شاد كرد تا شايد سكونى گيرد و به سخنش ميلى كند . سلطان هم او را در كجاوه‌اى با آزاد زنان قوم نشاند و اموال خزاين و قلاع برگرفت و با او بار سه‌هزار شتر دينار نيشابورى و هروى و مغربى و محمودى ، و درهم و گوهر و اسباب خوراك و ظروف و جز آن از هر دستى ، رو سوى هند نهاد .\r\nچو سلطان به ماريكله رسيد ، غلامان در آن خزاين طمع بستند و شب سيزدهم ربيع الاخر سال چهارصد و سى و دو بر محمد فراهم آمدند و او بر فراز تخت شاهى برنشست و نيابت خويش به فرزند سفيهش احمد داد . روز سه‌شنبه ، نيمهء ربيع الاخر دو گروه با هم مصاف دادند و سلطان مسعود گرفتار آمد و در بند شد . اين زمان برادرزادهء سفيهش نزديك او شد و قلنسوه از سرش برداشت ، اما برادر وى عبد الرحيم او را عتاب كرد و آن قلنسوه برگرفت و بوسيد و بر سر عمش گذارد ، و اينسان سلطان از قتل برست . سلطان را با همسرش ساره خاتون ، دخت قدر خان ،\r\n\r\n\r\n","description":"","footnote":"\r\nدرآمد و شكست خورد ، در بند آمده بود . نويسندهء ما ، حسينى ، در اينجا رخدادها را با هم خلط مىكند و مودود را سلطان مىنامد ، درحالىكه پس از مسعود عموى مودود ، محمد ، به سلطنت رسيد . نك . به : ابن اثير ( 9 / 167 ) . از پس اين رخدادها التونتاش به خدمت سلجوقيان درآمد .\r\n( 1 ) . ابو احمد جلال الدوله و جمال الملّه محمد ( 1041 - 997 م ) برادر سلطان مسعود بود . پيش از مرگ پدرشان محمود ، محمد والى گوزگانان بود و مسعود ولايتدار اصفهان . وقتى محمد را به غزنه خواندند تا بر اريكهء سلطنت دست‌يابد ، سپاهيان در كنار مسعود ايستادند ، و در چهارم اكتبر محمد از تخت به زير آمد و او را كه در چشمانش ميل كشيده بودند ، به روستاى نغركوت ( در اين نسخهء خطى ، تعز ) تبعيد كردند . حكومت او تنها 6 ماه بپاييد . نك . به : ابن اثير 9 / 168 - 167 و گرديزى 95 - 92 و جوزجانى 90 - 88 .\r\nنغر ، نام شهرى است در سرزمين سند ، و با غزنين شش روز راه فاصله دارد : ياقوت 5 / 295 در بيهقى ( 727 ) اينسان است كه محمد و چهار فرزندش ( به جز عبد الرحيم ) در 2 صفر سال 432 ه ( اكتبر سال 1040 م ) از بند آزاد مىشوند .\r\n","page_name":" 51 ","page_number":55},
  {"content":"\r\n\r\nبه دژى در آن نواحى به‌نام‌گيرى بردند . محمد را نفس ، وادار به قتل برادر ساخت و فرزند سفيهش او را بدان كار برانگيخت . بدينسان سلطان را در چاهى حبس كردند و آن چاه با سنگ پر نمودند . « 1 »\r\nچون در اين زمان سلطان مودود بن مسعود رو سوى غزنه داشت ، سلطان محمد از شهر خويش رخت برداشت و با سپاهى كه بيشترش كنيزان و غلامان و پيرمردان بودند ، برفت . دو گروه كه با هم رودررو شدند ، باد پيروزى به بيرق سلطان مودود وزيد و او محمد و فرزندانش را ، به جز عبد الرحيم ، بكشت ، و اين به روز پنجشنبه ، سوم شعبان سال چهارصد و سى و دو پديد شد . سلطان مودود دهى و رباطى برآورد و آن را فتح‌آباد نام كرد و سپس به غزنه رفت .\r\nسلطان مسعود بن محمود بن سبكتكين را مدّت ملك ده سال و دو ماه و دو روز بود و مدت ملك فرزندش ، سلطان مودود ، هفت سال و ده ماه . پس از مرگ سلطان مودود ، سلطان عبد الرشيد - كه جوانى خودكامه بود - برجاى وى نشست . « 2 » سلاطين غزنه را غلامى ترك بود نامش طغرل نزان ، كه اين زمان از نزد ايشان گريخت و به شاهان سلجوقى پناه آورد . آنان نيز سپاهى از تركان با او همراه كردند كه سلطان عبد الرشيد را تاب آن نبود ، و بگريخت و به يكى از دژهاى خويش پناه برد . طغرل نزان بر مواقف سلطنت و امارت ، و بر تخت شاهى دست يافت و يكى از زنان زيباى سلطان مسعود را به جبر به زنى گرفت . سلطان عبد الرشيد را هم از آن دژ به\r\n\r\n\r\n","description":"","footnote":"\r\n( 1 ) . در ابن اثير ( 9 / 168 ) اينسان است كه محمد به برادرزاده‌اش ، مودود ، كه در خراسان بود ، نامه كرد و گفت : پدرت را به تلافى قتل فرزندان احمد يينال تكين به دست او ، و بىرضاى من ، به قتل آوردند : فاردان ( 120 ) و ابن عبرى ( 183 ) .\r\nدر ابن اثير اين دژ ، « كيكى » نام دارد و در ابن عبرى ( 183 ) « كرى » و « كبرى » . نيز در ابن عبرى ( چاپ روسيه ، ص 182 ) « كاسا » است .\r\n( 2 ) . هنوز مودود ( 1049 - 1041 م ) بر تخت سلطنت قرار نيافته بود كه برادرش مجدود مخالفت آشكار كرد .\r\nمجدود بر سر راهش به غزنه در يازده اوت سال 1041 م در لاهور مرد و كيفيت مرگش دانسته نشد ( ابن اثير 9 / 169 ) . مودود هم به جنگ با سلجوقيان درآمد ، و آنان به رهبرى الب ارسلان او را در اوت سال 1043 م شكست دادند . او از نوبه جنگ ايشان رفت ، ولى در 19 نوامبر سال 1049 م ( 20 رجب سال 441 ه ) درگذشت .\r\nمدّت عمرش 29 سال و گاه شاهيش نه سال و ده ماه بود . نك . به : ابن اثير 9 / 179 - 178 و 193 - 192 و جوزجانى 97 - 95 پس از مودود فرزند خردسالش ، مسعود ، بر اريكهء دولت غزنويان دست يافت و كمتر از يك سال حكومت يافت ( بنابه گفتهء ابن اثير ، پنج روز ) . پس از چندى ، مردمان از او به جانب عمويش ، ابو الحسن على بن مسعود اول ، ميل كردند و او حدود دو سال سلطنت كرد . انحطاط دولت غزنوى ادامه يافت و افغان‌ها در امور آن دخالت نمودند ، و به سال 1050 م به كمك همان‌ها دست على از تخت كوتاه شد . پس از وى فرزند محمد ، ابو منصور عبد الرشيد ، كه همراه مسعود يكم در دندانقان جنگيده بود ، بر تخت نشست . نك . به : جوزجانى 98 - 97 .\r\n","page_name":" 52 ","page_number":56},
  {"content":"\r\n\r\nزير آورد و او و برادرانش ، سليمان و شجاع ، را كه فرزندان مسعود بودند ، به دست خويش كشت و تنها در شبى نه تن از فرزندان سلطان مسعود را به دست خود به قتل آورد .\r\nسلطان مسعود را غلامى نوشتكين نام بود كه پاس حقوق خداوندان خويش بداشت و روزى كه بالاى سر آن سركش ملعون ، طغرل نزان ، ايستاده بود ، او را و ده تن از خاصّان او را بكشت و فرخزاد بن سلطان مسعود را از آن دژ به‌زير آورد و بر تخت شاهى نشاند ، و اين در ذى القعدهء سال چهارصد و چهل و سه بود . طغرل نزان ، از آن هنگام كه به سال چهارصد و سى و دو رخ نمود تا به سال چهارصد و چهل و سه كه به قتل آمد ، از سوى شاهان سلجوقى در غزنه و توابع آن دست مىبرگشاد و از بهر ايشان خراج گرد مىكرد و از آن خراج هرچه از خرج لشكر افزون بود ، سوى آنان مىفرستاد .\r\nفرخزاد به خرد و داد آراسته بود و قباى گشاده‌دستى درپوشيده بود . سپاه سلجوقيان به روزگار او به حدود بست درآمدند و او نوشتكين ، قاتل طغرل نزان ، را به جانب ايشان روانه ساخت ، كه سپاه سلجوقيان را شكست داد . « 1 » فرخزاد را تا روز شنبه ، شانزدهم صفر سال چهارصد و پنجاه و يك شاهى باقى بود و پس از او برادرش ، ابراهيم بن سلطان مسعود ، شاهى يافت ، « 2 » كه مردى خردمند و هوشيار بود و رايى استوار و فتوحى كثير در هند داشت ، و آثار وى در بقاع آن ديار با نام است . « 3 » از آراى استوار او يكى آنكه زمانى كه سلطان اعظم جلال الدوله ملكشاه بن الب ارسلان به غزنه روىآورد و در اسفزار « 4 » فرود آمد ، سلطان ابراهيم به اميران سلطان\r\n\r\n\r\n","description":"","footnote":"\r\n( 1 ) . بنابه گفتهء ابن اثير ( 9 / 203 ) ، امير خرخير ( نزد نويسندگان ديگر ، انوشتكين ) سپاه جغرى بك داوود و فرزندش الب ارسلان را شكست داد و هرچه داشت ، به غنيمت گرفت . فرخزاد هم سپاهى گران در زير فرمان امير اعظم كلسارغ به جانب سلجوقيان روانه كرد ، كه آنان نيز الب ارسلان را شكست دادند .\r\n( 2 ) . فرخزاد در سى و چهار سالگى به سال 451 ه از قولنج مرد و برادرش ، ابراهيم بن سلطان مسعود بن محمود ، جانشين او شد ( ابن اثير 10 / 2 ) .\r\nابو المظفّر ظهير الدوله ابراهيم ( 1099 - 1059 م ) حكومتش را با صلح با سلجوقيان آغاز كرد . ابن اثير ( 10 / 2 ) مىنويسد : « در اين سال ( 451 ه ) در ميان ملك ابراهيم بن مسعود بن سبكتكين و داوود بن ميكاييل بن سلجوق ، خدايگان خراسان ، بر اين صلح افتاد كه هريك از ايشان با سر كار خود شود و در ملك خويش كشاكش با ديگرى را به ترك گويد » .\r\nدر اين سال ، در ماه رجب ، جغرى بك داوود درگذشت . ابن اثير مىگويد كه اى بسا مرگ او نيز در صفر سال 452 ه بوده باشد - پس از نزديك به هفتاد سال زندگانى . پس از وى فرزندش ، الب ارسلان ، خراسان را مالك شد . او فرزندان ديگرى هم داشت : ياقوت و سليمان قاروت بك . سلطان طغرل بك مادر سليمان را به زنى گرفت ( ابن اثير 10 / 3 - 2 ) .\r\n( 3 ) . درخصوص اين فتح‌ها ، نك . به : ابن اثير ( 10 / 39 - 38 ) .\r\n( 4 ) . اسفزار ، شهرى است از نواحى سيستان ، در جانب هرات ( ياقوت 1 / 178 ) .\r\n","page_name":" 53 ","page_number":57},
  {"content":"\r\n\r\nجلال الدوله ملكشاه بن الب ارسلان نامه كرد و كوشش ايشان سپاس گفت و گفت : « كارى نيكو كرديد كه توجه و عنايت سلطان سوى ما گردانديد و بر آن شديد كه به ما تسليمش داريد . ما حقوق شما تباه نمىكنيم و از پايه و مايهء شما غافل نه‌ايم » ، و قاصد را گفت تا به نخجير سلطان درآيد .\r\nقاصد چنين كرد ، و سلطان بفرمود تا او را گرفتند و از آن نامه‌ها از او پرسيدند . نخست ، او انكار كرد ، اما چو سلطان به تازيانه فرمان داد ، آن نامه‌ها به دو داد . بدينسان سلطان را اين گمان در سر آمد كه اميران و كسانش به دو خيانت كرده‌اند ؛ پس آن پيك رها كرد و آن نامه‌ها به كس ننمود و به اصفهان باز شد . « 1 » به مسعود ، فرزند سلطان ابراهيم ، كه پيشتر دخت سلطان الب ارسلان را به او به زنى داده بودند ، پس از چندى گوهر خاتون ، دخت و كوچكترين فرزند سلطان اعظم جلال الدوله ملكشاه بن الب ارسلان بن داود بن ميكاييل سلجوقى ، را نيز به زنى دادند . كابين را از غزنه به اصفهان بردند و خاتون را در غزنه مهد عراق لقب دادند .\r\nگاه سلطنت سلطان ظهير الدوله ابو المظفر ابراهيم بن سلطان ناصر دين اللّه ابو سعيد مسعود بن سلطان غازى يمين الدوله ابو القاسم محمود بن سبكتكين سى سال « 2 » بود و چون درگذشت ، « 3 » فرزندش سلطان غازى علاء الدوله ابو المظفر مسعود بر تخت شاهى نشست و راه پدر پيمود و سنت او پيشه كرد . گاه شاهى او از سال چهارصد و هشتاد و يك تا سال پانصد و يازده بود ، چنان كه ذكرش بعد از اين در احوال سلطان معظم معز الدين سنجر بن ملكشاه بن الب ارسلان خواهد آمد غزنه . « 4 »\r\nچون خراسان از سپاه خاندان سبكتكين تهى شد و شاهان سلجوقى به‌جا ماندند ، ملك جقر بك به مرو مقام كرد و خراسان يكسره بر او قرار گرفت . سلطان طغرل هم‌چو امام القائم بأمر اللّه او را بخواند ، از خراسان به عراق رخت كشيد و پس از چندى بر بيشتر بلاد چيره گشت .\r\nپس از آن ، آنان ساختهء خويش قسمت كردند : از نيشابور تا جيحون و هرآنچه در پس پشت اين رود فتح كند ، جقر بك داود بن ميكاييل بن سلجوق را شد ، كه خوارزم و بخارا و بلخ را\r\n\r\n\r\n","description":"","footnote":"\r\n( 1 ) . نك . به : ابن اثير ( 10 / 57 ) . در اينجا شواهدى از دسيسهء اميران بر ضدّ ملكشاه ، و انبازى ابراهيم غزنوى در آن ، ديده مىشود .\r\n( 2 ) . كذا ، و درست « چهل سال » است ؛ زيرا سلطنت ابراهيم از سال 451 ه تا سال 492 ه بود - م ا .\r\n( 3 ) . از سلطان ابراهيم چهل دختر و سى و شش پسر برجاى ماند . يكى از دخترانش جدهء سوم جوزجانى ، نويسندهء طبقات ناصرى ، بود .\r\n( 4 ) . كذا ، و اىبسا چيزى از عبارت افتاده باشد ( مالك يا فاتح غزنه ) يا اينكه واژهء غزنه زايد باشد و نالازم .\r\n","page_name":" 54 ","page_number":58},
  {"content":"\r\n\r\nگشود ؛ ابراهيم بن ينال را - كه برادر مادرى سلطان طغرل بود - قهستان و گرگان ، و ابو على حسن بن موسى بن سلجوق را هرات و پوشنگ و سيستان و سرزمين غور دادند ، و اين‌همه به سال چهارصد و سى بود . هم در اين سال طغرل بك عراق را مالك شد و سلطان شهاب الدوله قتلمش بن اسراييل بن سلجوق را به جبال ارمينيه و اذربيجان فرستاد ، كه آن‌ها را تصرف كرد و موصل را نيز از دست امير العرب قريش بن بدران بن مقلّد بن مسيّب عقيلى « 1 » به‌درآورد و افزون بر آن آنچه از ديار مضر كه با آن مجاور بود ، بگرفت .\r\nبه سال چهارصد و چهل و هشت امير المؤمنين القائم بأمر اللّه دخت ملك داود بن ميكاييل بن سلجوق را با صدهزار دينار كابين به زنى گرفت . « 2 » به سلطان طغرل نيز هفت خلعت پوشاند و گردنبند به گردنش آويخت و دستبند به دستش كرد و عهدى او را نبشت افزون از مرتبتش ، و سلطان مشرق و مغربش خواند . بدينسان سلطان را هيبت عظيم شد و شوكتش فزونى گرفت و مملكتش وسعت يافت . « 3 »\r\n\r\nماجراى امير المؤمنين القائم بأمر اللّه و ارسلان بساسيرى ، و رهسپارشدن سلطان ركن الدين ابو طالب طغرل بك بن داود بن ميكاييل بن سلجوق به بغداد\r\nابو الحارث ارسلان بساسيرى به روزگار خليفه القائم بأمر اللّه مهتر تركان بود . بساسير از شهرهاى فارس است . بساسيرى با امير القائم بأمر اللّه به تحكّم سخن مىكرد و جانب حرمتش نگاه نمىداشت و گونه‌گونه غم به كامش مىكرد . امير المؤمنين القائم بأمر اللّه هم از سلطان طغرل بك يارى خواست ، « 4 » كه سلطان به روز چهارشنبه چهاردهم ذى الحجهء سال چهارصد و چهل و نه با\r\n\r\n\r\n","description":"","footnote":"\r\n( 1 ) . علم الدين عز الدوله ابو المعالى قريش بن بدران بن مقلّد بن مسيّب ( در اصل : مسيّب بن مقلّد ) از قبيلهء عقيل بود . فرمانرواى نصيبين و موصل و انبار بود و به سال 453 ه درگذشت . براى شرح احوال او ، نك . به : ابن اثير 10 / 6 و بعدى ، و بندارى 16 - 12 و 24 .\r\n( 2 ) . دراين‌باره ، نك . به : ابن اثير ( 9 / 214 ) و بندارى ( 11 ) و ابن عبرى ( 1 / 308 ) ، دخت داوود ، ارسلان خاتون خديجه نام داشت .\r\n( 3 ) . به سال 447 ه و پنج روز پيش از پايان رمضان ، طغرل به بغداد درآمد و در آنجا به نامش خطبه كردند و سكه زدند . طغرل لقب ركن الدوله و الدين سلطان معظّم ابو طالب طغرل بك يمين امير المؤمنين گرفت ( ابن اثير 10 / 212 - 211 و راوندى 104 - 103 و فاردان 121 و ديگران ) .\r\n( 4 ) . ابو الحارث ارسلان مظفّر بساسيرى ( م : 1060 م ) سركردهء ترك و فرماندهء مدافعان بغداد به روزگار\r\n","page_name":" 55 ","page_number":59},
  {"content":"\r\n\r\nسپاهى خروشان و شوكتى برپا از خراسان برفت . چون به حدود بغداد رسيد ، بساسيرى بگريخت و دامن دشت درنورديد و به رحبه ، از شهرهاى شام ، مقام كرد . مستنصر ، خدايگان مصر ، « 1 » كه اين بدانست ، چندين خلعت و هديه مر او را فرستاد . هم در اين هنگام ، ملك رحيم ابو نصر ، « 2 » نوادهء عضد الدولهء بويى ، با بساسيرى همراه بود اما بساسيرى با او پيمان گسست و او را وانهاد .\r\nسلطان طغرل بك در بيست و پنجم صفر سال چهارصد و پنجاه به بغداد درآمد و ملك رحيم را بگرفت و به رى فرستاد و در دژ طبرك حبس كرد تا ملك رحيم در آنجا بمرد و پادشاهى بنوبويه ازميان رفت . گاه شاهى ايشان صد و بيست و هفت سال بود . سپس سلطان طغرل بك از پى بساسيرى برفت و بيست و پنجم رجب سال چهارصد و پنجاه از بغداد رخت برداشت . چون به نصيبين رسيد برادر مادريش ، ابراهيم بن ينال ، از او بگسست . و با لشكرى همه شيران بيشه به عراق باز شد . سلطان در پى او از نصيبين برفت ولى چون به همدان رسيد ، ابراهيم چيرگى يافته و كارش بالا گرفته بود . سلطان طغرل در همدان محاصره شد و سپاهيان بر ابراهيم گردآمدند .\r\nسلطان الب ارسلان در اين وقت به سيستان بود كه نامهء عمش ، سلطان طغرل ، به دو رسيد كه : « برادرم با من بر سر حقم نزاع كرد و در فساد ملكم كوشيد و مرا گريزى از كمك و ياريت نيست » . سلطان الب ارسلان هم از سيستان ، از راه دشت ، ده روزه راه به حدود عراق رسيد و به بارگاه سلطان طغرل درآمد . بامداد نوزدهم جمادى الاخر سال چهارصد و پنجاه و يك ، دو سلطان\r\n\r\n\r\n","description":"","footnote":"\r\nفرمانفرمايى آخرين بوييان فارس و عراق ( 1055 - 932 ) بود . وزير القائم بأمر اللّه بود و نفوذ و استقلالش ، و حمايتش از گروه‌هاى شيعى پايتخت ، نگرانى خليفه و وزير اول ، رئيس الرؤسا ابو القاسم على بن مسلمه ، را موجب شد . اينان كس به نزديك سلطان طغرل بك فرستادند و از او خواستند كه با سپاهيانى راهى بغداد شود تا آن را از قهر بساسيرى و هوادارانش برهاند . از پى آن ، بساسيرى ناچار به گريز از بغداد شد . نك . به : ابن اثير 9 / 211 و بندارى 10 - 9 و راوندى 171 و رشيد الدين 2 / 5 ، 22 - 21 و ابن خلّكان 1 / 173 - 172 .\r\n( 1 ) . ابو تميم معدّ المستنصر باللّه هشتمين خليفهء فاطمى مصر ( 1094 - 1036 م ) بود . او براى بساسيرى « پانصدهزار دينار ، و جامه‌هايى با همين بها و پانصد سوار و ده‌هزار كمان و هزاران تيغ و كثيرى نيزه و تير » فرستاد : النجوم الزاهره 5 / 12 - 11 .\r\n( 2 ) . ابو نصر خسرو فيروز ملك رحيم ( 1055 - 1048 م ) واپسين فرمانرواى آل بويه در فارس و عراق بود .\r\nپس از آنكه سلطان طغرل بك به بغداد درآمد ، نام خليفهء فاطمى را از خطبه برداشتند و ابو نصر را در دژ سيراوان در جبال ، در بند كردند و از آنجا به دژ طبرك ، در نزديكى رى ، بردند و او در پايان رمضان سال 450 ه در آنجا جان سپرد .\r\nدولت بوييان از 11 جمادى الاولى سال 334 تا پايان رمضان سال 447 ه دوام داشت . يعنى در حدود 113 سال و 4 ماه . نك . به : ابن اثير 9 / 212 و ابن جوزى 8 / 164 .\r\n","page_name":" 56 ","page_number":60},
  {"content":"\r\n\r\nلشكر آراستند ، و روز به نيمه رسيده بود كه سلطان الب ارسلان ، ابراهيم بن ينال را بگرفت و گرفتار به پاى تخت عمّش ، سلطان طغرل ، آورد و سپس پيروزمندانه به جانب خراسان رفت .\r\nابراهيم بن ينال را به روز چهارشنبه ، نوزدهم جمادى الاخر سال چهارصد و پنجاه و يك به قتل آوردند .\r\nوقتى بساسيرى از اختلاف سلطان طغرل و برادر مادريش ، ابراهيم بن ينال ، آگه شد ، به همراه قريش بن بدران بن مقلّد بن مسيّب عقيلى ، ملقب به علم الدين و سلطان العرب ، به بغداد بازگشت . آن‌دو به روز شنبه ، نيمهء شوال سال چهارصد و پنجاه به بغداد درآمدند ، كه اين زمان از سپاهيان تهى بود . اوباش بغداد با او به جنگ برآمدند . امير المؤمنين القائم بأمر اللّه هم در صحن سرايش بر استرى سپيد برنشست . و وزيرش رئيس الرؤسا با او بود . اين زمان قريش بن بدران كوبهء در بكوفت و امير المؤمنين را گفت كه : « اى شريف ، برون آى و خويشتن هلاك مكن كه در امانى » ؛ و او را امير المؤمنين خطاب نكرد . القائم سوار بر اسب بيرون رفت و امير مهارش عقيلى او را به دژ حديثه برد . وزير را هم بر خرى سوار كردند ، و دراين‌حال يهودى مردى از پى او مىآمد و او را سيلى مىزد و ريشش مىكند و مىگفت : « مولانا ، نشان خود بر اين چيز نه » . پس از يكچند وزير را بر دار كردند و روز آدينه ، بيست و يكم شوال سال چهارصد و پنجاه در بغداد به نام المستنصر باللّه عبيدى ، خدايگان مصر ، خطبه كردند . آنان سيه‌جامه‌ها از تن بركندند و سپيد جامه‌ها دربر كردند و دينارها ضرب كردند - به القاب او منقّش . « 1 »\r\nاين فتنه تا شوال سال چهارصد و پنجاه و يك در بغداد برجاى بود ، اما پس از به قتل آمدن ابراهيم بن ينال ، سلطان طغرل راهى بغداد شد و به علم الدين قريش بن بدران نامه و به دو تكليف كرد كه امير المؤمنين القائم بأمر اللّه را به دار الخلافه « 2 » بازگرداند . بدينسان القائم بأمر اللّه روز دوشنبه ، يازدهم ذى القعدهء سال چهارصد و پنجاه و يك به مدينة السلام رسيد . سلطان طغرل با سپاهيانش به پذيرهء او بيرون شد و وقتى چشمش بر آن سراپرده افتاد ، خويشتن از اسب بر زمين افكند و به درون رفت و هفت‌بار زمين بوسيد . خليفه بالشى برگرفت و براى سلطان بينداخت ، كه\r\n\r\n\r\n","description":"","footnote":"\r\n( 1 ) . امير مهارش بن مجلى عقيلى پسر عموى قريش بن بدران بود .\r\nحديثهء فرات ، معروف به حديثهء نوره ، در چند فرسنگى انبار بود و در آنجا ، در ميانهء فرات ، دژ استوارى بود و اطراف آن را آب فراگرفته بود . ياقوت 2 / 231 - 230 .\r\n( 2 ) . رئيس الرؤسا على بن حسن بن احمد بن محمد بن عمر بن مسلمه ، وزير خليفه القائم ، دانشورى بزرگ و نامى بود . 12 سال وزارت داشت و در پنجم فوريهء سال 1059 م به دار آويخته شد . نك . به : ابن جوزى 8 / 201 - 200 .\r\n","page_name":" 57 ","page_number":61},
  {"content":"\r\n\r\nآن را گرفت و بوسيد و بر آن نشست . خليفه از قباى يمنى خويش ياقوت سرخى ، كه از آن بنوبويه بود ، « 1 » و دوازده دانه مرواريد گران‌بها به‌درآورد و پيش روى سلطان نهاد و گفت كه خديجه خاتون ، همسر خليفه ، اين‌ها داده است ، و از او خواست كه آن گوهرها بپذيرد . سلطان هم پوزش خواست كه ازو عقب مانده بود .\r\nپس از چندى خليفه به بغداد رخت اقامت كشيد و بدانجا درآمد و لشكر به گردش فراهم آمدند . سلطان هم از اسب پياده شد و زين‌پوش اسب خليفه تا به نزديك دار الخلافه برد . اميران بزرگ هم همگى پياده شدند . سلطان لگام استر خليفه را گرفت و لگام‌به‌دست پيشاپيش خليفه مىرفت تا به در حجره رسيد ، و اين پنج روز مانده از ذى القعده بود . خليفه در چنين روزى از سرايش به‌درآمده و ازاين‌رو يك سال تمام از بغداد به دور مانده بود . بدينسان مرزهاى خلافت قوام يافت و سلطان نيز برنشست و به طلب بساسيرى برآمد و او را بگرفت و به قتل آورد و سرش به بغداد برد تا بر تنهء همان نخلى بياويزد كه بساسيرى وزير خليفه را بدان آويخته بود . « 2 » زان پس اميران عرب همگى به اطاعت به بارگاه سلطان بيامدند . سلطان هم دخت كريم امير المؤمنين القائم بأمر اللّه را با كابين صدهزار دينار به زنى گرفت ، و زفاف در شب دوشنبه پانزدهم صفر سال چهارصد و پنجاه و پنج در خراسان بود . « 3 » يكچند پس از آن سلطان در پنجم ربيع الاخر سال چهارصد و پنجاه و دو از بغداد برفت .\r\nسلطان اعظم ركن الدنيا و الدين ابو طالب طغرل بن ميكاييل بن سلجوق - كه خدايش بيامرزاد - روز آدينه ، هشتم ماه رمضان سال چهارصد و پنجاه و پنج در هفتادسالگى درگذشت .\r\nاز وزير عميد الملك ابو نصر كندى منقول است كه از سلطان سال زاده‌شدنش پرسيدند ، و او گفت كه اين در آن سال بود كه فلان خان در ماوراء النهر خروج كرد . چون او بمرد ، اين مدّت را محاسبه كردند و هفتاد سال تمام شد . از قاضى ابو بكر نيشابورى هم نقل كرده‌اند كه عميد الملك كندرى به دو گفته است كه سلطان مرا گفت كه : « در آغاز كارم در خراسان خواب ديدم كه مرا به آسمان\r\n\r\n\r\n","description":"","footnote":"\r\n( 1 ) . اين عبارت مطابق نصّ نسخهء خطى ، و نه متن مصحّح دكتر نور الدين ، ترجمه شده است . نصّ نسخهء خطى : و اخرج الخليفة من قبائه الخيل الياقوت الاحمر الذى كان لبنى بويه . متن مصحّح دكتر نور الدين : و اخرج الخليفة من قبائه الحبل ياقوت الاحمر الذى كان لبنى بويه - مترجم فارسى .\r\n( 2 ) . درخصوص رخدادهاى مربوط به بساسيرى در بغداد و عراق ، نك . به : ابن اثير 9 / 229 - 223 و ابن جوزى 8 / 197 - 190 و بندارى 18 - 15 و ابن عبرى 1 / 309 و 315 - 313 و ابن وردى 8 / 226 و راوندى 171 و بعدى .\r\n( 3 ) . او دخت خليفه ، سيّدة النساء بود . مراسم ازدواج در تبريز صورت گرفت كه زير فرمان طغرل بود . نك .\r\nبه : ابن اثير 10 / 8 و ابن جوزى 8 / 226 ؛ در راوندى ( 176 ) اين گونه است كه او خواهر خليفه است .\r\n","page_name":" 58 ","page_number":62},
  {"content":"\r\n\r\nبردند و در ميان ابرها بودم و چيزى نمىديدم و تنها بويى خوش و پاك به من مىرسيد ، و ندايى آمد كه نياز خويش بخواه ، كه روا خواهد شد . من پاسخ دادم كه چيزى را از عمر دراز خوشتر ندارم ، و پاسخم دادند كه عمرت هفتاد سال خواهد بود » . « 1 » او در همان روز كه گفتيم بمرد و سلطنتش در سال چهارصد و سى [ كذا 
  ] به پايان آمد و مدت آن بيست و چهار سال و چند ماه بود . او را در كنار گور برادرش ، ملك جقر بك داود بن ميكاييل بن سلجوق ، در خاك كردند . « 2 »\r\n\r\nسخن از منش سلطان ركن الدين ابو طالب طغرل بن ميكاييل بن سلجوق\r\nاو دلير و بردبار و بخشنده ، و پيوسته در كار طاعت خدا و نماز آدينه و روزهء دوشنبه و پنج‌شنبه و آراستن نفس به خوى ارزنده بود . جامهء واذارى « 3 » و سپيد مىپوشيد . روزگارش مانندهء مرغزاران ، خوش بود و در آن قتل و خونريزى و هتك حرمت ديده نمىشد . سخت صبور بود و سخن ، سخته مىگفت . بسيار صدقه مىداد و در كار ساخت مساجد سخت مىكوشيد و مىگفت : « از خداى تعالى شرم دارم كه سرايى بسازم و در كنارش مسجدى برنياورم » . وزير عميد الملك كندرى حكايت مىكند كه چو سلطان بيمار شد ، گفت كه : « من در اين بيمارى به گوسپندى مىمانم كه دست و پايش بستند تا پشمش بچينند ، « 4 » و او را اين گمان بود كه ذبحش مىخواهند ، و سراسيمه بود تا اين‌كه رهايش كردند و شادمان شد . پس از يكچند دست و پايش بستند تا ذبحش كنند ، و او را اين گمان بود كه آهنگ چيدن پشمش دارند ، و آرام بود اما ذبحش كردند . اين بيمارى همان دست و پاى بستن به آهنگ ذبح است . » سلطان طغرل را زادورودى نبود و ولى عهدش برادرزاده‌اش ، سلطان الب ارسلان بن داود بن ميكاييل بن سلجوق بود . « 5 »\r\n\r\n\r\n","description":"","footnote":"\r\n( 1 ) . نك . به : ابن اثير 10 / 9 و ابن خلكان 3 / 228 و بندارى 28 - 27 .\r\n( 2 ) . جغر بك داوود در صفر سال 451 ه يا در رجب آن سال درگذشت . نك . به : ابن اثير 10 / 2 و جوزجانى 1 / 137 - 132 .\r\n( 3 ) . واذارى ، نوعى پارچه است كه در ده واذار در نزديكى سمرقند تهيه مىشد ( ثعالبى 126 ) ، و واذار يكى از روستاهاى سمرقند است كه در چهار فرسنگى آن قرار دارد . مناره‌اى و مسجد جامعى و با رويى خوش داشت ( ياقوت 5 / 369 ) .\r\n( 4 ) . درخصوص اين داستان ، نك . به : ابن خلكان 3 / 228 .\r\n( 5 ) . در باب منش طغرل بك ، نك . به : ابن اثير 10 / 10 - 9 و ابن خلكان 3 / 229 - 224 و جوزجانى 132 - 126 .\r\n","page_name":" 59 ","page_number":63},
  {"content":"\r\n\r\n\r\nاحوال وزير عميد الملك ابو نصر كندرى\r\nاو از دهقان‌زادگان كندر بود و در نيشابور دانش آموخت ، و على بن حسن باخرزى همدرسش در درسگاه امام موفّق نيشابورى بود . وزير ابو نصر كندرى در آغاز كار از حاجبان بود اما كارش بالا گرفت و در مدت سلطنت سلطان طغرل بك وزيرى مقتدر بود . وزير در بغداد به ديوان سلطان در مقام وزارت بود كه شيخ على بن حسن باخرزى بر او درآمد . وزير چو او را بديد ، گفت :\r\n« خداوندگار اقبل تويى ؟ « 1 » » پاسخ داد : « بلى » . وزير گفت : « خوش‌آمدى كه بدين سخنت خوش فالى زده‌ام » . سپس پيش از آنكه شعرش برخواند ، به دو خلعت پوشاند و گفت كه فردا روز بيا و شعر برخوان . او نيز روز بعد بيامد و اين قصيده برخواند : « 2 »\r\n أقوت مغانيهم شبطّ الوادي * فبقيت مقتولا و شطّ الوادي\r\nغرّ الاعادى منه رونق بشره * و أفادهم بردا على الأكباد\r\nهيهات لا يخدعهم ايماضه * فالغيظ تحت تبسّم الآساد \r\n« منازلشان تهى مانده است به كنار رودبار ؛ من فتاده‌ام كشته و رود در گذار . / چهر شادابش فريباى دشمنان است و خنكاى جگر ايشان را موجب . / هشدار ، كه اشارتش نفريبدشان ؛ كه خشم شيران به زير لبخند ايشان . »\r\nچون او شعر خويش به پايان برد ، وزير به اميران عرب گفت : « ما عجمان را چون اويى است ؛ شما عربان را همانند او هست ؟ » و بفرمود تا هزار دينارش دهند .\r\nزمانى سلطان اعظم عضد الدوله الب ارسلان بن داود بن سلجوق وزير را وكالت داد و روانه كرد تا دخت خوارزم شاه را به همسرى سلطان درآورد ، « 3 » اما دروغى شهرت دادند و به سلطان عرضه داشتند كه وزير عميد الملك او را از بهر خويشتن تزويج كرده و خيانت نموده است ، و ازاين‌رو راى سلطان از او بگشت . عميد الملك كه اين بديد ، ريشش سترد و بيضه‌هاى\r\n\r\n\r\n","description":"","footnote":"\r\n( 1 ) . « اقبل » نام سروده‌اى است كه پيشتر باخرزى سروده و در آن با وزير عميد الملك كندرى مزاح كرده بود .\r\nسه بيت از آن ، كه در معجم الادباى ياقوت ( 13 / 40 ) آمده ، چنين است ( مترجم فارسى ) :\r\n اقبل من كندر مسيخرة * للنحس فى وجهه علامات\r\nيحضر دور الامير و هو فتى * موضع امثاله الخرابات\r\nفهو جحيم و دبره سعة * كجنّة عرضها السموات \r\n( 2 ) . اين ابيات در معجم الادبا ( 13 / 41 ) آمده ، ولى به‌جاى « مغانيهم » ، « معاهدهم » است .\r\n( 3 ) . ابن خلكان ( 5 / 141 ) و ابن جوزى ( 8 / 239 ) اين ازدواج را از جانب ارسلان مىدانند . در ابن اثير ( 10 / 11 ) و بندارى ( 30 ) و معجم الادبا ( 13 / 42 ) اين ازدواج را سلطان طغرل بك صورت مىدهد .\r\n","page_name":" 60 ","page_number":64},
  {"content":"\r\n\r\nخويش بركند و بدينسان از كيفر سلطان برست . شيخ على بن حسن باخرزى او را بدين نقص ستوده است ؛ آنجا كه مىگويد :\r\n قالوا محا السلطان عند بعدكم * سمة الفحول و كان قوما صائلا\r\nقلت اسكتوا فالآن زاد فحولة * لما اغتدى من انثييه عاطلا\r\nفالفحل يأنف ان يسمّى بعضه * أنثى لذلك جدّه مستأصلا \r\n« گفتند : رفتيد و سلطان ، نشان مرديش سترد ؛ نشان مردى او كه گرامى بود و چموش . / گفتم :\r\nخموش ، كه كنون بىبيضه مرديش افزون . / نران را ناخوش آيد كه بهرى از ايشان را چو مادينگان جفت نامند ؛ و ازاين‌رو آن پاره از بيخ برآرند . »\r\nچون وزارت به نظام الملك قوام الدين حسن بن على بن اسحاق توسى واگذار شد ، وزير عميد الملك را از كار برداشتند و به زندان انداختند . « 1 » او در حبس اين بگفت :\r\n الموت مرّ و لكنّى اذا ظمئت * نفسى الى العزّ مستحل لمشربه\r\nوزارة باض فى رأسى و ساوسها * تدور فيه و أخشى ان تدور به \r\n« مرگ تلخ است اما عطش عزت و جاه ، شيرين كندش به كام . / وسوسهء وزارت در سرم خانه كرده است و مىخلد و در آن ؛ و من اين هراس در تنم ، كه برد هوش از سرم . »\r\nو نيز اين بگفت :\r\n ان كان بالناس ضيق من منافستى * فالموت قدوسّع الدنيا على الناس\r\nمضيت و الشامت المقبور يتبعنى * كلّ لكأس المنايا شارب حاسى \r\n« اگر از پيشتازيم جاى بر مردمان تنگ آمد ، مرگم در گيتى به رويشان گشود . / رفتم و رفت شادكام دشمنم از پيم به گور ؛ كه كس نباشد كه ننوشد از جام مرگ جرعه‌اى . »\r\nوزير عميد الملك در سراى عميد خراسان به نيشابور محبوس بود ، و پس از چندى او را به مرو الرود آوردند و در سرايى حبس كردند . خانواده‌اش هم در يكى از اتاق‌هاى آن سرا جاى داشتند ؛ او را تنها دخترى بود و بس . وزير چو پىبرد كه به قتل خواهد آمد ، بدان اتاق رفت و كفن خويش به‌درآورد و زن و فرزند را بدرود گفت و در اتاق ببست و غسل كرد و دو ركعت\r\n\r\n\r\n","description":"","footnote":"\r\n( 1 ) . كندرى وزارت سلطان الب ارسلان نيز كرد . نظام الملك به استقلال كندرى رشك مىورزيد و بر آن شد كه در راندنش بكوشد . كندرى اين نمىدانست ، تا جايى كه نزد نظام الملك آمد و پانصد هزار ( در ابن اثير ، پانصد ) دينارش داد ، و وقتى از نزد او رفت ، بيشتر مردمان همراهش رفتند . نظام الملك ، سلطان را ترساند و بر حبس كندرى مصمّم شدند . دراين‌خصوص ، نك . به : ابن اثير 10 / 11 - 10 و ابن جوزى 8 / 239 و بندارى 29 و راوندى 186 و رشيد الدين 2 / 5 ، 31 - 30 .\r\n","page_name":" 61 ","page_number":65},
  {"content":"\r\n\r\nنماز گزارد . سپس قاتل خويش را صد دينار داد و گفت كه : « حقى برتو دارم ، و آن اينكه مرا در اين جامه كه به آب زمزمش شسته‌ام ، كفن كنى » . نيز دژخيم را گفت كه : « به وزير نظام الملك برگو كه بدفعلى از تو سرزد ؛ تركان را آموختى كه وزيران و ديوانيان بكشند ، و هركس چاهى كند ، خود در آن افتد و هركه آيين ناپسندى بنياد نهد ، گناه خودش و گناه هرآنكه تا به روز رستخيز چنين كند ، براوست » . « 1 » سپس به قضاى ناگزير خداوندى تن داد ، و اين به روز يكشنبه ، شانزدهم ذى الحجّهء سال چهارصد و پنجاه و شش بود . شيخ على بن حسن باخرزى ، خطاب به سلطان الب ارسلان بن داود بن ميكاييل بن سلجوق ، وزير را چنين رثا گفت :\r\n و عمّك ادناه و أعلى محلّه * و بوّأه من ملكه كنفا رحبا\r\nقضى كلّ مولى منكما حقّ عبده * فخولّه الدنيا و خوّلته العقبى \r\n« عمّت به خويشتنش نزديك ساخت و مرتبتى والايش داد ؛ و در پناه فراخ خويش گرفت . / از شما دو تن هريكى حق عبدش به نوعى گزارد ؛ اين يكى اين جهان و آن يكى آن سرا بداد . » .\r\n\r\nداستان ملك جقر بك داود بن ميكاييل بن سلجوق و نبرد سلطان عضد الدوله ابو شجاع الب ارسلان بن داود بن ميكاييل بن سلجوق با سلطان مودود بن مسعود بن محمود بن سبكتكين و شكست مودود و صلح ايشان\r\nبه ملك جقر بك داود بن ميكاييل خبر رساندند كه اميران فرازباج « 2 » خراج به غزنه مىدهند . ملك هم‌آهنگ نواحى قرارباج « 3 » كرد و در ميان او و اميرى از ايشان جنگ درگرفت . آن امير به دژى پناه برد ، و چون سررشتهء كار از دستش به‌درشد و در شوكتش خلل افتاد ، زينهار خواست و از دژ به\r\n\r\n\r\n","description":"","footnote":"\r\n( 1 ) . در راوندى ( 187 ) اين گونه است كه كندرى به جلّاد سفارش كرد كه بعد از كشتنش به وزير بگويد :\r\n« بدبدعتى و زشت‌قاعدتى در جهان آوردى به وزير كشتن . ارجو كه اين سنت در حق خويشتن و اعقاب بازبينى » .\r\nدرخصوص واپسين روزهاى كندرى ، نك . به : ابن اثير 10 / 11 - 10 و ابن جوزى 8 / 239 و ابن خلكان 3 / 295 - 294 و ابن وردى 1 / 558 - 557 و راوندى 187 - 186 .\r\n( 2 ) . كذا ، و شايد قراباغ باشد ( از توابع بادغيس ) - م ا .\r\n( 3 ) . كذا ، و شايد قراباغ باشد ( از توابع بادغيس ) - م ا .\r\n","page_name":" 62 ","page_number":66},
  {"content":"\r\n\r\nزير آمد « 1 » و هزار اسب با زين و برگ ، و نيز كاردى ، قبضه‌اش از ياقوتى به وزن تقريبا شصت مثقال ، به دو پيشكش كرد . آن كارد تا سال پانصد و چهل و هشت ، كه غزان بر سلجوقيان غالب آمدند ، در خزاين ايشان بماند .\r\nپس از چندى ملك داود را از يرقان ديوانگى رسيد ، و اين مرض تنش بگداخت و لاغر كرد . سلطان مودود كه بيمارى و ناتوانى وى بدانست ، سپاهى آراست و روانهء خراسان كرد . « 2 » ملك داود هم ولايت‌عهد خويش به فرزندش ، سلطان عضد الدوله الب ارسلان ، بداد . الب ارسلان يكچند در بلخ بماند تا غبار و خستگى سفر از تن بگيرد . سپهسالار غزنه كه از كار سلطان الب ارسلان آگهى يافت ، سپاهيان فراهم آورد و همگى در جاى خويش بماندند . سلطان برايشان بتاخت و تقدير را از آن تاخت به سپاهيان غزنه قتلى و شكستى زودهنگام رسيد . سلطان هزار تن از اميران آن سپاه را اسير كرد و بيرون از حدّ و شمار از ايشان اسب و سلاح غنيمت گرفت ، و چون به نزد پدرش ملك داود رفت ، اين شادى ، بيمارى از پدر ببرد و تندرستيش بازآورد .\r\nخورشيد كه به برج حمل رفت ، ملك داود با فرزندش الب ارسلان آهنگ دژ ترمذ كرد .\r\nكوتوال آن دژ ، شيخ كاتب بيهقى بود . ملك داود به وى نامه كرد كه اميد و آرزو از سلاطين غزنه ببر ، كه ديگر به خراسان از ايشان سخنى ، و از نشان بختشان اثرى نيست . اميرك بيهقى كه دانست از سلاطين غزنه حاجت نمىيابد و از ايشان نشان نمىماند ، بيرون آمد و زمين‌ها و سراى خويش در بيهق به وزير ابو على بن شادان بخشيد و راهى غزنه شد . « 3 » ملك داود هم ولايت بلخ و طخيرستان و ترمذ و قباديان و وخش و ولوالج « 4 » به سلطان الب ارسلان داد و به وزارت ابو على بن شادان پشتش قوى ساخت . اين وزير آن ولايات به كفايت خويش آبادان كرد و خيرش\r\n\r\n\r\n","description":"","footnote":"\r\n( 1 ) . نبرد يادشده در پاييز سال 1040 م رخ داد . جغر بك داوود پس از شكست دادن سپاه غزنويان ، كه زير فرمان سلطان مودود بود ، بلخ را ، كه التونتاش ، از اميران غزنوى ، در آنجا بود ، در حصار گرفت . اين امير شهر را به جغر بك سپرد و به خدمتش پيوست .\r\n( 2 ) . جغر بك پس از دستيابى به گوزگانان و بادغيس و ختلان و ديگر شهرها به بيمارى يرقان دچار آمد .\r\nسلطان مودود هم از اين فرصت بهره برد و به سال 1044 م سپاهى براى تصرّف بلخ و طخارستان روانه كرد ، ولى سلجوقيان به رهبرى الب ارسلان توانستند كه غزنويان را فروكوبند .\r\n( 3 ) . كوتوال ( فرماندهء ) دژ ترمذ ابو الحسن بن محمد ، ملقّب به اميرك بيهقى ، بود . او اين دژ را به مدّت 15 سال در برابر سلجوقيان نگاهداشت . سرانجام دژ را تسليم كرد و از پيوستن به خدمت سلجوقيان تن زد و به غزنه رفت و در آنجا به سال 1056 م جان سپرد .\r\n( 4 ) . قباديان از نواحى بلخ است ( ياقوت 4 / 303 ) .\r\nولوالج شهرى است در بدخشان ، در سرزمين اقساراى ، مركز ادارى طخارستان ( ياقوت 5 / 384 ) .\r\n","page_name":" 63 ","page_number":67},
  {"content":"\r\n\r\nمردمان را فراگرفت ، و چو مرگش نزديك گشت ، از سلطان الب ارسلان بخواست تا پس از وى وزارت به وزير نظام الملك دهد .\r\nچون يكچند پس از آن خدايگان خوارزم سركشى كردن گرفت ، ملك داود آهنگ خوارزم كرد و هزار اسب را به هفته‌اى بگشود . « 1 » سپس شهرستان گورگانج امير قفجاق نيز به دو پيوست « 2 » و به‌دست وى اسلام آورد و آن دو خويش بسى يكديگر شدند . پس از چندى سلطان مودود به ملوك اطراف نامه كرد و آنان را به يارى و پشتيبانى خويش بخواند و مال‌ها مر ايشان را فراهم آورد و توابع و نواحى خراسان را بديشان داد . ايشان نيز خواست او پذيرفتند ، اما چو سلطان از غزنه رفت ، ملك الموت به پذيرهء او آمد و ستاره‌اش طلوع ناكرده غروب كرد و لشكريانش نوميدانه به غزنه بازشدند .\r\nاز آن ملوك كه از ديار خويش به‌درآمده و خبر درگذشت سلطان مودود به گوششان نخورده بود ، يكى امير كاليجار ، والى اصفهان ، بود كه سپاهيانش همگى در دشت هلاك شدند و او نيز بيمار شد و به اصفهان بازگشت . « 3 » خاقان ترك هم به ترمذ درآمد و آنجا را ويران كرد و به غارت و مصادرهء اموال دست برگشاد . امير خشكا نيز آهنگ ولايت خوارزم كرد اما ملك داود او را ، و سلطان الب ارسلان ، خاقان را براند . خاقان هم در سوى بخارا بر كنار جيحون خيمه برافراشت و در آشتى كوفت . ازاين‌رو ملك داود با دو سوار گزيده از جيحون گذشت و با خاقان بر يك تخت نشست و هردو خوردند و نوشيدند و صلح كردند و جدا شدند .\r\nچون نوبت سلطنت غزنه به سلطان فرخزاد بن مسعود رسيد ، سپاهى گران بسيجيد و به خراسان فرستاد ، كه امير قطب الدين اتابك كلسارغ به مقابلهء ايشان رفت . آنان هم او را اسير كردند\r\n\r\n\r\n","description":"","footnote":"\r\n( 1 ) . اين زمان ، خوارزم زير فرمان جند شاه ملك بود كه كار به فرمان غزنويان مىكرد . در اين نبرد ( سال 1043 م ) شاه ملك به قتل آمد ، ولى خوارزم تا سال 1077 م زير سلطهء سلجوقيان ماند . هزار اسب در فارسى به معناى هزار اسب است . دژى استوار و شهرى خوش است و آب چون جزيره گرداگرد آن ، و تنها يك راه دارد - بر گذرگاهى كه در نواحى خوارزم ساخته‌اند و ميانشان سه روز راه است ( ياقوت 5 / 404 ) .\r\n( 2 ) . قفجاق نام قبيله است و نه نام امير . شمارى از قبايل قفجاق پس از اين رخدادها به سلجوقيان پيوستند .\r\n( 3 ) . عماد الدين ابو كاليجار ابن سلطان الدوله ابن بهاء الدوله ( 1048 - 1024 م ) در هنگامهء فتوح سلجوقيان نخستين ، فرمانرواى همدان و نهاوند بود . با غزنويان هم‌پيمان بود و در صفر سال 436 ه در بغداد به نامش خطبه كردند . درخصوص او ، نك . به : ابن اثير 9 / 181 - 178 به سال 439 ه ميان ملك ابو كاليجار و سلطان طغرل بك بر اين قرار صلح شد كه طغرل بك دخت ابو كاليجار را ، و امير ابو منصور ، فرزند ابو كاليجار ، دخت ملك داوود ، برادر طغرل بك ، را به زنى بگيرد . ابن اثير 9 / 192 - 185 .\r\n","page_name":" 64 ","page_number":68},
  {"content":"\r\n\r\nو بند نهادند و به غزنه فرستادند ، و با او جماعتى از اركان دولت سلجوقى را نيز اسير كردند . اين زمان الب ارسلان از پدرش ، ملك داود بن ميكاييل ، اجازت خواست و با سپاهيانش بر آنان بتاخت . لشكر غزنه از برابرش پشت بدادند و كثيرى از بزرگان دولت سبكتكينى و مقام‌داران اسير شدند . سلطان فرخزاد اسيران را آزاد كرد و به امير قطب الدين اتابك كلسارغ خلعت پوشاند . پس از چندى راى سبكتكينيان و سلجوقيان بر اين قرار گرفت كه هريك به ملك خويش پادشاه بىانباز باشند و قصد آن ديگرى ننمايند ، « 1 » و شيخ ابو الفضل بيهقى صلح‌نامه بنوشت .\r\n\r\nسخن از درگذشت ملك جقر بك داود بن ميكاييل بن سلجوق و پادشاهى بىانباز سلطان عضد الدوله ابو شجاع الب ارسلان\r\nپس از چندى بيمارى در ملك داود اثر كرد و ضعفش زيادت نمود ، و او كه هفتاد سال داشت ، در صفر سال چهارصد و پنجاه و دو در سرخس جان سپرد . تابوتش را به مرو آوردند و فرزندش ، الب ارسلان ، در جايش قرار گرفت . سلطان ركن الدين طغرل پس از برادر سه سال بزيست .\r\n\r\nاحوال سلطان عضد الدوله ابو شجاع الب ارسلان بن داود بن ميكاييل بن سلجوق\r\nچو سلطان الب ارسلان در كار شاهى انبازى نيافت و بر تخت ملك قرار يافت ، « 2 » بال داد و سايهء گذشت و سخاوت بر سر رعايا گسترد و به همان دو نوبت خراج اصلى سالانهء ايشان قناعت كرد .\r\nاو در ماه رمضان هرسال چهارهزار دينار ، هزار دينار در بلخ و هزار دينار در مرو و هزار دينار در هرات و هزار دينار در نيشابور ، و ده‌هزار دينار در تختگاه خويش صدقه مىداد . بدگويان به دو نامه كردند و از نظام الملك وزير بد گفتند و از عوايد وى او را آگهى دادند ، و آن نامه در كنار\r\n\r\n\r\n","description":"","footnote":"\r\n( 1 ) . وقتى جغر بك داوود از قتل عبد الرشيد و به سلطنت رسيدن فرخزاد آگاه شد ، سپاهيانش گردآورد و رو سوى غزنه نمود و در آنجا با حاجب خرخير و سپاهيانش روبرو شد . پس از شكست او ، فرخزاد يورشى را به خراسان رهبرى كرد و سلجوقيان شكست خوردند و فرمانده‌شان ، كلسارغ ( اتابك الب ارسلان ) ، و بسيارى از سپاهيان او به اسارت غزنويان درآمدند . نك . به : ابن اثير 9 / 202 .\r\n( 2 ) . سلطان الب ارسلان در ذى الحجّهء سال 455 ه بر تخت سلطنت قرار يافت .\r\n","page_name":" 65 ","page_number":69},
  {"content":"\r\n\r\nمصلّاى او نهادند . سلطان هم نظام الملك را بخواند و او را گفت : « اين نامه برگير ؛ اگر نبشته‌شان راست است ، خوى خويش پاكيزه ساز و احوال خود به صلاح آر ، و اگر نه راست مىگويند ، آنكه اين كار بكرده ببخشاى و بدگوى را به كارى از مهمّات ديوان برگمار ، تا از دروغ و بهتان دست بدارد . »\r\n\r\nجنگ سلطان اعظم عضد الدوله ابو شجاع الب ارسلان بن داود بن ميكاييل بن سلجوق با ملك قتلمش بن اسراييل و پيروزيش بر او\r\nخبر رسيد كه ملك قتلمش بن اسراييل بن سلجوق ، كه پسر عم سلطان طغرل بود و نياى ملوك روم ، سركشى مىكند و سلطنت براى خويش مىخواهد و گروهى از سپاهيان اوباش ، كه به ملخ‌هاى پراكنده مىمانند ، گردآورده و در بيرون ساوه فرود آمده است و آهنگ شهرستان رى دارد . سلطان نيز سپهسالارى به نام امير سوتكين « 1 » را ، كه خاستگاه و زادگاهش ده خاكستر و كعربن بود و همان است كه رباط خاكستر را برآورد و همان است كه بيضه‌هاى خويش بىهيچ جبرى و به اختيار خويش كشيد ، سركردهء جلوداران سپاه خويش كرد و آنان را روانه ساخت .\r\nسپهسالار رو به راه رى نهاد و سلطان هم در دهم محرم سال چهارصد و پنجاه و شش از نيشابور برفت . ملك قتلمش نيز جميع روستاهاى رى ويرانه ساخت و دست دهش بر لشكرش برگشاد و بر نواحى عبد الله‌آباد و وادى الملح ، كه شوره‌زارى است سخت‌گذر ، آب براند . « 2 »\r\nوقتى تنى چند از دو سپاه به سوى يكديگر رفتند ، وزير نظام الملك سلاح در بر كرد و لشكريان بياراست . امير قطب الدين كلسارغ و امير پهلوان شنكلوا در سوى راست سپاه سلطان ، امير التونتاق ، پدر اميرجش [ كذا 
  ] ، و سپهسالار امير سوتكين بر طرف چپ سپاه ، و امير بلداجى و امير سنقرجه و امير اغاجى و ديگر اميران بزرگ به همراه سلطان در قلب سپاه بودند . بامدادان فضا\r\n\r\n\r\n","description":"","footnote":"\r\n( 1 ) . عماد الدوله و الدين ابو منصور سوتكين ، حاجب و سرخان ( سپهسالار ) سپاه الب ارسلان بود . در جمادى الاولى سال 477 ه ( 1084 م ) مرد و مرده‌ريگ انبوهى پس از مرگ بر جاى نهاد : يك ميليون دينار و 15 هزار مجموعه جامه ، كه 9 هزار از آن‌ها از جنس ابريشم بيزانسى بود ، و پنج هزار اسب راهوار و هزار شتر و 300 هزار گوسپند - افزون بر متاع و سلاح بسيار و ديگر چيزها . نك . به : سبط ابن جوزى 229 - 228 .\r\n( 2 ) . قتلميش رى را در حصار گرفت و در آنجا پنجاه هزار سوار تركمان بودند كه به تاراج و عذاب دچار آمدند . نك . به : سبط ابن جوزى 110 .\r\n","page_name":" 66 ","page_number":70},
  {"content":"\r\n\r\nبر سپاه ملك قتلمش بن اسراييل تنگ آمده بود . برادرش در سوى راست سپاهش ، و اميراى بوقا بر طرف چپ آن بود . سلطان برنشست و در پاى كوه راهى مىجست و چون نيافت ، در ميانهء آب در طول رود اسب براند و به تازيانهء « * » خويش به لشكر اشارت كرد ، كه از پى او برفتند و در آن آب انبوه و ترس‌آور درآمدند . هم در اين هنگام ملك قتلمش و لشكريانش چشم مىداشتند كه ايشان در چسبنده‌گل آن شوره‌زار فرو روند ، اما سنقرجه بر ملك قتلمش حمله برد و چترش درربود و پرچمش باژگونه كرد . ملك قتلمش كه زخمى چند به دو رسيده بود ، پشت بداد و آهنگ دژ گردكوه كرد كه از دژهاى او بود ؛ از لشكرش نه سوارى ماند و نه پياده‌اى ، و جملگى پشت بدادند . « 2 »\r\nوقتى سلطان خواست تا اسيران را ، كه شجاعت شيران را گستاخى گرگان در مقابله آورده بودند ، به قتل آورد ، وزير نظام الملك به گذشت و بخشايشش بخواند و او نيز از ايشان درگذشت و به نيكى و خوبى با آنان مقابله كرد . سرانجام وقتى پشت جنگ بار گران برگرفت و فتح و ظفر گرد از دامن سترد ، ملك قتلمش را ديدند كه در آغلى جان سپرده است ، و تابوت او را به آرامگاه سلطان ركن الدين طغرل در رى بردند . « 3 » در اين سال عميد خراسان ، محمد بن منصور نسوى ، كارگزار بصره بود و با اموالى چند ، كه آمال هميشه بدان دربسته‌اند ، به بارگاه سلطان بازآمد . شيخ على بن حسن باخرزى نيز به خدمتش بود ، و در بصره واقعاتى بر او گذشت .\r\n\r\nاحوال عميد خراسان ؛ محمد بن منصور نسوى\r\nعميد خراسان در آغاز زندگانى قصّاب بازار لشكر ، و از نديمان آخورسالار سلطان ركن الدين طغرل بود . چون آخورسالار جان سپرد . عميد محمد عهده‌دار اين كار شد و به روفتن اصطبل و\r\n\r\n\r\n","description":"","footnote":"\r\n( * ) در اينجا در متن مصحّح دكتر نور الدين « وسط ( ميان ) آمده كه نادرست است ؛ در نسخهء خطى « سوط » ( تازيانه ) آمده است - مترجم فارسى .\r\n( 2 ) . اين نبرد در ده ملح در اوايل محرم سال 456 ه ( سال 1064 م ) رخ داد . نك . به : ابن اثير 10 / 13 - 12 و سبط ابن جوزى 110 .\r\nبرادر قتلميش ، رسول تكين نام داشت ( سبط ابن جوزى 111 ) .\r\nگردكوه ، دژى است در كرمان .\r\n( 3 ) . نيز نك . به : ابن اثير 10 / 13 - 12 .\r\n","page_name":" 67 ","page_number":71},
  {"content":"\r\n\r\nپاك كردن و آب‌پاشى آن فرمان داد و پوشش اسبان نيكو كرد و توبرهء آن‌ها تازه نمود . سلطان كه بدين شغل هرروز از او چيزى شگفت مىديد ، به جانبش ميل نمود و امارت مشعل‌داران به دو داد . پس از آن ، زمانى سلطان الب ارسلان در شبى تاريك رو به راه نهاد و پس از چندى هرچه داشت از ميان رفت و روغنش به آخر رسيد . اين زمان ، عميد از آشپزى يك من روغن بادام به پنجاه دينار خريد و بدان مشعل‌ها را روشن كرد . چو بوى دود مشعل‌ها به سلطان رسيد ، از آن حال پرس‌وجو كرد و عميد نيز حقيقت حال بگفت . سلطان كه از راى سخته‌اش آگهى يافت ، به تخت خويش نزديكش بگردانيد و مرتبتش بيفزود و كار خراج نيشابور و نواحى آن به دو وانهاد ، و او نيز خراجى از نيشابور و نواحى آن گردآورد .\r\nدر تنگ‌سالى به نيشابور ، خير او به همگان رسيد و آذوقه‌اش زندگى مردمان را وسعت داد ، و در اين حال ايالت خوارزم را نيز به دو داده بودند . زمانى نيز وزير نظام الملك دريافت‌هاى ديوانى را همراه اميرى ، و با او خدمى و حشمى ، به نزدش روانه ساخت و امير را سفارش كرد كه طعم خوارى را به عميد خراسان بچشاند . عميد هم به قتل آن غلامان فرمان داد و آنان را به جيحون افكند و صد غلام خريد و بر كمر هريك صد دينار ببست و آن‌ها را به سلطان پيشكش كرد و گفت : « با سستى و سهل‌انگارى ، مال سلطان دستياب نمىشود و كار سلطان جز با احترام سامان نمىيابد . اين غلامان حقوق واجب ديوانيت ربودند و من نيز شربت سياست به كامشان ريختم ، به شمشيرى كه خود در گردنم آويخته‌اى . من بنا بر بنياد تو كردم و به مزدى نه‌چندان زياد رسم خدمت به‌جاى آوردم ، به اين اطمينان كه تلاش مرد بيچيز ناچيز نيست » . سلطان هم عذرش پذيرفت و بهرهء ديوانيش افزون كرد . عميد در بارگاه ملك داود بن ميكاييل بن سلجوق و سلطان اعظم ركن الدين طغرل بن ميكاييل بن سلجوق و سلطان اعظم عضد الدوله ابو شجاع الب ارسلان و فرزندش سلطان جلال الدوله ملكشاه و ملك بورى برس و ملك ارغون « 1 » و سلطان ركن الدين بركيارق و سلطان اعظم معز الدين ابو الحارث سنجر بن ملكشاه بن الب ارسلان خدمت كرد و به روز شنبه ، بيست و يكم شوال سال چهارصد و نود و چهار بمرد . پيشتر ، زمانى ملك ارغون كوشيده بود تا او را بگيرد و به مرو برد ، اما ملك را گردن زدند و كفن و دفن او عميد خراسان كرد .\r\nاز نوادر روزگار آنكه زمانى ملك ارغون بن سلطان الب ارسلان تيغ بركشيد و عميد خراسان را كه پيش رويش بود ، گفت : « بزنمت يا نه ؟ » و دراين‌حال جنايات عميد برمىشمرد و\r\n\r\n\r\n","description":"","footnote":"\r\n( 1 ) . بورى برس ( 1095 م - ؟ ) و ارسلان ارغون ( 1096 م - ؟ ) فرزندان سلطان الب ارسلان بودند .\r\n","page_name":" 68 ","page_number":72},
  {"content":"\r\n\r\nاو را عتابى مىكرد سخت‌تر از زخم تير و كمان . سپس شمشير را بالا برد « * » و تهديدش آغاز كرد و هر لحظه مىگفت كه مىزنمت ، و عميد خاموش بود و او را مجالى نبود ، تا اينكه دلقكى سيلىاش بزد و گفت : « ديّوث ، بگو مزن » . ملك ارسلان ارغون را از گفت او خنده آمد و عميد خراسان از قتل بجست . پس از آن ، عميد هزار دينار از بهر آن دلقك فرستاد ، و مردمان را اين شگفت آمد و گفتند : « به يكى سيلى ، خورنده را رستن از نيستى رسيد و زننده را هزار دينار ! »\r\n\r\nسخن از حركت سلطان اعظم عضد الدوله ابو شجاع الب ارسلان به سوى روم\r\nپس از چندى سلطان الب ارسلان در آغازين روزهاى ربيع الاول سال چهارصد و پنجاه و شش از رى رو سوى روم كرد . سلطان را خبر داده بودند كه جماعتى از كردان دزد در حوالى حلوان « 1 » راهزنى مىكنند و در زمين به فساد مىكوشند . سلطان نيز سپاهى بسيجيد و به سويشان روانه كرد ، كه آن دزدان را جام نيستى درچشاند و حتى از ايشان يكى بدان ديار واننهاد . از بازماندهء آن كردان گروهى به بارگاه بيامدند و بر عهده گرفتند كه آن راه از راهزنان نگه دارند . سلطان نيز امارت آن نواحى به امير بك ارسلان داد و آنگاه لشكريان به شهر مرند رفتند و بدانجا مقام كردند . در راه روم اميرى نامدار « 2 » بود ، نامش امير طغتكين . « 3 » از تركمانان گروهى بر او گرد آمده و روميان را از آسيب ايشان نصيب بود و از غزو و جهادش ، بهره رنج . به خدمت سلطان پناه آورد و بر عهده گرفت كه در تنگ‌جاىهاى آن سرزمين لشكريان را راهبر باشد .\r\nچون به سلطان خبر دادند كه سرزمين گرجيان در روم عرصهء گمراهى و جايگاه كفر و سركشى گشته است ، آهنگ آن ديار كرد « 4 » و فرزندش ، سلطان جلال الدوله ملكشاه ، را در لشكرگاه\r\n\r\n\r\n","description":"","footnote":"\r\n( * ) در اينجا در متن مصحّح دكتر نور الدين « وقع » آمده كه نادرست است ؛ در نسخهء خطى « رفع » ( بالا برد ) آمده است - مترجم فارسى .\r\n( 1 ) . حلوان شهرى است در سوى شمال باخترى عراق ، و اسدآباد در نزديكى آن واقع است .\r\n( 2 ) . در اينجا ، در متن ، واژهء « مسير » بود كه مصحّف « شهير » دانسته شد و « نامدار » ترجمه گرديد - مترجم فارسى .\r\n( 3 ) . در باب طغتكين ( در ابن اثير طغدكين ) ، نك . به : ابن اثير 10 / 13 .\r\nاو نه در راه روم ، كه در ماوراء قفقاز بود . بونياتوف 189 .\r\n( 4 ) . الب ارسلان يورش به بيزانس را راهبرى ، و با 180 هزار سوار سپاهى از سرزمين آذربايجان گذر كرد .\r\n","page_name":" 69 ","page_number":73},
  {"content":"\r\n\r\nدر جاى خويش گمارد . ملكشاه نيز رفت تا به دژى رسيد كه ترسايان گمراه رومى را بدان مقام بود ، « 1 » كه از سپاه اسلام بسيارى را بكشند و كار بدانجا رسيد كه نظام الملك و عميد خراسان هم از اسب به زير آمدند . سلطان ملكشاه تيرى انداخت كه به گلوى خداوند دژ خورد . آنان نيز سنگ انداختند و به تپه‌اى بلند برشدند و به ستيغ كوه‌ها درآويختند . پس از يكچند سپاه اسلام بر ايشان چيره شدند و در ميانشان حكومت به شمشير دادند و از ايشان نه اصلى به‌جاى گذاردند و نه نشانى .\r\nپس از چندى سلطان ملكشاه رهسپار دژى به نام سرمارى « 2 » شد كه در آن بوستانى چند بود و آبى روان ؛ آن را بگشود . دژ ديگرى هم در آن نزديكى بود ؛ « 3 » آن را هم فتح كرد و خواست تا ويرانش كند ، اما وزير نظام الملك او را از آن كار بازداشت و گفت كه اين دژى استوار و مرزى است مر مسلمانان را ، و آن مرز به دلاوران و دليران استوار كرد . سلطان هم رهسپار شهرى به نام مريم‌نشين شد ، كه مسكن راهبان و كشيشان و شاهان ترسا و رعاياى ايشان بود و ، چندان‌كه در وصف نايد ، بدين شهر و برج و باروش نزديكى مىجستند . ديوار پيرامون شهر از سنگ‌هايى بود كه مرتّب بر روى هم چيده شده و با ميخ و صفحات آهن استوار گشته بود . « 4 » در اطراف آن نيز آبى روان بود كه پهنايش به قدر چشم‌انداز دو چشم بود . وزير نظام الملك از بهر جنگ كشتى و زورقى چند فراهم كرد ، اما روز جنگ به شبانگاه آمد و شبش به بامدادان پيوست - نه شبش را آرامشى و نه روزش را آسايشى - تا اينكه سلطان ملكشاه طناب به كنگرهء ديوار شهر بربست و از\r\n\r\n\r\n","description":"","footnote":"\r\nمردمان خوى و سلماس در برابر سلطان سلجوقى ايستادند ، ولى سلطان عميد خراسان را به جانب ايشان فرستاد و آنان نيز با تهديد فرمانبردار شدند . سلطان از آنجا به نخجوان رفت و در آنجا فرمان داد تا كشتىهايى براى عبور از رود ارس بسازند . سپاه الب ارسلان هم به دو بخش تقسيم شد و او خود در رأس صدهزار كس از ايشان ( نك . به : فاردان 126 ) رهسپار گرجستان شد و از آلبانى قفقاز گذر كرد . الب ارسلان پس از آنكه آلبانى را به سال 1063 م شكست داد ، دخت حاكم محل ، گيويك ، را به زنى گرفت و با او پيمان صلح بست . پس از آن هم رهسپار جواهدى و تشير ، از شهرهاى گرجستان شد . نك . به : فاردان ( 127 - 126 ) و ماتئوس اورفاتيس ( 119 - 118 ) و ابن اثير ( 10 / 14 - 13 ) .\r\n( 1 ) . اين دژ همان دوين است كه سپاهيان ملكشاه سىهزار تن از مدافعان آن را كشتند و پنجاه‌هزار كس ديگر را به اسارت آوردند ( سبط ابن جوزى 117 ) .\r\n( 2 ) . سرمارى ( در اصل ، شمارى ) دژى كلان و ولايتى پهناور در ميانهء تفليس و خلاط است ( ياقوت 3 / 215 ) و همان سرمارى كنونى در تركيه است كه در محل دژ ويرانهء فارا - فالا واقع است .\r\n( 3 ) . اين دژ ، دژ قراباغ در شمال سرمارى است كه مطيع امير نخجوان بود . نك . به : ابن اثير 10 / 13 .\r\n( 4 ) . اين شهر ، شهرى است استوار و باروى آن از سنگ‌هاى بزرگ و سخت و استوار به سرب و آهن است و رودى بزرگ در آن جارى است » ( ابن اثير 10 / 13 ) .\r\n","page_name":" 70 ","page_number":74},
  {"content":"\r\n\r\nآن بالا رفت ، اما او را در آب انداختند و خداى تعالى از بلايش رهانيد و سلطان برخاست و تكبير گفت . غلامان نيز بالا رفتند ، اما به خواسته دسترس نتوانستند . كلنگ‌ها هم از كندن ماندند ، كه ديوار از سنگ استوار شده با ميخ و صفحات آهن بود . آن شب بر پشت اسبان شب كردند ، و هم در آن شب زلزله‌اى آمد كه سوى خاورى دژ را ويران كرد و كار ترسايان سستى گرفت . چون كله گوشهء خورشيد نمايان شد ، سلطان ملكشاه و وزير نظام الملك به شهر درآمدند و آتش در معابد زدند و در ميانهء ترسايان حكومت به شمشير دادند . هركس از ايشان نيز كه زنده ماند ، بدين اسلام متديّن شد .\r\nپس از چندى پيك سلطان اعظم الب ارسلان بيامد و فرزند او وزيرش نظام الملك را به لشكرگاه بخواند ، و سلطان در اين هنگام از فتوحى كه خداوند مر ايشان را سهل كرده بود ، آگهى نداشت . سلطان ملكشاه به جانب پدرش ، سلطان اعظم الب ارسلان ، رهسپار شد و بر دژى نگذشت ، مگر اينكه خداى تعالى آن را به دست وى برگشود ، تا به خدمت پدر رسيد . پس از آن سلطان اعظم الب ارسلان سپاهيانى بسيجيد و به سپيدشهر فرستاد و ميان مردم آن شهر و سلطان نبردهاى سختى درگرفت ، تا خداى تعالى آن شهر برگشود . سلطان هم‌آهنگ شهر ديگرى به نام اغاك لال « 1 » كرد كه درازاى ديوارش صد ذراع و پهنايش بيش از اين بود . از جانب باختر و خاور و شمال كوهى شهر را دربرگرفته بود و بر ستيغ كوه‌ها چندين دژ استوار وجود داشت . در سوى جنوبى و در پيش ديوار مذكور آبى بود به مثل آب جيحون . در اينجا پلى بسته بودند كه آن را برداشتند و لشكر اسلام هم از فتح آن سرزمين اميد بريد . سلطان الب ارسلان بر دروازهء شهر اردو زد و به درگاه خدا زارى و خاكسارى كرد و نماز گزارد و لشكر نيز پلى بزرگ بساختند .\r\nنبرد بالا گرفت و از آن شهر دو مرد ، فريادخواهان و زينهارجويان ، بيرون آمدند و از سلطان اميرى دادگر خواستند كه از جرم‌ها كه رفته درگذرد و ناشايست‌ها كه در عمل آمده ببخشايد . سلطان هم امير ابن مجاهد و ابو سمره را فرستاد اما چو اين دو از ديوارك دژ به درون رفتند ، گرجيان آنان را دربرگرفتند « 2 » * و بر پهلوى ايشان نيزه زدند و بر سر و گردنشان زخم ؛ روبرويشان تيغ بود و پيش رويشان آب . * سلطان به نماز ايستاده بود كه صواب خادم به نزدش\r\n\r\n\r\n","description":"","footnote":"\r\n( 1 ) . در ابن اثير « اعال لال » است . اكنون شهر اخالقالا در جمهورى گرجستان شوروى است . « اعال لال شهرى است استوار و باروبلند و ساخته شده بر بلند جاى » . ( ابن اثير 10 / 14 فاردان 126 ) از گرفتن شهر ديگرى به نام سمشفيلد سخن مىكند .\r\n( 2 ) . در اينجا عبارت ميان دو ستاره در متن مصحّح دكتر نور الدين از متن اصلى افتاده است - مترجم فارسى .\r\n","page_name":" 71 ","page_number":75},
  {"content":"\r\n\r\nرفت و حال با او بگفت ، و هم دراين‌حال گرجيان بر مسلمانان يورش آوردند و مسلمانان پشت بدادند ، اما سلطان نماز خويش نشكست و به خضوع و خشوعش به‌جاى آورد . پس از آن بيرون آمد و برنشست و گرماى برخورد و خونريزىها را تاب آورد تا به شهر درآمد و زمين از پليدى ايشان پاك ساخت . در دژى دليرمردانى چند مانده بودند و سخت جسورانه با سلطان نبرد مىكردند . سلطان بفرمود تا پيرامون آن دژ هيزم فراهم آوردند و در آن آتش زدند ، تا سوختند و خاكستر شدند . سلطان هم خوشوقت و خوشدل به سراپردهء خويش بازگشت . سپاهيان اسلام نيز غنايمى يافتند بيرون از حدّ و شمار .\r\nچو شب پرده فروانداخت ، بادى سخت وزيدن گرفت و بازماندهء آتش مذكور را در شهر انداخت ، و شهر يكسره بسوخت . بر كنار آن دژ نيز دژى استوار بود « 1 » كه سلطان آن را بگشود . « 2 » پس از يكچند پادشاه گرجيان « 3 » فرستادگان و هدايايى فرستاد و در آشتى كوفت و عذر بنياد كرد .\r\nامير تمر حاجب و انك خاص « 4 » با فرستادگان گرجى از بارگاه سلطان برفتند و سلطان نيز به پادشاه گرجيان نامه كرد كه يا به دين اسلام درآيد و يا جزيه دهد ، كه او جزيه را پذيرا شد . « 5 »\r\n\r\nحركت سلطان اعظم عضد الدوله ابو شجاع الب ارسلان بن داود بن ميكاييل بن سلجوق از سرزمين گرجيان به روم\r\nپس از چندى سلطان آهنگ سرزمين روم كرد ، و خواست تا شهرستان‌هاى قارص « 6 » و آنى « 7 » را\r\n\r\n\r\n","description":"","footnote":"\r\n( 1 ) . چه‌بسا اين دژ ، دژ لورى در نزديكى روستاى جلال اوغلى كنونى در جمهورى گرجستان شوروى باشد .\r\n( 2 ) . ابن اثير ( 10 / 14 ) اشاره مىكند كه اين رخدادها در رجب سال 456 ه رخ داده است .\r\n( 3 ) . پادشاه گرجيان در آن زمان بقراط چهارم ( 1072 - 1028 م ) بود .\r\n( 4 ) . كذا ، و شايد درست « ايبك » يا « بك » باشد - م ا .\r\n( 5 ) . در بندارى ( 31 ) اينسان است كه الب ارسلان ، بقراط بن گيوركى ، شاه ابخاز ، را به صلح و دادن دخترش به وى وادار كرد . در سبط ابن جوزى ( 136 ) اين گونه است كه سلطان خواهرزادهء بقراط ، شاه ابخاز ، را به زنى گرفت و به وى زينهار داد . پس از آن هم ملكهء گرجيان را براى نظام الملك خواستگارى كرد .\r\nبه سال 975 م بقراط ( كه مادرش ابخازى بود ) وارث تاج و تخت ابخاز شد ، و در سال 1008 م به تاج و تخت گرجستان دست يافت . دو مملكت متحد ، و به نام دولت ابخاز نامور شدند ( نك . به : انتشابادزى 162 ) .\r\n( 6 ) . قارص شهرى است در تركيه . « شهرى است ارمنى در نواحى تفليس ، و با تفليس دو روز راه فاصله دارد » ( ياقوت 4 / 323 ) . در ابن اثير ( 10 / 14 ) : قرس .\r\n( 7 ) . شهرى است در سرزمين ارمنستان در ميانهء خلاط و گنجه ( ياقوت 1 / 59 ) . نخستين ناحيه در روم است\r\n","page_name":" 72 ","page_number":76},
  {"content":"\r\n\r\nبگيرد . در حوالى اين دو شهرستان ، دو شهرستان ديگر به نام‌هاى تسل ورده و نوره « 1 » بود كه مردمانش از شهر بيرون آمدند و شيوهء مؤمنان پذيرفتند . سلطان از اين امر سخت خوشدل شد و بفرمود تا تمامى ايشان را تطهير كنند و كليساها ويرانه سازند و مساجد برآوردند . سپس در جايى نياسود و رفت تا به شهرستان آنى رسيد و ديد كه باروى شهر از كوه‌هاى بلند است و بر سر هر كوهى دژى استوار ، كه اين شهر سنگر سرزمين روم بود و خزاين ايشان بدان دژها جاى داشت .\r\nشهرنشينان گمان بردند كه سلطان و سپاهيانش بازارگانند ، كه تا آن‌وقت سپاه دشمن نديده بودند . سلطان در كشت‌زارهاى آن شهر اردو زد . چندى بعد سوارانى چند كه نگاهداشت كشت‌زارها و آبراه‌ها با ايشان بود ، از شهر بيرون آمدند و خواستند تا سپاهيان سلطان از آنجا برانند ، اما گروهى از غلامان سلطان به سويشان شتافتند و روميان شگفت‌زده باز شدند .\r\nسلطان پى ايشان گرفت تا به شهر درآمدند . « 2 » وقتى سلطان در شهرهاشان به كندوكاو برآمد\r\n\r\n\r\n","description":"","footnote":"\r\n( سبط ابن جوزى 117 ) و در كنار رود آرباتساى قرار دارد . ويرانه‌هاى آن اكنون در تركيه واقع است .\r\n( 1 ) . در ابن اثير ( 10 / 14 ) ، رسل ورده و نوره . بنابه گفتهء ماتيوس اورفاتيس ( 119 ) الب ارسلان پيش از فتح آنى برلور و جواهدى دست يافت ، و اين دو مركز بر سر راه الب ارسلان به آنى بودند .\r\n( 2 ) . در سبط ابن جوزى ( 118 - 117 ) اينسان است كه در هنگام يورش سلجوقيان به آن دژ ، نمايندهء خليفه القائم بأمر اللّه ، نقيب النقبا ابو الفوارس الكامل ، همراه سلطان الب ارسلان بود و اين خبر به بغداد فرستاد :\r\nدر اين شهر پيش‌گفته ، تصوير هراس‌انگيزى ديدم كه مانند آن در ياد ندارم ، و به ياد ندارم كه سلطانى به چنين فيروزىاى رسيده باشد . سه‌چهارم شهر آنى بر كنارهء رود بزرگ ارس ، و يك‌چهارم آن بر كنارهء خندقى پيوسته به آن رود جاى دارد . آب از ستيغى بلند با غوغاى بسيار فرومىريزد و جريان آب به اندازه‌اى پر سروصدا است كه اگر سنگ‌هاى بستر در آن افكنند ، ريز ريز شود و آب آن‌ها را در رهگذارش ببرد . راهى كه به دروازهء شهر مىرسد ، از پلى مىگذرد كه درست روبرويش است . باروهاى شهر از سنگ ستبر و سخت است و مىگويند كه در شهر نزديك هفتصدهزار خانه و هزار كنيسه و دير است ( در ابن اثير ، بيش از پانصد كنيسه ) . نه راهگذرى به شهر يافت مىشد و نه آوردگاهى ، و به راستى سپاهيان به سبب استوارى شهر از تصرّفش نوميد شده بودند ، و همچنان عاجز بودند تا اينكه بىهيچ سببى بخشى از بارو فروريخت ، كه از توان دفاع از شهر كاست و در نتيجه ورود سپاه الب ارسلان را به آن آسان ساخت . آنان ساكنان شهر كشتند و آن را تاراج كردند و سوزاندند ، و مردمان را كشتند و هركه از تيغ جان به‌دربرد ، به اسارت بردند و شهر را تصرف كردند . از جاده‌ها گذر نمىشد كرد ، كه از كشتگان پر شده بود ، و دستكم پانصدهزار تن به اسارت آمدند . من قصد كردم كه به شهر درآيم ، و به چشم خويشتن اين همه ديدم ، و بيهده كوشيدم كه براى خود راهى بيابم كه از كشتگان پر نباشد . كسانى گفتند كه در كنيسه‌اى 9 ظرف آبخورى كريستال پيدا كرده و لشكريان آن‌ها را خرد كرده و در ميان خود تقسيم كرده‌اند ، و وزن هر قطعه 18 رطل ( رطل - 4065 گرم ) بوده است .\r\nماتيوس اورفاتيس ( 120 - 119 ) مىنويسد كه در آنى 1001 كنيسه بود و « گرداگرد شهر را از همه‌سو با رويى از سنگ فراگرفته بود ، و رود ارپاتساى پيرامونش در گذر بود . تنها يك‌سوى شهر در نشيب بود ، و با اينكه\r\n","page_name":" 73 ","page_number":77},
  {"content":"\r\n\r\nو آنان به انجان « 1 » رسيدند ، روميان را شكست و سستى رسيد و به تفرقه و اختلاف آرا دچار آمدند . چو بدينسان به نيروى سلطان پى بردند ، بر ستيغ كوه‌هايى كه باروى شهرشان بود برآمدند و با جامه‌هاى معمورى بر راه‌ها و كناره‌ها چوب‌هاى درشت انداختند و بدين چاره‌گرى سر راه كوه‌ها گرفتند . سلطان نيز نفت‌اندازان را بفرمود تا آن چوب‌ها و جامه‌ها را بسوزانند . روميان كه اين بديدند ، از كوه‌ها به زير آمدند و پرداخت جزيه را پذيرا شدند . سلطان هم عميد خراسان « 2 » و شمس خادم را بر سر آنان برگماشت تا جزيه را به دست خويش و خاكسارانه بپردازند .\r\nچندى بعد روميان از اين آشتى پشيمان شدند و به جنگ برآمدند و نبرد سخت شد .\r\nسلطان بفرمود تا جوال‌ها از كاه و خاك پر كنند و بر روى هم بچينند تا پشته‌ها پديد آيد و فلاخن‌داران و آتشبازان و ناوك‌اندازان و تيرافكنان و نيزه‌گذاران بر آن‌ها بالا روند . روميان نيز همهء زنان ماهروى و مردان نكوروى شهر گردآوردند و از شهر بيرون آوردند و در لشكرگاه سلطان بداشتند تا به دلبرى لشكر از جنگ بازدارند . سلطان هم بفرمود تا ايشان را گردآرند و در بند كشند ، و آنگاه خود و لشكريانش سختى نبرد را تاب آوردند و به هيچ روى « * » به خور و خواب و شراب دست نبردند . سلطان كوشكى چوبين برآورد كه سايبانى از نمدهاى سركه‌اندود بر سر داشت ، و بر فراز آن به جنگ پرداختند و مانع شدند كه روميان از برج و باروها بالا روند ، و بارو را از پاىبست ويران كردند و به شهر درآمدند و ساكنانش به زير سم اسبان درآوردند .\r\nسلطان در آن شهر مسجدى بساخت و اميرى و سپاهيانى در آنجا برگماشت و به اصفهان و از\r\n\r\n\r\n","description":"","footnote":"\r\nمسلمانان اين‌سو را با گلوله‌هاى توپ ويران كردند ، روزها گذشت و آنان توان نفوذ در شهر نيافتند . با اين همه اميران يونانى كه به پايمردى امپراتورشان ، قسطنطين دوقا ، براى يارى و دفاع - به‌ويژه از بقراط ، پدر سمبات ، و گريگور بن باكوران حقير - آمده بودند ، به سنگر و دژ بالايى رفتند و در آنجا در حصار شدند و در همين روز سلطان خود را آماده مىساخت كه با سپاهش به ايران رود . ساكنان شهر كه ديده بودند آن مدافعان ملحد چگونه در آن سنگر در حصار شده‌اند ، روحيه‌شان سست شد و بىهيچ سببى همگى در جهات مختلف گريختند و شهر را گرد گرفت . جنگجويان مسلمان هم ديدند كه مدافعان باروهاى شهر را به ترك گفته‌اند ، و سلطان با تمامى سپاهش به شهر درآمد » . آنى در آن زمان زير فرمان بيزانسيان بود و درنتيجهء بىمبالاتى مدافعان شهر سقوط كرد .\r\nآنى را الب ارسلان در 16 / 8 / 1064 م گرفت و پس از آن رهسپار قارص شد كه فرمانروايش غاغيق بن اشوت بود . به سال 1064 م غاغيق شهر را به سلطان وانهاد و به بيزانس بازگشت و در آنجا نواحى بسيارى را به عوض قارص به وى دادند . ماتيوس اورفاتيس ( 122 - 121 ) .\r\n( 1 ) . انجان ، همان « انجال » كنونى در تركيه ( در غرب ملاذگرد ) است .\r\n( 2 ) . عميد خراسان در آن زمان محمد بن منصور نسوى بود .\r\n( * ) . در متن « بلامر » بود كه « بالمرّه » خوانده شد - مترجم فارسى .\r\n","page_name":" 74 ","page_number":78},
  {"content":"\r\n\r\nآنجا به كرمان رفت ، كه برادرش ملك قاورت بن ملك داود بن ميكاييل بن سلجوق « 1 » به پذيرهء او آمد .\r\nپس از چندى سلطان از كرمان به خراسان رفت و سپس رهسپار منقشلاغ « 2 » شد و امير قفشت را در حصار گرفت ، تا از دژش به جبر به زير آورد . پس از آن از او درگذشت و به قلعتش بازگردانيد . « 3 » سپس به زيارت گور نيايش امير سلجوق مشتاق شد و ازاين‌رو به جند و صبران « 4 » روىآورد ، كه خان جند با هداياى بسيار به پذيرهء او آمد . يكچند پس از آن سلطان به گرگانج خوارزم بازشد و امارت خوارزم را به فرزندش ارسلان ارغون بداد و به مرو و از مرو به رايكان « 5 » برفت ، و در آنجا ولايت‌عهد خويش به فرزندش سلطان جلال الدوله ملكشاه وانهاد و در همانجا به اميران حاضر خلعت داد .\r\n\r\nحركت ديگربار سلطان اعظم الب ارسلان به فارس و كرمان\r\nپس از چندى سلطان الب ارسلان به سال چهارصد و پنجاه و نه رهسپار اصفهان شد . ملك كرمان ، قرا ارسلان ، را نادان وزيرى بود « 6 » كه خروج بر سلطان را چندان در نظرش آراست كه او نيز پذيرفت . ازاين‌رو سلطان رو به راه كرمان آورد و جلوداران دو سپاه به هم رسيدند . لشكر\r\n\r\n\r\n","description":"","footnote":"\r\n( 1 ) . برادر الب ارسلان ، قاورد عماد الدوله احمد قرا ارسلان بن داوود جغر بك ( 1073 م - ؟ ) ، بنيانگذار دولت سلجوقيان كرمان ( 1183 - 1041 م ) بود .\r\n( 2 ) . منقشلاغ دژ استوارى است در مرزهاى خوارزم ، در نزديكى دريايى كه جيحون در آن مىريزد ، كه همان درياى طبرستان ( قزوين ) باشد . ياقوت ( 5 / 215 ) .\r\n( 3 ) . در كانون ثانى سال 1066 م الب ارسلان خيزش‌هاى برخى اميران ماوراء النهر و خوارزم را درهم كوفت .\r\nسلطان در نامه‌اى به وزير نظام الملك خبر داد كه « تركمانان با كافران درآميخته ، بازارگانان را تاراج كردند ، و اين در نزديكى درياى وقفجاق رخ‌داد . آنان چو آمدن ما شنيدند ، رهسپار جزيره‌اى در آن دريا شدند و متاع و زنان و دام‌هاى بىشمارشان وانهادند . همانا ما را اين همه دست داد و به خراسان بازشديم » .\r\n( 4 ) . جند شهرى قرون وسطايى است . ويرانه‌هاى آن در كرانهء راست رود سردار در نزديكى قزل‌اورد قرار دارد و فاصلهء آن با خوارزم ده روز راه است ( ياقوت 2 / 168 ) .\r\nصبران ( در اصل ، صيران ) ، « روستايى است در ماوراء النهر و آن‌سوى رود سيحون ، كه در آن دژ بلندى است و مجمع غزان ، گروهى از تركان ، است براى صلح و دادوستد ، و در كنار بيابان جاى دارد » . ياقوت ( 3 / 391 ) .\r\n( 5 ) . رايكان شهرى است در ناحيهء توس .\r\n( 6 ) . وزير قرا ارسلان ( قاورت ) ، قاضى ابو محمد فزارى بود .\r\n","page_name":" 75 ","page_number":79},
  {"content":"\r\n\r\nكرمان پشت بداد و سلطان را بيمى كه ازو در دل‌ها بود پيروز كرد ، كه مهابتش در دل كارها مىكرد كه تيغش با تن‌ها نمىكرد . اين بيم ، تمامت سپاه ملك قرا ارسلان را پر پرواز شد و پريدند و هيچكس چشم‌انتظار ديگرى نماند . ملك قرا ارسلان هم با سوارانى چند به جيرفت « 1 » گريخت و پس از چندى به طلب باران مهر سلطان برآمد و به نژادگى و ياريش چشم دوخت ، و چون توبه كرد و از گناهانش استغفار نمود ، خواسته‌يافت و بر سلطان درآمد . چون او بيامد ، سلطان برخاست و دست در گردنش نمود و بگريست و پيرامونيانش نيز بگريستند ، و ولايت كرمان به دو داد . اين زمان ملك قرا ارسلان ، سلطان را گفت : « مرا دختركانى است بهتر از برگ درخت ؛ كار جهاز ايشان تو برعهده گير » . سلطان پذيرفت و هريك از ايشان را ، بيرون از جامه‌ها و نگارين جامه‌ها و اقطاعات و راهوار اسبان ، از خزانه صدهزار دينار داد .\r\nپس از چندى سلطان راه فارس در پيش گرفت و چون به استخر رسيد ، دژ آن‌را كه سليمان بن داود - صلوات اللّه عليه - ساخته بود ، گشود و والى آنجا را چونان بزهاى كوهى كه از كوه‌ها به زير آرند ، به زير آورد . « 2 » آنگاه خداوند دژ قدحى از فيروزه به سلطان پيشكش كرد كه نام جمشيد بر آن بود ؛ نبشته به خطّ كهن . نيز از گنجينه‌هاى آن دژ چيزها بيرون آوردند كه تا بدان هنگام چشمى نديده و گوشى نشنيده بود . خداوند دژ را نيز به دژى ديگر بردند .\r\n\r\nداستان فضلون « 3 » و گشودن قلعتش\r\nفضلون والى گنجه و نواحى آن بود . وزير نظام الملك به ديار او رفت و وى نيز به پذيرهء وزير آمد و ركابش بوسيد و با وزير به بارگاه سلطان رفت و سلطان هم ولايت فارس به دو داد . در آنجا دژى بود خداى ساخته و از سنگ ، كه نه كس بنايش برآورده بود و نه آفريده‌اى در آن دستى برده .\r\nفضلون بدانجا پناه گرفت و شيطان باد در بينيش افكند و ميان آغاز و فرجام كارش فاصله‌ها انداخت . وزير نظام الملك هم به پاى آن قلعت « 4 » رفت و آتش جنگ شعله‌ور شد . از سوى\r\n\r\n\r\n","description":"","footnote":"\r\n( 1 ) . جيرفت به روزگار قاورت مركز كرمان بود . در جنوب كرمان واقع است .\r\n( 2 ) . والى استخر امير ابو العباس فضلويه بن آلويه ، از كردان شبانكاره بود .\r\n( 3 ) . فضلون يا فضل بن حسن ، كه به احسان نامدار بود .\r\n( 4 ) . اين قلعه در اردشير است و يكى از سخت‌گذرترين دژهاى كرمان است و در 14 فرسنگى آن قرار دارد .\r\n","page_name":" 76 ","page_number":80},
  {"content":"\r\n\r\nدژنشينان تيرهاى آهن‌شكاف بر سر لشكر نظام الملك فرود مىآمد و سپاه نظام الملك هم سنگ و تير به‌سوى ايشان مىافكندند .\r\nچو روز به نيمروز رسيد ، دژنشينان به ريسمان زينهارخواهى چنگ درزدند ، كه مردمان را اين شگفت آمد و حقيقت حال بجستند ، و سبب آن بود كه آب چاه‌هاى دژ يك‌شبه به زمين فرو رفته و تشنگى ايشان را به زينهارجويى راهبر شده بود . فضلون هم به افراشته كوشكى در ميانهء دژ پناه برده بود . اين زمان وزير نظام الملك به امير هزار اسب « 1 » اشارت كرد و به دو گفت : « با اسبان و مردانت به زادبوم فضلون رو . » او نيز رفت و نزديكان و اهل و عيال فضلون بخواست و آنان را چونان ستوران براند و همچون پوست پاره‌اى پاره‌پاره كرد . اين تدبير را به فضلون خبر دادند و او با سپاهيانش از آن دژ به زير آمد تا در ميان هزار اسب و نزديكان خويش حايل شود كه جلوداران سپاه وزير نظام الملك با او رودررو شدند . فضلون از اسب به زير آمد و در ميان علف‌ها پنهان شد اما مردى از سپاه وزير نظام الملك بر وى دست يافت و موى پيشانيش گرفته ، اسير و گرفتار ، به مجلس نظام الملك آورد ، و وزير به حبسش فرمان داد .\r\nدر اين هنگام سلطان اعظم الب ارسلان به كرمان بود و هم در آن شب به خواب ديد كه وزير نظام الملك آن دژ گشوده و ساكنانش به زير كشيده و فضلون را گرفته است . چو از خواب برخاست ، خواب خويش بر خوابگزاران عرضه داشت و ايشان گفتند كه شايسته خوابى است و تعبيرش همان تحقّقش . روزى دو سه پس از آن ، مبشرى از سوى نظام الملك بيامد و پس از چندى نظام الملك خود به همراه فضلون اسير به بارگاه سلطان رسيد . سلطان از او درگذشت ، و شيخ على بن حسن باخرزى فتح‌نامه نبشت .\r\n\r\nحركت ديگربار سلطان اعظم عضد الدوله ابو شجاع الب ارسلان به روم\r\nبه سال چهارصد و شصت شاه ابخاز ، نامش بقراط ، بر برذعه ، « 2 » از شهرهاى مسلمانان ، بتاخت .\r\nسلطان نيز عزم جزم كرد و آهنگ سرزمين ابخاز نمود . سپهسالار امير سوتكين جلودار سپاهيان\r\n\r\n\r\n","description":"","footnote":"\r\n( 1 ) . تاج الملوك ابو كاليجار هزار اسب ( در اصل : هزار است ) بن بكير بن عياض ، جانشين سلطان طغرل بك و الب ارسلان در بصره و اهواز و اطراف آن ، و خوزستان و ديلم بود و حق خطبه در آنجا داشت . او در دربار الب ارسلان شأن والايى داشت . در رمضان سال 462 ه ( سال 1070 م ) جان سپرد . نك . به : ابن اثير 10 / 21 و بندارى 38 - 37 .\r\n( 2 ) . برذعه همان « باردا » ى كنونى در جمهورى آذربايجان شوروى است .\r\n","page_name":" 77 ","page_number":81},
  {"content":"\r\n\r\nبود . سپاهيان شاه ابخاز هم از دليران سرزمين روم ، از فرنگيان و مردمان شكّى بودند . شكّى ناحيتى بود كه اخستان در آن شاهى مىكرد ؛ « 1 » پوشيده از بيشه‌زاران و نىزارها ، و دزدان رومى و ابخازى را بدانجا مقام . سلطان ، نفت‌اندازان را بفرمود تا در بيشه‌ها آتش زنند ، و چون آن بيشه‌زار بسوخت ، در ميانه‌اش دو دژ « 2 » ديد برآورده از صفحات آهن و ميخ‌هاى مسين . نوميد شد ، كه دست چاره از وصول بدان كوتاه مىديد ، اما در ميان خداوند آن دژها و شاه شكّى كينه‌اى « * » كهن بود و هم ازاين‌رو او بيامد و اسلام آورد و آن‌دو دژ تسليم كرد . از پس آن ، سلطان از آن شهر برفت ، و آن سرزمين مىكاويد تا دژى بگشايد و شهرى تاراج كند ، و چندان غنيمت برد كه چشم در آن خيره مىماند .\r\nزمانى بعد ، شاه فرنگ - كه همان شاه شكّى ، اخستان ، بود - با سوارانى اندكشمار به بارگاه آمد و بر در ايستاد . سلطان گفت : « او را فرود آوريد و همراهيش كنيد ، كه شاهى گرانمايه است . » چون اخستان فرود آمد و بر سلطان درآمد ، گفت : « گمراهى مرا چو پاره پوستى مالاند ، و من تنها از آن‌رو به بارگاهت كشانيده شدم كه دين اسلام در من صورت باور بست و رشتهء اميدم از نصرانيت گسست » . سلطان هم از تخت به زير آمد و پيش رويش ايستاد و دست در گردنش آورد و سرش بوسيد ، و او نيز بر پاى سلطان بوسه زد ؛ همانجا اشك‌ها روانه شد و آتش شوق زبانه كشيد . اخستان شاه شهادتين بر زبان آورد و سلطان نيز تمامى گوهرهاى خزاين بر سرش ريخت و با اكرام و احترام بر كتل خويشش نشاند . هم در اين حال ، اميران و حاجبان پيشاپيش وى پياده مىرفتند تا در سراپرده‌اى پوشيده از اسباب شاهى و نعمت فرودش‌آوردند . سلطان ، فقيهى به نزدش فرستاد تا او را آداب اسلام و نماز و سورتى چند از قرآن بياموزد ، و به تطهيرش فرمان ، و امارت آن ولايات به دو داد .\r\nپس از چندى سلطان به جانب بقراطيس ، شاه ابخاز ، رفت و لشكريان را دست برگشاد تا\r\n\r\n\r\n","description":"","footnote":"\r\n( 1 ) . شكّى ولايتى است در ارمنستان ( ياقوت 3 / 357 ) ، و همان شكّى كنونى در جمهورى آذربايجان شوروى است .\r\nاخستان يا اغسرتان ( اخسارتان ) همان ابن غاغيق ، شاه كاخى ، ( 1084 - 1058 م ) است . از منابع پيداست كه اخسارتان براى نگاهداشت شاهيش اسلام آورد و رام و خراجگزار سلطان الب ارسلان شد ( بونياتوف 193 - 192 ، به نقل از منابع غيرعربى ) .\r\n( 2 ) . اىبسا يكى از اين دو دژ ، « دسكرة الجنين » باشد كه اخسرتان دوم آن را به سال 1068 م از گيوركى چهارم ، و در برابر تسليم فرمانرواى ارّان ، فضل بن شاورا ، به او گرفت .\r\n( * ) . در متن مصحّح دكتر نور الدين « أخية » بود كه به‌جاى آن « احنة » ( كينه ) درست دانسته شد - مترجم فارسى .\r\n","page_name":" 78 ","page_number":82},
  {"content":"\r\n\r\nدر آن ولايات قتل و تاراج كنند ، تا اينكه به شهرستان تفليس درآمد . بدانجا گرمابه‌اى ديد كه سليمان بن داود - كه درود خداى بر هردو باد - آن را بر فراز چشمه‌اى گل‌آلود ، كه بىمجاورت آتشى آبى گرم داشت ، برآورده بود ؛ و اين نخستين گرمابه بود به جهان . درازاى باروى تفليس برابر با پهنايش و چهل ذراغ بود و كليسايى داشت كه مر ايشان را همچون كعبه بود مر مسلمانان را ؛ سلطان اين شهر بگشود و بدان جامعى ساخت . « 1 » در پيرامون ابخاز دژى بود ، نامش دژ صليب ، و دليرانى را بدان مقام بود كه آنان را از رويارويى با پيكان و سرنيزه باكى نبود و از درآويختن با پهلوانان بيمى نه . كثيرى كليسا داشت و بدآنها تنديس زرّين عيسى و مريم - عليهما السلام - و تنديس سيمين حواريان و نيز تنديس زرين خوراكى بود كه بر عيسى نازل شد . خداى تعالى اين دژ به كوشش وزير نظام الملك بگشود و اين اموال غنيمت شد مر مسلمانان را ، و ساكنانش خار و خاشاكى شدند از وزش باد به‌جاىمانده .\r\nبقراطيس به بارگاه سلطان پيكى فرستاد و به مهرش پناهيد ؛ سلطان نيز خواسته‌اش برآورد اما او پس از چندى از زينهارخواهى پشيمان شد و فريب بدآموزى شيطان خورد . هم در اين هنگام آسمان زمستان روى ترش كرده ، برف پياپى مىباريد ، و ازاين‌رو سلطان صبر پيشه مىكرد ، تا اينكه زمانه را اعتدالى رسيد و برف‌ها ذوب شدند . چون بدين هنگام بقراط ديگرباره زينهار خواست ، سلطان نيرنگش هم به دو بازگردانيد و عقوبت كارش به كامش كرد . بقراط نيز لشكريانى آراست اما سرماى زمستان نابودشان كرد و موجبات رنج و بلا احاطه‌شان نمود . پس از آن ، سلطان شهرى را كه نمرود بن كنعان بدان مسكن داشت و از آنجا به آسمان رفت ، ويران كرد « 2 » و در كنارش شهرى و مسجدى برآورد .\r\nسلطان پنج ماه به گرجستان ماند « 3 » و چون به دو آگهى دادند كه خاقان ترك جان سپرده\r\n\r\n\r\n","description":"","footnote":"\r\n( 1 ) . تفليس را الب ارسلان به سال 1068 م گرفت .\r\n( 2 ) . نمرود ، بنابه افسانه‌ها ، فرزند كنعان بن فوش بن حام بن نوح است . بابل و ارخ و اكاد و خالنه از سرزمين سنّار يكسره در قلمرو نمرود بود . مينورسكى معتقد است كه ( بونياتوف 193 ) اين همان دژ ابن كندمان - يعنى غردبان - بود كه همان غردبان كنونى در جمهورى گرجستان شوروى است .\r\n( 3 ) . در سبط ابن جوزى ( 136 ) اينسان است كه الب ارسلان رهسپار سرزمين لان مىشود ، اما برف انبوهى به سپاهيان برخورد مىكند و بسيارى از آنان ، اسبان و ديگران را مىكشد . سلطان هم‌آهنگ بازگشت به گنجه مىكند . اين زمان امير تفليس ، ابن جعفر ، با اموالى و اسبانى به خدمتش مىآيد . فرمانرواى گنجه ، فضلون بن ابو الاصفر ، از بابت تفليس اموالى مىپردازد و سلطان در ماه ربيع الاول سال 460 ه / 1068 م شهر را به وى مىدهد .\r\n","page_name":" 79 ","page_number":83},
  {"content":"\r\n\r\nاست « 1 » و كار آن ولايت و آن ممالك به هم درآميخته ، به گنجه باز شد و سپس راهى برذعه گشت و از رود ارس همچو جيحون بىهيچ كشتى و كشتىبانى گذر كرد و به دهى رسيد - نامش وريانس « 2 » . پيرى ، گردگردش روزگار بر سر و رويش ، به پذيره آمد و بر سلطان سلام كرد و گفت :\r\n« من مردى مسلمانم كه به دست امير المؤمنين معتصم اسلام آورده‌ام ، آن هنگام كه بدين‌جا گذر كرد » . « 3 » وزير نظام الملك از او از آداب اسلام پرسيد ، و او بدان دانا بود . معتمدان مسلمان و ترساى آن ولايت نيز گواهى دادند كه اين پيرمردى است سرد و گرم روزگار چشيده ، و از ابو ذر راستگوتر . سلطان او را اكرام كرد و احترام نمود و مركوب خويش به سويش راند و هزار دينار به وى داد . سپس به فارس باز شد و بدانجا عيد كرد .\r\n\r\nحركت ديگربار سلطان اعظم عضد الدوله ابو شجاع الب ارسلان به سوى شاه روم ، ارمانوس ، و اسير كردن او\r\nبه سال چهارصد و شصت و سه سلطان الب ارسلان به شام گذر كرد و فرزندش را با گروهى از سپاهيان در شهرستان حلب بگذاشت « 4 » و بىهيچ كشتى و بلمى آب فرات را به سم اسبان راهوار\r\n\r\n\r\n","description":"","footnote":"\r\nبنابه منابع گرجى ، سلطان پس از ارّان ، و پس از سه هفته اقامت در كاخت ، به اريتى ( در كنارهء راست رود ازان ) بازمىگردد و سپس به همراه فرمانرواى طاشير ، گيوريك يكم ( 1089 - 1048 م ) ، و امير تفليسى ، على بن جعفر و اسخارتان ، در دسامبر سال 1067 م بر تفليس و روستاف دست مىيابد و آن‌ها را به فضلون مىدهد .\r\nوقتى سلطان به خانه بازمىگردد ، بقراط چهارم از نو از كوه‌ها به زير مىآيد . فضلون با 33 هزار سوار در مهران بود و بقراط ، ايوان بن ليباريت را به جانب او مىفرستد و وى در آنجا سپاه فضلون را شكست مىدهد و فضلون با 15 سوار مىگريزد .\r\n( 1 ) . او طمغتش خان ابو اسحاق ابراهيم اول بن نصر ( 1068 - 1052 م ) ، خاقان دولت قراخانيان غربى بود .\r\n( 2 ) . الب ارسلان بر روى پل خداآفرين از رود ارس ، كه در نزديكى آن و بر كرانهء راستش ده لارجان ( لاريانس ) ديده مىشود ، گذر كرد ( بونياتوف 193 ) .\r\n( 3 ) . المعتصم باللّه خليفهء هشتم عباسى ( 833 - 813 م ) است . از متن معلوم مىشود كه اين پير در حدود 240 سال داشته است .\r\n( 4 ) . اين سال بايستى سال 462 ه ( 1070 - 1069 م ) بوده باشد . ابن اثير ( 10 / 20 ) و بندارى ( 36 ) مىگويند كه شاه روميان با سپاهى انبوه ( كه ابن عبرى 1 / 319 - 318 آن‌را دويست‌هزار تن برآورد مىكند ) رهسپار شام شد و در شهر منبح منزل كرد و آن‌را تاراج نمود و مردمانش بكشت و محمود بن صالح بن مرداس و بنى كلاب و ابن\r\n","page_name":" 80 ","page_number":84},
  {"content":"\r\n\r\nپيمود و به نواحى خوى و سلماس درآمد . آنگاه شنيد كه شاه روم « 1 » مملكت به ترسا شهزاده‌اى داده و مر او را لشكرى بسيجيده است افزون بر سيصدهزار ، « 2 » از پياده و سوار ، و روميان نيز جگرگوشه‌هاى خود به جانب سلطان رانده‌اند و همچون روز رستخيز ، زمين بار خويش ، از كم و بيش ، بيرون فكنده است ؛ گروهى از اوباش روم ، و ارمنيان و فارسيان و بجناك‌ها و غزان و فرنگيان نيز بر اين شه گردآمده‌اند . مردمان بر ايشان آغوش گشوده و ترسايان را از اجتماع ايشان بنياد قوى گشته است ، و سوگند خورده‌اند كه خليفه را بردارند و جاثليقى بر جايش گمارند و مساجد را ويرانه سازند و كليساها برآورند . سلطان پيكى به نزد همسرش و نيز وزيرش نظام الملك فرستاد و گفت كه : « من با اين كسان كه همراه منند به سوى دشمن رهسپارم ؛ اگر به سلامت ماندم ، نعمتى است خداى تعالى داده ، و اگر شهيد شدم ، رحمتى است همو بخشيده .\r\nجانشين من فرزندم ملكشاه است ، كه با پانزده‌هزار سوار از دليرمردان است و هركدام را اسبى مركوب » .\r\nخليفه القائم بأمر اللّه امير المؤمنين نيز بفرمود تا او را بر سر منابر دعا گويند ، و دعايى نسخت كرد و به خطيبان داد كه به انشاى ابو سعيد بن موصلايا « 3 » بود و اينچنين :\r\nبارخدايا ، پرچم اسلام را بلند دار و يارى ده و شرك را باطل كن ؛ پشتش بشكن و پيوندش بگسل . مجاهدان راهت را مدد كن ؛ آنان كه به طاعتت از جان گذشته‌اند و\r\n\r\n\r\n","description":"","footnote":"\r\nحسان طايى و اعراب همراه آنان را شكست داد . با اين همه شاه روميان به جهت كمبود آذوقه به سرزمين خويش كوچ كردن آغازيد ، ولى مردمان منبح روى در راه سلطان نهادند و خواستند كه آنان را بر ضدّ بيزانسيان يارى دهد . سلطان هم با سپاهش در ذى القعدهء سال 462 ه ( سال 1070 م ) از همدان رفت ( نك . به : سبط ابن جوزى 143 - 142 ) و پس از چندى به سوريه درآمد و حلب و ديار بكر بگرفت . از آنجا هم در رجب سال 463 ه ( سال 1071 م ) رهسپار رودررويى با بيزانسيان شد و پس از تصرف شهرهاى ارجيس و ملاذگرد و ارزان و بتليس و خلاط و ديگر شهرها رهسپار آذربايجان ، شهرهاى صفرى و سلماس ، شد . نيز نك . به : ابن جوزى 8 / 256 و ماتيوس اورفاتيس 137 .\r\n( 1 ) . ملكهء روميان - در اين نسخهء خطى ، شاه روميان - در آن زمان اندوكياما كريمووليتسيا ، بيوهء امپراتور قسطنطين دوق بود ( سال 1067 م ) . در 31 دسامبر سال 1068 م به همسرى رومانوس ديوجانوس درآمد و رومانوس در يكم ژانويهء سال 1069 م تاجگذارى كرد .\r\n( 2 ) . رقم سيصدهزار در بندارى ( 39 ) و فارقى ( 100 ) مىآيد . در ابن اثير دويست‌هزار ( 10 / 22 ) است . سبط ابن جوزى : 400 هزار ( 148 ) . ابن قلانسى : 700 هزار ( 99 ) .\r\n( 3 ) . امين الدوله ابو سعد ( در اين نسخهء خطى ، سعيد ) علاء بن حسن بن وهب بن موصلايا از سال 432 ه ( سال 1041 م ) و در آغاز در خدمت خليفه القائم بأمر اللّه كاتب انشا بود . اصلا مسيحى سورى بود . به سال 484 ه ( 1092 - 1091 م ) اسلام آورد و اندكى پيش از مرگش ( در 19 جمادى الاولى سال 497 ه / 1104 م ) از كار بر كنار شد . نك . به : ابن جوزى 9 / 141 و سبط ابن جوزى ( 8 / 12 - 11 ) و ابن خلكان ( 3 / 480 ) .\r\n","page_name":" 81 ","page_number":85},
  {"content":"\r\n\r\nرستگارند ، كه دل به تو درباخته‌اند و در عوض ياورى را نصيب برده‌اند كه دستى گشاده‌شان مىدهد و سرايى سرشار از فيروزى و آسايش . سلطان الب ارسلان ، برهان امير المؤمنين ، را نصرتى ده كه پرچمش بدان روشنى يابد و دسترس به مرادش آسان گرداند . به ياريش ، وز ره لطف ، لبى خندان و تنى استوارش ده ، چندان‌كه در كار بزرگداشت دينت دستى توانا يابد و امروز او با كافران شفيع فردايش شود . سپاهش را به فرشتگانت يارى ده و تعويذش به خجستگى و كاميابى ببند ، كه در راه خشنودى كريمانه‌ات تن آسانى وانهاده است و به بذل مال و جان سودا مىكند ، و بدين كار راه امتثال امر مطاع تو مىپيمايد ، كه تو مىگويى - و به حق - كه : « اى مؤمنان ، آيا شما را به دادوستدى رهنمون شوم كه شما را از عذاب دردناك مىرهاند ؟ و آن اينكه به خداوند و پيامبر او ايمان آوريد و به مال و جان در راه خدا جهاد كنيد » . « 1 » خداوندا ، همچنان‌كه او به ندايت پاسخ داد و لبيك گفت و در كار نگاهداشت شريعت سستى نكرد و بيامد و به تن خويش با دشمنانت روياروى شد و در كار يارى دينت روزش به شب رساند ، تو نيز مشمول فيروزىاش ساز و ياريش كن به تقدير نيك ، و به تعويذى كه نيرنگ دشمنان به يكبارگى از او براند ، و از صفات جميلت نيرويش از همه بيش گردان . هر آرزويى كه كند و هر خواسته‌اى كه بخواهد و آهنگ آن نمايد از بهر او آسان ساز ، تا جنبش همايونش فروغ پيروزى گيرد و مردم چشم مشركان ، با اصرارشان بر گمراهى ، صلاح‌بينى از كف دهد . اى جماعت‌هاى مسلمان ، به پيشگاه خداى تعالى از بهر او به زارى نيايش كنيد ؛ با نيت پاك و قصد درست و دل‌هاى خاكسار و باورهايى پاكيزه به بوستان خلوص ، كه او - سبحانه تعالى - مىگويد :\r\n« بگو اگر دعايتان نباشد ، پروردگار من به شما اعتنايى ندارد » . « 2 » جانبش بزرگ داريد و پشت دشمنش بشكنيد و پرچمش بر فراز آريد و به غايت ظفرش رسانيد و دشوارىها به نزدش آسان سازيد و شرك را در برابرش خوار داريد ، و بدينسان پيوسته به خداى تعالى بگرويد .\r\nسلطان به روز چهارشنبه ، پانزدهم ذى القعدهء سال چهارصد و شصت و سه به شاه روميان\r\n\r\n\r\n","description":"","footnote":"\r\n( 1 ) . سورهء صف ، آيهء 10 .\r\n( 2 ) . سورهء فرقان ، آيهء 77 .\r\n","page_name":" 82 ","page_number":86},
  {"content":"\r\n\r\nدر محلى شهره به زهره ، « 1 » در ميانهء خلاط و ملازگرد ، رسيد و در باب آشتى با وى نامه كرد ، اما او پاسخش داد كه صلح به رى خواهد بود . « 2 » سلطان را اين ناخوش آمد ولى پيشوا و فقيهش ، ابو نصر محمد بن عبد الملك بخارى حنفى ، با وى گفت : « تو از بهر دين خدا نبرد مىكنى و من برين اميدم كه خداى تعالى اين فتح به نام تو نبشته است . پس به روز آدينه ، در ساعتى كه خطيبان بر فراز منابر دعا مىكنند كه مجاهدان بر كافران پيروز آيند ، با ايشان رودررو شو ، كه اين دعايى است با اجابت همراه » . سلطان نيز تا روز آدينه و هنگام خطبه‌خوانى خطيبان بماند و اين سخن خداى تعالى خواند : « و پيروزى جز از سوى خداوند نيست » ، « 3 » و گفت : « تواند بود كه خطيبى در پايان خطبتش بگويد : بارخدايا ، سپاهيان و لشكريان مسلمانان يارى ده ، و خداوند به بركت دعايش مقصد و مقصود غازيان برآورده سازد . »\r\nهم در اين هنگام وزير نظام الملك به همدان باز شد تا عراق و خراسان و مازندران را از بدكاران و فاسدان نگاه دارد . سلطان نيز خويشتن در مهلكه انداخت و گفت : « هركس خواهان بازگشت است بايد كه بازگردد ، كه در اينجا سلطانى را جز خدا امر و نهى نيست » . آنگاه تير به كمان نهاد و بينداخت ، و شمشير برگرفت و دم اسبش به دست خويش ببست ، و تمامى لشكريان نيز چنين كردند . چو آن‌دو گروه به هم رسيدند ، روميان خندقى در پيرامون لشكر كندند . سلطان گفت : « به خدا سوگند كه اينان شكست خواهند خورد ، چه شمارى انبوه دارند و با اين همه خندق مىكنند ، و اين به ترس و شكست ايشان رهنمون است » . قيصر روم نيز خرگاهى از ابريشم سرخ ، و چادرى همانندش ، و نيز خيمه‌هايى از ديبا برپا كرد و بر تختى زرين نشست ؛ بر فراز سرش صليبى زرين ، آراسته به گوهرهاى بىبها ، و پيش رويش انبوهى از راهبان و كشيشان انجيل‌خوان .\r\nدو گروه به روز آدينه ، هنگام برآمدن خطيب مسلمانان بر منبر با يكدگر روياروى شدند .\r\nآواز قرآن و دهل از لشكر سلطان ، و بانگ ناقوس از سپاه روم برخاست . اما هم در اين هنگام\r\n\r\n\r\n","description":"","footnote":"\r\n( 1 ) . در اين نسخه اين گونه است . در ياقوت ( 3 / 109 - 108 ) « رهوة » صحرايى است در نزديكى خلاط .\r\n( 2 ) . « سگ روم ( امپراتور ) در ميانهء خلاط و ملاذگرد در جايى شهره به زهره فرود آمد ، و دويست‌هزار سوار سيه‌دل و ترشروى همراهش بودند . در ميانهء دو سپاه يك فرسنگ راه ، و در ميان دو سنگ توحيد و تثليث برزخى فاصله بود » . بندارى ( 40 ) .\r\nدرخصوص صلح پيشنهادى الب ارسلان به رومانوس ديوجانوس ، نك . به : بندارى ( 40 ) و ابن اثير 10 / 22 و ابن عبرى ( 1 / 321 ) .\r\n( 3 ) . سورهء انفال ، آيهء 10 .\r\n","page_name":" 83 ","page_number":87},
  {"content":"\r\n\r\nگردوغبارى « * » برخاست كه در چشم مسلمانان رفت و نزديك بود كه بر سپاه سلطان شكست آيد ، كه سلطان از اسب به زير آمد و خداى تعالى را سجده كرد و گفت : « بارخدايا ، من بر تو توكل كردم و بدين جهاد به تو تقرب جستم . در برابرت روى به خاك آلودم و به شيرهء جگر اندودم .\r\nاشكم از چشم فوران مىكند و خونم از گردن تراوش . اگر مىدانى كه به دل با آنچه بر زبانم مىرود مخالفم ، من و همراهانم ، از ياوران و غلامان ، هلاك كن . اما چنانچه درون و برونم همرهند ، در اين جهاد با دشمنان ياريم ده ، و براى من از سوى خويش سلطه‌اى نيرومند [ بر دشمنان 
  ] قرار بده ، « 2 » و اين دشخوار بر من آسان بگردان . »\r\nسلطان اين گريه و زارى چندان بكرد كه بادها رخ بگردانيدند و در چشم كفار رفتند ، و تقدير اينسان درخت سركشى بركند و بيخ گمراهى بريد و نشان ترسايان سترد ؛ « و مردمان را مست بينى و حال آنكه مست نباشند » . « 3 » چو خورشيد رو به زردى نهاد و گردوغبار ميدان جنگ فرونشست ، اسارت و هلاك بر شاه روم دست برگشاد ، و آن اينسان بود كه اسب يكى از غلامان سلطان در اطراف مىگشت . آن غلام از پى اسبش روان شد و به ناگاه اسبى ديد با لگام جواهرنشان و زين‌زرين و مردى نشسته در كنار آب ؛ با خودى زرين و زرهى تاروپودش از زر در برابر . غلام خواست تا او را به قتل آورد ، كه آن مرد گفت : « من قيصر رومم ؛ مرا مكش ، كه قتل شاهان نافرخنده كارى است » . غلام هم دستش ببست و تا لشكرگاه سلطان كشيد و برد . چو اسيران رومى به ديدنش پيشانى بر خاك ساييدند . مبشّرى خبر به بارگاه برد ، و سلطان در اين حال به نماز مغرب ايستاده بود . شاه روم را به نزد سلطان آوردند ؛ حاجبان موى و گريبانش در دست گرفته ، بر زمينش مىكشيدند تا زمين ببوسد ، و او از آن غرور و نخوت و بزرگ‌منشى كه داشت ، اين نكرد . سلطان گفت : « رهايش كنيد ، كه ديدن اين روز او را بس . »\r\nسعد الدوله گوهر آيين « 4 » را بنده‌اى بود كه به وزير نظام الملك پيشكش كرد . وزير او را\r\n\r\n\r\n","description":"","footnote":"\r\n( * ) . در اينجا در متن ، واژهء « اعصار » بود كه تناسبى با كلام نداشت . به احتمال قوى واژهء صحيح ، « اعاصير » ( تندبادها ) است ، و همين لحاظ شد - مترجم فارسى .\r\n( 2 ) . سورهء اسراء ، آيهء 80 .\r\n( 3 ) . سورهء حج ، آيهء 2 .\r\n( 4 ) . سعد الدوله گوهر آيين از خدمتكاران ترك ابو كاليجار بود . پس از مرگ اين امير ، گوهر آيين به خدمت الب ارسلان درآمد . جلال الدوله ملكشاه او را پس از قتل الب ارسلان به بغداد فرستاد و واسط را به اقطاع به او داد و او را شحنهء بغداد نمود . وقتى محمد و بركيارق ( فرزندان ملكشاه ) با هم به دشمنى برخاستند ، گوهر آيين در كنار بركيارق ايستاد . اسبش او را سرنگون كرد و وى سلاح دربر زمين افتاد و در رجب سال 493 ه در كنار رود سفيدرود كشته شد و در بغداد در خاك گشت . نك . به : ابن جوزى 9 / 116 - 115 .\r\n","page_name":" 84 ","page_number":88},
  {"content":"\r\n\r\nبازگردانيد و در وى نظر نكرد و خوارش بديد ، اما سعد الدوله بسيار كوشيد تا دل وزير به دو مايل شود . وزير هم گفت : « از او چه خواسته دستياب شود ؛ شايد كه شاه روم ، قيصر ، را اسير نزدمان آورد » ؛ و همان شد كه وزير نظام الملك گفته بود . روز جنگ آن غلام شاه روم را اسير كرد و نزد سلطان آورد . سلطان بفرمود تا در بندش كنند ، و از غلام خواست تا چيزى بخواهد . غلام ، غزنين را مژدگانى خواست و سلطان هم حاجتش برآورد .\r\nمن از خواجه امام مشرّف شيرازى تاجر بر كنار جيحون ، مقابل درغان ، « 1 » و بدان هنگام كه رهسپار خوارزم بوديم ، شنودم كه گفت : « از استادانم شنيده‌ام كه چون سپاه سلطان الب ارسلان با سپاه روم مصاف داد ، شاه روم رسولى نزد سلطان فرستاد و به دو پيغام كرد كه من با لشكرى سويت آمده‌ام كه تابش نيارى ؛ اگر به طاعتم درآيى ، از گزند وسطوتم آسوده مانى و اقليمى چندان دهمت كه تو را بسنده باشد ، و اگر اين نكنى ، بدان كه سيصدهزار سوار و پياده و چهارده‌هزار ارابه ، بارشان سلاح و گنجينه ، با خود دارم و هيچ سپاهى مسلمانى تابم ندارد و هيچ شهرى و دژى از ايشان برويم بسته نماند » . سلطان چو اين پيغام شنود ، عزّت اسلام او را دريافت و در سينه‌اش نخوت شاهى به جنبش درآمد و رسول را گفت : « به دوستت بگو : تو آهنگ من ندارى ، كه بىگمان پاك خداى سوى منت كشانده و تو و جمله سپاهت را خوراك مسلمانان نموده است .\r\nتو اسير و بندهء منى و لشكرت برخى كشته و پاره‌اى اسير من ، و گنجينه‌هايت يكسره آن من . پس جنگ را پاى دار و نبرد را آماده باش . كه زود است كه سپاهيانت را ببينى كه گردن به تيغ مىدهند و اموالت را ، كه به تاراج مىرود » .\r\nبامداد فردا جنگ در ميان ايشان درگرفت و گفت سلطان يكسره به يارى و توفيق خداى واقع شد . چو شاه روم را در برابر تخت سلطان آوردند ، به ترجمان گفت كه به سلطان بگويد :\r\n« پيش از آنكه روميان بر شاه ديگرى گرد آيند كه جنگ و نبرد آغازد و كتاب دشمنى برخواند و صفحهء سركشى گشايد ، مرا به دار الملكم بازگردان . من تو را همچو بنده‌اى فرمانبردار خواهم بود و برعهده مىگيرم كه سالانه هزارهزار دينار جزيه دهم » . سلطان خواستش برآورد و او را كه برده‌فروشان در بازار به فروش گذاشته بودند ، آزاد كرد و به او و به اسيران بازمانده با او خلعت داد ؛ شاه روم به دار الملكش بازگشت و به عهدش وفا كرد . « 2 »\r\n\r\n\r\n","description":"","footnote":"\r\n( 1 ) . درغان ، شهرى است بر كنارهء جيحون ، و با جيحون دو ميل راه فاصله دارد . « آن را در رمضان سال 616 ه به هنگام رفتن از مرو به خوارزم ديدم » . ياقوت ( 2 / 451 ) . اين شهر پس از گرگانج در خوارزم شهر دوم بود .\r\n( 2 ) . وقتى در بيزانس معلوم شد كه رومانوس ديوجانوس به اسارت آمده است ، افدوكيا ( همسرش ) فرزند\r\n","page_name":" 85 ","page_number":89},
  {"content":"\r\n\r\nاز سوى امير المؤمنين القائم بأمر اللّه نيز نامه‌اى به سلطان الب ارسلان رسيد كه اين فتح و فيروزى را شادباش گفته و سلطان را فرزند ، مهتر بزرگ ، مؤيّد منصور و پيروز ، سلطان اعظم ، مالك عرب و عجم ، مهتر شاهان ، روشناى دين و فريادرس مسلمانان ، پشتيبان امام و پناه مردمان ، ياور دولت فيروزمند و تاج آيين فروزان ، و سلطان سرزمين مسلمانان و برهان امير مؤمنان - كه خداوند نگاهدار تمهيداتش باد و خير فراوانش دهاد - ناميده بود . « 1 »\r\n\r\nحركت سلطان اعظم عضد الدوله ابو شجاع الب ارسلان بن داود بن ميكاييل بن سلجوق به سمرقند و شهادتش بدانجا\r\nسبب هلاك اين سلطان بلندپايه و قوىشوكت آن بود كه چون در آغاز سال چهارصد و شصت و پنج به طلب شمس الملوك ، خدايگان طمغاج ، « 2 » برفت و با صدهزار سوار پرخاش‌جوى ،\r\n\r\n\r\n","description":"","footnote":"\r\nارشد خود ، ميخاييل هفتم دوق ( 1078 - 1072 م ) را امپراتور خواند ، ولى وقتى به پايتخت خبر رسيد كه امپراتور رومانوس از اسارت آزاد شده و رهسپار امپراتورى است ، يوحنادوق ( عموى ميخاييل ) از افدوكيا خواست كه خلع رومانوس ديوجانوس را اعلان كند . وقتى افدوكيا از پذيرش اين خواسته تن زد ، در ديرى بازداشت شد . در اختلافات بعدى رومانوس تنها ماند و در آدنه محاصره شد و هم در آنجا تسليم گشت و از تخت شاهى خلع شد . او را به ديرى فرستادند و در آنجا در چشمانش ميل كشيدند و وى در سال 1072 م در جزيرهء بروت درگذشت .\r\n( 1 ) . در باب رخدادهاى اين فصل كتاب‌هاى بسيارى ، از عربى و فارسى و گرجى و ارمنى ، وجود دارد .\r\nن . ا . اوسبينسكى ( تاريخ امپراتورى بيزانس 94 ) دربارهء علل شكست رومانوس ديوجانوس مىنويسد كه او در روزهاى پايانى جنگ به لشكريانش اشاره كرد كه به لشكرگاه بازگردند ، ولى اندرونيك دوق ، فرماندهء سپاهيان محاصره شده ، به‌جاى اين كار ، و به‌جاى همدستى با امپراتور ، گريخت و پيادگان لشكر هم از پى او رفتند - كارى كه بعدها به شكست در اين جنگ انجاميد .\r\n( 2 ) . مراد ، شمس الملك ابو الحسن نصر يكم ، فرزند ابراهيم ، است ( 1080 - 1068 م ) . ابن اثير در جايى ( 10 / 25 ) از « ماوراء النهر و خدايگانش شمس الملك تكين » ، و در جاى ديگر ( 10 / 26 ) از « تكين خدايگان سمرقند » سخن مىكند . در سبط ابن جوزى ( 196 ) : « شمس الملك تكين بن طغماج - خدايگان سمرقند ، بخارا و ماوراء النهر » . در ابن فوطى ( 4 / 2 ، 651 - 650 ) اينسان است كه پدر شمس الملك ، عماد الدوله ابو المظفر ابراهيم بن ايلك نصر ، معروف به طفغج تركستانى ، است .\r\nابو الحسن همدانى در تاريخش مىگويد : « ابو المجد محمد بن عبد الجليل كاشغرى به من گفت كه پدر وى معروف به ايلك بك ، و پرهيزكار مردى بود و فرغان و سمرقند را زير فرمان داشت . چون جان سپرد ، طفغج كه\r\n","page_name":" 86 ","page_number":90},
  {"content":"\r\n\r\nبيرون از حشم و غلامان و سياهىلشكر ، بر پل مدّه از رود جيحون گذشت « 3 » ، همرهانش مردى از نگهبانان دژ ، « 4 » نامش يوسف خوارزمى ، را به نزدش آوردند . سلطان خواست تا به كيفر گناهانش او را به قتل آورد ، و بفرمود تا به چهارميخش كشند . يوسف گفت : « مخنّث ، مردان را از اينسان مىكشى » . سلطان به خشم آمد و تير و كمان برگرفت و دو نگاهبان او را گفت تا رهايش كردند ، و تير انداخت اما خطا كرد ، و اين تنها تيرى بود كه بر آماج نزد . يوسف به سويش رفت و سلطان كه بر تخت نشسته بود ، برخاست و به زير آمد اما پايش بلغزيد و به صورت بر زمين افتاد . در اين حال يوسف به دو رسيد و خود را بر وى افكند و كاردى به پهلويش زد . سعد الدوله گوهر آيين را نيز كه ايستاده بود ، زخمى دو سه بزد و بااين‌حال آرام نداشت . در اين هنگام يوسف فرّاش ارمنى دررسيد و پتكى بر سرش زد و به قتلش آورد ؛ تركان نيز بيامدند و به تيغش پاره‌پاره كردند . سلطان گفت : « هرگز رو به سويى نياوردم و آهنگ دشمنى نكردم ، مگر آنكه يارى خداى جستم ، اما ديروز بر پشته‌اى برآمدم و ديدم كه زمين به زير پايم از عظمت اين سپاه مىلرزد . به خود گفتم : من شاه دنيايم و كس را تاب من نيست ، و اين شد كه تقديرش به سختيم آورد . اكنون از خدا يارى مىجويم و از آن انديشه آمرزش مىخواهم » .\r\nسلطان از آن پس سه روز بزيست و به روز شنبه ، واپسين روز ربيع الاول سال چهارصد و\r\n\r\n\r\n","description":"","footnote":"\r\nمردى پاك و باايمان بود ، جايش را گرفت . او جان كسى را نگرفت و مال كسى نبرد ، مگر اينكه از فقيهان اجازت گرفت . او هر سال فرستادگانى نزد خليفه مىفرستاد و پس از چندى لقب عماد الدوله ، تاج الملّه ، عزّ الامّه ، كهف المسلمين ، ملك الشرق و الصين ، طفغج بن بغراخان ، سيف امير المؤمنين ، گرفت » . عماد الدوله در ماه رمضان سال 470 ه جان سپرد .\r\nملك شمس الملك تكين با بهره‌گيرى از مرگ الب ارسلان شهر ترمذ را گرفت و گنجينه‌هايش را به سمرقند برد و سپس به خواست بلخيان به بلخ رفت . پس از چندى ترمذ به‌دست اياز بن الب ارسلان ، كه براى برخورد با تكين رهسپار آنجا شده بود ، افتاد ولى اياز سرانجام شكست خورد ( ابن اثير 10 / 27 - 26 ) .\r\nدو سال نگذشت كه شاه ترمذ بازگشت و سپاهى به سمرقند گسيل كرد . اين زمان ، نصر در ديدار با وزير نظام الملك به عقد صلحى توفيق يافت و پس از آن دخت الب ارسلان را به زنى گرفت . نيز نك . به : سبط ابن جوزى ( 164 ) .\r\n( 3 ) . در ابن اثير ( 10 / 25 ) شمار اين سپاه به دويست‌هزار سوار مىرسد . نزد ابن جوزى ( 196 ) هم اين گونه است .\r\n( 4 ) . دژ برزان در ناحيهء مرو . ياقوت ( 1 / 382 ) . در سبط ابن جوزى اين گونه است كه نام اين دژ « بيرون » ( 165 ) بود . اين دژ و مدافعانش پس از محاصره‌اى درازدامن به دست سپاه سلطان افتاد . فرماندهء دژ ، يوسف خوارزمى ، پيش از تسليم‌شدن به سلطان سر سه فرزند و همسر خود را بريد و با دو خنجر كه زير جامه‌اش پنهان كرده بود ، از دژ بيرون آمد . نك . به : فاردان ( 129 ) و ماتيوس اورفاتيس ( 145 ) و كيراكوس ( 58 ) .\r\n","page_name":" 87 ","page_number":91},
  {"content":"\r\n\r\nشصت و پنج جان سپرد . « 1 » گاه‌شاهيش ده سال بود و فرزندانش ملكشاه ، اياز ، تتش ، تكش ، بورى برس و ارسلان ارغون بودند . منشى خوش داشت و دلير بود و ديندار و دادگر و منصف ، و به گاه نبرد فيروز . فراوان به غزوه و جهاد مىرفت و روزانه پنجاه گوسپند قربانى مىكرد و خوراك مىساخت و به بىچيزان مىداد ، و اين جداى از آن مقررى بود كه اميران و سپاهيان را معين كرده بود . سلطان چهل سال و دو ماه بزيست و به مرو در كنار پدر و عمّش در خاك شد ، و وصيت كرد كه سلطنت به فرزندش ملكشاه رسد و وزيرش نظام الملك را نيز به فرمانبردارى از او سفارش كرد و او و سپاهيان را بر اين سوگند داد . « 2 »\r\n\r\nروزگار سلطان اعظم جلال الدوله ابو الفتح ملكشاه بن الب ارسلان بن داود بن ميكاييل بن سلجوق\r\nاو - كه خدايش بيامرزاد - واسطة العقد شاهان سلجوقى بود و به بختيارى در حلّ و عقد و گشاد و بست امور اقاليم زمين نامبردار . خداوند چيزها به دو داد كه هيچ پادشاهى را نداده است ؛ نه از پيشينيان و نه از پسينيان . از بختيارىهاى بزرگ او يكى اين بود كه در هيچ سفرى با پدر همراه نبود ، مگر در سفرى كه پدر در آن به قتل آمد ، و پدرش چندان بماند كه لشكر را سفارش كند و از بهر او سوگند دهد . سلطان اعظم ملكشاه به مرو باز شد و پادشاهى را روى به اوامر و نواهيش نگران گشت . شاهان اطراف فرمانبردارش شدند و يارى و لطفى دلخواه از او ديدند . نيز سلطان به عمّش ، قاورد بن ملك داود ، نامه‌اى كرد دلگشا و اندوه‌زدا .\r\nاين زمان شرف الملك ابو سعد مستوفى خوارزمى « 3 » به نظام الملك گفت كه شايسته‌تر كارى\r\n\r\n\r\n","description":"","footnote":"\r\n( 1 ) . بنابه گفتهء ابن اثير ( 10 / 25 ) الب ارسلان به سال 420 يا 424 ه زاده شد و در دهم ربيع الاول سال 465 ه ( 24 دسامبر سال 1072 م ) جان سپرد .\r\n( 2 ) . در اينجا در حاشيهء اين عبارت‌ها مىآيد :\r\nمىگويم : در تاريخى ديدم كه كمان از دست سلطان الب ارسلان نمىافتاد ، حتى در مكتب ، و او زمانى سپاهى مردى ديد كه به مردى عامى ستم مىكند . . . الب ارسلان بدان سرباز تيرى انداخت كه به دو خورد . . . در چشم مردمان نيك و بزرگ آمد و سخن كردند . . . تير صائبى به اين شاه رسيد و . . . .\r\n( 3 ) . حاج شرف الملك ابو سعد محمد بن منصور بن محمد خوارزمى ( درگذشته به سال 1101 - 1100 م ) مستوفى ، نزد سلطان الب ارسلان و ملكشاه به‌عنوان مستوفى پادشاهى و صاحب ديوان زمام و استيفا كار كرد .\r\nبندارى 61 - 60 .\r\n","page_name":" 88 ","page_number":92},
  {"content":"\r\n\r\nاست مقام كردن به نيشابور ، كه واسطهء عقد خراسان است و لشكرگاه شاهان پيشين و آل سامان .\r\nسلطان هم روز آدينه ، شانزدهم ربيع الاخر سال [ چهارصد و 
  ] شصت و پنج به نيشابور رفت و از كهندژ نيشابور مالى انبوه به‌درآورد و بدان دل اميران لشكر و اطرافيان را به جانب خويش مايل ساخت . از آن‌سو ، چو قاورد شاه خبر مرگ برادرش سلطان الب ارسلان را شنود ، « 1 » از عمان به كرمان رفت و از دريا گذشت و هم بدين كار كشتىهايش درهم شكست و بيشتر سپاهيانش از ميان رفتند . در آن هنگام به سلطان ملكشاه نامه كرد كه : « من برادر بزرگم و تو فرزند كوچك ؛ من به ميراث برادرم سلطان الب ارسلان سزاوارترم تا تو . » سلطان ملكشاه پاسخ آورد كه برادر با وجود فرزند ميراث نبرد . هم بدين‌حال ، امير تميراك بن امير فرّخشاه به قاورد شاه ، شاه كرمان نبشت كه : « شاهى و مكانت و چيرگى و سلطنت نفريبدت ، كه خداى تعالى دل‌هاى ما را در طاعت برادرزاده‌ات با يكدگر سازوار كرده است ؛ پس ، سخن ياوهء گمرهان سپاهت مشنو و بدان كه جوجه را تاب خروس نيست . »\r\nوزير نظام الملك هم به قاورد شاه نامه‌اى كرد مشتمل بر پند و اندرز ، تا به راه راستيش راهبر شود و طريق درستيش نشان دهد ، اما سلطان كار يكسره كرد و اسب دشمنى زين كرد و لگام زد و بر آن برنشست . قاورد شاه به اصفهان رفت و سلطان ملكشاه به رى ، و سپهسالار امير سوتكين بر جلوداران سپاه قاورد شاه يورش برد و آنان را بشكست و جمعشان پراكند . دو گروه روز چهارشنبه ، بيست و ششم جمادى الاولى سال چهارصد و شصت و شش در بيرون شهر همدان با هم روياروى شدند . بر ميمنهء سپاه سلطان ، امير سوتكين بود و بر ميسره تمراك .\r\nقاورد شاه را هفت پسر « 2 » بود كه برخى به ميمنه ايستادند و گروهى به ميسره ، و پاره‌اى با پدر در قلب سپاه ماندند ، و او را گمان آن بود كه چون سپاه برادرش سلطان الب ارسلان را چشم بر وى افتد به طاعتش درآيند ، اما كار باژگونه شد و او سخت پشيمان . آنگاه امير عرب ، مسلم بن قريش ، با كسانش بر ميسرهء قاورد شاه بتاخت و لشكر كرمان بشكست . امير تميراك هم در جبال همدان بر قاورد شاه پيروز شد . قاورد شاه به دو نويد اقطاع و مال داد ، اما امير تميراك پاسخ آوردش كه : « تو سرورى و ما بندگان ، و ما را نرسد كه به خود در كار تو داورى كنيم ؛ پس با ما آهنگ بارگاه سلطان\r\n\r\n\r\n","description":"","footnote":"\r\n( 1 ) . پس از مرگ الب ارسلان در بغداد به نام سلطان جديد ، ملكشاه ، خطبه كردند و بنابه وصيت الب ارسلان به قاورت بك نواحى فارس و كرمان را دادند . ابن اثير 10 / 26 .\r\n( 2 ) . قاورت 9 پسر داشت : احمد ؛ عمر ؛ حسين ؛ كرمان شاه ؛ سلطان شاه ؛ توران شاه ؛ شاهان شاه ؛ مردان شاه ؛ ايران شاه .\r\n","page_name":" 89 ","page_number":93},
  {"content":"\r\n\r\nكن كه خداوند امر ، هم اوست » .\r\nقاورد شاه را بردند ، و هم بدين هنگام سلطان ملكشاه بيرون آمد چو موكب و چتر سلطان پديدار شد ، قاورد شاه از اسب به زير آمد و پيشانى بر خاك ساييد و در برابر سلطان به زمين درغلطيد ، و بدينسان صلهء رحم آتش بخشايش در دل سلطان برافروخت و چشمش از اشك خون كرد . سلطان ، وزير نظام الملك را گفت كه : « من قطع رحم نمىكنم و خويشى تبه نمىگذارم كه مرد را عمّ به منزلهء پدر است » . وزير پاسخ داد كه : « شاهى سترون است ؛ به چشم او تو خارى هستى در چشمش ، و دل با تو ندارد آنكه دلش از شاهيت مالامال درد است ، و اگر بر تو دست يابد ، گذشت و خويشى دستش نبندد » . سلطان گفت : « آيا بر روى زمين سودايى را از اين بيش زيان هست كه كسى دست راستش به دست چپش بركند و عمّش را كه رتبت پدر دارد به قتل آورد ؟ » پس ، قاورد شاه را در چادر امير سوتكين حبس كردند . عميد ابو الرضا به نزدش آمد و كليد گنجينه‌ها و نشان اندوخته‌ها از او خواست . قاورد شاه گفت : « سرزمين كرمان كوچك است و عايدانى اندك دارد و ساكنانى رنجور ، و تمام اموال و خزاينى كه مرا بدانجاست ، پيشكشى است به غلامى از غلامان سلطان ؛ مرا وانهيد تا به سرزمين عمان روم و سلطان را عمّى فرمانبردار باشم و پدرى پير ، كه خود نيك مىدانم كه آبرويم از ميان رفته است و بازجستنش بنتوانم » . اين پيغام را از بيم آنكه سلطان آزادش كند ، به دو نرساندند و قاورد را خفه كردند و كشتند . « 1 »\r\nرمضان آن سال ، سلطان در اصفهان روزه گرفت و مال فراوان به بيچيزان و صالحان بخشيد و زندانيان را از بند رهانيد . ايالت فارس را نيز به امير ركن الدوله قتلغ تكين داد و مملكت عمان و كرمان را به فرزندان قاورد شاه ، و خلعتى چند بديشان داد تا چشمشان روشنى گيرد و از آنان دلجويى شود . سپس به رى بازگشت و خبر مرگ برادرش اياز « 2 » از بلخ به دو رسيد . اين زمان بر برادرش ، شهاب الدوله تكش شاه ، « 3 » خلعت پوشاند و بلخ و طخيرستان را به دو داد . در اين ميان ،\r\n\r\n\r\n","description":"","footnote":"\r\n( 1 ) . در راوندى ( 201 ) و نيشابورى ( 30 ) به قاورت بك زهر مىدهند . پنج تن از پسران او نيز با وى به اسارت آمدند و به فرمان ملكشاه در چشمانشان ميل كشيدند . دو تن از آن‌ها مردند ، ولى سلطان شاه و توران شاه و مردان شاه زنده ماندند ( ابن عبرى 1 / 326 ) . آن دو تن كه مردند ، ايران شاه و شاهان شاه بودند . نيز نك . به :\r\nسبط ابن جوزى 163 .\r\n( 2 ) . امير شهاب الدوله و قطب المله اياز ، فرزند ارشد طغرل بك بود و به‌سان قاورت مدعى تخت شاهى .\r\nنك . به : ابن اثير 10 / 32 و بندارى 50 و سبط ابن جوزى 167 .\r\n( 3 ) . امير شهاب الدوله تكش از سلطان جداسرى آغاز نهاد و به اين شهر يورش برد و به تاراج و ويرانى پرداخت . او در رمضان و ديگر ايام مقدس باده مىنوشيد . سرانجام سلطان وى را به دژ فيروزكوه در سرزمين دامغان تبعيد كرد . نك . به : سبط ابن جوزى ( 27 و 209 و 218 و 233 - 229 و 237 ) .\r\n","page_name":" 90 ","page_number":94},
  {"content":"\r\n\r\nفرستادگان سلطان ابراهيم ، خدايگان غزنه ، با پيشكش‌ها و هدايايى چند بيامدند و كريمهء سلطان ملكشاه را خواستگارى كردند . سلطان پذيرفت و دختش گوهر ملك را ، كه مهد عراق لقب داشت ، به سلطان مسعود بن ابراهيم به زنى داد ، و او اين لقب از آن يافت كه سلطانش از رى به غزنه فرستاد .\r\nسلطان از رى رهسپار گرگان شد . اين زمان فرستادهء عمّ سلطان ، ملقب به امير الامرا ، به بارگاه آمد و همدردى عمّش و عطش او به ديدارش و اشتياقش را به گفتگوى با او عرضه داشت و گفت كه سلطان را از آمدن به نزد ما پشيمانى نخواهد رسيد و شيرينى وصول ، تلخى سفر از ياد خواهد برد . سلطان هم راهى سرخس و بادغيس شد ، و امير الامرا ، عثمان بن داود شاه ، به بارگاه آمد و خواست تا زمين بوسد . حاجبان از اين كار بازش داشتند ، و سلطان از تخت به زير آمد و او را در آغوش گرفت و با خود بر تخت نشانيد و بسيار احترامش نمود و ايالت ولوالج « 1 » به دو داد و او را ملك مؤيّد ركن الدين نام نهاد و اجازت داد تا نوبتيانى داشته باشد ، و بفرمود تا او را چترى سياه دهند . ولايت هرات و نواحى غور و غرجستان « 2 » را نيز به برادر خويش ، بورى برس شاه ، داد .\r\nدر اين احوال ، خاقان به سلطان ملكشاه نامه‌اى كرد تلخ و شيرين ؛ چكيده‌اش آنكه شهر ترمذ و دژش در شمار شهرهاى ماوراء النهر است و ازاين‌رو سزد كه در دست واليانى از خاقانيان باشد . در آن نامه ، كه اميدش همه فريب بود و خير از آن در حجاب ، بر الفت تأكيد رفته و مودّت محكم گشته بود ، و با اين همه از آن بوى جنگ برمىخاست . « 3 » سلطان اعظم ملكشاه هم با سپاهيانى زمين به زير پايشان به لرزه ، برفت و به بلخ رسيد . برجستگان و بزرگان و پيشوايان شهر به پذيره‌اش آمدند و از خاقانيان به دو شكايت بردند و گفتند : « هر زمان از لشكريان ماوراء النهر پريشان غارتى بر ما مىرسد و بىآماج ضربتى بر ما مىخورد ، و اين خاقانيان گروهى هستند\r\n\r\n\r\n","description":"","footnote":"\r\n( 1 ) . ولوالج شهرى است از توابع بدخشان و پشت بلخ و طخارستان . ياقوت ( 5 / 384 ) .\r\n( 2 ) . غور ، ولايتى است در ميانهء هرات و غزنه ، و دژ بزرگى در آن است كه همان فيروزكوه باشد . ياقوت ( 4 / 218 ) .\r\nغرشستان يا غرشتان يا غرجستان ولايتى است كه نه سلطانى دارد و نه سلطانى را بر آن دسترس است .\r\nرود مرورود در آن است و هرات و غور و مرورود و غرزنه در پيرامون آن‌اند . ياقوت 4 / 194 - 193 .\r\n( 3 ) . فرمانرواى سمرقند از مرگ الب ارسلان بهره برد و در ربيع الاخر 465 ه بر ترمذ بتاخت . اياز ، برادر الب ارسلان ، كوشيد كه او را بازگرداند ولى در جنگى كه در 23 جمادى الاولى سال 465 ه رخ داد ، بخشى از سوارانش كه ده‌هزار تن مىشدند ، به دست قراخانيان هلاك گشتند و گروه ديگرى از آن‌ها در رود جيحون ( آمودريا ) غرق شدند ، و تنها اندكى رستند . نك . به : ابن اثير 10 / 27 - 26 .\r\n","page_name":" 91 ","page_number":95},
  {"content":"\r\n\r\nآزمند نقض عهد و شيفتهء « * » فسخ عهد . » در اين ميان مبشرى آمد كه سلطان را فرزندى رسيده است و اختران گواه آنكه زود است كه او پست و بلند زمين را مالك شود ، و راى سلطان بر آن قرار گرفت كه به فرخندگى نامش محمد الب ارسلان نهد ، كه او همان سلطان محمد است . « 1 »\r\nپس از چندى فرستادهء خاقان بيامد ، با عمودى وزنش پنجاه من و تيغى وزنش ده من ، و گفت : « سلطان ، خاقان به تو مىگويد : ما را نه جنگ ، كه بازى است بدين تيغ و عمود ؛ تيغى كه جوشن شكاف است و عمودى كه آهنين‌زره و مويين‌گره از بهرش فرق نكند » . سلطان زمانى خاموش ماند و سپس بفرمود تا سران لشكر بيايند ، و خود بر اسب برنشست و به صحرا رفت و عمودى برگرفت و هفت‌بار گرد سر چرخاند و آن را هشتاد گام بينداخت . آنگاه تيغ برداشت و بر گردن ناقه‌اى زد و بندش از بند بردريد ، و كمانى برگرفت و بدان تيرى افكند و فرستاده را گفت :\r\n« به خاقان بگو : تو را عمود و ما را گرز ؛ تو را تيغ و ما را كمان » . آنگاه آن كمان به دست فرستاده‌اش روانه كرد و با او نوشتكين معمرى را همراه نمود .\r\nوقتى معمرى به بيرون شهر سمرقند رسيد ، اسبى چموش و مجنون از آن خاقان به سويش آمد ، اسبى كه كس بر آن ننشسته مگر آنكه به هلاك آمده بود ، اما معمرى بر آن برنشست و به زمينش چسباند و سالم به سراى خاقانش رساند و پيغام گزارد . سپس كمان پيش روى خاقان نهاد اما خاقان به زه‌كردنش نتوانست ، تا چه رسد كه بدان تير افكند ، و شرمى او را گرفت بسان شرم مردان عنيّن ، كه از زنان زيباروى . آنگاه برادرش « 2 » را به ترمذ فرستاد تا بدان دژ پناه گيرد .\r\nسلطان هم در محرم سال چهارصد و شصت و هفت به همراه وزير نظام الملك به ترمذ رفت . « 3 » فروپايه سپاهيان ، خندق را پر كردند و بر سر دژ منجنيق‌ها نهادند . اهل قلعت زينهار خواستند ، و سلطان نيز بديشان زينهار داد ، اما چو آتش جنگ فرونشست ، دو غلام را بر سر تيرى چند اختلاف افتاد و بدينسان دگرباره كار جنگ بالا گرفت و سترگيش نمايان شد . دژنشينان به اسارت آمدند و با پاىبند به هم بسته شدند . پس از يكچند ، سلطان از ايشان درگذشت و آزادشان كرد و دژ نيز به زير فرمان سلطان اعظم ملكشاه درآمد . سلطان به برادر خاقان خلعت داد و به\r\n\r\n\r\n","description":"","footnote":"\r\n( * ) . در اينجا در متن مصحّح دكتر نور الدين « لعجوا » آمده كه نادرست است ؛ در نسخهء خطى « لهجوا » آمده است - مترجم فارسى .\r\n( 1 ) . محمد بن ملكشاه در 18 شعبان سال 474 ه زاده شد ( سال 1082 م ) .\r\n( 2 ) . برادر خاقان ، بوغاتكين هيدر ( درگذشته به سال 1081 م ؟ ) نام داشت . نك . به : سبط ابن جوزى 172 .\r\n( 3 ) . در ابن اثير ( 10 / 32 ) اين نبرد در سال 466 ه و در ماه صفر رخ مىدهد . ملكشاه پيش از آن از جانب خليفه القائم بأمر اللّه سلطنت يافته بود . نك . به : ابن اثير 10 / 31 .\r\n","page_name":" 92 ","page_number":96},
  {"content":"\r\n\r\nسپهسالار امير سوتكين اشارت كرد تا آن دژ را آبادان كند و استوار . امير ميكاييل هم با جلوداران سپاه سلطان برفت و بر دروازهء سمرقند اردو زد . خاقان ، ناكام و دست خالى ، به دار الملكش پناهيد ، « 1 » و سلطان نيز به بلخ بازگشت و امارت خراسان را به برادرش ، شهاب الدوله تكش شاه ، داد و سپس به رى رفت .\r\n\r\nدرگذشت امير المؤمنين القائم بأمر اللّه در دوازدهم شعبان سال چهارصد و شصت و هفت\r\nخلافتش چهل و چهار سال و هشت ماه و بيست و هشت روز بپاييد و هفتاد و پنج سال و هشت ماه و هشت روز بزيست . « 2 » وزيرانش اين‌ها بودند : در آغاز ، رئيس الرؤسا ابو القاسم بن مسلمه وزيرش بود ، كه ارسلان بساسيرى او را بكشت - و پيشتر از آن سخن كرده‌ايم . پس از آن ، فخر الدوله ابو نصر محمد بن جهير را وزارت داد . « 3 » خليفه - كه خداى از او خرسند باد - دانشور بود و به ادب كوشا ؛ بردبار بود و مهربان ؛ درست‌آيين بود و خوش‌باطن ؛ دانشمندى دادگر بود و ديندارى سخت از خداى تعالى ترسان ، « 4 » و اين شعر در شمار اشعار منقول از او است :\r\n صقى ليلنا بأعالى الرّبا * من المزن هطّالة تنسجم\r\nسهرنا على سنّة العاشقين * و قلنا لما يكره اللّه نم\r\nو ما خيفتى من ظهور رالورى * اذا كان ربّ الورى قد علم \r\n\r\n\r\n","description":"","footnote":"\r\n( 1 ) . فرمانرواى سمرقند با نزديك شدن سپاهيان ملكشاه از شهر گريخته بود . بعدها با پايمردى وزير نظام الملك به صلحى با سلطان دست يافت . نك . به : ابن اثير 10 / 32 و سبط ابن جوزى 172 .\r\n( 2 ) . در ابن اثير ( 10 / 33 - 32 ) اينسان است كه خليفه در شب پنجشنبه ، 13 شعبان ، مىميرد و 76 سال و سه ماه و پنج روز زندگانى مىيابد - يا شايد 76 سال و 9 ماه و 25 روز . نيز نك . به : سيوطى 422 .\r\n( 3 ) . پس از قتل وزير ابو القاسم بن مسلمه در سال 453 ه ( 1062 - 1061 م ) ابو الفتح منصور بن احمد بن دارست وزارت يافت كه خليفه او را يك سال بعد به جهت اعمال نادرستش كنار گذاشت و او در سال 467 ه در اهواز درگذشت . پس از او فخر الدوله عميد الملك ابو نصر بن جهير ( زاده شده به سال 398 ه ) - كه پيشتر وزير خدايگان ميافارقين ، نصر الدوله بن ودان ، بود - وزارت يافت . در صفر سال 476 ه فخر الدوله از وزارت بر كنار شد و سلطان ملكشاه او را نايب ولايت ديار بكر نمود . او در محرم سال 486 ه جان سپرد ( ابن اثير 10 / 44 ) .\r\n( 4 ) . درخصوص منش خليفه القائم بأمر اللّه ، نك . به : ابن اثير 10 / 33 - 32 و ابن جوزى 8 / 295 و سيوطى 423 - 417 .\r\n","page_name":" 93 ","page_number":97},
  {"content":"\r\n\r\n« بر فراز آن بلند تپّه‌ها ، تر مىكرد شبمان ؛ آن روان باران ريزان . / نخفتيم بر سنّت دلدادگان تا به صبح ؛ و گفتيم كاى ناپسنديده تو را خداى ، رو به خواب / كه مرا چه باك از مردمان ، كه خداى است آگه بدان . »\r\nپس از او مقتدى را تعيين كردند ، كه همان ابو القاسم عبيد اللّه بن ذخيره محمد بن قائم بن قادر بن اسحاق بن مقتدر بن معتضد است . مادرش كنيزى ارمنى بود و همان روزى كه نيايش القائم بأمر اللّه درگذشت ، به خلافت با او بيعت شد . در آغاز ، اميران و بزرگان و اشراف با او بيعت كردند ، و سپس بيرون آمد و با مردم نماز عصر گزارد و تابوت جدّش ببرد و بر او نماز خواند و در اتاقى كه خلوتگاهش بود ، در خاك كرد . بدينسان خلافت المقتدى بأمر اللّه قرار يافت و كارش بالاگرفت . بغداد به روزگار وى آبادان و پرجمعيّت شد . در يمن و شام و بيت المقدّس به نامش خطبه مىخواندند و هم به روزگار او مسلمانان رها و انطاكيه را از روميان بازپس گرفتند . « 1 » همّتى بلند داشت و هيبتى و شجاعتى ، و هيبتش شكوه خلافت را سبب بود .\r\n\r\nسخن از سركشى ملك شهاب الدوله تكش بن الب ارسلان بن داود بن ميكاييل بن سلجوق\r\nپس از چندى ، سلطان به سال چهارصد و شصت و هفت به مرغآب هرات بازگشت . هم در اين هنگام ، امير الامرا و خويشانش آهنگ بارگاه سلطان كردند ، كه وزير و اركان دولت به پذيرهء ايشان رفتند و سلطان بر آنان خلعت پوشاند . ملك شهاب الدوله تكش نيز به بارگاه بيامد و از خلعت و اكرام ، صلتى تمام يافت و به بلخ بازشد . سلطان هم به سپهسالار امير سوتكين اشارت كرد كه با جلوداران لشكر به بلخ رود ، كه خاقان شمس الملك ديگرباره مىكوشيد تا آتش وحشت برافروزد و چشم كينه بيدار كند . او نيز سبك برفت ، و دو گروه بر ساحل جيحون با هم روبرو شدند . خاقان شمس الملك بر دژ ترمذ چيره شد و اسپهبد كبودجامه را در آنجا بكشت اما دژ ديگرباره بر كسان سلطان گشوده شد و خاقانيان شكست خوردند و آنان را روى گريز نماند .\r\nپس از چندى سلطان آهنگ شمس الملك كرد ، و در حوالى نخشب روشنايى آتش آن‌دو\r\n\r\n\r\n","description":"","footnote":"\r\n( 1 ) . دو شهر رها و انطاكيه را سلجوقيان به سال 477 ه گرفتند . نك . به : ابن قلانسى 117 .\r\n","page_name":" 94 ","page_number":98},
  {"content":"\r\n\r\nنمايان شد . « 1 » آنگاه ملك شهاب الدوله تكش به بارگاه آمد و پيمان و ميثاق استوار كرد . سلطان هم به رى بازگشت و آهنگ شام كرد و تركان به انطاكيه درآمدند . « 2 » وقتى سلطان به سرزمين ارّان و ابخاز رسيد ، فرستادهء شاه روم بيامد ، با اموالى پشت گنجوران از آن فرسوده و ديوانيان از حسابش نياسوده ، « 3 » و سپس سلطان به شهرستان حلب بازگشت . اين زمان ملك شهاب الدوله تكش به خوارى دچار آمد و شيطان فريبش داد تا بر اسب سركشى نشيند و بر دوش دشمنى رود . سلطان هم مسافت ميان حلب و نيشابور را ده روزه پيمود ، چندان‌كه تنها صد سوار با او ماندند . ملك شهاب الدوله تكش در دژ ترمذ پناه گرفت اما سلطان او را به زير كشيد و خداوند خود شرّ او\r\n\r\n\r\n","description":"","footnote":"\r\n( 1 ) . خاقان شمس الملك در محرم سال 473 ه جان‌سپرد . رخدادهايى كه نويسنده در اينجا از آن‌ها سخن مىكند ، در راوندى ( 201 ) در سال 471 ه مىآيد . سلطان ملكشاه سپاهيان قراخانى را در نخشب شكست داد و سپس سمرقند را در حصار گرفت و خاقان را وادار به تسليم كرد . او را به اصفهان بردند و در آنجا ملكشاه از او درگذشت و به وى اجازه داد كه به سمرقند بازگردد .\r\nكبودجامه ناحيه‌اى است در شرق استرآباد .\r\nنخشب ، از شهرهاى ماوراء النهر ، و در ميانهء جيحون و سمرقند است . با سمرقند سه منزل فاصله دارد ( 5 / 276 ) .\r\n( 2 ) . در ماتيوس اورفاتيس ( 161 ) اينسان است كه انطاكيه را سلجوقيان به سال 533 ( برحسب تقويم ارمنى ) ( 1085 - 1084 م / 477 ه ) گرفتند و سليمان بن قتلمش ( 1085 - 1074 م ) بر آن دست يافت . انطاكيه از سال 358 ه زير فرمان بيزانسيان بود . در ابن اثير ( 10 / 74 ) اين گونه است كه سليمان اين شهر را در شعبان سال 358 ه گرفت و « مردم شهر با او نبرد كردند و او هربار آن‌ها را شكست داد و بسيارى از آن‌ها را كشت . پس از چندى از آنان درگذشت و دژ معروف به قسيسان را گرفت و بىشمار اموال به‌دست آورد و با رعايا نيكى و داد نمود و به آبادانى ويرانه‌ها فرمان داد » . نيز نك . به : سيوطى ( 424 ) . در قلانسى ( 117 ) انطاكيه در 11 شعبان سال 477 ه تصرّف شد . سليمان بن قتلمش با تصرف انطاكيه بيزانسيان را از واپسين سنگر ايشان در خاوران محروم كرد .\r\nاوسبينسكى 107 .\r\n( 3 ) . وقتى امپراتور رومانوس ديوجانوس به اسارت آمد ، به سلطان الب ارسلان پيشنهاد كرد كه سالانه 360 هزار دينار ، افزون بر خونبهاى خودش كه به يك‌ونيم ميليون دينار مىرسيد ، به سلجوقيان بپردازد و بخش بزرگى از آناتولى را به‌عنوان گروى آن بدهد . با اين همه ، به گفتهء اوسبينسكى ، جانشينان رومانوس ديوجانوس خود را به اجراى اين توافق پايبند نديدند . مورخ بيزانسى ، سكيلتيسا ، مىنويسد : « از آنجا كه توافق منعقد شده با ديوجانوس به اجرا درنيامد ، تركان . . . با همهء سلاح‌هاشان از ايران آمدند و با هيچ مقاومتى روبرو نشدند و به مناطق رومى تاختند و آن‌ها را تاراج كردند . آنان مانند گذشته تنها به يورشى و شتابان بازگشتى بسنده نكردند ، بلكه با هدف تصرف هميشگى شهرها بر آن‌ها دست انداختند . از آن هنگام ، تركان با آزادى تمام همه‌ساله غزوه‌هايى به مناطق خاورى ترتيب مىدادند و تاراج مىكردند و ويران مىنمودند » . به سال 1077 م سلطنت سلجوقيان در آسياى صغير بنياد شد و خاندان قتلمش بر آن فرمان راند . بندارى ( 56 ) مىگويد كه سلجوقيان در زمان حكومت ملكشاه به سوريه و انطاكيه و پيرامون قسطنطنيه رسيدند و ملكشاه بر اين مناطق سه ميليون دينار ماليات بست كه يكسره به خزانهء سلطان مىرفت .\r\n","page_name":" 95 ","page_number":99},
  {"content":"\r\n\r\nكارگزارى كرد و مرگش به پيش انداخت . « 1 » بدينسان آن دژ سه‌بار به دست سلطان ملكشاه گشوده شد .\r\n\r\nولادت سلطان اعظم معزّ الدنيا و الدين ابو الحارث سنجر بن ملكشاه بن الب ارسلان بن داود بن ميكاييل بن سلجوق ؛ يمين امير المؤمنين\r\nاو در رجب سال چهارصد و هفتاد و هفت ، به روز آدينه بيست و پنجم آن ماه ، در شهر سنجار از نواحى جزيره زاده شد . « 2 » در كتابى از حذيفة بن يمان « 3 » - كه خداى از او خرسند باد - نقل شده كه رسول خدا - صلّى اللّه عليه و سلم - گفته است :\r\nمردى در آخر زمان بيايد و آهنگ رود جيحون كند و از آنجا با سپاهى بزرگ متوجّه بيرون خاوران شود و خدايگان خراسان بشكند و تركان . . . « * » مردى گندمگون با سر\r\n\r\n\r\n","description":"","footnote":"\r\n( 1 ) . پس از مرگ خدايگان سمرقند و ماوراء النهر ، شمس الملك ، در محرم سال 473 ه جاى او را برادرش ، حسن اغتكين ، گرفت . اين زمان تكش ، برادر ملكشاه ، از آمودريا گذر كرد و رهسپار بخارا شد . حسن با حدود هشت‌هزار تركمان با او رودررو شد و در جنگى در جراوند ( در ميانهء بخارا و ترمذ ) تكش شكست خورد و حسن به سمرقند درآمد . سبط ابن جوزى ( 207 ) . در شعبان همان سال ( سال 473 ه ) تكش بر برادرش ملكشاه شوريد و بر مرورود و مروشاهجان و ترمذ و ديگر شهرها دست يافت و به نيشابور رفت ، ولى برادرش ملكشاه پيش از او به آن شهر رسيد . وقتى تكش اين بدانست ، از آنجا رفت و در ترمذ در حصار شد . سلطان او را در آنجا در حصار گرفت تا اينكه در ميان ايشان صلح افتاد . ابن اثير ( 10 / 40 ) . به سال 475 ه سلطان ملكشاه كوشيد تا از نو برادر سركش خود ، تكش ، را به فرمان خويش درآورد . به سال 477 ه تكش از نو بر برادرش ملكشاه شوريد و در ناحيهء سرخس بر مرورود و چند شهر ديگر دست يافت ، ولى سلطان ملكشاه آهنگ تكش كرد و پس از اينكه وعده‌ها داد كه او را آزارى نرساند ، وى را گرفت . با اينكه كسانى عرضه داشتند كه فرزند وى ، احمد ، را حكومت دهد ، سلطان فرمان داد كه سرمه در چشمش كنند ، كه كردند و او را در بند نمودند ( ابن اثير 10 / 46 و سبط ابن جوزى 233 - 229 ) . در نهم جمادى الثانى سال 478 ه تكش را به دژ فيروزكوه بردند و او در بيستم رمضان بدانجا رسيد . نك . به : سبط ابن جوزى 237 .\r\n( 2 ) . در راوندى ( 279 ) زادگاه سنجر در سوريه است و ولادتش در سال 479 ه بنابه گفتهء ابن اثير ( 10 / 48 ) سنجر در 25 رجب سال 477 ه در شهر سنجا زاده شده است ، ولى همو سال 479 ه را هم به‌عنوان تاريخ ولادت وى مىآورد . سال 479 ه در جوزجانى ( 1 / 46 ) و ابن جوزى ( 10 / 178 ) و ابن خلكان ( 2 / 428 ) هم مىآيد .\r\n( 3 ) . حذيفة بن حسين بن جابر بن ربيعة بن عمر بن جروه عبسى يمان از اصحاب حضرت محمد و از ياوران او بود . به سال 36 ه در مدائن درگذشت و گورش در سلمان پاك در نزديكى مدائن جاى دارد . نك . به : ابن جوزى ( 10 / 178 ) .\r\n( * ) در اينجا واژهء « لمرايه » بود كه ظاهرا بىمعناست ، و دكتر نور الدين مىگويد كه شايد « الخطائيه »\r\n","page_name":" 96 ","page_number":100},
  {"content":"\r\n\r\nو اشكمى بزرگ ، كه بلندآوازست و آبله‌رو ، و بر دست راستش يك دو خال . بر خراسان چيره مىشود و نامش نام شهرى است در جزيره . در مرو منزل مىكند ؛ سوار و پيادهء سپاهش بر او چيره مىشوند ، و او را با اين همه بر شاهان فيروزى است . پس از چندى لشكرى گران ، كه از چين و خاوران مىآيد ، بر او دست مىيابد و زان پس ملكش به سستى دچار مىشود و خراسان را بعد او آشفتگى مىرسد .\r\n\r\nحركت ديگربار سلطان اعظم جلال الدوله ابو الفتح ملكشاه بن الب ارسلان به سوى ماوراء النهر\r\nاز آنجا كه خاقان شمس الملك به نفس خويش كارها تبه كرده ، فريفتهء هواى نفس شده و غرور پيشه كرده بود ، « 1 » سلطان به ماهى به سال چهارصد و هشتاد و يك به سوى ماوراء النهر رفت « 2 » و در بيرون كاشغر فرود آمد . آن هنگام كه سلطان به اصفهان بود ، فرستادهء روميان بيامد و جزيه بياورد .\r\nنظام الملك او را اكرام كرد اما حاجتش برنياورد و به ديارش بازنگرداند ، مگر آن وقت كه سلطان به در كاشغر رسيد . اين زمان وزير نظام الملك فرستادهء روميان را رها كرد و گفت : « بايسته است كه در تاريخ‌ها بياورند كه فرستادهء روم چون جزيه بداد ، از بارگاه سلطان كه به در كاشغر بود ، برفت » .\r\nخاقان كاشغر « 3 » هم رسولى به نزد سلطان فرستاد ، با پيشكش و ره‌آوردى چند ، و گذشت و بخشايش سلطان طلب كرد و فرستاده را گفت : « به سلطان بگو : توسن روزگار رام تو است و زمين بىشبهتى آن تو ؛ گردى بر دامنت ننشيند اگر سرايى از اين زمين به كهنه‌شهى باقى بماند ؛ نيز اگر رأى آن كنى كه دخت بنده‌اى از بندگانت از بهر فرزندى از فرزندانت بخواهى ، ماييم آن بنده و ماييم غلام تو » . وزير نظام الملك ، سلطان را گفت : « خاقان حق تو گزارد و صدق سخن به برهان نشان داد » . پس از چندى خاقان به بارگاه سلطان آمد و در برابر تختش زمين بوسيد و از احسان و اكرام آن ديد كه در خاطرها بماند . آنگاه به اعزاز و اكرام به ملك خويش بازشد .\r\n\r\n\r\n","description":"","footnote":"\r\n( خطايى ) باشد - مترجم فارسى .\r\n( 1 ) . خاقان وقت ، حسن اغتكين بود ( سبط ابن جوزى 207 ) .\r\n( 2 ) . ابن اثير ( 10 / 58 ) مىگويد كه اين حمله در سال 482 ه رخ داد .\r\n( 3 ) . خاقان دولت قراخانيان شرقى در آن زمان حسن بن سليمان ( 496 - 467 ه / 1103 - 1074 م ) بود .\r\n","page_name":" 97 ","page_number":101},
  {"content":"\r\n\r\n\r\nبه قتل آمدن وزير نظام الملك قوام الدين خواجهء بزرگ ابو على حسن بن على بن اسحاق ؛ رضىّ امير المؤمنين\r\nوقتى حسن بن صبّاح به دژ الموت پناه برد و فتنه‌اش بالا گرفت و شرّش منتشر شد و آسيبش بسيار ، نظام الملك به سپاهيان ، راه آن دژ ببست . « 1 » اين زمان دو مرد از آن دژ به‌درآمدند ؛ نعل اسبشان باژگون بود و هم ازاين‌رو سپاهيانى كه به گرد دژ بودند ، گمان بردند كه آن دو به دژ درآمده‌اند . وقتى نظام الملك به كجاوه بنشست و از گرمابه به‌درشد ، از اين دو مرد يكى از جاى خويش به‌درآمد ، به هيأت مردى دادخواه ، و او را كاردى زد و بگريخت اما پايش به ريسمان‌هاى چادر گرفت و افتاد ، و او را كشتند . وزارت نظام الملك بيست و هفت سال بپاييد و او در شب شنبه ، دهم رمضان « 2 » سال چهارصد و هشتاد و پنج به دست باطنيان به قتل آمد . سبب قتلش آن بود كه تاج الملك ابو الغنائم ، « 3 » گنجور سلطان ملكشاه و ناظر بيوتات و وزير فرزندان او ، دل سلطان با\r\n\r\n\r\n","description":"","footnote":"\r\n( 1 ) . نامهء سلطان ملكشاه به حسن صباح و پاسخ او به سلطان برجاى مانده است . نامهء ملكشاه زير تأثير خطر روزافزون صباح و به تشويق وزير سلطان ، نظام الملك ، فرستاده شد .\r\nملكشاه در نامهء خود به صباح مىگويد : « تو كه حسن صباحى ، دين و ملت نو پيدا كرده ، مردم را مىفريبى و بر والى روزگار بيرون مىآيى و بعضى مردم جهّال جبال را بر خود جمع كرده و سخنان ملايم طبع ايشان مىگويى تا ايشان مىروند و مردم را به كارد مىزنند ، و بر خلفاى عباسى كه خلفاى اهل اسلام‌اند و قوام ملك و ملّت ، و نظام دين و دولت بر ايشان مستحكم است ، طعن مىكنى . بايد كه از اين ضلالت بگذرى و مسلمان شوى و الّا لشكرهاى تعيين نموده موقوف به آمدن تو يا جواب خواهيم بود . زنهار ، زنهار ، بر جان خود و متابعان خود رحم كند و خود را و متابعان خود را در ورطهء هلاك نيندازد و به استحكام قلاع مغرور نشود و به حقيقت داند كه اگر قلعهء او كه الموت است ، برجى از بروج آسمان باشد ، به عنايت ايزدى ، حق سبحانه و تعالى ، با خاك يكسان كنم » . حسن صباح در پاسخ سلطان ملكشاه مىنويسد كه سلطان زير تأثير دروغ‌هاى وزير نظام الملك و ياران اوست ، و وى دين نوى نياورده است ، و خلفاى عباسى منحرف شده‌اند و ازاين‌رو نمىتوانند رؤساى دنياى اسلام باشند . تنها رؤساى دنياى اسلام خلفاى فاطمىاند ، و او مصلحت مردمان را در آنان مىبيند و بديشان دعوت مىكند . نك . به : « اسناد و نامه‌هاى تاريخى از اوائل دوره‌هاى اسلامى تا اواخر عهد شاه اسماعيل صفوى » ، نوشتهء سيد على مؤيّد ثابتى ، تهران ، 1967 ؛ بونياتوف ص 200 ) .\r\n( 2 ) . بنابه گفتهء جوينى ( 2 / 676 ) نظام الملك در 12 رمضان كشته شد . او سى سال وزارت الب ارسلان و ملكشاه كرد . نك . به : ابن اثير ( 10 / 70 ) .\r\n( 3 ) . تاج الملك ابو الغنائم مرزبان بن خسرو فيروز ، ملقب به ابن دارست ، فاسق همسر ملكشاه ، تركان خاتون ، بود - كسى كه در دسيسه‌هاى دربار نقش عمده‌اى داشت و بسيارى از كارهاى دولتى به دستش بود .\r\nتاج الملك با همدستى وى توانست بر ضدّ وزير پيشين دسيسه كند و سلطان را بر ضد وى برانگيزد .\r\nتاج الملك از يكى از خاندان‌هاى ايرانى نامدار به وزارت بود . نزد سوتكين كار كرد و سلطان ملكشاه او را رئيس ديوان طفره و انشا نمود . تاج الدوله پس از مرگ نظام الملك مدّت كوتاهى وزير اول دولت شد و يارانش رفته‌رفته جاى ياوران نظام الملك را گرفتند . نك . به : بندارى 59 - 58 و ابن جوزى 9 / 67 .\r\n","page_name":" 98 ","page_number":102},
  {"content":"\r\n\r\nوزير بد كرده بود . سلطان را از وزير دلتنگى پديد آمده ، سر عزل او داشت اما توان اين كار نداشت ، كه لشكريان و سپاهيان را ميل به دو بود و مماليكش از بيست‌هزار افزون .\r\nبدينسان چو از او عاجز آمدند ، ديلمى مردى را در زىّمردى عطاخواه برانگيختند تا - چنان‌كه گفته آمد - به كاردش بزد . « 1 » سلطان و تاج الملك مىپنداشتند كه گيتى يكسره آن آنان شده است ، اما تا سلطان درگذرد سى و شش روز ، « 2 » و تا تاج الملك ره سپرد دو ماه بيشتر نگذشت . تاج الملك در اين مدّت ترسان بود و چندى نگذشت كه غلامان وزير نظام الملك او را گرفتند و كشتند . « 3 »\r\nاز بدگويىهاى تاج الملك در حق وزير نظام الملك يكى اين بود كه سلطان را گفت : « وزير همه‌ساله فقيهان و صوفيان و قاريان را سيصدهزار دينار مىدهد ، كه گر بدين مال سپاهى راست شود ، بىگمان به در قسطنطنيه خواهيم رسيد . » سلطان هم وزير نظام الملك را بخواند و آن حال بپرسيد . وزير پاسخ آورد : « اى سلطان جهان و اى پادشه زمين ، من مردى كهنسالم كه گر به بازارم عرضه دارند ، بيش از سه دينار بر من بها ننهند ، و تو بر نامردى كه گر به بازارت برند ، افزون از صد دينار قيمت نيابى ، و اكنون خداى تعالى تو را ، و من را به پايمردى شما ، عطايى چندان داده است كه پيشتر به كس از مردمانت آن نداده است . آيا به عوض اين همه ، حاملان دينش را و حافظان كتاب عزيزش را سيصدهزار دينار نمىدهى ؟ تو كه جنگيان را همه‌ساله چندين‌برابر اين مال عطا مىكنى ، كه نيرومندترين ايشان تيغ جز به نزديك خويش نزند و شايسته‌تر كمان‌دار آنان تير تا به ميلى نيفكند ؛ حال آنكه من بدين مال سپاهى مر تو را راست مىكنم كه تير دعا چنان به عرش درافكنند كه بىحجابى به خداى در رسد » . سلطان بگريست و او را گفت : « اين سپه انبوه كن ، كه اين اموال آن تو است و اين جهان رام تو . »\r\nنظام الملك هر كارى را نيكو مىكرد : اقطاع هر سربازى را هزار دينار قرار داد ؛ نيم آن‌را به بار سمرقند حوالت كرد و نيم آن را از سرزمين روم بخواست ، و درهمى از آن‌را درنگ نيفتاد . او نخستين كس بود كه تركان را اقطاع داد و مدارس نظاميه را در سراسر سرزمين‌هاى عراق عرب و\r\n\r\n\r\n","description":"","footnote":"\r\n( 1 ) . جوينى ( 2 / 677 - 676 ) مىگويد كه قاتل نظام الملك ، ابو طاهر ارّانى بود . نظام الملك نخستين كسى بود كه به دست اسماعيليان به قتل آمد .\r\n( 2 ) . ملكشاه در نيمهء شوال سال 485 ه در شب آدينه درگذشت . بنابه گفتهء ابن اثير ( 10 / 73 ) مرگ او 35 روز پس از قتل نظام الملك بود . نك . به : ابن خلكان 5 / 288 ؛ در قلانسى ( 121 ) و بندارى ( 82 ) پس از 33 روز .\r\n( 3 ) . تاج الملك در 12 محرم سال 486 ه ( سال 1103 م ) به قتل آمد و 47 سال زندگانى كرد ( ابن اثير 10 / 75 ) .\r\n","page_name":" 99 ","page_number":103},
  {"content":"\r\n\r\nعراق عجم و خراسان بساخت . « 1 » نظاميهء بغداد را به سال چهارصد و شصت و هشت به دست ابو سعد صوفى « 2 » تكميل كرد و امام ابو اسحاق شيرازى را در آنجا به تدريس گماشت ، تا اينكه او هفت شب رفته از جمادى الاخر سال چهارصد و هفتاد و شش درگذشت و نظام الملك ابو نصر بن صبّاغ را اين مسند بداد ، تا اينكه او نيز بمرد . نظام الملك را دوستانى بود كه تدبير امور به دستيارى ايشان مىكرد ؛ از اينان يكى كمال الدين ابو الرضا فضل اللّه بن محمد ، « 3 » صاحب ديوان انشا بود كه به نزديك سلطان منزلت داشت و سلطان را تاب درويش نبود و دمى از او شكيب نداشت چنان‌كه روزى به حضور سلطان نرسيد و سلطان به تركى به دو نامه‌اى كرد بدين‌معنا : « تو را از نامدن نزد ما المى نرسد اما ما را برسد ، كه تو را به‌جز من انيسى هست و من را به غير تو انسى نيست . »\r\nديگر از اينان خواجه شرف الملك ، صاحب ديوان اشراف ممالك بود . عماد الدين اصفهانى مىگويد « 4 » كه اين شرف الملك را سيصد و شصت جامهء پرداختهء بريدهء فاخر و نيكو بود ، به عدد روزهاى سال ، كه به تناسب ايام جامه ديگر مىكرد و چو يكى از آن‌ها را مىپوشيد ، يا اينكه مىبخشيد ، گنجورش عوض آن به خزانه بازمىگرداند . او به باب الطاق ، بر گور ابو حنيفه نعمان بن ثابت - كه خداى از او خرسند باد - زيارتگهى و مدرسه‌اى از بهر اصحاب او ساخت ، كه شريف بياضىّ « 5 » بر گنبدش چنين نگاشت :\r\n\r\n\r\n","description":"","footnote":"\r\n( 1 ) . وزير نظام الملك به راستى بنيانگذار مدارس معروف به نظاميه است . ساخت مدرسهء نظاميهء بغداد در ذى الحجهء سال 457 ه آغاز شد و در ذى القعدهء سال 459 ه به پايان آمد . تاريخ يادشده در حسينى هم نادرست است ( نك . به : ابن جوزى 8 / 228 و ابن اثير 10 / 17 و سبط ابن جوزى 124 و 135 و ابن خلكان 2 / 129 ) . افزون بر مدرسهء بغداد ، مدارس نظاميه در نيشابور و آمل و موصل و بصره و هرات و دمشق و جزيرة العمار و غزنه و مرو هم ساخته شد . بخشى از اين مدارس را وزير خود ساخت و بخش ديگرى از آن‌ها با اموال اعطايى او ساخته شد .\r\n( 2 ) . شيخ الشيوخ احمد بن محمد ابو سعيد ( در اين نسخه و برخى منابع ، سعد ) بن دوباست ابو سعيد نيشابورى صوفى به سبب ساخت رباطى در بغداد براى صوفيان ، كه شتر با سوارش از دروازهء آن مىگذشت ، نامدار شد . او در شب آدينه ، نهم ربيع الاخر سال 477 ه مرد و افزون بر هفتاد سال بزيست ( ابن اثير 10 / 50 و ابن جوزى 9 / 11 ) .\r\n( 3 ) . مراد ، عميد و بعدها كاتب و رئيس ديوان انشا و رسائل ، ابو المحاسن بن كمال الدوله و الدين ابو الرضا فضل اللّه بن محمد است . سلطان ملكشاه با سعايت وزير نظام الملك او را در شوال سال 476 ه و پس از ميل كشيدن در چشمانش كشت . نك . به : ابن اثير 10 / 44 و بندارى 6 / 61 .\r\n( 4 ) . زبدة النصره ، ص 32 - م ا .\r\n( 5 ) . شريف ابو جعفر مسعود بن عبد العزيز بن محسن بن حسن بن عبد الرزاق بياضى ، سرايندهء نامدار است .\r\n","page_name":" 100 ","page_number":104},
  {"content":"\r\n\r\n ألم تر هذا العلم كان مشتّتا * فجمّعه هذا المغيّب فى اللحد\r\nكذلك كانت هذه الارض ميتة * فأنشرها قصد العميد أبى سعد \r\n« دانى كه دانش پراكنده بود ؟ وين خفته در گور فراهمش آورده بود ؟ / اين عنايت عميد ابو سعد بود ، كه اين زمين مرده حيات دوباره داد . »\r\nعماد الدين اصفهانى - كه بخشايش خداى بر او باد - در كتاب نصرة الفتره مىگويد كه سلطان ملكشاه ، تاج الملك را نزد وزير نظام الملك فرستاد ؛ با پيغامى بدين مضمون : « تو بر ملك من دست انداخته‌اى و ممالكم بر فرزندان و خويشان و غلامانت بخش مىكنى ؛ گويى كه در ملك انباز منى . مىخواهى بفرمايم تا دوات وزارت از پيش رويت بردارند و مردمان را از گردن فرازيت خلاصى دهند ؟ » وزير به تاج الملك گفت : « به سرورمان ، سلطان ، بگو : روزگارت جاودان ؛ گوييا امروز بر تو معلوم شده است كه من شريك توام و در دولت انباز تو ؛ پس بدان كه دوات من و تاج تو به هم بسته‌اند : هرزمان كه اين بردارى آن بردارند ، و هرگاه كه اين بگيرى آن بگيرند » « 1 » عماد الدين اصفهانى مىگويد : گفتى كه او از قضاى غالب سخن مىكرد ، كه در ميانهء قتل او و وفات سلطان تنها ماهى حايل شد . همو چو سلطان ملكشاه از رود جيحون گذشت ، توقيعى نبشت مر كشتىبانان را ، كه تا مزد خويش به انطاكيه گيرند . سلطان در اين باب با او سخن كرد ، و وزير پاسخ داد : « مىخواهم كه در تاريخ‌ها از گسترهء شاهيت و از حكم جاريت نويسند ، كه در حال نايب مادر انطاكيه در ركاب توست ؛ برخى عوايد به دو وامى نهى و اين مبلغ از بهر كشتىبانان به وام مىستانى » ؛ و سلطان اين بپسنديد .\r\nفضايل اين وزير نظام الملك بىشمار مىنمايد ، و من كتابى ديده‌ام مشتمل بر منش خويش ، كه يكى از بزرگان دولتش فراهم آورده و در آن از راست‌كيشى و بزرگ‌منشى و داد و گذشت و شكيبش بر آزار حاجتخواهان سخن كرده است . همو نقل كرده است كه فقيرى آهنگ او كرد و مشكى بزرگ به دست بر در سرايش نشست . چو وزير نظام الملك از خدمت سلطان ملكشاه بيامد ، فقير سوى او شد و گفت : « به من گفته‌اند كه تو دوستار فقيرانى و مدعى دوستى ايشان . دعوى تو راست ندانم ، مگر آنگه كه مشكم از زر بياكنى . وزير چو مشك را بزرگ ديد ،\r\n\r\n\r\n","description":"","footnote":"\r\nدر 16 ذى القعدهء سال 468 ه در بغداد درگذشت و در گورستان باب ابرز در خاك شد . نك . به : ابن خلكان 5 / 199 - 197 .\r\n( 1 ) . نيز نك . به : بندارى ( 63 ) و ابن جوزى ( 9 / 67 ) و ابن اثير ( 10 / 71 - 70 ) .\r\n","page_name":" 101 ","page_number":105},
  {"content":"\r\n\r\nنرمى و ملاطفت در پيوست و مسامحتش بخواست ، اما فقير به اصرار همى گفت كه هميان نمىپذيرد و جز با مشك نخواهد رفت . پس ، وزير نظام الملك گنجور خويش را بفرمود تا نقد خزانه يكسره در آن مشك كند . چو او چنين كرد و مشك تا به نيمه نيز پر نگشت ، خانگيان خود را بفرمود تا هرچه زيور دارند در آن مشك كنند ، و آنان چندان زيور آوردند كه مشك پر شد و فقير از بردنش عاجز آمد . وزير نظام الملك هم بفرمود تا آن بار با او ببرند ، كه فقير هم بدين‌هنگام بانگ برآورد كه اى نظام الملك ، قصد من تنها آزمون تو بود ، و الّا فقير كيست و زر كدام ؟ و چون شيداييان به راه خود رفت . نظام الملك بفرمود تا به جستجويش برآيند اما بر او دست نيافت و نشانى از او نديد ، و آن مال را در شمار صدقات آورد - بخشايش خداى تعالى بر او باد . اين را شبل الدوله ابو الهيجاء بكرى در سوگ وزير نظام الملك - كه خداى تعالى او را بيامرزاد - سروده است :\r\n كان الوزير نظام الملك لؤلؤة * مكنونة صاغها الرحمن من شرف\r\nجلّت فلم تعرف الأيّام قيمتها * فردّها غيرة منه الى الصّدف \r\n« وزير نظام الملك مرواريدى بود در صدف ؛ خداى رحمان برآورده از شرف . / درخشنده درّى كه روزگار ، بهايش مىندانست و غيرتمند خداى ، بازش برد به صدف . »\r\n\r\nدرگذشت سلطان اعظم جلال الدنيا و الدين ابو الفتح ملكشاه بن الب ارسلان بن داود بن ميكاييل بن سلجوق\r\nهم بدان‌هنگام كه سلطان از اصفهان رخت برداشت و آهنگ مدينة السلام كرد ، بيمار شد و بيماريش چندان بپاييد كه در شانزدهم شوال سال چهارصد و هشتاد و پنج جان سپرد . او سى و هشت سال و سه ماه و بيست و هفت روز بزيست و مدّت سلطنتش هفده سال و چند ماه بود و در مرو ، در كنار گور پدر ، در خاك شد . سلطان ملكشاه سرزمين‌هايى را مالك شد كه هيچيك از شاهان پيشين و پسين را فراهم نگشته است . او غلامان خويش را ملك دنيوى داده بود : غلامش برسق « 1 » را به جانب روميان گماشت و او نيز برايشان سخت گرفت ، تا بدانجا كه مقرّر كرد كه\r\n\r\n\r\n","description":"","footnote":"\r\n( 1 ) . امير برسق از ياران سلطان طغرل بك بود كه او را به سال 1059 م شهربان بغداد نمود . برسق را سلطان\r\n","page_name":" 102 ","page_number":106},
  {"content":"\r\n\r\nسيصدهزار دينار از بهر سلطان و سىهزار دينار از براى او بپردازند و شاه روم اين مال آشكارا دهد .\r\nملكشاه نيز خود به شام و سپس به قسطنطنيه رفت و آن شهر در حصار گرفت و مقرر كرد تا مردمش هزارهزار دينار سرخ بدهند . آنگاه قونيه و آقسرا و قيصريه و تمامى آن شهرها را گرفت و ملك ركن الدين سليمان بن قتلمش بن اسراييل بن سلجوق « 1 » را در آنجا گمارد . نيز انطاكيه را گشود و آن شهر به دو داد . سپس برادر خود ، ملك تاج الدوله تتش بن الب ارسلان ، « 2 » را به دمشق فرستاد و با وى قرار نهاد كه مصر و مغرب را بگيرد . او هم دمشق را از اقسيس « 3 » گرفت و او را بكشت و هم بدان شهر منشى خوش پيشه كرد . بيشتر سرزمين شام را هم گرفت اما پيش از آنكه از مصر مراد بيابد جان سپرد ، و اين درحالى بود كه سلطان به غلامان خويش ، قسيم الدوله\r\n\r\n\r\n","description":"","footnote":"\r\nملكشاه به سال 1077 م براى جنگ در آناتولى روانه كرد . او در اين حمله به كرانه‌هاى درياى مرمره رسيد . باطنى مردى از اسماعيليان او را در ماه رمضان سال 490 ه ( 1097 - 1096 م ) به قتل آورد . نك . به : ابن اثير ( 10 / 94 ) و سبط ابن جوزى ( 97 و 119 و 121 و 231 ) .\r\n( 1 ) . ركن الدوله سليمان بن قتلمش بن اسراييل بن سلجوق ( 1086 م - ؟ ) . سلطان الب ارسلان خواست تا پس از مرگ قتلمش به سال 1064 م همهء فرزندانش را نابود كند ، ولى وزير نظام الملك او را به سبب تأثير آن بر ديگر مسؤولان دولتى از اين كار بازداشت . سليمان به‌عنوان نايب سلطان در سوريه تعيين شد و همراه برادرش ملطيه و قيسريه و آقسراى و قونيه و سيواس را در آناتولى تصرف كرد - يعنى كمابيش عمدهء شبه‌جزيره را ( نك .\r\nبه : سبط ابن جوزى 218 و 229 و 240 - 233 ) . ملكشاه هم سليمان را رسما به‌عنوان فرمانرواى آناتولى برگماشت . به سال 1081 م سليمان قلمرو عظيم ميانهء سوريه و درياى مرمره را تصرف كرد و پيشاپيش صف سلجوقيان رفت و سپاهى به سوريه كه زير فرمان برادر ملكشاه ، تاج الدوله تتش بود ، فرستاد . در جنگى كه در 18 صفر سال 479 ه ( 1086 م ) درگرفت ، سليمان شكست خورد و كارد خويش درآورد و خود را كشت ، و نيز گفته‌اند كه در جنگ كشته شد ( ابن اثير 10 / 50 و ابن قلانسى 119 و ابن عبرى 1 / 33 ) .\r\n( 2 ) . ابو سعيد تاج الدوله تتش بن الب ارسلان بن داوود بن ميكاييل بن سلجوق ( زاده شده در رمضان سال 458 ه ) فرمانرواى سوريه و بخشى از فلسطين بود .\r\n( 3 ) . آتسز ( آقسيس و آقسز ) نام تركى است ، و همان ابن اوق خوارزمى است - از اميران تركمان نوق كه به رهبرى ارباسان از الب ارسلان جدا شدند ( دو ديگر ، قورلو و شوقليو بودند ) .\r\nبه سال 463 ه آتسز فلسطين را ، و به سال 468 ه دمشق را گرفت و در سال 469 ه رهسپار مصر شد و نزديك بود كه آن را به تصرف درآورد ، ولى سرانجام شكست خورد و با 15 تن از غلامانش جان به‌دربرد . آتسز به خونريزى افراطى شهره بود . وقتى ملكشاه از شكست آتسز آگاه شد ، به تتش اشاره كرد كه شام را بگيرد و آتسز را از آنجا براند . تتش در 11 ربيع الثانى سال 471 ه ( سال 1078 م ) سوريه را گرفت و بىدرنگ آتسز را كشت .\r\nنك . به : ابن اثير 10 / 23 و 34 و 35 و 38 و ابن خلكان 1 / 295 و ابن قلانسى 98 و 113 - 109 و سبط ابن جوزى 152 و 169 و 184 - 172 و 203 - 200 .\r\n","page_name":" 103 ","page_number":107},
  {"content":"\r\n\r\nاقسنقر ، « 1 » خدايگان حلب ، و بزان ، خدايگان رها ، بفرموده بود تا در اطاعت وى درآيند .\r\nسلطان ، سعد الدوله گوهرآيين را نيز به فتح يمن فرستاد و او سپاهى به سالارى ترشك از سوى خود روانه كرد كه بيشتر يمن را گرفت و خود در هفتادسالگى در آنجا بمرد و يرنقش ، دوست قتلغ امير الحاج ، جاى او را گرفت . « 2 » سلطان ملكشاه خود تا دوردست ، تا سرزمين خركاوات برفت و سرخاب ، خدايگان طراز ، به اطاعتش درآمد . سپس با سپاهى آراسته از رى رخت برداشت و آهنگ ماوراء النهر كرد و به سمرقند رسيد و آن را در حصار گرفت و شاه آنجا را شكست داد و اسير كرد و آن شهر بگرفت و شاه سمرقند پيش رويش زين‌پوش اسبش تا تختگاهش آورد . « 3 » در اين يورش ، شاه كافر تركان ، يعقوب بن بغاتكين ، به طاعتش درآمد و سلطان با او به اصفهان رفت و سپس با اعزاز و اكرام به ديارش بازش گرداند . « 4 » نيز چو گذار سلطان به سرزمين ارّان افتاد ، كس به نزديك شروانشاه ، خدايگان سرزمين شروان ، فرستاد ، كه به اطاعتش درآمد و بر عهده گرفت كه سالانه هفتادهزار دينار روانه كند . « 5 »\r\n\r\n\r\n","description":"","footnote":"\r\n( 1 ) . قسيم الدوله ابو سعيد آقسنقر بن عبد اللّه به لقب حاجب معروف بود . او از دستياران سلطان ملكشاه ، و پدر عماد الدين زنگى ، بنيانگذار دولت اتابكان موصل بود .\r\n( 2 ) . امير ترشك به سال 485 ه از آبله ، و پس از فتح يمن و عدن به دست سپاهيانش مرد . هفتاد سال زندگانى كرد ( ابن اثير 10 / 70 ) .\r\nابو منصور قتلغ بن كنتكنى 12 بار امير الحاج شد و اعراب از او مىترسيدند . وقتى به سال 480 ه جان سپرد ، نظام الملك گفت : امروز هزار مرد مردند ( ابن اثير 10 / 56 ) . يادمان‌هاى خوشى در زيارتگاه‌ها و مساجد و سازه‌هاى ميان مكه و مدينه دارد ( ابن جوزى 9 / 31 ) . بنابه گفته اين منبع آخرى ، او در روز پنجشنبه ، در ميانهء ظهر و عصر هفتم جمادى الاولى سال 479 ه ( سال 1086 م ) درگذشت .\r\n( 3 ) . اين رخدادها به سال 482 ه مربوط است كه قراخان احمدخان ( 1095 - 1081 م ؟ ) به اسارت درآمد .\r\nملكشاه پس از اين حوادث دولت نوبنياد قراخانيان را زير فرمان درآورد . ( ابن اثير 10 / 59 - 58 و بندارى 55 و راوندى 203 ) .\r\n( 4 ) . فرمانرواى دولت قراخانيان شرقى در آن زمان طبغتج بغراقرا حسن ابو على حسن بن سليمان ( 1113 - 1077 م ) بود . اين خان عموى محمود كاشغرى ، نويسندهء ديوان لغات تركى ، است . در اينجا سخن از برادر ابو على حسن ، فرمانرواى ابتاش ( درّهء رود نارين ) ، يعقوب تكين بن سليمان ، است كه در برابر سلجوقيان ايستاد . برادرش ، شاه كاشغر ، از بيم سلطان ملكشاه بيهوده كوشيد تا برادرش را به او تسليم كند . نك . به : ابن اثير ( 10 / 60 - 58 ) و بندارى ( 55 ) . سبط ابن جوزى ( 172 ) مىگويد كه اين فرمانروا بغاتكين نام داشت .\r\n( 5 ) . اين يورش در ميانهء سال‌هاى 1076 و 1078 م رخ داد و شاه شروان در آن زمان فريبرز يكم ( 1096 - 1063 م ) ، فرزند سلّار ، بود . نك . به : بونياتوف ، ص 204 ، به نقل از مقالهء او در مورد شروان در سدهء دوازدهم و نيمهء اول سدهء سيزدهم ميلادى .\r\nمنجّم‌باشى ( مينورسكى 63 ) مىنويسد كه شروان شاه پرداخت ماليات واجب خود را به خزانهء سلطانى آغاز نهاد . در بندارى ( 140 ) اينسان است كه وقتى گذار ملكشاه به ارّان افتاد ، خدايگان شروان ، فريبرز شاه ، به\r\n","page_name":" 104 ","page_number":108},
  {"content":"\r\n\r\nسلطان ملكشاه در كماندارى سرآمد مردمان بود و هرگز تيرى به خطا نمىانداخت . در نيزه‌گذارى نيز از همگان برتر بود و دوستار شكار . روزى بفرمود تا شكار خود و غلامانش را شماره كنند ، كه چنين كردند و ده‌هزار بود . پس بفرمود تا ده‌هزار دينار صدقه دهند و گفت : « از خداى تعالى در هراسم كه خون جانورى بيهده ريزم » ، و همو بود كه منارة القرون را بر سر راه مكه به بغداد از سم و شاخ جانوران شكارى برآورد . از شگفت اخبارى كه از داد او منقول است يكى اين است كه از غلامان ارشدش مردى به فقيرى برخورد كه خربزه‌اى براى فروش با خود داشت ، و آن هنگام فصل خربزه نبود . غلام آن خربزه به جبر و به رايگان از او گرفت . آن مرد هم برفت و بر در سلطان ايستاد . سلطان به دو گفت :\r\n« خصم خويش مىشناسى ؟ »\r\nپاسخ داد : « نه » .\r\nسلطان هم بفرمود تا غلامانش گردآورند ، و چو آمدند بديشان گفت :\r\n« ميل خربزه كرده‌ام و اكنون فصل آن نيست . در ميان شما كسى هست كه مرا بر آن دسترس دهد ؟ »\r\nخصم آن مرد بگفت : « اى خداوند ، مرا خربزه‌اى است كه كس را نيست . »\r\nسلطان نيز بفرمود تا او را گرفتند ، و آن مرد را بخواند . چو او را شناخت ، سلطان به دو گفت :\r\n« او غلام توست و من او را به تو بخشيده‌ام ؛ او را بگير » .\r\nمرد هم او را گرفت و بيرون آمد . غلام خود را به سيصد دينار از او بازخريد ، و مرد به نزديك سلطان بازشد و گفت :\r\n« سرورا ، غلامى را كه به من بخشيده بودى ، به سيصد دينار فروختم » .\r\nسلطان گفت : « خرسند هستى ؟ »\r\nگفت : « آرى » .\r\nسلطان گفت : « پس اين مال بردار و در پناه خداى تعالى برو » .\r\nمرد همچنين كرد و برفت .\r\n\r\n\r\n","description":"","footnote":"\r\nخدمت آمد و هفتادهزار دينار ماليات سلطنتى پرداخت كرد ، و اين مبلغ در روزگار سلطان محمود تا سالانه چهل‌هزار دينار كاهش يافت . نسوى ( 189 ) مىنويسد : « سلطان ملكشاه بن الب ارسلان چون ارّان را ، افزون بر ديگر ممالك پهناورش بگرفت ، شروان شاه زمان بر او درآمد ؛ از پس تاراج‌هاى پياپى سرزمين وى و يورش‌هايى كه عمدهء سپاهش را نابود ساخته بود ، و بر عهده گرفت كه سالانه صدهزار دينار به خزانهء سلطانى فرستد » .\r\n","page_name":" 105 ","page_number":109},
  {"content":"\r\n\r\nزمانى نيز سلطان با وزيرش نظام الملك به توس و مشهد على بن موسى الرضا - كه خداى از آن دو خرسند باد - رفت و وزير را گفت : « حسن ، چه دعايى كردى ؟ » گفت : « دعا كردم كه خداى تعالى تو را بر برادرت فيروزى دهد » ، و در آن‌وقت تكش سركشى آغازيده و به جنگ با سلطان برآمده بود . سلطان پاسخ داد : « من اين دعا نكردم و اين بگفتم : خدايا ، گر مسلمانان را به برادرم صلاح افزون است ، او را بر من فيروزى ده و گر من آنان را درخورترم ، فيروزى از آن من كن » . سلطان در كار خير پاكيزه‌نيّتى داشت ؛ راه‌ها ايمن بكرد و نعمت فراوان . مردمان را از او هراسى عظيم به دل بود و به ديده‌شان سخت باهيبت مىنمود . به دادخواهىها رسيدگى مىكرد و داد مظلومان مىداد . از بهر زنان و ضعيفان و مظلومان مىايستاد و تا حاجتشان روا نمىكرد ، از ايشان جدا نمىشد . « 1 » فرزندانى بر جاى نهاد كه اينانند : ابو المظفر ركن الدين بركيارق و غياث الدين محمد و ابو الحارث سنجر ، و محمود كه كهتر ايشان بود . « 2 »\r\n\r\nسلطنت محمود بن سلطان ملكشاه بن الب ارسلان\r\nچو ملكشاه به بغداد جان سپرد ، تنها محمود با او بود . كودكى « 3 » خرد كه لشكريان به سببى چند با او بيعت كردند ؛ از آن‌ها يكى اينكه مادرش ، تركان خاتون ، به روزگار سلطان ملكشاه بر كار بود و بديشان احسان مىنمود ، و آنان نيز فرزندش را در پيش داشتند . دوم اينكه تركان خاتون از تبار\r\n\r\n\r\n","description":"","footnote":"\r\n( 1 ) . مورخان ارمنى سلطان ملكشاه را مردى خوش‌قلب و ژرف‌انديش و اهل مدارا با ترسايان مىنامند ( فاردان 134 - 129 ) . پس از الب ارسلان فرزند نيكبختش ، معروف به ملكشاه ، شاهى يافت . او اعمال بد پدر را پىنگرفت ؛ سهل است ، همواره در انديشهء نيكى در حق فرمانبران ، به‌ويژه ارمنيان ، بود تا معايب پدر از ميان ببرد . ملكشاه با تيزهوشى و اخلاق و ثبات فرمان راند - با دليرى و حكمتى بيش از بسيارى از شاهان . به همگان ، به ادارهء امور و به راهى كه به فرمانروايى داد انجامد ، عنايت داشت . اندوه و جبر و بزرگ‌منشى خود بنيان از ميان رفت و اينسان اين مرد مدت بيست سال به نيكى فرمان راند ( كيراكوس كانزاكيتس 58 و نك . به :\r\nماتيوس اورفاتيس 146 ) .\r\n( 2 ) . ملكشاه افزون بر اينان دو پسر ديگر ، احمد و داوود ، و شش دختر بر جاى گذارد . ابن اثير ( 10 / 55 ) در حوادث سال 480 ه مىنويسد : « و در اين سال سلطان فرزندش ابو شجاع احمد را ولىعهد خود كرد و او را ملك الملوك حضن الدوله و تاج المله عدة امير المؤمنين لقب داد و قدرى كه از بغداد دور شد ، كس به نزديك خليفه فرستاد تا در بغداد بدين لقب برايش خطبه بخواند ، كه در شعبان برايش خطبه خواندند » . احمد بن سلطان ملكشاه در سال بعد ، سال 481 ه ، تقريبا در 11 سالگى در مرو مرد ( ابن اثير 10 / 58 ) .\r\n( 3 ) . محمد در سال 480 ه زاده شد .\r\n","page_name":" 106 ","page_number":110},
  {"content":"\r\n\r\nشاهان ترك بود و مىگفتند كه از دودهء افراسياب است . سوم اينكه تركان خاتون اموال خويش در ميان ايشان بخش كرد . آنان هم با فرزندش بيعت كردند و او را با خود برداشتند و به اصفهان رفتند . غلامان وزير نظام الملك و سپاهيان بازمانده به همدان كه شنيدند تركان خاتون با لشكر درمىرسد ، با ملك ركن الدين ابو المظفر بركيارق بن ملكشاه بن الب ارسلان به رى رفتند و سپاهى بر ضد محمود بسيجيدند . تركان خاتون هم با فرزندش به اصفهان درآمد . در ميانهء اين جنگ و ستيز ، امام مقتدى به روز شنبه ، پانزدهم محرم سال چهارصد و هشتاد و هفت به ناگهان به رحمت خداى تعالى رفته « 1 » و سه روز پس از وفاتش با امام المستظهر باللّه به خلافت بيعت شده بود . از او نصب‌نامه‌اى از بهر بركيارق بستدند ، و بركيارق هم آمد و اصفهان را در حصار گرفت . سال به پايان نيامده بود كه محمود و مادرش تركان خاتون بمردند و كار راست شد .\r\n\r\nسلطنت سلطان ركن الدين ابو المظفر بركيارق بن ملكشاه بن الب ارسلان\r\nآن هنگام كه كار سلطنت سلطان ركن الدين ابو المظفر بركيارق بن ملكشاه راست شد ، امير اسپهسالار كمشتكين جاندار اتابك او و شرابدار بود . چو سلطان بركيارق ولايت يافت ، عمّش تاج الدوله تتش بن الب ارسلان از شام پاى در راه نهاد . بزان ، خدايگان رها ، و قسيم الدوله اقسنقر ، خدايگان حلب ، غلامان پدرش ، هم به سلطان نامه كردند و خواستند تا آنان را در برابر عمّش ، تاج الدوله تتش ، يارى دهد ، « 2 » اما او از ايشان به شراب پرداخت و اتابكش از او به مادر سلطان ، زبيده خاتون - كه اين اتّهام بر او نهاده بودند . بدينسان به يارى آن دو برنيامدند و تاج الدوله تتش رو سوى ايشان نهاد و با آنان ، كه گمان مىبردند تاب ستيز او دارند ، جنگيد و به قتل و حبسشان\r\n\r\n\r\n","description":"","footnote":"\r\n( 1 ) . امام المقتدى بأمر اللّه مدّت 19 سال و هشت ماه خلافت كرد .\r\n( 2 ) . تتش نيز همچون بركيارق پس از مرگ ملكشاه مدعى تخت سلطنت شد و با فرمانرواى اورفه‌ورها ، بوزان ، و فرمانرواى حلب ، آقسنقر ، بر ضدّ بركيارق همداستان گشت . تتش در محرم سال 486 ه خود را سلطان خواند و اميران فرمانبر خود در مناطق را فراخواند تا براى او خطبه كنند ، و به يارى ايشان موصل را گرفت و سپاهى به آذربايجان فرستاد .\r\nبركيارق هم با سپاهى رهسپار آذربايجان شد . وقتى دو سپاه از بهر جنگ رودررو شدند ، امير آقسنقر به بوزان گفت : « اين مرد ( تتش ) نشانى از فرزند مرحوم سرورمان ( ملكشاه ) ندارد . اين زمان بركيارق نيرو مىگيرد و من برآنم كه بايد نزد او رويم و با وى باشيم » . نك . به : ابن اثير ( 10 / 80 و التاريخ الباهر 15 ) و ماتيوس اورفاتيس ( 181 ) و ابن عبرى ( 1 / 335 - 334 ) .\r\n","page_name":" 107 ","page_number":111},
  {"content":"\r\n\r\nآورد ، « 1 » و اين در ماه جمادى الاخر سال چهارصد و هشتاد و هفت بود . قسيم الدوله اقسنقر ، خدايگان حلب ، و امير بزان ، خدايگان رها ، را هم شكست داد و ملك ايشان ، حلب و رها ، را بگرفت . اين دو بيت در باب قتل امير قسيم الدوله اقسنقر و امير بزان ، و از آن صدر عماد الدين است :\r\n قد غرقنا فى الشرب و السكر حتّى * لم نفكّر فى سنقر و بزان\r\nما ظفرنا بالبيذق الفرد فى الدس * ت و لكن قد اسلم الرّخّان \r\n« غرق باده بوديم و مستان ؛ بىانديشهء سنقر و بزان . / در اين شطرنج ، درباخته رخان خويش ، ناگرفته يكى پياده‌ايم . »\r\nپس از آن ، تاج الدوله سپاه به شتاب براند و آهنگ اخذ سلطنت كرد . اين زمان ، وزارت سلطان بركيارق بن ملكشاه با مؤيّد الملك عبيد اللّه بن نظام الملك بود . « 2 » او با سپاهى به جنگ تاج الدوله تتش بن الب ارسلان رفت و با او رودررو شد . سلطان بركيارق نيز از پى سپاه مؤيد الملك بيامد و به دو رسيد . دو گروه نزديك رى به هم رسيدند و جنگى سخت در ميانه رفت .\r\nتاج الدوله تتش بن الب ارسلان در ماه صفر سال چهارصد و هشتاد و هشت به قتل آمد و يارانش گريختند و سلطنت از آن سلطان ركن الدين بركيارق شد ؛ و اين نبرد در دهى برفت ، نامش داشيلو ، در دروازه فرسخى رى . « 3 »\r\nپس از آن ، عزل مؤيد الملك پيش آمد « 4 » و او بگريخت و به نزديك سلطان محمد طبر ،\r\n\r\n\r\n","description":"","footnote":"\r\n( 1 ) . كذا .\r\n( 2 ) . سه فرزند نظام الملك وزير بركيارق شدند : عز الملك حسين ؛ مؤيّد الملك عبيد اللّه ابو بكر ؛ فخر الملك ابو الفتح مظفّر .\r\n( 3 ) . تتش پس از پيروزى در سوريه و قتل آقسنقر و بوزان با سپاهيانش رهسپار اصفهان شد و كس به نزديك خليفه المستظهر باللّه فرستاد تا از او خطبه به بغداد بخواهد . اين زمان محمود ، فرزند تركان خاتون ، درگذشت و هواداران او به صفوف بركيارق پيوستند . نك . به : ابن اثير 10 / 81 .\r\nدر 7 صفر سال 488 ه تتش با 15 هزار سپاهى از سپاه بركيارق كه 30 هزار تن برآورد مىشد ، شكست خورد و خود در جنگ كشته شد . نك . به : ابن اثير 10 / 85 و ابن جوزى 9 / 88 - 87 و راوندى 221 و بندارى 85 .\r\n( 4 ) . در اصل ، مؤيّد الدوله ، مؤيّد الملك در ميان فرزندان نظام الملك يگانه فرد بااستعداد بود . ديپلمات و سردارى كاردان ، و در زبان عربى و فارسى برجسته بود .\r\nمؤيد الملك همراهى بسيارى با بركيارق در جريان پيروزى او بر تتش نشان داد و بعد از آن وزير وى شد .\r\nبركيارق پس از قتل عمويش « خادمى روانه كرد تا مادرش ، زبيده خاتون ، را از اصفهان بياورد . مؤيّد الملك با گروهى از اميران همداستان شد و آنان به سلطان اشاره كردند كه زبيده خاتون را وانهد ، و سلطان گفت : شاهى نخواهم مگر از بهر او و مگر همراه او . ازاين‌رو چو زبيده خاتون بيامد و حال بدانست ، دل با مؤيد الملك بد كرد .\r\n","page_name":" 108 ","page_number":112},
  {"content":"\r\n\r\nبرادر سلطان ، رفت و او را برانگيخت و به دو گفت : « سلطنت در پى توست » ؛ و او نيز با گروهى اندك توان از ارّان برفت . « 1 » چو سلطان اين بدانست ، رى وانهاد و از آنجا رخت برداشت و بيرون شد . هم بدين‌حال ، سلطان غياث الدين محمد طبر به رى درآمد و بر تخت نشست و زبيده خاتون ، مادر بركيارق ، را بگرفت و بكشت . « 2 » در همدان در ميان دو برادر جنگى رفت كه در آن مؤيد الملك به قتل آمد . « 3 » سلطان محمد هم ، كه اين كار به مشورت با امير اسپهسالار انر\r\n\r\n\r\n","description":"","footnote":"\r\nنجد الملك ابو الفضل بلاسانى هم كه همراه زبيده خاتون بود ، دانست كه با وجود مؤيد الملك كار بر او راست نخواهد شد . دراين‌حال ، در ميانهء مؤيد الملك و برادرش ، فخر الملك ، بر سر گوهرهايى كه پدرشان ، نظام الملك ، بر جاى نهاده بود ، اختلاف افتاد . چو فخر الملك از ناخوشدلى سلطان از برادرش مؤيد الملك آگاه شد ، كس فرستاد و اموال بسيار براى وزارت يافتن داد ، كه خواستش پذيرفتند و برادرش بر كنار كردند و او ولايت يافت » .\r\nنك . به : ابن اثير 10 / 88 و بندارى 88 - 85 و راوندى 220 .\r\n( 1 ) . ابو شجاع محمد و ابو الحارث سنجر ، فرزندان ملكشاه ، از يك مادر بودند . محمد به هنگام مرگ پدر همراه تركان خاتون و فرزندش محمود ( برادر وى از جانب پدرى ) در بغداد بود ، و آنان از آنجا رهسپار اصفهان شدند . وقتى بركيارق اصفهان را در حصار گرفت ، محمد پنهانى بيرون آمد و نزد مادرش كه در سپاه برادرش بركيارق بود رفت و آهنگ برادرش سلطان بركيارق نمود و با وى به سال 486 ه رهسپار بغداد شد . بركيارق هم گنجه و توابع آن را به اقطاع به وى داد . وقتى محمد قدرت گرفت و بر تمامى نواحى اران دست يافت ، وزير سابق ، مؤيّد الملك ، نزد او آمد و او را به مخالفت با برادرش و كوشش براى دستيابى به سلطنت راه نمود ، و محمد همچنين كرد ؛ در سرزمين خود نام بركيارق را از خطبه انداخت و براى خويشتن به سلطنت خطبه كرد و مؤيد الملك را وزارت داد .\r\nاين زمان بسيارى از سپاهيان فرمانبردار بركيارق به سلطان محمد پيوستند و با وى به رى رفتند . بركيارق كه از حركت برادرش محمد به جانب خود آگاه شد ، از رى به اصفهان رفت ، ولى اصفهانيان درهاى شهر بر رويش نگشودند و او هم رهسپار خوزستان شد . نك . به : ابن اثير 10 / 11 و راوندى 144 - 143 و بندارى 87 .\r\n( 2 ) . سلطان محمد رى را در 2 ذى القعده گرفت و ديد كه زبيده خاتون ، مادر برادرش سلطان بركيارق ، از فرزند خود جامانده است . مؤيد الملك او را گرفت و در بند نمود و پس از چندى وى را كه 42 سال داشت ، خفه كرد ( ابن اثير 10 / 11 و بندارى 87 و 259 ) .\r\n( 3 ) . پيش از اين جنگ ، شهربان بغداد ، سعد الدوله گوهر آيين ، از خليفهء بغداد خواست تا خطبه به نام سلطان محمد كند ، و او هم در روز آدينه در 17 ذى القعده چنين كرد و وى را به غياث الدنيا و الدين ملقب نمود ( ابن اثير 10 / 110 و ابن جوزى 9 / 109 ) . در چهارم رجب سال 493 ه در كنار رود سپيدرود در چند فرسنگى همدان جنگى در ميانهء سلطان محمد و بركيارق رفت كه بركيارق در آن شكست خورد و تنها با 50 سوار گريخت .\r\nنك . به : ابن اثير 10 / 102 و ابن جوزى 9 / 113 - 112 اما جنگى كه نويسنده در اينجا از آن سخن مىكند ، در سوم جمادى الثانى سال 494 ه رخ داده است كه جنگ دوم آن دو بود و در آن بركيارق پنجاه‌هزار و محمد پانزده‌هزار سپاهى داشتند . سلطان محمد شكست خورد و وزير مؤيد الملك به اسارت درآمد و بركيارق او را به دست خود كشت . مؤيد الملك يك سال و ده ماه وزارت سلطان محمد كرد . نك . به : ابن اثير 10 / 105 و ابن جوزى 9 / 129 و راوندى 228 - 223 و بندارى 89 - 88 و 260 .\r\n","page_name":" 109 ","page_number":113},
  {"content":"\r\n\r\nكرده بود - و اين انر را به ملكش طمعى بود « 1 » - روى در شكست آورد . اين خبر به برادر وى ، سلطان معز الدين سنجر ، رسيد ، كه از جانب برادرش بركيارق خراسان را به دست داشت ، « 2 » و بدانجا جنگ‌هايى درپيوست « 3 » كه شرحش - به خواست خدا - در ذكر سلطان سنجر خواهد آمد . او كه به برادرش بركيارق بىميل بود ، كس به نزد سلطان محمد طبر فرستاد و محبّت سلطان محمد او را واداشت كه از خراسان رخت بردارد و به نزديك وى شود . آن دو با هم آهنگ بغداد كردند و بر المستظهر باللّه امير المؤمنين درآمدند . امير المؤمنين بديشان بار داد و طوق به گردن و دستبند بر دست ايشان نهاد و پرچم آن دو به دست خويش ببست . « 4 » آنان هم برفتند ؛ سلطان سنجر به خراسان بازگشت و سلطان محمد آمادهء جنگ با برادرش بركيارق شد .\r\nدو گروه در شهر رودراور « 5 » اجتماع كردند اما پس از چندى بىهيچ جنگى از هم\r\n\r\n\r\n","description":"","footnote":"\r\n( 1 ) . امير سپهسالار عز الدين انر بيلغبك از جانب بركيارق والى فارس بود . اما خدايگان كرمان ، ايران شاه بن قاورت ، و كردان شبانكاره انر را كه بركيارق به وى امارت عراق داده و براى جنگ با باطنيان به اصفهان فرستاده بود ، شكست دادند . انر با مؤيد الملك بن نظام الملك همراه شد و مؤيد الملك او را به مخالفت با بركيارق و نامه‌نگارى به سلطان محمد ، برادر بركيارق ، رهنمون شد .\r\nهنگام كه بركيارق رهسپار خراسان بود ، مؤيد الملك كه از وزارت بر كنار شده بود ، به نزد انر ، خادم سلطان ، رفت و به وى گفت : « تو از محمود پسر تركان خاتون چه كمترى ؟ سلطان ملكشاه تو را از همهء فرزندان عزيزتر داشتى و پسر خواندى و وقع و شكوه تو در دل‌ها بيش از ملكان است و به هنر بيش از ايشانى و سپاه و رعيت دوستدار و هواخواهان تواند . به سلطنت بنشين ؛ چندانكه يك فتح بكنى ، جهان تو را مسلّم شود » . نك . به :\r\nراوندى 223 .\r\nبه سال 492 ه انر به دست سه ترك در نزديكى شهر ساوه به قتل آمد . ابن اثير 10 / 97 و ابن جوزى 9 / 110 و راوندى 228 - 223 و رشيد الدين 2 / 5 ، 62 - 61 .\r\n( 2 ) . سنجر در آغاز اين نبرد لقب سلطان نداشت .\r\n( 3 ) . بركيارق پس از شكست از برادرش ، سلطان محمد ، با پنجاه سوار آهنگ رى كرد و آن دو پس از چندى رو به راه نيشابور آوردند و او در آنجا از ورود سنجر آگاه شد ، و جنگى در ميانهء آن دو در بيرون شهر نوشجان رفت كه به شكست بركيارق انجاميد . با اين همه او مادر برادرش ، سنجر ، را گرفته بود تا سنجر اسراى او را آزاد كند ، و چنين شد . سپس بركيارق با 17 سوار رهسپار گرگان و پس از آن دامغان شد . پس از چندى گروه او انبوه شد و به سه‌هزار سوار رسيد . آنگاه او از پى نامهء اصفهانيان روانهء اصفهان شد . نك . به : ابن اثير 10 / 103 و ابن جوزى 9 / 113 .\r\n( 4 ) . ديدار ميان اين دو در گرگان و در 27 ذى الحجه دست داد . آن دو به بغداد رفتند و در آنجا خليفه المستظهر باللّه به ديوان براى سلطان محمد خطبه كرد . ابن اثير 10 / 107 و ابن جوزى 9 / 124 و بندارى 261 - 260 .\r\n( 5 ) . رودراور شهرى است در هفت فرسنگى همدان و نهاوند . ياقوت 3 / 78 .\r\n","page_name":" 110 ","page_number":114},
  {"content":"\r\n\r\nجدا شدند و به صلح رضايت دادند و كار بر اين قرار كردند . « 1 » يكچند پس از آن ، اين صلح فسخ شد و در ميانهء ايشان جنگى به رى رفت . « 2 » سلطان محمد به رى درآمد و از آنجا به اصفهان رفت و در حصار بركيارق درآمد و زين حصار بسى سختىها ديد . « 3 » ملك مودود بن اسماعيل كه از سلجوقيان بود و خدايگان ارّانيه ، اين بديد و با او پيغام كرد و بر عهده گرفت كه گر سلطان محمد به نزديك وى رود ، ياريش كند . سلطان محمد هم از حصار به‌درآمد و رهسپار ارّانيه شد ، اما پيش از رسيدن وى ملك مودود جان سپرد . سلطان محمد به ارّانيه درآمد و به لشكر آنجا نيرو يافت « 4 » و رو سوى ركن الدين بركيارق نهاد ، كه از بهر جنگ با وى رو به راه نهاده بود .\r\nآن دو در جمادى الاخر سال چهارصد و نود و شش بر در دوين با هم روياروى شدند ، كه سلطان محمد شكست خورد و به شهر آنى بگريخت . « 5 » پس از چندى آن دو با هم اتفاق كردند و بر اين صلح نمودند كه آن‌سوى نهر سپيد ، معروف به اسفيدرود ، و موصل و شام سلطان غياث الدين محمد را باشد و خراسان و ماوراء النهر آن سلطان معز الدين سنجر گردد و سلطنت عراق عرب و عراق عجم ملك سلطان ركن الدين ابو المظفر بركيارق باشد ، و پس از او سلطنت به\r\n\r\n\r\n","description":"","footnote":"\r\n( 1 ) . در چهارم ربيع الاول سال 495 ه محمد پس از انعقاد صلح با بركيارق از او جدا شد . به موجب اين صلح ، بركيارق سلطان و محمد شاه شد و سه نوبت براى وى مقرّر گشت و گنجه و توابع آن ، و آذربايجان و ديار بكر و جزيره و موصل از آن او گشت . ابن اثير 10 / 115 و ابو الفدا 2 / 215 .\r\n( 2 ) . جنگ چهارم ميان محمد و بركيارق در 9 جمادى الاولى سال 495 ه رخ داد . محمد راهى رى شد و نوبت پنجگانه زدند و در آنجا با برادرش رودررو شد ، ولى شكست خورد و اموالش به تاراج رفت و با 70 سوار به اصفهان گريخت . ابن اثير 10 / 115 و ابو الفدا 2 / 215 .\r\n( 3 ) . محمد پس از پناهنده‌شدن به اصفهان به مرمّت و استوارسازى بارو و ژرف‌كردن خندق شهر فرمان داد . اين زمان با او بيش از 1100 سوار و 500 پياده نبود ، و در همان حال سپاه بركيارق افزون بر پانزده هزار سوار بود . اين حصار تا 10 ذى الحجهء سال 495 ه بپاييد ، ولى محمد توانست حصار را بشكند و با 150 سوار بگريزد .\r\nابن اثير 10 / 116 .\r\n( 4 ) . مودود بن اسماعيل بن ياقوتى بن جغرى بك داوود بن ميكاييل بن سلجوق فرمانرواى بخشى از آذربايجان بود . سلطان محمد خواهرش را به زنى داشت و مودود از بركيارق خون پدر مىجست . محمد در ميانهء حركت ميان اردبيل و بيلقان از سپاهيان جدا افتاد و درحال شكار بود كه پلنگى بر او جهيد و بازويش را زخم زد . مودود هم در نيمهء ربيع الاول و در 22 سالگى درگذشت . ابن اثير 10 / 126 و بندارى 261 .\r\n( 5 ) . جنگ پنجم ميان بركيارق و محمد در 8 جمادى الاولى سال 496 ه بر در خوى ، از شهرهاى آذربايجان ، و در هنگام غروب آفتاب رخ داد . محمد شكست خورد و رهسپار ارجيش ، از شهرهاى ارمنستان ، شد كه در چهل فرسنگى آوردگاه و از توابع خلاط بود . از آنجا به آنى و نزد خدايگان آن ، منوچهر برادر فضلون روادى ، رفت و سپس راهى تبريز در آذربايجان شد . ابن اثير 10 / 126 و ابن جوزى 9 / 134 .\r\n","page_name":" 111 ","page_number":115},
  {"content":"\r\n\r\nمحمد رسد . « 1 » اين صلح اندك زمانى بپاييد . سلطان ركن الدين ابو المظفر بركيارق بن ملكشاه بن الب ارسلان هم در ماه ربيع الاخر سال چهارصد و نود و هشت در بروجرد درگذشت . او در سال چهارصد و هفتاد و چهار زاده شده ، گاه سلطنتش دوازده سال و چهار ماه و مدت زندگانيش بيست و پنج سال بود . « 2 » منش او : پيوسته به شراب مىنشست و سر در اين كار داشت . در ماوراء النهر با كافران حرب كرد و به سمرقند درآمد و خان تكين بن سليمان را ولايت آن شهر داد . پس از چندى او را عزل كرد و محمود تكين را در جايش نهاد ، و زمانى پس از آن هم هارون تكين را بدين‌كار گمارد . ابراهيم ، خدايگان غزنه ، به اطاعت او درآمد ، فرزندش ملكشاه بود . « 3 » وزيرانى چند وزارت او داشتند كه واپسين كس از ايشان خطير الملك ابو منصور محمد بن حسين ميبدى « 4 » بود ؛ مردى در غايت نادانى و فربهى ، كه گويى مراد گوينده از اين سخن ، او بوده است : « 5 »\r\n وزير غاص فى شحم و لحم * و لم ينسب الى عقل و فهم\r\nاذا لبس البياض فعدل قطن * و ان لبس السواد فتلّ فحم \r\n« وزير فروشده است در گوشت و چربى ؛ بىبهره‌اى از خردى و فهمى / در سپيدجامه به مثل بار پنبه‌اى ؛ ور سيه‌پوش شود ، ززغال پشته‌اى . »\r\n\r\n\r\n","description":"","footnote":"\r\n( 1 ) . صلح در ميانهء بركيارق و محمد در ربيع الثانى سال 497 ه حاصل شد . براى بركيارق در رى و جبال و طبرستان و خوزستان و فارس و ديار بكر و جزيره و حرمين شريف خطبه خواندند . براى محمد در آذربايجان و ارانيه و ارمينيه و اصفهان و سراسر عراق ، به‌جز تكريت ، خطبه كردند . در بصره هم براى محمد و بركيارق هردو خطبه خواندند . براى سنجر هم در خراسان و گرگان و ماوراء النهر خطبه شد . ابن اثير 10 / 129 و ابن جوزى 9 / 138 و بندارى 261 و سبط ابن جوزى 8 / 1 ، 8 .\r\n( 2 ) . بركيارق در دوم ربيع الاخر سال 498 ه جان سپرد . همهء نويسندگان سده‌هاى ميانه آغاز سقوط امپراتورى سلجوقى را در زمان فرمانروايى بركيارق و جنگ‌هاى خانگى روزگار او مىدانند . فاردان ( 14 ) مىنويسد كه بركيارق نسبت به ارمنيان روادار و ملايم بود و بديشان عنايت داشت . اين امر به شكوفايى سرزمين آنان انجاميد ، و او ماليات ديرها و همهء پرستشگاه‌ها را لغو كرد .\r\n( 3 ) . بركيارق پيش از مرگ به سلطنت فرزندش ملكشاه ، كه آن زمان چهار سال و هشت ماه داشت ، وصيت كرد و امير اياز را اتابك وى نمود . ابن اثير 10 / 132 و ابن جوزى 9 / 141 .\r\n( 4 ) . خطير الملك ميبدى در آغاز خدمتش صاحب ديوان استيفا بود . پس از قتل وزير ابن جهير وزير شد .\r\nسلطان محمد او را بر كنار و در بند كرد . سپس رئيس ديوان طغرا شد و پس از آن سلطان محمود او را وزير برادرش ، امير سلجوق ، نمود . نك . به : بندارى 114 - 96 و 119 و 125 .\r\n( 5 ) . اين ابيات از شاعر درگاه نظام الملك ، شريف ابويعلى محمد بن محمد بن صالح بن هباريه است . او در سال 504 ه درگذشت . نك . به : ابن خلكان 4 / 457 - 453 و اصفهانى 104 - 70 .\r\n","page_name":" 112 ","page_number":116},
  {"content":"\r\n\r\n\r\nسلطنت سلطان غياث الدين ابو شجاع محمد طبر ؛ قسيم امير المؤمنين\r\nچو برادرش سلطان ركن الدين بركيارق بن ملكشاه به سال چهارصد و نود و هشت جان سپرد ، سلطنت او را رسيد . اياز ، اتابك ملكشاه بن سلطان ركن الدين بركيارق ، به هنگام مرگ پدر وى ، ملكشاه را برداشت و گريزان به اينجا و آنجا رفت تا سرانجام به طاعت سلطان محمد درآمد ، اما پس از چندى به قتل آمد و ملكشاه به عمّش ، سلطان محمد ، تسليم شد . « 1 »\r\nسلطان محمد قلعت شاه دژ را كه به كنار اصفهان بود و از آن اصفهانيان را بغضى در گلو و خارى در چشم ، به تيغ و به سال پانصد بگرفت و هر باطنى كه بدانجا بود به قتل آورد . احمد بن عبد الملك ، معروف به عطّاش باطنى ، نيز در بند به قتل آمد ، كه آسيبش بسيار بود و اميرى صولتمند و عالمى صاحب‌منزلت نبود ، مگر آنكه او كس فرستاده بود تا خونش بريزد . سلطان غياث الدين محمد طبر از باطنيان سخت بيزار بود و با آنان عداوتى تمام داشت . همو قلعت خان لنجان را كه نزديك اصفهان بود بگرفت و امير اسپهسالار شيرگير را به كار محاصرهء الموت برگماشت و او تا آستانهء تصرف آن پيش رفت . « 2 »\r\nسلطان به سال پانصد و يك امير سيف الدوله صدقة بن منصور بن دبيس بن على بن مزيد ، ملقّب به ملك العرب ، را در جنگى در نعمانيّه بكشت . ماجرا اين گونه بود كه سلطان در پايان ماه ربيع الاخر همان سال به بغداد درآمده بود كه از سركشى امير سيف الدوله صدقه با\r\n\r\n\r\n","description":"","footnote":"\r\n( 1 ) . در دوم ربيع الثانى سال 498 ه در بغداد براى سلطان جلال الدين ملكشاه بن بركيارق خطبه كردند و در 17 ربيع الثانى سلطان جلال الدين به همراه اتابكش ، اياز ، به بغداد رسيد و به هنگام خطبه براى او دينارها نثار شد . اين زمان سلطان محمد طبر به بغداد بازگشت و اتابك اياز هم برآن شد كه بر سر برخى مسايل مربوط به وضع ابن بركيارق با محمد درگير نشود و رام او گردد . ابن اثير 10 / 133 و ابن جوزى 9 / 142 - 141 و ابن قلانسى 147 .\r\nيكچند پس از آن ، در 13 جمادى الاخر سال 498 ه . اياز به فرمان سلطان محمد و به علت « هزل و مزاح » ناخواسته‌اى كه در روز 8 جمادى الاخر و در ميانهء فراخوان بزرگى كه اياز ترتيب داده و سلطان محمد را بدان خوانده ، پيش آمده بود ، كشته شد . نك . به : ابن اثير 10 / 135 و راوندى 237 - 236 ؛ منابع ديگر مىگويند كه اياز را سلطان اسير كرد و سپس سرش را بريدند و به خراسان نزد سلطان سنجر فرستادند . ملكشاه بن بركيارق را هم به سال 499 ه در چشمانش ميل كشيدند . بندارى 90 و ابن جوزى 9 / 143 - 142 .\r\n( 2 ) . امير سپهسالار انوشتكين شيرگير فرمانرواى شهر ساوه و آبه و توابع آن بود . سلطان محمد سپاهى براى محاصرهء دژهاى اسماعيليان نزدش فرستاد . شيرگير در اوايل جمادى الاولى سال 505 ه و تا هنگام مرگ سلطان محمد جنگ‌هايى را بر ضد اسماعيليان فرماندهى كرد و نزديك بود كه بر دژ الموت ، سنگر اسماعيليان ، دست يابد كه مرگ سلطان محمد الموت را از سقوط رهايى بخشيد . ابن اثير 10 / 186 - 185 و بندارى 117 و 123 و 146 و راوندى 247 .\r\n","page_name":" 113 ","page_number":117},
  {"content":"\r\n\r\nاو سخن كردند . سيف الدوله اين بدانست و از او احتراز نمود و بيست‌هزار سوار از پراكنده كردان و تركان و ديلميان و عربان فراهم آورد . هم بدين‌هنگام ، سپاه سلطان به همدان باز شده و سلطان با هزار مملوك از خواصّ مماليكش برجاى مانده بود . امير سيف الدوله صدقه هم به حلّه مقام داشت : زمستان رسيده و گل‌ولاى در ميانهء ايشان حايل شده بود . سلطان برآن شد كه كس به نزدش فرستد و به اطاعتش برانگيزد ، كه همرهانش اندك مىديد ، اما مملوكش امير مودود ، كه اسپهسالار لشكرش بود ، و نيز ديگر مماليكش از اين كار تن زدند و گفتند : « او سخن ما ننيوشد و ما را از رودررويى با وى گريز مىنباشد » . سلطان كه اين شنيد ، به حلّه رخت كشيد . سيف الدوله صدقه نيز بيامد ، و فرصت همى جست تا به واسطهء سلطان نامى بلند يابد .\r\nبدينسان جنگ در گل‌زارى در نعمانيه سر بركشيد . اسبان در آن گل‌زار مجال جنبشى نيافتند و تركان پياده در ركاب سلطان آمدند و تير برگرفتند و به سوى لشكر سيف الدوله صدقه رفتند و سوار و پيادهء ايشان هلاك كردند . سيف الدوله كه ديد بسيارى از سپاهيانش به قتل آمده و جراحت يافته‌اند ، پا در راه گريز نهاد . تركان كه اين بديدند ، جنگى سخت بكردند تا سيف الدوله منهزم شد و به تيرى به قتل آمد و از همرهانش بسى كشته شدند . « 1 » سلطان غياث الدين محمد هم پيروزمندانه بازگشت .\r\nمزيديّه را در رزم و كرم‌شاهى چو سيف الدوله صدقه نبوده است ، و تنها عيب او اين بود كه در تشيع كار به افراط مىكرد . اين ابيات از ابن خازن ، « 2 » و پاره‌اى از چكامه‌اى است كه در سوگ او سروده است :\r\n\r\n\r\n","description":"","footnote":"\r\n( 1 ) . امير العرب سيف الدوله ابو الحسن صدقة بن منصور بن دبيس بن على بن مزيد اسدى ( 1108 - 1049 م ) فرمانرواى حلهء سيفيه در عراق بود كه خود آن را به سال 593 ه برآورده بود . ملكشاه او را امير قبايل بنومزيد ، مستقر در كنارهء چپ دجله ، نمود . او در آغاز همراه بركيارق و مخالف برادر او محمد بود ، ولى پس از آن در كنار محمد ايستاد و او هم وى را امير بخش بزرگى از اراضى عراق ، و از جملهء آن‌ها واسط و بصره ، نمود . زمانى سلطان بر خدايگان ساوه و آبه ، ابو دلف سرخاب بن كيخسرو ، خشم گرفت و او به صدقه پناه آورد و صدقه هم از تسليم وى به سلطان سر باز زد . سلطان هم سپاهى بر سر او فرستاد كه او را در جنگى كه در 2 رجب سال 501 ه درگرفت ، به قتل آورد . نك . به : ابن اثير 10 / 155 - 154 و ابن خلكان 2 / 266 - 263 نعمانيه ، « روستايى است در ميانهء واسط و بغداد و در نيمهء راه ، بر كنارهء دجله ، و از توابع زاب بالا كه قصبه‌اى است و مردمانش شيعه‌اند » .\r\nياقوت 5 / 294 .\r\n( 2 ) . ابو الفضل احمد بن محمد بن فضل بن عبد الخالق بن خازن ( 1124 - 1078 م ) شاعر و كاتب معروف است . درخصوص او ، نك . به : ابن خلكان 1 / 151 - 149 و ابن جوزى 9 / 204 و سبط ابن جوزى 8 / 1 ، 73 - 72 .\r\n","page_name":" 114 ","page_number":118},
  {"content":"\r\n\r\n العيش فى الدنيا كرقدة حالم * و كأنّما الانسان طيف خيال\r\nكم آملين سرت بهم خيل المنى * فتعثّرت بحبائل الآجال\r\nقد كان بحرندى و بدر دجنّه * و هزبر معركة و طود جلال\r\nكم سلّها شمسا فأغمد ضوءها * شفق تكاثف من دم الأبطال\r\nضحكت وجوه المال عند ثوائه * و بكت عليه اعين الآمال\r\nو مجالس كانت به مأهولة * بمتوّج متبلّج الأفعال\r\nفبكيت للغمد المصاب بسيفه * و الغيل أوحش من أبى الأشبال \r\n« زندگى به خوابى مىماند و آدمى به خيالى ، كه به خوابى / و بسا اميدواران بر اسب آرزو سوار ، كه باره‌شان را پاى بلغزيد و درفتادند به دام ؛ به دام مرگ / درياى سخاوت بود و به ظلمت شب ، ماه تمام ؛ هژبر رزمگه ، كوه شكوه / بسا خورشيدى كه تيغ نور بركشيد و از او در نيام كرد ؛ از او كه شفق از خون دليران تيره كرد / مال را با حضورش روى خندان ، و كنون چشم آرزو در فراقش گريان / به هر مجلس كه به دو آباد ؛ تاجدارى بود شوخ و شيرين‌كار / و كنون گريم ، بر آن نيام بىتيغ فتاده و آن بيشهء بىشير مانده . »\r\nهم به سال پانصد و يك ، ضياء الملك احمد بن وزير نظام الملك ، وزير سلطان ، به همراه امير جاولى رو به راه الموت نهاد و بر باطنيان چيره آمد و بسيارى از آنان را بكشت . « 1 » پس از آن به سال پانصد و سه گرجيان بر سرزمين گنجه دست انداختند و سلطان بر سر ايشان سپاهى فرستاد تا دفع شرّ آنان كند . « 2 » نيز به سال پانصد و چهار امير المؤمنين امام المستظهر باللّه خواهر سلطان غياث الدين محمد طبر ، سيّده خاتون دخت سلطان اعظم جلال الدنيا و الدين ملكشاه بن الب ارسلان ، را به زنى گرفت . سيّده خاتون در شعبان همان سال با صدهزار دينار كابين به بغداد درآمد ؛ جامه و مال و گوهرى چنين ، چشمى نديده و مملوكان و اطرافيان و كنيزان و خادمان و ستورانى چنان ، گوشى نشنيده بود . زفاف ، هم بدان ماه بود .\r\nبه ديگر كران ، امير شيرگير در آستانهء فتح الموت بود كه مرگ سلطان و ولايت يافتن\r\n\r\n\r\n","description":"","footnote":"\r\n( 1 ) . اين جنگ در محرم سال 503 ه رخ داد . رهبرى حصار با وزير ضياء الملك احمد بن نظام الملك بود ، ولى زمستان سخت حصار را پايان داد و آنان ناكام بازگشتند . ابن اثير 10 / 168 .\r\n( 2 ) . ابن قلانسى هم همين را مىگويد ( 168 ) . منابع تاريخى گرجى شمار سپاهيان سلطان محمد را دويست هزار سوار برآورد مىكنند . نك . به : بونياتوف 211 .\r\n","page_name":" 115 ","page_number":119},
  {"content":"\r\n\r\nفرزندش محمود پيش آمد . او امير شيرگير را بخواند و چون بيامد ، در بندش آورد و او را به همراه فرزندش ، عمر بن شيرگير ، بكشت . « 1 » امير - كه خداى تعالى او را بيامرزاد - از زاهدترين و پرهيزكارترين اميران بود .\r\nدر يازدهم ذى الحجّهء سال پانصد و يازده ، سلطان غياث الدين محمد طبر ، فرزند سلطان اعظم جلال الدنيا و الدين ملكشاه بن الب ارسلان ، جان سپرد . « 2 » او به هنگام مرگ برادرش ، سلطان ركن الدين ابو المظفر بركيارق بن ملكشاه بن الب ارسلان ، در ربيع الاخر سال چهارصد و نود و هشت سلطنت يافته و مدّت سلطنتش سيزده سال و چند ماه بود . فرزندانش اينانند : محمود ؛ طغرل ؛ مسعود ؛ سليمان شاه ؛ و سلجوق شاه ، كه همگى جز سلجوق شاه سلطنت يافتند . سلطان غياث الدين محمد طبر در كار سلطنت نيك‌كردار بود و پيوسته به آبادانى و داد و حفظ بيت المال و صدقه سرگرم . از آيين و خرد راه مىجست و درست‌كيش بود و با باطنيان و رافضيان كينى تمام داشت . نيز بر عوارض راه‌ها بيفزود . وى به سال پانصد و يازده درگذشت .\r\nوزيران او اين كسان بودند : سلطان به روزگار برادرش ، سلطان بركيارق ، وزارت به مؤيد الملك بن نظام الملك داد - كه پيشتر در ذكر سلطنت سلطان ركن الدين بركيارق از آن سخن كرده‌ايم . اين ببود تا اينكه سلطان بركيارق ، مؤيد الملك را در كارزارى در مرز همدان - كه به شكست سلطان غياث الدين محمد طبر انجاميد - به دست خويش به قتل آورد . سلطان محمد كه بر وزير از دست رفته افسوس مىخورد و منش نيكش مىستود ، وزارت به فرزند وى ، امير نصر بن مؤيّد الملك ، داد . امير نصر را در علوم اوايل درايتى بود اما عهد وى ناستوده روزگارى بود ، و اين ببود تا اينكه سلطان بركيارق درگذشت و سلطان غياث الدين محمد طبر به لشكر خويش بر سلطنت دست يافت و وزير سعد الملك ابو المحاسن سعد بن محمد آبى را ، كه مردى ديندار و نيك‌كردار و باتدبير بود ، وزارت داد .\r\nوزير سعد الملك در اين كار بود تا اينكه قاضى اصفهان ، عبيد اللّه خطيبى ، در باب او با سلطان سخن كرد و او را آگهى داد كه وزير باطنى است . چو پرده از كار وى به كنارى\r\n\r\n\r\n","description":"","footnote":"\r\n( 1 ) . با مرگ سلطان محمد ، وزير محمود ، قوام الدين ابو القاسم درگزينى ، كه در نهان خدمت باطنيان مىكرد ، خواست تا شيرگير دست از حصار الموت بدارد ، و نزد محمود از شيرگير بد گفت و او هم با قتل وى همداستان شد - كارى كه بعدها از آن متأسف گشت . بندارى 147 - 146 و 157 - 155 .\r\n( 2 ) . در ابن خلكان ( 5 / 73 ) اينسان است كه سلطان محمد در روز پنجشنبه 24 ذى الحجهء سال 511 ه مىميرد .\r\n","page_name":" 116 ","page_number":120},
  {"content":"\r\n\r\nرفت ، سلطان او را بكشت و بر دار كشيد « 1 » و وزارت به وزير ضياء الملك احمد بن نظام الملك داد ، كه روز مصيبت سعد الملك و نيز خطير الملك ابو منصور محمد بن حسين ميبدى ، وزير پيشين سلطان بركيارق ، رسيده بود . سلطان منصب وزارت را به فرزند نظام الملك ، و كار استيفا را به خطير وانهاد . ضياء الملك زادهء بلخ بود و پروردهء اصفهان . پس از چندى سلطان او را عزل كرد و به امير حاجب عمر بن قراتكين سپرد و كسانى ديگر را بر كار كرد ، و پس از ايشان نيز از بغداد كس بخواست تا به وزارت بركشد . بغداديان ، وزير ربيب الدوله ابو منصور ، فرزند وزير ابو شجاع ، را فرستادند و سلطان دو ماه پيش از وفاتش به دو وزارت داد . اين ابيات را سديد الدوله ابن انبارى ، از منشيان دستگاه خلافت ، در هجو ربيب الدوله گفته است :\r\n انّ زمانا قد صرت فيه * موشّحا بالوزارتين\r\nقد أسخن اللّه كلّ عين * فيه و لكن لا مثل عينى \r\n« بدين زمانه كه دو نوبتت توشيح وزارت داده است / ارچه نه چون چشم من ، اما جمله مردمان را ديده گريان است . »\r\nاز پى درگذشت سلطان غياث الدين محمد طبر سلطنت از ملك عراق به خراسان رخت كشيد ، كه برادرش سلطان معز الدين ابو الحارث سنجر بن ملكشاه بن الب ارسلان بنشست كه پس از برادر ، كهتر از او باشد به ملك ، كه مهتر از او بود به سال ؛ اما سلطنت او از پس كارزارها با سلطان محمود بن سلطان غياث الدين محمد طبر ممكن گشت . « 2 » سلطان محمود پس از مرگ پدر عراق را گرفت و بساط عمّش ، سلطان معز الدين سنجر ، را درهم كوفت ؛ و كار بر اين قياس رفت و از اين قبيل شد .\r\n\r\n\r\n","description":"","footnote":"\r\n( 1 ) . وزير سعد الملك ابو المحاسن در شوال سال 500 ه به قتل آمد . ابن اثير 10 / 153 و بندارى 96 - 90 و راوندى 245 - 244 ؛ در ابن جوزى ( 9 / 150 ) سعد الملك را در 3 شعبان سال 500 ه به دار مىآويزند .\r\n( 2 ) . نخستين جنگ عمده در ميانهء سنجر و محمود در 2 جمادى الاولى سال 513 ه در نزديكى شهر ساوه رخ داد . سنجر 20 هزار سپاهى و 18 فيل داشت كه بزرگترين آن‌ها « باذهو » نام داشت . محمود هم 35 هزار سپاهى داشت . اين جنگ به شكست محمود انجاميد ، و وى پذيرفت كه ولىعهد باشد و ابتدا براى سنجر ، و سپس براى وى ، خطبه كنند . سنجر هم همهء سرزمين‌هايى را كه گرفته بود ، جز رى ، به برادرزاده‌اش ، محمود ، بازگرداند . ابن اثير 10 / 195 - 193 و بندارى 125 و سبط ابن جوزى 8 / 1 ، 78 - 77 .\r\nبراى سنجر از كاشغر تا يمن ، و در آناتولى و قفقاز و مكه و طائف و عمان و كرمان خطبه مىكردند . راوندى 260 و بندارى 265 ؛ سلطان محمد مانند سلطان محمود هفت پسر داشت : احمد ؛ طغرل ؛ داوود ؛ مسعود ؛ سليمان شاه ؛ سلجوق شاه ؛ اغرى بك ؛ قزل ارسلان .\r\n","page_name":" 117 ","page_number":121},
  {"content":"\r\n\r\n\r\nدرآمدن سلطان اعظم ، معز الدنيا و الدين ، ملك الاسلام و المسلمين ، عماد آل سلجوق ، ابو الحارث سنجر بن ملكشاه ، يمين امير المؤمنين ، از خراسان به عراق و فيروزى و بخشايش او\r\nبدان‌هنگام كه سلطان غياث الدين محمد طبر بمرد ، سلطان اعظم معز الدين سنجر پاى به خراسان استوار كرده ، مملكتى توانمند داشت و بختى مؤيّد ، كه پيش از اين ، خراسان به روزگار پدرش ، سلطان ملكشاه ، آسوده بود و امن . پس از مرگ سلطان ملكشاه اختلاف افتاد كه آيا فرزند بزرگ وى ، سلطان بركيارق ، را مقدّم دارند يا محمود را ، و در ميان ايشان به عراق جنگى رفت كه پيشتر از آن سخن گفتيم . اين زمان ، ملك ارسلان ارغون بن الب ارسلان - كه پيشتر از او ياد كرده‌ايم - نواحى همدان و ساوه را از سوى برادرش ، سلطان ملكشاه ، به هفت‌هزار دينار به اقطاع داشت . او فرصت را غنيمت شمرد و نيروى خويش گرد كرد و از اينكه برادرزادگانش سرگرم يكديگرند و سپاه در ميانهء خويش قسمت كرده‌اند ، بهره برد و روبه راه نيشابور نهاد و از نيشابوريان خواست تا شهر به دو وانهند ، كه ايشان از اين كار تن زدند . پس از آن به مرو رفت و با مرو پيكار كرد ، كه داروغهء مرو ، امير قودن ، با او همراه شد و شهر به دو سپرد . بدينسان مملكتش تا بلخ و ترمذ گسترش يافت و همزمان با سلطنت يافتن سلطان بركيارق خراسان يكسره آن او شد .\r\nپس از آن ، سلطان ارسلان ارغون به سلطان بركيارق نامه كرد كه من مملكت نيايم ملك داود را گرفته‌ام و بدان قانعم ؛ افزون بر آن نخواهم و بر غير آن دست نيندازم ، و به كارى درنيايم مگر آنچه تو بدان فرمايى . سلطان بركيارق وانمود كرد كه اين پذيرفته است ، و سپس راى ديگر كرد و عمّ ديگرش ، ملك بورىبرس ، را به شاهى به خراسان فرستاد و امير مسعود بن ماجر و امير خراسان ، التونتاش ، را با وى همراه كرد . بورىبرس به حدود خراسان رسيد و سپاهيان خراسان بر وى گردآمدند ، اما در اين ميانه التونتاش از مسعود نگران شد و او را و فرزندش را به ناگاه بكشت و اينسان بر دسيسهء بورىبرس چيره آمد . بورىبرس ، عماد الملك ابو القاسم بن نظام الملك را به وزارت برداشت و پس از آن با برادرش ، ملك ارسلان ارغون ، مصاف داد و بر او شكست آورد . ملك ارسلان ارغون به بلخ گريخت و بورىبرس شهر مرو و بيشتر خراسان را بگرفت . ارسلان ارغون هم قبايلى از تركمانان فراهم آورد و سپاهيانى نيز بر او گردآمدند . آنگاه بر در مرو فرود آمد و آن را در حصار گرفت و به جبر از آن خويش كرد . باروى شهر را هم ويران كرد و بيشتر مردمش بكشت .\r\n\r\n","description":"","footnote":"","page_name":" 118 ","page_number":122},
  {"content":"\r\n\r\nبورىبرس از هرات بيامد تا با وى رودررو شود ، و بر در مرو با هم روياروى شدند . بورى برس شكست خورد و اسير شد و او را به نزديك برادرش ملك ارسلان ارغون بردند ، كه او را به ترمذ در بند ، و پس از چندى خفه كرد . « 1 » وزيرش ، عماد الملك بن نظام الملك ، را هم بگرفت و سيصدهزار دينار از او بستد و پس از چندى به قتلش آورد .\r\nملك ارسلان ارغون بر مردمان ستم مىكرد ؛ باروى مرو و دژ سرخس و كهندژ نيشابور ، و نيز جمله دژهاى خراسان را ويران كرد . وفاتش اين گونه پيش آمد كه به روز سه‌شنبه ، هفدهم صفر سال چهارصد و نود برخاست تا وضو سازد . غلام بچه‌اى با او بود زورگوى و سركش ، و چو ارسلان ارغون چانه‌اش به دست ماليد ، كارد بركشيد و شكمش دريد و از قصر ، از قصر مرو شاهجان ، به زير آمد و رفت . اما رنگ پريده‌اش به كرده‌اش راه نمود و نوبتيان او را بگرفتند و به قصر برآمدند و ملك ارسلان ارغون را مرده يافتند « 2 » - كه قضا و قدر خداوندى را بازگشتى نيست . چون غلام را بگرفتند و بپرسيدند كه از چه او را كشتى ، پاسخ داد : « تا مردمان از ستمش برهانم » . قتل ملك به سال چهارصد و نود و مدت زندگانيش بيست و شش سال بود .\r\nبه ديگر كران ، سلطان بركيارق چو چيرگى عمش بر خراسان شنيد ، برادر خود سلطان سنجر را بدانجا برگمارد و لشكرى از بهرش آراست ، و سلطان سنجر هم بدان‌سو رخت كشيد .\r\nسلطان بركيارق نيز پس از آگهى از قتل عمّش رو به راه خراسان نهاد . از سوى ديگر ، سلطان سنجر چو به دامغان رسيد ، خبر شد كه سپاهيان عمش - كه پنج‌هزار سوارند « 3 » - از پس او پسركى در جايش نهاده و چون آمدن سلطان سنجر ، و از پى وى سلطان بركيارق ، دانسته‌اند ، اين كودك هفت ساله را برداشته ، پس از تاراج گنجينه‌هاى پدرش به نزديك عموزاده‌اش سلطان بركيارق رفته و از او اقطاع آن كودك خواسته‌اند . سلطان هم نواحى همدان را به اقطاع به دو ، و ولايت خراسان را به برادرش وانهاده است . در همين سفر بود كه سلطان بركيارق سمرقند را گرفت و آن چيزها كه پيشتر گفتيم ، ورا پيش آمد .\r\n\r\n\r\n","description":"","footnote":"\r\n( 1 ) . اين در سال 488 ه رخ داد . نك . به : ابن اثير 10 / 91 .\r\n( 2 ) . درخصوص شرح اين رويدادها ، نك . به : ابن اثير 10 / 91 - 90 و بندارى 47 و 75 و 257 - 256 .\r\nمرو شاهجان ( در اين نسخهء خطى ، سادكان ) : « اين مرو بزرگ در ميان شهرها و قصبه‌هاى خراسان از همه نامدارتر است . با نيشابور هفتاد فرسنگ فاصله دارد و با سرخس سى فرسنگ و با بلخ صد و بيست و دو فرسنگ » . ياقوت 5 / 113 - 112 .\r\nمرو به معناى سنگ سپيد است و شاهجان به معناى جان سلطان .\r\n( 3 ) . در زبدة النصره : پانزده‌هزار سوار - م ا .\r\n","page_name":" 119 ","page_number":123},
  {"content":"\r\n\r\nپس از آن از عراق به سلطان بركيارق آگهى دادند كه مؤيد الملك بن نظام الملك برادر وى ، سلطان غياث الدين محمد طبر ، را بر او مىشوراند ، و از پى آن وقايعى پيش آمد كه به شكست سلطان بركيارق و بازگشتش با پنجاه سوار به اسفرايين « * » و از آنجا به نيشابور انجاميد . بدين‌هنگام سلطان سنجر با سپاهش به بلخ بود و بيشتر خراسان به دست تركى بود ، نامش حبشى ، « 1 » كه به دامغان مقام داشت و بيشتر خراسان و طبرستان ، و نيز دژ گردكوه به زير فرمانش بود . سلطان سنجر با سپاهيان و نيز يارانش ، امير كندكز و ارغش ، از بلخ بيامد تا با وى كارزار كند . حبشى بيست هزار سوار داشت و پنج هزار پيادهء باطنى هم ، كه ياران اسماعيل كلكلى خدايگان طبس بودند ، به دو پيوستند . سنجريان نيز با آمدن سلطان بركيارق به نيشابور دل قوى كردند و با حبشى رودررو شدند . در آغاز حبشى بر آنان بتاخت ، اما شكست خورد و به قريه‌اى بگريخت ، او را يافتند و بگرفتند و به نزديك سلطان سنجر بردند ، كه او را كشت ، با اينكه صد هزار دينار جان بهاى خويش پرداخته بود . « 2 »\r\nبدينسان سلطان سنجر را كار به خراسان راست شد ، و چون برادرش سلطان بركيارق بمرد و سلطنت بىشبهتى آن سلطان غياث الدين محمد طبر شد ، توانى افزون‌تر يافت . اين ببود تا اينكه سلطان محمد بمرد و سلطنت عراق به فرزندش ، سلطان مغيث الدين محمود ، رسيد و به فرمان پدرانش سلطنت بزرگ از آن شاه عراق شد . كارساز سلطنت محمود ، حاجب على بار بن عمرو بود و دبيرش ابو القاسم درگزينى ؛ سلطان محمود را بر ضدّ عمّش سلطان سنجر برانگيختند و وادارش كردند كه به اسماعيل طغريلى « 3 » بفرمايد تا به خان سمرقند نامه كند و ايشان را آگهى دهد كه وى سر آن دارد كه با عمش به دشمنى برخيزد و به سرزمينش درآيد ؛ اگر او به سوى ما آمد ، از پىاش بياييد و هر سرزمين كه خواهيد از او بگيريد . اين تدبير به عراق شد ، كه كارها بدان تباه و آشفته شده و حاجب پيش‌گفته چيرگى يافته بود و اميران پراكنده گشته بودند .\r\nسلطان سنجر از پراكنده‌رايى و فسادى كه به عراق مىرفت ، و اشارت‌هايى كه به\r\n\r\n\r\n","description":"","footnote":"\r\n( * ) در اينجا در متن مصحّح دكتر نور الدين « اصفهان » آمده كه نادرست است ؛ در نسخهء خطى « اسفرايين » آمده است - مترجم فارسى .\r\n( 1 ) . نام كامل او اميرداد حبشى بن التونتاش است .\r\n( 2 ) . بنابه گفتهء ابن اثير ( 10 / 103 ) اميرداد به دست گروهى از تركمانان مىافتد و صد هزار دينار به ايشان پيشنهاد مىكند ، اما او را رها نمىكنند و نزد امير بوزغش مىبرند ، كه او را مىكشد . درخصوص رخدادهاى سال 493 ه ، نك . به : ابن اثير 10 / 104 - 101 و بندارى 260 - 259 .\r\n( 3 ) . در بندارى ( 120 ) به‌جاى اسماعيل طغريلى ، « كاتب انشاء ، شهاب اسعد » است .\r\n","page_name":" 120 ","page_number":124},
  {"content":"\r\n\r\nبرادرزاده‌اش مىشد آگهى يافت ، و از خراسان رهسپار سرزمين رى شد . سلطان محمود هم سپاهش را ، كه اسپهسالاريش با على بار حاجب و اتابك منكوبرس بود ، « 1 » گرد آورد . آنان به سال پانصد و دوازده باهم روياروى شدند ، كه لشكر سلطان محمود شكست خورد و گروهى از ايشان به قتل آمدند . « 2 » پس از آن ، سلطان سنجر كس به نزديك برادرزاده‌اش فرستاد و او را اطمينان داد و آگه كرد كه تنها آمده است تا كارش به سامان آرد و اميران مخالفش از ميان بردارد و پيمان خويش استوار كند و آنگه بازگردد . هم بدين‌حال ، وزير نظام الدين كمال الملك سميرمى « 3 » به نزديك سلطان محمود رفت و بر او درآمد و به دو گفت : « اين عمّ توست ؛ همپايهء پدرت و بزرگ خاندانت ، و راى درست آن است كه با وى همراه شوى . من از سوى تو به نزدش مىروم و شما را باهم آشتى مىدهم » . سلطان محمود هم او را روانه كرد و او از اصفهان برفت تا به رى و بارگاه سلطان سنجر رسد . سلطان سنجر كه دانست وزير برادرزاده‌اش از بهر صلح آمده است ، او را اكرامى نمود كه از خاطرش هم نمىگذشت ، و با او نشست تا كار صلح به انجام رساند . وزير نيز به اردوگاه سنجرى مقام كرد .\r\nسلطان سنجر هم از سوى خويش كس به نزديك سلطان محمود فرستاد ، و او از اصفهان بيامد ، اما پيش از آنكه با عمّش سلطان سنجر ديدار كند ، وزيرش با او بنشست و به دو سفارش كرد كه چون بر عمّش درآيد ، رسم نوبت حمرا به ترك گويد و به دو نوبت سودا و بيضا به زير آيد . نيز كوس پنج نوبتى را ابطال كند و چون بر وى درآيد ، زمين بوسد و بايستد و پياده در ركابش از بارگاه به سراپرده رود . افزون بر اين ، نه در چادرى جدا ، كه در كنار خيمهء عمّش منزل كند . سلطان محمود همچنين كرد و عمّش سلطان سنجر بر وى خلعت پوشاند و او را احترام كرد و حكومت داد . قراتكين قصّاب و اتابك منكوبرس را هم بكشت و به پايمردى سلطان محمود ، علىبار و وزير سلطان محمود ، كمال سميرمى ، و دبير علىبار ، ابو القاسم درگزينى ، را خلعت داد . سپس به خراسان بازگشت ، و اين پس از آن بود كه مازندران و طبرستان و قومس و دامغان و رى و دنباوند را تا به خراسان از آن خود كرده بود .\r\nسلطان سنجر برادر سلطان محمود ، ملك طغرل ، را هم احترام كرد و ساوه و آوه و سارق و\r\n\r\n\r\n","description":"","footnote":"\r\n( 1 ) . حاجب علىبار و امير منكوبرس به سال 513 ه به دست سلطان سنجر به قتل آمدند . ابن اثير 10 / 197 - 196 .\r\n( 2 ) . درخصوص اين جنگ‌ها ، نيز نك . به : بندارى 127 - 126 .\r\n( 3 ) . نام كاملش قوام الملك نظام الدين ابو الحسن على بن احمد سميرمى است . در آغاز كارش نايب وزير بود و سپس وزير همسر سلطان محمد ، گوهر خاتون ، شد . درخصوص او ، نك . به : بندارى 128 و بعدى .\r\n","page_name":" 121 ","page_number":125},
  {"content":"\r\n\r\nسامان و قزوين و ابهر و زنجان و گيلان و ديالم و طالقان را به دو داد و از بهر برادرش ، ملك سلجوق شاه ، و اتابكش قراجاساقى سرتاسر سرزمين فارس را مقرّر كرد و آن را به دو سپرد و پاره‌اى از سرزمين اصفهان را نيز بر آن افزود .\r\nسلطان سنجر را در هر كارى توفيق رفيق بود و در هر غزوى ظفر قرين ، جز آن دو مصيبت بزرگ كه در زندگانيش وراپيش آمد ، و شرحشان به زودى خواهم گفت . او ممالك بزرگى را مالك شد كه ، جدا از پدرش سلطان ملكشاه ، كس را چه پيش و چه پس از او دستياب نشده است ؛ شرحش آنكه در آغاز كار او كه برادرش سلطان محمد طبر بر سرزمين عراق چيره و سلطان بركيارق زنده بود و خود به خراسان پاى استوار كرده بود ، در ذهن قدر خان ، خدايگان ماوراء النهر ، آمد كه گر به خراسان گذر كند آن را مالك شود ، كه سلطان سنجر خردسال بود و دبيرش امير كندكز بدين كارش مىفريفت . او هم با صدهزار سوار از رود گذشت تا با سلطان سنجر و جمع او روياروى شود . چون دو سپاه به نزديك هم رسيدند ، قدر خان با سوارانى از نزديكانش از بهر شكار از سپاه بيرون آمد ، كه دهقانى به نزديك سلطان سنجر شد و او را آگهى داد . سلطان هم فرصت را غنيمت شمرد و اسپهسالار لشكرش ، يرغش ، را با لشكرى روانه كرد تا به جانب او رود . يرغش نيز برفت و بر وى بتاخت و او و همراهانش را اسير كرد و او را بياورد و در پيشگاه سلطان بداشت . سلطان سرزنشش آغازيد و او عذر خواست ، كه عذرش نپذيرفت و گردنش بزد . سپاه او هم چو زلف بتان پريشان شد . « 1 »\r\nپس از آن سلطان سنجر به فتح شهرهاى ماوراء النهر دست برد و برادرش سلطان محمد طبر از او به كار عراق پرداخت . هم بدين احوال ، ملك بهرام شاه ، كه از تبار سلطان غازى محمود بن سبكتكين شاه غزنه بود ، به بارگاه سلطان سنجر آمد و از او بر ضدّ برادرش ابراهيم ، « 2 » شاه غزنه ، يارى خواست . سلطان ياريش داد و سپاهيانى آراست و گرد كرد ، اما سلطان محمد طبر كه اين شنيد ، بنپسنديد و كس به نزديك وى فرستاد و گفت : « برادر ، اين مكن و از اين آهنگ بازگرد ، كه اين خاندان خاندانى است بزرگ » . اما سلطان نپذيرفت و با بهرام شاه به غزنه رفت ، و ابراهيم هم از غزنه با لشكريانش ، و نيز با پنجاه فيل ، بر پشتشان مردان و تيراندازان ، آمد . دو سپاه كه به هم\r\n\r\n\r\n","description":"","footnote":"\r\n( 1 ) . اين حوادث در سال 495 ه رخ داد .\r\n( 2 ) . در اينجا حسينى خطا مىكند . اين شخص ، ملك ارسلان ( 512 - 485 ه / 1118 - 1092 م ) ، فرزند مسعود سوم غزنوى ، بود و نه ابراهيم . نك . به : ادموند كليفورد باسورث ، تاريخ غزنويان ايران ، ترجمهء حسن انوشه ( تهران ، اميركبير ، 1372 ) ، ص 395 ، پانويس شمارهء 42 - مترجم فارسى .\r\n","page_name":" 122 ","page_number":126},
  {"content":"\r\n\r\nرسيدند ، اسبان سپاه سلطان سنجر از پيلان رميدند و نزديك بود كه شكستى پديد آيد . در اين هنگام امير ابو الفضل ، خدايگان سيستان ، « 1 » كه دليرتر مردمان بود ، از اسب به زير آمد و چندان نبرد كرد تا به پيل بزرگ رسيد و به زير پهلويش رفت و آن را با خنجرى كه آماده كرده بود ، بزد . پيل فرياد برآورد و پشت بداد ، و ديگر پيلان نيز فرياد برآوردند و بگريختند . هم بدين‌هنگام سپاه سنجرى يورش آورد و سپاه غزنوى بگريخت . سلطان سنجر به غزنه رسيد و بدان درآمد و آن را بگرفت و بر اموال و گنجينه‌هايش دست يافت ، كه غزنه از پس سلطان محمود بن سبكتكين ناگشوده مانده و كس بر آن دست نيازيده بود . پس از آن ، سلطان سنجر بهرام شاه را بر تخت نشاند و سفارش‌ها كرد و بر عهده‌اش نهاد كه سالانه دويست و پنجاه‌هزار دينار به خزانهء سلطانى سنجرى بفرستد . فتح غزنه به سال پانصد و ده بود . « 2 »\r\nسلطان محمد طبر بيمار بود كه سلطان سنجر مژده‌نامه‌اى از بهر وى فرستاد . او سالى پس از آن به همين بيمارى بمرد و سلطان محمود بن محمد طبر ، برادرزادهء سلطان سنجر ، با فرمانبردارى از سلطان سنجر بر عراق دست يافت . سنجر پس از آن آهنگ سمرقند كرد .\r\nخدايگان سمرقند ، احمد خان ، از بزرگترين سلاطين ترك بود و دوازده‌هزار مملوك داشت كه از دليران به‌شمار مىآمدند . سلطان سنجر اين تركان را فروكوفت و مدّت دو ماه تا دوردست سرزمين خركاوات برفت و آن را شش ماه در حصار گرفت و خدايگان آن را واداشت تا به نزديك وى رود . او فلج بود و مماليكش او را در كجاوه‌اى آوردند و ساعتى در برابر سلطان بنشاندند . دراين‌حال ياراى سخن گفتن نداشت ؛ آب دهانش روان بود و لبش به سبب كهنسالى\r\n\r\n\r\n","description":"","footnote":"\r\n( 1 ) . تاج الدين ابو الفضل ناصر بن بقا الدوله خلف بن ابو الفضل نصر بن احمد ( مرگ به سال 1163 م ) در ميانهء سال‌هاى 1087 تا 1163 م خدايگان سيستان بود . دلير و از نزديكان سلطان سنجر بود . نك . به : راوندى 65 و 168 و 170 و رشيد الدين 1 / 2 ، 82 و جوزجانى 1 / 276 و 277 .\r\n( 2 ) . در شوّال سال 508 ه فرمانرواى غزنه ، علاء الدوله ابو سعد مسعود بن ابراهيم ، مرد و فرزندش ، ارسلان شاه ( كه مادرش مهد عراق ، خواهر الب‌ارسلان بود ) ، به جايش نشست . او همهء برادرانش را به جز بهرام شاه ، كه به خراسان نزد سنجر گريخت ، به دژى تبعيد كرد . سنجر در اين خصوص نامه‌اى براى ارسلان شاه فرستاد ، ولى پاسخى نيافت . سنجر ازاين‌رو آمادهء حركت به سوى غزنه شد و ارسلان شاه هم نامه‌اى به سلطان محمد نبشت و از برادر او ، سنجر ، شكايت كرد . سلطان محمد هم كس به نزديك برادرش فرستاد و او را به صلح با ارسلان شاه فرمان داد . با اين همه در ميانهء سنجر و ارسلان شاه در صحراى شهرآباد در نزديكى غزنه جنگى پديد شد .\r\nارسلان شاه 30 هزار سوار و 120 فيل داشت ، ولى شكست خورد و در 20 شوال سال 510 ه سنجر به غزنه درآمد و براى او و سلطان محمد و بهرام شاه خطبه كردند . ارسلان شاه هم كه به هند گريخته بود ، اسير شد و او را در جمادى الثانى سال 512 ه در بيست و هفت سالگى خفه كردند . براى تفصيل آن ، نك . به : ابن اثير 10 / 179 - 177 و بندارى 263 - 262 و جوزجانى 1 / 111 - 107 .\r\n","page_name":" 123 ","page_number":127},
  {"content":"\r\n\r\nو فلج كج شده بود . پس از چندى او را به حرمسرا بردند ، كه با تركان خاتون همسر سلطان خويشى داشت . سلطان سنجر فرزند وى ، نصر خان ، را ولايت داد و بر تختش نشاند و بازگشت . « 1 »\r\nبه ديگر كران ، بهرام شاه ، خدايگان غزنه ، كه راه دورى در ميانهء خود و سلطان سنجر مىديد ، پيمان خود با او شكست . سلطان نيز سپاهيان فراهم آورد و به سويش شتافت اما به بست كه رسيد ، گل‌ولاى حايل شد و ره سپردن دشوار ، و سرما سخت شد و علوفه اندك . سلطان را نه‌تنها از اين همه پروايى نبود ، كه عزم جزم كرد و راهى غزنه شد ؛ با اينكه كاه در لشكرش گرامىتر از زر شده بود . وقتى به آستانهء غزنه رسيد ، بهرام شاه آن را به ترك گفت و گريخت و به لهاوور رفت . مردم غزنه مانع ورود سلطان به غزنه شدند اما او آن شهر گشود و تاراج و ويرانش كرد . سپس ندا به امان درداد و در آن شهر مقام كرد تا آبادانش كند و امورش به سامان آرد و از سوى خود كس بدانجا برگمارد ، و پس از آن به خراسان بازشد . « 2 »\r\nآن شاهى كه او از خدا يافت ، به راستى بزرگتر از آن ديگر شاهان بود : از لهاوور و غزنه و سمرقند ، تا به خراسان و طبرستان و كرمان و سيستان و اصفهان و همدان و رى و اذربيجان و ارمينيّه و ارّانيه و بغداد و عراق عرب و عراق عجم و موصل و ديار بكر و ديار ربيعه و شام و حرمين او را دعا مىگفتند و از بهرش سكّه مىزدند و شاهان اين سرزمين‌ها و بلاد\r\n\r\n\r\n","description":"","footnote":"\r\n( 1 ) . سلطان سنجر پس از قتل قدر خان ، خدايگان سمرقند ، قرا خان ارسلان خان بن سليمان بن داوود بغرا خان را فراخواند و او را فرمانرواى سمرقند نمود . پس از چند سال ارسلان دچار فلج شد و سلطان به‌جاى وى فرزندش ، معروف به نصر خان ، را كه چالاك و دلير بود ، برگمارد . در سمرقند مردى فقيه ، حسن شريف الاشرف بن محمد علوى ، بود كه گشاد و بست كارها و حكومت شهر به‌دست داشت . او و رئيس شهر بر قتل نصر خان همداستان شدند و او را شبانه كشتند ، و اين زمان پدر حسن ، محمد خان ، غايب بود . محمد فرزند ديگرى داشت كه او را شتابان بخواند . وقتى علوى و رئيس شهر به پذيرهء وى آمدند ، اولى را بىدرنگ بكشت و رئيس را بند نهاد . پيش از آن محمد خان كس به نزديك سنجر فرستاده بود تا بيابد ، و وقتى بر ابن علوى و رئيس چيره شد ، كس فرستاد تا از سنجر بخواهد كه چون كار به پايان آمده ، بازگردد . سنجر در خشم شد و خراسان را پس از 4 ماه محاصره به جبر در ربيع الاول سال 524 ه گرفت و آن را به امير حسن تكين سپرد ، ولى او پس از چندى جان سپرد و آن سرزمين به محمود بن محمد خان بن سليمان بن داوود واگذار شد . نك . به : ابن اثير 10 / 236 - 235 و راوندى 257 و رشيد الدين 2 / 5 ، 80 .\r\nيورش سنجر به سمرقند كه موضوع سخن نويسندهء ما ، حسينى است ، و محاصرهء شش‌ماههء آن در سال 535 ه دست داد . روشن است كه حسينى در اينجا تاريخ حملهء سنجر به سمرقند و رخدادهايى را كه در ميانهء محاصرهء شهر پديد شد ، باهم خلط مىكند .\r\n( 2 ) . سلطان سنجر در ذى القعدهء سال 529 ه براى به اطاعت درآوردن بهرام شاه از خراسان راهى غزنه شد .\r\nابن اثير 11 / 11 .\r\n","page_name":" 124 ","page_number":128},
  {"content":"\r\n\r\nفرشش مىگسترانيدند .\r\nاين ببود تا سال پانصد و سى و شش ، كه خطايى مردى بر او شكستى بزرگ آورد و دست مسلمانان از ماوراء النهر كوتاه كرد ؛ « 1 » اينسان كه پيش از اين اسبان قرلقان در نواحى سمرقند پراكنده بودند و دام شمارشان بسيار بود و بيم آسيب و شورش آنان در ميان ، اميران اسپهسالار به سلطان اشاره كردند كه ايشان را براند و دور كند و خانواده‌شان به اسارت گيرد . قرلقان هم پيكى به نزديك سلطان فرستادند و پنج‌هزار شتر « * » و پنج‌هزار اسب و پنجاه‌هزار گوسپند به خدمتش عرضه داشتند ، كه او نپذيرفت و آنان ناچار شدند كه بروند و به سرزمين تركان درآيند و آهنگ بارگاه گور خان ، خدايگان خطا و ختن و نعما كنند ، كه بزرگترين و نيرومندترين ترك كافر بود و فرمانش تا حدود چين روان و نافذ . چو ايشان به نزدش رسيدند ، او را آگه كردند كه سلطان اعظم معز الدين سنجر را ناتوانى دررسيده و در سپاهش اختلاف افتاده است ، و او را آرزومند آن سرزمين كردند . آن خطايى هم با هفتصدهزار سوار از توانمندترين سپاهيانش برفت تا با سلطان رودررو شود . سلطان نيز با هفتادهزار سوار به جانب او رخت برداشت ، « 2 » اما اميران سپاهش را با يكديگر همداستانى نبود .\r\nبدينسان دو گروه باهم رودررو شدند و كارزار كردند ، كه در پى آن سپاه سلطان سنجر پشت بدادند و او به زير چتر با گروهى اندكشمار برجاى ماند . « 3 » ملك ابو الفضل ، شاه سيستان ، اين زمان به سلطان گفت : « كنون كه سپاهت روى در شكست آورده‌اند و سپاه كفّار گرد بر گردت برآمده ، رأى آن است كه خويشتن برهانى و اين غلام به‌جاى خود به زير چتر بنشانى » . سلطان\r\n\r\n\r\n","description":"","footnote":"\r\n( 1 ) . سنجر در محرم سال 533 ه به جانب خوارزم شاه علاء الدين آتسز بن محمد ( 1156 - 1127 م ) رهسپار شد . آتسز شكست خورد و گريخت ، و پسرش اتليق هم اسير شد و پس از چندى به فرمان سنجر به قتل آمد .\r\nآتسز پس از رفتن سنجر به خوارزم بازگشت و سياست سركشى بر سنجر را تا سال 536 ه كه سنجر از تركان خطايى شكست خورد ، پىگرفت . « خوارزم شاه كس به نزديك خطاييان كه در ماوراء النهر بودند ، فرستاد و آنان را به طمع اين بلاد انداخت و كار آن در چشمشان آراست و آنان را واداشت تا آهنگ مملكت سلطان سنجر كنند » . ابن اثير 11 / 31 .\r\n( * ) در متن مصحّح دكتر نور الدين عبارت عربى معادل عبارت « پنج‌هزار شتر » از قلم افتاده است - مترجم فارسى .\r\n( 2 ) . بنابه گفتهء ابن عبرى ( 2 / 376 ) گور خان سيصدهزار سپاهى ، و سنجر صدهزار لشكرى داشتند .\r\n( 3 ) . در ابن عبرى ( 2 / 376 ) اينسان است كه سلطان سنجر تنها با شش سوار مىگريزد ، و آن صدهزار سپاهى بازمانده هم برخى كشته و بخشى اسير مىشوند ، اما ابن اثير ( 11 / 33 ) مىگويد كه مجموع كشتگان و زخميان مسلمانان در وادى ديرغم حدود ده‌هزار سپاهى بوده است . نيز نك . به : بندارى 278 - 276 و راوندى 262 - 261 .\r\n","page_name":" 125 ","page_number":129},
  {"content":"\r\n\r\nچنين كرد ، و ملك ابو الفضل چندان ايستاد تا اسير شد . ملكه تركان خاتون ، دخت ارسلان خان و همسر سلطان سنجر ، امير قماج و فرزندش ، و امير سنقر عزيزى نيز به اسارت آمدند . امير ايلق « 1 » و امير قريش بن زنگى و امير عمر بن انر و امير يرنقش قارى و امير محمود كاشانى را هم كشتند .\r\nكار بر اين قرار بود تا اينكه سربهاى همسر سلطان ، تركان خاتون ، به پانصدهزار دينار ، و از آن امير قماج و فرزندش به صدهزار دينار پرداختند و ايشان را رهانيدند . پيش از كارزار ، امير سيد اسپهسالار ، ملقب به سيد جليل سمرقندى ، به گور خان پناه برده بود ، و ازاين‌رو بزرگى در حقش چنين گفت :\r\n أليس من الفحشاء أن يلبس امرؤ * ملابس لا يرضى بها مؤمن تقى\r\nيعزّ على الدّين الحنيفىّ أن يرى * سليل رسول اللّه فى زىّ قرلق \r\n« مگر نه اين است كه ناشايسته كارى است ، كه مردى به تن كند جامه‌اى ، كه بنپسندد هيچ پرهيزكار مؤمنى / گران آيد بر اين آيين پاك ، كه بينند در جامهء قرلقان ، فرزند رسول خداى . »\r\nو اما ملك ابو الفضل ، شاه سيستان ؛ گور خان كافر چو بدانست كه فرزندانش بر سرزمينش دست يافته‌اند ، رهايش كرد و گفت : « چنين پهلوانى را كشتن نه‌سزاست » . بدينسان اين خطايى ، گور خان كافر ، افزون بر مملكت خطا بر ماوراء النهر نيز دست يافت . كارزار در جايى واقع شد نامش قطوان ؛ گور خان بر سر ايشان رفت و به روز سه‌شنبه ، پنجم ماه صفر سال پانصد و سى و شش آنان را به وادى درغم كشانيد . « 2 » سلطان سنجر از برابر گور خان گذشت و به بلخ رفت ، كه ديگر راه‌ها بسته بودند . گور خان اين بدانست ، اما راه بر او نبست و گفت : « راه بر گريختگان بستن به كارزارى مىكشاندشان كه اميد رهايى از آن ندارند ، و آن‌كه از زندگى اميد بردارد ، به عاقبت كار نينديشد ، و بود كه از دفاع او را ظفر رسد . »\r\nچندى پس از اين نبرد ، سيد امام شرف الزمان ايلاقى و حكيم سمرقندى و صدر امام شهيد حسام الدين عمر بن برهان الدين عبد العزيز را پيش روى گور خان كشتند . شيخ فخر الدين\r\n\r\n\r\n","description":"","footnote":"\r\n( 1 ) . امير ايلق رئيس ديوان مظالم بود . نسوى 276 .\r\n( 2 ) . قطوان دهى است در پنج فرسنگى سمرقند . ياقوت 4 / 375 .\r\nديرغم از توابع سمرقند است . ياقوت . 2 / 451 .\r\nخبر شكست سنجر از گور خان به شتاب در جهان اسلام و بيرون از آن پخش شد . در دولت‌هاى اروپايى ، در ميانهء صليبيان ، آوازهء حاكمى ، يوحنانام ، پيچيد كه آنان وى را هم‌پيمان محتملى بر ضد جهان اسلام مىدانستند .\r\nدرخصوص افسانهء يوحنا كتاب‌هاى بسيارى نگاشته شده است . نك . به : بونياتوف 216 - 215 .\r\nدر بندارى ( 278 ) جنگ قطوان به سال 532 ه رخ مىدهد .\r\n","page_name":" 126 ","page_number":130},
  {"content":"\r\n\r\nممالكى در اين‌باره گفته است :\r\n بوادى در غم سقيت كرام * اريق دماءهم بيد اللّئام\r\nبكيتهم و حقّ لهم بكائى * بأجفان مؤرّقة نيام\r\nفتحسبها و قطر الدمع فيها * غداة المزن أذيال الخيام \r\n« به وادى درغم بزرگان را سيراب كردند ؛ به دست پستان خونشان ريختند . / گريم ، و به حقّ ، بر ايشان و با چشم بيخواب / چندان‌كه پندارى كاين نه اشك ، كه باران بامدادى است در پاى چادرى . »\r\nچو سلطان سنجر رخت برداشت تا به خطا رود ، خوارزم شاه علاء الدين آتسز بن محمد بن انوشتكين فرصت را غنيمت شمرد و به جبر به مرو درآمد ؛ سرشناسان شهر بكشت و بر تخت سلطان سنجر نشست و طغرا گسترانيد و چندين صندوق گوهر از خزانهء سلطان بيرون آورد . اما چو سلطان گريزان بازگشت ، دانست كه سرنوشت با او نه همراه است ، و به خوارزم بازشد . « 1 »\r\nسلطان سنجر به مرو بازگشت ، و پيش از آن سه‌هزار هزار دينار ، جدا از خلعت‌ها و تشريف‌ها ، به غازيانش بخشيده بود . سپس سپاهيان خويش فراهم آورد و به جانب خوارزم شاه رفت « 2 » و به دژ هزارسف رسيد و آن را در حصار گرفت و به منجنيق بزد . حصار ديرزمانى بپاييد و سرانجام سلطان آن دژ به جبر گرفت ، خوارزم شاه علاء الدين آتسز هم صندوق‌هايى را كه برداشته بود ، مهر سنجرى بر آن‌ها باقى ، به سنجر بازگرداند . سپس برنشست و بر كران خاورى جيحون ، روبروى سلطان سنجر ايستاد و جايى در ديدرس از اسب به زير آمد و زمين بوسيد و بر\r\n\r\n\r\n","description":"","footnote":"\r\n( 1 ) . خوارزم شاه آتسز با بهره‌گيرى از شكست سنجر در قطوان آهنگ خراسان كرد و در اوايل ربيع الاول سال 536 ه سرخس را تصرف كرد و در 17 ربيع الاول ، و پس از جنگى خونين با مروزيان ، به مرو درآمد . عمدهء سرشناسان شهر بكشت و بسيارى از علماى مرو را با خود به خوارزم برد . در شوال همان سال بر نيشابور چيره شد و خطبهء سنجر را قطع و براى خود خطبه كرد . ازاين‌رو تا زمانى كه در يكم محرم سال 537 ه دوباره خطبه به‌نام سنجر شد ، آشوبى پديد گشت و سپاهيان آتسز در خراسان كارهاى بزرگى صورت دادند . سلطان به سبب نيرومندى خطاييان در ماوراء النهر و همسايگى با ايشان از نبرد با آتسز خوارزم شاه خوددارى كرد و خوارزم شاه اين شهرها ، و ديگر شهرهاى خراسان را تصرف كرد . ابن اثير 11 / 34 .\r\nپس از آن آتسز به خوارزم بازشد و با خطاييان پيمانى بست كه به موجب آن سالانه سىهزار دينار به ايشان خراج مىداد .\r\nرشيد الدين وطواط ، شاعر دربار آتسز ، چكامه‌اى به مناسبت تاخت‌وتازهاى آتسز در مناطق خراسان سرود كه مطلعش چنين است ( جوينى 2 / 7 ) :\r\n ملك آتسز به تخت ملك برآمد * دولت سلجوق و آل او به‌سر آمد \r\n( 2 ) . اين حمله در جمادى الثانى سال 542 ه رخ داد . جوينى 1 / 282 .\r\n","page_name":" 127 ","page_number":131},
  {"content":"\r\n\r\nعهده گرفت كه خراجى فرستد . « 1 » سنجر هم به خراسان بازگشت ، و كارش تا سال پانصد و چهل و هشت همچنان رو در فراز داشت .\r\n\r\nسلطنت سلطان مغيث الدين ابو القاسم محمود بن محمد طبر ، يمين امير المؤمنين ، در عراق\r\nاو پس از درگذشت پدر بر تخت نشست ، « 2 » و چون وفات امير المؤمنين المستظهر باللّه ابو العباس « 3 » و خلافت يافتن المسترشد باللّه ابو منصور فضل هم بدين‌احوال پيش آمد ، مسترشد عهد خويش از بهرش فرستاد . ميان او ، كه امير حاجب علىبار كار سلطنتش در پيش رويش به سامان مىكرد ، و عمّش سلطان سنجر آن رفت كه پيشتر آمده است ؛ او خدمت سلطان سنجر كرد و فرشش گسترانيد و سلطان هم او را از جانب خويش ولايت داد .\r\nبه سال پانصد و سيزده « 4 » در ميان دو برادر ، سلطان مغيث الدين محمود و ملك غياث الدين مسعود ، در نزديكى همدان كارزارى رفت كه به فيروزى سلطان محمود انجاميد . شرحش آنكه مسعود به امير جوشبك سپرده شده بود ، كه اتابك او بود به موصل و لشكر شام و ديار بكر در خدمت خود داشت . « 5 » اتابك جوشبك كه به جهت حدود مملكتش شاه مغرب لقب يافته بود ، سپاهى گران و گروهى انبوه فراهم آورد و مؤيد الدين طغرايى را وزارت ملك مسعود داد . سلطان\r\n\r\n\r\n","description":"","footnote":"\r\n( 1 ) . اين در 12 محرم سال 543 ه بود . جوينى 1 / 248 .\r\n( 2 ) . اين در 24 ذى الحجهء سال 511 ه بود . ابن اثير 10 / 184 .\r\n( 3 ) . خليفه المستظهر باللّه در 16 ربيع الثانى سال 512 ه درگذشت .\r\n( 4 ) . در بندارى ( 132 ) نيز اينسان است ، ولى در ابن اثير ( 10 / 199 و التاريخ الباهر 23 - 22 ) و ابن جوزى ( 9 / 217 ) و سبط ابن جوزى ( 8 / 1 ، 90 - 89 ) . اين جنگ به سال 514 ه رخ مىدهد . در ابن عبرى ( 2 / 356 ) سال 515 ه است .\r\n( 5 ) . در آغاز ، اتابك مسعود ، قسيم الدوله سيف الدين ابو سعيد اقسنقر برسقى غازى ( 1126 م - ؟ ) بود كه از فرماندهان برجستهء سلجوقى و مملوك امير برسق بود . منابع تاريخى اروپايى او را بورگالدوس ، بورسيكوتيس ، بورسيكونى و بورسيس مىنامند . او فرمانرواى موصل و رحبه بود و سپس سلطان محمد او را به سال 498 ه شهربان بغداد نمود . اسماعيليان او را در 9 ذى القعدهء سال 520 ه و در ورودى مسجد موصل كشتند . ابن خلكان 1 / 243 - 242 و ابن عبرى 2 / 360 .\r\nپس از آن آىآبه جوشبك ، اتابك مسعود شد . ملك مسعود فرمانرواى موصل و آذربايجان بود . جوشبك در رمضان سال 516 ه كشته شد . ابن اثير 10 / 215 - 214 .\r\n","page_name":" 128 ","page_number":132},
  {"content":"\r\n\r\nمحمود اين تدارك و بسيج او دانست .\r\nهم بدين‌حال ، جوشبك بيامد و ملك مسعود با او بود ؛ به زير چترش ، و همچون ماهى كه به گردش حلقه‌اى است . چون دو گروه به صف شدند و چشم ملك مسعود بر سلطان محمود افتاد ، آرزوى او در دلش آمد و بىتوجّه به جوشبك كه مانع او بود ، فرياد زد : « ايجى ، ايجى » ، كه واژه‌اى است تركى . « 1 » آنگاه مركب راند و رفت و با برادرش سلطان محمود همراه شد و هرچه داشت ، از سپاهى و موالى ، در معرض تاراج و چپاول نهاد .\r\nنخستين كس از گرفتارآمدگان ، وزيرش مؤيد الدين ابو اسماعيل طغرايى بود . كمال « 2 » را از اين آگهى دادند ، و او به شهاب اسعد « 3 » گفت : « اين مرد ملحد است » ، و گفت : « ملحدان را سزاقتل است » . بدينسان وزير مؤيد الدين ابو اسماعيل طغرايى را - كه بخشايش فراگير خداى تعالى بر او باد - به ستم به قتل آوردند ؛ « 4 » به روزگار او آشفتگى فراوان بود و اموال بسيارى از مردمان گرفتند .\r\nبه سال پانصد و بيست در ميان سلطان و امام مسترشد به بغداد فتنه‌اى رفت كه ميانهء آنان را برهم زد و بدين انجاميد كه سلطان برنشست و با سپاهش به دار النّبويّة المسترشديه رفت و نبرد آغازيد ، و خليفه نيز از فراز قصر با او به جنگ برخاست . پس از چندى به پايمردى وزير جلال الدين ابو على حسن بن على بن صدقه ، وزير امام مسترشد ، فتنه را تيرگى بگشت و از ميان رفت . اين فتنه در دههء پايانى ذى الحجّهء سال [ پانصد و 
  ] بيست پديد شد . « 5 » سال [ پانصد و 
  ] بيست\r\n\r\n\r\n","description":"","footnote":"\r\n( 1 ) . به برادر بزرگ مىگويند .\r\n( 2 ) . كمال الملك نظام الدين ابو الحسن ابو طالب على بن احمد بن حرب سميرمى دبير ، وزير سلطان محمود بود . در 29 صفر سال 516 ه در بغداد در نزديكى مدرسهء نظاميه به دست باطنيان با بيش از سى زخم به قتل آمد .\r\nابن اثير 10 / 214 - 213 و ابن خلكان 2 / 190 .\r\n( 3 ) . شهاب الدين اسعد دبير سميرمى وزير بود .\r\n( 4 ) . طغرايى را به سال 515 ه به الحاد متهم كردند و كشتند . درخصوص اين رخدادها ، نيز . نك . به : ابن اثير 10 / 199 و التاريخ الباهر 23 - 22 و ابن جوزى 9 / 217 و سبط ابن جوزى 8 / 1 ، 90 - 89 و بندارى 132 و 133 و 174 و ابن خلكان 2 / 190 - 185 .\r\n( 5 ) . شهربان بغداد ، يرنقش زكوى ، را با خليفه المسترشد باللّه اختلاف افتاد و به سلطان محمود پناه برد و او را از دسيسه‌هاى خليفه برحذر داشت . سلطان محمود هم در 20 ذى الحجهء سال 520 ه با سپاهيانش به بغداد درآمد . خليفه از شهر گريخت و وقتى سلطان او را به بازگشت و آشتى خواند ، او نپذيرفت و تا زمانى كه سلطان امير عماد الدين زنگى را به نزدش فرستاد ، دعوت‌هاى او را به صلح پاسخ نگفت . سلطان تا 4 ربيع الاول سال 521 ه در بغداد ماند و از خليفه اموال بسيار و سلاح و اسبانى گرفت . وى پس از چندى به توصيهء پزشكان ، بغداد را به ترك گفت . نك . به : ابن اثير 10 / 227 - 226 و بندارى 152 جلال الدوله و الدين ابو على حسن بن على بن صدقه ( زاده شده در ربيع الثانى سال 459 ه ) به سال 513 ه وزير خليفه المسترشد بود . پس از چندى او را\r\n","page_name":" 129 ","page_number":133},
  {"content":"\r\n\r\nو يك كه دررسيد ، سلطان محمود به بغداد بود و بيمار و در آستانهء هلاك ، و برآن شد كه به همدان بازگردد . در اين ميان در دلش آمد كه سبب اين بيمارى كه او را آمده ، كارزار با امير المؤمنين مسترشد است ، و بفرمود تا او را در كجاوه‌اى به نزديك وى برند . اين بكردند و لشكريان گردش بگرفتند ، و چون به كاخ خليفه رسيدند ، بفرمود تا بايستند . سپس كس به نزديك امير المؤمنين المسترشد باللّه فرستاد و از او خواست تا از وى درگذرد و در حقش دعا گويد و از او خرسند باشد و گنهش درپوشد . به پاسخ وى ، نامهء مسترشدى بيرون آمد تا او را آگهى دهد كه آن خرسندى و آمرزش كه او مىخواست ، يافته است . سلطان هم خوشدل شد و به همدان رفت و عافيت يافت .\r\nدر همين سال [ پانصد و 
  ] بيست و يك سلطان سنجر به جانب رى حركت كرد و شيرگير ، « 1 » اتابك سلطان طغرل ، را از اتابكى برداشت و اين كار به امير قراسنقر سپرد . « 2 » سرزمين ارّانيه را هم به دو داد و طغرل و مسعود را همراه او كرد . بدينسان ، سلطنت كه پيش از سلطان محمود از آن شاهان عراق بود ، از روزگار او به شاه خراسان ، سلطان معز الدين سنجر ، انتقال يافت « 3 » - چنان كه پيشتر در احوال او آورديم - كه دولت محمود ناتوان شده و اموالش كاستى گرفته بود . شيخ عماد الدين ابو حامد محمد بن محمد اصفهانى مىگويد : « به خطّ عمّم ، عزيز الاسلام ابو حامد ، « 4 » شرحى ديدم كه در آن آمده بود كه در خزانهء سلطانيهء غياثيّهء محمديّه به هنگام درگذشت سلطان محمد هجده‌هزارهزار دينار طلا بوده است ، جدا از زيورها و گوهرها و گونه‌گون جامه‌ها ، اما به روزگار فرزندش سلطان محمود كار بدانجا رسيد كه از پرداخت حقوق باده‌فروشى عاجز آمدند و يكى از صندوق‌هاى خزانه را به دو دادند ، و او نيز آن را در معرض\r\n\r\n\r\n","description":"","footnote":"\r\nبرداشتند و سپس دوباره به كار بازگرداندند . وى در اوايل رجب سال 522 ه درگذشت . نك . به : ابن اثير 10 / 233 - 232 .\r\n( 1 ) . شيرگير اتابك طغرل بود در زمان زندگانى پدر او ، محمد طبر . شيرگير در جمادى الثانى سال 525 ه به همراه فرزندش به قتل آمد . ابن اثير 10 / 239 .\r\n( 2 ) . امير قراسنقر به سال 522 ه اتابك طغرل شد .\r\n( 3 ) . نك . به : بندارى 127 - 126 .\r\n( 4 ) . عموى عماد الدين اصفهانى ، عزيز الدين ابو نصر احمد بن حامد بن محمد بن عبد اللّه بن على بن محمود بن هبة اللّه بن إله اصفهانى مستوفى ( زاده شده در سال 472 ه ) بود . او در مناصب بسيارى نزد اميران سلجوقى خدمت كرد و در اواخر زندگانيش گنجور سلطان محمود بود و او بر وى تهمت اختلاس نهاد و او را در اوايل سال 525 ه به قتل آورد . پيش از آن نجم الدين ايوب ، پدر صلاح الدين ، و برادر وى ، اسد الدين شيركوه ، براى رهايى وى كوشيده و توفيقى نيافته بودند . نك . به : ابن خلكان 1 / 190 - 188 .\r\n","page_name":" 130 ","page_number":134},
  {"content":"\r\n\r\nفروش آورد » . ديگر روز ، سلطان از سابور خادم گنجور مشك خواست و او شكايت كرد كه اندك است و مهلت خواست ، و پس از چندى سى مثقال از آن آورد . سلطان به دو ، كه گنجور پدرش بود ، گفت : « در خزانهء پدرم از اين مشك چه اندازه بود ؟ » او پاسخ داد : « از آن در دژ اصفهان ، در سيمين و زرين‌ظروف ، نزديك به صد و هشتاد رطل بود » . « 1 » سلطان در شگفت آمد و حاضران را مىگفت : « بنگريد كه اين روزگار و آن روزگار را تفاوت از كجا تا به كجاست » .\r\nسلطان محمود زبان عربى را نيك مىدانست ؛ از اشعار و امثال برخى در ياد داشت و از تاريخ و سيره آگه بود . « 2 » در شوال سال پانصد و بيست و پنج جان سپرد و گاه سلطنتش سيزده سال و هشت ماه و چند روز بود . « 3 » فرزندانش اينانند : محمد و ملكشاه و داود ، كه هيچيك سلطنت نيافتند و شاهى بيش نبودند . « 4 »\r\n\r\nسلطنت سلطان ركن الدين طغرل بن محمد طبر بن ملكشاه بن الب ارسلان بن داود بن ميكاييل بن سلجوق\r\nچو برادرش سلطان محمود درگذشت ، وزير درگزينى و سران سپاه همداستان شدند كه رو به راه رى نهند و بدان منزل كنند . سپس كس نزد سلطان سنجر فرستند تا نزد ايشان آيد و هركه را خواهد ولايت دهد . پس از آن رفتند و زمستان را در رى ماندند و پنج ماه بدانجا مقام كردند . « 5 » سلطان سنجر در ماه ربيع الاخر سال پانصد و بيست و شش بيامد . وزير و سپاهيان عراق\r\n\r\n\r\n","description":"","footnote":"\r\n( 1 ) . درخصوص وضع اين خزانه ، نك . به : ابن خلكان 5 / 183 - 182 .\r\n( 2 ) . دراين‌خصوص ، نك . به : ابن خلكان 5 / 183 - 182 و بندارى 156 .\r\n( 3 ) . محمود در 15 شوال سال 525 ه در 27 سالگى جان سپرد و مدّت 12 سال و 9 ماه و 20 روز سلطنت داشت . ابن اثير 10 / 239 .\r\n( 4 ) . اين حقيقت ندارد ؛ همهء آنها مدت اندكى سلطنت يافتند ، و افزون بر اين او دو فرزند ديگر هم داشت :\r\nالب ارسلان و فرخزاد . ابو القاسم وزير و اتابك آقسنقر احمد يلى پس از مرگ سلطان محمود همداستان شدند كه فرزند محمود ، داوود ، را برگمارند . آنان در همهء بلاد جبل و آذربايجان از بهر او خطبه كردند ، و در همدان و ديگر بلاد جبل آشوب پديد شد و پس از چندى فرونشست . وزير هم به رى رفت ، كه سلطان سنجر در آنجا بود ، و در آن شهر پناه يافت . ابن اثير 10 / 239 .\r\n( 5 ) . پس از آنكه براى ملك داوود خطبه شد ، او در ذى القعدهء سال 525 ه از همدان راهى زنجان شد . سپس به او خبر رسيد كه عمويش ، سلطان مسعود ، از گرگان راهى شده و به تبريز رفته و بر آن دست يافته است . ملك\r\n","page_name":" 131 ","page_number":135},
  {"content":"\r\n\r\nبه پذيره‌اش رفتند و در پگاه روز دوم آمدن او سلطان طغرل هم دررسيد . سپاهيان به دو رسيدند و وزير پيشاپيش وى از اسب پياده شد ، اما سلطان اعتنايى ننمود و احترامش نكرد ، كه او همان بود كه اتابكش امير شيرگير و فرزند او امير شرف الدوله عمر را به قتل آورده بود . سلطان سنجر بر تخت جلوس كرد « 1 » و پس از چندى به همدان رخت كشيد و سه روز بدانجا مقام كرد . « 2 »\r\nدر اين ميان خبر رسيد كه ملك مسعود ، برادر سلطان طغرل ، به جستجوى سلطنت برآمده و از امير قراجا ساقى ، اتابك ملك سلجوق شاه خدايگان سرزمين فارس ، يارى خواسته است .\r\nسلطان طغرل كه در رى بود ، اين بدانست و هراسان شد و دانست كه قراجا سوارى است نبرده .\r\nاين خبر به سلطان سنجر رسيد و او سپاهى به نزد سلطان طغرل فرستاد ، كه به نزديك او رفتند و وى را آگهى دادند كه عمّش سلطان سنجر سلطنت عراق و ولايت عهد خويش در خراسان و تمامى ممالكش به دو داده است . او نيز آرام گرفت و خوشدل بر اسب برنشست و به همراه اميران خراسانى به خيمهء خويش بازشد . اتفاق را همان شب به تبى سخت دچار آمد كه بپاييد و او را كه زيباترين مردمان بود ، زردروى كرد .\r\nسلطان سنجر از همدان رهسپار نهاوند شد ، و سلطان طغرل هم در ميان لشكر او بود . در اين‌حال خبر رسيد كه ملك مسعود از دينور به آذربيجان بازشده است ، و سلطان سنجر برفت ؛ بر ميمنهء سپاهش سلطان طغرل و امير قماج ، و بر ميسره‌اش خوارزم شاه آتسز و اميرى چند . اين\r\n\r\n\r\n","description":"","footnote":"\r\nداوود به جانب او رفت و وى را در آنجا در حصار گرفت و تا پايان محرم سال 526 ه در ميانهء آن دو جنگ بود .\r\nپس از چندى آن دو صلح كردند و داوود و سپس مسعود رفتند و هريك از خليفه خطبه به بغداد خواستند .\r\nالمسترشد باللّه پاسخ داد كه داورى در باب خطبه به دست سلطان سنجر است و بس . داوود و گروه او هم به رى بازگشتند . مسعود نيز با عماد الدين زنگى ، خدايگان موصل ، نامه كرد و يارى او خواست و وى هم نويد اين كار داد ، و اين گونه مسعود در پيجويى سلطنت قويدل شد . پس از چندى ملك سلجوق شاه ، برادر مسعود ، را اتابكش ، قراجه ساقى ، خدايگان فارس و خوزستان ، با سپاهى گران به بغداد برد و پيش از مسعود به آنجا رسيد و خليفه او را اكرام كرد . يكچند پس از آن پيك سلطان مسعود بيامد و خطبه خواست و تهديد كرد . سلطان اين را نپذيرفت و مسعود هم سپاهى به اين شهر فرستاد و هم در آنجا سپاهيان خليفه و سلجوق شاه رودررويش ايستادند . با اين همه شكست عماد الدين زنگى ، مسعود را واداشت كه به خليفه از آمدن سلطان سنجر به رى بگويد و به وى صلح عرضه دارد ؛ با اين شرط كه عراق از آن وكيل خليفه باشد و سلطنت از آن مسعود ، و سلجوق شاه ولىعهد وى گردد . آنان در جمادى الاولى انجمن كردند . نك . به : ابن اثير 10 / 241 و بندارى 157 - 156 .\r\n( 1 ) . سنجر تصميم گرفت كه طغرل سلطان عراق باشد . بندارى . 158 - 157 .\r\n( 2 ) . خليفه و سلطان مسعود و سلجوق شاه دانستند كه سنجر رهسپار همدان است ، ولى ترس خليفه از سنجر او را از رويارويى با وى بازداشت . با اين همه خليفه بعدا راهى تريث شد و خطبه به نام سنجر را در عراق قطع كرد و سپس براى آمادگى جهت رودررويى با سنجر به بغداد بازگشت . ابن اثير 10 / 243 - 242 .\r\n","page_name":" 132 ","page_number":136},
  {"content":"\r\n\r\nزمان ، ميسرهء سپاه ملك مسعود بر ميمنهء لشكر سلطان سنجر بتاخت ، اما سلطان طغرل كه به ميمنه بود ، بر آنان شكست آورد و مقدار دو فرسخ درپى ايشان بتاخت . سپس بازگشت و در كنار عمش سلطان سنجر ايستاد . دراين‌حال ميسرهء سپاه سلطان سنجر بر ميمنهء لشكر ملك مسعود تاخت آورد . سلطان سنجر در كنار دلير مماليكش ايستاد « 1 » و قراجا ساقى و ملك مسعود در قلب سپاه ماندند . سلطان سنجر به جانب قراجا راند ، و او نيز سخت بجنگيد تا اينكه خود و همراهش يوسف جلوش اسير شدند ، تاج الدين بن دارست ، وزير ملك مسعود ، هم اسير شد . ملك مسعود نيز بگريخت . « 2 »\r\nسه روز بعد ، سلطان سنجر بر اسب برنشست و بفرمود تا قراجا و يوسف را بياورند ، كه بىهراسى به دل بيامدند و سلطان نيز گردنشان بزد . فرداى آن روز سنجر رخت برداشت و به خراسان رفت ، و پيش از آن بر سلطان طغرل خلعت پوشاند و با او به خلوت رفت و سفارشى چند به دو كرد و به وزير درگزينى نيز سفارش وى نمود و سپس او را بدرود گفت . سلطان طغرل به همدان ، و در جمادى الاخر سال پانصد و بيست و شش بر تخت نشست . اين زمان فرستادگان امير المؤمنين المسترشد باللّه بيامدند با شروطى براى ورود سلطان به بغداد ، كه نپذيرفت و از اين رو هرگز ميانهء او و خليفه خوب نبود . سلطان طغرل پس از قتل قراجا ، امير منكوبرس را والى سرزمين فارس گردانيد و فرزندش الب ارسلان را هم به دو سپرد و به اتابكش موصوف نمود .\r\nبر ملك داود بن محمود ، كه ولىعهد پدر بود و اتابكش اياز نام داشت ، گروهى از خواص پدرش گرد آمدند و در تبريز فراهم شدند . ملك داود به نيروى ايشان شورش آغازيد و به سوى همدان رفت ، و سلطان طغرل هم با سپاهيانش از همدان به جانب او شد . « 3 » چون دو گروه به هم رسيدند ، برخى از اميران سپاه ملك داود گريختند « 4 » و لشكر او پشت بداد و اقسنقر ايشان را دنبال كرد . امير يرنقش « 5 » به اسارت آمد و سربهاى خويش به هفتادهزار دينار بداد ؛ قزوين را هم از او گرفتند و رهايش كردند . صفى الدين مستوفى نيز اسير شد و از او دويست‌هزار دينار گرفتند ، و\r\n\r\n\r\n","description":"","footnote":"\r\n( 1 ) . اينان صدهزار سوار بودند . ابن اثير 10 / 242 .\r\n( 2 ) . اين جنگ در هشتم رجب سال 526 ه در نزديكى عولان در دينور رخ داد . نك . به : ابن اثير 10 / 242 و التاريخ الباهر 45 - 44 و بندارى 159 - 158 و راوندى 201 و ابن عبرى 2 / 365 .\r\n( 3 ) . يورش ملك داوود به عمويش ، سلطان طغرل ، زمانى صورت گرفت كه سلطان سنجر سرگرم سركوبى احمد خان ، خدايگان ماوراء النهر ، بود كه بر وى شوريده بود . ابن اثير 10 / 244 و بندارى 161 - 160 .\r\n( 4 ) . اين نبرد در ده وهان در نزديكى همدان رخ داد .\r\n( 5 ) . نام اين امير يرنقش زكوى بازدار بود . او به روزگار سلطان محمود شهربان بغداد بود . التاريخ الباهر 28 - 27 و بندارى 170 و 176 - 175 و 183 .\r\n","page_name":" 133 ","page_number":137},
  {"content":"\r\n\r\nاين رخداد در رمضان سال پانصد و بيست و شش بود .\r\nبه سال پانصد و بيست و هفت ملك مسعود حركت كرد و با ملك داود و اقسنقر به اذربيجان رفت . سلطان طغرل از پى ايشان به مراغه رسيده بود كه ملك مسعود به بغداد درآمد . « 1 » خليفه كه در آن هنگام دل با سلطان طغرل بد كرده بود ، عقد سلطنت از بهر ملك مسعود بست و كسانى نيز بر اين گواه شدند . سپس او را در دار السلطنه منزل داد و در واپسين آدينه از محرم آن سال از بهرش خطبه خواند و در روز يكشنبه ، پنجم ماه ربيع الاول سال پانصد و بيست و هفت بر او خلعت پوشاند . پس از آن مجلس آراست و ملك مسعود در برابرش آمد و خدمتى تمام كرد و خلعتى چند پوشيد ، و امام المسترشد باللّه او را گفت : « اين نعمت را با سپاس پذيرا باش و در پيدا و نهان خود از خدا پروا پيشه كن » ، آن خلعت‌ها هفت درّاعه بود ، از هر دستى و رنگى و هفتمين سياه ، و تاجى به گوهر و ياقوت آراسته ، و دو دستبند و گردنبندى از زر . نيز خليفه به دست خويش دو شمشير در گردنش آويخت و دو پرچم از بهر او بست . سپس برادرزاده‌اش ، ملك داود ، را به دو سپرد و در پيش رويش سفارش او را به ملك مسعود كرد و به دو گفت : « برخيز و آنچه تو را داده‌ايم ، به جدّ و جهد بگير و سپاسگزار باش » .\r\nملك مسعود ، انوشروان بن خالو را وزارت داد . اين زمان سلطان طغرل در همدان بود و اتابكش قراسنقر با گروهى از اميران سپاه به اذربيجان . ملك مسعود هم به اذربيجان رفت و با او امير اقسنقر به زنجان و عين الدوله به خوارزم و امير بلاق به اردبيل رفتند « 2 » و وى به همراه داود و اقسنقر بر آن سرزمين فرمان راند ؛ بر اردبيل نيز يورش برد و آن را ، كه مردمى توانمند داشت ، در حصار گرفت .\r\nدر اين ميان ، درگزينى به امير اتابك قراسنقر نامه كرد و او را برانگيخت تا غفلت ايشان\r\n\r\n\r\n","description":"","footnote":"\r\n( 1 ) . ملك داوود پس از شكست در برابر سلطان طغرل به بغداد و سايهء خليفه المستظهر باللّه گريخت ، چرا كه ملك مسعود او را دنبال كرده بود .\r\n( 2 ) . خليفه المسترشد باللّه و مسعود و داوود در بغداد بر ضدّ سلطان طغرل بك همداستان شدند . ابن اثير 10 / 245 و التاريخ الباهر 49 و ابن قلانسى 238 .\r\nنخستين كسى كه با طغرل رودررو شد ، داوود بود كه به سپاهيان خليفه پشتگرم بود و در آذربايجان با اقسنقر احمديلى رودررو شد . سپس در ماه ربيع الثانى سال 527 ه سلطان مسعود در آذربايجان بديشان پيوست .\r\nابن قلانسى 238 .\r\nدر بندارى ( 165 ) اينسان است كه چون اقسنقر به همراه سلطان مسعود به آذربايجان رفت ، قراسنقر به زنجان بازگشت و عين الدوله خوارزم شاه و اميران بيشتكين و بلاق در اردبيل در حصار آمدند ، ولى امير حاجب تتار در اروميه بود . نيز نك . به : ابن اثير 10 / 245 .\r\n","page_name":" 134 ","page_number":138},
  {"content":"\r\n\r\nغنيمت شمرد ، و پافشاريش در اين كار چندان بود كه تهمت نافرمانى نيز بر او نهاد . امير قراسنقر كه اين بدانست ، گفت : « بىگمان خداى ما را بدين برزگر آزمون مىكند » . سپس او و اميران همراهش شبانه از اردبيل به‌در آمدند و در همان شب بيست و چند فرسنگ راه پيمودند و سرانجام خسته با لشكر ملك مسعود روبرو شدند . بر در اردبيل در ميان ايشان جنگى رفت كه بدان به هم درآويختند و از يكدگر نابود كردند . امير قراسنقر بگريخت و ملك مسعود گريختگان را تا همدان دنبال كرد و چو سلطان طغرل - كه در تنگنا بود - از همدان به‌در آمد ، بدان شهر داخل شد . سپس عازم نبرد با سلطان طغرل شد كه در اروند پناه گرفته بود . « 1 » سلطان طغرل كه به بيمارى سختى دچار آمده ، حركت نمىتوانست ، با ملك مسعود رودررو شد و چو لشكرش پشت بدادند ، به اصفهان رفت تا از آنجا رهسپار رى شود ، و آن سرانجام يابد كه يافت .\r\nپس از آن ، سلطان طغرل به وزيرش گفت : « نيك مىدانم كه تنها ستم تو در حق بندگان خدا بود كه فرجام كار مرا با اين خوارى همراه ساخت » . وزير پاسخ داد : « سراسيمه مباش ، كه كس به نزديك الموتيان فرستاده و ايشان را فرموده‌ام كه اقسنقر و ديگر دشمنانت را به قتل آورند ، و اكنون بدين كارند . » سلطان گفت : « سپاس خداى را كه فساد عقيدت تو هويدا كرد و به سبب كشتنت بر من گناهى ننوشت » ، و بفرمود تا او را بزنند و به دار آويزند . چون او را بر دار كشيدند ، ريسمان پاره شد و او افتاد و يكى از مملوكان امير شيرگير ، كه در ميان تماشاييان بود ، اين بديد و بر وى جهيد و به شتاب با كارد خويش وى را بكشت . وزير را بىدرنگ پاره‌پاره كردند و اندام‌ها و سر او را در شهرها گرداندند ؛ به هر شهرى اندامى . قتل وى به اصفهان بود . « 2 »\r\nپس از آن خبر رسيد كه باطنيان در مرغزار قرابولين « 3 » به چادر اقسنقر ريخته و او را كشته‌اند ؛ سربازانش نيز گريخته و از ملك مسعود جدا گشته‌اند ، « 4 » و بدينسان گرچه جمعى با مسعود مانده‌اند ، اما مدبّرى او را نمانده است . اين گونه بود كه سلطان طغرل با سه‌هزار سوار رو به راه رى آورد و ملك مسعود هم با شش‌هزار سوار از پى او رفت و با هم روياروى شدند . سلطان\r\n\r\n\r\n","description":"","footnote":"\r\n( 1 ) . همدان را مسعود در شعبان سال 527 ه گرفت . بندارى ( 166 ) مىگويد كه طغرل در كوه اروند كه مشرف بر همدان است ، در ماوشان كه در پاى آن كوه است ، پناه گرفت . نك . به : ياقوت 1 / 164 - 163 و 5 / 48 - 47 .\r\n( 2 ) . درگزينى وزير در رمضان سال 527 ه در « راه » به قتل آمد ( ابن اثير 10 / 246 ) ، و در بندارى ( 169 ) درگزينى در شاپور خواست ، كه شهرى نزديك اصفهان است و با نهاوند 22 فرسنگ فاصله دارد ، كشته مىشود .\r\nياقوت 3 / 167 .\r\n( 3 ) . مرغزار قرابولين ( در بندارى : قراتكين ) در يك منزلى همدان ، از جانب اصفهان ، است . ياقوت 5 / 101 .\r\n( 4 ) . ابن اثير ( 10 / 245 ) مىگويد كه مسعود كس فرستاد تا او را بكشد .\r\n","page_name":" 135 ","page_number":139},
  {"content":"\r\n\r\nطغرل شكست خورد و امير بلاق و امير سنقر ، خدايگان زنجان ، به امير مسعود پناه بردند ، و اين در هشتم ماه رجب سال پانصد و بيست و هفت پديد شد . « 1 » سلطان طغرل تا به طبرستان رفت و نزد اسپهبد منزل كرد ، « 2 » كه اكرامش نمود و از وى پذيرايى كرد و به او و همراهش ، دبيس بن صدقه ، « 3 » هداياى شايانى داد .\r\nزمستان كه رفت ، سپاهيان سلطان طغرل آمدند ، كه اميرانى فرمانفرما ، از عين الدوله خوارزم شاه و ديگران ، در ميان ايشان بودند . امير منكوبرس نيز رسيد ، اتابك فرزندش الب ارسلان و خدايگان سرزمين فارس ، كه سلطان به هنگام قتل قراجا ساقى او را با دوهزار سوار فرستاده و ولايت آن سرزمين داده بود . سلطان به همراه ايشان رهسپار همدان شد . اين زمان ملك مسعود به اذربيجان رخت برداشته بود . « 4 » سلطان طغرل اتابكش قراسنقر را براى نبرد با ملك داود روانهء مراغه كرد ، كه با هم روياروى شدند و ملك داود رو در شكست آورد . « 5 » سلطان طغرل آسوده شد و دنيا يكسره آن او ، اما مرگ مهلتش نداد . اينسان كه مسهلى نوشيد كه او را به قولنج دچار ساخت و توانش گرفت ، و بر روى تخت و در همدان بمرد و در همانجا در خاك شد .\r\nوفاتش در آغازين روزهاى محرم سال پانصد و بيست و هشت ، و مدّت سلطنتش دو سال و يك يا دو ماه بود . فرزندانش اينانند : ارسلان شاه ، كه سلطنت يافت ، و الب ارسلان ، كه بدان دست نيافت . وزيرانش اين كسانند : قوام درگزينى ، كه پيشتر گفتيم كه او را چگونه كشت . درگزينى ، عزيز الاسلام ابو حامد اصفهانى پيش‌گفته را - كه بخشايش خداى بر او باد - به قتل آورد و خود چهل روز پس از قتل او به قتل آمد . درگزينى وزير اموال كسانى را هم بگرفت ، كه ذكرش اين مختصر را مطوّل مىكند . پس از نظام الملك هيچيك از وزيران سلجوقيان به پايهء درگزينى نرسيد ،\r\n\r\n\r\n","description":"","footnote":"\r\n( 1 ) . ابن اثير ( 10 / 246 ) مىگويد كه اين جنگ در محل ذكراور ، در 18 رجب سال 527 ه ، رخ داد . نك . به :\r\nبندارى 170 و ابن قلانسى 238 .\r\n( 2 ) . فرمانرواى طبرستان در اين هنگام اسپهبد علاء الدوله بن شهريار بن قارن ( 1139 - 1117 م ) بود . نك .\r\nبه : بندارى 170 .\r\n( 3 ) . نور الدوله ابو العزدبيس بن سيف الدوله ابو الحسن صدقه ، امير عربى ، فرمانرواى حلّه و از خاندان مزيدى بود . پس از مرگ طغرل به خدمت ملك مسعود درآمد .\r\n( 4 ) . اين زمان اميران بسيارى به طغرل پناه آوردند ( بندارى 170 ) و نيروى نظامى وى چندان افزون شد كه با مسعود در آذربايجان روبرو شد و او را در اواخر رمضان سال 528 ه شكست داد . مسعود به بغداد و خليفه پناه برد و سلجوق شاه و نايب مسعود در اصفهان ، امير بقش سلاحى ، هم از دست طغرل به بغداد گريختند . نك . به :\r\nبندارى 171 - 170 و ابن اثير 11 / 4 .\r\n( 5 ) . نك . به : بندارى 170 .\r\n","page_name":" 136 ","page_number":140},
  {"content":"\r\n\r\nكه مىگويند از انساباد بود - از روستاهاى درگزين « 1 » - و پدرش به روزگار وزارتش برزگر .\r\nسلطان پس از قتل وى شرف الدين على بن رجاء را به وزارت برداشت ، و اين ببود تا جان سپرد .\r\n\r\nسلطنت سلطان غياث الدنيا و الدين ابو الفتح مسعود بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين\r\nمادرش كنيز سلطان محمد طبر بود - كه بخشايش خداى تعالى بر او باد - و نامش نيست اندر جهان ؛ يعنى ، معدومة فى الدنيا . پس از مرگ سلطان محمد ، سلطان محمود او را به زنى به امير منكوبرس داد ؛ همو كه پيشتر گفتيم كه سلطان سنجر او را در آغاز روزگار سلطان محمود ، و آن هنگام كه رهسپار عراق بود ، بكشت .\r\nو امّا سلطان مسعود ؛ پدرش به سال پانصد و پنج او را به امير اسپهسالار مودود ، خدايگان موصل ، سپرد و او تا هنگام قتل مودود در دمشق با او بماند . « 2 » وقتى خبر مرگ مودود به سلطان محمد طبر رسيد ، سلطان مسعود را به امير اقسنقر برسقى سپرد و موصل و جزيره را به اقطاع به دو داد . « 3 » چو سلطان مسعود پس از برادرش طغرل بر تخت نشست ، يرنقش بازدار به غايت به امر و نهيش دست برگشاد . بدين‌حال اتابك قراسنقر ، اتابك سلطان طغرل ، كه به هنگام مرگ وى به اذربيجان بود ، به همدان رفت و خدمت همسر سلطان مسعود ، زبيده خاتون دخت سلطان بركيارق ، نمود كه بر سلطان چيره بود و مقام وى نزد سلطان بلند گردانيد . اين امر بر يرنقش بازدار گران آمد و سركشى آغازيد . گروهى از اميران بزرگ نيز او را همراهى مىكردند ، و همگى همداستان شدند كه پيشنهادهايى بر سلطان مسعود عرضه دارند . سپس به بروجرد رخت\r\n\r\n\r\n","description":"","footnote":"\r\n( 1 ) . انساباد دهى است از ناحيهء روستاى بالا از توابع همدان ، و در ميانهء همدان و زنجان ، و نزديك درگزين .\r\nياقوت 1 / 265 ؛ ياقوت در جايى ديگر ( 2 / 451 ) مىگويد كه مردمان اين اقليم ( روستاى بالا ) همگى از ملحدان مزدكىاند .\r\n( 2 ) . خدايگان موصل ، امير سپهسالار شرف الدين مودود بن التونتكين ، از فرماندهان سلطان محمد طبر بود . مدت‌ها با صليبيان جنگيد و يكى از باطنيان او را در دمشق ، هنگام خروج از مسجد جامع ، در 26 ربيع الثانى سال 507 ه بكشت ( ابن خلّكان 1 / 227 تاريخ 12 ربيع الثانى را براى قتل وى مىآورد ) . نك . به : بندارى 173 و ابن قلانسى 167 و 170 - 169 و بعدى و ابن اثير 10 / 175 - 174 .\r\n( 3 ) . امير برجستهء سلجوقى ، قسيم الدوله سيف الدين ابو سعيد اقسنقر برسقى پس از مرگ مودود فرمانرواى موصل و رحبه شد . ابن خلكان 1 / 228 - 227 .\r\n","page_name":" 137 ","page_number":141},
  {"content":"\r\n\r\nكشيدند ، و سلطان مسعود با امير قراسنقر برجاى بماند . اين زمان خوارزم شاه با سپاهيانش به سلطان پيوست و امير سابق الدين رشيد هم از خراسان رسيد ، و سلطان مسعود با ايشان برفت و با آن گروه رودررو شد . يرنقش گريخت و سلطان چند تن از آن اميران را به اسارت گرفت ، كه به پايمردى قراسنقر از سرزنش ايشان بازايستاد . « 1 »\r\nبدين‌احوال ، يرنقش يكى از آن اميران را به بغداد گريزاند ، و او خليفه را آگه كرد كه سلطان مسعود آهنگ خلع او دارد ، و پياپى در ميان ايشان آتش كين مىافروخت . كار بر اين قرار بود تا اينكه مسترشد در روز يكشنبه ، چهارم ذى الحجّهء سال پانصد و بيست و نه به قتل آمد . « 2 » در همين احوال ، بزرگى به دار الخلافه گذر كرد و چنين سرود :\r\n عليك سلام اللّه من منزل قفر * فقد هجت لى شوقا جديدا و ما تدرى\r\nعهدتك مذشهر جديدا و لم أخل * صروف النّوى تبلى مغانيك فى شهر \r\n« سلام خدا بر تو از اين منزل ويران ؛ بر تو كه ندانى چه تازه‌شوقى در دلم موج مىزند . / ماه گذشته با تو پيمان تازه كردم و ندانستم ، كه دوريت به ماهى سرايت كهنه خواهد كرد . »\r\nحكيم ابو البركات بن ملكا از همراهان مسترشد بود ، كه در بستر مرگ به خداى تعالى ايمان آورد و محمد - صلى اللّه عليه و سلّم - را تصديق كرد و سلطان نيز او را اكرام نمود .\r\n\r\n\r\n","description":"","footnote":"\r\n( 1 ) . در رجب سال 529 ه بسيارى از اميران سلطان مسعود به بغداد نزد خليفه گريختند و او خطبه به نام مسعود را قطع كرد و بر آن شد كه با وى بجنگد . درخصوص اين رخدادها ، نك . به : بندارى 176 - 175 و ابن اثير 11 / 9 .\r\n( 2 ) . نبرد سپاهيان خليفه و سلطان مسعود در دهم رمضان سال 529 ه در دايمرج در نزديكى همدان رخ داد ، كه خليفه در آن شكست خورد و به اسارت درآمد . در شوال ، سلطان مسعود راهى جنگ با ملك داوود ، فرزند برادرش محمود ، شد كه بر وى شوريده بود ، و در دو فرسنگى مراغه منزل كرد .\r\nفرستادگانى براى آشتى دادن سلطان مسعود و خليفه المسترشد باللّه رفتند و آمدند ، و اين كار صورت گرفت . با اين همه زمانى خليفه عزم بازگشت به بغداد نمود كه خبر رسيد كه فرستاده‌اى از جانب سلطان سنجر آمده است . خليفه در رفتن درنگ كرد و كار به امروز و فردا انداخت و مردمان هم براى ديدار با اين فرستاده از شهر بيرون رفتند . اين زمان كه خيمهء خليفه از سپاهيان جدا افتاده بود ، چند باطنى آهنگ او كردند و وى را بيست زخم زدند و كشتند و بينى و دو گوشش بريدند ، و اين در 17 ذى القعدهء سال 529 ه بود . ابن اثير 11 / 11 - 10 ؛ در بندارى ( 179 ) اينسان است كه خليفه به دست باطنيان فرستاده شده از سوى سنجر به قتل آمد . ابن خلكان ( 5 / 201 ) مىگويد : « با وجود نرمخويىاش كس با او برابرى نكرد و با وى برنيامد . او بسيارى از اميران بزرگ ، و از جملهء ايشان قاتلان خليفه المسترشد باللّه و خليفه الراشد را به قتل آورد » . نيز نك . به : ابن قلانسى 249 و التاريخ الباهر 50 - 48 و راوندى 330 و بندارى 178 - 177 و ابن عبرى 2 / 369 - 367 و ابن جوزى 10 / 52 - 41 و سيوطى 435 - 431 .\r\n","page_name":" 138 ","page_number":142},
  {"content":"\r\n\r\nبدينسان يرنقش قارى به خراسان بازشد « 1 » و خبر قتل المسترشد باللّه دررسيد و مردمان بر بنياد پيمان خداوندى با ولىعهدش ، ابو الفضل « 2 » امير المؤمنين الراشد باللّه ، بيعت كردند . اتابك عماد الدين زنگى بن اقسنقر « 3 » هم از موصل به خدمت وى رسيد و شش ماه در بغداد بماند . « 4 » در اين ميان ، سلطان مسعود در همدان بماند تا عراق و اذربيجان آرام گيرند . او امير العرب ، دبيس بن صدقه ، را به قتل آورد « 5 » و سپس چو پاى در عراق استوار كرد ، آهنگ اذربيجان نمود و اقسنقر احمديلى را دو ماه تمام در مراغه در حصار گرفت ، تا اقسنقر با امان سلطان به‌زير آمد و ولايت مراغه و تبريز يافت . سلطان دژ معروف به رويين‌دژ « 6 » - يعنى قلعة النحاس - را هم از او گرفت و والىاى بدان برگماشت و خزانهء آن دژ به وى داد و به همدان بازگشت و آهنگ بغداد كرد .\r\nراشد چو دانست سلطان مسعود به حلوان رسيده است ، از ديدار او سرپيچيد « 7 » و با امير\r\n\r\n\r\n","description":"","footnote":"\r\n( 1 ) . يرنقش قارىخوان فرستادهء سلطان سنجر بود كه دو نامه براى مسعود برد . نامهء نخست ، نهانى و چنين بود : « از چه در اوج جنگ خليفه را نكشتى ؟ » ولى دومى كه علنى بود ، چنان بود كه : « مسعود ، در همان دم كه اين سطرها مىخوانى ، بىدرنگ رو سوى امير المؤمنين كن و پيش رويش زمين ببوس و بخشايش خواه ، و گرنه زود است كه قيامت پديد آيد . پس خليفه را با بزرگداشت تمام به تختش بازگردان و دبيس بن صدقه را به وى بسپار تا خليفه خود كيفرش كند ، كه در همهء اين مسايل تنها گنهكار اوست » .\r\nامير دبيس بن صدقه با خليفه بر سر كين بود ، و از آن بود كه سنجر و مسعود مسؤوليت گرفتارىهاى خليفه را به گردن وى انداختند . با اين همه سلطان با وجود ناخشنودى مسعود ، دبيس را بخشود . نك . به : ابن خلكان 1 / 506 و ابن عبرى 369 - 368 .\r\n( 2 ) . زبدة النصره و ابن اثير : ابو جعفر منصور - م ا .\r\n( 3 ) . عماد الدين زنگى بن قسيم الدوله اقسنقر ( 1147 - 1084 م ) بنيانگذار دولت اتابكان موصل است . او به سال 1127 م نايب عراق شد . به جهت نقش برجسته‌اش در جنگ با صليبيان ، و نقش عمده‌اى كه در حيات سياسى خلافت و دولت سلجوقيان داشت ، نامدار گشت . غلامش او را به هنگام محاصره دژ جعبر در كنارهء فرات ، در ميانهء باس و رقه ( ياقوت 2 / 142 - 141 ) ، در ربيع الثانى سال 541 ه كشت .\r\n( 4 ) . وقتى عماد الدين زنگى فشارهاى سلطان مسعود و روابط خصمانهء او را با خليفه ديد ، كوشيد تا خليفه را به ترك بغداد و رفتن با او به سوريه وادار سازد ، ولى خليفه از اين كار تن زد و زنگى به‌تنهايى بازگشت . بندارى 180 - 179 .\r\n( 5 ) . پس از آنكه در قتل خليفه المسترشد باللّه اتهام را متوجه سلطان مسعود كردند ، او مصمّم به تبرئهء خويش و عتاب دبيس بن صدقه شد . به فرمان او ، در 14 ذى الحجهء سال 529 ه در شهر خوى در آذربايجان قتل دبيس صورت يافت . نك . به : ابن اثير 11 / 12 - 11 و ابن خلكان 8 / 265 و بندارى 179 - 178 و ابن عبرى 2 / 370 - 369 .\r\n( 6 ) . رويين‌دژ ، « قلعه‌اى است در غايت حصانت ، از مراغه بر سه فرسنگ ، در فضايى از زمين . . . و از غايت حصانت قلعه ، گاه باشد كه صاحب آن قلعه از اطاعت صاحب مراغه پا بيرون نهد و سرتابى نمايد » . قزوينى 533 .\r\n( 7 ) . « او چو دانست كه قاتل پدرش مىآيد » . بندارى ( 179 ) . ابن عبرى ( 2 / 271 ) مىنويسد كه سلطان\r\n","page_name":" 139 ","page_number":143},
  {"content":"\r\n\r\nعماد الدين اتابك از بغداد به موصل رفت ، « 1 » و در اين ميان اتابك حرمسرا را تاراج كرد . اين زمان كه آن دو به موصل بودند ، سلطان مسعود به بغداد درآمد و كس به موصل نزد اتابك عماد الدين زنگى فرستاد . خليفه الراشد باللّه از بيم آنكه اتابك زنگى با سلطان بر سر تسليم وى سازش كند ، از موصل به خراسان رفت ، « 2 » و بدين‌حال آهنگ سلطان سنجر داشت ؛ در اين ميان ، امير طغايرك « 3 » و ملك داود كسانى بودند كه مهترى و بىانبازى او را در چشمش مىآراستند و وزيرش ، علاء الدين ابو القاسم بن عبد العزيز قمىّ ، آن بود كه اندرزش مىداد و از اين كارش بازمىداشت .\r\nچو سلطان مسعود رو به راه بغداد نهاد ، اهل حلّ و عقد انجمن كردند و با المقتفى لأمر اللّه امير المؤمنين ابو عبد اللّه محمد بن المستظهر باللّه بيعت نمودند . « 4 » خبر به خليفه الراشد باللّه رسيد كه مردمان با المقتفى لأمر اللّه بيعت كرده‌اند ، و او كه به دامغان بود ، در دههء اول رمضان سال پانصد و سى و يك به سلطان سنجر نامه كرد و سخت از سلطان مسعود به دو شكايت برد و از او خواست تا خود و لشكريانش به ياريش برخيزند . سلطان سنجر هم در بيستم رمضان سال پانصد و سى و يك در پاسخ به دو نامه كرد كه سپاه مسلمانان به كنار جيحون رفته‌اند ، و بار ديگر گروه خداخواهان پيروزند . چو پاسخ سلطان رسيد و خليفه الراشد باللّه دانست كه او خواسته‌اش برنخواهد آورد ، از دامغان به اذربيجان رفت ، و سر آن داشت كه آن ديار فتح كند و كين جويد و\r\n\r\n\r\n","description":"","footnote":"\r\nمسعود نامه‌اى به خليفه الراشد باللّه نبشت و خواست كه 300 هزار دينارى را [ در ابن جوزى ( 10 / 54 ) ، 700 هزار دينار 
  ] كه پدرش ، خليفه المسترشد ، به وى وعده داده بود ، و نيز 300 هزار دينار از جانب راشد در دوران خلافتش ، به وى پرداخت شود . خليفه با درباريان راى زد و اين پاسخ به سلطان داد : « اما آن اموال ؛ آن‌ها براى آن بود كه خليفه سالم به سرايش بازگردانده شود ، و اين نشد ، و من خونخواه اويم . . . و تنها شمشير در ميانهء ماست » .\r\n( 1 ) . خليفه راشد در ذى القعدهء سال 530 ه از بغداد به موصل رفت . نك . به : بندارى 179 و ابن اثير 11 / 16 .\r\n( 2 ) . خليفه الراشد باللّه موصل را در محرم سال 531 ه به ترك گفت . ابن اثير 11 / 18 و بندارى 180 و ابن عبرى 2 / 372 .\r\n( 3 ) . از امير فخر الدين بن عبد الرحمان طغايرك بن ايليارين به‌عنوان فرمانرواى خلخال در سال 517 ه ياد مىشود . در راوندى ( 344 ) اينسان است كه فخر الدين ، حاجب سلطان محمود بوده است .\r\n( 4 ) . در ذى القعدهء سال 530 ه سلطان مسعود به بغداد رسيد و خطبه به نام خليفه الراشد باللّه را در بغداد و ديگر جاىها موقوف كرد . خلافت او يازده ماه و يازده روز بود . ابن اثير 11 / 16 خليفه را مسؤول آشفتگىها و پريشانىهاى خونينى دانستند كه رخ داده بود . پس از آن ، قاضى بغداد ، ابو طاهر بن كرخى ، لقب خليفه را از او گرفت و در 17 ذى القعدهء سال 530 ه به نام خليفهء جديد ، المقتفى لأمر اللّه ، كه عموى راشد بود ، خطبه كردند ( سيوطى 436 و راوندى 332 ) . بنابه گفتهء ابن عبرى ( 2 / 371 ) مسعود به راشد نامه كرد كه وى آنان را نيازمند به او نمىداند و ايشان خليفه‌اى از تبار على برگزيده‌اند ، و وى ( راشد ) بايد كه پناهى برگزيند و به هر جايى كه مىخواهد برود .\r\n","page_name":" 140 ","page_number":144},
  {"content":"\r\n\r\nرهسپار عراق شود . « 1 » سپس به اصفهان رفت و آن شهر بگرفت . در اين ميان ، روزى برنشسته بود و مىرفت و پيشاپيش او گروهى سپاهى مىرفتند كه برخى از آن كسان بر وى جستند و او - كه خدايش بيامرزاد - در رمضان سال پانصد و سى و دو در اصفهان شهيد شد . « 2 »\r\nسلطان مسعود پس از آنكه امير المؤمنين المقتفى لأمر اللّه را ولايت داد و به سال پانصد و سى و يك با او پيمان بيعت بست ، به تاخت به جبل بازگشت ، و هم در اين هنگام بود كه به دو خبر رساندند كه امير اتابك منكوبرس ، خدايگان سرزمين فارس ، سر آن دارد كه بر وى بشورد . سلطان هم اتابك قراسنقر را به اصفهان فرستاد و تاب او به نيروى يرنقش بازدار افزون ساخت . سلطان مسعود قتل وى خوش مىداشت ، و آن‌دو را به جاولى جاندار و سنقر ، خدايگان زنجان « 3 » ، يارى كرد . آنان نيز رفتند و به اصفهان رسيدند و تا بهارگاه بدانجا ماندند . پس از آن بديشان خبر رسيد كه منكوبرس با طوايفى از تركان از فارس حركت كرده است ، و قراسنقر كه دانست سپاهش تاب او ندارند ، از اصفهان به همدان بازشد . منكوبرس بيامد و به شهر درآمد و پس از چندى به سوى همدان رخت برداشت . سلطان مسعود نيز با اميرانى كه در آغاز نامشان برديم به جانب او رفت ، كه به كورشنبه « 4 » با يكدگر روياروى شدند و شكست با سپاه فارس بود و منكوبرس كه از دليرترين مردمان بود ، به اسارت آمد .\r\nچو سپاهيان گريختند ، امير بوزابه كه از بزرگترين ياران منكوبرس بود ، گفت : « اگر جان به در بريم ، هرآينه با غنيمت رفته‌ايم » . او مىپنداشت كه منكوبرس رسته است ، و چو از اسارت وى آگه شد ، سوگند خورد كه بازنگردد ، تا يا كين او جويد يا جان سپارد . او با گروهى از گريختگان بازگشت و در اين هنگام كه سلطان مسعود به خيمه‌ها بازشده و جنگ بار گران برگرفته بود ، به اردوگاه سلطان بتاخت . سلطان مسعود پس از آنكه به تن خويش كارزارى سخت بكرد ، بگريخت امّا بوزابه بيشتر اميران را از خيمه‌هايشان بيرون كشيد و دوازده امير ، از ايشان صدقة بن دبيس امير العرب و امير عفتر جاوانى و امير حاجب ارغان و سنقر خدايگان زنجان و محمد بن\r\n\r\n\r\n","description":"","footnote":"\r\n( 1 ) . وقتى راشد از موصل رفت ، رهسپار آذربايجان شد و به مراغه رسيد . اين زمان امير منكوبرس ، خدايگان فارس ، و نايبش در خوزستان ، امير بوزابه ، و امير عبد الرحمان طغايرك خلخان ، و ملك داوود بن سلطان محمود كه سلطان محمود را مىشناختند و از او بيمناك بودند ، انجمن كردند و در اين انجمن با راشد همداستان شدند كه با هم يكدل باشند و او را به خلافت بازگردانند . ابن اثير 11 / 23 .\r\n( 2 ) . اين مقطع بايد برحسب ترتيب زمانى در شمار رخدادهاى سال 531 ه بيايد .\r\n( 3 ) . درخصوص فرمانرواى زنجان ، سنقر ، نك . به : بندارى 170 و 175 و 183 و 185 .\r\n( 4 ) . كورشنبه جايى است در همدان . ياقوت 4 / 489 ؛ بنابه گفتهء ابن اثير ( 11 / 23 ) و راوندى ( 329 ) اين جنگ در جايى به نام پنج انگشت رخ داد .\r\n","page_name":" 141 ","page_number":145},
  {"content":"\r\n\r\nقراسنقر ، را به چنگ آورد و بكشت ، و اين در اواخر سال پانصد و سى و يك بود . « 1 »\r\nپس از چندى بوزابه به فارس بازگشت و در آنجا جانشين منكوبرس شد . « 2 » هم بدين هنگام سلطان مسعود با برادرش سلجوق ، كه قراجا ساقى همراهش بود ، صلح كرد و سرزمين سكمان بن ارتق و خلاط و توابع آن و منازگرد و ارزن را به اقطاع به دو داد و اتابك معروف به سلاحى « 3 » ، اقطاع‌دار تبريز ، را هم در خدمت او درآورد . به سال پانصد و سى و سه وزير كمال الدين محمد بن على خازن رازى ، « 4 » وزير سلطان مسعود ، ميانهء او و قراسنقر را به هم زد ، اينسان كه به سلطان گفت : « با اين چيرگى كه او راست ، قدرت سلطنت هويدا نيست ، كه دو تيغ در يك نيام نگنجند » ؛ او با سلطان چنين نهاد كه بوزابه را از فارس بخوانند . اين خبر به قراسنقر ، كه در اذربيجان بود رسيد ، كه در خشم شد و با ده‌هزار سوار به همدان رخت كشيد و ملك سلجوق را از خلاط بخواند و وعده كرد كه او را به فارس بازگرداند و بوزابه را از آنجا براند . با او ملك داود بن سلطان محمود بن محمد طبر ، و نيز اتابكش اياز ، كه از بركشيدگان قراسنقر بود ، بشوريدند .\r\nقراسنقر چو به نزديكى همدان رسيد ، دبير خويش به نزديك سلطان مسعود فرستاد - با نامه‌هايى از او و از ملك سلجوق و ملك داود و جماعت اميران - تا به او بگويد كه شورش آنان\r\n\r\n\r\n","description":"","footnote":"\r\n( 1 ) . اين جنگ ، بنابه گفتهء ابن اثير ( 11 / 23 ) ، در سال 532 ه رخ داد . امير منكوبرس را اسير كردند و پيش روى سلطان مسعود در بند كشتند . سپس سپاهيان سلطان مسعود گريختگان را دنبال كردند و هريك به سويى پى غارت رفت . بوزابه و عبد الرحمان طغايرك كه اين‌ها را ديدند و سپاه مسعود را جدا از او يافتند ، بر وى كه با گروه اندكى بود ، حمله بردند . بوزابه هم گروهى از اميران ، از ايشان صدقة بن دبيس ، خدايگان حلّه و فرزند اتابك قراسنقر ، خدايگان آذربايجان ، و ديگران را گرفت و وقتى از قتل منكوبرس آگه شد ، همهء آنان را به قتل آورد . نيز نك . به : بندارى 185 و ابن قلانسى 267 و ابن جوزى 10 / 76 .\r\n( 2 ) . بوزابه نايب خوزستان هم بود . ابن اثير 11 / 23 و بندارى 185 .\r\n( 3 ) . قطب الدين سكمان قطبى بن ابراهيم ، از ياوران سلجوق قطب الدين اسماعيل بن ياقوتى بود كه به رتبهء اميرى رسيد . خلاط ، ملاذگرد و ارزن را به اقطاع داشت . در شوال سال 502 ه به ميافارقين دست يافت . سكمان را بنيانگذار خاندان معروف به شاه ارمن مىدانند . او در سال 504 ه درگذشت .\r\nنويسنده در اينجا ميان اين دولت و دولت ارتق ، كه سكمان بن ارتق بن اقسيس بنياد كرد ، خلط مىكند ، ولى رخدادهاى ياد شده در اينجا به روزگار شاه ارمن ناصر الدين سكمان دوم ( 1183 - 1128 م ) رخ داده است . نك .\r\nبه : بندارى 185 .\r\nامير غزاوغلى سلاحى سپهسالار سلجوق شاه بود . بندارى 185 و 189 - 188 .\r\n( 4 ) . كمال الدين محمد بن على بن حسين رازى مدت هفت ماه وزير سلطان مسعود بود . دلير و دادگر بود و « از عوارض راه‌ها كاست و به شكايت‌ها رسيدگى كرد » و بسيارى چيزهاى نهان شده را كه اختلاس كرده و دزديده بودند ، پيدا كرد . اين بر آنان كه اين كارها كرده بودند ، گران آمد و سلطان « با بىميلى » براى خشنودسازى اميران و متنفّذان او را كشت . ابن اثير 11 / 25 .\r\n","page_name":" 142 ","page_number":146},
  {"content":"\r\n\r\nتنها به سبب بيمى است كه از وزير دارند ، و اگر سلطان او را به قتل آورد ، ايشان بار ديگر سر بر فرمان وى خواهند نهاد . سلطان مسعود كه موجبى براى قتل وزير نمىديد ، او را به حاجب بزرگ تتار سپرد - كه پس از ارغان ، كه به دست بوزابه در جنگ پيش‌گفته به قتل آمد ، حاجب بزرگ شده بود . آن انجمن در شوّال سال پانصد و سى و سه پديد آمد . قراسنقر به همراه ملك سلجوق و ملك داود بن محمود به خدمت سلطان مسعود رسيد و ابو عزّ بروجردى ، دبير قراسنقر ، وزارت يافت . « 1 » پس از آن قراسنقر به همراه آن دو ملك آهنگ سرزمين فارس كرد و با جمعى انبوه به نوبندجان « 2 » رفت . بوزابه كه از آمدن وى خبر يافت ، گريخت و به دژى در ميانهء خوزستان و فارس پناه برد . « 3 » در اين ميان ملك سلجوق به شهر شيراز درآمد و بر تخت شاهى جلوس كرد .\r\nقراسنقر سر آن داشت كه سپاهى با وى همراه كند ، كه سركردهء سپاه ملك سلجوق ، امير سلاحى پيش‌گفته ، بيامد كه اين او خواهد كرد ، كه بىانبازى را خوش مىداشت ، و به قراسنقر گفت كه من تو را بسنده‌ام . قراسنقر اين سخن پسنديد و از او جدا شد و از راه خوزستان به همدان رفت و گروهى از اميران را به سببى با ملك داود از راه ديگرى روانه كرد .\r\nو امّا ملك سلجوق و غزاغلى ؛ آن دو سر در كار خود داشتند و گمان نمىبردند كه دشمنى بر آنان درآيد ، اما بوزابه بر ايشان بتاخت و بيشتر آنان را به قتل آورد و ملك سلجوق را اسير كرد و او را به دژ اسپيددژ برآورد ، و اين پايان روزگار ملك سلجوق بود . « 4 » بوزابه در مملكتش پاى استوار كرد و هيبتش افزون شد و بيمى از شرّش پديد گشت . قراسنقر كه اين خبر يافت ، گريزان به راه خويش رفت و سر آن داشت كه ديگر تدبير مملكتش نكند ، تا اينكه به بروجرد رسيد و\r\n\r\n\r\n","description":"","footnote":"\r\n( 1 ) . در بندارى ( 188 - 187 ) اينسان است كه قراسنقر خود وزير برگمارد . همان‌طور كه ابن اثير مىگويد ( 11 / 25 ) ، كار بر سلطان مسعود سخت شده بود و شهرها را اميران بىخواست او به اقطاع مىگرفتند و شهرى براى او باقى نمانده بود و تنها نام سلطنت داشت .\r\nاما وزير جديد ؛ او ابو العزّ طاهر بن محمد بروجردى بود كه تنها به فرمان قراسنقر كار مىكرد ، و نيرو و مال فراوان يافت ، تا جايى كه خداوند چهارصد روستا شد . بندارى 188 .\r\n( 2 ) . نوبندجان ، شهرى است در فارس ، از شهرستان شاپور كه با ارّجان و شيراز 26 فرسنگ فاصله دارد .\r\nياقوت 5 / 307 .\r\n( 3 ) . اين دژ ، بنا به گفتهء ابن اثير ( 11 / 27 ) و راوندى ( 335 ) ، دژ اسفيدزج است . اين دژ در بندارى ( 188 ) گل و گلاب نام دارد .\r\n( 4 ) . بوزابه بر فارس دست‌يافت و سلجوق شاه را به سال 534 ه اسير كرد . بنا به گفتهء بندارى ( 189 ) كسى در مرگ وى ترديد نداشت . راوندى ( 335 ) مىگويد كه سلجوق شاه در دژ اسفيدزج مرد . نيز نك . به : ابن اثير 11 / 27 .\r\n","page_name":" 143 ","page_number":147},
  {"content":"\r\n\r\nخبر يافت كه شهر جنزه و توابع آن را زلزله‌هاى بسيار در زمين فروبرده است . « 1 »\r\nبه سال [ پانصد و 
  ] سى و چهار ، جاولى جاندار با سپاه خود از سرزمين ارّانيه و اذربيجان بيامد تا به خدمت سلطان مسعود رسد . پيش از آن امير عبّاس ، خدايگان رى ، به خدمت سلطان درآمده بود ، و او از غلامان جوهر مقرّب خادم « 2 » بود كه پيشتر نامش در شمار خاصّان سلطان اعظم سنجر آمد . چنان كه گفتيم ، چو سلطان سنجر رى را از آن خود كرد ، جوهر را در آنجا برگماشت و او نيز مملوكش عباس را اين ولايت داد . چو جوهر به‌دست باطنيان به قتل آمد ، عباس آن شهر را مالك شد و به سپاه مولايش ، و نيز به مماليكش ، كه چهارهزار تن بودند و با ايشان سپاهى گران بود ، نيرو يافت . سپس به كشتار باطنيان پرداخت و كين مولايش گرفت ، تا آنجا كه از سرهاشان مناره‌اى ساخت و مؤذن بر فراز آن اذان گفت ، و چندان از ايشان بكشت كه جز خداى تعالى كس آن را شماره نتواند .\r\nجاولى جاندار به خدمت سلطان مسعود رسيد و خدمت او كرد و نزد وى منزلتى بلند يافت . پيش از اين ، سلطان حجابت را از حاجب تتار گرفته و آن را به امير فخر الدين عبد الرحمان بن طغايرك سپرده بود . امير خاصبك بن بلنكرى هم از خاصان سلطان بود و اينان به همراه\r\n\r\n\r\n","description":"","footnote":"\r\n( 1 ) . در ابن اثير ( 11 / 30 - 29 ) اينسان است : « و در اين سال گنجه و ديگر توابع آذربايجان و ارّان لرزيد و در گنجه از همه‌جا سخت‌تر بود و عمدهء شهر ويران شد و جهانى بىحد از ويرانى پديد گشت . گفته‌اند كه هلاك‌شدگان دويست و سىهزار تن ، و دو پسر قراسنقر ، خدايگان آن سرزمين ، از جملهء ايشان بودند » .\r\nاين زمين‌لرزه در 30 / 9 / 1139 م پديد شد .\r\nابن عبرى ( 2 / 375 ) مىگويد كه « در ماه دوم سال 533 ه در شهر گنجه زمين‌لرزه‌اى سخت رخ داد و 230 هزار انسان به قتل آمدند . شهر يكسره زير زمين رفت و آب‌هاى سياهرنگى از آن بيرون آمد . جان‌به‌دربردگان هم در گورستان با گريه بر نزديكان جان‌سپردهء خود به سر بردند » .\r\nسپاه گرجيان به فرماندهى ديميتر شاه ( 1156 - 1125 م ) با بهره‌گيرى از رخداد زمين‌لرزه بر شهر تاختند . به گفتهء مخيتارغوش ( 12 ) سپاه گرجيان سنگدلانه و وحشيانه بر شهر تاختند و بر جان‌به‌دربردگان يورش آوردند و تيغ در ميانشان زدند يا اينكه ايشان را به بندگى درآوردند و بىتوجه به رخداد بزرگى كه شهر را به ناگاه به دوزخ بدل ساخته و تودهء زر ، و كوه‌هايى از پيكرهاى آدميان به يك توده برآورده بود ، به كندن و درآوردن گنجينه‌هاى زرين و سيمين و بردن آن‌ها با خود پرداختند ، و اينسان با يورش‌هاى خود مردمان را سخت‌تر از خود زمين‌لرزه عذاب دادند . مخيتارغوش ( 12 ) مىگويد كه قراسنقر چون از اين زمين‌لرزه آگه شد ، به ارانيه بازگشت و به بازسازى و باروسازى آن سرزمين پرداخت . باروهاى ويران گنجه از نو برآورد و آن حوالى آرام ساخت . نك . به :\r\nبندارى 190 .\r\nاتابك قراسنقر ، خدايگان آذربايجان و ارانيه ، به سال 535 ه در اردبيل از سل مرد . ابن اثير 11 / 30 و بندارى 190 ؛ اما مخيتارغوش ( 13 ) سال 589 ارمنى ( 1141 - 1140 م ) را سال مرگ او مىآورد .\r\n( 2 ) . مقرب جوهر خادم حبشى از فرماندهان برجستهء سلطان سنجر بود . باطنيان در جامهء زنان نهان شده او را به سال 534 ه كشتند . ابن اثير 11 / 29 و ابن جوزى 10 / 87 و سبط ابن جوزى 8 / 1 ، 175 .\r\n","page_name":" 144 ","page_number":148},
  {"content":"\r\n\r\nجاولى جاندار و عباس در خدمت سلطان بودند .\r\nبه سال پانصد و سى و هشت ملك داود بن سلطان محمود به ناگهان به‌دست باطنيان در تبريز به قتل آمد . « 1 » سلطان مسعود عمّ او بود ؛ دخترش را به زنى به او داده ، تبريز را آن وى نموده و بدانجا بر تختش نشانيده بود . هم بدين سال ، دوستى پايدارى در ميانهء عباس ، خدايگان رى ، و بوزابه خدايگان فارس ، پديد آمد و آن‌دو همداستان شدند كه سلطنت خواهند . ازاين‌رو بوزابه به سلطان مسعود نامه كرد كه من سر آن دارم كه به خدمتت آيم ، و از شيراز با ملك محمد و ملكشاه ، فرزندان سلطان محمود برادر سلطان مسعود ، حركت كرد . عباس هم با سليمان شاه ، برادر سلطان ، از رى به‌درآمد ؛ به‌ظاهر فرمانبردار بودند و در نهان جز آن . بدين‌احوال سلطان به امير جاولى جاندار نامه كرد و او را فراخواند ، اما او را آزرده يافت ، كه سلطان وزير خويش ابو العزّ بروجردى را بىرخصت او در بند آورده بود . سلطان كه اين بدانست ، سواران خويش به بغداد فرستاد و خود با اميران ، حاجب كبير عبد الرحمان بن طغايرك كه با جاولى خويشى سببى داشت ، و خاصبك بن بلنكرى ، رو به راه آورد . « 2 »\r\nدر اين ميان ، بوزابه و عباس به همدان رفتند تا كار خويش پى گيرند ، اما سلطان مسعود را نيافتند و رشتهء خويش پنبه ديدند . اين زمان امير ناصر الدين خطلبا بازدارى بديشان پيوست و همگى به امير جاولى جاندار نامه كردند و او را گفتند : « تو امير و بزرگ مايى و گر به نزدمان آيى ، سركردهء سپاه آن كس خواهى بود كه بر تخت شاهى نشيند ، و ما همگى فرمانبردار تو خواهيم بود » . جاولى در پاسخ بديشان نامه نبشت و آنان را سپاس گفت و فرستادهء ايشان به خوشى بازگرداند . سپس سپاهيان فراهم آورد و اياز ، كه در حيات ملك داود اتابك او بود ، و امير شيرين بن اقسنقر به دو پيوستند . جاولى به شتاب با ايشان به همدان رفت تا با شورشيان بر سلطان مسعود نبرد كند ، اما چو ديد كه زمستان همهء شهرها را فراگرفته و برف راه‌ها را بسته است ، با لشكرش انجمن كرد و كس به نزديك سلطان مسعود به بغداد فرستاد و او را بخواند . سلطان به شتاب\r\n\r\n\r\n","description":"","footnote":"\r\n( 1 ) . ملك داوود را اسماعيليان در محرم سال 538 ه كشتند . ابن قلانسى 277 و بندارى 195 .\r\n( 2 ) . سلطان مسعود وزير خود ، بروجردى ، را دستگير كرد و مرزبان بن عبيد اللّه بن نصر اصفهانى را پس از او وزارت داد و بروجردى را به وى سپرد ، كه اموالش را گرفت و او در بند بمرد . ابن اثير 11 / 39 و بندارى 196 - 195 و راوندى 336 .\r\nسلطان از بيم بوزابه و عباس تصميم گرفته بود كه حمايت جاولى را به‌دست آورد ، ولى قتل وزيرش باعث شد كه جاولى از يارى سلطان تن‌زند . بندارى 199 .\r\nجاولى دخت عبد الرحمان بن طغايرك را به زنى داشت . بندارى 193 .\r\n","page_name":" 145 ","page_number":149},
  {"content":"\r\n\r\nرخت برداشت و از راه دربند قرابلى به مراغه رفت و به جاولى جاندار پيوست .\r\nاميران پيش‌گفته كه با سلطان مسعود به بغداد كوچيده بودند ، چو مرتبت بلند جاولى جاندار ديدند ، بر او رشك بردند و بر قتلش همداستان شدند . از اين اميران يكى حاجب كبير عبد الرحمان بن طغايرك بود كه با او خويشى داشت ، و ديگرى خاصبك بن بلنكرى ، كه جاولى تبريز را از او گرفته و به ارسلان داده بود . آنان نيرنگى به‌كار زدند تا او را به ناگاه بكشند ، اما او به اين امر پى برد و به سلطان مسعود كه در حوالى وى چادر زده بود گفت : « من با تو همراهم ، اما ديگر با تو به يك جا نخواهم شد ، مگر اينكه هريك جداگانه بر اسب خويش سوار باشيم » ؛ و پس از آن جز اينسان به يكجاى فراهم نشدند . افزون بر اين ، جاولى به سلطان گفت : « اگر مىخواهى كه من همچنان در خدمتت باشم ، مرا در جنگ با دشمنانت در پيش روى خويش بدار ، تا خدا كار ايشان به دلخواه تو سازد . » سلطان نيز پيمان پيشين با او گسست و بفرمود تا پيمانى نويسند ، مضمونش آنكه او گشاد و بست امور به جاولى سپرده است ، و اميران را بفرمود تا با وى همراهى كنند .\r\nجاولى كوشيد تا دل سليمان شاه را با برادر همراه كند ، و زنهار نامه‌اى از سوى سلطان مسعود به نزدش فرستاد . سليمان شاه به نزد برادر آمد و عباس را رها كرد ، و از پس او خوارزم شاه و برادرش بيامدند « 1 » و اميران برجسته نيز پى ايشان گرفتند . بوزابه و عباس كه دانستند آنچه از بهرش مىكوشيدند از دست رفته است ، از هم جدا شدند تا بار ديگر بازآيند . سلطان كه اين بدانست ، به جاولى گفت تا در پى ايشان رود ، و چون به شهر سجاس « 2 » رسيدند ، او را گفت : « از پى بوزابه برو ، كه سپاه و شوكت مر اوراست ، و من به دنبال عباس به رى مىروم » . بدينسان جاولى به همدان رفت و سلطان مسعود نيز رهسپار رى شد و در همين احوال برادرش سليمان شاه را بگرفت و او را در دژ سرجهان در بند كرد .\r\nبوزابه به همدان بود و چو آهنگ جاولى دانست ، از آنجا گريخت و خزاين خويش بر جاى نهاد . جاولى نيز خبر گرفتارى سليمان شاه را شنيد و با خود گفت : « چو اين سلطان با برادر خويش كه خلعت‌ها به دو داده است چنين مىكند ، با من كه با او بيگانه‌ام ، چه خواهد كرد ؟ » و كس به نزديك بوزابه فرستاد كه من نه به آهنگ كارزار ، كه به جستجوى دوستى با تو آمده‌ام ؛\r\n\r\n\r\n","description":"","footnote":"\r\n( 1 ) . مراد ، خوارزمشاه علاء الدين بن آتسز و برادرش يوسف ( درگذشته به سال 1156 م ) است . بندارى 201 .\r\n( 2 ) . سجاس شهرى است در ميانهء همدان و ابهر . ياقوت 3 / 189 .\r\n","page_name":" 146 ","page_number":150},
  {"content":"\r\n\r\nآمده‌ام كه هرگونه خواهى با تو بپيوندم . بوزابه نيز كس به نزديك او فرستاد تا بگويد : « گواه اين سخنت كه به جستجوى دوستى با من آمده‌اى ، آن خزانه‌اى است كه من برجاى نهادم و سى « * » بار استر مال در آن است و در سراى اثير ابو عيسى گذارده‌ام . » جاولى هم آن مال به نزد او فرستاد ، و اين زمان بود كه پيمان ميان جاولى و بوزابه و عباس راست شد ؛ بنيادش آنكه بوزابه ملك محمد بن سلطان محمود بن محمد طبر را بياورد ، و بدينسان بيم و نفرت در ميان ايشان و سلطان مسعود پاى استوار كرد . آنان همداستان شدند كه موعدشان جمادى الاولى سال آينده باشد ، كه سال پانصد و چهل و يك بود ، اما سرنوشت بر توافق و تدبير ايشان خنده زد .\r\nسرانجام زمان موعود فرا رسيد ؛ جاولى كه در شهر ميانه بود ، امير تتار را روانه كرد تا از بوزابه وفاى به عهد خواهد . امير حاجب عبد الرحمان بن طغايرك نيز كه دانست تتار به فارس رفته است ، از جانب سلطان مسعود حركت كرد تا تتار را از فارس بازگرداند . جاولى ديرزمانى در ميانه بماند و سپاهيانى بر وى گردآمدند ، اما از بوزابه و عباس خبرى نرسيد و او ناچار شد كه پاى در راه نهد ، و با دوازده‌هزار تن زره‌پوش و سوار آهنگ همدان كرد و در زنجان اردو زد . در آنجا بىآنكه بيمار باشد ، حجامت كرد و سپس بر سر كار خويش بازشد . در همين‌حال خرگوشى پديدار شد و او كمان كشيد و آن را بزد ، اما دردى در رگش آمد ؛ بازويش آماس كرد و خون تا به سينه و گلويش رسيد و از پشت بر زمين افتاد ، و بدينسان در جمادى الاولى سال پانصد و چهل و يك در زنجان درگذشت . « 1 » مظفّر بن سيّدى زنجانى در چكامه‌اى دربارهء وى چنين مىسرايد : « 2 »\r\n عشرون ألف مهنّد قد اصلتت * فلّت مضاربها نكاية مبضع \r\n« تيغهء بيست‌هزار تيغ آبدار آخته را ، كند به چيرگى ، نشترى . »\r\nپيش از او نيز سعد الدوله يرنقش « 3 » و امير قزل امير اخر و كسانى ديگر جان سپرده بودند .\r\nبدينسان آن سپاهيان پراكنده شدند و هركس به‌جاى خويش بازشد .\r\n\r\n\r\n","description":"","footnote":"\r\n( * ) در متن مصحّح دكتر نور الدين سىهزار آمده كه نادرست است ؛ در نسخهء خطى سى آمده است مترجم فارسى .\r\n( 1 ) . مخيتارغوش ( 14 ) مىنويسد كه جاولى رودرروى سلطان مسعود ايستاد و در سال 595 ارمنى ( 1147 - 1146 م ) در نزديكى زنجان كشته شد . نك . به : ابن اثير 11 / 45 - 44 و بندارى 204 - 203 و راوندى 341 و سبط ابن جوزى 8 / 1 ، 189 .\r\n( 2 ) . در سبط ابن جوزى ( 8 / 1 ، 189 ) اين ابيات از حسان بن تميم نصر بن ندى ( درگذشته به سال 560 ه ) است .\r\n( 3 ) . مظفر الدين سعد الدوله يرنقش بازدار ، خدايگان قزوين بود . خريدة القصر و جريدة العصر اصفهانى ، بخش عراق ، پارهء يكم ، ص 214 .\r\n","page_name":" 147 ","page_number":151},
  {"content":"\r\n\r\nهم در آن وقت كه حاجب عبد الرحمان برفت تا امير تتار را از آهنگ امير بوزابه بگرداند ، به او نامه‌اى نبشت و ترغيبش كرد تا ميانهء سلطان مسعود و بوزابه را به صلاح آرد ، و به دو گفت تا به بوزابه بگويد : « اكنون گاه آن است كه تدبير كار مملكت ، تو كنى » . تتار نيز اين به بوزابه بگفت ، و از طريق او به عباس هم نامه شد . در پى آن ، عباس و بوزابه با سپاهيان خويش بيرون آمدند تا با سلطان مسعود انجمن كنند ، و چون اين بكردند ، با وى شروطى نهادند كه سلطان پذيرفت . « 1 » آنان تاج الدين بن دارست فارسى ، « 2 » دبير بوزابه ، را به وزارت سلطان برداشتند و با بوزابه چنين نهادند كه سرزمين‌هاى ارّانيه و ارمينيه و اذربيجان از او ، و آن ولايت‌ها كه جاولى جاندار داشته است ، آن عبد الرحمان بن طغايرك باشد ، و خاصبك بن بلنكرى هم با عبد الرحمان همراه شود ؛ نيز اين سه تن ، عبد الرحمان و بوزابه و عباس ، به نوبت خدمت سلطان كنند .\r\nبدينسان بوزابه به فارس و عبد الرحمان به قلمرو خويش رفت . « 3 » سلطان مسعود هم به همراه عباس به بغداد رخت‌كشيد ، و پيش از آن خاصبك بن بلنكرى را بفرمود تا چنانچه فرصت يابد ، عبد الرحمان را بكشد . امير عبد الرحمان بن طغايرك روزى برنشست و اميران را يكايك به جنگ گرجيان روانه كرد ، چندان‌كه كس به نزدش نماند . خاصبك بن بلنكرى از اين آگه بود ، و با زنگى جاندار چنين نهاده بود كه او را به قتل آورند . نخست جاندار بر سر امير عبد الرحمان زد و آن را شكافت ، و سپس امير را زدن گرفتند تا اينكه به قتل آمد . « 4 »\r\nپس از آن خاصبك ارّانيه را مالك شد و رشتهء ولايات از هم گسيخت ، و به اردبيل لشكر كشيد تا آن را در حصار گيرد ، و امير آق ارسلان را با زينهار از شهر به‌در آورد . اين خبر به بغداد ، كه مسكن سلطان و عباس بود ، رسيد . سلطان ، عباس را به سراى خويش آورد ، به ظاهر تا با او\r\n\r\n\r\n","description":"","footnote":"\r\n( 1 ) . بنابه گفتهء بندارى ( 214 - 213 ) ، امير حاجب بزرگ فخر الدين عبد الرحمان بن طغايرك پس از مرگ جاولى بر آن شد كه بر اقطاعات وى ، ارانيه و ارمينيه ، دست‌يابد ، ولى دانست كه اين با وجود خاصبك بن بلنكرى ممكن نيست ، و براى تحقق آماجش به جانب خدايگان خوزستان و فارس ، بوزابه ، و خدايگان رى ، عباس ، مايل شد .\r\n( 2 ) . تاج الملك بن دارست فارسى شيرازى از خانواده‌اى آشنا با اين مناصب بود . پدرش عضد الدين رئيس ديوان ارض بود و عمويش ، تاج الملك ابو الغنائم بن دارست ، وزير .\r\n( 3 ) . سلطان مسعود ، عبد الرحمان بن طغايرك را به‌عنوان اتابك فرزندش ملكشاه برگمارد و ناحيهء گنجه و ارانيه را به وى داد ( راوندى 341 و بندارى 215 ) . ابن اثير ( 11 / 44 ) مىگويد كه پس از آن سلطان ناتوان شد ، چرا كه قدرت در دست ابن طغايرك انبوه شده و او بوزابه را حاجب و اتابك ملك محمود ، و عباس را نايب اين حاجب كرده بود . نك . به : راوندى 343 - 342 .\r\n( 4 ) . اين در شوال سال 441 ه در نزديكى گنجه رخ داد . ابن اثير 11 / 44 و راوندى 344 و بندارى 217 - 216 ؛ مخيتارغوش ( 14 ) سال 596 ارمنى ( 1148 - 1147 م ) را براى قتل وى مىآورد .\r\n","page_name":" 148 ","page_number":152},
  {"content":"\r\n\r\nراى زند ، اما چو بيامد ، بفرمود تا گردنش بزدند و پيكرش را به دور انداختند ، و اين در پگاه پنج‌شنبه ، و در ذى القعدهء سال پانصد و چهل و يك رخ داد . سپاهيان عبّاس ، كه سركرده‌شان امير اقسنقر فيروزكوهى بود ، برنشستند و با سلطان مسعود به نبرد برخاستند ، اما او عنايتى ننمود و تنها سپاهيانش برنشستند و از سرايش نگاهبانى كردند . پس از چندى سلطان او را بخواند و به‌جاى سرورش ولايت رى داد ، و او نيز سپاس گفت و بازگشت .\r\nسلطان مسعود آن زمستان را در بغداد بماند ، و در پايان زمستان خبر يافت كه بوزابه از فارس حركت كرده ، كين يارانش مىخواهد . سلطان هم به شتاب رو به راه همدان نهاد تا در رفتن بدانجا از بوزابه پيشى گيرد ، و به خاصبك نامه‌ها پراكند تا به نزدش آيد . بوزابه نيز به همراه ملك محمد و ملكشاه ، فرزندان سلطان محمود ، برفت تا به اصفهان رسيد . صدر الدين ابن خجندى شهر را به دو سپرد و او هم آن را در تصرف آورد و آن‌دو ملك را بر تخت نشانيد و نوبت‌هاى كوس پنجگانه را در حق ايشان برقرار كرد . « 1 » پس از آن به آهنگ همدان رخت‌برداشت و رفت تا به مرغزار قراتكين رسيد ، كه در يك منزلى همدان بود ، و اين زمان فرزند عباس ، خدايگان رى ، به دو پيوست . سلطان مسعود كه نزديكى آن‌دو به هم دانست ، با سپاهش به جانب ايشان رفت و كس به نزد خاصبك فرستاد تا به شتاب نزد او آيد ، و گاه برخورد نزديك شده بود كه وى با گروهى گران دررسيد . آنان در آن مرغزار با يكدگر روياروى شدند و بوزابه به تن خويش بر قلب سپاه سلطان بتاخت و بر آن سپاه شكست آورد ، اما چو به ميان ايشان رسيد ، اسبش او را واژگون كرد و او اسير شد . بوزابه را نزد سلطان بردند ، كه سخت با وى درشتى كرد و او هيچ نمىگفت و جزع نمىنمود . سلطان خواست تا بر او مهر آورد و وى را ببخشايد ، كه خاصبك مخالفت كرد و سلطان هم بوزابه را به قتل آورد . « 2 »\r\nسرانجام چو گرد جنگ از ميان برخاست و فرزند عباس را كشته يافتند ، آن‌دو ملك گريختند . پس از آن سلطان مسعود با برادرزاده‌اش ، ملك محمد ، نامه كرد و دخت خويش به زنى به دو داد و شهرستان خوزستان را آن او كرد . خاصبك هم چو كسى نماند كه با وى بر سر رياست نزاع كند ، حاجب تتار را بگرفت و او را در ماه ربيع الاول سال پانصد و چهل و سه به قتل آورد .\r\n\r\n\r\n","description":"","footnote":"\r\n( 1 ) . در اين خصوص ، نك . به : راوندى 348 و بندارى 219 .\r\n( 2 ) . بوزابه در سال 542 ه به قتل آمد و سرش را به بغداد فرستادند . در اين جنگ كه در مرغزار قراتكين رخ داد ، بسيارى از هردوسو به قتل آمدند و اين از بزرگترين جنگ‌هاى غيرعربان با يكديگر بود . نك . به : ابن اثير 11 / 45 .\r\n","page_name":" 149 ","page_number":153},
  {"content":"\r\n\r\nپس از چندى اميرانى چند ، كه ملكشاه بن محمود با ايشان بود و از بهر خلع سلطان مسعود همداستان شده بودند ، به بغداد آمدند . « 1 » بغداديان براى راندن ايشان از شهر بيرون آمدند و آنان نيز نخست گريختند تا بغداديان را بدوانند ؛ « 2 » سپس بر آنان چيره آمدند و پانصد تن از بغداديان را بكشتند . آنگاه از خليفه المقتفى لأمر اللّه به ازاى بازگشت خويش سىهزار دينار طلب كردند ، كه تمامى دبيران خليفه جز يحيى بن هبيرهء صاحب ديوان صواب را هم در اين كار ديدند . ابن هبيره گفت : « اگر به ناچار بايد اين مال تباه ساخت ، راى درست آن است كه آن را به سپاهيانى از تركان آزاد بغداد ، و صنوف گونه‌گون مردم بخشى تا آنان را برانند . اين مال اكنون نزد سلطان مسعود است ، اما اگر آن را بديشان دهند ، پس از چندى بغداد را نهفتگاه خويش خواهند نمود » . خليفه راى او پذيرفت و با آن سپاه به جانب ايشان رفت و بر آنان شكست آورد .\r\nو اين يكى از آراى صائب و انديشه‌هاى نافذ ابن هبيره بود . بدينسان راى خليفه بر آن شد كه او را وزارت دهد ، و به روز چهارشنبه ، چهاردهم ربيع الاول سال پانصد و چهل و سه بر او خلعت وزارت پوشاند . ابو القاسم هبة اللّه بن فضل بغدادى پزشكى دانشور ، و با حيص‌بيص همعصر بود ، و آن‌دو در شمار لشكريان خليفه از شهر بيرون رفته بودند . هبة اللّه بن فضل در اين باره چكامه‌اى سرود كه بخشى از آن چنين است :\r\n فى العسكر المنصور نحن عصابة * مزدولة أخسس بنا من معشر\r\nخذ عقلنا من فعلنا فى ما ترى * من خسّة و رقاعة و تهوّر\r\nتكريت يعجزنا و نحن بجهلنا * نمضى لنأخذ ترمذا من سنجر\r\nالحيص‌بيص مبارز بقناته * و أنا بشعشعتى طبيب العسكر\r\nهذاك لا يخشى لقتل بعوضة * و أنا فلا أرجى لداء مدبر\r\nأجرى بمبضعى الدّماء و سيفه * فى الغمد لم يعرض لظفر الخنصر \r\n« در اين پيروزمند سپاه ، ما گروهى خواريم و چه خوار . / بنگر كه از كردارمان به خردمان راه برى ؛ از پستى و كوته‌بينى و بىپرواييمان . / از تكريتى عاجزيم و به جهل ، رهسپاريم تا ترمذ بگيريم از\r\n\r\n\r\n","description":"","footnote":"\r\n( 1 ) . از جمله اميرانى كه به سبب گرايش سلطان مسعود به خاصبك و طرد خود از سوى سلطان از او آزرده شدند ، اين كسان را نام مىآوريم : برخى اميران آذربايجان ؛ ايلدگز مسعودى ، خدايگان گنجه و ارانيه و قيصر ؛ و از جبال ، البغوش كون‌خر ، و تتار حاجب ، و شهربان واسط ، طرنطاى محمودى ، و الدكين و قرقوب و ابن طغايرك .\r\nاينان با سپاهيانشان رهسپار بغداد شدند و در ربيع الاخر سال 543 ه به آنجا رسيدند ، ولى عامهء بغداديان در همان آغاز راه بر آنان بستند و در حوادث بعدى بسيارى به قتل آمدند . ابن اثير 11 / 50 و بندارى 222 .\r\n( 2 ) . در بندارى ( 222 ) : به صحرا درآمدند .\r\n","page_name":" 150 ","page_number":154},
  {"content":"\r\n\r\nسنجر . / حيص‌بيص با چوبدستى سلحشورانه در نبرد ، و من با اين كبكبه و دبدبه پزشك لشكر . / اين يكى بىبيمى پشه‌اى به قتل آرد و من ، پاى در بند بيمارى گرفتار ، بىزبان . / به نشترم خون‌ها ريزم و او ، تيغش در نيام ، به ناخن انگشت كوچك كسش كار نيست . »\r\nدر شعبان همان سال سلطان اعظم معز الدنيا و الدين ابو الحارث سنجر به رى رفت . او كه كندى و سستى اميرانش در عراق ، و چيرگى خاصبك بن بلنكرى را بر امور سلطان مسعود دانسته بود ، در كلانسالى برخاست و به رى رفت . « 1 » سلطان مسعود كه اين بدانست ، شتابان از همدان برفت تا به بغداد رسد ، كه شرف الدين خادم « 2 » رايش بگردانيد و گفت : « تو تاب عمّت نيارى و راى درست آن است كه نزدش روى و به كردار برادرت خدمتش كنى » . او نيز به رى رفت ولى خاصبك و وزير « 3 » از همراهيش تن زدند . چون او به نزد عمش سلطان معز الدين سنجر رسيد ، سلطان او را سخت اكرام كرد و به دو خلعت داد و با ديدنش گناهان وى يكسره از ياد برد . سلطان مسعود نزد وى به پايمردى خاصبك برآمد ، كه سلطان پذيرفت و سپس او را بدرود گفت و به خراسان بازشد . « 4 » سلطان مسعود هم بازگشت و زمستان را در بغداد بماند ؛ سپس به همدان بازشد و در آنجا بمرد . « 5 »\r\n\r\nمنش سلطان مسعود\r\nخويى خوش داشت . به سخن‌چينى كس تن نمىداد و سخن‌چينان برنمىكشيد ، اما فرومايگان را منزلت مىداد و سخت به سرنوشت تكيه داشت . به سال پانصد و چهل و هفت درگذشت « 6 » و\r\n\r\n\r\n","description":"","footnote":"\r\n( 1 ) . عبارت « در كلانسالى برخاست و به رى رفت » از بندارى ( 224 ) برگرفته شده است . سلطان سنجر اصلا براى قتل خاصبك به رى رفت . راوندى 350 و ابن اثير 11 / 54 .\r\n( 2 ) . شرف الدين موفّق گردبازو از خادمان متنفّذ سلطان مسعود و جانشينان او بود . در 4 جمادى الاولى سال 561 ه جان سپرد . نك . به : بندارى 194 و 224 و 226 و 242 و بعدى .\r\n( 3 ) . اين ، شمس الدين ابو النجيب اصمّ درگزينى وزير است . نك . به : بندارى 245 و راوندى 325 و 346 و 359 و 371 و 379 و 381 .\r\n( 4 ) . درخصوص اين رخدادها ، نك . به : ابن اثير 11 / 54 و بندارى 224 و راوندى 350 و بعدى .\r\n( 5 ) . درخصوص شرح اين رويدادها ، نك . به : فصل بعدى .\r\n( 6 ) . به گفتهء ابن اثير ( 11 / 60 ) سلطان مسعود در يكم رجب سال 547 ه درگذشت . در ابن جوزى ( 10 / 147 ) :\r\nدر هفتم رجب سال 547 .\r\n","page_name":" 151 ","page_number":155},
  {"content":"\r\n\r\nدر همدان ، در مدرسه‌اى كه سازنده‌اش جمال الدين اقبال جاندار خادم بود ، « 1 » در خاك شد . گاه سلطنتش قريب به شانزده سال بود . وزيرانش اينانند : « * » در آغاز شورش وى بر برادرش سلطان طغرل ، قراجا ساقى وزارت او به تاج الدين دارست داد . سپس چون به روزگار برادر به سال پانصد و بيست و هفت به بغداد درآمد ، انوشروان بن خالد را وزارت داد . پس از آن نيز عماد الدين ابو البركات درگزينى را به وزارت برداشت ، كه خويشاوند سببى قوام « 2 » بود و تدبيرى درخور وزارت نداشت . پس از چندى سلطان او را عزل كرد و كمال الدين محمد بن خازن رازى را منصب وزارت داد ، و ابو البركات را به خوشى بازگرداند . اين وزير باتدبيرترين وزير بود و در كنار سلطان بماند ، تا اينكه قراسنقر و ملك داود و ملكشاه بن سلطان محمود در شوال سال پانصد و سى و سه انجمن كردند و خواستند كه او را به قتل آرند .\r\nپس از آن ، سلطان مسعود ، مجد الدين عزّ الملك ابو العزّ بروجردى را وزارت داد ، كه توانگر بود و گويند كه به روزگار وزارتش چهارصد ده از آن او بود . پس از چندى او را به سال [ پانصد و 
  ] سى و نه بر كنار كرد و اموالش بگرفت و وزارت به مؤيد الدين مرزبان بن عبد اللّه اصفهانى داد ، كه باده‌گسار بود و دمى بىباده نمىنشست او را عزّ الملك خفه كرد و كشت . پس از وى سلطان بار ديگر تاج الدين بن دارست وزير را وزارت خويش داد ، كه پيشتر دبير بوزابه خدايگان فارس بود . در پى او ، شمس الدين ابو النجيب اصمّ درگزينى وزارت يافت و هم در اين مقام درگذشت .\r\nپس از مرگ سلطان مسعود - آنسان كه پيشتر گفتيم - اطرافيان او به سلطان اعظم معز الدين سنجر چشم دوختند و در ميان خويش آتش كين برافروختند ؛ هركس نزد سلطان مرتبتى مىجست و بر آن ديگرى رشك مىبرد . چو جنگ با غزان رخ نمود ، غزان را آن توان نبود كه با كس از اميران سلطان نبرد آغازند ، اما رشك آن كسان بر امير مؤيّد بن يرنقش « 3 » ايشان را واداشت كه جانب او در جنگ فروگذارند و رهايش كنند . امير زخم‌هاى بسيار خورد و اندك جانى داشت كه او را از آوردگاه بيرون بردند ، و در ساعت درگذشت . سلطان كه ديد ايشان جانب امير فروگذارده و بيشتر اميران او را در برابر دشمن تنها گذارده‌اند ، دانست كه اگر با غزان نبرد\r\n\r\n\r\n","description":"","footnote":"\r\n( 1 ) . مدرسه‌اى كه جمال الدين اقبال ساخت ، در برزن سربرزه واقع است . راوندى 354 و رشيد الدين 2 / 5 ، 135 و بندارى 227 و ابن خلكان 5 / 202 - 200 .\r\n( * ) عبارت « وزراءه » در متن مصحّح دكتر نور الدين نيامده است - مترجم فارسى .\r\n( 2 ) . قوام الدين درگزينى وزير سلطان سنجر و طغرل و محمود بود .\r\n( 3 ) . مؤيد الدين يرنقش هريوه از وزيران برجستهء سلطان سنجر و از نزديكان او بود .\r\n","page_name":" 152 ","page_number":156},
  {"content":"\r\n\r\nكند ، هم آنان او را تسليم خواهند كرد . ازاين‌رو با غزان نبرد نكرد و آن قوم را رها كرد و به بلخ ، و از بلخ به مرو بازگشت و غزان هم او را تا به مرو دنبال كردند . او به شهر درآمد و روزى چند در آنجا بماند . سپس - چنان كه در آغاز نوشتارمان آورديم - به جانب غزان رفت و از ربيع الاول سال پانصد و چهل و هشت تا ماه رمضان سال پانصد و پنجاه و يك نزد آنان بود . « 1 »\r\nدر اين سال از غفلت ايشان بهره برد و پنهانى از جمع آنان در بلخ بيرون آمد و از جيحون گذر كرد و به دژ ترمذ درآمد ، كه امير عماد الدين احمد بن علاء الدين ابو بكر بن قماج « 2 » در آن مقام داشت . امير آىابه مؤيّد « 3 » هم از نيشابور رهسپار خدمت سلطان شد و چو به ترمذ رسيد ، سلطان او را به صغانيان « 4 » فرستاد و امير قىابه قماجى را با او همراه كرد . اما امير مؤيّد روزى به باده نشست و امير قىابه را بخواند ، و پيش از آن به چند تن از اميران لشكر به قتلش فرمان داد ، و آنان او را درحالى به قتل آوردند كه نزد امير مؤيّد نشسته بود و با او نرد مىباخت . چو اين خبر به امير عماد الدين احمد بن علاء الدين رسيد ، سخت به خشم آمد و به سراى سلطان رفت و برخى خاصّان او پيش رويش بكشت و گروهى از اميران وى و كسان مؤيّد را هم به قتل آورد و درب قلعت ببست . امير مؤيّد به ترمذ بازشد و سپاهيان آسيمه‌سر شدند و آن حال‌ها كه در ميانهء ايشان و سلطان بود ، بگشت . پس از آن بر اين صلح افتاد كه امير عماد الدين احمد راه دهد تا سلطان از آن دژ به‌در رود ، و سلطان برفت و در رمضان سال پانصد و پنجاه و يك رخت به مرو كشيد .\r\nدر اين هنگام ، سپاهيان رو سوى او آوردند و اميران از سرزمين‌هاى دوردست به جانب وى رهسپار شدند .\r\nسلطان سنجر از جمادى الاولى « 5 » سال [ پانصد و 
  ] چهل و هشت تا رمضان سال پانصد و\r\n\r\n\r\n","description":"","footnote":"\r\n( 1 ) . با وجود اسارت سنجر در دست غزان ، آنان با او بسان سلطان رفتار مىكردند ، با اين همه از قدرت حقيقى او سخت كاسته شده بود . درخصوص شكست سنجر ، نك . به : ابن اثير 11 / 67 - 66 و راوندى 271 - 268 .\r\n( 2 ) . امير سپهسالار بزرگ و كبير ، عماد الدين احمد بن علاء الدين ابو بكر بن قماج ، امير خراسان و فرماندهء سپاه سلطان سنجر بود .\r\n( 3 ) . مؤيّد آىآبه غلام سلطان سنجر بود . در ميانهء آشفتگىهاى غزان كار او بالا گرفت و بسيارى از اميران فرمانبردارش شدند ، تا جايى كه توانست نيشابور و توس و نسا و ابيورد و شهرستان و دامغان را تصرف كند . ابن اثير 11 / 79 ؛ او در سال 569 ه كشته شد .\r\n( 4 ) . صغانيان ولايت بزرگى است در ماوراء النهر و مجاور ترمذ . . . و دهى نيز به اين نام هست . ياقوت 3 / 409 - 408 ؛ در اينجا مراد همان ده است كه در درهء رود سورهاندار واقع ، و اين زمان شهر دينا در جمهورى ازبكستان شوروى است .\r\n( 5 ) . نويسنده اندكى پيشتر آغاز اقامت سلطان سنجر را در نزد غزان ماه ربيع الاول سال پانصد و چهل و\r\n","page_name":" 153 ","page_number":157},
  {"content":"\r\n\r\nپنجاه و يك نزد غزان مقام داشت . سلطان معز الدين ابو الحارث سنجر بن ملكشاه بن الب ارسلان بن داود بن ميكاييل بن سلجوق پنج روز مانده از رجب سال چهارصد و هفتاد و نه زاده شد و پس از رهايى از دست غزان به روز دوشنبه چهاردهم ربيع الاول سال پانصد و پنجاه و دو درگذشت و در گنبدى كه از بهر خويش برآورده و آن را سراى آخرت ناميده بود ، در خاك شد .\r\nمدت سلطنتش نزديك به چهل سال و مدّت شاهيش شصت و دو سال بود و هفتاد و دو سال و هشت ماه و ده روز بزيست . هزار و سى رطل گوهر داشت ، كه بسيار بود ، اما نه براى آن كس كه اندوخته‌هاى سلطان غازى ، ابو القاسم محمود بن سبكتكين ، و آل بويه را يكسره بيرون كشيده باشد . چون به اسارت غزان درآمد ، بر او تنگ گرفتند و جيره‌اى در حقش مقرر كردند كه درخور چوپانش نيز نبود . او سوار بر اسب با آنان مىرفت ، پابه‌پاى مراقبان و همراه نگاهبانان ، و سلطانش مىناميدند و در برابرش زمين مىبوسيدند و مىگفتند : ما رعيّت تو هستيم ؛ و به ظاهر بزرگش مىداشتند اما سررشتهء هيچ كارى به دستش نبود .\r\nسلطان سنجر در خرد و دانش و عالم‌دوستى و گشاده‌دستى از برترين سلجوقيان و به همت از بزرگترين شاهان بود . ظهير الدين خازن نقل مىكند كه سلطان در مدّت پنج روز پياپى ، هفتصدهزار دينار طلا و هزار جامهء ابريشمين سرخرنگ ، جداى از اسبان و خلعت‌ها ، به اين و آن بخشيد . سلطان را با دانشمندان داستان‌هاست ؛ از آن‌ها يكى اينكه زمانى در ميان شافعيان و حنفيان فتنه‌اى رفت و هفتاد مرد حنفى به نيشابور به قتل آمدند . لشكرگاه سلطان در آن نزديكى بود . سلطان ، حاجب كبير ، محمود قاشانى ، را بخواند و گفت : نزد محمد بن يحيى « 1 » رو و به او بگو كه سلطان مىگويد : « اين شهر ، آن توست يا آن من ؟ اگر آن من است از آنجا بيرون رو ، و چنانچه آن توست مهيّاى من باش ، و به‌هرحال آن را وانه و بيرون رو » . محمود هم به حلقهء شيخ محمد بن يحيى به جامع نيشابور رفت . شيخ كه نشسته بود و تأمّل مىكرد ، به وى توجهى ننمود و تأمّل خويش قطع نكرد . حاجب نشست و گفت : « السلام عليكم » ، كه او سر برداشت و گفت : « و على عباد اللّه الصالحين » . حاجب پيش روى وى به زانو نشست و گفت : « سلطان به تو سلام مىرساند و مىگويد : از آنچه پيش آمده ، آگاهيم . تو در اين قضيه حاكم باش و هرچه خواهى كن ، كه كس با\r\n\r\n\r\n","description":"","footnote":"\r\nهشت آورده بود . ( مترجم فارسى ) ابن اثير ( 11 / 79 ) اسارت سنجر را در ششم جمادى الاولى سال پانصد و چهل و هشت هجرى مىداند .\r\n( 1 ) . شيخ محيى الدين محمد بن يحيى نيشابورى فقيه نيشابور و شافعى مردى برجسته و مورد احترام همهء دنياى اسلام بود . غزان او را در شوال سال 549 ه در نيشابور كشتند . ابن اثير 11 / 67 .\r\n","page_name":" 154 ","page_number":158},
  {"content":"\r\n\r\nتو نزاع نكند و از حكمت سرنپيچد ، كه ما هرچه يافته‌ايم تنها به بركت تو و گنج دعاى تو بوده است » . سپس نزد سلطان ، كه از گسيل او سخت پشيمان شده و چشم به راه حاجب بود ، بازشد .\r\nسلطان گفت : « به شيخ محمد چه گفتى ؟ » او نيز بىكاستى حال بازگفت . سلطان گفت : « به سرم سوگند بخور كه به‌راستى چنين گفته‌اى » . او هم سوگند خورد ، و سلطان شادمان گشت و گفت :\r\n« نيكامردى كه تويى » ؛ و بر منزلتش بيفزود و ولايت نيشابور به دو داد - خدايش بيامرزاد . پس از سلطان سنجر ، فرمانفرمايى بيچون سلجوقيان بر مملكت ماوراء النهر و بغداد به پايان آمد و خوارزم شاه بر كشورش چيره گشت .\r\n\r\nبه سخن از عراق و رخدادهايش بازمىگرديم :\r\nوقتى سلطان مسعود درگذشت ، فرزند ذكورى نداشت . حكومت نيز به روزگار او با امير خاصبك بن بلنكرى بود كه بر او و بر سرزمين و سپاهش حكم ارادت و دوستى ، نه سركشى و دشمنى ، مىراند . ازاين‌رو پس از درگذشت سلطان ، اميران نزد وى فراهم آمدند و گفتگو كردند كه منصب سلطنت به چه كس دهند ، اما اختلاف آرا پديد آمد . دراين‌حال سلطان محمد و برادرش ملكشاه ، فرزندان سلطان محمود بن محمد طبر بن ملكشاه ، به خوزستان بودند ، كه سلطان مسعود آن را روزى ايشان نموده بود . چو آن‌دو از مرگ سلطان آگه شدند از خوزستان به‌در آمدند ؛ ملك محمد آهنگ همدان كرد و ملكشاه رو به راه اصفهان نهاد . خاصبك بن بلنكرى و امير زنگى جاندار به ملكشاه ، و ديگر اميران به سلطان محمد گرويدند . « 1 »\r\nسلطان محمد شتابان رو به راه همدان نهاد ، كه سپاهيان به تمامى آنجا بودند ، و چو به درب همدان رسيد ، همهء اميران به جز خاصبك بن بلنكرى و امير زنگى جاندار ، خدايگان\r\n\r\n\r\n","description":"","footnote":"\r\n( 1 ) . پس از مرگ سلطان مسعود ، اميران به فرمان ملكشاه درآمدند ، و چونان روزگار سلطان مسعود ، اين زمان هم قدرت به دست خاصبك بن بلنكرى بود . ملكشاه هميشه مست بود و همدم خنياگران و رقاصان ، و اين كار اميران را آزرد . خاصبك كه اين وضع را به زيان خويش مىديد ، ملكشاه را دستگير كرد و كس به نزديك برادر او ، ملك محمد ، فرستاد و او را از خراسان فراخواند تا به سلطنت بگمارد ، ولى اميرانى كه در خدمت محمد بودند - از ايشان ، امير مشيّد الدين بن شاه ملك و كمال ابو شوجهء زنجانى وزير - وى را از خطر ماندن سلطنت به دست خاصبك آگاه كردند و تصميم گرفتند كه پس از رسيدن محمد به سلطنت خاصبك را بكشند . نك . به : ابن اثير 11 / 61 - 60 و ابن جوزى 10 / 147 و راوندى 376 - 373 و بندارى 228 - 227 و رشيد الدين 2 / 5 ، 138 - 136 .\r\n","page_name":" 155 ","page_number":159},
  {"content":"\r\n\r\nاذربيجان ، بيرون رفتند تا به خدمتش رسند ، و آن‌دو اين نكردند . چو سلطان محمد بر در همدان به كوشك جديد پاى استوار كرد و سپاهيان و اميران يكسره به خدمتش آمدند ، خاصبك بن بلنكرى و امير زنگى ناچار شدند كه از سلطان غياث الدين محمد بن محمود بن محمد طبر عهد و پيمانى چند بگيرند و زنهار يابند و به كوشك به خدمتش روند . سلطان با ايشان به احترام رفتار كرد و به تكريم و بزرگداشت مخصوص گردانيد و زينهار داد . امير خاصبك بن بلنكرى را هم اتابكى سپاهيان و سربازان داد ، چنان كه به روزگار سلطان مسعود هم بر اين كار بود .\r\nامير خاصبك هرروز به خدمت سلطان مىآمد و سلطان نيز انعام و اكرام و تجليلى چند نثارش مىنمود . يكچند كار بر اين قرار بود و سلطان محمد ، به‌قدر توان ، گونه‌گون احساس در حقش روا مىداشت و او نيز كين و سركشى نهان مىكرد ، تا اينكه بر سلطان هويدا شد كه او به ملكشاه نامه كرده و از وى خواسته است كه به همدان آيد تا كار به دو سپارد . « 1 » سلطان هم روزى وليمه‌اى ساخت و او را بخواند ، كه با امير زنگى جاندار برفت و بر سلطان درآمد . پيش از آن ، سلطان چند تن از ياران خويش فراهم آورده و فرموده بود تا چو آن‌دو به نزدش رسند ، شمشير در ميانشان نهند . بدينسان چو آنان پيش رويش به خدمت ايستادند ، آن كسان بر ايشان جستند و در برابر سلطان ايشان را كشتند و سر هر دوى آنان را بريدند و از آن سرا بيرون انداختند . اين خبر در ميان سپاهيان پراكنده گشت و ياران آن‌دو گريختند و از ايشان كسانى به قتل آمدند و ستور و سلاح و كالايشان به تاراج رفت . « 2 »\r\nسلطان محمد كه مطلوب پادشاهى يافته بود ، به همدان درآمد ؛ بر زلال چشمهء ولايت دست يافته و جامهء شاهيش پرداخته . برادرش ملكشاه كه اين بدانست ، از اصفهان گريخت و به خوزستان بازشد . « 3 » در اين ميان امير شمس الدين الدگز با تمامى اموال به ارّان كناره جسته و بر آن بود كه داشتهء خويش نگاه دارد ، تا آن زمان كه نورى بر اين نهانىها بتابد و ديدار نهان و پيداى\r\n\r\n\r\n","description":"","footnote":"\r\n( 1 ) . آماج خاصبك دستگيرى محمد و به سلطنت رساندن خود بود . ابن اثير 11 / 61 و التاريخ الباهر 105 و راوندى 372 و ابن عبرى 2 / 392 و رشيد الدين 2 / 5 ، 141 - 140 .\r\n( 2 ) . درخصوص قتل خاصبك و امير زنگى جاندار ، نك . به : ابن اثير 11 / 61 و راوندى 372 و بعدى ؛ بندارى 231 - 230 و ابن جوزى 10 / 154 - 153 و رشيد الدين 2 / 5 ، 143 - 141 .\r\n( 3 ) . ملك شاه ، كه به بند خاصبك گرفتار بود ، توانست به خوزستان بگريزد . او پس از مرگ محمد ادعاى سلطنت كرد و پس از تصرف اصفهان كس به بغداد فرستاد و خواست تا سلطنت او را تصديق نمايند ، ولى ابن هبيرهء وزير به روزگار عموى ملكشاه ، سليمان شاه ، توانست از طريق كنيزى ملكشاه را زهر دهد و به ادعاهاى او بر سلطنت پايان بخشد . اين در ربيع الاول سال 555 ه بود . ابن اثير 11 / 99 - 98 و بندارى 295 .\r\n","page_name":" 156 ","page_number":160},
  {"content":"\r\n\r\nامور آشكارا دست دهد . او كه به نخجوان مقام داشت ، « 1 » به سلطان محمد نامه كرد كه : « من غلام و بنده و فرمانبردار توام ، و ايستاده‌ام كه چه فرمايى و از چه برانيم ؛ اگر مصلحت ديد سلطان آن است كه به خدمت رسم چنين كنم ، و چنانچه بهتر آن مىبيند كه رودرروى دشمنان اسلام مقام نمايم ، همان رود » . سلطان محمد به او ، كه جمعى انبوه و گروهى گران از تركمانان به گردش فراهم آمده بودند ، نبشت كه : « ما را اين زمان به حضورت حاجت نيست ؛ همانجا يار و ياور مسلمانان و باروى آنان باش ، و گزند مشركان از ايشان بگردان » . « 2 » دراين‌حال سلطان به همدان مقام داشت و به اطراف نامه مىكرد ، و آنان نيز يكسره به فرمانش درمىآمدند و زمام خويش به دستش مىدادند و خوار و خاكسار او مىشدند . بدينسان پاى در بلاد استوار كرد و ولايت رى به\r\n\r\n\r\n","description":"","footnote":"\r\n( 1 ) . بنيانگذار دولت اتابكان آذربايجان ، شمس الدين ايلدگز مسعودى ( غلام سلطان مسعود ) فرمانرواى رى و گنجه بود . او به سال 549 ه يكى از دو خدايگان آذربايجان ( همراه با نصرت الدين ارسلان آبه ) شد . بندارى 243 - 242 .\r\nمخيتارغوش ( 17 ) مىگويد كه ايلدگز قاتل خاصبك ، اتابك فرزند سلطان ، بود كه با وى رقابت مىكرد .\r\nغوش اضافه مىكند كه ايلدگز پس از مرگ سلطان مسعود اقدام به گماردن ارسلان شاه ، كه فرزند همسرش بود ، به مقام شاهى نمود و به خود لقب اتابك داد .\r\nسلطان محمد با قتل خاصبك بن بلنكرى تصميم داشت كه به سرعت موقعيت اميران متنفّذ دولت را سست نمايد . ازاين‌رو سر خاصبك را نزد اتابك شمس الدين ايلدگز و فرمانرواى مراغه ، نصرت الدين بن اقسنقر ، فرستاد و بر اين باور بود كه آن‌دو پس از قتل خاصبك با او مخالفت نخواهند كرد . به پاسخ اين كار ، دو خدايگان آذربايجان به وى پيغام دادند كه : « بىگمان خطا كردى و پنداشتى كه به آماج زده‌اى ، ولى كس به تو دل نمىدهد . اطمينانى كه به ما دهى ، با همان سوگندى است كه از بهر او خوردى ، و همانگونه كه با وى خلف وعده كردى ، با ما خلف وعده خواهى كرد . ما را با تو كارى نيست و تو را نيز با ما سخنى » . بندارى 231 .\r\n( 2 ) . خليفه المقتفى لأمر اللّه كوشيد تا از اين دشمنى و نزاع بر سر تخت سلطنت ميان ملكشاه و محمد و سليمان شاه بهره برد . وقتى ملكشاه به اسارت آمد ، محمد تخت را تصرف كرد ، ولى عموى آن‌ها ، سليمان شاه ، كه سلطان سنجر او را ولىعهد خويش كرده بود ، شتابان ادعاى سلطنت كرد و خليفه او را در اين كشاكش يارى نمود ؛ اينسان كه جامه‌هاى گران‌بهايى به وى پيشكش داد و سلطنتش را تأييد نمود و به نامش خطبه كرد و با سپاهيان ياريش داد و حاجبش ، امير مؤيدان ، را فرمانرواى حلّه نمود و ملكشاه را كه رهسپار بغداد بود ، ولىعهد نمود . سليمان شاه هم رهسپار آذربايجان شد و در آنجا اتابك شمس الدين ايلدگز نزد وى رفت و با سپاهيانش به او پيوست . سلطان محمد كس به نزديك خدايگان موصل ، اتابك قطب الدين مودود ، فرستاد تا او را در جنگى كه در جمادى الاولى سال 551 ه درگرفت ، يارى دهد . سليمان شاه و همراهان فاجرش شكست خوردند ، و او در اسارت نايب مودود ، زين الدين على كوچك ، آمد و تا سال 555 ه به دژ موصل تبعيد شد .\r\nايلدگز هم به جانب آذربايجان رفت و كس به نزديك سلطان محمد فرستاد و از او بخشايش خواست .\r\nچنين شد ، و او درخواست كرد كه فرزندش ، نصرت الدين محمد جهان‌پهلوان ، را به كاخ فرستد . نك . به : ابن اثير 11 / 78 - 77 و التاريخ الباهر 109 - 108 و بندارى 233 - 232 و راوندى 383 .\r\n","page_name":" 157 ","page_number":161},
  {"content":"\r\n\r\nاينانج « 1 » داد ، كه هم به روزگار سلطان مسعود بر اين شهر فرمان مىراند ، و در موصل و ديار بكر و خلاط و ديگر بلاد از بهرش خطبه كردند .\r\n\r\nسخن از پيشامدهاى بغداد پس از مرگ سلطان مسعود\r\nسلطان مسعود چون به امام المقتفى لأمر اللّه رسيده بود ، از او عهد و پيمان‌ها گرفته بود كه غلامان ترك نخرد ، و او هم اين پيمان سپرده بود . اما در اين زمان از ياران سلطان در بغداد تباهىها سر مىزد كه المقتفى لأمر اللّه با بيشتر آن‌ها همداستان نبود و بسيار مىشد كه ايشان را نهى مىكرد و سودى نمىداشت ، و منعشان مىنمود و بهرى نمىبرد . جانشين سلطان هم در بغداد مسعود بلالى خادم بود ؛ مردى كم‌خرد و كوته‌انديش ، سست‌دين « * » و بىخير و زيان‌رسان ، كه تكيه بر احوالى داشت اغلب نامشروع « * » و دور از رسوم معهود سياست ، و آماجش از اين كارها آن بود كه امام المقتفى لأمر اللّه را دچار وحشت سازد .\r\nدر اين ميان از ديوان عزيز پياپى به سلطان مسعود نامه‌ها مىرفت در شكايت از او ، كه گاه سلطان او را از كارش بازمىداشت و گاه دست ازو بازمىداشت . بدينسان امام المقتفى لأمر اللّه را در دل وحشت آمد و از كين لبريز گشت ، و پس از مرگ سلطان آماده شد كه بيگانگان از بغداد براند . او بر سر مماليك خويش ، كه برخى رومى و گروهى ارمنى بودند ، اميرانى برگماشت و هر كرانى از عراق به يكى از ايشان وانهاد . « 2 » مسعود بلالى از بغداد گريخت « 3 » و گروهى گرد كرد و آهنگ بغداد نمود ، اما وزير عون الدين يحيى بن هبيره به جانب او شد و بر وى شكست آورد .\r\nپس از چندى مسعود گروهى ديگر فراهم آورد و آهنگ حلّه كرد ، كه ديگربار وزير عون الدين به جانب او رفت و وى را شكست داد . مسعود گريزان تا به لحف رفت و چندى در آنجا بماند . « 4 »\r\n\r\n\r\n","description":"","footnote":"\r\n( 1 ) . خدايگان رى ، اينانج خان ( بك ) ، غلام سلطان مسعود بود . او به سال 564 ه به قتل آمد . ابن اثير 11 / 130 و بندارى 303 .\r\n( * ) در متن مصحّح دكتر نور الدين معادل عربى عبارات ميان دو ستاره از قلم افتاده است - مترجم فارسى .\r\n( 2 ) . درخصوص اين مماليك ، نك . به : بندارى 236 - 235 .\r\n( 3 ) . مسعود بلالى بىدرنگ پس از مرگ سلطان مسعود در رجب سال 547 ه از بغداد گريخت ، و به تكريت رفت . ابن اثير 11 / 60 .\r\n( 4 ) . اين نبرد در ذى القعدهء سال 547 ه رخ داد . سپاهيان خليفه حلّه ، كوفه و واسط را تصرف كردند و تقريبا\r\n","page_name":" 158 ","page_number":162},
  {"content":"\r\n\r\nدر اين هنگام سلطان محمد ، امير سلّار جور بن زهيرى كردى را كه از بزرگ‌اميران سلطانى بود ، « 1 » به يارى او فرستاد . آن‌دو با يكدگر همراه شدند و آهنگ حلّه كردند و سپاهى گران به گرد ايشان برآمد . وزير عون الدين آماده شد تا به جانب آنان رود ، اما چنان رفت كه مسعود بلالى وليمه‌اى ساخت و از كران باخترى حلّه ، كه مسكن او بود ، به كران خاورى حلّه ، كه منزلگاه سلّار بود ، رفت و او را به اين ميهمانى بخواند . سلّار هم با او همراه و سوار بر قايقى شد تا به كران باخترى شهر رود و در آن سور ، كه سور عزاى او شد ، حاضر شود . مسعود بلالى او را كه در قايق نشسته بود ، بگرفت و بند برنهاد و وزنه‌اى به پاهايش بست و او را در فرات افكند ، و او بىدرنگ غرق شد . ياران او در اين هنگام در كنار فرات بودند و او را مىديدند و دفاعى نمىتوانستند كرد . آنان پراكنده شدند « 2 » و مسعود بلالى هم گريخت و به همدان به خدمت سلطان محمد رفت و به وى گفت كه : سلّار با امام المقتفى لأمر اللّه نامه مىكرد و با او همداستان شده بود كه مرا بگيرد و به وى سپارد ، و از آن بود كه من چنين كردم . »\r\nمسعود بلالى پياپى نزد سلطان محمد مىآمد و كار بغداد را در نگاهش خوار مىنمود و مىگفت كه هر زمان او آهنگ بغداديان كند ، هيچيك از ايشان در برابرش پايدارى نخواهند كرد و در اندك زمانى آن شهر را خواهد گرفت . نيز مىگفت كه بغداديان جنگ‌آزموده نيستند و از نيزه‌گذارى و تيغ‌زنى هيچ نمىدانند ؛ هركس كه در برابر من آمد ، با ايشان از سپاه اندك من سخن كرد ، اما اگر هزار سوار از ياران سلطان در عراق حاضر بودند ، خواستهء خويش فراهم مىيافتند .\r\nدر همهء اين احوال ، سلطان محمد سخن او مىشنود ، ولى عنايتى بدان نمىنمود و در پى آن بود كه از طريق وى كارى صورت دهد . او به امام المقتفى لأمر اللّه نامه مىكرد و سوگندهاى سخت مىخورد كه : « من همانند سلاطين پيشين نيستم ؛ بندهء فرمانبردارم و امامت را باور دارم ؛ پاى از دايرهء اوامر بيرون ننهم و گرد نواهى نگردم ؛ اگر خرسند شود ، يقين دانم كه از پذيرفتگان درگاه خداوندىام ، وگر طبع امامانه از من رنجد ، گمان برم كه از رانده‌شدگان بارگاه الهىام » . امّا امام\r\n\r\n\r\n","description":"","footnote":"\r\nهمهء كارمندان سلجوقيان را از سراسر عراق راندند . ابن اثير 11 / 61 و بندارى 235 .\r\nلحف ناحيهء معروفى است از نواحى بغداد . ياقوت 5 / 14 .\r\n( 1 ) . به گفتهء ابن اثير ( 11 / 61 : سلار كرد ) ، سلارجور كردى را نه محمد ، كه ملكشاه به حلّه فرستاد . بندارى 235 .\r\n( 2 ) . درخصوص قتل سلارجور ، نك . به : ابن اثير 11 / 61 و بندارى 235 و ابن جوزى 10 / 148 .\r\n","page_name":" 159 ","page_number":163},
  {"content":"\r\n\r\nمقتفى پاسخ خشنودكننده‌اى نداد و با وى همراهى ننمود . « 1 »\r\nمسعود بلالى كه مىديد كار به درازا مىكشد و حركت سلطان به بغداد به كندى انجام مىپذيرد ، بىرخصت سلطان به تكريت بازشد ، كه مسكن ارسلان شاه بن سلطان طغرل خردسال بود . او را از تكريت به‌در آورد و آهنگ لحف كرد كه البقش ، از اميران سلطان مسعود ، با سپاهى خروشان بدانجا بود . او به همراه ارسلان شاه بن سلطان طغرل در آنجا بماند و ديگر تركمانان نيز گرد ايشان برآمدند و به‌صورت سپاهيانى درآمدند كه گردشان رخسار آسمان مىپوشاند . اين خبر به المقتفى لأمر اللّه رسيد . پيش از آن سپاهى گران از ياران او ، و نيز تمامى كردان جاوانى ، گرد آمده و سركرده‌شان مهلهل ، اقطاع‌دار حلّه و مضافات آن ، و امير قويدان ، از اميران برجستهء سلطانى ، بودند . سپاهيانى نيز از واسط و بصره و عراق آمده بودند كه سركرده‌شان امير منكوبرس مسترشدى ، اقطاع‌دار بصره و توابع آن ، و قتلغ‌برس ، خدايگان واسط و توابع آن ، و امير بدر بن مظفّر بن حمّاد ، خدايگان غرّاف و بطايح ، بودند . سپاهى به بغداد گرد آمده بود كه همانندش هيچگاه فراهم نشده بود . امام المقتفى لأمر اللّه به تن خويش از بغداد بيرون آمد و در رادروز « 2 » اردو زد . البقش و مسعود بلالى هم به همراه ملك ارسلان شاه بن سلطان طغرل ، و ديگر تركمانان كه نزديك به سىهزار جنگجو بودند ، پيش آمدند و با يكديگر وعدهء جنگ گذاردند و بامدادان حركت كردند . اين زمان امير المؤمنين المقتفى لأمر اللّه نيز لشكر آراسته بود . او قويدان و ابن سلمهء قمىّ و بدر بن حمّاد ، خدايگان غرّاف ، و گروهى ديگر را در ميمنهء سپاه ، و امير قتلغ برس ، خدايگان واسط ، را كه از بندگان آن دولت بود ، در ميسره جاى داد ؛ خود نيز با غلامان و\r\n\r\n\r\n","description":"","footnote":"\r\n( 1 ) . خليفه المقتفى لأمر اللّه از تأييد سلطنت محمد سر باززد و او را متهم كرد كه در قتل خاصبك بن بلنكرى دخيل بوده است . اين زمان ، اميرانى كه در عراق اقطاع داشتند ، به‌رغم محمد تصميم گرفتند كه اقدام به حمله بر بغداد كنند .\r\nسپاهى گران به تكريت رسيد و در آنجا ملكشاه بن سلجوق شاه و ارسلان شاه بن طغرل بن محمد طبر را در تبعيد ديد . اين اميران از تكريت از مسعود بلالى خواستار تسليم ارسلان شاه شدند ، و او را سركردهء سپاهيانشان كردند . نك . به : ابن اثير 11 / 72 - 71 و بندارى 237 - 236 و راوندى 407 - 406 .\r\n( 2 ) . در بندارى ( 237 ) اين مكان بجمزا نام دارد . در ابن اثير ( 11 / 73 ) : بكمزا . در ياقوت ، بجمزا « دهى است در راه خراسان ، كه در آنجا جنگى ميان المقتفى لأمر اللّه و كون خر و مسعود بلالى ، ياران سلطان محمد بن محمود ، به سال 549 ه درگرفت » . ( 1 / 340 ) .\r\nبكمزه ، دهى است كه با يعقوبا نزديك به دو فرسنگ فاصله دارد و در ميان آن و بعيقبه جنگ پرآوازه‌اى در ميان المقتفى لأمر اللّه و البقش كون خر ، يكى از اميران سلطان ارسلان شاه بن طغرل بن محمد بن ملكشاه ، رخ داد و البقش و ارسلان شاه و گروهشان شكست خوردند و سپاهيان مقتفى لشكرگاه آنان را به غنيمت بردند و مقتفى پيروزمندانه به سال 549 ه به بغداد بازگشت ( 1 / 475 ) .\r\n","page_name":" 160 ","page_number":164},
  {"content":"\r\n\r\nيارانش در قلب سپاه ايستاد . منكوبرس مسترشدى ، خدايگان بصره ، هم همراه او در قلب سپاه بود . او به هنگام قتل مسترشد در شام بمانده و در آنجا نامى بلند يافته بود ، كه چون با سپاهى يا سريّه‌اى مىرفت ، جنگاورى و توانمندى او چنان بود كه هيچكس از فرنگيان با او رودررو نمىشد . وى دخت خدايگان دمشق ، امير معين الدين ، « 1 » را به زنى گرفت .\r\nامام المقتفى لأمر اللّه كه عراق را خاصّ خويش ديد ، منكوبرس را از دمشق بخواند و ولايت بصره داد . او كه از لشكرآرايى و مقدمات نبرد آگه بود ، همراه امام و نيز وزير عون الدين بن هبيره در قلب سپاه ايستاد و چون دو گروه به هم درآويختند ، در ميانه بود و صف‌هاى سپاهيان مىآراست و آنان را به پايدارى ره مىنمود ، تا آن هنگام كه بديشان اذن حمله رسد . در اين ميان ميسرهء البقش ، كه مسعود بلالى در آن بود ، بر ميمنهء سپاه المقتفى لأمر اللّه بتاخت و آنان را براند و مهلهل كه به ميمنه بود بگريخت و تا بغداد برفت . پس از آن ميمنهء امام مقتفى بر ميسرهء سپاه البقش بتاخت و اميران تركمان را كه به ميسره بودند ، از پيش روى خويش سترد و به قتل آورد و اسير كرد . اين زمان ، منكوبرس در كنار امام المقتفى لأمر اللّه بود و لگام استرش رها نمىكرد .\r\nسپس قلب سپاه البقش بر قلب لشكر امير المؤمنين المقتفى لأمر اللّه بتاخت ، اما برخى از ايشان كناره گرفتند و در كنار امام مقتفى ايستادند . آنان كه در قلب سپاه البقش بودند ، چو اين بديدند پراكنده شدند و بر سر آن گنجينهء آباد رفتند و آن را تاراج كردند . بدينسان قلب سپاه البقش تهى ماند و امير منكوبرس و وزير عون الدين يحيى بن هبيره بر آن تاختند ، كه البقش در برابر ايشان نايستاد و بگريخت . سپاهيان او را دنبال كردند و تا آن هنگام كه بيشتر ايشان به قتل آمدند و اسير شدند ، از ايشان كشتند و اسير كردند . آن دسته از ياران البقش نيز كه هنوز در آن گنجينه بودند ، غنايم خويش وانهادند و تن رهانيدند ، كه برخى جان به‌در بردند و پاره‌اى جان سپردند ، و سپاه امير المؤمنين گونه‌گون غنايم بىحد و شمار ديگر نيز به‌دست آورد .\r\nمقتفى به بغداد باز شد ؛ توانمند و كامياب و پيروز و شادمان ، و عراق از فساد بىسود مسعود بلالى و تركمانان برست ، و اين به سال پانصد و پنجاه بود . « 2 » پس از شكست البقش ، ملك\r\n\r\n\r\n","description":"","footnote":"\r\n( 1 ) . امير سپهسالار معين الدين انر ( قادر ) بن عبد اللّه ، غلام اتابك طغتكين ، خدايگان دمشق ، بود و در جنگ با صليبيان فرماندهى سپاه را بر عهده داشت . در 23 ربيع الثانى سال 544 ه درگذشت . ابن اثير 11 / 55 و التاريخ الباهر 59 - 58 و 90 - 88 و 131 و ابن قلانسى 306 و سبط ابن جوزى 8 / 1 ، 203 - 202 .\r\n( 2 ) . اين نبرد در رجب - شعبان سال 549 ه رخ داد و 18 روز طول كشيد . ابن اثير 11 / 74 ؛ درخصوص شرح آن ، نك . به : راوندى 408 و بندارى 239 - 237 و ابن جوزى 10 / 156 .\r\n","page_name":" 161 ","page_number":165},
  {"content":"\r\n\r\nارسلان شاه بن سلطان طغرل بن محمد طبر بن ملكشاه بن الب ارسلان بن داود بن ميكاييل بن سلجوق را به نزديك امير شمس الدين الدگز به اذربيجان بردند ، « 1 » كه مادر ملك ارسلان شاه همسر امير شمس الدين الدگز بود و امير از او دو فرزند داشت : يكى محمد امير نصرت الدين اتابك پهلوان ، و ديگرى عثمان مظفر الدين قزل ارسلان ، و دخت او نزد خدايگان مراغه بود . « 2 » بدينسان ملك ارسلان شاه نزد امير شمس الدين الدگز بماند .\r\nبه سال پانصد و پنجاه و دو سلطان محمد آهنگ بغداد كرد « 3 » و سپاهيان عراق و اذربيجان با او همراه شدند ، مگر امير شمس الدين الدگز كه در اذربيجان در كار جنگ با گرجيان بود و امير اينانج ، كه از بيم غزان در رى ماند . آنان به گرگان رسيده بودند كه امام المقتفى لأمر اللّه تدارك حصار ديد و هرچه توشه و علوفه و گاو و گوسپند براى اقامت خود و سپاهيانش در شهر لازم بود ، به بغداد برد . اموالى نيز بخشيد و از همه‌جا سپاهيانى بر وى گرد آمدند و لشكرى فراهم آمد كه كس در بغداد مانند آن به ياد نداشت . سلطان محمد به بغداد رسيد و بر كنار دروازهء شمّاسيّه منزل كرد . چندى بماند اما فرمان جنگ نداد و به امام المقتفى لأمر اللّه نامه كرد كه او بندهء فرمانبردار است و از آمدن به بغداد آماجى جز اين ندارد كه در حالى بازگردد كه شاهان اطراف يقين كرده باشند كه امير المؤمنين از او خرسند است ، و چنان شود كه امير المؤمنين با نشانه‌اى از خرسندى خويش ياريش دهد ؛ اينسان كه نامش پس از نام امير المؤمنين بر منابر برند ؛ او نيز از بغداد بازمىگردد ؛ نه والىاى از سوى وى در آنجا خواهد بود و نه خدايگانى كه به دو اشارت رود .\r\n\r\n\r\n","description":"","footnote":"\r\nدر بندارى ( 240 - 239 ) اينسان است كه وقتى آن اميران نزد سلطان محمد بن محمود بازشدند ، « او آنان را سرزنش كرد و تحقير نمود كه از چه آن ملك از دست بدادند ، و گفت : آبروى خود برديد و خويشتن هلاك كرديد و تركمانان نابود نموديد و خانواده و زنانشان در معرض اسارت آورديد . ملك ارسلان را به‌در آورديد و از نگاهداشتش غفلت نموديد ، و او اينك نزد ايلدگز است و خواهيد ديد كه كار وى به كجا مىكشد ، و به يقين از او شرى به من مىرسد . بىگمان خليفه هم دشمن شده است و ديگر بعد از اين كار ما با او راست نخواهد شد و توبه نمىپذيرد و آنسان كه بايد خوشدل نمىشود » ؛ و همان شد كه او پنداشته بود ، كه خليفه پس از آن گناه سلجوقيان نبخشود و از سوى ايشان دل‌آسوده نگشت .\r\n( 1 ) . امير البقش كون خر در رمضان سال 549 ه مرد . ابن اثير 11 / 74 و ابن جوزى 10 / 159 - 158 .\r\n( 2 ) . مادر امير ارسلان شاه ، مؤمنه خاتون ، همسر سلطان طغرل دوم بود . مسعود پس از مرگ سلطان طغرل دوم او را به زنى به اتابك شمس الدين ايلدگز داد . دخت آن‌دو ، جلاليه ، همسر فرمانرواى مراغه ، نصرت الدين ارسلان آبه فرزند اقسنقر احمديلى ، بود .\r\n( 3 ) . در ابن اثير محاصرهء بغداد به‌دست سلطان محمد در ذى الحجهء سال 551 ه آغاز مىشود و در بندارى ( 246 ) در ذى القعدهء سال 551 ه .\r\n","page_name":" 162 ","page_number":166},
  {"content":"\r\n\r\nبدينسان سلطان مىكوشيد تا كار بىكارزار هموار شود ، اما پاسخ خرسندكننده‌اى به نامه‌هاى او نمىدادند و به هيچ‌روى به وى اعتماد نمىكردند ، جز اينكه به دو گفتند : « تو به همدان بازمىگردى و در آنجا مىمانى تا تدبير كار تو كنيم » . « 1 » در اين ميان هرروز اميرى از بغداد مىآمد و در برابر سپاه سلطان مىايستاد و دو گروه بر سر هم مىتاختند . مدّت دو ماه بر هم يورش مىآوردند و برخى روزها گروهى كشته مىشدند و جمعى زخم برمىداشتند . سلطان نيز با اميران خويش در باب نبرد راى استوار مىكرد ، اما از جنگ چيزى به‌دست نمىآمد . هم بدين‌احوال ، سلطان به امير زين الدين على كوچك ، خدايگان سپاه موصل ، نامه كرد و او را به خدمت خويش خواند ، كه پذيرفت و با سپاهى گران و لشكرى تازان ، از گزيدهء تركان و كردان ، و علوفهء بسيار و ساز و برگ فراوان به كران باخترى دجله در مقابل بغداد رفت .\r\nدر اين ميان ، وزير عون الدين يحيى بن هبيره در نهان با اميران سلطانى نامه مىكرد و پيشكش‌ها و هدايا و اموالى چند به نزدشان مىفرستاد و به آنان چنين مىفهماند كه اين به‌جاى علوفه‌اى است كه بايد به نزدشان فرستد ، كه فرستادن علوفه دشوار است و اين مقدار جاى آن را مىگيرد . نيز بديشان اشارت مىنمود كه :\r\nاندرز دادن امير المؤمنين در دين اسلام از واجبات هر مسلمانى است و فرمانبردارى از او در نصّ قرآن همراه آن ، و دشمنى با وى به خشم و كيفر خداى تعالى مىانجامد .\r\nاكنون حق هويداست و با نام ، و پيروى از آن واجب ، و باطل رفتنى است و رانده ، و دورى از آن بايسته . شما ياوران و اميران سلطانيد و به نصيحت خالصانهء او سزاوارتر ، كه نيك مىبينيد كه شتابان پيشگام شورش بر امير المؤمنين شده ، بر ستيزه و سركشى و دشمنى با او در بغداد ، كه دار الخلافه است و جايگاه پيشوايانى پاك از خاندان رسول خدا صلى اللّه عليه و سلّم ، پاى مىفشارد ، و اين در زمانى است كه سرزمينى بزرگ دارد و غلامانى بسيار و اموالى فراوان . اگر شما با او سخنى بگوييد كه اين‌بار به بازگشت او از بغداد بينجامد ، تا آن زمان كه امير المؤمنين به نيكخواهى وى يقين كند و او به آماج خويش رسد و خواسته‌اش رواگردد ، نزد امير المؤمنين برترين جايگه و نزديك پاك خداى پايگهى تمام خواهيد يافت . افزون بر اين ، امير المؤمنين پيوسته شما را به احسان خويش بنوازد و از دور و نزديك به لطف و نعمتش يارى دهد . اما\r\n\r\n\r\n","description":"","footnote":"\r\n( 1 ) . سبب جنگ ميان سلطان و خليفه سرپيچى خليفه از خواستهء سلطان ، مبنى بر خطبه‌كردن به نام وى در بغداد و عراق ، بود . ابن اثير 11 / 80 و ابن جوزى 10 / 168 .\r\n","page_name":" 163 ","page_number":167},
  {"content":"\r\n\r\nاگر اين مرد به خواستهء خود رسد و بر بغداد و عراق دست يابد ، امير المؤمنين را ديگر به رايزنى با شما و ياوريتان نيازى نخواهد بود و از شما بىنياز خواهد گشت . ديگر او به چشم بىنيازى در شما بنگرد و شما جامهء پشيمانى بر تن دريد و صلات و خيرات هميشگى امير المؤمنين را از دست بدهيد ، و خداوند نيز به خوارى و بلايى فراگير گرفتارتان سازد .\r\nاين سخنان ، با آن صلات و هدايا كه پياپى و در نهان از بهرشان فرستاده مىشد ، در اميران تأثير كرد . از آن پس هرگاه سلطان به كارى دست مىبرد كه مىدانستند او را به مرادش راهبر است ، از راه‌هاى گوناگون ، كه به ظاهر نيكخواهانه بود و در نهان كين‌ورزانه ، از آن كار بازش مىداشتند . اما پس از آنكه امير زين الدين على كوچك به بغداد آمد و در كران باخترى دجله منزل كرد ، سلطان از رود گذشت و با گروهى از خاصّانش نزد وى رفت . آنان از دو سو به جنگ با بغداد دست بردند و هر روز تا غروب آفتاب در اين كار بودند ، و در همهء اين احوال سپاهيان امير المؤمنين را خداوند نگاهبان بود و در پناه مىگرفت . در اين ميان اميران حلّه ، از طايفهء بنى اسد ، گروهى گران از فرومايگان و تبهكاران گرد آوردند و با ساز و برگ فراوان و بيش از پانصد كشتى آهنگ سلطان كردند و رهسپار بغداد شدند . سركردهء ايشان امير على بن دبيس بود كه يكى از عموزادگان خويش ، نامش حسن مطرب ، را به همراه داشت . منجّمى نيز با آنان بود ، و روزى در باب جنگ گفتگو مىكردند و در كيفيت كارزار و نبرد با يكديگر راى مىزدند كه منجم به امير حسن مطرب گفت : « در اخترت چنان مىبينم كه هرگاه فردا نبرد آغازى ، بىگمان به بغداد درآيى . اگر آهنگ جنگ دارى و ميل كارزار و نبرد ، بايد كه فردا چنين كنى . »\r\nامير حسن هم شبانه مردان خويش آماده كرد و به بسيج دليرانش پرداخت . بامدادان گروهى پرشمار از ياران برجسته و معتبر سلطان برخاستند و با ساز و برگ فراوان به كشتىها نشستند . هم در آن شب به بغداد خبر رسيد كه گروهى اينسان آماده شده‌اند و به جدّ و جهد در كار جنگ و دشمنىاند . آن شب وزير عون الدين يحيى بن هبيره تا طلوع آفتاب در ساحل دجله پيوسته در كار ساماندهى كشتىها بود و آن‌ها را با افراد و جنگيان و آتشبازان و كمانداران و منجنيق‌هاى كوچكى كه در آن‌ها نهاد ، پر كرد . بغداديان كه ديدند كشتىهاى دشمن هركه را آهنگ گذر دارد مىرانند ، كشتى به آب راندند . دو گروه در دجله به هم رسيدند و با كشتى بر يكدگر تاخت آوردند ، و از طلوع تا غروب آفتاب كارزار فروزان بود و آتش جنگ و نبرد زبانه مىكشيد . با آمدن كشتىها جنگ در دجله به قتل بسيارى از مردم حلّه و سپاهيان سلطان انجاميد . حسن\r\n\r\n","description":"","footnote":"","page_name":" 164 ","page_number":168},
  {"content":"\r\n\r\nحسن مطرب هم اسير شد و گروهى از ياران برجستهء او نيز ، كه همراه وى كارزارى سخت بكردند ، گرفتار آمدند . آن قوم كه پيشتر كشتىهاى خود از دست داده بودند ، پراكنده شدند و خويشتن در دجله افكندند تا جان به‌در برند ، كه برخى برستند و گروهى غرق شدند . امير حسن مطرب را نزد وزير عون الدين آوردند ، و چو امير المؤمنين المقتفى لأمر اللّه از حال وى آگه شد ، بفرمود تا وى را بر دكل كشتىاى روبروى سپاه سلطان بر دار كشند . او را بر دار كشيدند و پيش از آن مثله كردند و جنگ ديرزمانى قطع شد .\r\nامير بدر الدين مظفّر بن حمّاد بن ابو الجبر ، خدايگان غرّاف و توابع بطيحه ، پيمان سپرده بود كه سالانه شمارى سپاهى و قدرى برّه فرستد ، و اين زمان از امام المقتفى لأمر اللّه مىخواست تا او را از اين كار معاف گرداند و برهان مىآورد كه جيرهء سپاهيانش بسنده نيست و اگر از اين مال چشم پوشيده آيد ، بهانهء ايشان از ميان خواهد رفت و براى جنگ با دشمن نيرو خواهند يافت . اما وزير ، امام مقتفى را از اين كار بازداشت و گفت : « اكنون زمان بلندپروازى نيست » . بدر بن مظفّر هم دم فروبست تا اينكه سلطان به بغداد آمد و كس به نزدش فرستاد و مطالبات ديوانى طلب كرد و گفت كه اگر او به خدمتش آيد ، بر آن مطالبات چشم مىبندد و در نزديكى ولايت بدر چند جاى ديگر نيز به دو خواهد داد . در اين باب توقيعى نبشت و با عهد و پيمان‌هاى استوار به نزدش روانه كرد .\r\nامير بدر بن مظفّر آماده شد و مردان بسيار از عشاير غرّاف و سرزمين بطيحه ، و كشتىهايى از ديگر شهرهاى عراق گرد آورد و براى هريك از شهرهاى غرّاف و واسط و توابع آن‌ها سهمى معيّن از كشتى و سپاهى قرار داد و مهلتى مقرر كرد تا همگى به واسط گرد هم آيند . بدينسان جلوداران اين شهرها با كشتىها و ساز و برگ فراوان يكسره در واسط انجمن كردند . امير بدر بن حمّاد هم بديشان پيوست و همگى به واسط رفتند . چو اين خبر به امير المؤمنين مقتفى رسيد ، اندوهگين و آسيمه‌سر شد و خواب و آرام از كف بداد ، و به امير بدر بن مظفّر نامه كرد كه : « من از خراج تو درمىگذرم و هرچه به تو بخشيده‌اند ، بر آن مىافزايم . تو نيز در شهر خويش بمان ؛ نه نزد ما بيا و نه نزد دشمن ما » . پاسخ امير ، پاسخ شوريدگان و بىخردان بود . گفت : « من اين نكنم ، مگر آنكه وزير عون الدين يحيى بن هبيره را به من سپاريد تا كارش چاره كنم و شرّش برانم و گزند و زيانش از ميان بردارم .\r\nدر اين ميان ، خليفه در نهان به اميران سلطان نامه كرد و هميانى چند بديشان رساند و گفت :\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nچارهء اين كار براى شما آسان ، و آن است كه به سلطان بگوييد كه اين مرد پروردهء خدمت امير المؤمنين است و نعمت چشيدهء او ، و عرب است و ما ايمن نيستيم ، كه مبادا او و امير المؤمنين در نهان چاره كرده باشند كه او به ظاهر به جانب ما آيد و چون بيايد و مقابل بغداد رسد ، به شهر درآيد . مصلحت آن است كه از وى خواسته شود تا از راه رود صرصر بر ما درآيد و نزدمان رسد ، كه چون نزدمان آيد از آسيب ورود وى به بغداد آسوده باشيم . مقصود آن است كه او از راه رود صرصر درآيد ، و جز اين هيچ نيست .\r\nآن اميران هم نزد سلطان رفتند و او را بدين كار ره نمودند و فرجام پنهان‌كارها باز نمودند . آنان از سوى سلطان كس به جانب امير بدر بن مظفّر فرستادند تا به درزيجان « 1 » به نزدش رود و از زبان سلطان او را فرمان دهد كه از راه رود صرصر درآيد . امير در جاى خويش بماند و پاسخ داد كه : « گر من از راه رود صرصر درآيم ، از من بهرى نمىيابيد و حاصلى از وصول من به خدمت سلطان برنمىآيد . من نيز از خواسته‌ام ، كه كارزار با بغداديان است ، بازمىمانم و كشتىهايى كه فراهم آورده‌ام بىبهره مىمانند » . آنان هم بار ديگر گفتند كه او بايد كه از راه رود صرصر درآيد ، و اين سخن او ايشان را بدگمان ساخت . در اين ميان ، اميران همچنان با سلطان مىگفتند كه امير را از راه رود صرصر به درون آرد . چون او چنين كرد ، بغداديان از شرش بياسودند و به جنگش برآمدند و از بغداد به اذربيجان به امير شمس الدين الدگز نامه كردند و او را تطميع نمودند كه اگر از اذربيجان به عراق آيد ، آنان ملك ارسلان شاه بن سلطان طغرل را سلطنت خواهند داد . ملك ارسلان شاه فرزند همسر امير شمس الدين الدگز اتابك بود و امير نصرت الدين محمد پهلوان و امير مظفر الدين عثمان قزل ارسلان فرزندان وى از آن زن بودند . بغداديان به عراق به امير اينانج نيز نامه كردند و او را وعده دادند كه اقطاعاتى از توابع عراق به دو خواهند داد .\r\nاميران سلطان كه ديدند كار به درازا كشيده و توان تصرّف بغداد ندارند ، كارزار را به ترك گفتند و خواستند تا به خانواده و شهر خويش بازشوند . « 2 » در اين ميان امير شمس الدين الدگز اتابك از اذربيجان به جانب عراق رفت و امير اينانج هم آهنگ همدان نمود . خبر به سلطان رسيد\r\n\r\n\r\n","description":"","footnote":"\r\n( 1 ) . درزيجان ( در فارسى ، درزيندان ) دهى بزرگ است در پايين بغداد و در كرانهء باخترى دجله . ياقوت 2 / 250 .\r\n( 2 ) . درخصوص اين محاصرهء درازداس بغداد از سوى سلطان محمد ، نك . به : ابن اثير 11 / 82 - 80 و ابن جوزى 10 / 176 - 168 و ابن عبرى 2 / 394 ؛ در بندارى ( 255 - 246 ) ازآن‌رو كه اصفهانى خود در آن زمان در بغداد تحت محاصره بوده ، توجه زيادى به اين جنگ ميان خليفه و سلطان شده است .\r\n","page_name":" 166 ","page_number":170},
  {"content":"\r\n\r\nو او كه به بغداد بود ، با اميران خويش راى زد كه فرجام كار چيست . همگى به كوچيدن از بغداد و رفتن به همدان اشارت راندند ، كه در آنجا بمانند تا از اتابك شمس الدين الدگز و امير اينانج آسوده باشند ، و سپس به بغداد بازآيند . پس از آن ، آنان از دو سوى بغداد برفتند ؛ سپاه موصل از كران باخترى و سپاه عراق از كران خاورى دجله ، و بار و بنهء خويش بردن نتوانستند و بغداديان اين بار و بنه را ، كه غنيمتى كلان بود ، به بغداد بردند .\r\nپس از آن ، سلاطين سلجوقى از بغداد طمع بريدند . « 1 » سلطان محمد تا به همدان برفت و آماده شد تا رهسپار اذربيجان شود كه مسكن ملك سليمان شاه بن سلطان محمد طبر ، برادر سلطان مسعود ، بود . بدينسان ملك سليمان شاه از اذربيجان به‌در آمد و آهنگ بغداد كرد ، كه او را ملك مستجير لقب دادند و سپاهيان عراق را به تمامى با وى روانه كردند . سلطان ملك مستجير سليمان شاه بن محمد بن ملكشاه بن الب ارسلان از بغداد به جانب اذربيجان رفت و اتابك شمس الدين الدگز و سپاهيان اذربيجان و ارّان با وى همراه شدند . « 2 » سلطان محمد بن محمود بن محمد طبر بن ملكشاه بن الب ارسلان نيز از همدان برفت ، و پيش از آن با امير اينانج از در آشتى درآمد و او را بر ولايت رى برگماشت و به خدمت خويش بخواند ، و با وى به اذربيجان رفت . دو گروه در درّهء رود ارس ، در نزديكى نخجوان ، با يكدگر رودررو شدند و بر هم تاختند و در جنگى سخت گرفتار آمدند ، آنسان كه پيكان تيرها شكست و آفاق از تلاطم خون‌هاى ريخته به سرخى گراييد ، و تيغ بر بدن‌ها و نيزه در سينه‌هاى دليران راندند . اين گفتهء تنوخى « 3 » است كه :\r\n فى موقف وقف الحمام و لم يزغ * عن ساحتيه و زاغت الأبصار\r\nفقنا تسيل من الدّماء على قنا * بطو الهنّ تقصرّ الأعمار\r\nو رؤوس ابطال تطاير بالظّبى * فكأنّها عند الغبار غبار \r\n« جايى مرگ لانه كرده است ، بازنمىگردد از آن مكان ؛ و ازو چشم‌ها حيران / از نيزه‌ها جوى\r\n\r\n\r\n","description":"","footnote":"\r\n( 1 ) . با تشويق خليفه ، اتابك شمس الدين ايلدگز و امير ملكشاه بن محمود به پايتخت ، همدان ، آمدند و بر گنجينهء سلطنتى و ديگر چيزها دست يافتند و ملكشاه را بر تخت سلطنت نشاندند . وقتى خبر به سلطان محمد رسيد ، به جنگ كوشيد تا شايد به مرادش برسد ، ولى حاصلى نيافت و در 24 ربيع الاول سال 552 ه به همراه سپاهيان از بغداد به همدان كوچيد . نك . به : ابن اثير 11 / 81 و بندارى 285 - 284 و ابن جوزى 10 / 174 و راوندى 380 و بعدى .\r\n( 2 ) . اين‌ها در سال 550 ه رخ داد . راوندى 382 - 381 و بندارى 242 - 241 ؛ در ابن جوزى ( 10 / 165 ) سال 551 ه است .\r\n( 3 ) . عبد الكريم بن عبد اللّه بن فضل تنوخى شاعر در سال 518 ه زاده شده و در ربيع الاول سال 556 ه درگذشت . سبط ابن جوزى 8 / 1 ، 239 .\r\n","page_name":" 167 ","page_number":171},
  {"content":"\r\n\r\nطويلى از خون روان ؛ جويى كه پيش قامتش كوتاه عمر زندگان . / سرهاى دليران پريشان به تيغهء شمشير مرد ؛ پريشان به كردار خاشاك و گرد . »\r\nدراين‌حال ، آتش جنگ از فرود تيغ‌هاى برّان فروزان بود و دشت از ضربت نعل سم اسبان ، خروشان . چو تيغى ميل سربازى مىنمود ، كف تاب نگاهداشتش نداشت ، وگر نيزه‌اى تشنهء جگرى مىبود ، دست را ياراى بازداشتش نبود ؛ تو گويى روزى كركسان و عقابان ضمانت كرده يا خوراك كفتاران و گرگان برعهده گرفته بودند . كار بر اين قرار بود تا اينكه آوردگاه از كشتگان پر شد و زنجيرها بر سر اسيران فراز آمد . سلطان محمد و يارانش بر پايدارى و شكيب مصمّم شدند و بر آرمان و آهنگ خويش گمان فيروزى بردند ، و از آنجا كه به ندرت آدمى را با شكيب بر تلخى سختىها بهره‌اى جز پيامد شيرين بوده است ، خداوند از زلال ياريش سلطان محمد را سيراب ساخت ، كه اندازهء تاب و شكيبش ديده بود . اتابك شمس الدين الدگز و سپاهيان شكست‌خوردهء همراهش گريختند و پريشان ، چو زلف بتان ، در بيابان‌ها پراكنده گشتند . سلطان محمد غنايم بسيار ، باروبنه‌اى كلان ، و اموال فراوان از ايشان گرفت « 1 » و چندى در نخجوان بماند .\r\nگرجيان به دو نامه كردند و صلح خواستند ، كه پذيرفت و صلح بر قرار ايشان كرد . « 2 »\r\nسلطان همچنان در ارّان مقام داشت تا اينكه اتابك شمس الدين الدگز به وى نامه كرد و گفت :\r\nمن غلام تو و مملوك اين درم . عمّت ، ملك سليمان شاه ، پيش از آنكه رايت فيروز تو اينجا رسد به نزدم آمد ، و من ننگ داشتم از اينكه جانبش فروگذارم ، كه بيم داشتم از اين ننگ و از اينكه مردم بگويند كه جانب سليمان‌شاهى وانهاد كه برادر سرورش ، سلطان مسعود - كه خداى او را غريق آمرزش خويش كناد - بود . اكنون كه روشن شده است كه سلطان يكى است و تمام شهرها زمام خويش به دو افكنده‌اند ، من نخست فرمانبردارم و اوّل كس كه به جماعت درآيد و با اجماع مردمان همراه شود .\r\nسلطان هم عذرش پذيرفت و ولايت ارّان به دو وانهاد ، و اين پس از آن بود كه از وى عهد\r\n\r\n\r\n","description":"","footnote":"\r\n( 1 ) . اين جنگ در جمادى الاولى سال 551 ه در ميانهء سليمان شاه و سلطان محمد درگرفت . سليمان شاه شكست خورد و با 50 تن از سه هزار مردى كه خليفه در آغاز به ياريش فرستاده بود ، گريخت . ابن اثير 11 / 78 - 77 و التاريخ الباهر 108 و راوندى 383 و ابن جوزى 10 / 165 ؛ در بندارى ( 242 ) اينسان است كه اين جنگ در شعبان سال 551 ه رخ مىدهد .\r\n( 2 ) . از اين مأموريت گرجيان به سال 551 ه در منابع ديگر سخنى نيامده است . اين به روزگار ملك داوود سوم ( 1156 - 1155 م ) بود . شايد علت فرستادن اين هيأت تمايل گرجيان به راه بستن بر حملهء سلجوقيان به ايشان باشد كه به كين يورش گرجيان به سال 548 ه به آنى صورت مىگرفت . نك . به : ابن قلانسى 328 .\r\n","page_name":" 168 ","page_number":172},
  {"content":"\r\n\r\nو پيمان گرفت كه با او نه مخالفت ، كه همراهى كند و جدايى پيشه نسازد ، كه اتابك اين همه پذيرفت . « 1 » سلطان محمد ، امير ارسلان بن اقسنقر احمديلى ، خدايگان مراغه ، را در اذربيجان برگماشت و توانمندانه و فيروز به همدان بازشد و در آنجا بماند ، اما در سر انديشهء بازگشت به بغداد داشت .\r\nو امّا سلطان سليمان شاه ؛ او آوردگاه را به ترك گفت و سر آن داشت كه به بغداد به خدمت امير المؤمنين المقتفى لأمر اللّه رود ، اما امير زين الدين على كوچك ، سركردهء سپاه موصل ، در دربند قرابلى به وى رسيد و او را بگرفت و به موصل برد و در دژ آنجا بداشت . آنگاه در اين باب به سلطان محمد نامه كرد ، كه بفرمود تا دستش گشاده دارد و دست از او بدارد تا آن هنگام كه فرمان وى دررسد . « 2 »\r\nسلطان محمد چشم‌به‌راه بهار بود تا رهسپار بغداد شود ، كه بيمار شد و بيماريش سخت گشت و ديرى بپاييد تا سرانجام به سال پانصد و پنجاه و سه در همدان درگذشت ، و بدينسان نه سال سلطنت كرد . دادگر بود و نيك‌كردار و مهربان ، و فرزندى نداشت ، « 3 » خبر درگذشتش به امير المؤمنين المقتفى لأمر اللّه رسيد ، و او گفت : « خدا محمد را بيامرزد كه به راستى دشمنى خردمند بود . » دراين‌حال ، اميران عراق آشفته بودند و سرانجام كس به موصل فرستادند و از امير زين الدين على كوچك خواستند تا ملك سليمان شاه را به نزد ايشان فرستد . « 4 » او هم سليمان شاه را از موصل به‌درآورد و زين‌پوش اسبش پيش رويش ببرد و از خواسته و سازوبرگ و اسبان نشاندار و استران پروار و چادر و غلام چندان به دو داد بيرون از شرح و شمار . گروهى از اميران\r\n\r\n\r\n","description":"","footnote":"\r\n( 1 ) . درخصوص نامهء اتابك شمس الدين ايلدگز به سلطان ، نك . به : راوندى 383 و رشيد الدين 2 / 5 ، 148 .\r\n( 2 ) . سليمان شاه را در شهر زور در شعبان سال 551 ه دستگير و تا سال 555 ه به دژ موصل تبعيد كردند .\r\nابن اثير 11 / 78 و التاريخ الباهر 109 - 108 و بندارى 242 و راوندى 383 ؛ ابن جوزى ( 10 / 165 ) مىگويد كه دستگيرى سليمان شاه در رمضان سال 551 ه رخ‌داد .\r\n( 3 ) . سلطان محمد در ذى القعده يا ذى الحجهء سال 554 ه جان سپرد . محمود كودك خردسالى داشت كه او را به ارسلان آبه ، فرزند اقسنقر احمديلى ، به امانت سپرد و آن‌دو به مراغه كوچيدند . نك . به : ابن اثير 11 / 94 و بندارى 288 و راوندى 387 و ابو الفدا 3 / 34 .\r\n( 4 ) . پس از مرگ سلطان محمد ، اميران در باب جانشينى او اختلاف كردند . گروهى برادر محمد ، ملكشاه ، را مىخواستند و ديگران ، امير ارسلان شاه بن طغرل دوم را كه از پشتيبانى شمس الدين ايلدگز بهره مىبرد . با اين همه گروه سوم كه حمايت اينانج ، خدايگان رى ، را داشتند و سليمان شاه را كه در اسارت در موصل بود مىخواستند ، پيروز شدند . سليمان شاه به همدان رسيد و در 12 ربيع الاول سال 555 ه سلطان اعلام شد . ارسلان شاه هم ولىعهد گشت . نك . به : ابن اثير 11 / 95 - 94 و التاريخ الباهر 115 - 114 و بندارى 289 - 288 و راوندى 394 - 393 و ابن جوزى 10 / 921 و ابن وردى 2 / 97 - 96 .\r\n","page_name":" 169 ","page_number":173},
  {"content":"\r\n\r\nموصل را هم آماده ساخت و صارم الدين ، دژبان موصل ، را جلودار ايشان نمود و به همراه او به همدان فرستاد .\r\nوقتى ملك سليمان شاه به همدان رسيد ، اميرانى از هر رده از شهر بيرون آمدند و با وى ديدار كردند و پيش رويش پياده ره سپردند . آنان زمام كارهاى خويش به دو افكندند و او را بر تخت شاهى نشاندند ؛ پيش رويش صف زدند و سربه‌سر با وى بيعت نمودند . او در همدان بماند ، اما در ميان آن اميران اختلاف افتاد و هريك آهنگ آن ديگرى نمود و اميد بست كه خود حاكم شود و كارها به دست گيرد . « 1 » نيرومندترين و بلندمرتبه‌ترين و ژرف‌بين‌ترين ايشان و داناتر كس از آنان به تدبير امور مردم امير شرف الدين گردبازو خادم بود كه بين او و اتابك شمس الدين الدگز دوستى و مؤانست و خواجه تاشى وجود داشت و هردو مملوكان سلطان غياث الدين مسعود بودند . ازاين‌رو امير شرف الدين به اذربيجان به امير شمس الدين نامه نبشت و او را تطميع كرد و در پيش داشت كه سلطان سليمان شاه بن محمد طبر را بر كنار كند و سلطان ارسلان شاه بن طغرل بن محمد طبر بن ملكشاه بن الب ارسلان را بر تخت شاهى نشاند ، و در اين باب سوگند خورد و با او پيمان نهاد . « 2 »\r\nبدينسان اتابك شمس الدين الدگز از اذربيجان برفت و سلطان ارسلان شاه بن طغرل را با خود برد و افزون از نيازش اسب و سلاح و زاد و برگ و خواسته به نزدش آورد . او اتابك سلطان گشت و فرزندش نصرت الدين پهلوان ، امير حاجبان وى ، و فرزند ديگرش مظفر الدين قزل ارسلان سلاحدار شد . سپس يكايك اميران خويش در مناصب سلطانى برگماشت و آهنگ همدان كرد . اميران كه دانستند امير شمس الدين الدگز به همدان مىآيد ، يقين كردند كه او بىخرسندى برخى از ايشان اين اميد نبسته و اين دماغ نپخته است . هم در اين ميان ، امير شرف الدين گردبازو خادم آشكارا از خدمت سلطان سليمان شاه گسست و اميران بزرگ هم به گردش برآمدند . ديگر اميران برجسته هم هريك به سويى رفتند : ابن بازدار به سرزمين خويش ، امير اينانج به رى ، امير ستماز بن قايماز حرامى به قم ، و آقش به اردبيل رفت . سلطان سليمان شاه هم با خاصّان و غلامانش در همدان ماند . « 3 »\r\n\r\n\r\n","description":"","footnote":"\r\n( 1 ) . امير عز الدين ستماز و ناصر الدين اقوش كه از نزديكان سليمان و بهره‌بران از او بودند و از مجالس شرابش حتى در رمضان بهرى مىبردند ، به همراه فرمانرواى رى ، اينانج ، در كنار امير شرف الدين گردبازو كه از مرتبه‌داران دربار بود ، ايستادند . راوندى 396 و بندارى 289 و 296 .\r\n( 2 ) . درخصوص شرح آن ، نك . به : راوندى 397 - 396 و بندارى 296 و ابن اثير 11 / 96 - 95 .\r\n( 3 ) . در راوندى ( 398 ) اينسان است كه سليمان شاه از اين دسيسه بر ضد خود ، و از آمدن ارسلان شاه به\r\n","page_name":" 170 ","page_number":174},
  {"content":"\r\n\r\nدر اين هنگام امير شرف الدين گردبازو خادم برنشست و وانمود كرد كه به خدمت سلطان مىرود ، اما بر وى درآمد و تا به شب بر او بند نهاد . سپس زه كمان در گردنش آورد و راه گلويش ببست ، و اينسان سلطان سليمان شاه جان سپرد . « 1 » اين زمان امير شمس الدين الدگز به همدان نزديك شده بود . ازاين‌رو امير شرف الدين گردبازو خادم از شهر به‌در آمد و با همهء اميران و سپاهيان بازمانده با وى به امير شمس الدين الدگز رسيد . آن‌روز ، روزى برجسته بود : چو بر در كوشك جديد رسيدند ، امير شمس الدين الدگز و امير شرف الدين گردبازو خادم و تمامى اميران عراق و ارّان پياده شدند و پيشاپيش سلطان ارسلان شاه برفتند و به همدان درآمدند و او را بر تخت سلطنت نشاندند . « 2 »\r\n\r\nسلطان ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين\r\nآنان در برابر وى ايستادند و امير شمس الدين الدگز در آن‌روز ديگر اميران عراق و ارّان را خلعت‌هاى شايان داد و حسب منصب هركدام بديشان اسب و استر داد . بدينسان سلطان ارسلان\r\n\r\n\r\n","description":"","footnote":"\r\nهمدان براى سلطنت يافتن آگاه شد . او هم مردى به نزديك آن اميران فرستاد ، با اين خواسته : « اگر چنانك مرا نمىخواهيد ، از من به شما رنجى نرسيد . بگذاريد تا چندان اهبت و برگ كه از موصل آورده‌ام ، برگيرم و بروم .\r\nباقى حكم شماراست » . آن اميران خواستند كه شروط سليمان را پذيرا شوند ، ولى خدايگان رى ، اينانج ، توصيه كرد كه سليمان شاه را تا ورود سلطان جديد در بند كنند ، و او به زودى سرنوشت سليمان شاه را معين خواهد كرد . نيز نك . به : رشيد الدين 2 / 5 ، 156 - 155 .\r\n( 1 ) . در ابن اثير ( 11 / 95 و 100 ) اينسان است كه سليمان شاه در شوال سال 555 ه در بند مىشود و سپس به دژ همدان تبعيد ، و در آنجا مصلوب يا مسموم مىگردد . بندارى ( 296 ) مىگويد كه او در 13 ربيع الاول سال 556 ه در دژ همدان مسموم شد . راوندى ( 399 ) مىگويد كه سليمان شاه را در رمضان سال 555 ه در بند كردند و يك ماه بعد به دژ علاء الدوله بردند و او در 12 ربيع الثانى سال 556 ه در آنجا مرد . از هفتم محرم سال 556 ه هم خطبه به نام سليمان شاه متوقف شد . ابن جوزى 10 / 198 .\r\n( 2 ) . ارسلان شاه در ذى القعدهء سال 556 ه به همدان بازگشت و جز خدايگان رى ، اينانج ، كه دشمن اتابك شمس الدين ايلدگز بود ، كس با سلطنت يافتن او مخالفت نكرد . ايلدگز كس به نزديك اينانج فرستاد و با او نرمى كرد و آن‌دو صلح كردند و سوگند اتحاد خوردند و پهلوان بن ايلدگز دخت اينانج را به زنى گرفت و وى به همدان نزد پهلوان رفت . با اين همه از پى اين‌ها جنگ‌هايى ميان آن‌دو درگرفت . نك . به : ابن اثير 11 / 101 - 100 و بندارى 297 - 296 .\r\n","page_name":" 171 ","page_number":175},
  {"content":"\r\n\r\nشاه در سلطنت ، و امير شمس الدين الدگز در منصب اتابكى پاى استوار كردند و سلطان در همدان بماند . از سوى ديگر ، اينانج و ابن بازدار و ستماز بن قايماز حرامى و آقش سوگند خوردند و با يكديگر پيمان نهادند كه نه با اتابك شمس الدين الدگز و نه با سلطان ارسلان شاه همراهى ننمايند و بساطى از بهرشان نگسترند . اين زمان ملك محمد بن طغرل ، برادر ارسلان شاه ، در شيراز و نزد اتابك سنقر بود . « 1 » آنان كس به نزديك اتابك فرستادند و از او خواستند تا ملك محمد را به جانب ايشان روانه كند . اتابك هم او را روانه كرد و بهترين زاد و برگ را از بهر وى آماده ساخت و هزار تن از سواران خويش با او فرستاد ، كه به سبب وعده‌اى كه آن برجسته اميران داده بودند ، آهنگ اصفهان كردند .\r\nآن اميران هم آماده شدند و اموال بسيارى هزينه كردند و بيش از بيست‌هزار سوار گرد آوردند و فراهم آمدند و بر آن شدند كه به خدمت ملك محمد بن طغرل به اصفهان روند ، كه سپاه شيراز بديشان رسيد و همگى رهسپار همدان شدند . در همين احوال ، اتابك شمس الدين الدگز و امير شرف الدين گردبازو خادم به همراه سلطان ارسلان شاه بن طغرل رفتند و به سال پانصد و پنجاه و پنج به مرغزار قراتكين رسيدند . « 2 » چو برخى كسان از آن دو گروه نزديك يكديگر آمدند ، گفتى كه زمين روان شده است و كوه‌ها به جنبش‌اند و ستارگان رو به خاموشى رفته و آسمان گسسته شده است .\r\nاين زمان كه هر دوسو صف آراسته بودند و آسياب مرگ بر فراز سرشان در گردش بود ، ميسرهء سپاه اينانج بر ميمنهء اتابك شمس الدين الدگز بتاخت و سامانشان پراكند و بر ايشان لرزه آورد . ميمنهء اينانج نيز بر ميسرهء سپاه الدگز بتاخت و كارى ديگر برآورد . اينانج هم از قلب سپاه بر سر الدگز تاخت آورد ، اما الدگز او را بازپس راند . او نيز بازگشت و در همين حال با پهلوان بن الدگز رودررو شد كه دخت اينانج را در خانه داشت . پهلوان تيغى بر كفل اسبش بزد و به دو گفت :\r\n\r\n\r\n","description":"","footnote":"\r\n( 1 ) . در اينجا نه برادر سلطان ارسلان شاه ، كه محمود بن ملكشاه بن محمود ، درگذشته به سال 555 ه ، مقصود است . محمود را نزديكانش به فارس بردند و فرمانرواى فارس ، اتابك زنگى بن تكلا ( در ابن اثير : دكلا ) سلغرى ( 1175 - 1162 م ) ، او را به دژ استخر برد . وقتى ايلدگز كس به نزديك خليفه فرستاد و خواستار خطبه به نام سلطان ارسلان شاه شد ، ابن هبيرهء وزير شروع به تحريك نواحى اطراف عليه او كرد . اتابك زنگى و خدايگان مراغه ، نصرت الدين ارسلان احمديلى ، هم به او پيغام دادند كه خطبه به نام محمود بن ملكشاه بخواند و بر درگاهش پنج نوبت طبل زنند . ابن اثير 11 / 101 .\r\n( 2 ) . به گفتهء ابن اثير ( 11 / 101 ) اين نبرد در 9 شعبان سال 556 ه رخ داده است . بندارى ( 298 ) مىگويد كه اين جنگ در منطقهء قراجه ( در نيمهء راه همدان و اصفهان ) رخ داد ، ولى راوندى ( 410 ) محلى را كه جنگ در آن پديد شد ، فراهان مىنامد . در ياقوت ( 4 / 258 ) فراهان شوره‌زارى است در روستاى همدان .\r\n","page_name":" 172 ","page_number":176},
  {"content":"\r\n\r\n« خويشتن برهان ، كه گر اراده نمايم تو را به قتل آورم » . دراين‌حال ميمنه و ميسرهء سپاه الدگز كه پايدارى پهلوان و گريز اينانج را از برابر وى ديدند ، به‌جاى خويش بازشدند ، و ياران اينانج كه گريز وى مشاهده كردند ، سست شدند . ياران اتابك الدگز هم گرداگرد ايشان برآمدند و آنان را در ميان خويش نهادند و بسيارى را بكشتند . ياران اينانج به تلخى شكست خوردند و گريختند و ياران اتابك الدگز هم گريختگان را دنبال كردند ، و تنها تيزپايان آن كسان و آنان كه ساز و برگ از پشت خويش بنهادند ، جان به‌در بردند . بدينسان سپاهيان اتابك ، بيرون از وصف و شمار ، اموال و جنگ‌افزار و كالاى فاخر به غنيمت بردند و با دستانى پر از غنايم چو زلف بتان پريشان شدند و هر اميرى آهنگ سرزمين خويش كرد . « 1 »\r\nاتابك شمس الدين الدگز فيروزمندانه به همدان بازگشت و اندكى در آنجا ، كه هرچه خوبتر از بهرش آراسته بودند ، بماند و سپس آهنگ اينانج كرد كه در رى بود . اينانج كه اين بدانست ، رى را وانهاد و از آنجا برفت تا به بسطام رسيد و در آنجا مقام كرد . « 2 » او از بسطام به ايل ارسلان خوارزم شاه « 3 » نامه كرد كه من به تو پناه آورده و يكى از غلامانت گشته‌ام . هرگاه بخشى از سپاهت به ياريم فرستى ، عراق را بگيرم و آن را در شمار ممالكى درآورم كه فرمانت در آن‌ها روان است و حكمت بدان‌ها نافذ . ايل ارسلان پاسخى هرچه خوبتر به دو داد و به خطابى هرچه نيكوتر وى را بنواخت ، و كس به نزديك والى دهستان فرستاد تا از عايدات عقب‌افتادهء آن ديار سىهزار دينار به نزد وى فرستد ، تا كار پريشان خويش به سامان آرد و كجيش به راستى گرايد .\r\nنيز به اينانج فرمود تا به دهستان رود و در آنجا بماند تا تدبير كار او كند ، و اينانج رفت و بماند .\r\nو امّا اتابك الدگز ؛ او چو بر رى دست يافت ، از سلطان ارسلان شاه بن طغرل دستورى خواست تا رى آن او باشد ، و سپس آن را به اقطاع به فرزندش ، امير نصرت الدين پهلوان ، داد . در اين‌حال ، اميران عراق كه با اينانج همراه بودند ، به دو نامه كردند و خواستند تا زينهارشان دهد و از گناهانشان درگذرد و از لغزش‌هاشان چشم پوشد ، و اين زينهار از سوى سلطان باشد تا بدان\r\n\r\n\r\n","description":"","footnote":"\r\n( 1 ) . درخصوص شرح اين نبرد ، نك . به : ابن اثير 11 / 101 و بندارى 300 - 299 و راوندى 410 .\r\n( 2 ) . راوندى ( 411 ) مىگويد كه اينانج به كرمان و سپس مازندران گريخت كه فرمانرواى آن ( اسپهبد ) علاء الدين حسن بن رستم بن على بن شهريار ( 1172 - 1163 م ) بود . ابن اثير ( 11 / 101 ) مىگويد كه ايلدگز رى را محاصره كرد و اينانج از او صلح خواست . به موجب اين صلح رى را از اينانج گرفتند و او در برابر ، جرباذقان و ساوه را گرفت . نك . به : بندارى 300 .\r\n( 3 ) . خوارزمشاه ابو الفتح ايل ارسلان از سال 1156 تا سال 1172 م فرمانروايى كرد .\r\n","page_name":" 173 ","page_number":177},
  {"content":"\r\n\r\nاعتماد كنند و به خدمت بازآيند و توبه بنياد كنند ، كه تنها از بيم امير شرف الدين گردبازو « 1 » بدين‌كار رانده شدند و از خدمتش دور افتادند . اين امير شرف الدين بود كه آنان را ناچار از اين جدايى ساخت ، چه از اتابك بدگويىها مىنمود و مىگفت كه او در حقّتان پر مىگويد و در همهء زشتىها كار به افراط مىكند . پس اكنون كه سلطانى يافته‌اند كه در خدمتش باشند و مانع از فرودستى برخى در اقطاع و منزلت باشد ، مملوك سلطان و مملوك پدران و نياكانش خواهند بود .\r\nسلطان و اتابك الدگز عذر ايشان پذيرفتند و پيمانى نبشتند كه بر آن اعتماد كردند و به همدان به خدمت سلطان آمدند و خدمتش به ترك نگفتند ؛ بلادشان خراج مىداد و عايدى خويش مىفرستاد و در خدمت بودند . اتابك الدگز چندى در عراق بماند و سپس بهتر آن ديد كه به اذربيجان و ارّان باز شود ، و بازگشت . سلطان در عراق ماند و سپاهيان عراق با او بودند و سپس به ساوه مقام كردند . اتابك الدگز هم در سرزمين ارّان بود و ميان ايشان با گرجيان نامه مىرفت ، و اين نامه‌نگارىها گاه به آستانهء همراهىها راه مىبرد و گاه به ناهمدلىها راه مىداد .\r\nو امّا آنچه با اينانج رفت ؛ خوارزم شاه ايل ارسلان عمدهء سپاه خويش به نزد اينانج فرستاد و بفرمود تا در گرگان منزل كنند تا اسبانشان فربه شوند و سپس آهنگ عراق كنند ، و شمس الملك بن حسين عيار بك ، اميرى قرلقى و از طوايف ماوراء النهر ، را سركردهء اين سپاه نمود . پدر شمس الملك پيش از اين سمرقند را به دست داشت ، كه خطاييان كوچر و آهنگ او كردند و با وى به نبرد برخاستند و او را كشتند و اين فرزندش گريخت و رهسپار خوارزم شد . خوارزم شاه با اعزاز و اكرام با وى برخورد نمود و او را مشمول احسان و انعام خويش كرد و خواهرش را به زنى به دو داد و او را سركردهء سپاهش نمود . « 2 » سكر خان هم سركردهء بخشى از سپاه بود .\r\n\r\n\r\n","description":"","footnote":"\r\n( 1 ) . شرف الدين گردبازو در 24 جمادى الاخر سال 561 ه در رى مرد و در همدان در مدرسهء ساختهء خود در خاك شد . راوندى 418 .\r\n( 2 ) . خوارزمشاه ايل ارسلان پس از يارى خدايگان رى ، اينانج ، از راه‌هاى نظامى و مادى و غيره ، همچنان رخنه به اراضى سلاطين سلجوقى را ، كه پدرش آتسز آغاز نهاده بود ، پىگرفت . خاصّه اينكه پس از مرگ سلطان سنجر در خراسان و نواحى غربى آن فرمانروايى « قانونى » ( اگر امير مؤيد آى آبهء قدرتمند را در نظر نگيريم ) وجود نداشت . ازاين‌رو اينانج مورد توجه خوارزمشاه ايل ارسلان ، و نيز سلجوقيان عراق و در رأس ايشان اتابك ايلدگز ، بود .\r\nبه سال 559 ه شاه خطا ، خان خانان چينى ، مرد بانفوذ و قدرتمند آسياى ميانه ، بر آن شد كه فارغليان را از آن منطقه براند . به جانشين خود در سمرقند ، قليج طمغاج خان ركن الدين مسعود ، بفرمود تا « تركان فارغلى را از توابع بخارا و سمرقند به كاشغر كوچ دهد و آنان را وادار سازد كه ديگر اسلحه برنگيرند و به كشاورزى و اين قبيل كارها بپردازند » . آنان از اين كار تن زدند و به بخارا رفتند و گروهى از ايشان به رهبرى شمس الدين بن حسين عيار\r\n","page_name":" 174 ","page_number":178},
  {"content":"\r\n\r\nپس از آنكه سپاهيان اسبان خويش به چراگاه بردند و آن اسبان فربه شدند ، خوارزم شاه ايل ارسلان بفرمود تا از عراق بيرون آيند ، و آنان نيز بيرون آمدند . اين زمان از عراق به اتابك الدگز نامه شد كه اينان آماده شده و بيرون آمده‌اند . اتابك هم براى برخورد با ايشان بيرون آمد ، اما سپاه اينانج پيش از اتابك الدگز به رى رسيد و از آنجا به ساوه رفت كه منزلگاه سپاهيان بود .\r\nچنان كه پيشتر گفتيم ، اميران عراق كه همگى با اينانج همداستان بودند ، در كنار اتابك الدگز ايستادند و همان بود كه آنان ، يعنى خوارزميان و اينانج ، را از همداستانى با اميران عراق به‌در آورد ، حال آنكه امر آنگونه نبود .\r\nسلطان و پهلوان بن الدگز كه ديدند در رسيدن اتابك الدگز درنگى افتاده است ، كناره جستند و به كارزار دست نبردند . در همين‌حال ، اميران عراق در برابر اينانج و سپاه خوارزم شاه ايل ارسلان ايستادند و با آنان كارزارى سخت بكردند ، اما چو ديدند كه سلطان كناره جسته است و سلطانى ندارند كه پيشاپيش ايشان بجنگد ، به خدمت سلطان پيوستند و هرچه از خيمه و بار و بنه كه بردن نيارستند ، وانهادند و خوارزميان و اينانج آن‌ها را به غنيمت بردند . « 1 » پنج روز پس از آن ، اتابك الدگز بديشان رسيد و چندى نگذشت كه سر در پى ايشان نهاد و آنان از برابرش به رى گريختند . او آنان را دنبال كرد و ايشان رى را وانهادند و سرگشته رو به راه نهادند و از اينانج خواستند كه با ايشان برود ، كه با آنان همراه نشد و در دژ شهر ، كه پيشتر استوارش ساخته بود ، مقام ساخت . « 2 » اين زمان اتابك الدگز پيرامون رى منزل كرد و شهر را بگرفت و اينانج ، گويى كه روزى گذشته است ، چهار ماه در آن دژ بماند ، و دراين‌حال هرروز در ميان دو گروه كارزار بود .\r\nدر اين هنگام اينانج به اتابك الدگز نامه كرد و صلح خواست . اتابك پاسخ داد : « من جز با\r\n\r\n\r\n","description":"","footnote":"\r\nبك به خوارزمشاه پناهنده شدند . آن خطايى براى حمله بر فارغليان به سال 567 ه از رود جيحون گذشت و آهنگ خوارزمشاه ايل ارسلان كرد . وى نيز سپاهى به فرماندهى عيار بك به سويش فرستاد ، ولى خان خانان چينى خوارزميان را شكست داد . عيار بك خود به اسارت آمد ، و پس از چندى ايل ارسلان در 19 رمضان سال 567 ه جان سپرد و پسرش ، علاء الدين تكين خوارزمشاه گرديد ( 1200 - 1172 م ) . نك . به : ابن اثير 11 / 140 و 116 .\r\n( 1 ) . حسام الدين اينانج و سپاه خوارزمشاه به سال 563 ه رى را تصرف كردند . سپس به آذربايجان بازگشتند و شهرهاى ابهر و زنجان و قزوين را گرفتند . خوارزميان در اين شهرها ويرانى و تاراج نمودند و در مثل از قزوين دوهزار شتر رنگ بردند . راوندى 421 .\r\n( 2 ) . اينانج در دژ طبرك كه در نزديكى رى است ، پناه گرفت . اين دژ را واپسين سلطان سلجوقى ، طغرل سوم فرزند ارسلان شاه ، به سال 588 ه ويران كرد . نك . به : ابن اثير 11 / 130 و ياقوت 4 / 17 - 16 .\r\n","page_name":" 175 ","page_number":179},
  {"content":"\r\n\r\nسعد الدين اشل - كه وزير اينانج بود - صلح نمىكنم » . اينانج كه بسيار به آشتى راغب بود ، نزد وزيرش رفت و به او گفت : « برو و سخن اين مرد بشنو و با او نزد من آى » . چو سعد الدين به اردوگاه اتابك شمس الدين الدگز رفت ، اتابك او را به مجلس خويش و در خلوتى كه ديگرى نبود برد و قرآن‌هايى سر به مهركه در صندوق و سى جزء بودند آورد و دست در آن‌ها برد و به آغاز تا پايانشان سوگند خورد و گفت كه : « تا هنگامى كه زنده‌ام ، هرگز صلحى من و اينانج را به يك جا فراهم نياورد » ، و افزون بر آن سوگندها خورد كه زنانش را طلاق دهد و بندگانش را آزاد سازد و صدقه دهد و پاى برهنه به حج رود ، اگر صلحى او و اينانج را به يك جا فراهم آورد . نيز گفت كه :\r\nتو هم اگر اميد دارى كه كار اينانج به سامان آيد و با او به رى بمانى ، بدان كه اين نخواهد شد و تو بايد يكى از اين‌دو را برگزينى : يا اگر رستى و رست ، با خداوندگارت در ديار غربت بمانى ، چنان كه پيش از اين در رنج و بيچيزى و درويشى بودى ، يا با من انديشهء هلاك او كنى و با فرزندم پهلوان بمانى و سررشتهء كار او و سرزمين‌هايش ، رى و اصفهان و اذربيجان ، به دست تو باشد . من بر اين سوگندهاى سخت مىخورم و تو نيز امروز و فردا و پس‌فردا را در كار خويش انديشه كن .\r\nوزير پاسخ داد كه : « چنين كنم و نزدت بازآيم » ، و برخاست و رفت و با خويشتن خلوت كرد و در باب شنيده‌هاى خويش از اتابك غور نمود ، و انديشيد كه خداوندگارش در دژى در حصار است و ياراى آنش نيست كه با سپاهى از آنجا به‌در رود ؛ اگر بماند ، سرانجامش قهر است و قتل ، و گر ياراى خروج از قلعه يابد ، تنها اين تواند كه خويشتن از آنجا به‌در برد و كس نتواند كه با وى همراه شود ، كه از مردى كه خود رانده و مقهور است ، كارى برنيايد مگر آنكه ديگربار به زادبومش بازشود و چون بار نخست اميرى گردد ، و اين با وجود قوّت خصمش و سستى كارش ممكن نيست . مصلحت آن است كه از اتابك الدگز پيمانى ستانم و به دژ نزد اينانج درآيم و از بهر هلاكش چاره‌اى انديشم . آنگاه نزد اتابك رفت و گفت : « در باب آنچه از جانب خويش به من مىدهى ، با من پيمان نه » . اتابك با وى پيمان نهاد و وزير گفت : « با من پيمان نه كه هركس از ياران اينانج را كه چيزى دادم تا با من در هلاكش همداستان شود ، آن را از برايم فراهم گردانى و چون او به نزدت آمد ، هرچه به دو بخشيده‌ام ، به وى دهى » . اتابك نيز اين پيمان با او نهاد .\r\nسپس وزير نزد اينانج به دژ رفت و به دو گفت : « ميان تو و آن صلحى كه اتابك از تو\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nمىخواهد فاصله‌هاست ، چه او از تو مىخواهد تا به نزدش روى و به خدمت سلطان رسى ، و بى اين با تو همراه نشود ؛ پس يا به نزدش برو يا در اين دژ مقام كن » . سپس از نزد وى رفت . اينانج غلامان تركى داشت كه هيچ شاهى نداشت ، و همگى نزد سعد الدين اشل مىآمدند و او بود كه جامگى ايشان مىداد و نيازمندىهاشان ، از نفقه گرفته تا ديگر چيزها ، برآورده مىساخت . اين زمان گروهى از ايشان نزد وزير آمدند و پيش وى خوراك خوردند و برخاستند تا بروند ، كه وزير سه تن را كه بديشان اعتماد داشت و آنان را نيز به دو اعتماد بود ، نگاهداشت و از داستان خود و اتابك و سوگندها كه او خورده بود ، آگاه كرد و نزد ايشان محقّق ساخت كه : « كار اينانج بسامان نمىماند و هرگاه به تباهى انجامد ، ما را نيز دربر خواهد گرفت ؛ مصلحت آن است كه به چيزى كه صلاحمان در آن است اعتماد كنيم ، كه كار خداوندگار اينان رو در سستى و نابودى دارد » .\r\nپس از آن ، او و آن سه تن چنين تدبير ساختند كه نزد اينانج روند و به ناگاه خونش بريزند و با پيمانى كه سعد الدين اشل از بهر ايشان بسته بود ، سوى اتابك الدگز روند . سپس آن سه تن از نزد وزير رفتند و چشم به‌راه زمانى شدند كه هلاك اينانج در آن ممكن باشد . اينانج هربار در يكى از برج‌هاى دژ شب به روز مىآورد . شبى به عادت پيشين به برجى رفت و در آن شب كرد .\r\nآن شب قدرى باده نوشيد و در بستر خويش به خواب رفت . اين زمان آن سه تن آمدند و يكى از ايشان نزد اينانج ، كه بر بستر خفته بود ، رفت و با كاردى كه داشت گلويش را بريد و او را در بسترش پنهان ساخت . « 1 » آنگاه نزد دوستانش رفت و هرسه از باروى دژ به‌زير آمدند و در سپاه اتابك الدگز درآمدند و از حاجبان خواستند تا آنان را به نزد اتابك برند . حاجبان ، اتابك را آگاه كردند و او نيز بفرمود تا آنان را به نزدش برند . آنان چو به نزد اتابك رفتند ، پيمان وى به دو عرضه داشتند . اتابك گفت : « دانستم كه اين چيست . حال ، كاروبار شما چيست ؟ » گفتند : « خداوندگار خود كشته‌ايم و به نزدت آمده‌ايم » . اتابك گفت : « بنشينيد تا درستى سخنتان هويدا شود » . گفتند :\r\n« فرخنده سخنى است » ؛ و ساعتى نگذشته بود كه فريادى از دژ برآمد . همان شب سعد الدين اشل با خبر مرگ اينانج به نزد اتابك آمد و حال با او بگفت . اتابك هم با خلعت‌هاى شايان او را درود گفت و به مرتبتى بلند مخصوص گردانيد .\r\nبدينسان آن دژ با همهء گنجينه‌ها و سلاح‌ها و اسبان و غلامان و كنيزانش تسليم شد و اتابك آن را به اقطاع به فرزندش پهلوان داد . سعد الدين اشل هم حاكم بلاد و عهده‌دار خرد و كلان امور پهلوان بن اتابك الدگز شد و آن غلامان هم به خدمت وى درآمدند . بدينسان امور تا\r\n\r\n\r\n","description":"","footnote":"\r\n( 1 ) . در اين خصوص ، نك . به : راوندى 424 و بندارى 303 و ابن اثير 11 / 130 .\r\n","page_name":" 177 ","page_number":181},
  {"content":"\r\n\r\nهنگام مرگ سعد الدين به كام او بود و روان بر راه صواب ، كه اين سعد الدين در آن زمان كه در خدمت اينانج بود ، ستمكارترين مردمان بود و ستم و سركشيش از همه افزون ، اما زمانى كه به خدمت پهلوان بن الدگز درآمد ، دادگرترين و منصف‌ترين مردمان شد و رحيم‌ترين و مهربان‌ترين ايشان در حق ضعيفان ، و اين گونه بود تا اينكه بر منشى نيك و حالتى راست و درست و منزلتى خوش نزد سلطان خويش ، جان سپرد .\r\nبدينسان عراق و اذربيجان و ارّان يكسره آن اتابك الدگز گشت و او اين زمان نامه‌اى با گونه‌گونه لطايف به دار الخلافه نبشت و گفت : « من مملوك دولت عباسيانم ؛ فرمانبردارى از آنان را واجب مىدانم و نافرمانى ايشان نكنم ، كه هر پيروزى و فيروزى كه بر دشمنان يافته‌ام ، از بركات بستگى خويش با دولت عباسيان - كه خداى تعالى آن را پايدار بداراد - مىدانم » . اتابك سپس به اصفهان رفت و در آنجا بماند .\r\nدر اين ميان اتابك سنقر به رحمت خداى تعالى رفته و برادرش امير زنگى جاى او را گرفته بود . اتابك الدگز او را به خدمت سلطان بخواند ، و اين درحالى بود كه - چنان كه پيشتر گفتيم - سنقر ، اينانج و اميران عراقى را ياورى مىكرد و سلطان محمد بن طغرل را با سپاهى به نزديك ايشان فرستاده بود . اين كار ، اتابك الدگز را به خشم آورده و در قلبش مانده بود و او كين سنقر در دل داشت ، تا اينكه اتفاق را چنان افتاد كه اتابك سنقر جان سپرد . وقتى خبر مرگ او رسيد ، اتابك الدگز اين شعر برخواند :\r\n يا أسد الموت تخلّصته * من بين لحيى لبوة خادره\r\nقد كانت الدنيا شفت لوعتى * منه و لكن لاذ بالآخره \r\n« اى مرگ ، شيرى تو كه از ميان آرواره‌هاى شير بيشه‌اش رهانيده‌اى . / اين جهان سوز درونم از او مىكند دوا ؛ و آن جهان مىدهدش پناه . »\r\nاين زمان امير المؤمنين المقتفى لأمر اللّه در آغازين روزهاى ربيع الاول سال پانصد و پنجاه و پنج درگذشت . « 1 » گاه خلافتش بيست و چهار سال و سه ماه و شانزده روز بود و شصت و شش سال ، بيست و هشت روز كم ، بزيست و پس از وى فرزندش ، المستنجد باللّه ، عهده‌دار خلافت شد . در اين ميان ، فرمان سلطان ارسلان شاه بن طغرل و امير شمس الدين اتابك الدگز به امير زنگى رسيد كه او را فراخوانده بودند ، اما او ترسى در دلش راه يافت و پاسخ داد كه : « من مملوك و غلام سلطانم و كسى نيستم كه از فرمانش تن زنم و از فرمانبرداريش كناره گيرم ، بلكه چون\r\n\r\n\r\n","description":"","footnote":"\r\n( 1 ) . خليفه المقتفى لأمر اللّه در دوم ربيع الاول سال 555 ه جان سپرد .\r\n","page_name":" 178 ","page_number":182},
  {"content":"\r\n\r\nپيشتر برادرم را ناشايستى پيش آمده و لغزشى از او سر زده و خداوند داد سلطان از او ستانده بود ، چندان كه زندگانيش به‌سر آمد و عقوبت كارش چشيد ، من بيمناكم كه مبادا چيزى از آن در دل سلطان و اتابك مانده باشد ، و مىخواهم كه مرا زينهار دهد و بدان بر من منّت نهد تا آهنگ خدمت سلطان كنم » ؛ و با فرستاده‌اش هديه و سوغات و پيشكش و طرفه‌اى چند ، و نيز گونه‌گونه جامه از هر دستى ، و غلامان اختهء حبشى و اسبان تازى خريدارى شده از قطيف و بلاد تازيان همراه كرد و خواست تا بر بنياد پيشنهادش با او پيمان نهند .\r\nوقتى آن فرستاده به خدمت سلطان و اتابك الدگز رسيد و هدايايى كه آورده بود بداد و پيغامى كه داشت گزارد ، خواسته‌اش روا كردند و به مطلوبش دست يافت و او را به نزد خداوندگارش فرستادند ، و او شادمان بود كه سفارتش نيكو بوده و در رسالتش كامياب شده است . چون او به نزد اتابك زنگى رسيد ، اتابك تدارك بسيار ديد و با تمامى سپاهيانش برفت و آهنگ خدمت سلطان كرد كه در اصفهان مقام داشت . وقتى رسيد و اتابك الدگز از آمدنش آگهى يافت ، به تمامى سپاهيان بفرمود تا با ساز و برگ خويش بر اسبان نشينند و سلاح دربر كنند . آنان چنين كردند و در دو صف بر سر راهش بايستادند و همهء اميران ، مگر اتابك الدگز كه در جاى خويش در كنار سلطان ايستاد ، به ديدار او رفتند .\r\nوقتى امير زنگى آمد « 1 » و آن سپاهيان به صف شده را ديد كه در هر دسته‌اى درفش‌هاى خداوندگار آن دسته و غلامان و حلقهء اطرافيانش به نيكوترين هيأت و آماده‌ترين وضعند ، گمان برد كه سلطان در آنجاست و خواست تا به‌زير آيد و زمين بوسد ، كه اميران و حاجبان از اين كار بازش داشتند . او چند بار خواست تا چنين كند و هربار مانع شدند كه از اسب به‌زير آيد . اما چو به نزديك جايگاه سلطان رسيد و دسته‌هاى بسيار ديد و موكب‌هاى عظيم ، بيمناك شد و هوش از سرش برفت . اميران و حاجبان كه به نزديك سلطان رسيدند ، از اسب به‌زير آمدند و او را بفرمودند تا به زير آيد ، و او را كه رايش پريشان شده ، بيمش در ميان گرفته ، و هيبت سلطان دلش را فراگرفته بود ، به‌زير آمد . اتابك الدگز كه او را ديد ، اسب خويش اندكى به سويش راند و حاجبان نيز امير زنگى را راهبر شدند كه اين اتابك است . امير زنگى بر سم اسب اتابك افتاد و آن را بوسيد ، كه اتابك مانع شد و امير را به نزدش بردند . اتابك از پشت اسب او را در آغوش گرفت و امير دستش بوسيد و گفت : « سرورم ، با پيمان رهسپار خدمتت شدم ، كه يعنى به پيمانى كه با من نمودى ، وفا كن . » اتابك گفت : « دلت پاك گردان ، كه به خانهء خود آمده‌اى » . سپس به اميران و\r\n\r\n\r\n","description":"","footnote":"\r\n( 1 ) . خدايگان فارس ، اتابك زنگى ، در 19 شعبان سال 560 ه به اصفهان بازگشت . راوندى 417 .\r\n","page_name":" 179 ","page_number":183},
  {"content":"\r\n\r\nحاجبان بفرمود تا او را به خدمت سلطان ارسلان شاه بن طغرل برند .\r\nاين زمان سپاهيان و اميران در پيرامون سلطان حلقه‌اى بزرگ و پهناور زدند و سلطان به تنهايى بماند و پشت سرش غلامان سلاحدار بودند . اميران ، پياده بدان حلقه درآمدند و اتابك زنگى هم با ايشان بود ، كه چون چشمش بر چتر سلطان افتاد ، زمين بوسيد و برفت و هرچند گامى كه برمىداشت ، زمين مىبوسيد و اين كار چندين بار بكرد . آن هنگام نيز كه نزد سلطان ايستاد ، پاى او بوسيد . سپس سلطان از آنجا برفت و در سراپردهء خويش شد و بفرمود تا طعام از بهر امير زنگى فرستند ، كه آنان نيز همه‌وقت هر خوردنى و نوشيدنى و گستردنى و شمعى كه نياز داشت ، به نزدش مىفرستادند . پس از آن ، سلطان بزمى آراست و او را بخواند و با وى باده نوشيد و بر او و اميرانش خلعتهاى گرانمايه پوشاند و اسبانى نشاندار ، با طوق و سرافسار زرين ، و تيغى گوهرنشان به وى داد ، اما آن را نبست و به بزرگ‌اميران عراقى بفرمود تا يكايك او را مهمان سازند . آنان نيز گفتند كه امير عز الدين ستماز بن حرامى وليمه‌اى ساخته كه از بهرش صد و پنجاه هزار دينار مسكوك اصفهان هزينه كرده و هفتاد و پنج‌هزار دينار آن زرناب بوده است .\r\nامير زنگى تا آن هنگام كه سلطان از اصفهان به همدان بازشد ، در خدمت سلطان بماند .\r\nسلطان ديگربار بر او خلعت پوشاند و ولايت فارس و توابع آن را به دو وانهاد و او را به انصاف و داد ، ترك جور و ستم بر رعايا فرمان داد . سپس به همدان بازگشت و چندى در آنجا بماند .\r\nاتابك الدگز نيز همراه او بود ، اما چو شنيد كه در ميان گرجيان سخن از آن است كه آهنگ ديار اسلام كنند ، و افزون بر آن بر دوين تاخته و تمامى ساكنانش گرفته‌اند ، « 1 » بر آن شد كه به اذربيجان و ارّان بازگردد . او به اذربيجان رفت و چون امير ناصر الدين اقوش جان سپرده بود ، « 2 » ولايت همدان و بروجرد را به فرزندش ، محمد بن اقوش ، داد . ولايت همدان از آن اقوش نبود و او آن را به\r\n\r\n\r\n","description":"","footnote":"\r\n( 1 ) . « و در اين سال ( 557 ه ) ، در ماه شعبان ، انبوهى از گرجيان كه شمار ايشان به سىهزار مرد جنگى مىرسيد ، انجمن كردند و به سرزمين‌هاى اسلامى درآمدند و آهنگ شهر دوين در آذربايجان كردند و آن را گرفتند و تاراج كردند و از مردم آن شهر و حومه‌اش نزديك به ده‌هزار تن كشتند ( در ذهبى ، ص 119 ، سىهزار تن ) و زنان را اسير كردند و بسيارى را به اسارت گرفتند و زنان را برهنه كردند و آنان را پا و تن برهنه بردند و مسجد جامع و ديگر مساجد را آتش زدند . وقتى به سرزمينشان رسيدند ، زنان گرجى كارى را كه ايشان با زنان مسلمان كرده بودند ، نكوهش كردند و به آن‌ها گفتند كه مسلمانان را وادار ساخته‌ايد كه با ما همان كنند كه شما با زنانشان كرديد . . . » . ابن اثير 11 / 107 .\r\nدر فاردان ( 155 ) اينسان است كه شاه گرجيان ، گيورگى سوم ، سپاهيانى از قبايل قفقاز گردآورد و بر دوين تاخت و آن را گرفت و در همهء ساكنانش ، به جز ترسايان ، تيغ و آتش زد .\r\n( 2 ) . امير ناصر الدين اقوش در 21 ذى القعدهء سال 560 ه جان سپرد . راوندى 278 .\r\n","page_name":" 180 ","page_number":184},
  {"content":"\r\n\r\nعوض اردويل به وى داده ، اردويل را از او گرفته و به فرزند خود ، پهلوان سپرده بود .\r\nپس از آنكه اتابك به اذربيجان رفت ، گرجيان به دو نامه كردند و گفتند : « ما را از گنجه و بيلقان خراجى بهره بوده كه سالانه به خزانهء شاهى مىرسيده است ، و اكنون دو سال است كه چيزى به خزانه نيامده است ، و ما از تو مىخواهيم كه آن خراج به ما بازدهى . » اتابك بديشان پاسخ داد كه : « من تنها ازآن‌رو عراق را به ترك گفتم و به اين بلاد آمدم كه سپاهيانى گردآورم و آهنگ تفليس كنم و آن را در حصار گيرم ، و اين كار چندان پىبگيرم كه آن شهر در تصرف آورم .\r\nپس ، هرآنچه در توان داريد هويدا كنيد ، كه من با سپاهى رهسپار سرزمينتان شده‌ام كه جز به تير و تيغ از آن رهايى نيابيد . »\r\nاين زمان سلطان ارسلان شاه بن طغرل در همدان مقام داشت و وضع سپاهيان عراق از روزگار سلطان مسعود نيز نيكوتر گشته بود . اتابك الدگز كس به نزديك سلطان فرستاد و پيغام گرجيان و پاسخ خويش به شرح باز گفت و از وى خواست تا به نزدش آيد . سلطان هم با سپاهى چشم‌نواز و هيبتى دلگشا ، با مردانى هر يكى هزاران ، پروردهء دامان جنگ‌ها و شيرخوردهء پستان آزمون‌ها ، سپاهى از بزرگان و گونه‌گون سربازانى كه تا آن هنگام كس نشنيده بود كه مانندشان در عراق گردآمده باشد ، از عراق رخت اقامت برداشت و رفت تا در نخجوان به اتابك الدگز رسيد و از آنجا نيز برفت تا به گنجه رسيد و يكچند در آنجا بماند . شاه گرجيان كه حركت و عزم سلطان بر برخورد و نبرد با وى دانست ، كس فرستاد و زارى كرد كه : « من از خواسته‌ام از تو بازگشته‌ام و ديگر آزرده‌ات نخواهم ساخت و به هر اراده كه تو كنى تن دهم و هرچه تو خواهى برآورم » . هم در اين هنگام شاه ارمنستان ، سقمان بن ابراهيم ، با سپاهى گران و ساز و برگى كلان به سپاه سلطان آمده بود تا به خدمت رسد و از آستان بوسى بهرى برد ، و چو به خدمت سلطان رسيد ، اعزاز و اكرام و گراميداشت و بزرگداشت ديد ، و سلطان او را ايجى « 1 » خطاب كرد .\r\nوقتى فرستادهء گرجيان با اين پيغام نزد اتابك الدگز آمد ، او آن را بر سلطان ارسلان شاه بن طغرل عرضه داشت و وى نيز شاه ارمنستان و يكايك اميران را گردآورد و اتابك الدگز هم با ايشان بيامد . سپس در باب پاسخ فرستادهء شاه گرجيان با يكديگر راى زدند و همگى به اتابك الدگز اشاره كردند كه : « راى ، راى توست و تو به سرزمين خويش داناترى . چه بينى در اين باب ؟ » چون او چنين نمود كه خواهان صلح است ، اميران عراق برخاستند و به خدمت سلطان رفتند و گفتند : « ما اموال خويش هزينهء مردان و سپاهيان خويش نموديم و سپاهى گردآورديم كه در مكان\r\n\r\n\r\n","description":"","footnote":"\r\n( 1 ) . يعنى برادر بزرگ .\r\n","page_name":" 181 ","page_number":185},
  {"content":"\r\n\r\nنگنجد و تيزى و تنديش قضا بگرداند ، و به اينجا آمديم ؛ اكنون نيز بازمىگرديم ، بىآنكه با دشمن اسلام رودررو شده ، كارزارى به وى بنماييم كه به جادّه كين درافتد و توانى كه به خوارى و خاكساريش كشد ؛ قهرى كه از جويبار آز براندش و جبرى كه در دلش بيم و بيتابى درآرد . »\r\nشاه ارمنستان هم با اين راى ايشان همراهى نمود و گفت :\r\nدشمن اسلام سنگدل است و براى مسلمانان گرانبار ديروز او بر دوين تاخته و آن را چپاول كرده و گروهى از دوينيان به اسارت برده و ديده است كه ما براى رويارويى با او گردآمده‌ايم و آماده شده‌ايم تا گزند و زيانش دفع كنيم ، و امروز مىبيند كه بىجنگى و نبردى با او پراكنده مىشويم و بىزدن و كوفتنش بازمىگرديم ، با آنكه آن اموال هزينه كرده‌ايم و براى گردآورى سپاهى ، آن لشكرها كشيده‌ايم . ازاين‌رو ، اين زمان او آز افزون كند و ما بيمناك از آن باشيم كه چو سلطان - كه خداوند پادشاهيش جاويدان كناد - بازگردد ، او با سپاهيان خويش رهسپار بلاد اسلام شود و آن را لگدكوب ايشان كند ، بىآنكه كس در برابرش بايستد و با او برآمدن و كوشيدن تواند .\r\nبدينسان زيانش براى مسلمانان هويدا شود و گزندش خاصّ و عام ايشان دربر بگيرد .\r\nاتابك الدگز كه اين سخنان شنيد و ديد كه ايشان بر رودررويى پاى مىفشارند ، برخاست و يكايك آن اميران در آغوش گرفت و رويشان بوسيد و گفت : « اكنون دانستم كه شما شيفتهء جهاديد و بر جنگ با دشمنان خداوند مصّر ؛ پس براى برخورد با كافران و معاملهء جان خويش با يكتا خداوند قهّار آماده شويد . » آنگاه فرستادهء شاه گرجيان با سخنى نرم بازگرداندند و از جاى خويش برفتند و تركمانانى بىحدّ و شمار نزد سلطان فراهم آمدند و آهنگ سرزمين گرجيان كردند . شاه گرجيان كه دانست آنان رهسپار سرزمين اويند ، آماده و مهيّاى رودررويى شد ؛ پريشانى و پراكندگيش بسامان ساخت و با سپاهى خروشان و بار و بنه‌اى كه هيچ سپاه كافرى تا آن هنگام نداشت ، از ساز و برگ و اسباب جنگ و نبرد تا اسبان نشاندار و استران پروار ، بيرون آمد ، و بدينسان كسانى از هردو گروه به يكديگر نزديك شدند . اين زمان اتابك الدگز سپاهيان را سه دسته كرد : دسته‌اى آمادهء رودررويى با شاه گرجيان و سپاهش بودند ؛ سپاهيان عراق در دستهء دوم بودند ، و او بديشان بفرموده بود كه تا آن هنگام كه اسبان و مردان درهم روند و تيغ و تير در ميان آيد دست بدارند ، و در آن زمان بيايند تا مسلمانان با آمدنشان دلگرم و مشركان با ديدارشان دلسرد شوند ؛ خود نيز با غلامان و خاصّانش - مردانى نبردآزموده و جنگ‌ديده ، كه به هر كنار و\r\n\r\n","description":"","footnote":"","page_name":" 182 ","page_number":186},
  {"content":"\r\n\r\nگوشهء آن سركشيده و از هر نهان و پيدايش آگه بودند ، در دستهء سوم ايستاد .\r\nشاه گرجيان هم آمد و ميمنه و ميسره و قلب و دو جناح لشگر خويش بياراست ، و در اين حال سپاهيان مسلمان در برابرش بودند . سپس حملات گرجيان بالا گرفت و مسلمانان سخت پايدارى كردند ، و بدينسان آسياب جنگ به گردش درآمد ؛ به شمشير رخشان سر از تن جدا مىكردند و به كردار سلّا خان كه بر گوشت قربانى زنند ، بر فرق سر مىكوفتند . اما چون فشار جنگ بر جنگيان سخت شد و باده‌اش بر نوشندگانش تلخ ، و سپاهيان گرجى به نبرد تن به تن با مسلمانان برآمدند ، تنها دستهء دوم مسلمانان بودند كه ايشان را رماندند ؛ يعنى اميران عراق ، كه با سوارانى چون شب تاريك و سيل خروشان ، تكبيرگويان و استوار و چالاك ، بر ايشان سايه گستردند و پس از آنكه به برادران مسلمانشان پيوستند ، بر دشمنان خدا تاختند و صفوف ايشان شكستند و بر پهلوانانشان شكست آوردند و آنان را از جايشان براندند .\r\nبا اين همه ايشان استوار در برابر شاه خويش ايستاده بودند ، تا اينكه روز به نيمه رسيد و اين زمان اتابك الدگز به تن خويش ، با پيادگان ترك و مكمّلات نبرد ، از هر دستى ، نزد ايشان آمد .\r\nتا قيرگون شب در رسد ، شاه گرجيان سپاهيان و ياوران انبوه ايشان ديد كه فوج‌فوج به نزدشان مىآمدند . گرجيان از آنجا رفتند ، و دراين‌حال از پيش و پس در معرض تيغ بودند . بدينسان اولياى مسلمان خداى در شمار از جماعت مشرك كافران افزون شده ، آنان را به جنبش و رقص و شتاب درمىآوردند ، و روز به نيمه نرسيده بود كه مسلمانان داد خويش از دشمنان خوار خدا ستاندند و در ميان ده‌هزار تن از پهلوانان و دليران ايشان تيغ راندند و آنان را روى زمين پراكندند و طمعهء درندگان و پرندگان ساختند . افزون برآن ، گروهى از كفار و برجستگان ايشان را در ميان گرفتند و با افسار زور و جبر و اسارت به جايگاه سلطان و اتابك الدگز بردند ؛ چونان گنهكارانى كه به جانب آتش برند ؛ با چهره‌هايى بر آن‌ها گرد ناسپاسى نشسته ، كه تيرگى خوارى آن‌ها را فروگرفته بود ؛ يا به جبر دستانشان از پشت بسته بودند ، يا آنان را سخت بر روى گونه كشيده بودند ، و يا به سختى رگ و پى ايشان كوفته بودند .\r\nشاه گرجيان ، نيمه‌جان ، جان به‌در برد ؛ از غنيمت به رجعت رضا داد و از فيروزى دل به گريز خرسند ساخت . مسلمانان بر غنايمى دست يافتند كه هيچيك از ايشان يا سپاهيانشان همانندش به غنيمت نبرده بود . دستانشان پر شد از غنايم و اسبان چرنده و اموال كلان و چادرهايى زيبا و آراسته ، و غلامانى چونان درّ نهفته . از اموال شاه گرجيان نيز سطل‌هايى به غنيمت بردند كه اسبان وى از آن‌ها آب مىآشاميدند ، همگى سيمين ، و آوندهايى كه در آن‌ها\r\n\r\n","description":"","footnote":"","page_name":" 183 ","page_number":187},
  {"content":"\r\n\r\nخوراك مىآوردند ، و سفره‌ها و طبق‌ها و جام‌هاى بزرگ و ظروف سفالين - همگى زريّن . در گنجينه‌اش هم گوهر و زرناب و درّ و مرجان ، چنان‌كه پاك خداى در قرآن ياد كرده و بهشتيان را بدان‌ها نويد داده ، يافتند .\r\nاين نبرد در سال پانصد و پنجاه و شش بود . چو روزى چند برآمد ، سپاهيان به سرزمين گرجيان درآمدند و از هرسو بر آن تاختند و تاراج و قتل و اسارت و ويرانى در آن پديد كردند و سرانجام خاموش و خالى ، گويى كه هرگز كسى در آن نبوده است ، رهايش كردند و رفتند ، اما با غنايمى كه چندان نبود كه احوالشان به سامان آرد و آمالشان برآورد . « 1 » پس از آن سلطان و اتابك الدگز به گنجه بازگشتند و شاه ارمنستان نيز به دار الملك خويش بازشد . اتابك هم كس در گنجه گذارد تا آن را نگاهبان باشد و دشمنى را كه به گوشه و كنارش سركشد ، براند . پس از آن برفت تا به نخجوان رسيد و يكچند در آنجا در خدمت سلطان بماند ، و سپس رهسپار همدان شدند و فيروزمندانه بدانجا رسيدند ؛ بىهيچ گزندى ، يا كه كام‌نايافته‌اى .\r\nبه سال پانصد و شصت و دو مؤيّد اى ابه از نيشابور كس نزديك اتابك الدگز فرستاد و اين سخن نزد او برد كه خوارزم شاه ايل ارسلان سر آن دارد كه بر نيشابور تاخت آورد و آن را از دستش درآورد ، « 2 » و هرگاه كام خويش از نيشابور بگيرد ، بدان خرسند نخواهد ماند و با خويشتن\r\n\r\n\r\n","description":"","footnote":"\r\n( 1 ) . فاردان ( 156 ) مىگويد كه ايلدگز پس از آنكه در دوين پاى استوار كرد ، به مرين ( در شمال دوين ) تاخت و دژى را كه 4 هزار ترسا در آن بودند ، آتش زد .\r\nيورش اصلى سپاه مسلمانان در صفر سال 558 ه رخ داد . ايلدگز پنجاه‌هزار سپاهى - افزون بر خدايگان خلاط ، شاه ارمن بن سكمان قطبى ، و ابن اقسنقر احمديلى ، خدايگان مراغه ، و ديگران - گردآورد . يك ماه جنگ سخت با شكست گرجيان پايان يافت و مسلمانان اموالى بىشمار به غنيمت بردند . ابن اثير 11 / 107 و راوندى 413 - 411 .\r\nعمدهء منابع همداستان‌اند كه علت شكست گرجيان آن بود كه يكى از ايشان نزد ايلدگز رفت و به دست وى اسلام آورد و گفت : مرا سپاهى ده تا از راهى كه مىدانم ، بروم و بىخبر از پشت سر بر ايشان درآيم . اتابك ايلدگز هم سپاهى با وى روانه كرد و با وى قرار روزى نهاد كه وى به گرجيان مىرسيد . آنان از دو جهت بر گرجيان تاختند و مسلمانان غنايم بسيار گرفتند و سه روز شكست‌خوردگان گرجى را دنبال كردند .\r\nمورخ آلبانيايى ، مخيتارغوش ( 19 ) مىنويسد كه سپهسالارى در سپاه گرجيان به نام ايوان ، فرزند سمباد اوربيلى ، كسى بود كه اطلاعات مربوط به سپاه گرجيان را به ايلدگز داد و اين كار را نهانى كرد ، چرا كه با آنان هم‌پيمان شده و رشوه كورش كرده بود . استفانوس اوربيليان مورخ ( 219 - 217 ) در اين خصوص مىنويسد كه وقتى شاه گيورگى تصميم گرفت كه به دسيسه‌هاى ايوان بر ضد خود پايان دهد ، او در دژ لورا در حصار شد و از آنجا خواهرش ليبريتا را با اين خواسته كه با سپاهى نزد گرجيان رود ، به نزديك اتابك ايلدگز فرستاد .\r\n( 2 ) . مؤيّد آىآبه شهر نسارا در جمادى الاولى سال 560 ه محاصره كرده بود . ازاين‌رو خوارزمشاه ايل\r\n","page_name":" 184 ","page_number":188},
  {"content":"\r\n\r\nسخن از عراق خواهد كرد ، و اگر دستى برنياوريد كه او را از انديشه‌اش بازآورد ، بىگمان سيل رنجى بر سرتان ريزد كه بستنش نتوانيد و درياى محنتى سر بركشد كه مدّش را جزرى نباشد .\r\nاتابك كه اين زمان در همدان بود ، از آنجا به رى رخت برداشت و فرستاده‌اى به نزد خوارزم شاه ايل ارسلان روانه كرد كه : « اين مؤيّد اى ابه مملوك سلطان است و خراسان نيز سرزمين سلطان و اقليم پدران و نياكانش ، و حال خوارزمى كه تو در آنى هم بر اين قياس است ؛ پس هرگاه آهنگ نيشابور كنى ، به پاسخ اين كار ، آهنگ تو كنم و نبرد و رويارويى در ميان ما پديد آيد ، و تو به كار خويشتن بينا نيستى . »\r\nگويا اين سخن ، خوارزم شاه ايل ارسلان را به خشم آورد ، تا بدانجا كه به تنگ آمد و آماده شد تا رهسپار نيشابور شود ، و به سال پانصد و شصت و دو بدان سو رفت و در آنجا منزل كرد .\r\nاتابك الدگز هم برفت و در بسطام فرود آمد . « 1 » خوارزم شاه دو ماهى بر گرد نيشابور بماند و با نيشابوريان نبرد كرد ، اما به چيزى دست نيافت « 2 » و چو دانست كه اتابك الدگز و سپاهيان عراق مىآيند ، از نيشابور برفت . . . به گرگان از سوى . . . « 3 » مؤيّد آى ابه ، قاضى امام فخر الدين كوفى را به خدمتش فرستاد تا پيغامش دهد و بگويد : « بسيار هزينه كرده‌اى و بس پاداش بداده‌اى ، و روا نيست كه بىكام به خوارزم بازگردى ، كه كنون هرجا روى ، من مملوك توام و فرمانبرداريت بر خويشتن واجب دانم ؛ از بهرت خطبه مىكنم و به نامت درهم و دينار سكه مىزنم و به فرمان تو در كار بلاد دست مىبرم . » خوارزم شاه ايل ارسلان كه اين پيغام شنود ، شادمان و خوشدل شد و آن‌دو بر اين قرار با يكديگر صلح كردند . مقدم قاضى فخر الدين گرامى داشته آمد و خوارزم شاه خلعت‌هاى ارزشمند بر او پوشاند و پيشكش‌هاى دلپسند به دو داد و به نيشابور بازش گرداند ، و همراه او فرستاده‌اى نزد مؤيّد اى ابه روانه كرد با خلعتهاى شايان و هداياى بسيار و اسبان آراسته\r\n\r\n\r\n","description":"","footnote":"\r\nارسلان بن آتسز بىدرنگ سپاهى به جانب محاصره‌كنندگان فرستاد و آن‌ها وقتى اين سپاه به شهر نزديك شد ، از آنجا رفتند . آىآبه به نيشابور بازگشت و خدايگان نسا به فرمان خوارزمشاه درآمد و خطبه در آن شهر به نام او شد . پس از چندى سپاهيان خوارزمشاه به دهستان ( منطقه‌اى در شمال گرگان ) رفتند و خدايگان آنجا به آىآبه پناهنده شد . دهستان هم به دست سپاهيان خوارزم افتاد و آن‌ها شهربانى در آنجا نهادند . ابن اثير 11 / 118 .\r\n( 1 ) . در بسطام جنگى ميان سپاه اتابك ايلدگز و خوارزمشاه ايل ارسلان رخ داد كه تنها حاصل آن اين بود كه خوارزمشاه بيهق و سبزوار را گرفت و آىآبه در ماه مه سال 1167 م از آنجا رانده شد .\r\n( 2 ) . خوارزمشاه در ماه ژوئن سال 1167 م بر نيشابور دست يافت و در آنجا خطبه به نام تاج الدين و الدنيا ملك الترك و العجم ايل ارسلان كردند .\r\n( 3 ) . نقطه‌چين‌ها نشانهء بريدگى كلام متن است - مترجم فارسى .\r\n","page_name":" 185 ","page_number":189},
  {"content":"\r\n\r\nبه زر و سيم و گزيده اسبانى راهوار ، با روىپوش و برگستوان ، و طرفه‌هايى ديگر ، از آنها كه در خزاينش بود .\r\nبدينسان قاضى فخر الدين به نيشابور بازگشت ؛ كامكار ، فيروزمند ، دل‌آرام و آسوده‌جان . « 1 » در اين ميان اتابك الدگز از صلحى كه ميان مؤيّد اى ابه و خوارزم شاه ايل ارسلان افتاده بود ، آگه شد و از بسطام به رى و اذربيجان بازگشت و فرستاده‌اى به موصل روانه كرد و خطبه و سكّه ، و نيز آنچه پيشتر براى سلاطين سلجوقى مىفرستادند ، بخواست ، آنان نيز به سمع و طاعت پيش آمدند و در موصل و ديگر شهرهاى ديار بكر و جزيره خطبه به نام سلطان ارسلان شاه بن طغرل كردند و تحفه‌ها و هدايا و طرفه‌ها و اسبان تازى و استران رومى ، و از ديگر چيزها جامه‌هاى مصرى و دمشقى به نزدش فرستادند . بدينسان دوستى اتابك قطب الدين مودود بن زنگى و اتابك شمس الدين الدگز استوار گشت « 2 » و هردو همدست هم به خدمت سلطان ارسلان شاه بن طغرل درآمدند . اين زمان خدايگان فارس نيز به عادت روزگار سلطان مسعود و سلطان محمد بن محمود بن محمد طبر باج مىگزارد .\r\nبه سال پانصد و شصت و سه شاه كرمان درگذشت « 3 » و فرزندانش با هم به نزاع برخاستند\r\n\r\n\r\n","description":"","footnote":"\r\n( 1 ) . چيرگى بر نيشابور به رقابت ميان خوارزمشاه و سلجوقيان پايان داد .\r\n( 2 ) . قطب الدين مودود بن زنگى اتابك موصل بود . در شوال سال 565 ه درگذشت ، و پيشتر وصيت كرده بود كه فرزندش ، سيف الدين غازى دوم ، شاهى يابد . عموى غازى ( يعنى برادر قطب الدين ) ، نور الدين محمود ، از رقيبان تاج و تخت بود و سپاهيانش را بر ضدّ برادرزاده‌اش حركت داد . اين زمان سيف الدين غازى دوم ( در التاريخ الباهر ، ص 153 ، فخر الدين ، خادم قطب الدين و دشمن نور الدين و ياور سيف الدين ) ، « مولا عزّ الدين مسعود ، فرزند اتابك قطب الدين ، را به نزديك اتابك شمس الدين ايلدگز ، خدايگان بلاد جبل و آذربايجان و ارّان و ديگر جاىها ، فرستاد و از او يارى خواست . ايلدگز هم كس به نزديك نور الدين فرستاد تا او را از آهنگ موصل نهى كند و به او بگويد : اين سرزمين از آن سلطان است و تو را بدان دستى نيست . نور الدين - كه در سنجار بود - به پيغام وى عنايتى نكرد و به موصل رفت و به آن فرستاده گفت : به خدايگانت بگو كه من با برادرزادگانم مهربانترم تا تو ؛ پس خويشتن در كار ما داخل مكن ، كه چون كار ايشان به سامان آوردم ، بر در همدان با تو كه نيم بلاد اسلام را به دست دارى و بااين‌حال كار مرزها را چندان فروگذاشته‌اى كه گرجيان بر آن‌ها دست يافته‌اند ، سخن رود . براى منى كه به‌تنهايى بادليرتر مردمان ، فرنگيان ، پنجه در پنجه زده‌ام و سرزمين ايشان گرفته‌ام و شاهانشان به اسارت برده‌ام ، روا نيست كه تو را با آنچه دارى وانهم ، كه بر ماست كه دست به كار نگاهداشت آن بخش از بلاد اسلام شويم كه تو آن را فروگذاشته‌اى ، و دست ستم از مسلمانان كوتاه كنيم . آن فرستاده هم با اين پاسخ باز شد » . التاريخ الباهر ، ص 153 .\r\n( 3 ) . اين زمان خدايگان كرمان محيى الدنيا و الدين طغرل شاه بن محمد بود كه به سال 565 ه جان سپرد .\r\nابن اثير 11 / 134 .\r\n","page_name":" 186 ","page_number":190},
  {"content":"\r\n\r\nو هركس مىخواست كه خود شاهى كند . فرزند دوم او ، كه سه فرزند داشت ، گريخت « 1 » و به همدان به خدمت سلطان ارسلان شاه بن طغرل و اتابك الدگز رفت . آنان به ندايش پاسخ گفتند و اميدش برآوردند و اتابك الدگز به پاسخى معهود دلش گشاده داشت و به پيروزى نزديك پشتگرمش ساخت و بفرمود تا مرتبتش بلند دارند و بر او حرمت نهند و بزرگش دارند و تدارك بينند تا او را به سرايش بازگردانند . نيز بفرمود تا سپاهى بسنده از بهر او معيّن كنند و كاستىهاى آن سپاه چاره سازند ، و امير جمال الدين محمد بن ناصر الدين اقوش ، والى همدان را كه از پهلوانان دلير و سواران نامدار بود ، سركردهء ايشان نمود و دوستان و كسان برجستهء خويش را به زير پرچم او برد ، و پيش از آن مال و سلاحى كه نياز داشتند ، آماده ساخت . امير جمال الدين به سال پانصد و شصت و چهار از همدان برفت و چون به دار الملك گواشير درآمد ، ملك . . . بهرام شاه از آنجا برفت « 2 » و رهسپار نيشابور شد . امير جمال الدين محمد بن اقش در روزى به كردار روز عيد به شهر درآمد و دژ شهر به وى تسليم شد و او آن را ، چنان كه سلطان ارسلان شاه بن طغرل و اتابك الدگز فرموده بودند ، به ملك كرمان سپرد و خود در آنجا بماند تا استراحت كند . وقتى ملك به دژ درآمد ، خزاينى مانند سلاح و فرش و برخى آوندهاى سيمين ديد كه برادرش از بردنش عاجز مانده بود . « 3 » او آن‌ها را نزد امير جمال الدين محمد بن اقوش برد و پوزش خواست و گفت : « به خدا سوگند اگر در اين خزاين بار گوهر مىيافتم ، از سلطان دريغ نمىداشتم و آن را نزد او و امير اتابك الدگز مىفرستادم ، كه در حقم كوتاهى نكردند و به من احسان نمودند و بزرگم داشتند و به احقاق حقم برخاستند ؛ امير جمال الدين ، تو نزد پاك خداى صاحب حجّتى ؛ بايد كه نزد سلطان و اتابك الدگز عذرم بگويى . »\r\nافزون بر اين ، ملك در مدت اقامت امير جمال الدين اموالى از بلاد گردآورد كه برخى از آن‌ها را به لشكر همراه خويش داد و بازمانده را نزد سلطان فرستاد و گفت : « من در اين سرزمين جانشين سلطانم و هرچه از هزينهء سپاهيان افزون باشد ، نزد سلطان فرستم و چيزى از آن از بهر\r\n\r\n\r\n","description":"","footnote":"\r\n( 1 ) . فرزندان طغرل شاه اينان‌اند : توران شاه و بهرام شاه ، از خاتون ركنى ، و ملك ارسلان و طغرل شاه و تركان شاه ، از كنيزان .\r\n( 2 ) . نقطه‌چين‌ها نشانهء بريدگى كلام متن است - مترجم فارسى .\r\n( 3 ) . پس از مرگ طغرل شاه ، ارسلان شاه در كرمان بر تخت نشست . اين زمان بهرام شاه رهسپار نيشابور شد و در آنجا از حمايت مؤيّد آىآبه برخوردار گشت و به كرمان بازشد و ارسلان شاه را راند . ارسلان شاه به اصفهان نزد اتابك ايلدگز گريخت و به يارى سپاهيان وى توانست بر بهرام شاه پيروز شود و او به آىآبه پناه برد . پس از مرگ ارسلان شاه ، بهرام شاه به كرمان بازگشت و بىرقابت ديگر برادرانش به تاج و تخت دست يافت .\r\n","page_name":" 187 ","page_number":191},
  {"content":"\r\n\r\nخويشتن نيندوزم ، » و در اين باب نامه‌اى به خطّ خويش به سلطان و اتابك الدگز نبشت . امير جمال الدين هم باقى آن سال را به عراق بازگشت و چون به همدان رسيد ، شهر را از براى او هر چه تمام‌تر آراسته و در بازارهايش گنبدهايى پوشيده از گونه‌گونه جامه‌ها برآورده بودند . سلطان به اميران بفرمود تا براى ديدار با وى بيرون روند ، كه برفتند و با او ديدار كردند . چو امير نزد سلطان رفت ، سلطان به دو خوشامد گفت و از ديدنش شادمان گشت و احترامش نمود و خلعت‌هاى گرانمايه و ستوران زيبا به دو بخشيد و او را امير حاجبان نمود . پس از آن ، امير از نزد سلطان به‌در آمد و آهنگ خدمت اتابك الدگز نمود ، كه اتابك برخاست و او را در آغوش گرفت و ميان چشمانش را بوسيد و گفت : « سپاس خداى را كه فتح كرمان و سپردن آن به دست صاحبش ، نيز انجام خواست سلطان و كمك به كاميابيش ، را تقدير تو كرد ، كه سلطان عنايتى داشت به بازگشت آن شاه و جلوسش در مقام شاهيش ، كه با وجود آنكه پدرش شاهى را مخصوص او نموده و او را بر برادرانش ترجيح داده بود ، برادرش آن را به جبر از او ستانده بود . » « 1 »\r\nدر نهم رجب سال پانصد و شصت و هفت خوارزم شاه ايل ارسلان بن آتسز درگذشت و سرزمين عراق و اذربيجان يكسره آن سلطان ارسلان شاه و امير شمس الدين الدگز اتابك شد ، كه فرمانشان در آنجا روان بود و امرشان نافذ ، اما سلطان به صورت شاه بود و در حقيقت اتابك الدگز بود كه حكم مىراند و بلاد به اقطاع مىداد و خزاين به دست داشت و آنها را به هركجا كه مىخواست مىبرد . سلطان را اين توان نبود كه در اين باب با او سخن كند و چه‌بسا گاه از خود كامگى اتابك الدگز ، از فرمان‌هاى او و ازدست‌بردنش در كار اقطاعات ، كه به هركس كه مىخواست مىداد ، دلتنگ مىشد و در اين‌باره سخنى مىگفت ، اما مادرش كه همسر اتابك الدگز و مادر دو فرزندش نصرت الدين محمد پهلوان و مظفر الدين عثمان قزل ارسلان بود ، به وى مىگفت :\r\nانديشناك مباش ، كه اين مرد خويشتن در معرض خطر آورده و بارها در جنگ‌ها به چاه مرگ‌ها درافتاده است ؛ اموال ارزشمند خويش هزينه كرده و غلامان و مردانش در هلاك آورده تا توانسته است تو را به سلطنت برساند . بسيارى از سلجوقيان كه از تو به سال افزون‌ترند ، در حبس و تنگ‌حالىاند ؛ آرزوهاى بزرگ دارم ، اگر ايشان را ياراى جنبشى بود ، كه نيست ؛ اما تو بر تخت شاهى جاى دارى و او و دو فرزندش خدمتت مىكنند و پيش رويت مىايستند و دشمنانت مىكوبند و بدخواهانت فرو\r\n\r\n\r\n","description":"","footnote":"\r\n( 1 ) . درخصوص گزارش كوتاهى از اين رخدادها ، نك . به : ابن اثير 11 / 134 .\r\n","page_name":" 188 ","page_number":192},
  {"content":"\r\n\r\nمىگيرند و تو آسوده دل از اين همه‌اى . هر عطايى كه اتابك دهد يا منعى كه او كند ، يكسره به اصلاح دولتت و ثبات شاهيت مىانجامد . پس از كار او انديشناك مباش و از قصدش دل بد مكن ، كه او مملوك توست . » و سلطان ارسلان شاه كه اين سخنان از مادر مىشنيد ، خاموش مىماند .\r\nدر روز شنبه هشتم ربيع الاول سال پانصد و شصت و شش امير المؤمنين المستنجد باللّه درگذشت و در روز يكشنبه ، دهم ربيع الاخر سال پانصد و شصت و شش با فرزندش المستضيىء بنور اللّه « 1 » بيعت شد . اتابك نيز تا سال پانصد و شصت و نه بماند : گاه به عراق رخت مىكشيد و گاه به اذربيجان مىرفت ؛ گاه سلطان را با خود مىبرد و گاه تنها مىرفت . در اين سال به اذربيجان رفت و تا سال پانصد و هفتاد كه در نخجوان درگذشت ، « 2 » در آنجا بماند . اين زمان سلطان ارسلان شاه به همراه محمد پهلوان در همدان بود . وقتى خبر درگذشت اتابك ايلدگز به فرزندش محمد پهلوان رسيد ، كه امير حاجبان سلطان بود و عهده‌دار امور او ، ترسى از سلطان در دلش راه يافت و برنشست و به اذربيجان رفت و در جاى پدر نشست و خزانه و اموال بگرفت و مردان و سپاهيانى گردآورد و در جاى خويش بماند ، و چشم مىداشت تا سلطان در حقش چه نيت دارد .\r\nوقتى اتابك شمس الدين الدگز درگذشت و محمد پهلوان برفت ، سپاهيان و اميران بر سلطان گرد آمدند و از آنجا كه او مالى نداشت ، اموال بسيارى نزدش آوردند . سلطان آماده شد كه آهنگ اذربيجان كند و آن را از دست محمد پهلوان برهاند ، و با سپاهيان عراق از همدان برفت . در اين ميان اميران سپاه با تلاش و كوشش سپاهيانى فراهم آوردند كه كس مانندش در عراق به ياد نداشت ، و آهنگ اذربيجان كردند و كار سلطان نيكوتر نمودند و به دو گفتند : « هر زمان اذربيجان را وارهانى و يكى از ياران و معتمدان خويش در آنجا برگمارى ، به همدان بازمىگردى و آهنگ بغداد مىكنى و آن را خواهى گرفت ؛ خدايگان موصل ، قطب الدين مودود بن زنگى ، نيز كه مملوك و فرمانبردار توست به خدمتت مىآيد ؛ وقتى بغداد را گرفتى و بر\r\n\r\n\r\n","description":"","footnote":"\r\n( 1 ) . در ديگر منابع نام اين خليفه المستضيى بأمر اللّه يا المستضيىء باللّه است .\r\n( 2 ) . عمدهء منابع ، مرگ اتابك ايلدگز را در سال 568 ه مىآورند . راوندى ( 429 ) كه به ادارات رسمى همدان نزديك بود و مىتوانست از افراد ثقه اطلاعات خود را بگيرد ، مىگويد كه مرگ ارسلان شاه در نيمهء جمادى الثانى سال 571 ه بود . اما نويسندهء ما ( حسينى ) مىگويد كه سلطان دو ماه پس از مرگ اتابك ايلدگز مرده است ؛ يعنى اتابك در ربيع الاخر سال 571 ه جان سپرده است . يك ماه پيش از آن ، مادر سلطان و همسر ايلدگز ، مؤمنه خاتون ، درگذشته بود .\r\n","page_name":" 189 ","page_number":193},
  {"content":"\r\n\r\nفراز منبر خلافت به نامت خطبه كردند ، در گسترهء ولايت منازعى نيابى و دشمن زورآور و چيره‌اى نبينى . »\r\nسلطان راى ايشان پذيرفت و برفت تا به شهر زنجان رسيد . در آنجا به بيمارى سختى دچار آمد كه آرام از او گرفت و به آفتى گرفتار آمد كه تاب و خواب از او ربود . در آن شهر بماند و چشم به راه بهبود بود ، اما بيماريش بالا گرفت و او كه مىديد اين بيمارى بالا گرفته و جانش به گلوگاه رسيده است ، بفرمود تا او را به همدان برند . بدينسان به همراه سپاهيان بازگشت و دو ماه پس از مرگ اتابك شمس الدين الدگز ، و پيش از آنكه به همدان رسد ، به سال پانصد و هفتاد درگذشت . جنازهء او را به همدان بردند و در كنار پدرش ، سلطان ركن الدين طغرل ، در گنبد وى در خاك كردند و خبر مرگش در بلاد پراكنده گشت .\r\nدر اين هنگام فرزندش ملك طغرل به همراه امير نصرت الدين محمد پهلوان بن الدگز در نخجوان بود . امير ، ملك طغرل را بر تخت سلطنت نشاند و از نخجوان رهسپار عراق شد ، و دراين‌حال همچون پدرش كه اتابك سلطان ارسلان شاه بود ، به منصب اتابكى گماشته شد .\r\nاين زمان ملك محمد كه از برادرش ارسلان شاه بزرگتر بود ، در خوزستان مقام داشت و چون از مرگ برادرش سلطان ارسلان شاه آگه شد ، از شرف الدين اميران بن شمله ، كه اتابك او بود و خوزستان و سپاه آنجا به دست داشت ، « 1 » خواست تا همراه او به عراق رود ، كه او پاسخ داد :\r\n« من يك‌تنه و بىتو با اتابك پهلوان برنيايم ، كه ديروز پدرم به قرميسين « 2 » با او نبرد كرد و شكست خورد و به قتل آمد ؛ اكنون نيز سپاهيان عراق و اذربيجان و ارّان ، بيش از پنجاه‌هزار سوار ، با اويند . با اين همه تو خود به اصفهان رو ، شايد كه چو سپاهيان و اميران سلطان از آمدنت به اصفهان آگه شوند ، برخى از ايشان به تو پيوندند ، كه اگر چنين شد ، من و سپاهيانم به خدمتت مىآييم . »\r\nملك محمد اين سخن را از او پذيرفت و به اصفهان رخت كشيد و بدان درآمد . واليان\r\n\r\n\r\n","description":"","footnote":"\r\n( 1 ) . خدايگان خوزستان ، شمله ، با يارى سلجوقيان ، به‌ويژه اتابك ايلدگز كه همواره او را در نبرد بر ضد خليفه يارى مىكرد ، بيش از بيست سال ولايتى بزرگ و مقامى و الا داشت . وقتى شمله به اظهار استقلال كوشيد و بر برخى اراضى خليفه دست انداخت ، ايلدگز او را در جنگى به سال 570 ه كشت . ابن اثير 11 / 160 و ابن جوزى 10 / 255 و سبط ابن جوزى 8 / 1 ، 330 .\r\n( 2 ) . قرميسين شهرى است در ميانهء همدان و حلوان و با همدان سى فرسنگ فاصله دارد . ياقوت 4 / 331 - 330 .\r\n","page_name":" 190 ","page_number":194},
  {"content":"\r\n\r\nشهر با او همراه شدند و قفشد بن قايماز حرامى « 1 » هم از همدان به جانب او رفت و با قريب به هزار سوار به اصفهان آمد . اتابك پهلوان نيز چو به همدان رسيد ، با خاصّان و غلامانش برنشست و از آنجا پنج روزه و به شتاب به اصفهان رفت و چو تير و شهاب بر ملك محمد بتاخت ، به كردار آنان كه استوار و چالاك دست در دامن كوشش مىزنند و از پيامد كار انديشه نمىكنند . ملك محمد و سپاهيان همراهش به جانب خوزستان گريختند ، اما امير شرف الدين اميران بن شمله از بيم اتابك پهلوان بنگذاشت كه ايشان به سرزمين وى درآيند . ازاين‌رو آنان به واسط رفتند ، اما اتابك پهلوان سه روز بر كنارهء خاورى شهر ايستاد تا اينكه خدايگان واسط كس به نزديك ملك محمد فرستاد و گفت : « ميهمانى سه روز است و ما اين واجب گزارده‌ايم ؛ اكنون مصلحت تو در آن است كه به راه خويش روى . » ملك محمد پاسخ داد : « من به خدمت امير المؤمنين آمده‌ام تا آن آستان شريف ببوسم و در شمار مماليك آن دولت پيروزمند - كه خداى استوارش بداراد - درآيم . » خدايگان واسط پاسخ داد : « آنجا رو كه دلت با تو مىگويد . » و او را از واسط براند . ملك محمد از آنجا برفت و رهسپار بغداد شد و در نزديكى نيل « 2 » منزل كرد ، و در اين هنگام فرصتى مىجست ؛ فرستاده‌اى هم به بغداد گسيل كرد اما كام خويش نيافت . سپاهيانش نيز سر به شورش برداشتند و نزديك بود كه او را بيابند و بكشند ، كه از دست ايشان گريخت و رهسپار خوزستان شد ، اما چو خدايگان خوزستان از اقامت او ممانعت كرد ، به جانب شهر شيراز و اتابك زنگى رفت و نزد او بماند .\r\nاتابك پهلوان هم كس به نزديك اتابك زنگى فرستاد كه : « اگر ملك محمد را در بند به خدمت سلطان نفرستى ، آهنگ تو كنم ؛ اگر با من نبرد آغازى ، هلاك تو در آن باشد و اگر از دست من گريزى ، خود و بلادت تباه شويد . » اتابك زنگى نيز بر ملك محمد بند نهاد و او را به نزد سلطان طغرل فرستاد ، كه اتابك پهلوان او را بگرفت و در دژ سرجهان جاى داد ؛ و اين پايان روزگار ملك محمد بود . بدينسان تمامى بلاد از آن اتابك پهلوان گشت و او سلطان طغرل را بر تخت شاهى نشانيد . در اين احوال ، امير المؤمنين المستضيىء بنور اللّه نيز درگذشت - دو شب رفته از ذى القعدهء سال پانصد و هفتاد و پنج . گاه خلافتش يازده سال و شش روز بود و پس از وى فرزندش ، امام امير المؤمنين الناصر لدين اللّه ابو العباس ، عهده‌دار خلافت شد .\r\n\r\n\r\n","description":"","footnote":"\r\n( 1 ) . جمال الدين ايلفقشت بن قايماز حرامى امير حاجبان سلطان محمد بن محمود بود . بندارى 228 .\r\n( 2 ) . روستايى است در حوالى كوفه و نزديك حلّه . ياقوت 5 / 334 .\r\n","page_name":" 191 ","page_number":195},
  {"content":"\r\n\r\n\r\nسلطان ركن الدين طغرل بن ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ؛ قسيم امير المؤمنين\r\nسلطان طغرل كودكى خرد بود و به چيزيش عنايت نبود . در برابر ، اتابك پهلوان در دل سپاهيان و پيرامونيان هيبتى عظيم داشت و تمامى شاهان از او در هراس بودند . او سپاهيان گرد كرد و رهسپار اذربيجان و ارّان شد و به گرجستان درآمد ، و چون كس را ياراى هماوردى با او نبود ، كس به نزديك وى فرستادند و با او صلح برقرار او كردند . او هم به عراق برگشت و برادرش ، مظفر الدين قزل ارسلان ، را در اذربيجان و ارّان به نيابت خويش برگماشت . سپس به شاهان اطراف نامه كرد و از ايشان خواست تا خطبه به نام سلطان ركن الدين طغرل كنند ، كه پذيرفتند و در موصل و توابع آن و در ارمينيه و خلاط و فارس و توابع و مضافات آن ، و در خوزستان سر به سر خطبه به نام سلطان خواندند ، و در ديگر بلاد نيز فرمان او نافذ بود .\r\nاتابك به خوارزم شاه نيز نامه كرد و با او دوستى و يكرنگى نمود و تا هنگام مرگش در ميان او و خوارزم شاه پيوند و پيوستگى برقرار بود و براى يكديگر هديه مىفرستادند . « 1 » همچنين فرستادگان اتابك پهلوان همواره به سراى عزيز خلافت پيام بندگى و تسليم و فرمانبردارى مىبردند ، و چنين مىگفت كه : « شاهى و فرمانفرمايى در اين سرزمين نيافته است ، مگر به بركت فرمانبردارى از آن سراى عزيز و تسليم بدان اوامر شريف . » از آن سراى عزيز نيز خلعت و صلت پيوسته و همواره به جانب اتابك روان بود و او تا هنگام مرگ بدان پيامبرانه اوامر بلند گردن مىنهاد و در آن امامانه مراسم شريف حضور مىيافت ، تا اينكه به سال پانصد و هشتاد و دو مهلت خويش به سر برد و رشتهء زندگانيش گسست . « 2 »\r\n\r\n\r\n","description":"","footnote":"\r\n( 1 ) . در مجموعه اسناد رسمى سلطنتى « التوسّل الى الترسّل » ( به فارسى از محمد بن مؤيّد بغدادى ، در گذشته به سال 507 ه ) ، مربوط به اوايل سدهء سيزدهم ميلادى ، چهار نامه از خوارزمشاه علاء الدين تكش به اتابك شمس الدين محمد جهان پهلوان هست . همهء اين نامه‌ها نشانگر روح دوستى و تمايل به برقرارى روابط خوب با اتابك است . در رساله‌اى به تاريخ محرم سال 577 ه سخن از تبادل سفير ميان دو دولت ، و شامل پوزش‌خواهى از ورود سپاه خوارزمشاه به خراسان است ( نامهء يكم به اتابك جهان پهلوان ، ص 168 - 165 ) . در نامهء ديگرى به اتابك ( ص 171 - 168 ) ، به تاريخ ربيع الاخر سال 577 ه ، كه خوارزمشاه به همراه امير رشيد الدين روانه كرده بود ، از پرنده‌اى كه براى اتابك از طريق فرستادهء ويژه‌اى فرستاده بود ، و نيز از كاهش شمار اين فرستادگان سخن مىكند و از دل‌نگرانىاى فاش مىگويد كه از قطع تبادل پسنديدهء اين فرستادگان پيش آمده است و به رغبت اندك به ديدار تعبير مىشود . نك . به : بونياتوف 239 .\r\n( 2 ) . اتابك پهلوان محمد بن ايلدگز ، « خدايگان سرزمين جبل و رى و اصفهان و آذربايجان و ارّانيه و ديگر\r\n","page_name":" 192 ","page_number":196},
  {"content":"\r\n\r\nاتابك پهلوان به هنگام مرگ چهار فرزند داشت ؛ دو تن از ايشان ، يكى اينانج محمود و ديگرى امير اميران عمر ، از يك مادر بودند كه همان اينانج خاتون ، دخت امير اينانج ، بود ؛ و دو فرزند ديگر ، كه يكى از ايشان ابو بكر بود و از كنيزى ترك‌زاده شده « 1 » و فرزند ارشد بود . تركان با عمّ او ، مظفر الدين قزل ارسلان ، در اذربيجان بودند و مظفر الدين كه فرزندى نداشت ، با ابو بكر همچون فرزند خويش رفتار مىنمود ؛ ديگرى هم كنيززاده بود و همواره در همدان مقام داشت و نامش اوزبك بود . اتابك پهلوان اذربيجان و ارّان را به فرزندش ابو بكر داده و عمّ او ، مظفر الدين قزل ارسلان ، را سرپرست وى نموده بود . رى و اصفهان و باقى عراق را نيز به فرزندانش ، اينانج محمود و امير اميران عمر ، داد و همدان را هم به فرزندش اوزبك وانهاد . سپس بديشان بفرمود كه گر به ناگزير مرگ گرفتار آمد ، به فرمان عمّشان قزل ارسلان باشند « 2 » - و چون مرگش دررسيد ، آنگونه شد كه او سفارش كرده بود - و به همگان اشارت كرد كه در خدمت سلطان طغرل باشند ؛ در نهان كين او نورزند و از اطاعتش سرنپيچند ؛ ياريش كنند و جانبش فرونگذارند ؛ به دو پيوندند و از او نبرند ؛ به فرمانش باشند و نافرمانيش نكنند ، و در حضورش همه كارها بر عهده گيرند . نيز بديشان سفارش كرد كه : « هرچه پيش آمد ، مبادا ، مبادا ، كه از آن پيامبرانه اوامر شريف سرپيچيد ، كه زود است كه امير المؤمنين را ركنى بيابيد كه در سختىها بدان تكيه كنيد ، و دژى و پناه جايى كه گر گرفتار بدخواه دشمنى شديد ، بدان پناه بريد . »\r\nاما پس از درگذشت اتابك پهلوان ، مظفر الدين قزل ارسلان شورش آغازيد « 3 » و سپاهيان\r\n\r\n\r\n","description":"","footnote":"\r\nسرزمين‌ها » ، در اوايل سال 582 ه جان سپرد . ابن اثير 11 / 198 و بندارى 301 ؛ به گفتهء جوزجانى ( 1 / 171 ) پهلوان در طى فرمانرواييش تا حدود روم و سوريه را زير فرمان خود آورد . پهلوان مدارس و مساجد بسيارى ساخت و ثروت كلانى ، كه پيش از او كس بدان دست نيافته بود ، بر جاى نهاد : پنج‌هزار غلام و سىهزار اسب و شتر . سبط ابن جوزى 8 / 1 ، 392 - 391 .\r\nجوزجانى ( 1 / 171 ) مىگويد كه پهلوان در دادگرى و خوش‌منشى سلطان سنجر دوم بود .\r\nغلامانش به مراتبى و الا در دولت رسيدند و پس از مرگ وى بر عمدهء سرزمين عراق فرمان راندند . آى طمغج ، منگلى ، گوگچه ، اداميش و ديگران در شمار اين اميران بودند .\r\n( 1 ) . مادر ابو بكر ، قطيبه خاتون نام داشت .\r\n( 2 ) . در بونياتوف ( 239 ) به نقل از تاريخى آمده است كه از عراق تا خراسان و بابل از آن اينانج ، و آذربايجان تا ارمنستان از آن ابو بكر ، و از درياى خزر تا درياچهء گوگچه از آن امير اميران عمر بود ، ولى از فرزند چهارم اتابك ، اوزبك ، سخنى به ميان نمىآيد .\r\n( 3 ) . بلافاصله پس از مرگ پهلوان ، ثباتى كه بيست سال پاييده بود ، از ميان رفت و هريك از غلامان پهلوان در هركجا كه يافتند ، فرمانروايى كردند و جنگ خانگى ميانشان آغاز شد . راوندى مورخ خود شاهد تاراج و\r\n","page_name":" 193 ","page_number":197},
  {"content":"\r\n\r\nاذربيجان و ارّان و عمدهء سپاهيان عراق گردآورد و به همدان رفت . اين زمان سلطان ركن الدين طغرل در همدان بود و اينانج محمود و امير اميران عمر - كه مادرشان به رى مقام داشت - نزدش بودند . پس از اينكه اتابك مظفر الدين قزل ارسلان به نزديكى همدان رسيد ، سلطان طغرل به تمامى اميران و سپاهيان بفرمود تا يك‌روزه راه به پيشواز او روند ، و آنان نيز بر عادت پيشين كه به پيشواز او برادرش مىرفتند ، چنين كردند .\r\nوقتى مظفر الدين قزل ارسلان خواست تا به همدان درآيد ، سلطان از كوشك عتيق كه بدان منزل داشت ، بيرون آمد و به جانب او رفت و با وى ديدار كرد . اتابك قزل ارسلان از اسب به زير آمد و زمين بوسيد ، و سلطان نيز او را كه عمّش بود ، چه برادر مادرى سلطان ارسلان شاه بود ، به نزديك خويش خواند تا از پشت اسب در آغوشش بگيرد . سپس سلطان بر اسب برنشست و سپاهيان نيز سربرسر در خدمتش بر اسبان برنشستند ، و برفت تا به كوشك رسيد . در آنجا مظفر الدين اتابك قزل ارسلان از اسب به زير آمد و زين‌پوش اسب سلطان ببرد ، و دراين‌حال اميران ، يكايك تيغى برهنه به كف ، پياده بودند . بدينسان سلطان به سراى خويش ، به كوشك درآمد و اتابك قزل ارسلان هم به اردوگاه خود رفت . « 1 » فرداى آن‌روز اتابك قزل ارسلان چندان هديه و تحفه و ديگر كالاهاى طرفه و نيك به خدمت سلطان آورد كه پيشتر كس همانندش نياورده بود . روز دوم نيز همچنان روز نخست بود ، و او هرروز بارى همانند روز پيشين مىآورد ، تا اينكه به ماهى به قدر صد و پنجاه‌هزار دينار طلا بار آورد . از ديگر مسكوكات زر هم صدهزار دينار آورد و به يكايك اميران نيز خلعت پوشاند و صله داد ؛ آنان نيز همگى همراه او شدند -\r\n\r\n\r\n","description":"","footnote":"\r\nويرانىاى بود كه اين غلامان بدان دست بردند . « همچنين ديدم كه مصاحف و كتب وقفى كه از مدارس و دار الكتب‌ها غارت كرده بودند ، در همدان به نقاشان مىفرستادند و ذكر وقف محو مىكردند و نام و القاب آن ظالمان بر آن نقش مىزدند و به يكديگر تحفه مىساختند ، و فساد آشكارا بر عراق از آن شد كه از تركان هر وشاقى كه بر ولايتى استيلا مىيافت ، قانونى از سيرآبا و اسلاف نمىدانست در پادشاهى كه بر آن برود . هرچ مىخواست و مىرفت ، مىكرد تا كار بدان رسيد » . راوندى 469 - 468 .\r\n( 1 ) . آماج پس پشت اين استقبال پروپيمان از اتابك قزل ارسلان از جانب سلطان طغرل تقويت موضع امراى دولت بود . طغرل سوم با تحريك به استقلال از بيوهء پهلوان ، اينانج خاتون ، قصد داشت تا حمايت اميران را براى خود به‌دست آرد و از دست قزل ارسلان كه همهء قوا را به دست داشت ، آزاد شود . راوندى ( 473 - 472 ) مىگويد كه به هنگام استقبال از قزل ارسلان در همدان ، غلام سلطان ، قراگز ، مىتوانست اتابك قزل ارسلان را بكشد ولى طغرل سوم به وى اشاره كرد كه چنين نكند ، و بعدها از اين كار افسوس مىخورد . به نظر راوندى قتل قزل كارى بايسته بود . قزل ارسلان هم از اين دسيسه آگاه شده بود ، ولى دم برنياورد و بىدرنگ به مردانش فرمان داد كه قراگز را كور كنند .\r\n","page_name":" 194 ","page_number":198},
  {"content":"\r\n\r\nچونان كه پيشتر با پدر و برادرش بودند .\r\nوقتى مام برادرزادگانش ، اينانج خاتون دخت اينانج ، ديد كه كارها همه بر اتابك قزل ارسلان مىرود و ابو بكر بن اتابك پهلوان بزرگ شده و همراه عمّش است و از دو فرزند وى منزلتى تمام‌تر و رتبتى والاتر دارد ، ناخوشدل شد و در نهان كس به همدان به نزديك اىابه و روس « 1 » ، كه مملوكان اتابك پهلوان و بزرگ غلامان او و در آن هنگام سركردگان سپاهش بودند ، فرستاد و گفت : « چگونه خوشدل نشسته‌ايد كه كنيززاده‌اى به رتبت والاتر و به منزلت بالاتر از فرزندان من باشد ؟ با آنكه من چندان مال و اندوخته و دينار و درهم دارم كه مىتوانم شما را ساليان بسيار بر سرپا نگه دارم . مىخواهم كه شما فرزندان مرا برنشانيد و به نزدم آوريد تا عهده‌دار كار شما و همراهانتان گردم و چنان اموالى ببخشم كه تمامى سپاهيان سرورتان ، اتابك پهلوان ، به شما بپيوندند . » آن‌دو وقتى از اشارات اينانج خاتون آگه شدند ، سر شب برنشستند و دو روز راه پيمودند و روز سوم به رى نزد اينانج خاتون رسيدند ؛ و دراين‌حال دو فرزند او را همراه خود داشتند . اينانج خاتون نيز به جانب ايشان رفت و با آنان ديدار كرد . آن دسته از غلامان و سپاهيان اتابك پهلوان هم كه از ايشان جا مانده و در همدان بودند ، بدانان پيوستند و بدينسان جمعى انبوه شدند . ازاين‌رو اتابك مظفر الدين قزل ارسلان ناگريز شد كه ايشان را تا به رى دنبال كند اما وقتى به رى رسيد ، اىابه و روس گريختند و به دامغان رفتند و در بيرون شهر مقام كردند .\r\nاتابك قزل ارسلان نيز چند روزى بماند تا اينكه خاتون و دو فرزندش ، قتلغ اينانج محمود و امير اميران عمر ، نزد وى آمدند و دژ رى به دو سپردند . چند روز پس از آن سلطان طغرل ، اتابك را در رى وانهاد و رفت تا در دامغان به اىابه و روس بپيوندد . « 2 » اتابك قزل ارسلان هم چند روز در رى بماند و سپس به همراه اينانج محمود و خاتون از آنجا به ساوه رخت كشيد . در اين هنگام خاتون از او دستورى خواست تا به سرجهان رود ، كه اجازت داد و سپس به همدان رفت و يكچند در آنجا بماند . وقتى قزل ارسلان از رى رفت و خبر رسيد كه از آنجا به همدان رفته است ، سلطان طغرل كه تا اين زمان بر سرزمين ملحدان - كه در پيرامون دامغان و گردكوه بود - تاخته و آن را چپاول و ويران ساخته و هركس يافته كشته بود ، بازگشت و به رى رفت ؛ « 3 » و در اين ميان\r\n\r\n\r\n","description":"","footnote":"\r\n( 1 ) . اين دو امير ، جمال الدين آىآبه و سيف الدين روس بودند . نك . به : راوندى 474 .\r\n( 2 ) . پس از مرگ پهلوان ، طغرل از فرمان قزل سرپيچيد و گروهى از اميران و سپاهيان به وى پيوستند و او چند شهر را گرفت و ميان آن‌دو جنگ‌هايى رفت . او پس از چندى به سال 583 ه بر همدان دست يافت . ابن اثير 11 / 198 و 212 و بندارى 301 .\r\n( 3 ) . درخصوص جنگ‌هاى سلطان طغرل سوم بر ضد اسماعيليان ، نك . به : راوندى 476 .\r\n","page_name":" 195 ","page_number":199},
  {"content":"\r\n\r\nخدايگان ابهر ، بهاء الدين شرف الدوله ، بنى قفشود ، خداوندگاران زنجان ، و خدايگان مراغه به دو پيوستند . اتابك قزل ارسلان كه اين شنود ، آسيمه‌سر رفت و از همدان گريخت . « 1 » اىابه و روس « 2 » نيز از سلطان طغرل پيمان ستاندند كه اينانج محمود با او باشد ؛ بر آن قرار كه پدرش اتابك نصرت الدين پهلوان بود . سلطان به پيمان خويش با آن‌دو وفا كرد و اينانج محمود نيز به همراه برادرش امير اميران عمر از نزد عمّش گريخت و هردو به خدمت سلطان طغرل بازشدند و با او به همدان رفتند .\r\nوقتى اتابك مظفر الدين قزل ارسلان به اذربيجان رسيد ، به سراى عزيز خلافت نامه‌اى نبشت و در آن گفت كه مملوك و مملوك‌زادهء آن دولت عزيز است و همواره براى چنين روزى حسن نظر امير المؤمنين مىاندوخته است ، و اكنون ديگر نهان‌كردنش ممكن نيست ، كه كار ما بدانجا كشيده است كه امير المؤمنين خود مىداند ؛ سپاهيان با ما پيمان شكستند و مال و وفا به جانب عذر و جفا افكندند و با ركن الدين طغرل همراه گشتند . هرگاه ريشهء اين فساد قطع نشود ، كار به جايى رسد كه پايانش دانسته نباشد و ياوران و بندگان دولت از آن عاجز آيند . اگر امير المؤمنين چنين بيند كه سپاهى از سوى بغداد گسيل كند ، و اين بنده نيز از جانب اذربيجان رسد ، كار خصم رو در شكست آرد و ملك عراق يكسره به دامان دولتمداران بازآيد و آن گرامى احكام ، چنان كه در بغداد و ديگر نواحى جارى است ، هم در آنجا روان گردد . « 3 »\r\nدر بغداد اين سخن از او پذيرفتند و امير المؤمنين سپاهى آراست كه گويند ششصدهزار دينار از آن آبادان خزانه هزينهء آن كرده بود . پس از آن ، وزير جلال الدين بن يونس را سركردهء آن\r\n\r\n\r\n","description":"","footnote":"\r\n( 1 ) . اين جنگ در نزديكى همدان رخ داد و قزل ارسلان پس از نبردى خونين شكست خورد . راوندى 477 ؛ نيز نك . به : ابن اثير 12 / 10 .\r\n( 2 ) . اندك زمانى بعد ، در ميان آىآبه و روس اختلافى در اين‌باره كه چه كس راهبرى سپاه را به‌دست گيرد پديد شد ، و آىآبه به همراه سلطان دسيسه كرد و روس را كشت و ثروتش را تاراج كرد . سلطان به خوبى از نهان اميرانش آگاه بود و مىدانست كه دير يا زود هم‌پيمانش آىآبه ، چنان كه پيشتر به اتابك وى قزل ارسلان پشت كرد ، به او پشت خواهد نمود . طغرل سوم هم به آىآبه فرمان داد كه راهبرى سپاه را بر ضد اتابك بر عهده گيرد ، ولى آىآبه از فرمانبردارى تن زد و سرنوشتش آن شد كه شد . راوندى ( 484 - 479 ) .\r\nزان پس ، ياران سلطان به پاكسازى دست بردند و هركه را با قزل ارسلان پيوندى داشت ، راندند . راوندى 485 .\r\n( 3 ) . خليفه الناصر لدين اللّه خواست قزل ارسلان را پذيرفت و سپاهى براى ياريش فرستاد . همزمان ، طغرل سوم كس به نزديك خليفه فرستاد و او را آگهى داد كه به بغداد مىآيد تا در ساختمان دار السلطنه مسكن كند ، ولى خليفه آن فرستاده را بىپاسخ بازگردانيد و بفرمود تا دار السلطنه را ويران كنند ، كه با خاك يكسان شد و از ميان رفت . ابن اثير 11 / 212 .\r\n","page_name":" 196 ","page_number":200},
  {"content":"\r\n\r\nسپاه نمود و او نيز به سال پانصد و هشتاد و سه از بغداد برفت و همگى رو به راه همدان نهادند ، « 1 » كه اتابك مظفر الدين قزل ارسلان پيمان نهاده بود كه در آنجا بديشان پيوندد ، اما اتابك تأخير كرد و وزير هم كار سلطان طغرل را آسان شمرد و گفت : « هيچ نيازى به اتابك نيست ؛ ما خود به تنهايى مىرويم و همدان را مىگيريم . » او از كرمانشاه رهسپار همدان شد و در داىمرگ منزل كرد . سلطان طغرل هم با جميع اميران عراق و اينانج محمود ، و نيز سپاهيان اتابك پهلوان از همدان برفت .\r\nبدينسان دو گروه با هم رودررو شدند « 2 » و در ميان ايشان جنگى رفت كه موىها سپيد ساخت و صف مردان و اسبان تباه ، و آوردگاه از كشتگان دو گروه پر شد . در اين كارزار امير محمود بن ترجم ايوايى « 3 » بر سر ميسرهء وزير جلال الدين بود و جماعت تركمانان و كردان به همراه خود داشت و با آمدنش سازشى كه در ميانهء سلطان طغرل و سپاهيان عراق پديد آمده بود ، برهم زد . سرانجام او گريخت و در پى آن باقى سپاهيان به قرميسين رفتند و وزير جلال الدين در قلب سپاه بماند . دراين‌حال ، غلامان خاصّ او كه همراهش بودند ، پيش رويش تا نزديك عصر نبردى سخت بكردند ، تا اينكه سلطان طغرل خود نزد او آمد و گفت : « سپاهيانت گريخته‌اند و جز اين غلامان ، كس نزدت نمانده است . پس خود و همراهانت را به كشتن مده » . همچنين به جماعت اميران بفرمود تا نزد او روند و وى را به چادرى كه از بهر او برپا شده بود ، برند . بدينسان آن سپاه به بغداد ، و سلطان طغرل به همدان بازگشت .\r\nپس از بازگشت آن سپاه به بغداد ، امام الناصر لدين اللّه امير المؤمنين بفرمود تا ديگربار ايشان را آماده و كاستىهاشان بر طرف سازند ، و ساز و برگ فراوان و سلاح بسيار و اموالى كلان ، چندان كه كس در بيرون آن ديوان عزيز همانندش به ياد نداشت ، بياورد و امير مجاهد الدين خالص الخاص را سركردهء ايشان نمود . امير در همان سال از بغداد برفت و به نزديكى همدان ، كه منزلگاه سلطان طغرل بود ، رسيد . « 4 » سلطان كه انبوه آن سپاه ديده ، و دانسته بود كه سركردهء آنان\r\n\r\n\r\n","description":"","footnote":"\r\n( 1 ) . حركت سپاه خليفه در 3 صفر سال 584 ه بود . ابن اثير 12 / 10 .\r\n( 2 ) . اين نبرد در 8 ربيع الاول سال 584 ه رخ داد . ابن اثير 12 / 10 .\r\n( 3 ) . قبيلهء ترك ايوايى يكى از طوايف غزان است . ايواييان به روزگار خليفه مقتفى بر شهر شهرزوم و اطراف و دژهاى نزديك به آن در مناطق بالادستى عراق دست يافتند . قفجق بن ارسلان‌تاش تركمان ، بنيانگذار امارت تركمانان كركويه ، رهبر آنان بود . به سال 534 ه خدايگان موصل ، اتابك عماد الدين زنگى ( 1146 - 1127 م ) ، به حمله‌اى بر ضد ايشان دست برد و آنان را شكست داد و بر اقطاعاتشان دست يافت . پس از آن ، ايواييان به خدمت زنگيان درآمدند . نك . به : ابن اثير 11 / 29 و ابو شامه 1 / 33 .\r\n( 4 ) . حملهء دوم سپاهيان خليفه بر ضد سلطان طغرل سوم در دسامبر سال 1118 م رخ داد .\r\n","page_name":" 197 ","page_number":201},
  {"content":"\r\n\r\nسخت‌كوشا و جنگاور است و آنان با دل‌هايى لبالب از كين و راستين عزم پايدارى در سر ، آهنگ او كرده‌اند ، همدان را بگذاشت و به جانب اصفهان رفت . بدينسان سپاه بغداد به همدان درآمد و يكچند در آنجا بماند ، و چون اتابك مظفر الدين قزل ارسلان بديشان رسيد ، با او ديدار كردند و او را احترام نمودند و مرسوم‌ها كه سرورمان ، امير المؤمنين الناصر لدين اللّه ، در باب پاسداشت او و سپردن ولايت به دو ، به نيابت از سرورمان ، نگاشته بود ، به دو رساندند . آنان وى را ملك نصير امير المؤمنين خطاب كردند و گفتند كه مأمور يارى اويند و سپاهيان نيز كار به راى او مىكنند و راه به فرمان او مىروند . در اين ميان ، هرزمان كه حاجبان چيزى از اين قبيل به اتابك مىگفتند ، او زمين مىبوسيد و چندين‌بار اين كار بكرد . پس از آن او را در چادر مجاهد الدين خالص جاى دادند و خلعت‌هايى شايان بر او پوشاندند .\r\nو اما سلطان طغرل ؛ او از اصفهان به اذربيجان رفت « 1 » و به عز الدين حسن بن قفجاق « 2 » پيوست و بدينسان جمعى انبوه شدند كه پنجاه‌هزار تركمان با ايشان بود . آنان آهنگ اشنه و ارمى و خوى و سلماس كردند و شهرها چپاول نمودند و در آن‌ها فساد پديد كردند . « 3 » در اين ميان اتابك مظفر الدين قزل ارسلان نيز كه با برادرزاده‌اش اينانج محمود صلح كرده و نزد وى به همدان رفته بود ، از آنجا بازگشت . اين زمان ، اينانج خاتون ، مام اينانج محمود ، نيز به همدان آمده و اتابك او را به زنى گرفته و هم در همدان با او درآميخته و خاتون در همدان مقام كرده بود .\r\nبدينسان اتابك مظفر الدين قزل ارسلان برفت و به سلطان طغرل و تركمانان ، كه پيشتر آن شهرها ويران كرده بودند ، رسيد و به‌تاخت سوى ايشان شد . برادرزاده‌اش ، امير ابو بكر بن اتابك پهلوان ، را با اميران عراقى ، امير بار و نور الدين قرا و سراج الدين قايماز والى رى ، در مقدمهء سپاه جاى داد ، كه چون مقدمهء سپاه تركمانان بيامد ، مهلت صف‌آرايى بديشان ندادند و به تيغ آنان را پراكندند و انبوهى از ايشان كشتند و خانه‌ها و ستورانشان تاراج كردند و غنيمت بسيار و اموال\r\n\r\n\r\n","description":"","footnote":"\r\n( 1 ) . سبط ابن جوزى ( 8 / 1 ، 392 ) مىگويد كه سلطان طغرل به اصفهان رفت و اتابك قزل ارسلان از پى او شد . در اين جنگ اتابك بر آن شهر دست يافت و مدارس و كاروانسراها و مساجدش را آتش زد ، و ساكنان شهر هم در ميانهء محاصره از گرسنگى مردند .\r\n( 2 ) . عز الدين ابو محمد حسن بن يعقوب بن قفجاق تركمان ، امير الجبل و از اميران نامدار قفجاق ، و از كسانى بود كه در جبال عراق فرمانروايى مىكردند .\r\n( 3 ) . دستيابى بر اين شهرهاى آذربايجان به سال 585 ه رخ داد . پس از اين رخدادها ، صلاح الدين ايوبى دست به كار برپايى صلح ميان اتابك قزل ارسلان و سلطان طغرل سوم شد و سلطان طغرل صلح را پذيرفت ، ولى گفتگوها رو به پايان بود كه سلطان بر آن شد كه جنگ با قزل ارسلان را از سر گيرد . نك . به : بندارى 302 و راوندى 493 .\r\n","page_name":" 198 ","page_number":202},
  {"content":"\r\n\r\nكلان به‌دست آوردند . عز الدين حسن و سلطان طغرل گريزان رفتند تا به كرخانى « 1 » رسيدند كه دژ امير حسن بن قفجاق بود و در نزديكى زاب جاى داشت . اين زمان آنان به امير المؤمنين الناصر لدين اللّه نامه كردند و خواستند تا او از لغزش سلطان طغرل در باب جنگ با وزير جلال الدين بن يونس بگذرد ، كه از درماندگى چنين كرده و اكنون مملوك دولت است و بندهء فرمانبردار . اگر امير المؤمنين نامه كند كه او در امان به خدمت آيد و قوتى از بهرش مقرر داشته آيد چنين كند ، و اگر شايستگى نيابت از امير المؤمنين را در جايى داشته باشد ، بدان اوامر شريف گردن نهد . پس از آن سلطان طغرل فرزند خويش به بغداد فرستاد تا گروگان طاعتش باشد ، كه چون بيامد ، به فرمان امير المؤمنين موكب شريف به ديدارش از شهر بيرون رفت و او را كه تيغى به دست داشت و كف‌پاره‌اى بر تن ، به بغداد درآورد . او بر آن آستان شريف بوسه زد و پس از آن برايش جايى معين كردند . او را بدانجا مسكن دادند و از بهرش مستمرىهاى بسيار مقرر كردند و صلات شايانش دادند ، و به سلطان نامه كردند كه در جاى خويش بماند تا چارهء كارش انديشيده آيد .\r\nسلطان طغرل تا بهارگاه بماند و سپس به همراه عز الدين حسن بن قفجاق ، والى اذربيجان ، به بغداد درآمد ، و اين پيش از آن بود كه خواهر او را به زنى بگيرد و در كرخانى با وى درآميزد و او را باردار سازد . آنان سپس به اذربيجان رفتند و چون اتابك مظفر الدين قزل ارسلان آهنگ ايشان نمود ، سلطان طغرل به همدان رفت ، اما سپاه انبوهى از ياران اتابك قزل ارسلان در آنجا بود و بنگذاشت كه وى به شهر درآيد . بدينسان اتابك به وى دررسيد و سلطان نيز ناچار شد كه خود را به اتابك تسليم كند « 2 » و به حكم خويشى با او بر اين گمان رود كه اتابك خطاهاى وى درپوشد و از لغزش‌هايش درگذرد و در كارها با وى خلوت كند ، چونانكه برادرش اتابك پهلوان چنين بود و در هر كارى به دو اشارت مىنمود كه سلطان اوست و در همهء ممالك كار به استقلال مىكند و حكم به استبداد مىراند .\r\nاما اتابك با وى چنين نكرد و او را بگرفت و در دژى در اذربيجان ، در نزديكى شهر تبريز ، كه والى آن از ياران اتابك بود ، در بند نمود . « 3 » پس از آن در همدان بماند و بر تمامى قلمرو سلطان\r\n\r\n\r\n","description":"","footnote":"\r\n( 1 ) . دژ كرخانى همان كركوك كنونى در عراق است .\r\n( 2 ) . سلطان طغرل در رمضان سال 586 ه به اسارت امير فخر الدين قتلغ درآمد ، كه عمود خيمه‌اش را در ميانهء جنگ بريده بود .\r\n( 3 ) . در اينجا در حاشيهء نسخهء خطى عباراتى هست كه در متن مصحّح دكتر نور الدين در درون متن ، در\r\n","page_name":" 199 ","page_number":203},
  {"content":"\r\n\r\nطغرل دست انداخت و يكچند بر اين حال بود . « 1 » در اين ميان اينانج خاتون نيز با او بود ، اما اتابك به وى عنايتى نمىنمود و آزمند غلامبارگى و باده‌گسارى بود و جز برخى اوقات از باده‌اش هوشيارى نبود . اينانج خاتون نيز رگ غيرتش بجنبيد و چند تن از غلامان خود را برانگيخت تا نزد اتابك رفتند و او را كه مست بود ، در بسترش به قتل آوردند . فرداى آن‌روز او را ندا دادند تا بيايد و بر اسب برنشيند ، و چون نيامد و برننشست ، به نزدش رفتند و او را كشته يافتند . « 2 »\r\nوقتى امير ابو بكر بن اتابك پهلوان از قتل عمّ خويش آگهى يافت ، شبانه برنشست و به جانب اذربيجان رفت و به نخجوان درآمد . در نزديكى نخجوان دژ النجا « 3 » جاى داشت كه اين زمان زاهده خاتون ، همسر اتابك پهلوان ، در آن بود و پيش از اين اتابك پهلوان و پدرش اتابك الدگز عايدات عراق و اذربيجان را در مدّت فرمانروايى خويش در آن گرد آورده بودند . در اين\r\n\r\n\r\n","description":"","footnote":"\r\nداخل قلّاب ، آورده شده است . اين عبارات از اين قرار است : « فتعفت آثار تلك الفتن و سكن الدّهر . . . و ضرب مظفر الدين قزل ارسلان . . . و وطن على الاستبداد . . . لها بالصفاء عن الكدر و غفل عن . . . . »\r\n( 1 ) . اتابك قزل ارسلان پس از دستگيرى سلطان طغرل سوم ، امير تبعيدى ، سنجر بن سليمان شاه ، را به قصد بر تخت سلطنت نشاندن با خود به همدان برد ، ولى خليفه به وى سفارش كرد كه خود بر تخت سلطنت عراق جاى گيرد . سنجر را از نو تبعيد كردند و قزل ارسلان خود را سلطان خواند . راوندى 501 .\r\nدر همدان با القاب سلطان ، ناصر امير المؤمنين ، مظفر الدنيا و الدين قزل ارسلان عثمان براى وى خطبه كردند و در برابر دروازهء كاخش پنج نوبت طبل نواختند و سكه به نامش زدند ( راوندى 501 و بندارى 302 ) . قزل ارسلان يكه‌مرد و خدايگان ارّان و آذربايجان و همدان و اصفهان و رى و شهرهاى ميان اين دو شهر شد و خدايگان فارس و خوزستان به فرمانش درآمد . ابن اثير 12 / 30 .\r\n( 2 ) . اينانج خاتون و برخى از نزديكانش رفته‌رفته از قزل ارسلان كه وى را خرد مىشمرد ، بيمناك مىشدند .\r\nزمانى گروهى از اميران گرد آمدند و اين سخن رفت كه : « چون ما بر سلطان طغرل بيرون آمديم و با وى غدر كرديم ، چگونه كسى بر ما اعتماد كند ؟ پيش از آنك سلطان جهان قزل ارسلان از ما انتقام كشد ، ما او را بكشيم ؛ چه نبايد كه او را انديشه باشد كه ما را بردارد و بندگان خود را بگمارد » . راوندى 501 و بندارى 302 .\r\nدر شعبان سال 587 ه اين دسيسه بر ضد قزل ارسلان صورت پذيرفت و او را در بسترش كشتند . برخى منابع مىگويند كه او را در بسترش خفه كردند ؛ پس از آنكه يارانش برفتند ، قاتلش نزد او رفت . دربان او ياران وى را به ظنّ اين كار گرفت ( ابن اثير 12 / 218 و بندارى 302 و ابن خلدون 5 / 181 - 180 ) . منبع ديگرى ( سبط ابن جوزى 8 / 1 ، 406 ) بر اين گمان است كه همسرش ، اينانج خاتون ، قاتل وى بوده است ؛ يا اينكه او را خفه نكرده ، بلكه 15 ضربه به وى زده‌اند . برخى هم مىگويند كه زاهده خاتون ، همسر اتابك پهلوان برادر قزل ارسلان ، و چهار تن از نزديكانش قاتلان وى بوده‌اند ( بونياتوف 242 ) ؛ در برخى منابع گرجى اينسان است كه قاتلان وى اسماعيلى بوده‌اند ( بونياتوف 242 ) ، و در رشيد الدين ( 1 / 1 ، 104 ) اينسان است كه مردم علت قتل وى را اين مىدانسته‌اند كه او در همان حوالى ، در ميانهء كشاكش‌هاى دينى در بازار اصفهان ، برخى از پيروان بلندپايهء امام شافعى مطلبى را دار زده بوده است .\r\n( 3 ) . در نزهة القلوب مستوفى ، النجق - م ا .\r\n","page_name":" 200 ","page_number":204},
  {"content":"\r\n\r\nهنگام دژ و اموال آن را زاهده خاتون ، كه امير ابو بكر پروردهء دامان او و به منزلهء فرزندش بود ، به دست داشت ، كه چون امير ابو بكر به نخجوان آمد ، او را به دژ درآورد و والى شهر را بياورد و به دو گفت : « اين مرد خدايگان اين سرزمين است و تو كار از جانب او مىكنى . » نيز والى دژ را بياورد و به دو گفت : « اين مرد خدايگان اين دژ است » ؛ و او را بر اين سوگند داد . وقتى كار بر اين قرار شد ، امير ابو بكر برنشست و سوى گنجه رفت . اميرى كه در گنجه بود بيامد و آن شهر به دو تسليم كرد ، اما امير ابو بكر او را به شهر بازگرداند و در آنجا جانشين خود ساخت . او به هر شهرى مىرفت شهر به دو تسليم مىشد ، تا اينكه اذربيجان و ارّان سربه‌سر تسليم او شد و سپاهيان بر او گرد آمدند و او مقام پدر و نياى خويش يافت .\r\nو اما حال سلطان طغرل ؛ او مدّت دو سال در آن دژ در بند بود . در جوار آن دژ ، امير محمود بن سنا اغلى « 1 » ، تركمان مردى كه پيشتر خدمت اتابك پهلوان مىنمود ، زندگانى مىكرد . وقتى او دريافت كه برادرزادگان اتابك قزل ارسلان و مادر ايشان با يكديگر بر قتل قزل ارسلان همداستان شده‌اند ، اندوهگين و رنجور شد و بيمار و بدحال ، و به چاره‌جويى برآمد و زيركىها در كار آورد تا سرانجام با والى آن دژ همداستان شد . آن‌دو سلطان طغرل را از دژ بيرون آوردند و پيش از آن با او پيمان نهادند كه امير محمود ، امير بار باشد و والى دژ ، امير حاجب . پس از آن سلطان از دژ بيرون آمد « 2 » و آهنگ تبريز كرد تا آن را بگيرد ، اما ايشان شهر را به وى تسليم نكردند .\r\nاو نيز چند روزى در پيرامون شهر بماند تا اينكه كارش بالا گرفت و در حدود پانصد سوار در اطرافش گرد آمدند . امير ابو بكر كه دانست سلطان آمده و در پيرامون تبريز مقام كرده است ، برنشست و به جستجوى او برآمد ، اما از برابر وى گريخت و رهسپار عراق شد . وقتى به زنجان رسيد ، بنى قفشود تركمان كه شهر را به دست داشتند و آنجا مقامگاه ايشان بود ، به جانب او رفتند و در شمار يارانش درآمدند . سلطان هم چون قتلغ اينانج محمود و برادرش امير اميران عمر به همراه مادرشان در رى بودند و سپاهيان عراق با خود داشتند ، به همدان رفت و پس از آنكه آن سه تن گردهم آمدند و به جستجوى او از رى بيرون شدند ، به قزوين رخت كشيد . اين زمان نور الدين قرا در قزوين بود ، كه با سپاهى گرانبار از سلاح به جانب او رفت و به دو پيوست .\r\nبدينسان سلطان در بيرون قزوين منزل كرد .\r\n\r\n\r\n","description":"","footnote":"\r\n( 1 ) . در راوندى ( 502 ) : اناسوغ‌لى .\r\n( 2 ) . سلطان طغرل پس از مرگ قزل ارسلان بن ايلدگز در ربيع الثانى سال 588 ه از بند به‌در آمد . ابن اثير 12 / 37 .\r\n","page_name":" 201 ","page_number":205},
  {"content":"\r\n\r\nبه ديگر كران ، اينانج محمود با تمامى آن سپاهيان همداستان شد و با پانزده‌هزار سوار از شمردان‌نژاده و دليران گزيده كه يقين داشتند كه سلطان تاب او ندارد ، به جانب سلطان رفت .\r\nوقتى دو گروه به هم رسيدند و دو دسته در برابر يكديگر آمدند ، سلطان طغرل با همان سپاهيانى كه با او بودند و شمارشان نزديك به سه‌هزار سوار بود ، پايدارى نمود و آنان را به خوبى سامان داد و هرگروهى را در جاى معينى بگذاشت . اينانج محمود هم با سپاهيان خويش به صف شد ؛ سپاهيانى آراسته به كردار طاووسان ، كه چو آفتاب بر ايشان تابيدن مىگرفت ، چشمها گشاده مىماند و آفاق درخشنده مىگشت . وقتى فاصلهء دو گروه كم شد ، سلطان طغرل به تن خويش بر حلقهء اينانج محمود ، كه در قلب سپاه با غلامان خود و پدرش بود ، بتاخت و سامان ايشان پراكند و پاى اقامتشان لرزاند . كسانى كه در ميمنه و ميسرهء سپاه اينانج محمود بودند ، چو ديدند كه او گريخته است ، سربه‌سر گريختند و چون پريشان‌خانه‌اى سقف فروريخته پراكنده شدند ، و اين گريز چنان بود كه پرچم‌ها باژگونه شد و كوه و دشت از انبوه ايشان لبريز گشت . بدينسان با ضرباتى كه سرها را دو نيمه مىكرد و جان‌ها را زهر قاتل مىچشاند ، سر و دوششان دام سلطان گشت و تنها آن كس از ايشان كه راهوارى تيزتك داشت و به دژى يا كه به كوهى دررسيد ، از دست او جان به‌در برد . سلطان اموالى از ايشان به غنيمت برد بىشمار و بىپايان ، و از آن گريزندگان هركس كه امكان يافت ، به جانب او بازگشت . « 1 » اينانج محمود نيز به اذربيجان رفت . « 2 »\r\nپس از آن سلطان طغرل آهنگ همدان كرد . اين زمان اينانج خاتون كه در سرجهان پنهان شده و بر خزاين اتابك پهلوان ، كه عمده‌اش در آنجا بود ، دست انداخته بود ، به سلطان نامه كرد و گفت : « من همواره رو سوى تو داشته ، دور و نزديك دشمنت دشمن داشته‌ام . اكنون نيز كه خداوند شاهى پدرانت به تو داده است ، در شمار خادمان و كنيزان توام . خزاين بسيار و اموالى كلان نزد من است كه گر بپذيرى كه چو اندامى در خدمتت باشم ، اينسان كه به عقد نكاح تو در آيم و پيمان نهى كه با من وفا كنى ، آهنگ همدان كنم و به خدمتت آيم و آن خزاين و اموال كه نزد منست ، به تدريج به تو سپارم » . سلطان خواستهء او پذيرفت و خواهشش برآورده ساخت و در اين باب از بهر او پيمانى نبشت و امير عز الدين فرج خادم را از سوى خويش روانه ساخت . امير چند روزى نزد خاتون بماند تا اينكه خاتون بازاد و برگى تمام رهسپار خدمت سلطان شد ، كه\r\n\r\n\r\n","description":"","footnote":"\r\n( 1 ) . اين نبرد در 15 جمادى الاخر سال 588 ه رخ داد . ابن اثير 12 / 37 و 41 و راوندى 334 و النجوم الزاهره 6 / 135 .\r\n( 2 ) . در ابن اثير ( 12 / 37 و 41 ) اينسان است كه قتلغ اينانج در رى در حصار مىشود .\r\n","page_name":" 202 ","page_number":206},
  {"content":"\r\n\r\nچون به همدان رسيد ، سلطان به اميران و خاتونان بفرمود تا به ديدار او بيرون روند . آنان چنين كردند و خاتون با ساز و برگى تمام و در هيأتى سخت زيبا به همدان درآمد . فرداى آن‌روز سلطان ، قاضى و بزرگان و ديگر اميران و برجستگان سپاه را بياورد و يكايك ايشان گواهى نبشتند و او با خاتون عقد نكاح بست . خاتون چندى در همدان نزد سلطان بماند ، تا اينكه مرگش در رسيد و هم در همدان بمرد . « 1 »\r\nپس از مرگ خاتون ، اينانج محمود كه يقين داشت سلطان او را كشته است ، در دلش ترسى راه يافت و ترسيد كه سلطان با او همان كند كه با مادرش كرد ، و با اينكه آماده شده بود كه به خدمت سلطان رود ، از اين كار تن زد و به سپاه خوارزم شاه تكش پيوست . پس از آن ، اميران عراق ، پيش از آنكه اينانج محمود نزدشان رود ، به خدمتش رهسپار شدند ، اما پس از چندى باز گشتند و از گردش پراكنده شدند : نور الدين قرآن‌خوان به خوارزم ، به خدمت خوارزم شاه علاء الدين تكش بن ايل ارسلان رفت ؛ امير سراج الدين قايماز به خوزستان ، و از آنجا به بغداد رفت ؛ ابن امير بار « 2 » نيز در بند اسارت گرفتار آمد .\r\nاينانج محمود به اذربيجان رفت و با گروهى از غلامان پدرش ، و نيز به همراه برادرش امير اميران عمر ، در نزديكى تبريز فرود آمد و همگى در آنجا مقام كردند . پس از آن خواستند تا به شهر درآيند و كس مانع ايشان نشد ، و چون به شهر درآمدند ، جمعى انبوه شدند و آهنگ امير ابو بكر كردند كه در نخجوان بود . امير ابو بكر نيز به جانب ايشان شد ، و در ميان آنان كارزارى رفت كه تيغ‌ها در آن پاره‌پاره گشت و نيزه‌ها بدان شكست ، و پايدارىها شد تا اينكه روز به نيمه رسيد ، و در اين هنگام امير ابو بكر داد خويش از ايشان ستانده بود . آنان مفتضحانه از برابرش گريختند و او از پى ايشان برفت و گروهى را به اسارت گرفت ، « 3 » اما برادرانش از دستش جان به در بردند : اينانج محمود رانده و آواره به عراق رفت و امير اميران عمر به جانب شروان شد ، كه شروان شاه « 4 » به پذيرهء او رفت و احترامش نمود و بزرگش داشت و دخت خويش به زنى به دو داد .\r\n\r\n\r\n","description":"","footnote":"\r\n( 1 ) . پس از ازدواج سلطان طغرل سوم با اينانج خاتون ، يكى از غلامان سلطان به وى از سمى گفت كه اينانج خاتون در باده‌اش ريخته بود . سلطان هم اينانج خاتون را وادار كرد كه آن را بنوشد ، و او مسموم شد . رشيد الدين 1 / 100 ؛ به گفتهء راوندى ( 507 ) اينانج خاتون با زه كمان ، و به فرمان سلطان خفه شد .\r\n( 2 ) . اين امير بار در اينجا فرزند امير محمود بن نسااغلى است .\r\n( 3 ) . در بونياتوف ( 242 ) اينسان است كه در ميان دو برادر رشك و كشاكش آغاز شد و به پيروزى ابو بكر و وادار ساختن برادر بزرگش به گريز انجاميد . پس از آن او يكه‌مرد و اتابك شد .\r\n( 4 ) . در اينجا مراد ، شروان شاه اخستان يكم ، فرزند مينوشهر سوم ، است كه از سال 555 ه تا سال 594 ه ( يا 595 ه ) فرمان راند . در بونياتوف ( 242 ) اينسان است كه برادر كوچك امير اميران داماد شروان شاه شد .\r\n","page_name":" 203 ","page_number":207},
  {"content":"\r\n\r\nنيز اموالى به وى بخشيد و نزديك به صد سوار ، و نيز سلاح و نياز او به نزدش آورد و او را روانه كرد .\r\nامير اميران عمر به جانب شاه گرجيان رفت ، كه اين زمان زنى بود . آن زن به اميران و سپاهيان خويش بفرمود تا مقدمش گرامى دارند و خواستش برآورند ، كه به خوشى تمام به پذيره‌اش رفتند و پاس حق و حرمت پيشينيانش نگاه داشتند ؛ او را احترام كردند و منزل دادند و هر خوراك و علوفه و دينار و جامهء گرانمايه كه نياز داشت ، به نزدش بردند . سپس از او پرسيدند كه از چه آهنگ ايشان نموده است ، كه پاسخ داد :\r\nبرادرم ، امير ابو بكر ، چو گريزان به سرايش فرود آمديم و پناه به سايه‌اش جستيم ، پاس حقى كه بر گردنش داشتيم نداشت ، و نه‌تنها حميت و خويشاوندى او را وانداشت كه بر ما حرمت نهد و با ما بيايد تا نزد دشمن بازشويم و با وى نبرد كنيم ، تا ملكى كه از ما گرفته بازپس گيريم ، كه تا ما به عراق باشيم و او بر حال خويش به اذربيجان ، بلكه افزون بر آن با مردان خويش بر ما بتاخت و ما را گريزان در بلاد پراكنده و آواره ساخت . اكنون من آهنگ شما كرده‌ام تا به مردان خويش ياريم دهيد و سپاهيانى با من فرستيد تا با او رودررو شوم و كارزار كنم ؛ بر سرش روم و بر او بتازم ، كه چون بر او چيره آيم و از بلاد برانمش ، آن بلاد پيش روى شما خواهد بود . هرقدر كه خواهيد از آن برگيريد ، كه بىهيچ منازعى آن شماست .\r\nگرجيان سخنش پذيرفتند و به كار گردآورى سپاه و روانه‌ساختنش با او پرداختند و به شروان شاه ، كه به فرمان ايشان درآمده و خراجگزار آنان بود ، نامه كردند كه آماده شود و با او برود . گروهى از سپاهيان ارّان كه اميد بسته بودند كه او روزگار يابد و ايشان از نزديكان و خاصان وى گردند ، و نيز گروهى از تركمانان به دو پيوستند و به جانب وى رفتند و همگى با هم درآميختند و با سپاهى كه تنگناى زمين لبريز از آنان بود و هوا لبالب از ايشان ، آهنگ امير ابو بكر بن اتابك محمد پهلوان كردند . اين زمان ، زمين از حركت اين سپاهيان مىلرزيد و آسمان از گردى كه برمىخاست و غبارى كه سربرمىكشيد ، مىگسست . چو ايشان به نزديكى بيلقان رسيدند ، امير ابو بكر بيرون آمد و سپاهيان خويش گردآورد و سربازان خود فراخواند و روبروى ايشان منزل كرد و آمادهء كارزار شد . « 1 »\r\n\r\n\r\n","description":"","footnote":"\r\n( 1 ) . پيش از جنگ بيلقان سپاهيان گرجى و هم‌پيمانانشان در يكم حزيران سال 1194 م در شب پنجشنبه -\r\n","page_name":" 204 ","page_number":208},
  {"content":"\r\n\r\nوقتى دو گروه با هم رودررو شدند و دليران آواز برآوردند و سپاهيان با مردان و سپاهيان درآميختند ، بر امير ابو بكر چنان تاختند كه او را از جايگاهش راندند و گروهى از دليران و نژاده مردانش افكنده بر خاك و بىبهره از جان ، برجاى نهادند . امير خواست تا خويشتن از كارزار بيرون افكند ، اما از آنجا كه سپاهيان گرجى و مسلمان از هرسو لشكر وى را در ميان گرفته بودند ، امكان اين كار نيافت و با گروهى از غلامانش پايدارى نمود . اين غلامان ، كسان از گرد او مىراندند و در برابرش كارزار مىكردند ، اما سرانجام عاجز آمدند و از ايشان كسانى كشته شدند و اندكى گريختند . امير ابو بكر هم در ميان كشتگان افتاد و يكى از غلامان برادرش كه او را نمىشناخت ، خود را بر وى افكند تا او را به قتل آورد ، كه امير خود را به دو شناساند و گفت : « من فلان كسم » . آن غلام هم از اسب به زير آمد و او را برنشاند و خود بر جنيبتش برنشست و او را برد ؛ چنان كه آنان كه با وى بودند ، گمان بردند كه او اسيرى را نزد خداوندگارش مىبرد . بدينسان او را از آوردگاه بيرون آورد و برد تا به بيلقان رساند . امير ابو بكر در آنجا ماند تا اينكه شكست خوردگان و گريختگان بر وى گردآمدند ، سپس گريزان به جانب نخجوان رفت . « 1 »\r\nو اما برادرش امير اميران عمر ؛ او به همراه سپاهيان گرجى و مسلمان بازگشت و رفت تا به گنجه رسيد و در پيرامون آن منزل كرد . سپس از گنجيان خواست تا شهر را به دو تسليم كنند ، كه پاسخ دادند : « اگر تنها نزدمان آمده بودى ، شهر را به تو مىسپرديم ؛ اما اكنون كه با اين سپاهيان كافر همراه شده‌اى ، راهى نيست كه شهر را به تو سپاريم ، كه بيم آن داريم كه كفّار با تو پيمان شكنند و بر شهر چيره شوند و خود و فرزندانمان به اسارت رويم و مردان و كسانمان كشته شوند ، كه چون كار ايشان با اين سرحد به سامان رسد ، هيچيك از شهرهاى ايران نماند ، مگر آنكه آن آنان شود ؛ از پى آن ، بنياد اسلام ويران گردد و از پس نور ، تاريكى آن را فراگيرد . » بدينسان گنجيان آن سرحد به دو نسپردند ، كه اين زمان گروهى از اميران گريخته از كارزار ، كه پيشتر به گنجه پناه آورده بودند ، يقين داشتند كه گرجيان توان آن را ندارند كه شهر به جبر گيرند و به جنگ بر آن چيره آيند .\r\n\r\n\r\n","description":"","footnote":"\r\nجمعه به ناحيهء شمهور رفتند . ملك داوود صاصلان و فرماندهانش ، به همراه شروان شاه و امير اميران و سپاهيان آن‌دو ، شادمان ، پروردگار را سپاس گفتند كه به دشمن از ميان بررسيده‌اند ، و بسيار ترسان شدند كه دانستند كه دشمنانشان گنجه را به ترك گفته‌اند و دشت آران با اين كار از ناحيهء كوهستان بىدفاع مانده است ، و شتابان به آن سو رهسپار شدند . تاريخ و فضايل ملوك ، ص 60 .\r\n( 1 ) . در منابع گرجى همين اطلاعات دربارهء اين نبرد آمده است ، ولى محل آن نه نزديك بيلقان ، كه نزديك شمهور است . همان ، ص 62 - 59 .\r\n","page_name":" 205 ","page_number":209},
  {"content":"\r\n\r\nازاين‌رو امير اميران عمر به گنجيان نامه كرد و گفت : « شهر را به من سپاريد تا به تنهايى بدان درآيم و اين دشمن از شما دور سازم . » آنان هم پاسخ دادند : « ما بدين گردن نهيم و به تو بگرويم . » امير هم گرجيان را از آن سخنان كه در ميان او و گنجيان رفته بود ، آگه ساخت و گفت : « اگر من در گنجه باشم ، فرمانتان در آن روان باشد و خراج شهر نزدتان فرستاده آيد و غلّه‌اش آن شما گردد ؛ اما اگر نتوانيم كه شهر به تيغ به دست گيريم و از آنجا رخت برداريم ، شما برادرم را فرامىخوانيد و شهر به دو مىسپاريد ، و براى شما بهتر است كه من در شهر باشم تا اينكه برادرم در آنجا باشد . »\r\nگرجيان پاسخ دادند : « بدين‌شرط كه ما يكى از اميران خويش با تو به درون فرستيم تا تو را در شهر بر تخت سلطنت نشاند . » « 1 » امير نيز در باب پيشنهاد آنان با گنجيان نامه كرد ، كه پاسخ دادند : « باكى نيست ، اگر از ايشان كسى به درون آيد كه از فساد نيرنگش آسوده مانيم و از شرّ و پيمان‌شكنيش دور باشيم . » بدينسان وقتى روز موعود كه بايد بدان به دو تسليم مىشدند رسيد ، امير اميران عمر با غلامان و اميران سپاه خويش برنشست و با وى سه تن از اميران گرجى ، در ميان جمعى از يارانشان ، به شهر درآمدند . آنان او را به سراى سلطان بردند و بر تخت سلطنت نشاندند و ، همچنان‌كه بر تخت نشسته بود ، سوگندش دادند كه در نهان با ايشان پيمان نشكند و در آشكار و پنهان با آنان همراهى كند و هرآنچه با وى پيمان نهاده‌اند ، هم بديشان دهد و با فرمانشان مخالفت ننمايد ، كه امير نيز سوگند خورد . سپس آنان از شهر بيرون رفتند و امير ، هم در آن وقت - كه روز دوم ورودش به شهر بود - برنشست و به بدرقهء ايشان بيرون شد .\r\nبدينسان سپاه گرجيان از پيرامون گنجه رخت برداشت . بيست و دو روز پس از رفتن ايشان امير درگذشت و گنجيان شهر را به دست گرفتند و كس به نزديك امير ابو بكر فرستادند كه بيا تا شهر به تو سپاريم ، كه برادرت جان سپرده است . « 2 » امير ابو بكر هم از نخجوان رخت برداشت\r\n\r\n\r\n","description":"","footnote":"\r\n( 1 ) . اطلاعات تاريخ و فضايل ملوك ، در ص 62 ، يكسره با آنچه حسينى مىآورد ، در تعارض است : « داوود به تن خويش رهسپار گنجه شد . وقتى به نزديك شهر رسيد ، سرشناسان شهر و بازارگانان و قاضيان و فقيهان به ديدارش رفتند . براى داوود به ركوع رفتند و نرمى كردند و گريان خواستند كه از آنان و خانواده‌شان درگذرد .\r\nدروازهء شهر را هم در برابر آن شاه گشودند و حتى بر در كاخ سلطنتى فرشى پربها گستردند و بر آن زر و سيم افشاندند . او را به كاخ بردند و او بر تخت سلطان نشست » . اين همان تختى است كه سلطان محمد طبر در گنجه برآورد . نك . به : نسوى 286 .\r\n( 2 ) . در تاريخ و فضايل ملوك ، در صفحات 95 - 64 ، وصفى است از قتل امير اميران عمر به دست اتابك ابو بكر : « اين دومى به نخجوان رفت و به يكى از ايشان زر بسيار نويد داد و او را به قتل برادر خود ، امير اميران عمر ، برانگيخت . به وى سم دادند و او مرد و كس به نواحى وى فرستادند و از آنجا به سختى به كوه‌هاى قزوين در پيرامون گنجه رسيدند و بر مرگش صحّه نهادند » .\r\n","page_name":" 206 ","page_number":210},
  {"content":"\r\n\r\nو بر بال شتاب به گنجه پر كشيد ، شهر را بگرفت و كارش به سامان آورد و آن را به فرزندش امير . . . « 1 » سپرد و به نخجوان بازگشت . « 2 » گرجيان چون شنيدند كه امير اميران عمر بن محمد پهلوان جان سپرده و برادرش امير ابو بكر گنجه را بگرفته است ، آماده شدند و رفتند تا به گنجه رسيدند و در پيرامون آن منزل كردند . اين زمان امير . . . « 3 » بيامد و گرجيان بى خبر بودند كه بر ايشان بتاخت و سيصد تن از ايشان بكشت و به شهر بازگشت . « 4 » گرجيان كه ديدند بهرى از گنجه نمىبرند ، رخت برداشتند و رهسپار نخجوان شدند . امير ابو بكر از آنجا به تبريز رفت و گرجيان كه اين ديدند بر آنجا تاختند ، و زاهده خاتون چيزى بديشان داد و با آنان صلح كرد و گرجيان هم به سرزمين خويش بازگشتند ، و اين پس از آن بود كه رستاق‌ها ويران كردند و دستانشان از غنايم پر شد و چندان اسير گرفتند كه جز پاك خداى آن را شمار نتوانست كرد . آنان ستوران شهرها به تمامى بردند و آهنگ ولايات كردند و يكايك دژها گرفتند و شهرها سربه‌سر چپاول كردند ، تا اينكه بر بيشتر دژها دست يافتند و بر نخجوان و بيلقان خراج بستند . سپس بر دوين و دژهاى آن چيره شدند و پس از آن برنشستند و آهنگ مرند كردند و آن را به جبر گرفتند و مردان را كشتند و فرزندان را به اسارت بردند .\r\nاين زمان كه گرجيان چنين مىكردند ، امير ابو بكر پيوسته سرگرم فساد بود و غرق در باده‌گسارى و غلامبارگى ، و حاجبان و اميران را ملزم كرده بود تا از گرجيان خبرى به دو نرسانند .\r\nگرجيان نيز هرزمان كه مىديدند دشمنى و مدافعى در برابر ندارند و كسى مانع چيرگى ايشان بر بلاد نيست ، طمع مىبستند و پياپى بر شهرها مىتاختند و در دژها فرود مىآمدند ، تا اينكه بر سراسر سرزمين ارّان چيره شدند و تنها گنجه براى مسلمانان برجاى ماند . گرجيان بر ديگر نواحى و دژهاى آن سرزمين دست يافتند و - چنان كه پيشتر گفتيم - شمكور و بيلقان را در ارّان و نيز مرند را ويران كردند . اردويل را هم به جبر گرفتند و با آن همان كردند كه با مرند كرده بودند .\r\nو اما سلطان ركن الدين طغرل بن ارسلان شاه ؛ پس از آنكه قتلغ اينانج محمود از برابرش\r\n\r\n\r\n","description":"","footnote":"\r\n( 1 ) . نسخه در اينجا افتادگى دارد .\r\n( 2 ) . در تاريخ و فضايل ملوك ، ص 65 ، اينسان است كه « ابو بكر در گنجه رخ نمود و سپاه امير اميران به وى پيوست ، ولى بخشى از آنان گريخته و پاره‌اى به قتل آمده بودند . او براى وادار ساختن گنجيان به بيعت با وى در گنجه در حصار شد ، ولى از بيم آنكه اين اقامت به درازا كشد ، اندك‌زمانى بعد شهر را به ترك گفت » .\r\n( 3 ) . نسخه در اينجا افتادگى دارد .\r\n( 4 ) . در تاريخ و فضايل ملوك ، ص 66 ، اين گونه است كه « ملك و سپاهيانش رهسپار گنجه شدند و بر در آن شهر ايستادند و 25 روز توانمندانه دشمن را بر در دروازه‌هاى شهر هلاك مىكردند ، و پس از وضع ماليات بازگشتند و اران را فرمانبردار پادشاهى خويش كردند » .\r\n","page_name":" 207 ","page_number":211},
  {"content":"\r\n\r\nگريخت و او خاتون ، مادر اينانج محمود ، را به زنى گرفت ، بر سراسر عراق چيره شد و آهنگ رى نمود كه ياران خوارزم شاه علاء الدين تكش بن ايل ارسلان در آنجا بودند و آن شهر و قلعتش به دست داشتند . « 1 » سلطان بر شهر بتاخت و در همان روز آن را تصرف كرد و در دژ شهر در حصار گرفت . پس از آن ، خوارزميانى را كه در آنجا بودند و امان مىخواستند ، زينهار داد و خواست تا به زير آيند ، و چون به زير آمدند ، نخست اجازت داد تا از شهر بيرون روند ؛ سپس پيمان خويش شكست و كسانى در پى آنان فرستاد تا هرچه داشتند از ايشان گرفتند . در اين ميان گروهى از خوارزميان به قتل آمدند و ديگران نيز گريختند . « 2 » پس از آن سلطان بر اصفهان دست يافت و آن را به اقطاع به امير عز الدين فرج خادم « 3 » داد و خود در عراق ، كه در آنجا بىمنازع بود و فرمانفرمايى و سلطنتش بىمانع ، بماند .\r\nو اما اينانج محمود ؛ او پس از آنكه از دست برادرش امير ابو بكر گريخت ، به زنجان رسيد ، اما كار اين گريز بالا گرفت و او سرانجام به سمنان رفت و در آنجا به سپاهيان خوارزم شاه ، كه مقدمهء سپاه او بودند ، پيوست و نزد ايشان بماند تا اينكه خوارزم شاه به دامغان رسيد . اين زمان او و اميران عراقى ، كه پيشتر به خوارزم شاه علاء الدين تكش بن ايل ارسلان پناهنده شده و با سپاهيانش درآميخته بودند ، جداگانه از سمنان به دامغان رخت كشيدند تا به خدمت خوارزم شاه رسند . « 4 » اينانج محمود در برابر تخت خوارزم شاه به خدمت ايستاد و در برابرش زمين بوسيد و\r\n\r\n\r\n","description":"","footnote":"\r\n( 1 ) . قتلغ اينانج پس از شكست در نبرد قزوين در رى در حصار شد و پس از آنكه سلطان طغرل سوم با سپاهيانش راهى همدان گشت ، متوجه يارىخواهى از خوارزم شاه تكش شد . تكش به سال 588 ه به همراه سپاهش راهى رى شد ، ولى قتلغ با نزديك شدن وى به رى از فراخوان خود پشيمان شد و بر جان خويشتن ترسيد و از پيش رويش برفت و در دژ خود در حصار شد . خوارزمشاه به رى رسيد و آن را گرفت و پس از آن بر دژ طبرك دست يافت . طغرل هم با او نامه كرد و با هم صلح كردند و رى در دست خوارزمشاه ماند و او در آنجا سپاهى برگماشت و به خوارزم باز شد تا با برادرش ، سلطان شاه ، رودررو شود - كه شنيده بود وى رهسپار خوارزم شده است . ابن اثير 12 / 43 و راوندى 506 .\r\n( 2 ) . نخست ، سلطان طغرل سوم بود كه صلح را برهم زد و به سال 589 ه رى و طبرك را تصرف كرد .\r\nفرماندهء نگاهبانان رى ، امير خوارزمى طمغج ، كشته شد و نزديك به دوهزار خوارزمى به اسارت آمدند . پس از چندى طغرل راهى دژ فرزين شد ( راوندى 506 ) و دژ طبرك هم ويران گشت . ياقوت ( 4 / 16 ) اين رخدادها را در سال 588 ه مىآورد . با اين همه از آنجا كه سپاهيان خوارزمى از نو از سوى گرگان بر رى تاختند ، سلطان طغرل نتوانست به همدان بازگردد . او در برابر ايشان ايستاد و در 4 محرم سال 590 ه خوارزميان شكست خوردند و 25 تن از اميرانشان ، از قبيل مياجق و صوتاش و محمد خان و ديگران ، به اسارت آمدند . ابن اثير 12 / 42 و راوندى 506 .\r\n( 3 ) . درخصوص عز الدين فرج مخلص سعد ( خادم ) ، نك . به : راوندى 507 - 506 .\r\n( 4 ) . يارىخواهى قتلغ اينانج از خوارزمشاه با رسيدن فرستادهء خليفه به نزد خوارزمشاه براى شكايت از\r\n","page_name":" 208 ","page_number":212},
  {"content":"\r\n\r\nسلطان را از حال خود و آنچه بر سرش آمده بود ، آگه كرد . خوارزم شاه علاء الدين تكش او را اميد و نويد داد و مقدمش گرامى داشت و چندان كه خرسند گردد ، عطايش بداد و بفرمود تا خلعت‌هايى ارزشمند بر او و نيز همراهانش بپوشانند . پس از آن او در خدمت خوارزم شاه به سمنان بازگشت .\r\nبه ديگر كران ، سلطان ركن الدين طغرل كه دانست خوارزم شاه آهنگ رى دارد ، سپاهيان و ياران خويش گرد كرد و به رى درآمد . در اين ميان كه عز الدين فرج در اصفهان و فرزندان قفشود در زنجان از سلطان عقب افتاده بودند ، خوارزم شاه از او پيشى گرفت و پيش از آنكه سپاه سلطان از اصفهان و زنجان برسد ، به خوار رسيد . « 1 » به رى مردى ، نامش امين الدين محمد زنجانى ، كه نايب موالى در رى بود ، با من چنين حكايت كرد « 2 » كه چون خوارزم شاه علاء الدين تكش به خوار رسيد ، دو روز در آنجا ماند . اين زمان حاجب بزرگش ، شهاب الدين مسعود بن حسين ، در خدمتش بود و هم او در نهان به سلطان ركن الدين طغرل نامه كرد و گفت :\r\nگرچه من يكى از مملوكان سلطان علاء الدين تكشم و پروردهء نعمتش و از بركشيدگان اويم ، اما اين مانع از آن نيست كه تو را اندرزى دهم ، كه هيچ سربازى قلنسوه بر سر ننهاد ، مگر آن‌كه خاندانت را بر گردنش حقى است ، كه سلطان و سلطان‌زاده بودند و فرمانشان ديگر اقطار را نيز فراگرفت ، كه بر همه شهرها چيره شدند و همه مردمان خدمت ايشان كردند ؛ ازاين‌رو به اشارت به تو مىگويم كه از رى به ساوه روى و در آنجا مقام كنى و به سلطان علاء الدين تكش نامهء صلح فرستى .\r\nما نيز در ميان تو و او پايمردى مىكنيم ، و نهايت خواست او از تو اين است كه از بهرش از رى به زير آيى تا براى مردمان ، كه آگهند كه رى آن او بوده است و يارانش از آنجا به‌در آمده‌اند و ديگرى بر آن دست يافته است ، آشكار شود كه او حرمت و\r\n\r\n\r\n","description":"","footnote":"\r\nطغرل همراه شد . فرستادهء خليفه از خوارزمشاه خواست كه آهنگ سرزمين طغرل كند و با خود منشورى داشت كه در آن اين سرزمين‌ها به اقطاع به خوارزمشاه داده شده بود . ابن اثير 12 / 42 .\r\n( 1 ) . خوار ، شهر بزرگى است از توابع رى و در ميانهء آن شهر و سمنان . با شهر رى نزديك به بيست فرسنگ فاصله دارد . ياقوت 2 / 394 .\r\n( 2 ) . اين به معناى آن نيست كه نويسندهء « زبدة التواريخ » ، حسينى ، همروزگار اين رخدادها بوده است . چه‌بسا چنين بوده ، ولى او در ميانهء اين درگيرى نه در لشكرگاه سلطان طغرل سوم بوده است ، و نه در كاخ خوارزمشاه .\r\nگزينهء بهتر آن است كه امين الدين زنجانى پيرى همروزگار با نويسندهء اين كتاب بوده و اين دومى از اطلاعات وى به‌عنوان منبع تكميلى بهره گرفته است . نك . به : بونياتوف ( 244 ) .\r\n","page_name":" 209 ","page_number":213},
  {"content":"\r\n\r\nناموس خويش نزد شاهان كافر آن ديار پاس مىدارد . خوارزم شاه آماجى جز اين ندارد و اگر تو از رى به زير آيى ، به همين بسنده كند و به خوارزم بازگردد و فرزندش در رى برجاى نهد ، و اگر فرزندش در رى بماند ، به فرمان تو باشد ؛ به امرت گردن نهد و با نهيت دست از كار بدارد . بدينسان اگر سلطان به ميل خويش بازگردد ، خونى نريزد و شادابى از چهرى نرود .\r\nوقتى سلطان ركن الدين طغرل از پيغام حاجب بزرگ ، شهاب الدين مسعود ، آگهى يافت ، بزرگ اميران خويش بياورد و آن پيغام بر ايشان عرضه داشت . امير نور الدين قرا ، خدايگان قزوين ، آنان را اندرز داد و به سلطان گفت :\r\nاين راى ، رايى درست است و بر ماست كه همان كنيم و به ساوه رويم و در آنجا بمانيم تا سپاهيانمان از اصفهان و زنجان به ما رسند . حال اگر خوارزم شاه سر در پى ما نهاد ، در گردنه‌هايى كه در ميان ساوه و مشكويه « 1 » است ، در برابرش مىايستيم و اگر توانستيم به جد و جهد مانعش مىشويم ، و اگر نتوانستيم مىتوانيم به اصفهان برويم و چون به آهنگ ما به اصفهان آيد ، به همدان بازشويم . خوارزم شاه نيز بتواند كه سرزمين خود به ترك گويد و در پى ما از جايى به جايى رود ، و هم در اين زمان است كه صلحى كه صلاح مسلمانان در آن است ، در ميان ما و او برقرار مىشود .\r\nسلطان پاسخ داد : « نيكورايى است اگر بدان تن دهم ، اما من صلاح نمىبينم كه مردمان از من سخن كنند و بگويند كه از برابر اين مرد گريختم ؛ خوارزميان نيز به رى درآيند و بر مردمانش ، كه نشان داده‌اند دوستار منند و در همراهى و پيروى من كوتاهى نمىكنند ، فرمان رانند و تحّكم نمايند و ستم كنند و بيداد روا دارند ، و من اين نكنم . » سپس برخاست و از رى به‌در آمد و برخى از سپاهيان ، كه اين زمان بر دروازهء خراسان بودند ، با وى برفتند . در اين احوال ، سلطان علاء الدين تكش به فرهان « 2 » رسيد و سلطان ركن الدين طغرل هم برنشست و از شهر برفت و يك فرسنگ راه اسب راند تا با عراقيان ، كه قتلغ اينانج محمود سركردهء ايشان بود ، رودررو شد . سلطان چو ايشان را ديد ، بر آنان بتاخت ، اما تنها شصت تن در اين يورش با وى همراه شدند ، كه همگى\r\n\r\n\r\n","description":"","footnote":"\r\n( 1 ) . مشكويه از توابع رى است . روستايى است كه بر سر راه ساوه است و با شهر رى دو منزل راه فاصله دارد . ياقوت 5 / 135 .\r\n( 2 ) . فرهان شوره‌زارى است در روستاى همدان ، و چهار فرسنگ در چهار فرسنگ درياچه است . چون پرآب گردد ، نمك مىشود و مردمان از آن برمىگيرند ، و اگر دست از آن بدارند ، رفته‌رفته خشك مىشود و نمكى در آن نيابند . نك . به : ياقوت 4 / 258 و زكريا قزوينى 431 .\r\n","page_name":" 210 ","page_number":214},
  {"content":"\r\n\r\nغلامانش بودند و او را در ميان گرفتند و پيرامونش حلقه زدند . سلطان بر قلب سپاه زد ، اما كسى تيرى انداخت كه بر چشمش خورد و او بر زمين افتاد . اين زمان قتلغ اينانج محمود بر سرش رسيد و سلطان به دو گفت : « محمود ، مرا بردار و با خود ببر ، كه هم براى من نيكوتر است و هم براى تو . » اما محمود نپذيرفت و به زير آمد و سرش برداشت . سر را به نزد سلطان علاء الدين تكش بردند ، كه از كار ايشان شادمان نشد و گفت : « اگر او را زنده مىآورديد ، خوشتر بود و خوبتر مىدانستم ، اما اكنون مرگ داورى به زيان او كرده است . »\r\nوقتى سلطان طغرل بن ارسلان شاه آمادهء كارزار گشت ، اميرانش به دو گفتند : « اگر به شوربختى گرفتار آمديم ، ميعادگاهمان كجا باشد تا بدان رو كنيم ؟ » سلطان گفت : « من كه كشته با زير سم اسبان ميعاد دارم » ؛ و آنگونه شد كه او گفته بود . گويند كه او در همان روز گروهى از سواران ايشان بر زمين افكند و كارزارى سخت بكرد ، چندان كه مانندش گوشى نشنيده بود ، اما آن را كه خداى جانبش فرو نهد ، چاره نتوان كرد ، كه اين در كتاب آمده است . سلطان علاء الدين تكش سرش به بغداد فرستاد و پيكرش را نيز بردند و در گورستانى در رى ، در جامع او ، در خاك كردند و نامش چنين نگاشتند : « او نخست سلطان بود و او ركن الدين ابو طالب طغرل بن ميكاييل بن سلجوق بود ؛ و اين در نهم ربيع الاول سال پانصد و نود بود . پس از كشته شدن سلطان طغرل بن ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ، كه واپسين شاه سلجوقيان بود ، اخگر خاندان سلجوق ، خاكسترى شد برجاى مانده از بادها ، كه خداى بر هر كارى تواناست . » « 1 »\r\n\r\nسخن از شاهان و سلاطين سلجوقى و مدت روزگار ايشان ، از آن هنگام كه بر بلاد دست يافتند تا آن زمان كه از هم گسستند\r\nبه سال چهارصد و بيست و شش اميران سلجوقى - يعنى يبغو و جغرى بك داود و طغرل بك محمد ، فرزندان ميكاييل بن سلجوق و قتلمش بن اسراييل بن سلجوق - از نور بخارا سوى\r\n\r\n\r\n","description":"","footnote":"\r\n( 1 ) . پس از مرگ سلطان طغرل سوم ، خوارزمشاه تكش در رجب سال 590 ه همدان و بيشتر شهرها و دژهاى عراق را گرفت و بسيارى از آن‌ها را به اقطاع به اميران و غلامانش داد ؛ اصفهان را به قتلغ اينانج و همدان را به قراقز اتابكى به اقطاع داد . رى را نيز به پسرش ، يونس خان ، سپرد . ابن اثير 12 / 42 و راوندى 519 و بعدى .\r\n","page_name":" 211 ","page_number":215},
  {"content":"\r\n\r\nخراسان رفتند و در حوالى نسا منزل كردند . تركمانان خراسان هم خدمت ايشان نمودند و بدان پيوستند . پس از آن سلطان مسعود بن محمود بن سبكتكين در نخستين آدينهء ربيع الاول سال چهارصد و بيست و هشت سپهسالار خويش روانه كرد ، كه او را شكست دادند . اين جنگ دندانقان ، و جنگى بود كه شاهى و سلطنت را به سلجوقيان ، و در اين جنگ به جغرى بك نامش داود ، « 1 » رساند . اين جنگ در دندانقان و در روز پنجشنبه ، هشتم رمضان سال چهارصد و سى و يك رخ داد .\r\nسلطان معظّم ركن الدين ابو طالب طغرل بن ميكاييل بن سلجوق نيز در هشتم رمضان سال چهارصد و پنجاه و پنج درگذشت ، و زادورودى برجاى نگذاشت . به هنگام مرگ او برادرزاده‌اش ، سلطان معظّم عضد الدوله الب ارسلان ، ولىعهدش بود . الب ارسلان هم در روز شنبه ، پايان ربيع الاول سال چهارصد و شصت و پنج در بيرون سمرقند به قتل آمد . « 2 » پس از او فرزندش ، سلطان معظّم جلال الدوله ملكشاه ، شاهى يافت و در شب سه‌شنبه ، بيست و نهم جمادى الاولى سال چهارصد و هشتاد و هفت « 3 » درگذشت و جاى بركيارق و محمد و سنجر سپرد ، كه كار عراق عرب و عراق عجم و خراسان و اذربيجان و فارس و كرمان و مازندران و ديار بكر و شام در ميان ايشان مىرفت .\r\nپس از آن سلطان محمد بمرد و فرزندانش يكى پس از ديگرى شاهى يافتند ، كه زير دست سلطان معظّم معز الدين ابو الحارث سنجر در كارها دست مىبردند . سلطان سنجر نيز زمانى در ملك خراسان و خوارزم و غزنه بود و زمانى در ماوراء النهر ، تا اينكه در روز سه‌شنبه ، بيست و پنجم ربيع الاول سال پانصد و پنجاه و دو در مرو درگذشت . با مرگ سلطان سنجر فرمانفرمايى سلجوقيان در اقليم خراسان از ميان رفت و در عراق نيز تنها صورتى بىمعنا بر جاى ماند ، كه اتابكان تا هنگام به قتل آمدن سلطان طغرل در رى ، در روز پنج‌شنبه ، نهم ماه ربيع الاول سال پانصد و نود بر سلجوقيان فرمان مىراندند . از گذر سلجوقيان تا قتل سلطان ركن الدين طغرل بن ارسلان شاه صد و شصت و چهار سال ، و از چيرگى ايشان بر اقليم خراسان ، پس از شكست سلطان مسعود بن محمود بن سبكتكين در دندانقان ، صد و شصت و يك سال و چهار ماه و بيست و سه روز زمان گذشت آبادانى شهرها بسته بدانان بود و رعيّت غرق نيكى و گشاده‌دستى\r\n\r\n\r\n","description":"","footnote":"\r\n( 1 ) . كذا .\r\n( 2 ) . سلطان الب ارسلان در واپسين شنبهء ربيع الاول سال 465 ه جان سپرد .\r\n( 3 ) . صحيح : پنج - م ا .\r\n","page_name":" 212 ","page_number":216},
  {"content":"\r\n\r\nايشان ؛ داد در شهرها گسترده بود و آسايش بر بندگان بال گشوده بود ، اما با مرگ سلطان سنجر بن ملكشاه خراسان ، و با قتل سلطان ركن الدين طغرل بن ارسلان شاه عراق ويران شد . خداى تعالى ايشان را بيامرزاد و از گناهانشان درگذراد ، كه به راستى به روزگارشان داد در هر جاى دور و نزديكى آبادان بود و در هركنار و گوشه‌اى منظورنظر ، و بيداد بادبان شكسته بود و ستم بال و پر بريده . پاك است آن‌كه شاهيش از ميان نرود .\r\n\r\nسخن از احوال برخى مملوكان سلجوقيان\r\nهيچيك از مملوكان شاهان و خلفا آن نيافت كه مملوكان و سلجوقيان و مملوك‌زادگان ايشان يافتند . از آنان ، قسيم الدوله اقسنقر ولايت حلب يافت « 1 » و پس از او فرزندش اتابك عماد الدين زنگى « 2 » ولايت شام و ديار ربيعه و مضر و موصل يافت . ديگر از آنان ، اقسنقر احمديلى و فرزندانش در مراغه ، و مؤيد اىابه و فرزندانش در خراسان ولايت يافتند . اقسنقر قسيم الدوله به فرمان سلطان اعظم جلال الدوله ملكشاه ، كه وى مملوكش بود ، بر حلب و توابع آن دست يافت .\r\nسپس فرزندانش بر شام دست يافتند ، تا اينكه بعدها ملك ناصر صلاح الدين يوسف بن ايّوب در مصر و شام سلطنت يافت . ديگر از آنان ، انوشتكين و فرزندانش در خوارزم ، و سپس در بيشتر اقاليم پاى استوار كردند . ديگر از آنان ، اتابك ظهير الدين طغتكين « 3 » و فرزندانش بر دمشق و توابع آن چيره آمدند . ديگر از آنان ، سقمان و فرزندانش در ارمينيه بودند ، و ديگر بزرگانى كه نامشان نيامد و بسيارند . ديگر از آنان ، اتابك الدگز و فرزندانش بر عراق و اذربيجان چيره شدند ، كه اين الدگز مملوك سلطان غياث الدين مسعود بن محمد طبر بن ملكشاه بن الب ارسلان بن داود بن ميكاييل بن سلجوق بود و به روزگار سلطنت فرزند همسرش ، سلطان ارسلان شاه بن طغرل بن سلطان محمد طبر بن ملكشاه بن الب ارسلان ، منصب يافت و اتابك او شد و كارش بالا گرفت و تمامى ممالك ، جز بغداد و توابع آن ، سر بر فرمان او نهادند .\r\n\r\n\r\n","description":"","footnote":"\r\n( 1 ) . قسيم الدوله آقسنقر از غلامان سلطان الب ارسلان بود و در جمادى الاولى سال 487 ه به دست ملكشاه به قتل آمد . نك . به : التاريخ الباهر 6 - 3 و 15 و 20 - 19 و 26 - 24 .\r\n( 2 ) . عماد الدين زنگى در سال 477 ه زاده شد و در 5 ربيع الثانى سال 541 ه به قتل آمد . التاريخ الباهر ، 15 و 47 .\r\n( 3 ) . درخصوص اتابك ظهير الدين طغتكين ، نك . به : ابن قلانسى .\r\n","page_name":" 213 ","page_number":217},
  {"content":"\r\n\r\nپس از مرگ الدگز فرزندش نصرت الدين محمد پهلوان ، كه برادر مادرى سلطان ارسلان شاه بود ، به‌جاى وى منصب اتابكى يافت . پس از مرگ او برادر مادرى پهلوان ، مظفر الدين قزل ارسلان ، به‌جاى وى منصب اتابكى يافت و طغرل بن ارسلان شاه بن طغرل را بگرفت و بند بر وى نهاد و او را در يكى از دژهاى اذربيجان حبس نمود . پس از چندى سلطان طغرل از زندان به در آمد و عراق را بگرفت ، اما پس از آنكه در جنگ با خوارزم شاه علاء الدين تكش بن ايل ارسلان به سال پانصد و نود به قتل آمد ، آن ممالك در ميان بنى پهلوان دست به دست شد ، و تا روزگار سلطان جلال الدين منكوبرنى « 1 » بن سلطان علاء الدين محمد ، معروف به سنجر بن تكش ، كار بر اين قرار بود . اين زمان اوزبك « 2 » به دژ النجه « 3 » تبعيد شد و در آنجا بمرد و دولت بنى الدگز يكسره از ميان رفت ؛ پاك است آن پايندهء پايدار .\r\nبا سپاس از خداوند و به يارى او اين كتاب به پايان آمد ؛ و صلّى اللّه على سيّدنا محمد و آله .\r\n\r\n\r\n","description":"","footnote":"\r\n( 1 ) . دربارهء جلال الدين منكوبرنى ، نك . به : نسوى .\r\n( 2 ) . در مورد اتابك ازبك ، نك . به : نسوى .\r\n( 3 ) . النجه‌قالا ، دژ كوهستانى بلندى است در نزديكى نخجوان و مشرف بر رود النجه‌جاى .\r\n","page_name":" 214 ","page_number":218},
  {"content":"\r\n\r\n\r\nجدول زمان‌نگارى « * » حوادث بر اساس نوشتهء صدر الدين حسينى\r\nسال هجرى / روز / ماه / رويداد\r\n422 / ربيع الآخر / مرگ سلطان محمود بن سبكتكين غزنوى .\r\n426 / - / از نور بخارا به سوى خراسان رفتن اميران سلجوقى ( يبغو ، جغرى بك داود ، و طغرل بك محمد فرزندان ميكاييل بن سلجوق و قتلمش بن اسراييل بن سلجوق ) .\r\n426 / شنبه 19 ذى القعده / عزيمت سلطان مسعود غزنوى به هرات و از پس آن به بلخ .\r\n427 / شنبه 1 رجب / عزيمت سلطان مسعود غزنوى از بلخ به غزنه .\r\n428 / 4 محرم / فرود آمدن سلطان مسعود غزنوى در تكنياباد و واگذارى ايالت خوارزم به شاه ملك جندى .\r\n428 / نخستين آدينهء ربيع الاول / شكست خوردن سپهسالار سلطان مسعود بن محمود بن سبكتكين از اميران سلجوقى .\r\n428 / دوشنبه 6 شعبان / نبرد ملك جقر بك با سوباشى و بازگشت پيروزمندانه‌اش به توس .\r\n429 / 1 رمضان / از بلخ به جوزجانان آمدن سلطان مسعود غزنوى و گرفتن و به دار آويختن والى آنجا كه منصوب سلجوقيان بود .\r\n431 / پنجشنبه 8 رمضان / نبرد دندانقان و پيروزى ملك جقر بك سلجوقى بر سپاهيان سلطان مسعود غزنوى .\r\n432 / سه‌شنبه 12 محرم / رهسپار بلخ شدن سلطان مودود بن مسعود غزنوى به فرمان پدر به همراه وزير احمد بن عبد الصمد .\r\n432 / يكشنبه 1 صفر / از دژ نغر به‌در آوردن سلطان مسعود غزنوى برادرش محمد را كه پيشتر به چشمش ميل كشيده بود و فرزندان و زنان و كنيزان او را و خلعت دادن و پوزش خواستن از او .\r\n432 / شب 13 ربيع الآخر / فراهم آمدن غلامان بر محمد برادر سلطان مسعود غزنوى و به پادشاهى برداشتن او .\r\n\r\n\r\n","description":"","footnote":"\r\n( * ) افزودهء ناشر فارسى\r\n","page_name":" 215 ","page_number":219},
  {"content":"\r\n\r\nسال هجرى / روز / ماه / رويداد\r\n432 / سه‌شنبه نيمهء ربيع الآخر / نبرد بين سپاهيان محمد و سلطان مسعود غزنوى و گرفتار آمدن و به قتل رسيدن سلطان مسعود ( مدت سلطنت سلطان مسعود 10 سال و 2 ماه و دو روز بود ) .\r\n432 / پنجشنبه 3 شعبان / نبرد سلطان مودود بن مسعود غزنوى با عمويش سلطان محمد و پيروزى بر او و به قتل رساندن او و فرزندانش به جز عبد الرحيم .\r\n443 / ذى القعده / به قتل رسيدن طغرل نزان به دست نوشتكين غلام سلطان مسعود غزنوى و بر تخت سلطنت نشستن فرخزاد بن سلطان مسعود به يارى وى .\r\n448 / - / ازدواج خليفه القائم بامر الله با دختر ملك داود بن ميكاييل بن سلجوق با صدهزار دينار كابين .\r\n449 / 25 صفر / به بغداد درآمدن سلطان طغرل بك و دستگيرى و به دژ طبرك رى فرستادن ملك رحيم در حمايت از خليفه القائم بامر الله ( ملك رحيم آخرين فرمانرواى بنّوبويه بود و با مرگ او پادشاهى بنوبويه به پايان رسيد ) .\r\n449 / چهارشنبه 14 ذيحجه / يارى خواستن خليفه القائم بامر الله از سلطان طغرل بك و به‌در آمدن وى از خراسان به قصد بغداد .\r\n450 / 25 رجب / به‌در آمدن سلطان طغرل بك از بغداد در تعقيب ابو الحارث ارسلان مظفر بساسيرى .\r\n450 / شنبه نيمهء شوال / به بغداد درآمدن بساسيرى و قريش بن بدران بن مقلّد بن مسيب عقيلى ملقب به علم الدين و سلطان العرب و آغاز ايام معروف به فتنهء بساسيرى .\r\n450 / آدينه 21 شوال / خطبه خواندن به نام المستنصر بالله عبيدى ، خدايگان مصر ، در بغداد متعاقب ورود بساسيرى و قريش بن بدران به آنجا و دستگيرى و حبس خليفه القائم بامر الله در دژ حديثه .\r\n451 / شنبه 16 صفر / مرگ فرخزاد بن سلطان مسعود غزنوى و به سلطنت رسيدن برادرش ابراهيم .\r\n451 / چهارشنبه 19 جمادى الآخر / نبرد بين سلطان الب ارسلان و ابراهيم ينال ، برادر مادرى سلطان طغرل بك و دستگيرى و به قتل رساندن ابراهيم ينال .\r\n451 - 450 / شوال / نيمهء شوال / ايام فتنهء بساسيرى و قريش بن بدران در بغداد كه يك سال طول كشيد .\r\n\r\n","description":"","footnote":"","page_name":" 216 ","page_number":220},
  {"content":"\r\n\r\nسال هجرى / روز / ماه / رويداد\r\n451 / دوشنبه 11 ذى القعده / به دار الخلافهء بغداد بازگرداندن خليفه القائم بامر الله توسط قريش بن بدران به دستور سلطان طغرل بك .\r\n452 / صفر / درگذشت ملك جقر بك داود پدر سلطان الب ارسلان و برادر سلطان طغرل بك در هفتاد سالگى .\r\n452 / 5 ربيع الآخر / بيرون رفتن سلطان طغرل بك از بغداد .\r\n455 / شب دوشنبه 15 صفر / زفاف سلطان طغرل بك با دختر خليفه القائم بامر الله .\r\n455 / آدينه 8 رمضان / درگذشت سلطان طغرل بك در هفتاد سالگى ( مدت سلطنت 24 سال و چند ماه ) .\r\n456 / 10 محرم / بيرون رفتن سلطان الب ارسلان از نيشابور به قصد نبرد با ملك قتلمش بن اسراييل .\r\n456 / اوايل ربيع الاول / عزيمت سلطان الب ارسلان از رى به سوى روم .\r\n456 / يكشنبه 16 ذيحجه / قتل وزير عميد الملك ابو نصر كندرى به دستور سلطان الب ارسلان و به تحريك خواجه نظام الملك .\r\n463 / - / عبور سلطان الب ارسلان از شام و گذاشتن فرزندش و گروهى از سپاهيان در شهرستان حلب .\r\n463 / چهارشنبه 15 ذى القعده / رسيدن سلطان الب ارسلان به شاه روميان در محلى به نام زهره در بين خلاط و ملازگرد و نوشتن نامه‌اى به دو در باب آشتى و صلح ( پادشاه روم پاسخ داد كه صلح به رى خواهد بود ) .\r\n465 / شنبه آخر ربيع الاول / درگذشت سلطان الب ارسلان در اثر كاردى كه سه روز پيش يوسف خوارزمى در بيرون سمرقند به دو زده بود ( مدت سلطنت 10 سال ) .\r\n465 / آدينه 16 ربيع الآخر / به نيشابور رفتن سلطان ملكشاه بن الب ارسلان و بدر آوردن مالى انبوه از كهندژ نيشابور و مايل ساختن دل اميران لشكر و اطرافيان به جانب خويش بدان مال .\r\n466 / چهارشنبه 26 جمادى الاولى / پيروزى لشكريان ملكشاه بن الب ارسلان بر لشكريان عمويش قاورد شاه و به قتل رسيدنش در حبس .\r\n467 / محرم / به ترمذ رفتن سلطان ملكشاه به همراه وزير نظام الملك براى نبرد با سپاهيان خاقان شمس الملك كه به پيروزى انجاميد .\r\n467 / 12 شعبان / درگذشت خليفه القائم بامر الله پس از 44 سال و 8 ماه و بيست و هشت روز خلافت .\r\n468 / - / تكميل نظاميهء بغداد .\r\n474 / - / تولد بركيارق بن ملكشاه .\r\n\r\n","description":"","footnote":"","page_name":" 217 ","page_number":221},
  {"content":"\r\n\r\nسال هجرى / روز / ماه / رويداد\r\n476 / 7 جمادى الثانى / مرگ امام ابو اسحاق شيرازى مدرس نظاميهء بغداد .\r\n477 / آدينه 25 رجب / ولادت سنجر بن ملكشاه بن الب ارسلان در شهر سنجار از نواحى جزيره .\r\n479 / 25 رجب / تولد سلطان سنجر .\r\n481 / - / مرگ سلطان ابراهيم بن سلطان مسعود غزنوى و به سلطنت رسيدن فرزندش علاء الدوله ابو المظفر مسعود .\r\n485 / شب شنبه 10 رمضان / كشته شدن خواجه نظام الملك به دست ( باطنيان : ) ديلمى مردى در زىّ مردى عطاخواه كه توسط سلطان ملكشاه و تاج الملك ابو الغنائم ، گنجور سلطان ، بدان كار برانگيخته شده بود .\r\n487 / شنبه 15 محرم / مرگ خليفه مقتدى .\r\n487 / شب سه‌شنبه 29 جمادى الاولى / درگذشت سلطان ملكشاه بن الب ارسلان .\r\n487 / جمادى الثانى / جنگ تاج الدوله تتش با قسيم الدوله آقسنقر و بزان و پيروزى بر آنان .\r\n488 / صفر / قتل تاج الدوله تتش در نبرد با سلطان بركيارق .\r\n490 / 17 صفر / قتل ملك ارسلان ارغون به دست غلام‌بچه‌اى كه مىگفت : او را كشتم « تا مردمان از ستمش برهانم » .\r\n494 / شنبه 21 شوال / درگذشت محمد بن منصور نسوى ، عميد خراسان .\r\n496 / جمادى الثانى / جنگ بركيارق با برادرش سلطان محمد در باب دوين و پيمان صلح .\r\n498 / ربيع الآخر / درگذشت سلطان بركيارق در بروجرد و به سلطنت رسيدن سلطان غياث الدين محمد طبر .\r\n500 / - / تصرف قلعهء شاه دژ اصفهان توسط سلطان محمد بن ملكشاه و قتل عطّاش باطنى و ديگر باطنيان .\r\n501 / [ رجب 
  ] / قتل ملك العرب ( امير سيف الدوله صدقة ) در نبرد با سلطان محمد در نعمانيه .\r\n501 / - / جنگ ضياء الملك احمد بن نظام الملك و امير جاولى با باطنيان الموت .\r\n503 / - / دست‌اندازى گرجيان بر سرزمين گنجه .\r\n504 / شعبان / ازدواج خليفه المستظهر باللّه با سيده خاتون خواهر غياث الدين محمد طبر .\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nسال هجرى / روز / ماه / رويداد\r\n505 / - / سپردن سلطان مسعود بن سلطان غياث الدين محمد طبر به امير سپهسالار مودود - خدايگان موصل - از جانب پدرش .\r\n510 / - / فتح غزنه توسط سلطان سنجر .\r\n511 / - / مرگ سلطان مسعود بن سلطان ابراهيم بن سلطان مسعود غزنوى .\r\n511 / 11 ذيحجه / مرگ سلطان غياث الدين محمد طبر فرزند ملكشاه بن الب ارسلان .\r\n512 / - / جنگ سلطان سنجر با برادرزاده‌اش سلطان محمود بن سلطان محمد طبر .\r\n513 / / جنگ ميان دو برادر - سلطان مغيث الدين محمود و ملك غياث الدين مسعود فرزندان سلطان محمد طبر - در نزديكى همدان و پيروزى محمود .\r\n520 / دههء پايانى ذيحجه / پديدارى فتنه‌اى در بغداد در اثر تيرگى رابطه بين سلطان محمود و خليفه المسترشد باللّه .\r\n521 / آغاز سال / بيمارى سلطان محمود در بغداد و طلب عفو از خليفه المسترشد باللّه و بازگشت به همدان .\r\n521 / - / حركت سلطان سنجر به جانب رى و عزل امير شيرگير از اتابكى سلطان طغرل و نصب امير قراسنقر به اتابكى و اعطاى سرزمين ارّانيه به دو و اعزام طغرل و مسعود به همراه وى .\r\n525 / شوال / مرگ سلطان محمود بن سلطان غياث الدين محمد طبر ( مدت سلطنت : 13 سال و 8 ماه و چند روز ) .\r\n526 / ربيع الآخر / آمدن سلطان سنجر به رى در پى مرگ سلطان محمود و جنگ با برادرزاده‌اش سلطان مسعود .\r\n526 / جمادى الآخر / جلوس سلطان سنجر به تخت در همدان و بار يافتن فرستادگان خليفه المسترشد باللّه با شروطى براى ورود سلطان به بغداد كه مورد پذيرش سلطان سنجر قرار نگرفت .\r\n526 / رمضان / جنگ سلطان طغرل با ملك داود بن محمود در ميانهء تبريز و همدان و شكست خوردن ملك داود .\r\n527 / آخرين جمعهء محرم / به بغداد درآمدن ملك مسعود كه به مخالفت با برادرش سلطان طغرل برخاسته بود و عقد سلطنت بستن خليفه المسترشد باللّه از بهر او .\r\n\r\n","description":"","footnote":"","page_name":" 219 ","page_number":223},
  {"content":"\r\n\r\nسال هجرى / روز / ماه / رويداد\r\n527 / يكشنبه 5 ربيع الاول / خلعت پوشاندن خليفه المسترشد باللّه بر ملك مسعود بن سلطان غياث الدين محمد طبر در بغداد .\r\n527 / 8 رجب / جنگ سلطان طغرل با ملك مسعود در رى و شكست خوردن او و به نزد اسپهبد مازندران رفتنش .\r\n528 / اوائل محرم / مرگ سلطان طغرل بن سلطان غياث الدين محمد طبر در همدان ( مدت سلطنت : 2 سال و يك دو ماه ) .\r\n529 / يكشنبه 4 ذيحجه / به قتل رسيدن المسترشد باللّه خليفهء عباسى .\r\n531 / - / پيمان بيعت بستن سلطان مسعود با المقتفى لأمر الله به‌عنوان خليفه .\r\n531 / اول رمضان / نامه نوشتن خليفه الراشد بالله به سلطان سنجر مبنى بر شكوه از سلطان مسعود كه با المقتفى لأمر الله به‌عنوان خليفهء جديد بيعت كرده بود و طلب يارى از وى .\r\n531 / 20 رمضان / نامه نوشتن سلطان سنجر به خليفه الراشد باللّه و امتناع از يارى به وى .\r\n531 / اواخر سال / جنگ سلطان مسعود با امير اتابك منكوبرس - والى فارس - در كورشنبه و اسارت منكوبرس .\r\n531 / اواخر سال / شكست خوردن سلطان مسعود از امير بوزابه - يكى از ياران منكوبرس - و به قتل رسيدن دوازده امير از جمله صدقة بن دبيس امير العرب ، امير عفتر جاوانى ، امير حاجب ارغان ، سنقر خدايگان زنجان و محمد بن قراسنقر به دست بوزابه .\r\n533 / رمضان / شهادت خليفه الراشد بالله در اصفهان .\r\n533 / شوال / انجمن كردن قراسنقر و ملك داود و ملكشاه بن سلطان محمود به هدف قتل كمال الدين محمد بن خازن رازى وزير سلطان مسعود .\r\n533 / - / بروز اختلاف بين سلطان مسعود و قراسنقر در اثر دخالت كمال الدين محمد بن على خازن رازى وزير سلطان مسعود .\r\n533 / - / به تخت شاهى جلوس كردن ملك سلجوق در شيراز .\r\n534 / - / آمدن جاولى جاندار با سپاهيان خود از ارّانيه و آذربايجان به خدمت سلطان مسعود .\r\n536 / 5 صفر / شكست خوردن سلطان سنجر در قطوان از گور خان و كوتاه شدن دست مسلمانان از ماوراء النهر .\r\n\r\n","description":"","footnote":"","page_name":" 220 ","page_number":224},
  {"content":"\r\n\r\nسال هجرى / روز / ماه / رويداد\r\n538 / - / به قتل رسيدن ملك داود ( داماد سلطان مسعود ) بن سلطان محمود بن سلطان غياث الدين محمد طبر به دست باطنيان در تبريز .\r\n538 / - / همداستانى امير عباس - خدايگان رى - و بوزابه - خدايگان فارس - در سلطنت‌خواهى و مخالفت با سلطان مسعود .\r\n539 / - / بركنارى مجد الدين عزّ الملك ابو العزّ بروجردى از وزارت سلطان مسعود .\r\n541 / جمادى الاول / مرگ جاولى جاندار در زنجان .\r\n541 / پنجشنبه / ذى القعده / به قتل رساندن امير عباس - خدايگان رى - به دستور سلطان مسعود .\r\n543 / ربيع الاول / به قتل رسيدن حاجب تتار توسط خاصبك بن بلنكرى .\r\n543 / چهارشنبه 14 ربيع الاول / واگذار كردن مقام وزارت به يحيى بن هبيره صاحب ديوان از سوى خليفه المقتفى لأمر الله .\r\n543 / شعبان / به رى رفتن سلطان سنجر .\r\n547 / - / درگذشت سلطان مسعود در همدان و دفن او در مدرسهء جمال الدين اقبال جاندار خادم ( مدت سلطنت : حدود 16 سال ) .\r\n548 / جمادى الاول / غلبهء غزان بر سلجوقيان ؛ اسارت سلطان سنجر به دست غزان .\r\n550 / - / نبرد ملك ارسلان شاه بن سلطان طغرل و سردارانش البقش و مسعود بلالى با سپاهيان خليفه المقتفى لأمر اللّه و شكست خوردن ايشان .\r\n551 / رمضان / آزادى سلطان سنجر از اسارت غزان كه از جمادى الاول 548 بدان گرفتار آمده بود ، و درآمدنش به مرو .\r\n552 / دوشنبه 14 ربيع الاول / درگذشت سلطان سنجر و دفن او در گنبد « سراى آخرت » .\r\n( مدت سلطنت او نزديك به 40 سال و مدت شاهىاش 62 سال و مدت عمرش 72 سال و 8 ماه و 10 روز بود ) .\r\n552 / سه‌شنبه 25 ربيع الاول / درگذشت سلطان سنجر در مرو .\r\n552 / - / آهنگ بغداد كردن سلطان محمد بن محمود و نبردش با خليفه المقتفى لأمر اللّه و شكست خوردن و بازگشتن‌اش به همدان .\r\n\r\n","description":"","footnote":"","page_name":" 221 ","page_number":225},
  {"content":"\r\n\r\nسال هجرى / روز / ماه / رويداد\r\n553 / - / مرگ سلطان محمد بن محمود در همدان ( مدت سلطنت : 9 سال ) . از وى فرزندى بجا نماند .\r\n555 / - / در مرغزار قراتكين فرود آمدن سلطان ارسلان شاه بن طغرل به همراه اتابك شمس الدين الدگز و امير شرف الدين گردبازو خادم براى نبرد با اينانج و ابن بازدار و ديگر اميران و پيروزى بر ايشان .\r\n555 / اوايل ربيع الاول / درگذشت خليفه المقتفى لأمر اللّه ( مدت خلافت 24 سال و سه ماه و 16 روز ) .\r\n556 / - / جنگ بين گرجيان و سلطان ارسلان شاه و اتابك الدگز و شكست خوردن گرجيان .\r\n562 / - / اعزام فردى توسط مؤيد اىابه از نيشابور به نزد اتابك الدگز به منظور ابلاغ اين‌كه خوارزم شاه ايل ارسلان سر آن دارد كه بر نيشابور تاخت آورد .\r\n562 / - / حملهء خوارزم شاه ايل ارسلان بر نيشابور و ترك محاصرهء آنجا بدون كسب نتيجه و عزيمت به سوى گرگان .\r\n563 / - / درگذشت شاه كرمان .\r\n564 / - / رفتن امير جمال الدين محمد بن اقوش از همدان به گواشير .\r\n566 / شنبه 8 ربيع الاول / درگذشت خليفه المستنجد باللّه\r\n566 / يكشنبه 10 ربيع الاخر / بيعت با فرزند خليفه المستنجد باللّه - المستضيىء بنور اللّه به عنوان خليفه .\r\n567 / 9 رجب / درگذشت خوارزم شاه ايل ارسلان بن آتسنر .\r\n570 / - / درگذشت اتابك شمس الدين الدگز در نخجوان .\r\n570 / - / درگذشت سلطان ارسلان شاه بن سلطان طغرل در بين راه زنجان به همدان ( وى دو ماه پس از مرگ اتابك الدگز درگذشت ) .\r\n575 / دو شب رفته از ذى القعده / درگذشت خليفه المستضيىء بنور اللّه ( مدت خلافت 11 سال و شش روز ) و جانشينى فرزندش الناصر لدين اللّه ابو العباس .\r\n582 / - / مرگ اتابك امير نصرت الدين محمد پهلوان بن الدگز .\r\n583 / - / اعزام سپاهيان خليفه به سركردگى وزير جلال الدين بن يونس به سوى همدان عليه سلطان طغرل .\r\n590 / پنجشنبه 9 ربيع الاول / كشته شدن سلطان طغرل بن ارسلان شاه در جنگ با سلطان علاء الدين تكش خوارزم شاه در رى .\r\n\r\n","description":"","footnote":"","page_name":" 222 ","page_number":226},
  {"content":"\r\n\r\n\r\nمنابع مورد استفادهء مصحح متن\r\n\r\nعربى\r\n\r\nالقرآن الكريم\r\nابن الأثير ، علي بن أبي الكرم محمد بن محمد بن عبد الكريم بن عبد الواحد الشيباني . التاريخ الباهر في الدولة الأتابكية ( بالموصل ) ، تحقيق عبد القادر أحمد طليمات . القاهرة ، 1963 .\r\n- . الكامل في التاريخ ، الأجزاء 9 ، 10 ، 11 ، 12 . القاهرة ، 1303 ه .\r\nالأصبهاني ، عماد الدين الكاتب . خريدة القصر و جريدة العصر ، القسم العراقي ، الجزء الأول . تحقيق محمد بهجة الأثري و جميل سعيد . بغداد ، 1955 .\r\nاقبال ، محمد . أخبار الدولة السلجوقية . لاهور ، 1933 .\r\nبروكلمان ، كارل . تاريخ الأدب العربي ، الجزء 6 . مصر ، 1977 .\r\nالبستاني ، بطرس . كتاب محيط المحيط ، جزءان . بيروت ، 1870 .\r\nالبلاذري ، أبو العباس أحمد بن يحيى بن جابر . فتوح البلدان . تحقيق : عبد اللّه و عمر أنيس الطّباع . بيروت ، 1958 .\r\nالبنداري ، الفتح بن علي بن محمد . تاريخ دولة آل سلجوق ( زبدة النصرة و نخبة العصرة ) . ليدن ، 1889 .\r\nالبيهقي ، أبو الفضل . تاريخ البيهقي . ترجمة : يحيى الخشّاب و صادق نشأت . بيروت ، 1982 .\r\nابن تغري بردي ، جمال الدين أبي المحاسن يوسف . النجوم الزاهرة في ملوك مصر و القاهرة ، الأجزاء 5 ، 6 ، 10 ، 11 . القاهرة ، 1348 ه .\r\nابن الجوزي ، أبو الفرج عبد الرحمن بن علي . المنتظم في تاريخ الأمم و الملوك . الأجزاء 8 ، 9 ، 10 . حيدرآباد ، 1359 ه .\r\nحاجي خليفة . كشف الظنون عن اسامي الكتب و الفنون . بغداد ، دون تاريخ .\r\nابن خلدون ، عبد الرحمن بن محمد . تاريخ ابن خلدون ، ج 3 و 5 ، بولاق ، 1284 .\r\nابن خلكان . وفيات الأعيان و أبناء الزمان . 8 أجزاء ، تحقيق احسان عباس . بيروت . دون تاريخ .\r\nالراوندي ، محمد بن علي سليمان . راحة الصدور و آية السرور في تاريخ الدولة السلجوقية . ترجمة : ابراهيم الشواربي ، عبد النعيم حسنين ، فؤاد الصياد . القاهرة ، 1960 .\r\nالزركلي ، خير الدين . الأعلام ، 8 أجزاء . بيروت ، 1979 .\r\n\r\n","description":"","footnote":"","page_name":" 223 ","page_number":227},
  {"content":"\r\n\r\nسبط ابن الجوزي . مرآة الزمان في تاريخ الأعيان ، الجزء الثامن ، القسم الأول و الثاني ، حيدرآباد ، 1951 .\r\n- . مرآة الزمان في تاريخ الأعيان ، نشر علي سويم . أنقرة ، 1968 ( * ) .\r\nالسيوطي ، جلال الدين عبد الرحمن بن أبي بكر . تاريخ الخلفاء . تحقيق محمد محيي الدين عبد الحميد .\r\nالقاهرة ، 1959 .\r\nأبو شامة ، عبد الرحمن بن ابراهيم المقدسي . كتاب الروضتين في أخبار الدولتين : النورية و الصلاحية . القاهرة ، 1956 .\r\nعبد الباقي ، محمد فؤاد . المعجم المفهرس لألفاظ القرآن الكريم . دار الشعب ، دون تاريخ .\r\nابن العبري ، غريغوريوس الملطي . تاريخ مختصر الدول . بيروت ، 1958 .\r\nابن عتبة ، جمال الدين أحمد بن علي الحسيني . عمدة الطلب في أنساب آل أبي طالب . بيروت ، دون تاريخ .\r\nالعتيبي ، محمد بن عبد الجبّار . الكتاب اليميني . القاهرة ، 1286 ه .\r\nابن العديم ، كمال الدين . زبدة الطب في تاريخ حلب ، جزءان ، تحقيق سامي الدهان . دمشق ، 1951 - 1954 .\r\n- . بغية الطلب في تاريخ حلب . نشر علي سويم . أنقرة ، 1976 .\r\nأبو الفداء ، عماد اسماعيل . المختصر في أخبار البشر . القاهرة ، 1325 ه .\r\nابن الفوطي ، كمال الدين . تلخيص مجمع الآداب في معجم الألقاب ، الجزء الرابع ، قسم 1 - 4 ، تحقيق مصطفى جواد . دمشق ، 1963 - 1965 .\r\nالقزويني ، زكرياء بن محمد بن محمود . آثار البلاد و أخبار العباد . بيروت ، 1960 .\r\nابن القلانسي ، جمال الدين أبي الحسن علي بن يوسف . تاريخ الحكماء . نشر جوليوس ليبيرت . لا يبزيغ ، 1903 .\r\nابن القلانسي ، أبو يعلى حمزه . ذيل تاريخ دمشق ، نشر ه . ف . آميدروز . بيروت ، 1908 .\r\nكحالة ، عمر رضا . معجم المؤلفين ، الجزء السابع . دمشق ، 1959 .\r\nالمتنبي . ديوان أبي الطيب المتنبي . تحقيق عبد الوهاب عزام . القاهرة ، 1944 .\r\nابن منظور ، محمد بن مكرم . لسان العرب ، 15 جزءا . بيروت ، 1955 .\r\nالميداني ، أبو الفضل أحمد بن محمد بن أحمد بن ابراهيم النيسابوري . مجمع الأمثال ، ج 1 و 2 . تحقيق محمد محيي الدين عبد الحميد . ط 2 ، القاهرة ، 1959 .\r\nناصر خسرو علوي . سفرنامه ، ترجمة يحيى الخشاب . ط 1 ، القاهرة ، 1945 .\r\nالنسوي ، محمد بن أحمد . سيرة السلطان جلال الدين منكبرني . تحقيق حافظ أحمد حمدي . القاهرة ، 1953 .\r\nابن النظام ، محمد بن محمد بن عبد اللّه بن النظام الحسيني . العراضة في الحكاية السلجوقية . ترجمة و تحقيق عبد النعيم محمد حسنين و حسين أمين . بغداد ، 1979 .\r\nابن الوردي ، زين الدين عمر . تتمة المختصر في أخبار البشر المعروف بتاريخ ابن الوردي . جزءان ، تحقيق أحمد رفعت البدراوي . القاهرة ، دون تاريخ .\r\nهمدانى ، رشيد الدين فضل اللّه . جامع التواريخ ، مجلد 2 ، جزء 5 . ذكر تاريخ آل سلجوق . أنقرة ، 1960 .\r\n\r\n","description":"","footnote":"","page_name":" 224 ","page_number":228},
  {"content":"\r\n\r\nياقوت الحموي ، شهاب الدين أبو عبد اللّه ياقوت بن عبد اللّه الحموي الرومي البغدادي . معجم البلدان ، 5 أجزاء . بيروت ، 1968 .\r\n- . معجم الأدباء ( ارشاد الأريب إلى معرفة الأديب ) الأجزاء 13 - 14 . القاهرة ، 1936 .\r\n\r\nمنابع غير عربى « 1 »\r\n\r\n1 . منابع فارسى\r\nبهمنيار ، أحمد . التوسل الى الترسّل . تهران ، 1315 ه .\r\nالجويني ، علاء الدين عطا ملك بن بهاء الدين محمد بن محمد . كتاب تاريخ جهانگشاي . 3 جلد . به اهتمام محمد قزوينى . ليدن ، 1911 و 1916 .\r\nالنيسابوري ، ظهير الدين . سلجوقنامه . تهران ، 1332 ه .\r\n\r\n2 . منابع انگليسى\r\n\r\n3 . منابع فرانسوى\r\n Houtsma - M . th . Recueil de textes relatifs a l'histoire des seljoucides . V . I , II , III . Leiden , 1886 . \r\n\r\n4 . منابع آلمانى\r\n Szssheim , K . Prolegomena zu Eimer Ausgabe der im Britishen Museum zu London Verwahrten Chronik des Seldschu qishen Reiches . Lpz . , 1911 . \r\n\r\n5 . منابع تركى\r\n Gregory Abu L - Farac . Abu L - Farac Tarihi . Turkceye ceviren Omer Riza Dogrul . \r\n Ankara , c . I , 1945 , c . II . 1950 . ( * ) \r\n\r\n\r\n","description":"","footnote":"\r\n( 1 ) . إن كل مصدر بجانبه نجمة ( * ) يعني أن المعلومات مستقاة منه نقلا عن تعليقات ضياء الدين يونياتوف حول كتاب « زبدة التواريخ » للحسيني . و الصادر باللغة الروسية في موسكو عام 1980 .\r\n","page_name":" 225 ","page_number":229},
  {"content":"\r\n\r\n Urfali , Mateos . Vekayi - namesi ( 952 - 1136 ) Ve Papaz Grigor'un Zeyli ( 1136 - 1162 ) . Turkceye ceviren M . D . Andreasyan . Ankara , 1962 . ( * ) \r\n\r\n6 . منابع روسى\r\n\r\n","description":"","footnote":"","page_name":" 226 ","page_number":230},
  {"content":"\r\n\r\n\r\nفهرست اعلام\r\nآتسز بن محمد بن انوشتكين ، 127\r\nآذربايجان ، 7 ، 27\r\nآذربيجان ، 132 - اذربيجان\r\nآسياى صغير ، 3\r\nآسياى مركزى ، 9 ، 22\r\nآقسرا ، 103\r\nآقش ، 170 ، 172\r\nآل بويه ، 154 - بنوبويه\r\nآلتونتاق حاجب ، 50\r\nآل سامان ، 89\r\nآل صابى ، 12\r\nآمد روز ، 8 ، 20\r\nآناتولى ، 3\r\nآنى ، 72 ، 73 ، 111 ، 185\r\nآوه ، 121\r\nابخاز ، 77 ، 78 ، 79 ، 95\r\nابراهيم ( خدايگان غزنه ) ، 112 ، 122\r\nابراهيم بن سلطان مسعود ، 53\r\nابراهيم بن ينال ( برادر مادرى سلطان طغرل ) ، 55 ، 56 ، 57\r\nابن اثير ، 3 ، 9 ، 13 ، 19 ، 27 ، 28\r\nابن ازرق ، 8\r\nابن اميربار ، 203\r\nابن بازدار ، 170 ، 172\r\nابن جوزى ، 3 ، 10 ، 14 ، 19\r\nابن خازن ، 114\r\nابن خلّكان ، 14\r\nابن سلمهء قمىّ ، 160\r\nابن ظافر ، 25 ، 26\r\nابن عبرى ، 10\r\nابن عديم ، 5 ، 6 - كمال الدين ابن العديم\r\nابن قلانسى ، 14 ، 19 ، 20 - ابويعلى حمزة بن قلانسى\r\nابن هبيره ، 150\r\nابو ابراهيم فخر الدين بندارى ، 3 - بندارى\r\nابو ابراهيم فخر الدين فتح بن على بن محمد بندارى اصفهانى ، 14 - بندارى\r\nابو البركات ، 138 ، 152 - عماد الدين ابو البركات درگزينى\r\nابو الحارث سنجر بن ملكشاه ، 118 - سنجر\r\nابو الحسن على بن شهيد ابو الفوارس ناصر بن على حسينى ، 5 - صدر الدين حسينى\r\nابو العزّ بروجردى ، 145 - مجد الدين عزّ الملك ابو العزّ بروجردى\r\nابو الفرج عبد الرحمان بن جوزى ، 13 - ابن جوزى\r\nابو الفضل امير المؤمنين الراشد باللّه ، 139\r\nابو القاسم بن مسلمه ، 93\r\n\r\n","description":"","footnote":"","page_name":" 227 ","page_number":231},
  {"content":"\r\n\r\nابو القاسم درگزينى ، 120 ، 121\r\nابو القاسم عبيد اللّه بن ذخيره محمد بن قائم بن قادر بن اسحاق بن مقتدر بن معتضد ، 94\r\nابو القاسم محمود بن سبكتكين ، 154\r\nابو القاسم هبة اللّه بن فضل بغدادى ، 150 - هبة الله بن فضل\r\nابو المظفر ركن الدين بركيارق ، 106\r\nابو بكر بن اتابك پهلوان ، 195\r\nابو بكر نجم الدين محمد بن على راوندى ، 4 ، 15 - راوندى\r\nابو حامد ، 26\r\nابو ذر ، 80\r\nابو سعيد بن موصلايا ، 81\r\nابو سعيد مسعود بن محمود بن سبكتكين ، 39\r\nابو سمره ، 71\r\nابو سهل ، 38 ، 43\r\nابو شجاع ، 117\r\nابو شجاع الب ارسلان بن داود بن ميكاييل بن سلجوق ، 62\r\nابو طالب طغرل بك ، 41\r\nابو عزّ بروجردى ، 143\r\nابو على بن سينا ، 44\r\nابو على بن شادان ، 63\r\nابو على حسن بن موسى بن سلجوق ، 55\r\nابو نصر بن صبّاغ ، 100\r\nابو نصر كندرى ، 60 - عميد الملك\r\nابو نصر محمد بن عبد الملك بخارى حنفى ، 83\r\nابويعلى حمزة بن اسد بن قلانسى ، 12\r\nابويعلى حمزة بن قلانسى ، 8\r\nابهر ، 122 ، 196\r\nاتابك ، 169 ، 195\r\nاتابك ازبك ، 5 ، 16 ، 24\r\nاتابك الدگز ، 173 ، 174 ، 175 ، 176 ، 177 ، 178 ، 179 ، 180 ، 181 ، 182 ، 183 ، 184 ، 185 ، 186 ، 187 ، 188 ، 200 ، 213\r\nاتابكان ، 9 ، 19 ، 22 ، 212\r\nاتابكان آذربايجان ، 18 ، 22\r\nاتابكان فارس ، 9 ، 22\r\nاتابكان موصل ، 13\r\nاتابك پهلوان ( فرزند امير شمس الدين الدگز از مادر ملك ارسلان شاه ) ، 190 ، 191 ، 192 ، 193 ، 195 ، 197 ، 199 ، 200 ، 201 ، 202\r\nاتابك زنگى ، 140 ، 179 ، 180 ، 191\r\nاتابك سلطان طغرل ، 130\r\nاتابك سنقر ، 172 ، 178\r\nاتابك شمس الدين الدگز ، 167 ، 168 ، 170 ، 172 ، 173 ، 176 ، 186 ، 189 ، 190\r\nاتابك ظهير الدين طغتكين ، 213\r\nاتابك عماد الدين زنگى ، 140 ، 213\r\nاتابك عماد الدين زنگى بن اقسنقر ، 139\r\nاتابك قراسنقر ، 137 ، 141\r\nاتابك قزل ارسلان ( فرزند امير شمس الدين الدگز از مادر ملك ارسلان شاه ) ، 194 ، 195 ، 196 ، 199 ، 201\r\nاتابك قطب الدين مودود بن زنگى ، 186\r\nاتابك مظفر الدين قزل ارسلان ، 194 ، 195 ، 196 ، 197 ، 198 ، 199\r\nاتابك ملك سلجوق شاه ، 132\r\nاتابك ملكشاه بن سلطان ركن الدين بركيارق ، 113\r\nاتابك منكوبرس ، 121\r\nاتابك نصرت الدين پهلوان ، 196\r\nاحمد ( فرزند محمد برادر سلطان مسعود ) ، 51\r\nاحمد بن عبد الصّمد ، 51\r\nاحمد بن عبد الملك ، 113 - عطّاش باطنى\r\n\r\n","description":"","footnote":"","page_name":" 228 ","page_number":232},
  {"content":"\r\n\r\nاحمد خان ، 123\r\nاخبار الدول المنقطعه ، 25 ، 26\r\nاخبار الدولة السلجوقيه ، 24\r\nاخبار الدولة السلجوقيه و زبدة التواريخ ، 24\r\nاخستان ، 78 - شاه شكى - شاه فرنگ\r\nاذربيجان ، 55 ، 124 ، 134 ، 136 ، 137 ، 139 ، 140 ، 142 ، 144 ، 148 ، 156 ، 162 ، 166 ، 167 ، 169 ، 170 ، 174 ، 176 ، 178 ، 180 ، 181 ، 186 ، 188 ، 189 ، 190 ، 192 ، 193 ، 194 ، 196 ، 198 ، 199 ، 200 ، 201 ، 202 ، 203 ، 204 ، 212 ، 213 ، 214\r\nارّان ، 95 ، 104 ، 156 ، 168 ، 171 ، 174 ، 178 ، 180 ، 190 ، 192 ، 193 ، 194 ، 201 ، 204 ، 207\r\nارّانيه ، 111 ، 124 ، 130 ، 144 ، 148\r\nاردبيل ، 134 ، 135 ، 148 ، 170\r\nاردويل ، 181 ، 207\r\nارزن ، 142\r\nارس ، 80\r\nارسلان ، 15 ، 18 ، 146 ، 194 ، 195 ، 214\r\nارسلان ارغون ( فرزند الب ارسلان بن داود ) ، 69 ، 75 ، 88 ، 118 ، 119\r\nارسلان بن طغرل ، 15\r\nارسلان شاه ، 17 ، 136 ، 190\r\nارسلان شاه بن سلطان طغرل ، 160\r\nارغان ، 141 ، 143 - امير حاجب ارغان\r\nارغش ، 120\r\nارغون ، 68 ، 118 ، 119\r\nارمنستان ، 3\r\nارمنى ، 4 ، 9 ، 87 ، 94 ، 158\r\nارمنيان ، 4 ، 81\r\nارمى ، 198\r\nارمينيّه ، 55 ، 124 ، 148 ، 192 ، 213\r\nاروند ، 135\r\nازرى ، 91\r\nازكاه ، 45\r\nاسپهبد ، 136\r\nاسپهبد كبود جامه ، 94\r\nاستخر ، 76\r\nاسراييل بن سلجوق ، 39\r\nاسفرايين ، 120\r\nاسفزار ، 53\r\nاسفيد رود ، 111\r\nاسماعيل ، 43\r\nاسماعيل بن خوارزم شاه ، 43\r\nاسماعيل طغريلى ، 120\r\nاسماعيل كلكلى ، 120\r\nاسماعيليان ، 6 ، 19\r\nاشنه ، 198\r\nاصفهان ، 43 ، 54 ، 64 ، 74 ، 75 ، 89 ، 90 ، 97 ، 102 ، 104 ، 107 ، 111 ، 113 ، 117 ، 121 ، 122 ، 124 ، 135 ، 141 ، 149 ، 155 ، 156 ، 172 ، 176 ، 178 ، 179 ، 180 ، 190 ، 191 ، 193 ، 198 ، 208 ، 209 ، 210\r\nاصفهانى ، 7 ، 9 ، 14 ، 100\r\nاصفهانيان ، 113\r\nاغاك لال ، 71\r\nافراسياب ، 107\r\nاقبال ، 8 ، 9 ، 21 ، 47\r\nاقسنقر ، 104 ، 107 ، 108 ، 133 ، 134 ، 135 ، 139\r\nاقسنقر احمديلى ( خدايگان مراغه ) ، 139 ، 213\r\nاقسيس ، 103\r\nالامير السيد الامام الاجل الكبير ، 4\r\nالبقش ، 160 ، 161\r\n\r\n","description":"","footnote":"","page_name":" 229 ","page_number":233},
  {"content":"\r\n\r\nالتونتاش ، 118\r\nالتونتاق حاجب ، 50\r\nالدگز ، 172 ، 173\r\nالراشد باللّه ، 139 ، 140 - راشد\r\nالقائم ، 11 ، 57 - القائم بأمر الله\r\nالقائم بأمر اللّه ، 55 ، 57 ، 81 ، 86 ، 93 ، 94\r\nالمسترشد بالله ، 14 ، 130 ، 133 ، 134 ، 139\r\nالمسترشد باللّه ابو منصور فضل ، 128\r\nالمستضيىء بنور اللّه ، 189 ، 191\r\nالمستظهر باللّه ، 107 ، 110 ، 115\r\nالمستظهر باللّه ابو العباس ، 128\r\nالمستنجد باللّه ، 178\r\nالمستنصر باللّه عبيدى ، 57 - مستنصر\r\nالمقتدى بأمر اللّه ، 94 - مقتدى\r\nالمقتفى لأمر اللّه ، 140 ، 141 ، 150 ، 158 ، 160 ، 161 ، 162 ، 165 ، 169 ، 178 - مقتفى\r\nالموت ، 6 ، 61 ، 64 ، 113 ، 115 ، 178\r\nالموتيان ، 135\r\nالناصر لدين اللّه ، 5 ، 25\r\nالنجه ، 24 ، 214\r\nامارت خراسان ، 93\r\nامام ابو اسحاق شيرازى ، 100\r\nامام المقتفى لأمر اللّه ، 158 ، 159 ، 160 ، 161 ، 162 ، 165 - امام مقتفى - مقتفى\r\nامام الناصر لدين اللّه ، 197\r\nامام امير المؤمنين الناصر لدين اللّه ابو العباس ، 191\r\nامام مسترشد ، 129 - المسترشد بالله - مسترشد\r\nامام مشرّف شيرازى ، 27\r\nامام مقتفى ، 159 ، 160 ، 161 ، 165 - امام المقتفى لأمر الله - مقتفى\r\nامير آق ارسلان ، 148\r\nامير آىابه مؤيّد ، 153 - امير مؤيد - اىابه\r\nامير ابن مجاهد ، 71\r\nامير ابو الفضل ، 123\r\nامير ابو بكر ، 201 ، 203 ، 204 ، 205 ، 206 ، 207 ، 208\r\nامير ابو بكر بن اتابك پهلوان ، 198 ، 200\r\nامير ابو بكر بن اتابك محمد پهلوان ، 204\r\nامير اتابك الدگز ، 187\r\nامير اتابك منكوبرس ، 141 - منكوبرس - امير منكوبرس\r\nامير ارسلان بن اقسنقر احمديلى ، 169\r\nامير اسپهسالار انر ، 109 - انر\r\nامير اسپهسالار شيرگير ، 113\r\nامير اسپهسالار كمشتكين ، 107\r\nامير اسپهسالار مودود ، 137\r\nامير اغاجى ، 66\r\nامير اقسنقر ، 134\r\nامير اقسنقر برسقى ، 137\r\nامير اقسنقر فيروزكوهى ، 149\r\nامير الامرا ، 91 ، 94 - عثمان بن داود شاه\r\nامير العرب ، 139\r\nامير العرب قريش بن بدران بن مقلّد بن مسيّب عقيلى ، 55\r\nامير المؤمنين ابو عبد اللّه محمد بن المستظهر باللّه ، 140\r\nامير المؤمنين المستنجد باللّه ، 189\r\nامير المؤمنين الناصر لدين اللّه ، 198 ، 199\r\nامير المؤمنين مقتفى ، 165\r\nامير اميران عمر ( فرزند اتابك پهلوان ) ، 193 ، 194 ، 195 ، 196 ، 201 ، 203 ، 204 ، 206\r\nاميراى بوقا ، 67\r\nامير ايلق ، 126\r\nامير اينانج ، 162 ، 166 ، 167 ، 170\r\n\r\n","description":"","footnote":"","page_name":" 230 ","page_number":234},
  {"content":"\r\n\r\nامير بار ، 198\r\nامير بدر الدين مظفّر بن حمّاد بن ابو الجبر ، خدايگان ، 165\r\nامير بدر بن حمّاد ، 165\r\nامير بدر بن مظفّر ، 165 ، 166\r\nامير بدر بن مظفّر بن حمّاد ( خدايگان غرّاف و بطايح ) ، 160\r\nامير بزان ، 108\r\nامير بك ارسلان ، 69\r\nامير بلاق ، 134 ، 136\r\nامير بلداجى ، 66\r\nامير بوزابه ، 141 ، 148 - بوزابه ( والى فارس )\r\nامير پهلوان شنكلوا ، 66\r\nامير تتار ، 147 ، 148 - تتار\r\nامير تمر حاجب ، 72\r\nامير تميراك بن امير فرّخشاه ، 89\r\nامير جاولى ، 115\r\nامير جقر بك داود ، 42\r\nامير جمال الدين ، 187 ، 188\r\nامير جمال الدين محمد بن اقوش ، 187\r\nامير جمال الدين محمد بن ناصر الدين اقوش ، والى همدان ، 187\r\nامير جوزجانان ، 45\r\nامير جوشبك ، 128 - شاه مغرب - اتابك جوشبك\r\nامير حاجب ارغان ، 141 - ارغان\r\nامير حاجب عبد الرحمان بن طغايرك ، 147\r\nامير حاجب على بار ، 128\r\nامير حاجب عمر بن قراتكين ، 117\r\nامير حسن مطرب ، 164 ، 165 - حسن مطرب ( از عمو زادگان امير على بن دبيس )\r\nامير خاصبك ، 156\r\nامير خاصبك بن بلنكرى ، 144 ، 155 ، 156\r\nامير خشكا ، 64\r\nامير ركن الدوله قتلغ تكين ، 90\r\nامير زنگى ( خدايگان اذربيجان ) ، 156 ، 178 ، 179 ، 180\r\nامير زنگى جاندار ، 155 ، 156 - امير زنگى\r\nامير زين الدين على كوچك ( خدايگان سپاه موصل ) ، 163 ، 164 ، 169\r\nامير سابق الدين رشيد ، 138\r\nامير ستماز بن قايماز ، 170 - امير عزّ الدين ستماز بن حرامى\r\nامير سراج الدين قايماز ، 203\r\nامير سلاحى ، 143 - سلاحى ( اقطاع‌دار تبريز )\r\nامير سلّار جور بن زهيرى ، 159 - سلّار\r\nامير سلجوق ، 36 ، 37 ، 75\r\nامير سنقر ، 136\r\nامير سنقرجه ، 66\r\nامير سنقر عزيزى ( فرزند امير قماج ) ، 126\r\nامير سوتكين ، 66 ، 77 ، 89 ، 90 - سپهسالار امير سوتكين\r\nامير سيد اسپهسالار ( ملقب به سيد جليل سمرقندى ) ، 126\r\nامير سيف الدوله صدقه ، 113 ، 114\r\nامير سيف الدوله صدقة بن منصور بن دبيس بن على بن مزيد ، 113\r\nامير شرف الدوله عمر ، 132\r\nامير شرف الدين ، 170 ، 174\r\nامير شرف الدين اميران بن شمله ، 191\r\nامير شرف الدين گردبازو ، 174\r\nامير شرف الدين گردبازو خادم ( قاتل سلطان سليمان شاه ) ، 170 ، 171 ، 172 - امير شرف الدين\r\n\r\n","description":"","footnote":"","page_name":" 231 ","page_number":235},
  {"content":"\r\n\r\nامير شمس الدين ، 162 ، 166 ، 170 - اتابك الدگز - الدگز - امير شمس الدين الدگز\r\nامير شمس الدين اتابك الدگز ، 178\r\nامير شمس الدين الدگز ، 156 ، 162 ، 166 ، 170 ، 171 ، 172\r\nامير شيرگير ، 115 ، 116 ، 132 ، 135\r\nامير شيرين بن اقسنقر ، 145\r\nامير طغايرك ، 140\r\nامير طغتكين ، 69\r\nامير عبّاس ، 144 - عباس ( مملوك جوهر مقرب خادم والى رى )\r\nامير عبد الرحمان بن طغايرك ، 148 - عبد الرحمان - حاجب كبير عبد الرحمان\r\nامير عز الدين ستماز بن حرامى ، 180\r\nامير عز الدين فرج خادم ، 202 ، 208\r\nامير عفتر جاوانى ، 141\r\nامير على بن دبيس ، 164\r\nامير عماد الدين احمد بن علاء الدين ابو بكر بن قماج ، 153\r\nامير عمر بن انر ، 126\r\nامير قتلغ برس ، 160\r\nامير قراجاساقى ، 132 - قراجا - قراجاساقى\r\nامير قراسنقر ، 130 ، 135 ، 138 - قراسنقر ( اتابك سلطان طغرل )\r\nامير قريش بن زنگى ، 126\r\nامير قزل امير اخر ، 147\r\nامير قسيم الدوله اقسنقر ، 108\r\nامير قطب الدين اتابك كلسارغ ، 64 ، 65\r\nامير قفشت ، 75\r\nامير قماج ، 126 ، 132\r\nامير قودن ، 118\r\nامير قويدان ، 160\r\nامير قىابه قماجى ، 153\r\nامير كاليجار ، والى اصفهان ، 64\r\nاميرك بيهقى ، 63\r\nامير كندكز ، 120 ، 122\r\nامير مجدود ، 43\r\nامير محمود ، 201\r\nامير محمود بن ترجم ايوايى ، 197\r\nامير محمود بن سنا اغلى ، 201\r\nامير محمود كاشانى ، 126\r\nامير مسعود ، 136\r\nامير مسعود بن ماجر ، 118\r\nامير مظفر الدين عثمان قزل ارسلان ، 166\r\nامير معين الدين ( خدايگان دمشق ) ، 161\r\nامير منكوبرس ، 133 ، 136 ، 137 ، 161 - منكوبرس - امير اتابك منكوبرس\r\nامير منكوبرس مسترشدى ( اقطاع‌دار بصره و توابع آن ) ، 160\r\nامير مودود ( سپهسالار سلطان محمد ) ، 114\r\nامير موسى ، 37\r\nامير مهارش عقيلى ، 57\r\nامير ميكاييل ( ابن سلجوق ) ، 37 ، 38 ، 93\r\nامير ميكاييل بن سلجوق ، 38\r\nامير مؤيّد ، 153\r\nامير مؤيّد بن يرنقش ، 152\r\nامير ناصر الدين اقوش ، 180\r\nامير ناصر الدين خطلبا بازدارى ، 145\r\nامير نصر بن مؤيّد الملك ، 116\r\nامير نصرت الدين پهلوان ، 173\r\nامير نصرت الدين محمد پهلوان ، 166\r\nامير نصرت الدين محمد پهلوان بن الدگز ، 190\r\nامير نور الدين قرا ، 210\r\nامير يبغو ، 41 ، 48\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nامير يبغو ارسلان ، 37 ، 39 - اسزاييل بن سلجوق - يبغو\r\nامير يرنقش ، 133\r\nامير يرنقش قارى ، 126\r\nامير يقاق ، 36\r\nامين الدين محمد زنجانى ، 25 ، 27 ، 209\r\nانر ، 110 - امير سپهسالار انر\r\nانساباد ، 137\r\nانطاكيه ، 94 ، 95 ، 101 ، 103\r\nانك خاص ، 72\r\nانوشتكين ، 213\r\nانوشيروان بن خالد ، 17 ، 134 ، 152\r\nانوشيروان بن خالد بن محمد كاشانى ، 3 ، 14\r\nاوباش روم ، 81\r\nاوزبك ( فرزند اتابك پهلوان ) ، 193 ، 214\r\nاىابه ، 195 ، 196 - امير مؤيد\r\nاياز ( فرزند الب ارسلان بن داود ) ، 88 ، 90\r\nاياز ( اتابك ملكشاه بن سلطان بركيارق ) ، 113\r\nاياز ( اتابك ملك داود بن محمود بن محمد ) ، 133 ، 142 ، 145\r\nايالت خراسان ، 45\r\nايالت خوارزم ، 43\r\nايالت فارس ، 90\r\nايالت فراوه ، 42\r\nايالت ولوالج ، 91\r\nاى . ج . و . گيب ، 28\r\nايجى ، 181\r\nايران ، 7 ، 9 ، 17 ، 19 ، 22 ، 23 ، 205\r\nايل ارسلان خوارزم شاه ، 173\r\nاينانج ، 158 ، 172 ، 173 ، 174 ، 175 ، 176 ، 177 ، 178 ، 193\r\nاينانج خاتون ( دختر امير اينانج و همسر اتابك پهلوان ) ، 195 ، 200 ، 202\r\nاينانج خاتون ، دخت امير اينانج ، 193\r\nاينانج خاتون دخت اينانج ، 195\r\nاينانج خاتون ، مام اينانج محمود ، 198\r\nاينانج محمود ( فرزند اتابك پهلوان ) ، 193 ، 194 ، 195 ، 196 ، 197 ، 198 ، 202 ، 203 ، 208 - قتلغ اينانج محمود\r\nباب الطاق ، 100\r\nبادغيس ، 91\r\nبارتولد ، 18\r\nبارون روزن ، 15 ، 20 ، 23\r\nباسورث ، 9 ، 21\r\nباطنى ، 113 ، 116 ، 120\r\nباطنيان ، 98 ، 113 ، 115 ، 116 ، 135 ، 144 ، 145\r\nبجناك‌ها ، 81\r\nبخارا ، 38 ، 54 ، 64\r\nبدر بن حمّاد ، 160\r\nبدر بن مظفّر ، 165\r\nبرادر خاقان ، 92\r\nبرادر سلطان طغرل ، 132\r\nبرادر سلطان محمود ، 121\r\nبرادر مادرى سلطان ارسلان شاه ، 194\r\nبرذعه ، 77 ، 80\r\nبرسق ( غلام ملكشاه ) ، 102\r\nبركيارق ، 16 ، 107 ، 110 ، 111 ، 212\r\nبركيارق بن ملكشاه بن الب ارسلان ، 116\r\nبروجرد ، 112 ، 137 ، 143 ، 180\r\nبروكلمان ، 5\r\nبزان ، 104 ، 107 ، 108 - امير بزان\r\nبساسير از شهرهاى فارس ، 55\r\nبساسيرى ( ارسلان ) ، 55 ، 56 ، 57 ، 58\r\nبست ، 40 ، 45 ، 53 ، 70 ، 74 ، 78 ، 88 ، 124 ،\r\n\r\n","description":"","footnote":"","page_name":" 233 ","page_number":237},
  {"content":"\r\n\r\n134 ، 141 ، 146 ، 159 ، 165 ، 170 ، 203\r\nبسطام ، 173 ، 185\r\nبصره ، 67 ، 160 ، 161\r\nبطايح ، 160\r\nبطيحه ، 165\r\nبغداد ، 5 ، 9 ، 11 ، 12 ، 13 ، 22 ، 25 ، 27 ، 55 ، 56 ، 57 ، 58 ، 60 ، 94 ، 105 ، 106 ، 110 ، 113 ، 115 ، 117 ، 124 ، 129 ، 130 ، 133 ، 134 ، 138 ، 139 ، 140 ، 145 ، 146 ، 148 ، 149 ، 150 ، 151 ، 152 ، 155 ، 158 ، 159 ، 160 ، 161 ، 162 ، 163 ، 164 ، 165 ، 166 ، 167 ، 169 ، 189 ، 191 ، 196 ، 197 ، 199 ، 203 ، 211 ، 213\r\nبغداديان ، 117 ، 150 ، 159 ، 164 ، 166 ، 167\r\nبقراط ( شاه ابخاز ) ، 77 ، 79\r\nبقراطيس ، 78 ، 79 - بقراط\r\nبلاد تازيان ، 179\r\nبلخ ، 42 ، 43 ، 48 ، 50 ، 51 ، 54 ، 63 ، 65 ، 90 ، 91 ، 93 ، 94 ، 117 ، 118 ، 120 ، 126 ، 153\r\nبلخيان ، 48\r\nبندارى ، 9 ، 15 ، 21 - ابو ابراهيم فخر الدين . . .\r\nبن سلجوق ، 41\r\nبنو بويه ، 56 ، 58 - آل بويه\r\nبنى پهلوان ، 214\r\nبنى قفشود ، 196\r\nبنى قفشود تركمان ، 201\r\nبو الحسن على بن ابو منصور ظافر بن حسين خزرجى مصرى ، 25\r\nبورى برس ( فرزند الب ارسلان بن داود ) ، 68 ، 88 ، 91 ، 118 ، 119\r\nبوزابه ، 141 ، 142 ، 143 ، 145 ، 146 ، 147 ، 148 ، 149\r\nبوييان ، 11\r\nبهاء الدين شرف الدوله ( خدايگان ابهر ) ، 196\r\nبهرام شاه ، 122 ، 123 ، 124 ، 187\r\nبيت المقدس ، 94\r\nبيروت ، 1\r\nبيزانس ، 3 ، 15\r\nبيزانسيان ، 3 ، 4 ، 7\r\nبيلقان ، 181 ، 204 ، 205 ، 207\r\nبيهق ، 63\r\nبيهقى ، 4 ، 7 ، 63\r\nپدر شمس الملك ، 174\r\nپل مدّه ، 87\r\nپوشنگ ، 55\r\nپهلوان بن الدگز ، 172 ، 175 ، 178 - اتابك پهلوان\r\nتاج الدوله تتش بن الب ارسلان ، 107 ، 108\r\nتاج الدين بن دارست ، 133 ، 152\r\nتاج الدين بن دارست فارسى ، 148 ، 152\r\nتاج الملك ، 99 ، 101\r\nتاج الملك ابو الغنائم ، 98 - تاج الملك - گنجور سلطان ملكشاه\r\nتاريخ جهان‌گشا ، 24\r\nتاريخ سلجوقيان عراق ، 23\r\nتاريخ سلجوقيان كرمان ، 23\r\nتاش فراش ، 43\r\nتبريز ، 133 ، 139 ، 142 ، 145 ، 146 ، 199 ، 201 ، 203 ، 207\r\nتتار ، 147 ، 148 - امير تتار\r\nتتش ( فرزند الب ارسلان بن داود ) ، 88\r\nترسايان ، 70 ، 71 ، 81 ، 84\r\nترشك ، 104\r\n\r\n","description":"","footnote":"","page_name":" 234 ","page_number":238},
  {"content":"\r\n\r\nتركان ، 35 ، 36 ، 38 ، 41 ، 52 ، 62 ، 87 ، 95 ، 96 ، 99 ، 104 ، 114 ، 123 ، 125 ، 141 ، 150 ، 163 ، 193\r\nتركان خاتون ( زن ملكشاه و مادر محمود ) ، 106 ، 107\r\nتركان خاتون ( دخت ارسلان شاه - همسر سلطان سنجر ) 124 ، 126\r\nتركمانان ، 69 ، 118 ، 157 ، 160 ، 161 ، 197 ، 198 ، 204\r\nتركمانان خراسان ، 212\r\nترمذ ، 63 ، 64 ، 91 ، 92 ، 95 ، 118 ، 119 ، 150 ، 153\r\nتسل ورده ، 73\r\nتفليس ، 79 ، 181\r\nتكريت ، 150 ، 160\r\nتكريتى ، 150\r\nتكش ( فرزند الب ارسلان بن داود ) ، 88\r\nتكيناباد ، 43 ، 45\r\nتمراك ، 89\r\nتنوخى ، 167\r\nتوس ، 40 ، 47 ، 106\r\nتيرافكنان ، 74\r\nجامع نيشابور ، 154\r\nجاولى جاندار ، 144 ، 145 ، 146 ، 148\r\nجبال ارمينيه ، 55\r\nجبال همدان ، 89\r\nجبل ، 141\r\nجزيره ، 97 ، 137 ، 186\r\nجقر بك داود بن ميكاييل بن سلجوق ، 41 ، 46 ، 48 ، 49 ، 50 ، 54 ، 211 ، 212\r\nجلال الدوله ملكشاه بن الب ارسلان بن داود بن ميكاييل سلجوقى ، 53 ، 54 ، 97 ، 212\r\nجلال الدين ابو على حسن بن على بن صدقه ، 129\r\nجلال الدين بن يونس ، 196\r\nجمال الدين ابو الحسن على قفطى ، 25\r\nجمال الدين اقبال جاندار خادم ، 152\r\nجمشيد ، 76\r\nجند ، 36 ، 37 ، 75\r\nجنزه ، 144\r\nجنگ دندانقان ، 212\r\nجوزجانان ، 45 ، 48\r\nجوشبك ، 128 ، 129 - شاه مغرب\r\nجوهر مقرّب خادم ، 144\r\nجوينى ، 4 ، 18 - علاء الدين عطا ملك\r\nجيحون ، 38 ، 54 ، 64 ، 68 ، 71 ، 80 ، 85 ، 87 ، 94 ، 96 ، 101 ، 127 ، 140 ، 153\r\nجيرفت ، 76\r\nچين ، 97 ، 125\r\nحاجب ارسلان ، 38\r\nحاجب بزرگ ، شهاب الدين مسعود ، 210\r\nحاجب پاك‌روب ، 46\r\nحاجب تتار ، 144 ، 149\r\nحاجب على بار بن عمرو ، 120\r\nحاجب كبير عبد الرحمان بن طغايرك ، 145 ، 146 - عبد الرحمان\r\nحاجب كبير ، محمود قاشانى ، 154\r\nحاجى خليفه ، 5 ، 25\r\nحافظ ذهبى ، 8\r\nحبشى ، 120\r\nحذيفة بن يمان ، 96\r\nحرمين ، 124\r\nحسن بن صبّاح ، 98\r\n\r\n","description":"","footnote":"","page_name":" 235 ","page_number":239},
  {"content":"\r\n\r\nحسن مطرب ، 164 ، 165\r\nحسين بن حسن ، 44\r\nحسين ميبدى ، 112\r\nحسينى ، 5 ، 6 ، 7 ، 8 ، 16 ، 17 ، 19 ، 20 ، 21 - صدر الدين حسينى\r\nحطّين ، 3\r\nحكيم ابو البركات بن ملكا ، 138\r\nحكيم سمرقندى ، 126\r\nحلب ، 4 ، 80 ، 95 ، 104 ، 107 ، 108\r\nحلوان ، 69 ، 139\r\nحلّه ، 12 ، 114 ، 158 ، 159 ، 160 ، 164\r\nحنفيان ، 154\r\nحواريان ، 79\r\nحيص بيص ، 150 ، 151\r\nخاتون ، 51 ، 54 ، 198 ، 203\r\nخاتون ، مادر اينانج محمود ، 208\r\nخاصبك ، 148 ، 149 ، 151\r\nخاصبك بن بلنكرى ، 144 ، 145 ، 146 ، 148 ، 151 ، 155 ، 156 - امير خاصبك\r\nخاقان ، 92 ، 93 ، 97\r\nخاقان ترك ، 64 ، 79\r\nخاقان شمس الملك ، 94 ، 97\r\nخاقان كاشغر ، 97\r\nخاقانيان ، 91 ، 94\r\nخاكستر و كعربن ، 66\r\nخان تكين بن سليمان ( والى سمرقند از جانب بركيارق ) ، 112\r\nخاندان ايلدگز ، 5 ، 16 ، 18\r\nخان لنجان ، 113\r\nخاوران ، 96 ، 97\r\nختن ، 125\r\nخديجه خاتون ، همسر خليفه ، 58\r\nخراسان ، 5 ، 24 ، 38 ، 43 ، 44 ، 45 ، 46 ، 54 ، 56 ، 57 ، 58 ، 63 ، 64 ، 75 ، 83 ، 89 ، 96 ، 97 ، 100 ، 110 ، 111 ، 117 ، 118 ، 119 ، 120 ، 121 ، 122 ، 124 ، 128 ، 132 ، 133 ، 138 ، 139 ، 140 ، 151 ، 185 ، 212\r\nخركاوات ، 104 ، 123\r\nخطا ، 125 ، 126 ، 127\r\nخطاييان كوچرو ، 174\r\nخطير الملك ابو منصور محمد بن حسين ميبدى ، 117\r\nخلاط ، 83 ، 142 ، 158 ، 192\r\nخواجه امام مشرّف شيرازى ، 85\r\nخوار ، 209\r\nخوارزم ، 5 ، 26 ، 27 ، 43 ، 54 ، 64 ، 68 ، 75 ، 85 ، 127 ، 134 ، 155 ، 174 ، 185 ، 203 ، 208 ، 210 ، 212 ، 213\r\nخوارزم شاه ، 25 ، 127 ، 136 ، 138 ، 146 ، 185 ، 192 ، 208 ، 209 ، 210\r\nخوارزم شاه آتسز ، 132\r\nخوارزم شاه ايل ارسلان ، 174 ، 175 ، 184 ، 185 ، 186 ، 188\r\nخوارزم شاه علاء الدين تكش بن ايل ارسلان ، 203 ، 208 ، 209 ، 214\r\nخوارزمشاهيان ، 9 ، 18 ، 22\r\nخوارزميان ، 175 ، 208 ، 210\r\nخواهر سلطان غياث الدين محمد طبر ، 115\r\nخوزستان ، 143 ، 149 ، 155 ، 156 ، 190 ، 191 ، 192 ، 203\r\nخوى ، 59 ، 66 ، 81 ، 198\r\nدار النّبويّة المسترشديه ، 129\r\n\r\n","description":"","footnote":"","page_name":" 236 ","page_number":240},
  {"content":"\r\n\r\nداشيلو ، 108\r\nدامغان ، 119 ، 120 ، 121 ، 140 ، 195 ، 208\r\nدانشگاه آنكارا ، 21\r\nدانشگاه پنجاب ، 1 ، 21 ، 29\r\nداود ( فرزند سلطان محمود بن سلطان محمد طبر ) ، 131 ، 134\r\nداى مرگ ، 197\r\nدبير بوزابه ، 148 ، 152\r\nدبير على بار ، 121\r\nدبير قراسنقر ، 143\r\nدبيس بن صدقه ، 136 ، 139\r\nدجله ، 163 ، 164 ، 165 ، 167\r\nدخت ارسلان خان ، 126\r\nدخت اينانج ، 172\r\nدخت خوارزم شاه ، 60\r\nدخت سلطان الب ارسلان ، 54\r\nدخت كريم امير المؤمنين القائم بأمر اللّه ، 58\r\nدخت ملك داود بن ميكاييل بن سلجوق ، 55\r\nدربند قرابلى ، 146 ، 169\r\nدرزيجان ، 166\r\nدرغان ، 85\r\nدرغم ، 126 ، 127\r\nدرگزين ، 137\r\nدرگزينى ( وزير سلطان طغرل بن محمد طبر ) ، 19 ، 131 ، 133 ، 134 ، 136\r\nدروازهء خراسان ، 210\r\nدروازهء شمّاسيّه ، 162\r\nدرياى سياه ، 11\r\nدرياى مديترانه ، 11\r\nدرياى مرمره ، 11\r\nدژ اسپيددژ ، 143\r\nدژ اصفهان ، 131\r\nدژ الموت ، 98\r\nدژ النجا ، 200\r\nدژ النجه ، 214\r\nدژ امير حسن بن قفجاق ، 199\r\nدژ ترمذ ، 63 ، 94 ، 153\r\nدژ حديثه ، 57\r\nدژ رى ، 195\r\nدژ سرجهان ، 146 ، 191\r\nدژ سرخس ، 119\r\nدژ صليب ، 79\r\nدژ طبرك ، 56\r\nدژ گردكوه ، 67 ، 120\r\nدژ هزارسف ، 127\r\nدشت باورد ، 45\r\nدمشق ، 3 ، 8 ، 12 ، 13 ، 14 ، 20 ، 103 ، 137 ، 161 ، 213\r\nدنباوند ، 121\r\nدندانقان ، 11 ، 38 ، 49 ، 50 ، 212\r\nدولت بنى الدگز ، 214\r\nدوين ، 111 ، 180 ، 182\r\nدوينيان ، 182\r\nدهستان ، 42 ، 46 ، 173\r\nديار بكر ، 124 ، 128 ، 158 ، 186 ، 212\r\nديار ربيعه ، 124 ، 213\r\nديالم ، 122\r\nديلميان ، 114\r\nدينور ، 132\r\nرئيس الرؤسا ، 57 ، 93\r\nرادروز ، 160\r\nراشد 139 - الراشد بالله ( خليفه )\r\nرافضيان ، 116\r\n\r\n","description":"","footnote":"","page_name":" 237 ","page_number":241},
  {"content":"\r\n\r\nراوندى ، 4 ، 7 ، 19 ، 28\r\nرايكان ، 75\r\nرباط خاكستر ، 66\r\nرباط فراوه ، 41\r\nربيب الدوله ابو منصور ، 117\r\nرحبه ، 56\r\nركن الدين ابو طالب طغرل بك بن داود بن ميكاييل بن سلجوق ، 55\r\nركن الدين بركيارق ، 111\r\nركن الدين طغرل ، 196\r\nركن الدين طغرل بن ميكاييل بن سلجوق ، 68\r\nرود ارس ، 167\r\nرودبار ، 49 ، 60\r\nرود راور ، 110\r\nرود صرصر ، 166\r\nروس ، 195 ، 196\r\nروم ، 20 ، 23 ، 66 ، 69 ، 72 ، 73 ، 77 ، 78 ، 90 ، 97 ، 99 ، 121 ، 204\r\nرومانوس ، 20 ، 23 ، 27 ، 28\r\nرومانوس ديوجانوس ، 7 ، 15 - رومانوس\r\nرومى ، 158\r\nروميان ، 3 ، 69 ، 73 ، 74 ، 81 ، 83 ، 85 ، 94 ، 97 ، 102\r\nرويين‌دژ ، 139 - قلعة النحاس\r\nرها ، 94 ، 104 ، 107 ، 108\r\nرى ، 66 ، 67 ، 69 ، 83 ، 89 ، 90 ، 91 ، 93 ، 95 ، 104 ، 107 ، 108 ، 109 ، 111 ، 121 ، 124 ، 130 ، 131 ، 132 ، 135 ، 144 ، 145 ، 146 ، 149 ، 151 ، 162 ، 170 ، 173 ، 175 ، 176 ، 185 ، 186 ، 193 ، 194 ، 195 ، 198 ، 201 ، 208 ، 209 ، 210 ، 211 ، 212\r\nريو ، 5 ، 23 ، 28\r\nزاب ، 199\r\nزاهده خاتون ، 201 ، 207\r\nزاهده خاتون ، همسر اتابك پهلوان ، 200\r\nزبدة التواريخ صدر الحسينى ، 24\r\nزبيده خاتون ( مادر سلطان بركيارق ) ، 107 ، 109\r\nزبيده خاتون دخت سلطان بركيارق و همسر سلطان مسعود ، 137\r\nزنجان ، 122 ، 134 ، 136 ، 141 ، 147 ، 190 ، 196 ، 201 ، 208 ، 209 ، 210\r\nزنگى جاندار ، 148\r\nزوسهايم ، 23 ، 24 ، 25 ، 26 ، 27 ، 28\r\nزهره ، 83\r\nسابور خادم ، 131\r\nسارق ، 121\r\nساره خاتون ، دخت قدر خان ، 51\r\nسالار بكتغدى حاجب ، 41\r\nسامان ، 35 ، 68 ، 121 ، 122 ، 124 ، 128 ، 173 ، 176 ، 184 ، 202 ، 205 ، 207\r\nساوه ، 66 ، 118 ، 121 ، 174 ، 175 ، 195 ، 209 ، 210\r\nسبط ابن جوزى ، 3 ، 8 ، 12 ، 14\r\nسبكتكين ، 54\r\nسبكتكينيان ، 65\r\nسپاه اسلام ، 70\r\nسپاه بغداد ، 198\r\nسپاه تركمانان ، 198\r\nسپاه خوارزم شاه تكش ، 203\r\nسپاه روم ، 83 ، 85\r\nسپاه سلجوقيان ، 53\r\nسپاه سنجرى ، 123\r\nسپاه شيراز ، 172\r\n\r\n","description":"","footnote":"","page_name":" 238 ","page_number":242},
  {"content":"\r\n\r\nسپاه غزنوى ، 123\r\nسپاه گرجيان ، 206\r\nسپاه موصل ، 163 ، 167\r\nسپاهيان ، 181\r\nسپاهيان اسلام ، 72\r\nسپاهيان خراسان ، 118\r\nسپاهيان عراق ، 162 ، 167 ، 182 ، 185 ، 189 ، 190 ، 194 ، 197 ، 201\r\nسپاهيان گرجى ، 183 ، 205\r\nسپهسالار امير سوتكين ، 89 ، 93 ، 94\r\nسپهسالار غزنه ، 63\r\nسپيدشهر ، 71\r\nستماز بن قايماز ، 170 ، 172\r\nسجاس ، 146\r\nسخاوى ، 12\r\nسديد الدوله ابن انبارى ، 117\r\nسراج الدين قايماز ، 198\r\nسرجهان ، 195 ، 202\r\nسرخاب ، 104\r\nسرخس ، 46 ، 48 ، 49 ، 65 ، 91\r\nسرمارى ، 70\r\nسريانى ، 13 ، 14\r\nسعد الدوله گوهرآيين ، 84 ، 87 ، 104\r\nسعد الدوله يرنقش ، 147 - يرنقش بازدار\r\nسعد الدين اشل ( وزير اينانج و طراح نقشهء قتل وى ) ، 176 ، 177\r\nسعد الملك ابو المحاسن سعد بن محمد آبى ، 116\r\nسعد صوفى ، 100\r\nسقمان ، 213\r\nسكر خان ، 174\r\nسكمان بن ارتق ، 142\r\nسلاحى ، 142 - امير سلاحى ( اقطاع‌دار تبريز )\r\nسلّار ، 159\r\nسلجوق ، 36 ، 38 ، 65 ، 142 ، 154 ، 211\r\nسلجوق شاه ، 116\r\nسلجوقيان بزرگ ، 19\r\nسلجوقيان عراق ، 19\r\nسلطان ابراهيم ( خدايگان غزنه ) ، 53 ، 91\r\nسلطان ارسلان ارغون ، 118\r\nسلطان ارسلان شاه ، 170 ، 171 ، 172 ، 188 ، 189 ، 190 ، 214\r\nسلطان ارسلان شاه بن طغرل ، 170 ، 172 ، 173 ، 178 ، 180 ، 181 ، 186 ، 187 ، 213\r\nسلطان ارسلان شاه بن طغرل بن محمد طبر بن ملكشاه بن الب ارسلان ، 170\r\nسلطان ارسلان شاه بن طغرل بن محمد طبر بن ملكشاه بن الب ارسلان بن داود بن ميكاييل بن سلجوق ، 171\r\nسلطان اعظم ركن الدنيا و الدين ابو طالب طغرل بن ميكاييل بن سلجوق ، 58\r\nسلطان اعظم عضد الدوله ابو شجاع الب ارسلان ، 69\r\nسلطان الب ارسلان ، 56 ، 57 ، 63 ، 64 ، 65 ، 68 ، 69 ، 71 ، 80 ، 85 ، 86 ، 89\r\nسلطان الب ارسلان بن داود بن ميكاييل بن سلجوق ، 59\r\nسلطان بركيارق ، 107 ، 108 ، 116 ، 117 ، 118 ، 119 ، 120 ، 122\r\nسلطان بركيارق بن ملكشاه ، 108\r\nسلطان جلال الدوله ، 68\r\nسلطان جلال الدوله ملكشاه ، 69 ، 75\r\nسلطان جلال الدوله ملكشاه بن الب ارسلان ، 53\r\nسلطان جلال الدين منكوبرنى بن سلطان علاء الدين محمد ، معروف به سنجر بن تكش ، 214\r\n\r\n","description":"","footnote":"","page_name":" 239 ","page_number":243},
  {"content":"\r\n\r\nسلطان ركن الدين ابو المظفر بركيارق ، 111\r\nسلطان ركن الدين ابو المظفر بركيارق بن ملكشاه ، 107\r\nسلطان ركن الدين ابو المظفر بركيارق بن ملكشاه بن الب ارسلان ، 107 ، 112\r\nسلطان ركن الدين ابو طالب طغرل بن ميكاييل بن سلجوق ، 59\r\nسلطان ركن الدين بركيارق ، 68 ، 108 ، 116\r\nسلطان ركن الدين بركيارق بن ملكشاه ، 113\r\nسلطان ركن الدين طغرل ، 65 ، 67 ، 190 ، 192 ، 194 ، 209 ، 210\r\nسلطان ركن الدين طغرل ، 209\r\nسلطان ركن الدين طغرل بن ارسلان شاه ، 192 ، 207 ، 212 ، 213\r\nسلطان سليمان شاه ، 169 ، 170 ، 171\r\nسلطان سليمان شاه بن محمد طبر ، 170\r\nسلطان سنجر ، 6 ، 26 ، 110 ، 119 ، 120 ، 121 ، 122 ، 123 ، 124 ، 125 ، 126 ، 127 ، 128 ، 130 ، 131 ، 132 ، 133 ، 137 ، 140 ، 144 ، 153 ، 154 ، 155 ، 212\r\nسلطان سنجر بن ملكشاه خراسان ، 213\r\nسلطان شهاب الدوله قتلمش بن اسراييل بن سلجوق ، 55\r\nسلطان طغرل ، 6 ، 25 ، 48 ، 49 ، 54 ، 55 ، 56 ، 57 ، 59 ، 66 ، 132 ، 133 ، 134 ، 135 ، 136 ، 137 ، 152 ، 160 ، 191 ، 192 ، 193 ، 194 ، 195 ، 196 ، 197 ، 198 ، 199 ، 201 ، 202 ، 212 ، 214\r\nسلطان طغرل بك ، 5 ، 55 ، 56 ، 60\r\nسلطان طغرل بن ارسلان شاه ، 211\r\nسلطان عبد الرشيد ، 52\r\nسلطان عضد الدوله الب ارسلان ، 63\r\nسلطان علاء الدين تكش ، 209 ، 210 ، 211\r\nسلطان غياث الدنيا و الدين ابو الفتح مسعود بن محمد طبر بن ملكشاه بن الب ارسلان بن داود بن ميكاييل بن سلجوق ، 137\r\nسلطان غياث الدين محمد بن محمود بن محمد طبر ، 156\r\nسلطان غياث الدين محمد طبر ، 109 ، 113 ، 115 ، 116 ، 117 ، 118 ، 120\r\nسلطان غياث الدين مسعود ، 170\r\nسلطان غياث الدين مسعود بن محمد طبر ، 213\r\nسلطان فرخزاد بن مسعود ، 64\r\nسلطان محمد ، 26 ، 92 ، 109 ، 110 ، 111 ، 113 ، 116 ، 120 ، 130 ، 137 ، 155 ، 156 ، 157 ، 159 ، 162 ، 167 ، 168 ، 169 ، 212\r\nسلطان محمد بن طغرل ، 178\r\nسلطان محمد بن محمود بن محمد طبر ، 186\r\nسلطان محمد بن محمود بن محمد طبر بن ملكشاه بن الب ارسلان ، 167\r\nسلطان محمد طبر ، 108 ، 110 ، 122 ، 123 ، 137\r\nسلطان محمود ، 14 ، 39 ، 117 ، 120 ، 121 ، 128 ، 129 ، 130 ، 131 ، 137 ، 145 ، 149 ، 152\r\nسلطان محمود بن سبكتكين ، 123\r\nسلطان محمود بن سلطان غياث الدين محمد طبر ، 117\r\nسلطان محمود بن محمد طبر ، 123\r\nسلطان محمود بن محمد طبر بن ملكشاه ، 155\r\nسلطان مسعود ، 14 ، 40 ، 41 ، 51 ، 52 ، 53 ، 137 ، 138 ، 139 ، 140 ، 141 ، 142 ، 143 ، 144 ، 145 ، 146 ، 147 ، 148 ، 149 ، 150 ، 151 ، 152 ، 155 ، 156 ، 158 ، 160 ، 167 ، 168 ، 181 ، 186\r\nسلطان مسعود بن ابراهيم ، 91\r\n\r\n","description":"","footnote":"","page_name":" 240 ","page_number":244},
  {"content":"\r\n\r\nسلطان مسعود بن محمود بن سبكتكين ، 45 ، 49 ، 50 ، 51 ، 212\r\nسلطان معز الدين ابو الحارث سنجر بن ملكشاه بن الب ارسلان ، 117\r\nسلطان معز الدين سنجر ، 110 ، 111 ، 117 ، 130 ، 151\r\nسلطان معظم ركن الدنيا و الدين ابو طالب ، 47\r\nسلطان معظّم ركن الدين ابو طالب طغرل بن ميكاييل بن سلجوق ، 212\r\nسلطان مغيث الدين ابو القاسم محمود بن محمد طبر ، 128\r\nسلطان مغيث الدين محمود ، 120 ، 128\r\nسلطان ملكشاه ، 11 ، 70 ، 71 ، 89 ، 90 ، 91 ، 96 ، 101 ، 102 ، 104 ، 105 ، 106 ، 118 ، 122\r\nسلطان ملك محمد ، 155\r\nسلطان مودود ، 52 ، 63 ، 64\r\nسلطان مودود بن مسعود بن محمود بن سبكتكين ، 50 ، 62\r\nسلطان يمين الدوله محمود بن سبكتكين ، 38\r\nسلماس ، 81 ، 198\r\nسليمان بن داود ، 76 ، 79\r\nسليمان شاه ( برادر سلطان مسعود بن محمود ) ، 116 ، 145 ، 146 ، 169\r\nسمرقند ، 86 ، 92 ، 93 ، 99 ، 104 ، 112 ، 119 ، 120 ، 123 ، 124 ، 125 ، 174 ، 212\r\nسمنان ، 208 ، 209\r\nسنجار از نواحى جزيره ، 96\r\nسنجر ، 12 ، 16 ، 18 ، 19 ، 121 ، 123 ، 125 ، 127 ، 128 ، 133 ، 144 ، 150 ، 151 ، 154 ، 212 ، 214\r\nسنجر بن ملكشاه بن الب ارسلان بن داود بن ميكاييل بن سلجوق ، 96 - سنجر - سلطان سنجر\r\nسنجريان ، 120\r\nسنقر ، 108 ، 141 ، 178 - اتابك سنقر\r\nسنقرجه ، 66 ، 67\r\nسورى ، 42 ، 43 ، 45\r\nسورى عميد ، 43 - سورى\r\nسيد امام شرف الزمان ايلاقى ، 126\r\nسيد جليل سمرقندى ، 126 - امير سيد سپهسالار سيّده خاتون ( خواهر سلطان غياث الدين محمد طبر ) ، 115\r\nسيستان ، 55 ، 56 ، 123 ، 124\r\nسيف الدوله صدقه ، 114 - امير سيف الدوله صدقه\r\nشافعيان ، 154\r\nشام ، 25 ، 27 ، 56 ، 80 ، 94 ، 95 ، 103 ، 107 ، 111 ، 124 ، 161 ، 212 ، 213\r\nشاه ابخاز ، 77 ، 78\r\nشاه ارمنستان ، 181 ، 182 ، 184\r\nشاه ارمنستان ، سقمان بن ابراهيم ، 181\r\nشاهان عراق ، 130\r\nشاه خراسان ، 130\r\nشاه دژ ، 113\r\nشاه روم ، 81 ، 84 ، 85 ، 95 ، 103\r\nشاه روميان ، 82\r\nشاه سيستان ، 125 ، 126\r\nشاه شكّى ، 78\r\nشاه غزنه ، 122\r\nشاه فرنگ ، 78 - شاه شكى - اخستان\r\nشاه كرمان ، 186\r\nشاه گرجيان ، 181 ، 182 ، 183 ، 204\r\nشاه مغرب ، 128 - امير جوشبك - اتابك جوشبك\r\nشاه ملك ، 43\r\n\r\n","description":"","footnote":"","page_name":" 241 ","page_number":245},
  {"content":"\r\n\r\nشاه ملك جندى ، 43\r\nشبل الدوله ابو الهيجاء بكرى ، 102\r\nشجاع ( فرزند سلطان مسعود ) ، 53 ، 65\r\nشرف الدين اميران بن شمله ، 190\r\nشرف الدين خادم ، 151\r\nشرف الدين على بن رجاء ، 137\r\nشرف الملك ، 88 ، 100\r\nشرف الملك ابو سعد مستوفى خوارزمى ، 88\r\nشروان ، 104 ، 203\r\nشروانشاه ، 104\r\nشروان شاه ، 203 ، 204\r\nشريف بياضىّ ، 100\r\nشكّى ، 74 ، 77 ، 78 ، 150\r\nشمس الدين ابو المظفر يوسف بن قزاوغلى ، 14 - سبط ابن جوزى\r\nشمس الدين ابو النجيب اصمّ درگزينى ، 152\r\nشمس الدين الدگز ، 156\r\nشمس الملك ، 94 - خاقان شمس الملك\r\nشمس الملك بن حسين عيار بك ( امير قرقلى ) ، 174\r\nشمس الملوك ، 86\r\nشمس خادم ، 74\r\nشمكور ، 207\r\nشنك عبّادى ، 48\r\nشنكيلى ، 9 ، 21\r\nشهاب اسعد ، 129\r\nشهاب الدوله تكش بن الب ارسلان بن داود بن ميكاييل بن سلجوق ، 94\r\nشهاب الدوله تكش شاه ، 90 ، 93\r\nشهاب الدين مسعود بن حسين ، 209\r\nشيخ ابو الفضل بيهقى ، 65\r\nشيخ على بن حسن باخرزى ، 77\r\nشيخ عماد الدين ابو حامد محمد بن محمد اصفهانى ، 130\r\nشيخ فخر الدين ممالكى ، 126\r\nشيخ كاتب بيهقى ، 63\r\nشيخ محمد بن يحيى ، 154\r\nشيراز ، 143 ، 145 ، 172 ، 191\r\nشيرگير ، 113 ، 115 ، 116 ، 130\r\nشيروانيان ، 19 ، 22\r\nصارم الدين ( دژبان موصل ) ، 170\r\nصدر الدين ، 5 ، 18\r\nصدر الدين ابن خجندى ، 149\r\nصدر الدين ابو الحسن على بن ناصر بن على حسينى ، 24 - صدر الدين حسينى\r\nصدر الدين ابو الحسن على ، فرزند سيد اجل امام شهيد ، ابو الفوارس ناصر بن على حسينى ، 35 - صدر الدين حسينى\r\nصدر الدين حسينى ، 7 ، 8 ، 16 ، 19 ، 21 ، 22\r\nصدر امام شهيد حسام الدين عمر بن برهان الدين عبد العزيز ، 126\r\nصدر عماد الدين ، 108\r\nصدقة بن دبيس امير العرب ، 141\r\nصغانيان ، 153\r\nصفدى ، 25\r\nصفى الدين مستوفى ، 133\r\nصواب خادم ، 71\r\nضياء الدين بونياتوف ، 1 ، 9 ، 11 ، 22\r\nضياء الملك احمد بن وزير نظام الملك ، 115 ، 117\r\nطالقان ، 122\r\n\r\n","description":"","footnote":"","page_name":" 242 ","page_number":246},
  {"content":"\r\n\r\nطايفهء بنى اسد ، 164\r\nطبرستان ، 120 ، 121 ، 124 ، 136\r\nطبرى ، 14\r\nطبس ، 120\r\nطخارستان ، 43\r\nطخيرستان ، 63 ، 90\r\nطراز ، 104\r\nطغرل اول ، 16\r\nطغرل بك ، 11 ، 42 ، 46 ، 47 ، 55\r\nطغرل بك محمد ، 41 ، 211\r\nطغرل بن ارسلان شاه بن طغرل ، 214\r\nطغرل دوم ، 14\r\nطغرل سوم ( فرزند ارسلان شاه ) ، 7 ، 14 ، 15 ، 16 ، 17 ، 28\r\nطغرل نزان ، 52 ، 53\r\nطمغاج ، 86\r\nظهير الدوله ابو المظفر ابراهيم بن سلطان ناصر دين اللّه ابو سعيد مسعود بن سلطان غازى يمين الدوله ابو القاسم محمود بن سبكتكين ، 54\r\nظهير الدين خازن ، 154\r\nظهير الدين نيشابورى ، 4 ، 15\r\nعباس ، 144 ، 145 ، 146 ، 147 ، 148 ، 149 - امير عباس\r\nعباسيان ، 3 ، 19 ، 178\r\nعبد الرحمان ( فرزند محمد برادر سلطان مسعود ) ، 51\r\nعبد الرحمان ، 148 - امير عبد الرحمان بن طغايرك عبد الرحيم ( فرزند محمد برادر سلطان مسعود ) ، 51 ، 52\r\nعبد الله آباد ، 66\r\nعبيد اللّه خطيبى ( قاضى اصفهان ) ، 116\r\nعثمان ( فرزند محمد برادر سلطان مسعود ) ، 51\r\nعثمان بن داود شاه ، 91 - امير الامراء\r\nعثمان مظفر الدين قزل ارسلان ، 162 - اتابك قزل ارسلان\r\nعراق ، 9 ، 15 ، 20 ، 22 ، 54 ، 55 ، 56 ، 83 ، 117 ، 118 ، 120 ، 122 ، 123 ، 128 ، 131 ، 132 ، 137 ، 139 ، 141 ، 151 ، 158 ، 159 ، 160 ، 161 ، 164 ، 165 ، 166 ، 169 ، 171 ، 173 ، 174 ، 175 ، 178 ، 181 ، 183 ، 185 ، 188 ، 189 ، 190 ، 192 ، 193 ، 197 ، 200 ، 201 ، 203 ، 204 ، 208 ، 212 ، 213 ، 214\r\nعراق عجم ، 100 ، 111 ، 124 ، 212\r\nعراق عرب ، 99 ، 111 ، 124 ، 212\r\nعربان ، 114\r\nعز الدين ابو الحسن على بن محمد ، 13\r\nعز الدين حسن بن قفجاق ، والى اذربيجان ، 198 ، 199\r\nعز الدين فرج ، 209\r\nعزّ الملك ، 152\r\nعزيز الاسلام ابو حامد اصفهانى ، 130 ، 136\r\nعشاير غرّاف ، 165\r\nعضد الدوله ابو شجاع الب ارسلان بن داود بن ميكاييل بن سلجوق با ملك قتلمش بن اسراييل ، 66 - الب ارسلان\r\nعطّاش باطنى ، 113 - احمد بن عبد الملك\r\nعلاء الدوله ابو المظفر مسعود ، 54\r\nعلاء الدوله ابو جعفر ، 43\r\nعلاء الدين آتسز ، 127\r\nعلاء الدين ابو القاسم بن عبد العزيز قمىّ ، 140\r\nعلاء الدين عطا ملك بن بهاء الدين محمد بن محمد جوينى ، 4\r\n\r\n","description":"","footnote":"","page_name":" 243 ","page_number":247},
  {"content":"\r\n\r\nعلى بار حاجب ، 121\r\nعلى بن حسن باخرزى ، 60 ، 61 ، 62 ، 67\r\nعلى بن ناصر حسينى ، 17\r\nعلى سويم ، 13\r\nعماد الدين ابو البركات درگزينى ، 152\r\nعماد الدين اتابك ، 140\r\nعماد الدين اصفهانى ، 3 ، 14 ، 17 ، 19 ، 20 ، 21 ، 24 ، 100 ، 101\r\nعماد الدين محمد بن محمد كاتب اصفهانى ، 14 - عماد الدين اصفهانى\r\nعماد الملك ابو القاسم بن نظام الملك ، 118\r\nعماد الملك بن نظام الملك ، 119\r\nعمان ، 89 ، 90\r\nعمر بن شيرگير ، 116\r\nعمر رضا دوغزول ، 10\r\nعميد ابو الرضا ، 90\r\nعميد ابو سعد ، 101\r\nعميد الملك ، 60 ، 61 ، 63 ، 64 ، 65 ، 133 ، 134 ، 136 ، 140 ، 142 ، 143 ، 152\r\nعميد الملك ابو نصر كندرى ، 60 - عميد الملك\r\nعميد خراسان : نسوى ، 7\r\nعميد محمد ، 67 - محمد بن منصور نسوى\r\nعون الدين ، 19 ، 158 ، 159 ، 165\r\nعون الدين يحيى بن هبيره ، 158 ، 161 ، 163 ، 164 - عون الدين - ابن هبيره - يحيى بن هبيره\r\nعيسى ، 79 ، 147\r\nعين الدوله ، 134 ، 136\r\nغرّاف ، 160 ، 165\r\nغرجستان ، 91\r\nغرس النعمه ، 12 ، 14\r\nغرس النعمه محمد ، 12\r\nغزان ، 63 ، 81 ، 152 ، 153 ، 154 ، 162\r\nغزنويان ، 9 ، 22\r\nغزنه ، 39 ، 43 ، 47 ، 48 ، 50 ، 52 ، 53 ، 54 ، 62 ، 63 ، 64 ، 65 ، 91 ، 112 ، 122 ، 123 ، 124 ، 212\r\nغزنين ، 85\r\nغور ، 55 ، 91 ، 176\r\nغياث الدين محمد ، 106\r\nفارس ، 9 ، 22 ، 55 ، 75 ، 76 ، 80 ، 122 ، 132 ، 133 ، 136 ، 141 ، 142 ، 143 ، 145 ، 147 ، 148 ، 149 ، 152 ، 186 ، 192 ، 212\r\nفارسيان ، 81\r\nفارقى ، 8\r\nفتح‌آباد ، 52\r\nفخر الدوله ابو نصر محمد بن جهير ، 93\r\nفرات ، 80 ، 159\r\nفراز ، 51 ، 62 ، 74 ، 79 ، 82 ، 83 ، 94 ، 101 ، 128 ، 129 ، 144 ، 168 ، 172\r\nفرخزاد بن سلطان مسعود ، 53\r\nفرزند عباس ، 149\r\nفرستادهء روميان ، 97\r\nفرنگيان ، 78 ، 81 ، 161\r\nفرهان ، 210\r\nفضلون ، 76 ، 77\r\nفيگورسكى ، 9\r\nقارص ، 72\r\nقارون ، 46\r\nقاضى ابو بكر نيشابورى ، 58\r\nقاضى امام فخر الدين كوفى ، 185\r\n\r\n","description":"","footnote":"","page_name":" 244 ","page_number":248},
  {"content":"\r\n\r\nقاضى صينى ، 42\r\nقاورد بن ملك داود ، 88 - قاورد شاه ( برادر الب ارسلان )\r\nقاورد شاه ، 89 ، 90\r\nقباديان ، 63\r\nقتلغ امير الحاج ، 104\r\nقتلغ اينانج محمود ، 195 ، 201 ، 207 ، 210 ، 211\r\nقتلغ برس ( خدايگان واسط و توابع آن ) ، 160\r\nقتلمش ، 39 ، 66\r\nقتلمش بن اسراييل بن سلجوق ، 211\r\nقدر خان ، 51 ، 122\r\nقرا ارسلان ، 75 ، 76\r\nقراتكين قصّاب ، 121\r\nقراجا ، 132 ، 133 - امير قراجاساقى - قراجا ساقى\r\nقراجاساقى ، 122 ، 133 ، 136 ، 142 ، 152\r\nقراخانيان ، 9 ، 22\r\nقراسنقر ، 130 ، 134 ، 136 ، 138 ، 141 ، 142 ، 143 ، 152\r\nقرلقان ، 125 ، 126\r\nقرميسين ، 190 ، 197\r\nقريش بن بدران ، 55 ، 57\r\nقريش بن بدران بن مقلّد بن مسيّب عقيلى ، ملقب به علم الدين و سلطان العرب ، 57\r\nقزل ارسلان ، 193 ، 195 ، 201 - اتابك قزل ارسلان\r\nقزوين ، 122 ، 133 ، 201 ، 210\r\nقسطنطنيه ، 99 ، 103\r\nقسيم الدوله اقسنقر ، 104 ، 107 ، 108 ، 213\r\nقسيم امير المؤمنين ، 137 ، 171 ، 192\r\nقطب الدين مودود بن زنگى ، 189\r\nقطوان ، 126\r\nقطيف ، 179\r\nقفشد بن قايماز حرامى ، 191\r\nقفشود ، 209\r\nقلانسى ، 3\r\nقلعة النحاس ، 139 - رويين دژ\r\nقم ، 170\r\nقنق ، 38\r\nقومس ، 121\r\nقونيه ، 103\r\nقويدان ، 160\r\nقهستان ، 55\r\nقيصر روم ، 83\r\nقيصريه ، 103\r\nكارل زوسهايم ، 5 ، 9 ، 20 ، 23 - زوسهايم\r\nكاشغر ، 11 ، 97\r\nكتابخانهء دانشگاه پنجاب ، 28\r\nكتابخانهء غزنه ، 44\r\nكتابخانهء ملى پاريس ، 14\r\nكتبى ، 25\r\nكرخانى ، 199\r\nكردان ، 114 ، 197\r\nكردان جاوانى ، 160\r\nكرمان ، 75 ، 77 ، 89 ، 90 ، 124 ، 187 ، 188 ، 212\r\nكرمانشاه ، 197\r\nكريمهء سلطان ملكشاه ، 91 - گوهر ملك\r\nكعبه ، 79\r\nكلود كاهن ، 16 ، 17\r\nكمال ، 129\r\nكمال الدين ابن عديم ، 16 - ابن عديم\r\nكمال الدين ابو الرضا فضل اللّه بن محمد ، 100\r\nكمال الدين بن العديم ، 4 - ابن عديم\r\n\r\n","description":"","footnote":"","page_name":" 245 ","page_number":249},
  {"content":"\r\n\r\nكمال الدين محمد بن خازن رازى ، 152\r\nكمال الدين محمد بن على خازن رازى ، 142\r\nكمال سميرمى ، 121\r\nكمبريج ، 8\r\nكندر ، 60\r\nكوتوال ، 63\r\nكورشنبه ، 141\r\nكوه‌هاى قفقاز ، 11\r\nكهندژ نيشابور ، 119\r\nكيكنادزه ، 9\r\nگرجستان ، 79 ، 192\r\nگرجيان ، 7 ، 19 ، 22 ، 28 ، 69 ، 71 ، 72 ، 115 ، 148 ، 162 ، 168 ، 174 ، 180 ، 181 ، 182 ، 183 ، 184 ، 204 ، 205 ، 206 ، 207\r\nگردكوه ، 195\r\nگرگان ، 55 ، 67 ، 91 ، 162 ، 168 ، 174 ، 185\r\nگرگانج خوارزم ، 75\r\nگريگورى ابو الفرج ابن العبرى ، 13\r\nگنجور سلطان ملكشاه ، 98\r\nگنجه ، 76 ، 80 ، 115 ، 181 ، 184 ، 201 ، 205 ، 206 ، 207\r\nگنجيان ، 205 ، 206\r\nگواشير ، 187\r\nگورخان ، 125 ، 126\r\nگورگانج امير قفجاق ، 64\r\nگوهر خاتون ، 54\r\nگوهر ملك ( كريمهء سلطان ملكشاه ) ، 91\r\nگيلان ، 122\r\nلاهور ، 1 ، 9 ، 21\r\nلحف ، 158 ، 160\r\nلشكر اسلام ، 71\r\nلشكر شام ، 128\r\nلشكر كرمان ، 75 ، 89\r\nلشكريان ماوراء النهر ، 91\r\nلندن ، 22 ، 23 ، 26\r\nلهاوور ، 124\r\nمادر بركيارق ، 109\r\nمادر ملك ارسلان شاه همسر امير شمس الدين الدگز ، 162\r\nماريكله ، 51\r\nمازندران ، 83 ، 121 ، 212\r\nماوراء النهر ، 37 ، 58 ، 91 ، 97 ، 104 ، 111 ، 112 ، 122 ، 125 ، 126 ، 155 ، 174 ، 212\r\nماوراء عقبه ، 46\r\nماوراء قفقاز ، 7 ، 19\r\nمجاهد الدين خالص الخاص ، 197\r\nمجد الدين عزّ الملك ابو العزّ بروجردى ، 152 - ابو عزّ بروجردى\r\nمحمد اقبال ، 1 ، 8 ، 9 ، 21 ، 22 ، 23 ، 29\r\nمحمد الب ارسلان ، 92 - سلطان محمد ( فرزند ملكشاه )\r\nمحمد امير نصرت الدين اتابك پهلوان ، 162 - اتابك پهلوان\r\nمحمد بن اقوش ، 180\r\nمحمد بن قراسنقر ، 142\r\nمحمد بن منصور نسوى ، 5 ، 20 ، 67\r\nمحمد پهلوان ، 189 - اتابك پهلوان\r\nمحمد - صلى اللّه عليه و سلّم ، 138\r\nمحمد شاهى ، 28\r\nمحمد نور الدين ، 1 ، 3 ، 10\r\nمحمد همدانى ، 13\r\n\r\n","description":"","footnote":"","page_name":" 246 ","page_number":250},
  {"content":"\r\n\r\nمحمود اول ، 16\r\nمحمود بن سبكتكين ، 122\r\nمحمود تكين ( والى سمرقند ) ، 112\r\nمدارس نظاميه ، 99\r\nمدينة السلام ، 57\r\nمراغه ، 134 ، 136 ، 139 ، 146 ، 162 ، 169 ، 196 ، 213\r\nم . رايت ، 8\r\nمرغآب هرات ، 94\r\nمرغزار قرابولين ، 135\r\nمرغزار قراتكين ، 149 ، 172\r\nمرند ، 69 ، 207\r\nمرو ، 45 ، 46 ، 48 ، 49 ، 54 ، 65 ، 68 ، 75 ، 88 ، 97 ، 102 ، 118 ، 119 ، 127 ، 153 ، 212\r\nمرو الرود ، 61\r\nمرو شاهجان ، 119\r\nمريم ، 79\r\nمريم‌نشين ، 70\r\nمزيديّه ، 114\r\nمسترشد ، 130 ، 138 ، 161 - المسترشد بالله - امام مسترشد\r\nمستنصر ، 56\r\nمسعود ، 49 ، 53 ، 116 ، 118 ، 128 ، 130 ، 135 ، 150 ، 158\r\nمسعود بلالى ، 158 ، 159 ، 160 ، 161\r\nمسعود بن محمود بن سبكتكين ، 39 ، 52\r\nمسعود غزنوى ، 11\r\nمسعود ، فرزند سلطان ابراهيم ، 54\r\nمسكو ، 1 ، 9 ، 194\r\nمسكوك اصفهان ، 180\r\nمسلم بن قريش ، 89\r\nمشكويه ، 210\r\nمشهد على بن موسى الرضا ، 106\r\nمصر ، 25 ، 26 ، 27 ، 56 ، 57 ، 103 ، 182 ، 186 ، 213\r\nمضر ، 55 ، 213\r\nمظفر الدين قزل ارسلان ، 170 ، 192 ، 193 ، 194 ، 214 - اتابك قزل ارسلان\r\nمظفّر بن سيّدى زنجانى ، 147\r\nمعتصم ، 80\r\nمعمرى ، 92\r\nمغرب ، 84 ، 103\r\nمقتدى ، 94 ، 107\r\nمقتفى ، 161\r\nملاذگرد ، 3 ، 7 ، 15 ، 19 ، 20\r\nملازگرد ، 83\r\nملحدان ، 195\r\nملك ابو الفضل ( شاه سيستان ) ، 125 ، 126\r\nملك ارسلان ارغون ، 69 ، 118 ، 119\r\nملك ارسلان ارغون بن الب ارسلان ، 118\r\nملك ارسلان شاه ، 160 ، 162\r\nملك ارسلان شاه بن سلطان طغرل ، 162 ، 166\r\nملك ارسلان شاه فرزند همسر امير شمس الدين الدگز اتابك ، 166\r\nملك ارغون ، 68\r\nملك ارغون بن سلطان الب ارسلان ، 68\r\nملك اشرف ، 25\r\nملك العرب ، 113\r\nملك بورى برس ، 68 ، 118\r\nملك بهرام شاه ، 122\r\nملك تاج الدوله تتش بن الب ارسلان ، 103\r\nملك جقر بك ، 46 ، 47 ، 48 ، 50 ، 54\r\nملك جقر بك داود بن ميكاييل بن سلجوق ، 59 ، 62 ، 65\r\n\r\n","description":"","footnote":"","page_name":" 247 ","page_number":251},
  {"content":"\r\n\r\nملك خراسان ، 212\r\nملك داود ، 63\r\nملك داود بن سلطان محمود ، 145\r\nملك داود بن سلطان محمود بن محمد طبر ، 142\r\nملك داود بن محمود ، 133 ، 143\r\nملك داود بن ميكاييل ، 55 ، 65\r\nملك داود بن ميكاييل بن سلجوق ، 68\r\nملك رحيم ابو نصر ، نوادهء عضد الدولهء بويى 56\r\nملك ركن الدين ابو المظفر بركيارق بن ملكشاه بن الب ارسلان ، 107\r\nملك ركن الدين سليمان بن قتلمش بن اسراييل بن سلجوق ، 103\r\nملك سلجوق ، 142 ، 143\r\nملك سلجوق شاه ، 122\r\nملك سليمان شاه ، 167 ، 168 ، 170\r\nملك سليمان شاه بن سلطان محمد طبر ، 167\r\nملكشاه بن الب ارسلان بن داود بن ميكاييل بن سلجوق ، 88 ، 102\r\nملكشاه بن سلطان محمود ، 152\r\nملكشاه بن محمود ، 150\r\nملكشاه دوم ، 16\r\nملك شهاب الدوله تكش ، 94 ، 95\r\nملك طغرل ، 12 ، 121 ، 190\r\nملك طغرل بك سلجوقى ، 4\r\nملك عراق ، 117 ، 196\r\nملك عزيز ، 25\r\nملك علاء الدوله ، 44\r\nملك غزنه ، 44\r\nملك غياث الدين مسعود ، 128\r\nملك قاورت بن ملك داود بن ميكاييل بن سلجوق ، 75\r\nملك قتلمش بن اسراييل بن سلجوق ، 66\r\nملك قرا ارسلان ، 76\r\nملك محمد بن سلطان محمود بن محمد طبر ، 147\r\nملك محمد بن طغرل ، برادر ارسلان شاه ، 172\r\nملك مستجير سليمان شاه ، 167 - ملك سليمان شاه بن سلطان محمد طبر\r\nملك مسعود ، 128 ، 129 ، 132 ، 133 ، 134 ، 135 ، 136 - ملك غياث الدين مسعود ( برادر سلطان محمود )\r\nملك مودود بن اسماعيل ( خدايگان ارّانيه ) ، 111\r\nملك مؤيّد ركن الدين ، 91\r\nملك ناصر صلاح الدين يوسف بن ايّوب ، 213\r\nملك نصير امير المؤمنين ، 198 - امير المؤمنين الناصر لدين الله\r\nملكه تركان خاتون ، 126\r\nمملوكان سلجوقيان ، 213\r\nمنارة القرون ، 105\r\nمنازگرد ، 142\r\nمنقشلاغ ، 75\r\nمنكوبرس ، 141 ، 142 ، 161 - امير منكوبرس\r\nمنكوبرس مسترشدى ، 160 ، 161\r\nمودود ، 43 ، 50 ، 51 ، 52 ، 62 ، 137\r\nمودود بن مسعود ، 52 - مودود\r\nموزهء بريتانيا ، 5 ، 22 ، 23 ، 28\r\nموسى ، 46\r\nموصل ، 55 ، 111 ، 124 ، 128 ، 137 ، 139 ، 140 ، 158 ، 169 ، 170 ، 186 ، 189 ، 192 ، 213\r\nمهد عراق ، 54 ، 91\r\nمهلهل ( سركردهء كردان جاوانى و اقطاع‌دار حلّه و مضافات آن ) ، 160 ، 161\r\nميكاييل بن سلجوق ، 211\r\nمينورسكى ، 21\r\n\r\n","description":"","footnote":"","page_name":" 248 ","page_number":252},
  {"content":"\r\n\r\nمؤيّد ، 153\r\nمؤيّد آىابه ، 185\r\nمؤيد الدين ابو اسماعيل طغرايى ، 129\r\nمؤيد الدين مرزبان بن عبد اللّه اصفهانى ، 152\r\nمؤيد الملك بن نظام الملك ، 108 ، 109 ، 116 ، 120 - مؤيد الملك\r\nنجاتى لوغال ، 9 ، 21\r\nنخجوان ، 157 ، 167 ، 168 ، 181 ، 184 ، 189 ، 190 ، 200 ، 201 ، 203 ، 205 ، 206 ، 207\r\nنخشب ، 94\r\nنسا ، 20 ، 41 ، 115 ، 151 ، 169 ، 212\r\nنصرت الدين محمد پهلوان ، 170 ، 188 ، 214 - اتابك پهلوان\r\nنصر خان ، 124\r\nنصيبين ، 56\r\nنظام الدين كمال الملك سميرمى ، 121\r\nنظام الملك ، 7 ، 17 ، 19 ، 27 ، 62 ، 64 ، 65 ، 66 ، 67 ، 68 ، 70 ، 71 ، 76 ، 77 ، 79 ، 80 ، 81 ، 83 ، 84 ، 85 ، 88 ، 89 ، 90 ، 92 ، 97 ، 98 ، 99 ، 100 ، 101 ، 102 ، 106 ، 107 ، 117 ، 136\r\nنظام الملك قوام الدين حسن بن على بن اسحاق توسى ، 61 - نظام الملك\r\nنظاميهء بغداد ، 100\r\nنعما ، 125\r\nنعمان بن ثابت ، 100\r\nنعمانيه ، 114\r\nنغر ، 51\r\nنمرود بن كنعان ، 79\r\nنوبندجان ، 143\r\nنور الدين قرآن‌خوان ، 203\r\nنور الدين قرا ، 198 ، 201\r\nنور بخارا ، 37 ، 211\r\nنوره ، 73\r\nنوشتكين ، 53\r\nنوشتكين معمرى ، 92\r\nنويرى ، 26\r\nنهاوند ، 132\r\nنهر سپيد ، 111\r\nنيست اندر جهان ( مادر سلطان مسعود كه كنيز سلطان محمد طبر بود ) ، 137\r\nنيشابور ، 41 ، 42 ، 45 ، 46 ، 47 ، 49 ، 54 ، 60 ، 61 ، 65 ، 66 ، 68 ، 89 ، 95 ، 118 ، 120 ، 153 ، 154 ، 184 ، 185 ، 186 ، 187\r\nنيشابوريان ، 118\r\nوادى الملح ، 66\r\nواسط ، 160 ، 165 ، 191\r\nوخش ، 63\r\nوريانس ، 80\r\nوزير اينانج ، 176\r\nوزير جلال الدين بن يونس ، 199\r\nولايت ارّان ، 168\r\nولايت بصره ، 161\r\nولايت حلب ، 213\r\nولايت خراسان ، 119\r\nولايت رى ، 149 ، 157 ، 167\r\nولايت شام ، 213\r\nولايت فارس ، 76 ، 180\r\nولايت كرمان ، 76\r\nولايت نيشابور ، 155\r\nولايت هرات ، 91\r\nولايت همدان ، 180\r\n\r\n","description":"","footnote":"","page_name":" 249 ","page_number":253},
  {"content":"\r\n\r\nولوالج ، 63\r\nهارون تكين ( والى سمرقند از جانب بركيارق ) ، 112\r\nهبة اللّه بن فضل ، 150\r\nهبة اللّه سقطى ، 13\r\nهرات ، 26 ، 42 ، 45 ، 47 ، 48 ، 49 ، 55 ، 65 ، 119\r\nهزار اسب ، 63 ، 64 ، 77 ، 125\r\nهلال بن محسّن صابى ، 12\r\nهلال صابى ، 12 ، 13 ، 14\r\nهمدان ، 56 ، 83 ، 89 ، 107 ، 109 ، 114 ، 116 ، 118 ، 119 ، 124 ، 128 ، 130 ، 132 ، 133 ، 134 ، 135 ، 136 ، 137 ، 139 ، 141 ، 142 ، 143 ، 145 ، 146 ، 147 ، 149 ، 151 ، 152 ، 155 ، 156 ، 157 ، 159 ، 163 ، 166 ، 167 ، 169 ، 170 ، 171 ، 172 ، 173 ، 174 ، 180 ، 181 ، 184 ، 185 ، 187 ، 188 ، 189 ، 190 ، 191 ، 193 ، 194 ، 195 ، 196 ، 197 ، 198 ، 199 ، 201 ، 202 ، 203 ، 210\r\nهمسر اتابك الدگز ، 188\r\nهمسر سلطان سنجر ، 126\r\nهمسر سلطان مسعود ، 137\r\nهند ، 3 ، 9 ، 22 ، 23 ، 43 ، 51 ، 53\r\nهوتسما ، 8 ، 20 ، 23 ، 24 ، 26 ، 28\r\nيارى قدر خان ، 38\r\nيبغو ، 35 ، 36 ، 42 ، 48 ، 211\r\nيحيى بن هبيرهء صاحب ديوان ، 150\r\nيرغش ، 122\r\nيرنقش بازدار ، 137 ، 141\r\nيرنقش قارى ، 139\r\n254 يعقوب بن بغاتكين ، 104\r\nيقاق ، 35 ، 36\r\nيمن ، 11 ، 94 ، 104 ، 106 ، 166\r\nيمين الدوله ابو القاسم محمود بن سبكتكين ، 37 ، 38 ، 54\r\nيمين امير المؤمنين ، 118\r\nيوسف جلوش ، 133\r\nيوسف خوارزمى ، 87\r\nيوسف فرّاش ارمنى ، 87\r\n\r\n","description":"","footnote":"","page_name":" 250 ","page_number":254},
  {"content":"\r\n\r\n\r\nفهرست اصطلاحات\r\nآتش‌بازان 74 ، 164\r\nآخور سالار ، 67\r\nاتابك ، 145\r\nاتابكى ، 130 ، 156 ، 172 ، 214\r\nاتابكى سپاهيان ، 156\r\nاسپهسالار ، 114\r\nاسپهسالار لشكر ، 122\r\nاستيفا ، 117\r\nاقطاع‌دار ، 160\r\nامارت ، 43 ، 52 ، 69 ، 75 ، 78\r\nامارت مشعل‌داران ، 68\r\nامير الحجّاب سوباشى ، 43\r\nامير بار ، 201\r\nامير حاجب ، 201\r\nامير حاجبان ، 170 ، 188 ، 189\r\nامير خراسان ، 118\r\nجاندار ، 107 ، 141 ، 148\r\nحاجب ، 120 ، 154 ، 155 ، 209\r\nحاجبان ، 60 ، 78 ، 84 ، 91 ، 177 ، 179 ، 180 ، 198 ، 207\r\nحاجب بزرگ ، 143\r\nحجابت ، 144\r\nخان سمرقند ، 120\r\nداروغهء مرو ، 118\r\nدژبان موصل ، 170\r\nسالارى ، 41 ، 104\r\nسالارى حاجبان ، 42\r\nسالارى سپاه ، 36\r\nسپهسالار ، 36 ، 66 ، 77 ، 212\r\nسوباشى ، 36 ، 42 ، 44 ، 45 ، 46 ، 47\r\nشهربان ، 40\r\nشرابدار ، 107\r\nصاحب ديوان اشراف ممالك ، 100\r\nصاحب ديوان انشا ، 100\r\nصوفيان ، 99\r\nعاملان خراج ، 43\r\nعميد ، 5 ، 38 ، 68 ، 69\r\n\r\n","description":"","footnote":"","page_name":" 251 ","page_number":255},
  {"content":"\r\n\r\nعميد ابو سهل حمدونى ، 43\r\nعميد خراسان ، 20 ، 38 ، 61 ، 67 ، 68 ، 69 ، 70 ، 74\r\nفقيهان ، 46 ، 99\r\nفلاخن‌داران ، 74\r\nقاريان ، 99\r\nقاضى اصفهان ، 116\r\nقلنسوه ، 51 ، 209\r\nكاتب ، 8 ، 24 ، 28 ، 42\r\nكوس پنج نوبتى ، 121\r\nملك الجبال ، 44\r\nملك كرمان ، 75\r\nمنصب اتابكى ، 190\r\nمهر سنجرى ، 127\r\nناظر بيوتات ، 98\r\nناوك‌اندازان ، 74\r\nنصرانيت ، 78\r\nنفت‌اندازان ، 74 ، 78\r\nنوبت حمرا ، 121\r\nنوبت سودا و بيضا ، 121\r\nنيزه‌گذاران ، 74\r\nوالى ، 48 ، 50 ، 76 ، 133 ، 139 ، 162 ، 173 ، 198 ، 199 ، 201\r\nوالى دژ ، 201\r\nوزير ، 6 ، 7 ، 17 ، 19 ، 41 ، 42 ، 44 ، 51 ، 57 ، 58 ، 59 ، 60 ، 61 ، 62 ، 63 ، 64 ، 65 ، 66 ، 67 ، 68 ، 70 ، 71 ، 75 ، 76 ، 77 ، 79 ، 80 ، 81 ، 83 ، 84 ، 85 ، 88 ، 90 ، 92 ، 93 ، 94 ، 97 ، 98 ، 99 ، 101 ، 102 ، 106 ، 107 ، 112 ، 115 ، 116 ، 117 ، 119 ، 121 ، 129 ، 131 ، 132 ، 133 ، 135 ، 136 ، 142 ، 143 ، 145 ، 151 ، 152 ، 158 ، 159 ، 161 ، 163 ، 164 ، 165 ، 176 ، 177 ، 196 ، 197\r\n\r\n\r\n","description":"","footnote":"","page_name":" 252 ","page_number":256}
  ]