[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n\r\nسرداران صدر اسلام ( 5 )\r\nپژوهشكده تحقيقات اسلامى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 5 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2854\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n\r\n\r\nمقدمه\r\nتاريخ در طول مسير پرفراز ونشيب خود ، قهرمانانى ديده است كه ياد و خاطره‌شان با تحول تاريخ برجاى مانده است .\r\nمطالعه و بررسى زندگينامهء اين قهرمانان ، از وظايف مهم نسل‌هاى بعد است كه تاريخ سازان خود راشناخته ، وباآفرينندگان ارزشهاى والاى فرهنگى خود آشنا شوند ، بويژه كه اين چهره هاى درخشان ، از تربيت شدگان خاندان وحى رسالت باشند ، كه دراين صورت ، ابعاد مختلف زندگى آنان ، انعكاسى از خصايص وجودى مربّيان والامقام آنها مى باشد .\r\nشخصيت مورد بحث ما در اين نوشتار ، يكى از دست پروردگان مكتب انقلابى اسلام و از شاگردان و تربيت شدگان اميرمؤمنان على عليه السلام مى باشد ، وى ازچهره هاى بسيار معروف وسرشناس صدر اسلام بوده و در بيشتر وقايع وحوادث عصر خويش نقش مؤثرى ايفاء كرده است .\r\nشخصيت او به گونه‌اى است كه مورد ستايش و احترام همگان قرار گرفته است حتى دشمنان ، نسبت به وى احترام زيادى قائل بوده اند . او پيوسته\r\n\r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n\r\nدرصحنه حضور داشت ، و بدون هيچ ترس و واهمه اى سخن حق را برزبان جارى مى كرد و با استدلال به قرآن وسنّت از مكتب حق دفاع مى نمود .\r\nتربيت يافتگانش نيز علوم وآثار وى را حفظ و به نسل‌هاى بعد منتقل كرده‌اند او عبدالله بن عباس ، عموزادهء رسول خدا صلى اللّه عليه وآله و از صحابهء گرانمايهء آن بزرگوار مى باشد ، كه با شهرت به سزا همچون ستاره‌اى درخشان در تاريخ اسلام نورافشانى مىكند . اميد است مطالعهء اين كتاب گوشه‌هايى از زندگى اين بزرگمرد تاريخ را روشن سازد ، ودرسهايى آموزنده به نسل نوين انقلاب اسلامى ما بويژه مدافعان اسلام عزيز بدهد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nعبداللَّه‌بن عباس\r\n\r\nفصل اوّل : آشنايى با ابن عباس\r\nعبدالله بن عباس بن عبدالمطلب پسر عموى پيامبر صلى الله عليه وآله واميرمؤمنان على عليه السلام است وى سه سال قبل از هجرت در شعب ابوطالب متولد شد و مادر او « لبابه » دختر حارث و خواهر ميمونه همسر پيامبر اكرم است . « 1 »  شخصيت او در ابعاد وسيع وگسترده قابل ملاحظه است ، او در بعد نظامى يكى از فرماندهان برجسته على عليه السلام به شمار مىآيد ، و در ميدان رزم و پيكار ، رشادت وسلحشورى چشمگيرى از خود نشان مىداده و از اداره كنندگان مهم جنگ محسوب مى شده است .\r\nوى در ادب ، شعر ولغت نيز صاحب نظر است ، ومحققّان وجويندگان هنر وادب ابن عباس را دريايى خروشان از فضل و كمال مىيافتند و خود را از سرچشمهء دانش بيكران او سيراب مىكردند وسعت دانش واطلاعات او به قدرى\r\n\r\n","description":"","footnote":" ( 1 ) . تنقيح المقال ، ج 2 ، ص 191 . ","page_name":" 13 ","page_number":13},
  {"content":"\r\n\r\nاست كه به « حبر امّت » « 1 »  يعنى ( دانشمند امت ) مشهور شده است . و در يك كلمه ، همهء ارباب علوم وفنون در مجلس او حاضر مىشدند ، وهريك به فراخور حال خود از فيض وجود او بهره‌مند مىگرديدند . او در كوچكى ملازم رسول خدا بوده و احاديث زيادى از آن حضرت روايت كرده است .\r\nابن عباس نزد همه خلفاى معاصر خود از جايگاه بلندمرتبه‌اى برخوردار و مورد احترام وبزرگداشت آنها بود ، وسخنش نزد ايشان اعتبار داشت ، آنان درباره مسائل گوناگون كشور ، مشورت ابن عباس را فراموش نمىكردند ، وباوى به رايزنى و چاره‌انديشى مى پرداختند . « 2 » \r\n\r\nخصايص فردى ابن عباس\r\nابن عباس از حافظهء بسيار قوى بهره‌مند بود ، روزى ابن ابى ربيعهء شاعر ، قصيدهء خود را كه هشتاد بيت بود براى او خواند ، او با يك بار شنيدن ، همه آن راحفظ كرد . وهرگاه صداى نوحه‌گرى زنان را مىشنيد ، انگشتانش را برگوشهاى خود قرار مى داد تا مبادا سخنان آنان راحفظ كند . « 3 » \r\n\r\nارادت به امام حسن و امام حسين عليهماالسلام\r\nابن عباس علاقهء فراوانى نسبت به امام حسن و امام حسين عليهماالسّلام داشت ، و به آنان عشق مى ورزيد وپيوسته اظهار محبت واخلاص مىنمود .\r\nروزى براى امام حسن و امام حسين عليهماالسّلام ركاب گرفته بود و لباسشان را مرتب مىكرد ، دراين حال « مدرك بن زياد » به وى مىگفت :\r\nتو از اينها سالخورده ترى ، ركاب برايشان مى گيرى ؟ ابن عباس جواب\r\n\r\n","description":"","footnote":" ( 1 ) . همان مدرك .  ( 2 ) . اعلام ، زركلى ، ج 4 ، ص 228 .  ( 3 ) . اعلام زركلى ، ج 4 ، ص 228 . ","page_name":" 14 ","page_number":14},
  {"content":"\r\n\r\nداد اى فرومايهء پست ! تو چه مىدانى اينها كىاند ، اينان پسران رسول خدايند آيا اين موهبتى ازجانب خدا برمن نيست كه ركابشان را بگيرم ولباسشان رامرتب كنم « 1 » \r\n\r\nاحترام به علم وعالم\r\nابن عباس در برابر دانشمندان و علماء بسيار فروتن بود و احترام زيادى براى ايشان قايل مىشد . روزى زيدبن ثابت خواست برمركب خود سوار شود ، ابن عباس مى خواست براى او ركاب بگيرد ، زيد گفت ؛ دست نگهدار اى عموزادهء رسول خدا ! ابن عباس گفت : به ما دستور داده‌اند كه بادانشمندان خود اينچنين رفتار كنيم . زيد گفت : دستت رابه من بده و دست ابن عباس راگرفت‌وآن رابوسيد وگفت : ماهم دستور داريم كه در برابر خاندان پيامبرمان اينچنين باشيم . « 2 » \r\n\r\nراوى حديث\r\nابن عباس احاديث بسيارى از پيامبر صلىاللّه عليه وآله شنيده و در حدود 1660 حديث روايت كرده است . از جمله روايتى ازاو نقل شده كه گفت :\r\n« رسول خدا ( ص ) فرمود بشنويد واطاعت كنيد از كسى كه خدا او راولى الامر قرار داده ، زيرا نظام اسلام بر چنين اطاعتى ( ولايت امر ) استوار است . » « 3 » \r\nهمچنين او از رسول خدا صلىالله عليه وآله اين گونه نقل مىكند ؛ اى مردم همواره با دوستى ما اهل بيت همراه باشيد ، زيراكسى كه خدا را به دوستى ما ديدار كند ، به واسطهء شفاعت ما داخل بهشت خواهد شد ، سوگند به خدايى كه\r\n\r\n","description":"","footnote":" ( 1 ) . صلح امام حسن ( ع ) ، ترجمهء حضرت آبةالله حاج سيد على خامنه‌اى ، ص 41 ، انتشارات آسيا .  ( 2 ) . شرح نهج البلاغه ، ابن ابى الحديد ، ج 11 ، ص 197 ، بيروت .  ( 3 ) . همان مدرك ، ص 14 ، نشر جامعه مدرسين . ","page_name":" 15 ","page_number":15},
  {"content":"\r\n\r\nجان محمد ( ص ) در كف قدرت اوست ، عمل هيچ بنده‌اى سود نبخشد مگر به معرفت و ولايت ما . « 1 » \r\n\r\nمفّسر قرآن\r\nابن عباس در علوم قرآن و تفسير آن سرآمد ديگران به شمار مىرفت ، او دراين زمينه داراى اطلاعاتى وسيع وگسترده بود ، و به همين علّت به ترجمان قرآن شهرت يافت .\r\nابن عباس كه دوستدار ، علاقمند وشاگرد اميرالمؤمنين عليه السلام بود « 2 »  درزمينهء تفسير نيز خوشه‌چين خرمن پرفيض آن حضرت به شمار مى آيد و مىشود گفت آنچه ابن عباس در زمينهء تفسير وعلوم ديگر دارا بوده اكثر آن را از پيشگاه مولاى متقّيان وتلمّذ در محضرش كسب كرده است زيرا اوهنگام وفات رسول خدا سيزده سال بيشتر نداشت و روشن است كه بعد از رسول خدا كسى درعلم ودانش همتاى على عليه السلام نبودابن عباس خود مى گويد :\r\nعلى عليه السلام مرا آموزش داده . . وعلم من از دانش على عليه السّلام\r\nاست و علم همه اصحاب محمد صلىالله عليه وآله دركنار علم على عليه‌السّلام مانند قطره‌اى است در درياهاى هفتگانه . « 3 » \r\nشقيق مى گويد :\r\nابن عباس درحالى كه سر پرستى حجّاج به عهدهء او بود و سخنرانى مىكرد ، سورهء نور راشروع نموده ، آيه آيه مىخواند وتفسيرمىكرد .\r\n\r\n","description":"","footnote":" ( 1 ) . آمالى ، شيخ مفيد ، ص 140 ، نشر جامعه مدرسين .  ( 2 ) . معجم رجال الحديث ، ج 10 ، ص 229 به نقل ازخلاصه علامه .  ( 3 ) . آمالى ، شيخ مفيد ، ص 236 . ","page_name":" 16 ","page_number":16},
  {"content":"\r\n\r\nپيش‌خود گفتم ؛ من نه مانند سخنان او سخنى ديده ونشنيده‌ام ، اگر مردم فارس وروم گفتار او رابشنوند هرآينه ايمان خواهند آورد . « 1 » \r\nدر بارهء تدبّر وانديشه در معانى قرآن ، ابن عباس گفته است :\r\nاگر دو سورهء بقره وآل عمران رامرتب و باآهنگ بخوانم ، و در آن تدبر وتفكّر نموده آن رادرك كنم ، براى من دوست داشتنى تر از اين است كه تمام قرآن راباسرعت بخوانم . « 2 » \r\n\r\nدانشمند امّت\r\nوسعت اطلاعات وجامعيّت ابن عباس به حدّى است كه از محمدبن حنفّيه نقل شده كه « ابن عباس دانشمند اين امّت بوده است . » « 3 »  مسروق گويد :\r\nهرگاه ابن عباس را مى ديدم مى گفتم : او زيباترين مردم است . و هرگاه سخن مى گفت ، او را ، سخن پردازترين مردم مى دانستم و هرگاه نقل حديث مىكرد ، مى گفتم ، داناترين مردم است . « 4 » \r\nهمچنين به علّت فزونى دانش ابن عباس ، مردم اور ادريا مى ناميدند . « 5 » \r\nاز طاووس نقل شده است كه گفت :\r\nهفتاد تن از ياران رسول خدا صلى اللّه عليه وآله راديدم هنگامى كه در ا مرى درمانده ومتحيّر مى شدند ، به ابن عباس رو مى آوردند . « 6 » \r\nاز ابوصالح نقل شده است :\r\n\r\n","description":"","footnote":" ( 1 ) . مستدرك ، حاكم ، ج 3 ، ص 573 بيروت .  ( 2 ) . شرح نهج البلاغه ، ابن‌ابىالحديد ، ج 10 ، ص 24 .  ( 3 ) . مستدرك ، حاكم ، ج 3 ، ص 535 ، بيروت .  ( 4 ) . اصابه ، ابن حجر ، ج 2 ، ص 333 ، بيروت ؛ رجال ، مامقانى ، ج 2 ، ص 191 .  ( 5 ) . مستدرك ، حاكم ، ج 3 ، ص 535 .  ( 6 ) . اصابه ، ابن حجر ، ج 2 ، ص 333 . ","page_name":" 17 ","page_number":17},
  {"content":"\r\n\r\nمجلسى از ابن عباس ديدم كه ا گر همهء قريش به او افتخار كنند شايسته است . مردم را ديدم كه ( بردرب خانهء او ) گردآمده ، و آن چنان راه راتنگ كرده بودند كه رفت و آمد امكان پذير نبود . من داخل خانهء ابن عباس شدم ، واو را از ماجرا آگاه كردم . به من گفت : آب وضويى برايم حاضر كن سپس وضوء ساخت ونشست و به من گفت : به آنان بگو هركه در بارهء قرآن و حروف و معانى آن پرسشى دارد داخل شود . من ا ز خانه بيرون رفتم وايشان را بار دادم . آنها داخل شدند ، به طورى كه خانه وحجرهء درون آن راپر كردند وچيزر از او نپرسيدند مگر اين كه پاسخش را دو چندان يا بيشتر به آنها مىداد . آنگاه گفت ؛ برادرانتان ( بيرون منتظرند ) ، آنها خانه راترك كردند . پس رو به من كرد و گفت ؛ بيرون رو واعلام كن : هركه سئوالى از حلال و حرام وفقه دار د داخل شود . عدّهء زيادى داخل شدند ، به طورى كه خانه وحجرهء درون آن پرشد .\r\nسپس سؤالهاى خود را مطرح كردند وپاسخش را دو چندان شنيدند .\r\nاين گروه نيز خارج شدند سپس به من گفت : به مردم بگو : هر كه سئوالى از فرايض « 1 »  و مانند آن دارد داخل شود . گروه زيادى داخل شدند ، به گونه‌اى كه در خانه وحجره هيچ جاى خالى نگذاشتند . آنها نيز آنچه پرسيدند دو برابر پاسخ شنيدند . آنها نيز خارج شدند . بارديگر به من گفت :\r\nخارج شو وبگو ، هركه در بارهء زبان عرب وشعر وادب پرسش دارد ، داخل شود ديگر بار گروه زيادى داخل شدند ، واو به سئوال ها دو برابر پاسخ مىگفت .\r\nابوصالح مىگويد : بنابراين اگر همهءقريش به او افتخار كنند جا دارد ، چون من چنين دانش و استعداد را درهيچ يك از مردم سراغ ندارم . « 2 » \r\n\r\n","description":"","footnote":" ( 1 ) . فرائض هم به معنى واجبات وهم به معنى « علم قسمت ميراث » آمده است .  ( 2 ) . مستدرك ، حاكم ، ج 3 ، ص 538 . ","page_name":" 18 ","page_number":18},
  {"content":"\r\n\r\n\r\nاثبات حقانيت على عليه‌السّلام\r\nابن عباس به على عليه السلام و برترى آن حضرت بر مدعيان جانشينى پيامبر صلى اللّه عليه وآله اعتقاد راسخ داشت . نمونه هاى ذيل بيانگر اين عقيدهء استوار اوست .\r\n1 . پس از رحلت رسول خداصلى الله عليه وآله روزى يك يهودى وارد مدينه شد ، مردم او را به ابوبكر راهنمايى كردند ، مرد يهودى در برابر او ايستاد و به او گفت :\r\nمىخواهم چيزهايى از تو بپرسم كه جز پيامبر يا جانشين راستين او پاسخ آن رانمىداند .\r\nابوبكر گفت : هرچه مىخواهى بپرس ،\r\nيهودى گفت : آن چيست كه خدا ندارد ، و آن چيست كه نزد خدانيست ، و آن چيست كه خدا به آن آگاه نيست ؟\r\nابوبكر گفت : اى يهودى ، اينها پرسشهاى بيدينان است .\r\nآنگاه ابوبكر و ديگر مسلمانان قصد آسيب رسانى به مرد يهودى را كردند . ابن عباس به آنان گفت : منصفانه با اين مرد برخورد نكرديد .\r\nابوبكر گفت : مگر آنچه را به زبان آورد نشنيدى ؟\r\nابن عباس گفت : اگر پاسخ او راداريد بگوييد ، وگر نه او رانزد على عليه السلام ببريد تا پاسخ او رابدهد ، زيرا من از رسول خدا صلى اللّه عليه وآله شنيدم كه درحق على عليه السلام مىگفت : خداوندا قلب او راهدايت كن ، و زبانش را استوار بدار ،\r\nابوبكر و حاضران برخاستند ونزد على عليه السلام رفتند . پس از حضور نزد آن حضرت : ابوبكر گفت : يا اباالحسن ، اين يهودى پرسشهاى بيدينان را نزد من آورده .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nعلى عليه السلام فرمود : سخنت چيست اى يهودى ؟\r\nگفت : سئوالهايى دارم كه جز پيامبر يا جانشين راستين او پاسخ آن را نمىداند .\r\nآن حضرت فرمود بپرس . مرد يهودى سئوالهاى خود را تكرار كرد . على عليه السلام فرمود :\r\nاما آنچه راكه خدا نمىداند ، پس آن گفتهء شما جماعت يهود است كه مىگوييد : « عُزَير پسر خدا است » . با اين كه خداوند فرزندى براى خود نمى شناسد : اين كه پرسيدى از آنچه نزد خدانيست ، آن ستم بربندگان خويش است ، وامّا اين كه سئوال كردى از آنچه كه خدا آن راندارد ، بدان كه او همتا و شريك ندارد .\r\nيهودى گفت :\r\nگواهى مى دهم كه خداوندى جز خداى يگانه نيست ، ومحمدصلى اللّه عليه وآله فرستادهء خداست ، و تو حانشين راستين وى هستى .\r\nدراينجاابوبكر وديگرمسلمانان به على ( ع ) گفتند : « اى دوركنندهء اندوه‌ها » « 1 » \r\n2 . عمرو بن ميمون گويد :\r\nدر مجلسى باابن عباس نشسته بودم ، كه نه گروه نزد او آمدند وگفتند : اى ابن عباس ، يا حركت كن و به نزد ما بيا ، و يا اينكه مجلس را از حاضران خلوت كن . ابن عباس گفت : من با شما مىآيم آنان با ابن عباس سخن بسيار گفتند وشنيدند و نمى دانستيم چه مىگويند . ابن عباس برگشت ، و در جائى كه دامن و لباس خود راتكان مىداد ، مى گفت : واى برشما تف برشما ! نسبت به كسى درشك افتاده‌اند كه ده‌ها امتياز دارد كه ديگرى ندارد ورسول خدا صلىاللّه عليه وآله درحقش فرمود : فردا كسى رابه نبرد\r\n\r\n","description":"","footnote":" ( 1 ) . الغدير ، علامه امينى ، ج 7 ، ص 178 ، بيروت . ","page_name":" 20 ","page_number":20},
  {"content":"\r\n\r\nخواهم فرستاد كه خداوند هرگز او راذليل وخوار نخواهد كرد ، خدا ورسولش رادوست دارد ، و خدا ورسول نيز او رادوست دارند . « 1 » \r\n3 . پس از اينكه چشمان ابن عباس نابينا شده بود ، برگروهى گذشت كه على عليه السلام را دشنام مى دادند . ابن عباس از عصاكش خود پرسيد :\r\nشنيدى اينان چه مى گفتند ؟\r\nگفت : على عليه السلام راناسزا مىگفتند .\r\nبه اوگفت ؛ مرا نزد آنان بازگردان .\r\nابن عباس روى به‌آنان گفت : كدامتان خداى عزوّجل راناسزا مىگوييد ؟\r\nگفتند : سبحان‌الله هركه خدا را ناسزا بگويد شرك ورزيده است .\r\nگفت : كدام يك از شما رسول خداصلى الله عليه وآله را دشنام مىدهد ؟\r\nگفتند : سبحان الله ، هركه پيامبر خدا را دشنام دهد كافر شده است .\r\nگفت : كدامتان به على بن ابىطالب ناسزا مىگويد ؟\r\nگفتند : اين يكى در ميان ما صورت گرفت .\r\nابن عباس گفت : خدا راگواه مىگيرم و شهادت مى دهم كه از پيامبرخدا صلىاللّه عليه وآله شنيدم كه مى گفت : هركه على را دشنام دهد مرا دشنام داده ، وهركه مرا دشنام دهد ، خداى عزوّجل را دشنام داده ، وهركه خدا راناسزا گويد ، خداوند او رابه صورت درآتش سرنگون كند . سپس روى خود را از آن گروه برگرداند . « 2 » \r\n4 . از ابن عباس پرسيدند : دربارهء على بن ابيطالب چه مىگويى ؟ در پاسخ گفت :\r\nبه خدا سوگند ، يكى از ثقلين رابه ياد آوردى ، على عليه السلام كسى است كه پيش از ديگران شهادتين برزبان آورد ، و به سوى دو قبله نماز گذارد ،\r\n\r\n","description":"","footnote":" ( 1 ) . الغدير ، ج 1 ، ص 50 و 106 .  ( 2 ) . الغدير ، ج 2 ، ص 229 . ","page_name":" 21 ","page_number":21},
  {"content":"\r\n\r\nو دو بار با پيامبر صلى الله عليه وآله بيعت كرد ، و دو سبط به او عطا شد ، واو پدر دو نوادهء پيغمبرصلى الله عليه و آله حسن وحسين است ، واو كسى است كه دو بار خورشيد پس از آنكه از ديدگان جنّ و انس ناپديد شد براى او بازگشت . « 1 » \r\n5 . مردى از خوارج در بارهء اميرمؤمنان على عليه السلام از ابن عباس سئوال كرد ، ولى او روى خود را از وى برگرداند ، آن مرد بارديگر سئوال خود را تكرار كرد ابن عباس گفت :\r\nبه خدا سوگند ، اميرمؤمنان على عليه السلام به ماه تابان و شير ژيان و فرات بيكران و بهاران شباهت داشت ، امّا شباهتش به ماه درروشنايى وزيبايىاست ، و شباهتش به شير در شجاعت وبرندگى ، وشباهتش به رودفرات در بذل و بخشش وشباهتش به بهار در سر سبزى وخرّمى است زنان از آوردن فرزندى به مانند على عليه السلام نازايند ، پس از پيامبر صلى الله عليه وآله كسى مانند او نبوده است . « 2 » \r\n6 . ابن عباس گويد :\r\nعلى عليه السلام چهار خصلت وامتياز دارد كه هيچ كس ديگرندارد .\r\n1 . او از ميان عرب وعجم نخستين كسى است كه بارسول خدا صلى الله عليه وآله نماز خواند .\r\n2 . او كسى است كه درهمهء جنگها پرچم رسول خداصلى الله عليه وآله در دست او بود .\r\n3 . او كسى است كه در روز احد كه همه فرار كردند ، با پيامبر صلىاللّه عليه وآله باقى ماند .\r\n4 . واو كسى است كه بدن پيامبر ( ص ) راغسل داد و در قبر گذاشت . « 3 » \r\n\r\n","description":"","footnote":" ( 1 ) . الغدير ، ج 3 ، ص 141 .  ( 2 ) - بحار الانوار ، ج 8 ، ص 481 ، چاپ سنگى .  ( 3 ) . شرح نهج البلاغه ، ابن ابى الحديد ، ج 4 ، ص 116 . ","page_name":" 22 ","page_number":22},
  {"content":"\r\n\r\n7 . روزى مردى شامى نزد عبدالله بن عباس آمد وچنين گفت :\r\nقبيلهء من برايم هزينه سفر جمع كرده ، ومرا نزد تو فرستاده‌اند من امين آنها هستم ، و تو را نسزد كه مرابدون پاسخ درست برگردانى . مردم ما در بارهء خلافت على عليه‌السّلام در شك و ترديد به سر مىبرند ، مشكل آنان رابگشا ، كه خداوند مشكلات تو رابگشايد .\r\nابن عباس گفت :\r\nاى مرد شامى ، مَثَل على عليه‌السّلام در ميان اين امّت در فضل ودانش ، مانند بندهء صالحى است ك موسى عليه السلام بااو ديدار كرد .\r\nسپس حديث ام سَلمَه را يادآورى نمود كه فضايل بسيارى براى على عليه السلام دربرداشت مرد شامى گفت :\r\nاى ابن عباس ، سينه‌ام را پراز نور وحكمت كردى ، و گره شك وترديد را گشودى ، خدابه تو گشايش عنايت كند ، شهادت مى دهم كه على عليه السلام آقا وسرور من و هر مرد مؤمن وزن مؤمنه است . « 1 » \r\n\r\nابن عباس ، خانه زاد پيامبر ( ص )\r\nرفت و آمد عبداللّه به خانه پيامبر صلى اللّه عليه وآله امرى عادى به شمار مىرفت ، زيرا او عموزاده پيامبر وميمونه كه يكى از همسران رسول خدا است خاله او بود .\r\nبدين سبب است كه او در عين خردسالى ، احاديث و اخبار بسيارى از پيامبرصلى الله عليه وآله شنيده و روايت كرده است ، و همچنين در علوم قرآن و فقه گوى سبقت از ديگران ربوده است و از برجسته ترين شاگردان اميرمؤمنان على عليه السلام بشمار مى رود .\r\n\r\n","description":"","footnote":" ( 1 ) . الغدير ، ج 1 ، ص 390 . ","page_name":" 23 ","page_number":23},
  {"content":"\r\n\r\nعلى بن عبدالله بن عباس از پدرش حكايت كرده است ، كه :\r\nشبى پدرم عباس ، به من دستور داد كه شب رادرخانهء رسول خداصلى الله عليه وآله بگذرانم . به مسجد رفتم ، ورسول خداصلىالله عليه وآله نماز عشا رابه جا آورد ، تا اينكه در مسجد به جز او كس باقى نماند . آنگاه آن حضرت بر من گذشت وفرمود : كيستى ؟ گفتم عبدالله‌فرمود : سرجايت باش گفتم : پدرم مرا امر كرده كه امشب درخانهء شما باشم . فرمود : پس همراه من بيا وقتى داخل خانه شد فرمود :\r\nبراى عبدالله فرشى بگسترانيد ، آنها نيز بالشى از مو برايم آوردند . پدرم عباس به من گفته بودكه تاهنگام نماز شب پيامبر نخوابم تا او رابيدار كنم آنگاه رسول خدا صلى الله عليه وآله به خواب رفت‌بعد ازمدتى بيدار شد و بربستر خود نشست ، پس سرش را به سوى آسمان بلند كرد و سه بارگفت « سُبحانَ الْمَلكِ القُدّوُس » ، منّزه است خداوندگار پاك . آنگاه اين آيه را از آخر سورهء آل عمران تلاوت فرمود « انَّ فِىْ خَلْقِ السَّمواتِ وَالأَرْض » به تحقيق در خلقت آسمان و زمين ، و رفت و آمد شب و روز نشانه‌هايى براى خردمندان است .\r\nسپس برخاست ، دندان هايش رامسواك زد ، وضو ساخت‌ودر مصلّاى خود ايستاد و دو ركعت نماز بجا آورد كه نه كوتاه بود و نه بلند . بارديگر به نماز ايستاد و درپايان ، نماز وتر بجا آورد . وقتى نمازهايش تمام شد ، شنيدم كه مىگفت « اللَّهُمَّ اجْعَلْ فى بَصَرى نُوراً . . . » خداوندا ! در ديدگانم نورى قرار ده . . . . « 1 » \r\n\r\nدعاى پيامبر ( ص ) درحق ابن عباس\r\nاز آنجا كه ابن عباس باخاندان وحى مرتبط بوده ، عليرغم خردسالى ،\r\n\r\n","description":"","footnote":" ( 1 ) . مستدرك ، حاكم ، ج 3 ، ص 534 . ","page_name":" 24 ","page_number":24},
  {"content":"\r\n\r\nادب و كمال والايى كسب نمودوبه همين جهت پيامبرصلىالله عليه وآله درحق او دعاى خير كرد . ابن عباس مى گويد :\r\nدر يك سحرگاه نزد رسول خداصلى اللّه عليه وآله رفتم ، درحالى كه آن حضرت مشغول نماز شب بود . من پشت سر او ايستادم . آن بزرگوار مرادركنار خود قرار داد . وقتى داخل نماز شد ، خود راكنار كشيدم . نمازش راكه به پايان برد ، به من فرمود : من كه تو رادر كنار خود قرار مى دهم تو چراخو د راكنار مىكشى ؟ عرض كردم ، سزاوار نيست كسى در رديف شما بأيستد ؛ شما فرستادهء خداهستى آن حضرت از پاسخ من شگفت‌زده شد ، و از خداخواست كه برآگاهى ودانش من بيافزايد . « 1 » \r\nهمچنين ازابن عباس نقل شده است كه :\r\nروزى پيامبر صلىالله عليه وآله درخانهء ميمونه بود من آبى براى وضوى آن حضرت حاضر كردم .\r\nميمونه به او گفت : عبدالله براى وضوى شما آب حاضر كرده است .\r\nپيامبر صلى الله عليه فرمود :\r\nخداوندا ، او رادر دين فقيه گردان ، وعلم تأويل و تفسير به او بياموز . « 2 » \r\n\r\nپند واندرز پيامبر ( ص )\r\nابن عباس در قرب به رسول خداصلى الله عليه وآله تا آنجا پيش مىرود ، كه آن بزرگوار وى را بر مركب خويش سوار مىكند ، و به او پند واندرز مىدهد . وى دراين باره مى گويد :\r\nرسول خدا مرابا خود سوار كرد ، آنگاه فرمود : اى پسر ، آيا كلماتى به تو نياموزم كه خدا تو رابه آن سود بخشد ؟ گفتم : آرى يا رسول الله ، فرمود :\r\n\r\n","description":"","footnote":" ( 1 ) . همان مدرك .  ( 2 ) . مستدرك ، حاكم ، ج 3 ، ص 534 . ","page_name":" 25 ","page_number":25},
  {"content":"\r\n\r\nخدارانگهدار تاتو راحفظ كند باخداباش تااو را پيش روى خود بيابى ، درهنگام وسعت وفراخى به يادخداباش ، تا درسختى تور اياد كند . هرگاه سئوال مىكنى ازخداسئوال كن ، وهرگاه يارى مى جويى ازخدابجوى . قلم به آنچه شدنى است خشكيد ، و اگر مردم بخواهند تو را بر آنچه خدا ننوشته است سود رسانند نتوانند وقدرت نيابند ، و اگر بخواهند تو را برآنچه خداننوشته است زيان برسانند نتوانند وقدرت نيابند . پس بر تو باد به راستى در يقين به حق ، به درستى كه در تحمل آنچه تو را ناگوار است خير فراوانى است ، وبدان كه پيروزى همراه بابردبارى است ، وگشايش قرين اندوه است ، وهرسختى آسانى در پى خواهد داشت . « 1 » \r\n\r\nتأسف بر « نامه » اى كه هرگزنوشته نشد\r\nمسئله خلافت پس از رحلت رسول خدا ( ص ) وپى آمدهاى اندوهبار آن ، ابن عباس رابى نهايت متاثر وغمناك ساخت و از اينكه عزت واقتدار اسلام رابه سقوط كشانيدند ، نسبت به عوامل اصلى فتنه و منحرف كنندگان مسير صحيح حكومت اسلامى بسيار خشمگين بود . وى مى گويد ؛\r\nآنگاه كه رحلت پيامبر صلى للّه عليه وآله نزديك شد ، فرمود : كاغذ ودواتى برايم بياوريد تاچيزى براى شما بنويسم كه پس از من هرگز گمراه نشويد عمرگفت : « درد بر رسول خدا صلى اللّه‌عليه وآله غالب شده . . . قرآن نزد ماست ، كتاب خدا براى ماكافيست »\r\nكسانى كه در خانه بودند باهم اختلاف ومخاصمه كردند ، رسول خدا ( ص ) خشمگين شد وفرمود : برخيزيد ، كه سزاوار نيست درحضور پيامبر\r\n\r\n","description":"","footnote":" ( 1 ) . تاريخ يعقوبى ، احمد بن ابى يعقوب ، ج 2 ، ص 263 ، بيروت . ","page_name":" 26 ","page_number":26},
  {"content":"\r\n\r\nاينچنين سروصدا برپاشود آنهااز جا برخاستند ورسول خدا صلى اللّه عليه وآله درهمان روز دار فانى را وداع گفت‌از آن پس ابن عباس پيوسته مى گفت : مصيبت بزرگ آن چيزى بودكه ميان ما و رسول خداصلّى اللّه عليه وآله جدائى انداخت . « 1 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 512 . ","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nفصل دوّم : در دوران خلفا\r\n\r\nدفاع از حق على ( ع )\r\nعبدالله بن عباس در هرفرصت مناسب ، از حق على ( ع ) درخلافت دفاع مىكرد .\r\nاشغال كنندگان اين منصب راتخطئه مىنمود . او دربحثها و استدلالهايش بيشتر به آيات قرآن استشهاد وحريف خود را در مانده و محكوم مىكرد .\r\nروزى نزد عمر ، سخن از شعربه ميان آمد . پرسيد : شاعرترين عرب كيست ؟\r\nگفتند : فلان و فلان : درآن حال عبدالله بن عباس آمد ، سلام كرد و نشست عمر گفت :\r\nمرد آگاه و دانا نزد شما آمد ؛ عبداللّه ! شاعرترين مردم كيست ؟\r\nگفت : زهير بن ابى سلمى\r\nعمر گفت : از سروده‌هاى خوب او چيزى برايم بخوان\r\nابن عباس چند بيتى كه زهير در مدح تيره‌اى از قبيلهء غطفان‌بنام بنى سنان سروده بود ، خواند . عمر گفت :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبه خدا سوگند كه بسيار نيكو سروده است ، لكن من اين مديحه‌گويى را جز براى اين خانواده از بنى هاشم به جهت خويشاوندى كه با پيامبر صلىاللّه عليه وآله دارند شايسته نمىدانم .\r\nابن عباس : خدا تو را موفق بدارد كه پيوسته موفق بوده‌اى .\r\nعمر : اى ابن عباس ، آيا مىدانى چه چيز مردم را از شما دور نگاه داشت ؟\r\n- نه نمىدانم ،\r\n- ولى من مىدانم .\r\n- آن چيست ؟\r\nعمر گفت : قريش نمىخواست كه هم پيامبرى وهم خلافت در ميان شما باشد ، مبادا شما برديگران تكبّر بورزيد ، از اين رو قريش نگاهى به خود انداخت ورهبر انتخ اب كرد ، ودراين راه توفيق پيدا كرد و به حقيقت دست يافت .\r\nابن عباس گفت : مىشود خشمت را فرو نشانى وسخن مرا گوش دهى ؟\r\nعمر گفت : هرچه مىخواهى بگو\r\nابن عباس گفت : اما اين كه گفتى قريش نمىخواست ، پس خداوند تعالى در بارهء قومى مىگويد : اين بدين جهت است كه آنان به آنچه خدا فرو فرستاده بود اكراه داشتند پس خدا ثواب اعمال آنها را از بين برد . « 1 »  اما اين كه گفتى كه ما تكبّر مىورزديم ، اگر ما به داشتن خلافت تكبّر مىكرديم ، پس به خويشاوندى پيامبرصلى الله عليه وآله نيز تكبّر مىنموديم ، ولى ما مردمى هستيم كه خلق وخوى خود را از رسول خداصلى الله وعليه وآله گرفته ايم ، آن كسى كه خداوند درباره‌اش\r\n\r\n","description":"","footnote":" ( 1 ) . محمد ، آيه 9 . ","page_name":" 30 ","page_number":30},
  {"content":"\r\n\r\nمىگويد ؛ به تحقيق كه تو داراى خلقى عظيم هستى ، « 1 »  و همچنين خداوند به او مى فرمايد ؛ پر و بال مرحمت بر تمام پيروان باايمانت به تواضع بگستران . « 2 » \r\nامّا گفتى كه « قريش انتخاب كرد » ، ولى خداى متعال مى فرمايد :\r\n« پروردگار تو مىآفريند آنچه را مىخواهد ، وهم او اختيار مىكند ، و آنان حق انتخاب كردن راندارند ، » « 3 »  و تو مىدانى كه خدا از ميان بندگان خود براى خلافت آن راكه خواست اختيار كرد ، اگر قريش همان كسى راكه خداوند برگزيد مىپذيرفت ، دراين صورت توفيق را نصيب خود ساخته و راه درست را پيموده بود .\r\nعمر : آرام باش اى پسر عباس ، شما بنى هاشم اصرار داريد كه قريش راهيچ بيانگاريد ، وكينه‌اى پاك نشدنى از آنان در دل گيريد .\r\nابن عباس : آهسته‌تر ! اين نسبت را به بنى هاشم روامدار ، چون قلبهايشان از قلب رسول خداصلىاللّه عليه وآله است ، كه خداوند آن را پاك و پاكيزه كرده و خداى تعالى در حق اين خانواده فرموده‌است : به تحقيق خداوند اراده كرده است كه پليدى را از شما خانواده بزدايد ، وشما را از هرعيب ونقص منزه گرداند . « 4 »  و امّا اين كه ما رابه كينه‌توزى نسبت دادى ، چگونه احساس كينه\r\n\r\n","description":"","footnote":" ( 1 ) . ن والقلم ، آيهء 5 .  ( 2 ) . شعراء ، آيهء 215 .  ( 3 ) . قصص ، آيهء 68 .  ( 4 ) . احزاب ، آيهء 33 . ","page_name":" 31 ","page_number":31},
  {"content":"\r\n\r\nنكند كسى كه حقش غصب شده‌است و آن رادر دست ديگرى مىبيند .\r\nعمر : اى ابن عباس ، پس سخنى ازتو به من گزارش شده است كه خوش ندارم در بارهء آن چيزى به تو بگويم ، مبادا ارج تو نزد من كاسته شود .\r\nابن عباس : هرچه هست بگو ، اگر نادرست باشد كه من باطلى رااز خود دور نساخته‌ام ، و اگر حق باشد كه ارزش مرانزد تو زايل نمىكند\r\nعمر : به من گفته‌اند كه تو هنوز بر اين عقيده پاى بند هستى ، كه از روى حسد و ستم ، خلافت‌از شما سلب شده است .\r\nابليس به آدم حسد ورزيد ، تااو رااز بهشت بيرون راند ، و ما فرزندان همان آدم محسود هستيم نه اينكه خود حسد بورزيم . وامّا اينكه گفتى از روى ستم ، پس تو نيك مىدانى كه صاحب حق كيست !\r\nآنگاه گفت : مگر عرب ادّعاى برترى برعجم را ندارد ، چرا كه رسول خداصلىاللّه عليه وآله ازآنها ست ، مگر قريش مدعى برترى برديگر اعراب نيست چون پيامبر صلى الله عليه وآله از ايشانست ، و ما از ديگر قريش به رسول خدا صلىالله عليه وآله نزديكتريم .\r\nعمر به او گفت : اكنون برخيز و به خانه‌ات برگرد .\r\nابن عباس برخاست وآهنگ رفتن كرد . عمر او راصدا زد وگفت :\r\nاى تو كه مىروى ، من على رغم آنچه از تو صادر شد ، مقام تو راارج مىنهم .\r\nابن عباس رو به او كرد وگفت :\r\nمن به خاطر رسول خداصلى الله عليه وآله برگردن تو وهمهء مسلمانان حق دارم ، هركه آن راحفظ كند ، حق خود را حفظ كرده ، وهركه آن راتباه كند حق خود را تباه كرده ،\r\nآنگاه رفت . عمر به حاضران گفت :\r\nچه حيرت انگيز است ابن عباس ! نديدم باكسى درگير شود ، مگر اينكه براو غالب گردد . « 1 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 12 ، ص 53 . ","page_name":" 32 ","page_number":32},
  {"content":"\r\n\r\n\r\nدفاع از امامت\r\nابن عباس گويد :\r\nشبى دركنار عمر راه مى پيمودم . او سوار براستر و من سوار بر اسب بودم در آنحال او يكى از آياتى را كه در بارهء على عليه السلام بود قرائت كرد وگفت :\r\n« اى فرزندان عبدالمطلب ، به خداسوگند ، على عليه السلام‌در ميان شما از من وابوبكر به خلافت‌سزاوارتر بود »\r\nباخود گفتم ؛ خدا از من نگذرد اگر از او بگذرم ، پس به او گفتم : تو اينچنين مىگويى و حال آن كه تو ورفيقت ( ابوبكر ) از ميان ساير مردم برخاستيد ، خلافت را از ماربوديد !\r\nعمر : آگاه باشيد فرزندان عبدالمطلب ، همانا شماياران عمربن خطاب هستيد\r\nابن عباس : من خود را عقب كشيدم ، واو اندكى جلوافتاد .\r\nعمر : راه بيا ، تا از راه وانمانى . آنگاه گفت : سخنت را دوباره بگو ،\r\nگفتم : تو مطلبى را يادآورشدى ، و من آن راپاسخ گفتم ، و اگر تو سكوت مىكردى مانيز خاموش بوديم . « 1 » \r\nبار ديگر ابن عباس مخالفت خود را با عمر اعلام نموده و در مسئلهء خلافت از على ( ع ) دفاع نمود . ابن عبّاس ميگويد :\r\nمن باعمر در يكى از جادّه‌هاى مدينه راه مىرفتم ، در حالى كه دست او در دست من بود . عمر به من گفت :\r\n« اى پسر عباس ! هرچه مى انديشم باز به اين نتيجه مى رسم كه درحقّ يارتو على عليه السلام ظلم شده است »\r\nپيش خود گفتم ؛ به خدا سوگند نخواهم گذاشت‌كه دراين سخن برمن پيشى گيرد .\r\n\r\n","description":"","footnote":" ( 1 ) . الغدير ، ج 1 ، ص 389 . ","page_name":" 33 ","page_number":33},
  {"content":"\r\n\r\nبه او گفتم :\r\n« بنابراين حقّ پايمال شدهء او رابه وى برگردان » او دستش را از دستم كشيد ، مقدارى از من گذشت ، آنگاه ايستادوبه من گفت : اى پسر عباس گمان من اين است كه آنچه موجب شد مردم يار تو را ناديده بگيرند ، اين بودكه آنها او راكم سن و سال يافتند پيش خود گفتم : اين سخن از گفتهء اول او نيز نادرست تر است ، پس به او گفتم : به خدا سوگند ، خدا او راكم سن و سال نيافت ، آنگاه كه وى را مأمور كرد تا سورهء برائت را از ابوبكر بگيرد . « 1 » \r\n\r\nمشورت عمر با ابن عباس\r\nروزى ابن عباس نزد عمر بود . عمر چنان نفس عميقى كشيد كه ابن عباس مىگويد گمان كردم كه دنده‌هايش از هم باز شد . به او گفتم :\r\nچيزى تو رابه اين گونه آه كشيدن وا نمى دارد مگر نگرانى بسيارشديد .\r\nگفت : آرى به خدا سوگند ، اى پسر عباس ، من در اين انديشه‌ام كه پس از خود امر خلافت را به چه كسى واگذارم .\r\nآنگاه گفت : شايد تو يار خود على عليه السلام راشايستهء اين مقام بدانى ؟\r\nگفتم : مگر او چه كم وكاستى دارد ، با آنهمه دانش وجهاد وسابقه و خويشاوندى با پيامبر ( ص ) ؟ عمر گفت : راست گفتى ، ولى او مردى شوخ طبع است .\r\nابن عباس گويد :\r\nعمر در پايان رو به من كرد وگفت : بى شك شايسته‌ترين افراد براى اينكه امّت را بروفق كتاب خداوسنّت پيامبرصلى اللّه عليه وآله وادارد\r\n\r\n","description":"","footnote":" ( 1 ) - شرح نهج البلاغه ، ابن ابى الحديد ، ج 6 ، ص 45 . ","page_name":" 34 ","page_number":34},
  {"content":"\r\n\r\nهمان يارتوست ، به خدا سوگند اگر او زمام امور رابه دست گيرد ، هرآينه مردم رابه بزرگراه هدايت وصراط مستقيم سوق خواهد داد . « 1 » \r\n\r\nابن عباس و عثمان\r\nعثمان هم ، احترام خاصى براى ابن عباس قايل بود و او را بر بسيارى از ياران رسول خدا صلى اللّه عليه وآله مقّدم مىداشت وابن عباس نيز از نصيحت او دريغ نمىكرد .\r\nنقل شده است : وقتى عثمان خانه‌اش را در مدينه ساخت ، مردم او را مورد انتقاد قرار دادند ، به طورى كه به آگاهى او رسيد . عثمان ضمن خطابه‌اى گله مندى وشكايت خود را از مردم اعلام كرد . و از منبر فرود آمد و به خانه رفت ، عدّه‌اى از جملهء ابن عباس به خانهء او رفتند . وقتى همه در جايگاه هاى خود قرار گرفتند ، عثمان رو به ابن عباس كرد وگفت :\r\nاى پسر عباس ، مرا با شما چه كار است ! چه چيز شما را برمن گستاخ و وادار به مراقبت ازاحوال من كرده است ؟ آيا خشمتان به خاطر دفاع ازتوده مردم است كه مىگوييد من حقوقشان را پايمال كرده‌ام ، ياحقّى از شما تباه كرده‌ام ؟ . . .\r\nابن عباس پس از بيان سخنانى گفت :\r\nگفتى نمىدانى خلافت را از ماجدا كردند يا مارا ازخلافت ، قسم به جان خودم كه تو مىدانى كه اگر خلافت به ما مىرسيد ، فضيلتى بر فضائل ما نمىافزود ، و قدر ما افزون نمىگشت ، و ما صاحبان فضيلت وقدر هستيم ، و شايستگى ما ، به ديگران شايستگى بخشيده ، وپيشگامى ما ريشهء\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 326 . ","page_name":" 35 ","page_number":35},
  {"content":"\r\n\r\nپيشگامان گرديد ، و اگر رهنمودهاى مانبود ، احدى هدايت نمى شد ، و كسى از نابينائى بينا نمىگشت ، و هيچ كس از ستم رهايى نمىيافت . « 1 » \r\nابن عباس درحضور على عليه‌السّلام گفتار مفصل ديگرى باعثمان دارد ، كه ضمن آن به گله مندىهاى وى پاسخ گفته ، ومواضع خو دوعلى عليه‌السّلام رااعلام مىنمايد . « 2 » \r\n\r\nابن عباس درفتوحات اسلامى\r\nفتوحات اسلامى كه درزمان عمر آغاز شده بود ، در دوران عثمان نيز ادامه يافت ، وسرزمينهاى پهناورى بروسعت كشور اسلامى افزوده شد . چون عبدالله بن سعد از سوى عثمان به استاندارى مصر منصوب شد ، براى عثمان پيام فرستاد و از وى براى نبرد در افريقا و فتح وتسلط برآن ديار اجازه خواست . عثمان باصحابه‌اى كه نزد او بودند مشورت نمود و از آنان نظر خواهى كرد كه بيشتر آنها نظر موافق دادند . عثمان ، سپاهيان بسيارى از مدينه تجهيز نمود وگسيل داشت ، كه گروهى از بزرگان صحابه درآن سپاه شركت داشتند و يكى از آنها عبدالله بن عباس بود .\r\n( سال 17 ه ) « 3 » \r\nهمچنين ابن عباس درسال 30 هجرى ، به همراه سعيد بن عاص به سوى طبرستان حركت كرد . « 4 » \r\n\r\nيار ديرينهء على ( ع )\r\nابن عباس از دير باز و در دوران خلفا پيوسته على عليه السلام را شايستهء مقام\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 9 ، ص 6 .  ( 2 ) . همان مدرك ، ص 18 .  ( 3 ) . كامل ، ابن اثير ، ج 3 ، ص 89 ، بيروت .  ( 4 ) . همان مدرك ، ص 109 ؛ تاريخ طبرى ، ج 4 ، ص 269 ، مصر . ","page_name":" 36 ","page_number":36},
  {"content":"\r\n\r\nخلافت مىدانست و از حق آن بزرگوار دفاع مى كرد . او همواره آرزويش اين بود كه على عليه السلام منصب امامت رابه دست گيرد وحكومت در مسير صحيح خود واقع شود . از اين رو ، وقتى عمر ، خلافت‌راپس از خود در يك شوراى شش نفره قرار داد ، ابن عباس به على عليه السلام گفت :\r\nخلافت‌به مانخواهد رسيد . اين مرد ( يعنى عمر ) اراده كرده است كه عثمان خليفه شود .\r\nعلى عليه السلام فرمود :\r\nمن هم اين رامى دانم ، ولى من در شورا داخل خواهم شد ، چون اكنون عمر مرا براى احراز مقام خلافت حائز شرايط دانسته‌است ، درحالى كه پيش از آن مىگفت : « رسول خدا صلىالله عليه و آله فرموده است :\r\nپيامبرى و امامت دريك خانواده جمع نخواهد شد . » پس من در اين شورا داخل خواهم شد تا به مردم ثابت كنم كه عملش نقيض روايتى است كه از رسول خدا روايت كرده است . « 1 » \r\n\r\nنظر ابن عباس در بارهء كارگزاران عثمان\r\nابن عباس پيوسته پيشنهادها ونظرات خود را در امور كشوربه سمع على عليه السلام مى رسانيد و آن حضرت با او به شور ورايزنى مى نشست . نظر ابن عباس در مورد عمال وكارگزاران عثمان اين بودكه آنان بايد تازمان تثبيت اوضاع ، در مقامهاى خود باقى بمانند ، ودرغير اين صورت آنها كشته شدن عثمان رادست‌آويز كرده ، وغائله و آشوب برپا خواهند كرد . ابن عباس گويد :\r\nعثمان مرا به سالارى حج گمارده من به مكّه رفتم و حج رابرگزار كردم .\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 1 ، ص 189 . ","page_name":" 37 ","page_number":37},
  {"content":"\r\n\r\nوقتى به مدينه بازگشتم مردم با على عليه السلام بيعت كرده بودند . به درخانه‌اش نزد او رفتم ومغيرة بن شعبه راديدم كه تنها نزد آن حضرت نشسته . من منتظر ماندم تا او بيرون رفت ، آنگاه وارد شدم وپرسيدم :\r\nمغيره چه مىگفت ؟ فرمود : پيش از اين يك بار مىگفت : « فرمانهاى حكومتى عبدالله بن عامر و معاويه و همهء عمّال و كارگزاران عثمان را بفرست ، و آنها را بركارهايشان تثبيت كن تامردم بيعت كنند ، زيرا آنها شهرها را مطيع و مردم رارام خواهندكرد . » آن روز سخنش را نپذيرفتم وگفتم : به خدا سوگند ، اگر پاسى از روز حكومت در دست من باشد نظر خود رابه اجرا مىگذارم ، وهرگز اينهاو مانند اينها راامارت وفرمانروايى نخواهم داد .\r\nآن روز مغيره از نزد من رفت ، درحالى كه مى دانستم كه او مرا براشتباه مىدانست ولى اكنون دوباره نزد من برگشته وگفت :\r\n« من نخستين بار مسايلى راگفتم و تو مخالفت كردى ، پس از آن فكر ديگرى به نظرم رسيد ، كه تو نظر خودت رادربارهء كارگزاران عثمان به انجام رسانى ، آنان رابركنار كن ، و از آنان كه مورد اعتماد تو هستند كمك بگير ، خداوند پشتيبان توست ، و آنها قدرتشان سست تراز گذشته است . »\r\nبه على عليه السلام عرض كردم : باراول مغيره نيّت خيرخواهى داشته ، ولى باردوّم نيرنگ بكاربرده . على عليه السلام پرسيد : چگونه قصد خيرخواهى داشته ؟ گفتم زيرا تو مىدانى كه معاويه وياران او اهل دنياهستند ، و چون بر جاى بمانند اهميت ندهند كه خلافت وامارت در دست كيست ، ولى چون بر كنارشان سازى مىگويند : بدون شورى و مشورت بركرسى خلافت نشسته و عثمان راكشته است ، و مردم شام\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو اهل عراق را بر تو بشورانند . و از طرف ديگر من اطمينان ندارم كه طلحه وزبير هم بربيعت خو دباقى بمانند .\r\nعلىعليه‌السّلام فرمود : اما اين كه گفتى آنها رانگه‌دارم ، به خداترديدى ندارم كه نظر تو براى كار دنيا نيكو ، و براى اصلاح آن بجاست ، ولى تكليفى كه به گردن دارم وشناختى كه از عمّال عثمان دارم ، ايجاب مىكند كه هيچ يك از آنان رابه كار نگمارم ، اگر اين سياست من مورد قبولشان واقع شود كه براى خودشان خوب است ، و اگر نپذيرفتند ، هديه من به آنان لبه تيز شمشير خواهد بود . « 1 » \r\n\r\nطرفدارى ابن عباس از على ( ع )\r\nابن عباس هميشه از على عليه السلام دفاع مىكرد ، و از اينكه حق آن حضرت درخلافت از وى سلب شده است رنج مىبرد . در جريان محاصرهء خانهء عثمان ، پيروزى اميرمؤمنان على عليه السلام در امر خلافت‌نزد او قطعى بود ، و به همين جهت با نامزدشدن ديگران براى خلافت به شدّت مخالفت مىكرد .\r\nابن عباس ؛ پس از اين كه سرپرستى حاجيان رابه نيابت از عثمان پس از محاصره‌اش بر عهده گرفت ، و حج به جا آورد ، در صلصل « 2 »  عايشه به او گفت :\r\nاى پسر عباس ، تو داراى منطق وخرد هستى ، تو رابه خدا سوگند مىدهم كه مردم را از دور طلحه پراكنده نكنى ، چون مردم دربارهء عثمان بيناگشته و حقيقت برايشان واضح وآشكار شده است ، و از شهرها براى موضوعى كه پايانش نزديك گرديده است گرد آمده‌اند و به من گزارش رسيده است\r\n\r\n","description":"","footnote":" ( 1 ) . تاريخ طبرى ، ج 4 ، ص 439 ، مصر .  ( 2 ) . محلّى است دراطراف مدينه به فاصلهء هفت ميلى از آن كه پيامبر صلىاللّه عليه وآله در واقعهء فتح مكه پس از كوچيدن از مدينه درآن توقف نمود . ","page_name":" 39 ","page_number":39},
  {"content":"\r\n\r\nكه طلحه كسانى را بربيت‌المال گماشته ، وكليدهاى خزاين را در دست گرفته است ، و به نظر مىرسد كه او به خواست خدا روش پسر عمّش ابوبكر را در پيش گيرد .\r\nابن عباس در جواب گفت :\r\nاى مادر ! اگر كار عثمان پايان بگيرد ، مردم به كسى جز على عليه السلام رو نمىآورند .\r\nعايشه گفت : ابن عباس ، بس كن من دوست ندارم با تو كشمكش وجدال كنم . « 1 » \r\n\r\nادب ابن عباس در برابر على ( ع )\r\nفرزندى براى عبدالله بن عباس به دنيا آمده بود ، لذا در نماز جماعت ظهر حاضر نشد .\r\nعلى ( ع ) پرسيد : چه چيز سبب شده است كه ابن عباس در ميان ما نباشد ؟\r\nگفتند : فرزند پسرى برايش متولّد شده‌است .\r\nآن حضرت فرمود : پس برخيزيد تا نزد او برويم\r\nهنگامى كه على عليه السلام رفت و بر او داخل شد به وى فرمود :\r\nبخشنده را سپاس گذاردى ، وبخشيده شده به تو مبارك باد ، نامش راچه گذاشتى ؟\r\nگفت : اى اميرمؤمنان ، چگونه ممكن است پيش از شما بر او نام بگذارم .\r\nحضرت فرمود : او رانزد من بياور .\r\nابن عباس نوزاد را نزد آن بزرگوار آورد . على عليه السّلام او راگرفت و كام او را باز كرد ، ودرحقش دعا نمود . آنگاه او راباز گرداند وفرمود :\r\nاو رااز من بگير ، نامش راعلى و كنيه اش راابوالحسن نهادم . « 2 » \r\n\r\n","description":"","footnote":" ( 1 ) - شرح نهج البلاغه ، ابن ابى الحديد ، ج 10 ، ص 6 .  ( 2 ) . شرح نهج البلاغه ، ابن ابى الحديد ، ج 7 ، ص 148 . ","page_name":" 40 ","page_number":40},
  {"content":"\r\n\r\n\r\nفصل سوّم : در جنگ جمل\r\n\r\nمشاور على ( ع )\r\nپس از به خلافت رسيدن اميرمؤمنان على عليه السّلام ، طلحه وزبير استاندارى بصره و كوفه را از آن حضرت درخواست كردند . على عليه السلام با ابن عباس خلوت كرد ونظر او رادر اين باره جوياشد .\r\nابن عباس گفت :\r\nاى اميرمؤمنان ، كوفه و بصره چشمان كشور هستند ، و بزرگ مردان بسيارى در خود دارند ومقام طلحه وزبير از اسلام در حدّيست كه تو مىدانى ، و من مطمئن نيستم كه اگر حكومت بصره و كوفه را به آنها بدهى كارى نادرست صورت ندهند .\r\nاميرمؤمنان عليه السلام نظر او راپسنديد و ( از قبول درخواست آنان صرفنظر كرد . ) « 1 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 1 ، ص 232 . ","page_name":" 41 ","page_number":41},
  {"content":"\r\n\r\nطلحه و زبير با مأيوس شدن از موافقت على عليه السلام باآنان ، همانگونه كه پيش بينى مى شد ، بيعت خود را نقض كردند و به بهانهء بجا آوردن عمره از مدينه خارج شدند . آنها در مكّه عايشه راباخود دمساز كرده وبادست آويز كردن خون عثمان به سمت بصره رهسپار شدند وباعلى عليه السلام اعلام جنگ كردند .\r\nوقتى خبر مخالفت طلحه و زبير وعايشه به علىعليه السلام رسيد ، فرمود : تا زمانى كه وحدت مسلمانان درخطر نيفتد صبر مىكنم ، و چون گزارش رفتن به‌بصره طلحه وزبير به على ( ع ) رسيد ، آن حضرت با شنيدن اين‌خبر خوشحال شد و فرمود : در كوفه بزرگان و اشراف عرب هستند .\r\nابن عباس گفت :\r\nآنچه شما را خرسند كرده مرا دلتنگ ونگران مى سازد ، زيرا در كوفه رجال و بزرگان عرب سكنى دارند وهريك از آنها داعيهء رهبرى در سر مىپرورانند ، و اگر كسى به مقامى دست يافت ، ديگران براو مى شورند تا قدرتش رابشكنند ( يعنى دركوفه امكان شكست براى اين پيمان شكنان بيشتر بود ) .\r\nعلى عليه السلام فرمود : كار بايد شبيه چيزى باشد كه تو مىگويى ( يعنى در بصره هم به آنها جا نمى دهند ) آنگاه آمادهء حركت شد . « 1 » \r\nآنگاه كه خبر بيعت شكنى طلحه و زبير وحركت آنها به سوى بصره ، همراه نامه‌اى به اميرمؤمنان على عليه السلام رسيد ، آن حضرت ، ابن عباس و محمد بن ابىبكر وعمارياسر وسهل بن حنيف را خواست و آنان را نيز مطلع كرد . محمد بن ابىبكر گفت : آنها چه مىخواهند ؟\r\nعلى ( ع ) تبسمى كرد وفرمود : خون عثمان راطلب مى كنند ، نظر مشورتى خود را بگوئيد .\r\n\r\n","description":"","footnote":" ( 1 ) . كامل ، ابن اثير ، ج 3 ، ص 205 ؛ تاريخ طبرى ، ج 4 ، ص 459 . ","page_name":" 42 ","page_number":42},
  {"content":"\r\n\r\nعمار :\r\nنظر من اين است كه به سوى كوفه برويم ، زيرا اهل كوفه پيروان ما هستند ، و اين گروه پيمان شكن به طرف بصره رفته‌اند .\r\nابن عباس :\r\nنظر من اين است چند نفرى را به كوفه بفرستيم تاازمردم براى تو بيعت بگيرند ، و به ابوموسى اشعرى نيز بنويس كه با تو بيعت كند ، سپس حركت كنيم و به كوفه برسيم ، و پيش از ورود اين گروه به بصره جلوى آنها را بگيريم . و به ام سَلمَه بنويس كه همراه تو بيرون شود ، كه او براى تو توان وقدرت به شمار مىآيد .\r\nحضرت فرمود :\r\nمن ويارانم به دنبال آنها حركت مى كنيم ، اگر در راه به آنان رسيديم آنها را از رفتن باز مىدارم و اگر از دسترس من خارج شدند ، از اهل كوفه وشهرهاى ديگر نيرو مىگيرم و به سوى آنها مىروم . امّا نسبت به امّ سلمه ، من خروج او را از خانه‌اش صلاح نمىدانم آنطور كه طلحه و زبير نسبت به اخراج عايشه ازخانه‌اش انجام دادند .\r\nپس آن حضرت مردم را به جنگ فراخواند و به طرف بصره حركت كرد . « 1 » \r\nهنگامى كه على ( ع ) به « فيد » رسيد به طرف كوههاى طى رفت درآنجا عدى بن حاتم همراه با ششصد نفر از قومش به آن حضرت پيوستند .\r\nآنگاه حضرت رو به ابن عباس كرد وگفت : نظرتو دربارهء اهل‌كوفه چيست ؟\r\nابن عباس جواب داد :\r\nعمّار را براى بسيج آنان بفرست زيرا او سابقه طولانى در اسلام دارد ، و از\r\n\r\n","description":"","footnote":" ( 1 ) . جمل ، شيخ مفيد ، ص 128 ، داورى قم . ","page_name":" 43 ","page_number":43},
  {"content":"\r\n\r\nكسانى است كه درجنگ بدر شركت داشته است اگر او سخن بگويد مردم به سوى تو رو مىآورند و من نيز با او مىروم و فرزندت حسن رانيز همراه ما بفرست .\r\nعلى عليه‌السّلام نظر ابن عباس را پذيرفت و آنها رابه كوفه فرستاد در كوفه ابن عباس ، به امام حسن ( ع ) وعمّار گفت :\r\nابوموسى مردى است عاق ( بازدارنده از خير ) اگر بااو رفيق شويم به خواسته مان مىرسيم\r\nآن دو گفتند : آنچه مى خواهى انجام بده\r\nابن عباس به ابوموسى گفت :\r\nاميرالمؤمنين ما رابه سوى تو فرستاد زيرا مى دانست تو مطيع خدا و رسول هستى و راهى را انتخاب مى كنى كه ما اهل بيت آن رابپسنديم\r\nابوموسى رام شد وبيعت كرد سپس عمار در دو مرحله بالاى منبر رفت و براى مردم سخن گفت و مردم رابه پيروى اميرالمؤمنين عليه السلام فراخواند ابن عباس مىگويد :\r\nمن چون بالاى منبر رفتم ابوموسى خواست مراپائين بياورد گفتم تو مرااز منبر پائين مىآورى ؟\r\nوقبضه شمشيرم را به دست گرفتم وگفتم : درجاى خود بمان اگر پائين آمدم تو رابه وسيله آن ادب خواهم كرد واو حركت نكرد و مردم با اميرالمؤمنين بيعت كردند در همان ساعت ابوموسى راخلع كردم وقرضةبن عبداللّه انصارى رابه جاى او منصوب نمودم و از كوفه بيرون نرفتم تا اينكه حدود هفت هزار نيرو براى على عليه‌السّلام حركت دادم . « 1 » \r\n\r\n","description":"","footnote":" ( 1 ) . جمل ، شيخ مفيد ، ص 140 . ","page_name":" 44 ","page_number":44},
  {"content":"\r\n\r\n\r\nبازگشت به ذى قار\r\nوقتى اهل كوفه تصميم گرفتند كه به يارى اميرمؤمنان على عليه‌السّلام برخيزند ، و دسته‌اى سبكبال آمادهء حركت شدند ، ابن عباس وفرستادگان على عليه‌السّلام همراه كسانى كه به آنها پيوسته بودند به سوى ذى قار شتافتند تا به على عليه السلام به پيوندند ، وگزارش آمادگى وتلاش وفعاليت مردم كوفه در پيروى از آن حضرت رابدهند ، و بگويند كه آنهابدون سرپيچى و تأخير به آن حضرت خواهند پيوست .\r\nابن عباس زود تر از ديگران خود را به على عليه‌السّلام رساند تا آن حضرت براى حركت وجنگ در همان حال نامه اى از بصره به دست على عليه السلام رسيد كه درآن گزارش مشروحى در بارهء رفتار وحشيانهء جمليان با كارگزار آن حضرت ( عثمان بن حنيف ) نوشته شده بود . درنامه آمده بود كه دشمن خون مردم را حلال نموده ، اموال مردم را غارت كرده ، پيروان و ياران آن حضرت راكشته و در شهر آشوب بر پا كرده است ابن عباس ، على عليه‌السّلام را در حالى كه غم و اندوه سراپاى وجودش را فراگرفته بود ديد ، و گزارش اطاعت و پيروى مردم كوفه را و اين كه آنان به زودى به كمك آن حضرت خواهند آمد ، به عرض رسانيد .\r\nحضرت على عليه‌السّلام از اين خبر خوشحال شد ، و در انتظار نيروى امدادى كوفه ايستاد تا به كمك آنان دشمن را نابود سازد . « 1 » \r\nمردم كوفه در ذى قار به على عليه‌السّلام پيوستند و با خوشحالى گفتند :\r\nحمد وسپاس خداى را كه دوستى تور ا به ما اختصاص داد و ما را با يارى رساندن به تو كرامت بخشيد . « 2 » \r\n\r\n","description":"","footnote":" ( 1 ) . جمل شيخ مفيد ، ص 146 ؛ اعيان الشيعه ، ج 1 ، ص 454 ، بيروت .  ( 2 ) . جمل شيخ مفيد ، ص 143 . ","page_name":" 45 ","page_number":45},
  {"content":"\r\n\r\n\r\nپيام رسان على ( ع ) به طلحه و زبير\r\nپس از اينكه فرستادهء اميرمؤمنان على عليه‌السّلام ( صعصعةبن صوحان ) از نزدطلحه و زبير بى نتيجه بازگشت ، آن حضرت عبدالله بن عباس را خواست و به او فرمود :\r\nبه سوى طلحه و زبير برو ، و آنها را به حق دعوت و پيمانى راكه بسته بودند ياد آورى كن .\r\nابن عباس گويد :\r\nنزد آنان رفتم ونخست باطلحه سخن گفتم و بيعت او با على عليه‌السّلام را به او يادآورى كردم ، گفت : اى ابن عباس ، به خدا سوگند ، باعلى بيعت كردم در حالى كه بر گردنم فشار بود ( مجبور بودم ) . گفتم : من شاهد بودم كه توبا ميل و رغبت بيعت كردى ، آيا على عليه‌السّلام هنگام بيعت به تو نفرمود ، اگر دوست دارى با توبيعت كنم ؟ ! و تو پاسخ گفتى : نه بلكه ما با توبيعت مىكنيم .\r\nطلحه گفت : اين سخن را وقتى به من گفت . كه گروهى با او بيعت كرده بودند ، و من نمىتوانستم مخالفت كنم . اى ابن عباس به خدا سوگند ، ياران على شمشير به دست دور او را گرفته بودند ، و ما او را ملاقات كرديم در حالى كه معلوم بود خلافت را به او خواهند داد . و حال آن كه من و زبير از اصحاب با سابقهء پيامبر بوديم ، و او ( على عليه‌السّلام ) به تمسخر به ما گفت : اگر دوست داريد با شما بيعت كنم ؟ آيا جواب مثبت مىداديم ؟\r\nتوگمان مىكنى در حالى مردم با او بيعت كرده بودند خود را بر كنار و با ما بيعت مى كرد ؟ نه ! به خدا سوگند ، چنين نمىكرد . بدين گونه آنهايى كه براى ما احترامى قايل نبودند گرد ما جمع شدند ، و ما با اكراه بيعت كرديم ؛ و اكنون به خونخواهى عثمان برخاسته‌ايم .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبه پسر عمويت بگو ، اگر حفظ خون مسلمانان ، واصلاح كار امّت رامىخواهد ، قاتلان عثمان را در اختيار ما بگذارد ، كه آنان همراه اويند ؛ و از خلافت كناره گيرى كند ، و كار رهبرى را به شورا واگذارد تا مردم هركه را خواستند برگزينند . على نيز مانند يكى ازماست ، و اگر پيشنهاد ما را نپذيردبا شمشير با او مقابله مىكنيم ؛ و با وى سخن ديگرى نداريم .\r\nابن عباس گفت :\r\nاى ابا محمد ، انصاف ندادى . مگر تو نبودى كه عثمان را ده روز محاصره كردى كه از آب چاه خانه‌اش مصرف مى كرد ، و تو او را از آب آشاميدنى منع كرده بودى ؟ تا اينكه على عليه‌السّلام در اين باره با تو گفتگو كرد ، و ازتو خواست كه از بردن آب براى عثمان جلوگيرى نكنى ، ولى تو نپذيرفتى ؛ و چون مردم مصر ، اين رفتار را از تو كه يار پيامبر صلىالله عليه‌وآله بودى ديدند ، با اسلحه بر او يورش بردند و او را كشتند .\r\nسپس مردم با مردى بيعت كردند كه سابقه‌اى بس درخشان دارد ، و صاحب فضيلت و خويشاوندى با رسول خدا ، ومتحمل سختيهاى فراوان در راه اسلام است ، و فضايلش به حدّى است كه قابل انكار نيست . تو در كنار يارت ( زبير ) آمديد و به دلخواه بيعت كرديد ، آنگاه بيعت را شكستيد .\r\nبه خدا سوگند ، از تو عجيب است ، كه به بيعت ابى بكر و عمر و عثمان سر فرود آوردى ، ولى از بيعت با على بن ابى طالب خوددارى مىكنى ؛ به خدا سوگند على عليه‌السّلام از هيچيك شما كمتر نيست . وا مّا اين كه گفتى قاتلان عثمان را دراختيار تو بگذارد ، تو همهء آنان را نيك مىشناسى ، و چيزى از آنها بر تو پوشيده نيست ( چون تو خود همراه آنها بودى ) . و امّا اين كه گفتى اگر على نپذيرد ، با شمشير با او مقابله خواهى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكرد ، تو خود مىدانى كه على عليه‌السّلام ترسو نيست .\r\nطلحه در پاسخ گفت : حال كه چنين است ، گفتگو را پايان ده .\r\nابن عباس گويد :\r\nنزد على عليه‌السّلام باز گشتم ، در حالى كه آن حضرت قدم به را به عرض او رساندم . آن حضرت فرمود : خدايا ميان ما را به حق بگشا ، كه تو بهترين گشاينده‌اى . سپس فرمود : به سوى عايشه برگرد ، و بيرون رفتنش از خانهء پيامبر ( ص ) را ياد آورى كن ، و او را ازتخلّف فرمان خدا و كنار گذاشتن پيمان پيامبرصلىالله عليه‌وآله بترسان ، و به او بگو : اين كارها براى زنان جايز نيست ، و تو به اين كارمكلّف نشدى ؛ چرا به بيرون رفتن از فرمان خدا رضايت دادى و از خانه‌اى كه پيامبر صلىالله عليه‌وآله فرمان داده بود كه در آن بمانى بيرون شدى و به بصره آمدى ؟ مسلمانان را كشتى ؛ و بر كار گزاران من سخت گرفتى و آنها را بيرون راندى ، در بيت‌المال مسلمانان را گشودى و دستور شكنجهء مسلمانان را صادر كردى و خون بر گزيدگان را بر زمين ريختى . احترام خود را پاس دار ، و ازخداى عزّ وجل بپرهيز ؛ خوب مىدانى كه تو سخت‌ترين مردم بر عثمان بودى ، اكنون چه شده كه چنين مىكنى ؟\r\nابن عباس گويد :\r\nچون نزد عايشه رسيدم ، و پيام را رساندم و نامهء على عليه‌السّلام را بر او خواندم ، گفت : پسر عموى تو گمان كرده همهء شهرها را در اختيار خود گرفته ؟ نه به خدا چنين نيست ، آنچه در دست ماست ازآنچه در دست اوست بيشتر است . گفتم : اى مادر ، امير مؤمنان عليه‌السّلام داراى امتيازات و سابقهء درخشانى در اسلام است ، و روزهاى سختى را پشت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nسرگذاشته است . گفت : آيا طلحه و مشكلاتى راكه در احد تحمّل كرد به ياد ندارى ؟ گفتم : من هيچ كس را مانند على عليه‌السّلام در تحمّل سختيها نمىشناسم .\r\nگفت : تو چنين مىگويى و حال اين كه دربارهء على چيزهاى زيادى براى گفتن دارم . گفتم : خدا را خدارا ازخون مسلمانها . گفت : كدامين خون مسلمانها ! جز اين كه على خود و يارانش را به كشتن خواهد داد ؟\r\nابن عباس گويد :\r\nمن لبخند زدم . عايشه گفت : از چه مىخندى ؟\r\nگفتم : به خدا سوگند ، مردمى آگاه همراه او هستند كه جانشان را فداى اومىكنند . گفت : حسبناالله و نعم الوكيل ( خداوند براى ما كافى وا و بهترين وكيل است ) .\r\nابن عباس گويد :\r\nعلى عليه السلام به من سفارش كرده بود كه با زبير ملاقات و گفتگو كنم ، بدون اينكه پسرش ( عبدالله ) حاضر باشد . يكى دوبار رفتم امّا پسرش نزد او بود . وقتى زبير را تنها يافتم ، براوداخل شدم . زبير به غلام خود كه « شرحس » نام داشت دستور داد بيرون بنشيند و از داخل شدن مردم جلوگيرى كند . من شروع به سخن كردم . زبير درجواب گفت : در برابر اعتراض مخالفانتان سركشى كرديد ، به خدا سوگند پايان كا ر پسر عمّت را خواهى ديد . دانستم او خشمگين است ، با او به نرمى و آرامش سخن گفتم ، گاهى ملايم مىشد و گاهى بر مىآشفت . وقتى « شرحس » اين سخنان را ازما شنيد ، پيكى نزد عبدالله بن زبير كه درآن زمان نزد طلحه بود فرستاد واو را طلبيد . اونيز شتابان خود را به مارساند و برما داخل شد و گفت : اى ابن عباس ، مسايل فرعى را رها كن ، جدايى ما و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nشما در اين چند چيز است . نخست اين كه شما خلافت را بدون پيروى از شيوهء خليفهء دوم ( عمر ) تصرف كرديد . دوم عثمان را كشتيد . سوم ، يكنفرى حكومت را تصرف كرديد ، و حال اين كه سه نفر مىبايست جمع مىشدند . چهارم ، مادرى نيكو صفت پشتيبان ماست پنجم ، حكومت را بايد به شوراى عموم واگذار كنيم . لختى خاموش ماندم و سخنى با او نگفتم ، آنگاه به او گفتم : اگر بخواهى پاسخت را مىدهم ؟ ابن زبير گفت : پس چرا معطّلى ، و حال اينكه كار دشوار شده ، و سيلاب تا به قله رسيده است . گفتم : اما اين كه گفتى خليفهء دوّم شورا را در شش تن قرار داد ، آنها نظر و رأى خود را به يكى از خودشان واگذار كردند كه ازميان آنان يك تن را برگزيند و خود از خلافت كناره گيرد . او خلافت را به على عرضه داشت ، ولى على عليه‌السّلام از آن امتناع ورزيد وعثمان سوگند خورد ، « 1 »  از اين رو با عثمان بيعت شد ، اين از شيوهء خليفه دوم . و امّا خون خليفه ( عثمان ) ، خون او به گردن پدر توست ، پدرت از دو حال بيرون نيست يا او را كشته ، و يا اين كه او را يارى نكرد تا كشته شد . و اما اين كه گفتى : يكى خلافت را در دست گرفت و بايد سه نفر اجتماع مىكردند ، همان گونه كه مىدانى وقتى مردم عثمان راكشتند ، به على عليه‌السّلام روى آوردند و بدون اكراه و با ميل و رغبت با او بيعت كردند و\r\n\r\n","description":"","footnote":" ( 1 ) . اشاره است به جريان شورا پس از درگذشت عمر و پيشنهاد عبدالرحمن بن عوف به‌على عليه‌السّلام كه حاضر است آن حضرت را به عنوان خليفه معرفى كند و با او بيعت نمايد مشروط به اينكه آن حضرت به طبق كتاب خدا و سنت پيامبر صلىالله عليه‌وآله و رفتار ابوبكر وعمر حكومت كند . ولى على عليه‌السّلام به جهت بخش آخر شرط اين پيشنهاد را رد كرد و عثمان با پذيرفتن كامل آن موافقت كرد بنابراين عبدالرحمن با وى دست بيعت داد و خلافت او را اعلام نمود . شايان ذكر است كه نقل شيخ مفيد ( ره ) در اينجا با نقل ديگر محدثين قدرى اختلاف دارد . ","page_name":" 50 ","page_number":50},
  {"content":"\r\n\r\nپدر تو و دوستش ( طلحه ) را كنار گذاشتند ، و به هيچ يك از آن دو رضايت ندادند . و امّا درباره همراهى مادرى نيكو صفت با شما بايد بگويم ، اين مادر را از خانه‌اى كه خدا دستور داده درآن باشد بيرون آورديد ، و او را به حال خود نگذاشتيد تو و پدرت مىدانستيد كه پيامبر صلىالله عليه‌وآله او را از بيرون رفتن برحذر داشته و منع كرده بود ، و به او فرموده بود : « اى حميرا ! برحذر باش ، مبادا سگهاى حوأب بر تو پارس كنند ، » و تو ديدى كه چه اتفاقى افتاد . و اما اين كه خواهان مشورت عمومى هستى ، چگونه مردم دربارهء كسى مشورت كنند كه همگى بر او اتفاق و اجتماع كرده‌اند ، و مىدانى كه پدر تو و طلحه ، با ميل و رغبت و بدون اكراه و اجبار بيعت كرده‌اند . ابن زبير گفت : به خدا سوگند اينها باطل است ، چه مىگوئى اى ابن عباس ؟ « 1 » \r\nفرستادهء على ( ع ) اصرار آنان برمخالفت و پيمان شكنى و جنگ باآن حضرت را گزارش كرد و آنگاه كه حضرت ديد آنها نه موعظه مىپذيرند و نه با وعيد از فساد دست مىشويند سپاه اسلام را منظم نمود و به آنان فرمان آماده باش داد .\r\nعبدالله بن عباس را به فرماندهى مقدمه لشكر گمارد و فرماندهان ديگر ، را نيز تعيين كرد . « 2 » \r\n\r\nاتمام حجّت ابن عباس با سران دشمن\r\nدر جنگ جمل وقتى مذاكرات نتيجه نداد و دو لشگر در برابر يكديگر قرار گرفتند ، على عليه‌السّلام فرمود : شتاب مكنيد تابا دشمن اتمام حجّت كنم .\r\nآنگاه ابن عباس را خواست ، قران را به او داد و فرمود :\r\n\r\n","description":"","footnote":" ( 1 ) . جمل شيخ مفيد ، ص 167 .  ( 2 ) . همان مدرك ، ص 171 . ","page_name":" 51 ","page_number":51},
  {"content":"\r\n\r\nاين قرآن را نزد طلحه و زبير وعايشه ببر ، و آنان را به قرآن و حكم آن دعوت كن . به طلحه و زبير بگو : مگر شما به ميل و اختيار با من بيعت نكرديد ؟ پس چه چيز شما را به پيمان شكنى وادار كرد ؛ اين كتاب خدا ميان من و شما داور است .\r\nعبدالله بن عباس گويد :\r\nنخست نزد زبير كه از طلحه نسبت به ما مهربانتر بود رفتم ، و با وى دربارهء متاركهء جنگ سخن گفتم ، و سخنان اميرمؤمنان را براى او باز گفتم زبير در پاسخ گفت : به سوى مولايت بازگرد . كه ما با اكراه و اجبار بيعت كرديم ، و نيازى به محاكمهء او ندارم .\r\nاز او روى تافته ، به سوى طلحه رفتم ، و قرآن در دستم بود ، درحالى كه مردم ازدحام كرده بودند . او را ديدم كه زره پوشيده و شمشير به كمر بسته بود . و مركبش نيز آماده ايستاده بود . به او گفتم : امير مؤمنان به تو مىگويد : چه چيز تو را وادار به عصيان كرده ، و به چه علّت شكستن بيعت مرا روا داشته‌اى ، و حال آنكه بيعت به گردن توست ؟\r\nپاسخ داد : من به خونخواهى عثمان بيرون آمده‌ام ، آيا پسر عموى تو گمان مىكند بر كوفه دست يافته ؟ به خدا سوگند به مدينه نامه نوشتم كه در مكّه برايم بيعت بگيرند . به او گفتم : اى طلحه ، ازخدا بترس ، تو حقّ خونخواهى عثمان را ندارى ، فرزند عثمان از تو سزاوار تر است ، ابان بن عثمان به خونخواهىپدرش برنخاسته ! طلحه گفت : ما بر اين كار از او نيرومندتريم ، پسر عمّ تو او را كشته و با ذور حكومت را از ما ربوده . به او گفتم : من خدا را دربارهء مسلمانان و خون آنها يادآورى مىكنم ، و اين قرآن ميان ما و شماست ؛ به خدا سوگند با رسول خدا صلىالله عليه‌وآله\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبه انصاف رفتار نكرديد ، زيرا زنهاى خود را در خانه‌هايتان نگهداشتيد ، و بيوهء رسول خداصلىالله عليه‌وآله را بيرون آورده‌ايد .\r\nطلحه ازمن رو برگرداند و يارانش را صدا زد به آنان گفت : كه با اين گروه بجنگيد ، كه توان مقابله با استدلال‌هاى پسر ابوطالب رانخواهيد داشت .\r\nمن به او گفتم : اى ابا محمد ، آيا با شمشير پسر ابوطالب را مىترسانى ؟ به خدا سوگند ، با شمشير بى امان در برابرت خواهد ايستاد . طلحه گفت :\r\nشمشير ميان ماو شما داورى خواهد كرد .\r\nاز آن دو گذشتم و رو به عايشه نهادم . او در هودج و كجاوه‌اى نشسته و شتر او بازره‌ها پوشيده شده بود . كعب بن شوِد قاضى ، افسار شتر را در دست داشت و مردان دو طايفهء « ازد » و « ضبّه » بر گرد او جمع شده بودند .\r\nعايشه چون مرا ديد گفت : چه چيزتو را به اينجا آورد ، اى پسر عباس ؟ به خدا سوگند سخنى از تو نخواهم شنيد ، به سوى رهبر و مولايت باز گرد و بگو : ميان ما و تو شمشير حاكم است . در همين حال ، همهء اطرافيانش فرياد برآوردند : ابن عباس برگرد پيش از آنكه خونت ريخته شود . « 1 » \r\nسپس به سوى اميرالمؤمنين ( ع ) بازگشتم و نتيجه مذاكرات را به او گزارش دادم و گفتم : آنان به خاطر خدا منتظر نمانده‌اند و جز شمشير چيزى به تو نخواهند داد بنابراين پيش از آن كه به تو حمله كنند به آنان حمله كن . « 2 » \r\nدر نقل ديگر از ابن عباس آمده است كه :\r\nعلى عليه‌السّلام در جنگ جمل مرا به سوى طلحه و زبير فرستاد وقرآنى\r\n\r\n","description":"","footnote":" ( 1 ) . جمل شيخ مفيد ، ص 179 .  ( 2 ) . همان مدرك ، ص 181 . ","page_name":" 53 ","page_number":53},
  {"content":"\r\n\r\nگشوده را به من داد ، كه باد برگهاى آن را بر مىگرداند و به من فرمود : « به آنها بگو اين كتاب خدا ميان ما و شماست ، خواست ومطلب شما چيست ؟ گفتند : « آنچه او مىخواهد مانيز خواهانيم . » گويا مىگفتند ما حكومت مىخواهيم . من بازگشتم ونتيجه را به على ( ع ) گزارش دادم . « 1 » \r\nحضرت فرمود : از خدا پيروزى برآنان را مىخواهم .\r\nابن عباس مىگويد :\r\nمن از جايم حركت نكرده بودم كه ديدم تيرها همچون ملخهاى پراكنده به سوى ما مىآيد . به آن حضرت گفتم : آيا نمىبينى اين قوم چه مىكنند .\r\nفرمان بده تا دفاع كنيم . على عليه‌السّلام فرمود : بگذار براى بار دوم با آنان اتمام حجّت نمايم .\r\nسپس فرمود : كيست كه اين قرآن را بگيرد و آنان را به قرآن دعوت كند گرچه او كشته خواهد شد ولى بهشت را براى او ضمانت مىكنم : نوجوانى بنام مسلم بلندشد و گفت : من آن را بر آنان عرضه مىكنم . حضرت امير ( ع ) قرآن را به او داد و فرمود : به سوى آنان برو و به قرآن دعوت كن . جوان در جلوى صفهاى آنان قرار گرفت ، قرآن را بازكرد و گفت : اين كتاب خداست و امير المؤمنين شما را به آنچه درآن است دعوت مىكند .\r\nعايشه دستور داد او را تيرباران كنند .\r\nحضرت كه اين گستاخى را از آنان ديد دست به آسمان بلند كرد و دعانمود و سپس پرچم بزرگ جنگ را به محمد حنفيه داد و سفارشهاى لازم را به نيروهايش كرد آنگاه عبدالله بن بديل جسد فرزند شهيدش را با عبدالله بن عباس پيش على عليه‌السّلام آوردند و گفتند :\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 9 ، ص 317 . ","page_name":" 54 ","page_number":54},
  {"content":"\r\n\r\nتا كى صبر كنيم و آنان يكى يكى از ما را بكشند . اگر براى اتمام حجّت بود ديگر حجّت بر آنان تمام شده است . « 1 » \r\nمحمد حنفيه مىگويد :\r\nآن حضرت زره‌اش را خواست ، زرهى كه بعد از پيامبر ( ص ) تا آن روز نپوشيده بود ، بين دو كتف زره باز بود و على عليه‌السّلام با بند كفشى خواست پشت آن را ببندد .\r\nابن عباس گفت : آيا در روزى مانند امروز ، آنچنان زرهى مىپوشى ؟ من بر تو مىترسم !\r\nعلى ( ع ) پاسخ داد : نترس ! به خدا سوگند كسى از پشت سر بر من نمىشورد اى فرزند عباس من هرگز پشت به ميدان نكرده‌ام .\r\nسپس به وى فرمود : تو نيز زره بپوش .\r\nو عبدالله زره محكمى پوشيد ، و به سوى ميمنه و ميسره رفت و به آنان دستور حمله داد . آنگاه پدرم دستى بر پشتِ من زد و فرمود : فرزندم ! پيشروى كن . « 2 » \r\n\r\nپايان جنگ\r\nسرانجام جنگ جمل با پيروزى على عليه‌السّلام به پايان رسيد ، و سران شورشيان به همراه تعداد بسيارى از فريب خوردگانشان به هلاكت رسيدند ، و على عليه‌السّلام با لشكريان ظفرمندش به شهر بصره وارد شد . منذربن جارود كه از بزرگان بصره مىباشد ، كيفيّت ورود على عليه‌السّلام با اصحاب و يارانش را به شهر اين گونه توصيف كرده است :\r\n\r\n","description":"","footnote":" ( 1 ) . جمل شيخ مفيد ، ص 181 - 182 .  ( 2 ) . همان مدرك ، ص 189 . ","page_name":" 55 ","page_number":55},
  {"content":"\r\n\r\nهر يك از امرا و فرماندهان لشكر آن حضرت ، با عظمت و شكوهى خاص وارد شهر بصره شدند سوارى ازبرابر ما گذشت ، كه بر اسبى ميشى رنگ سوار بود ، و از اونيكوتر نديده بوديم ؛ لباس سفيدى بر تن ، وعمامهء سياه بر سرداشت ، تحت الحنك انداخته ، و پرچمى در دست داشت .\r\nپرسيدم : اين كيست ؟ گفتند : اين عبدالله بن عباس است كه در پيشاپيش بنى هاشم و گروهى از ياران رسول خداصلىالله عليه‌وآله حركت مىكند . « 1 » \r\n\r\nشفاعت ابن عباس\r\nزمانى كه اميرمؤمنان على عليه‌السّلام از جنگ جمل فارغ شد ، گروهى از جوانان قريش نزد ابن عباس آمدند و او را به شفاعت نزد آن حضرت فرستادند وامان خواستند و از اميرمومنان خواهش كردند كه بيعت آنان را بپذيرد . على عليه‌السّلام درخواست آنان را پذيرفت ، و آنان را مورد عفو خويش قرارداد ، و به ايشان اجازهء ورود داد . « 2 » \r\n\r\nابن عباس فرماندار على ( ع ) در بصره\r\nپس از پايان جنگ ، على عليه‌السّلام در جستجوى فرد مناسبى براى تصدّى مقام استاندارى اين شهر جنگ زده برآمد . آن حضرت عبدالرحمن بن ابى بكره را كه ازعلى عليه‌السّلام امان نامه دريافت داشته بود . به حضور پذيرفت و از حال پدر ابى بكرة سئوال كرد . پاسخ داد كه پدرم بيمار است . على عليه‌السّلام به خانهء او رفت و دست بر سينهء ابوبكره نهاد و نشانهء بيمارى را در وى ديد . ابوبكره از على عليه‌السّلام عذر خواهى كرد . آن حضرت عذر او را پذيرفت وپيشنهاد حكومت بصره را به او نمود ؛ كه از پذيرفتن آن خوددارى كرد و پيشنهاد خود را دربارهء\r\n\r\n","description":"","footnote":" ( 1 ) . مروج الذهب ، مسعودى ، ج 2 ، ص 360 ، انتشارات هجرت قم .  ( 2 ) . جمل ، شيخ مفيد ، ص 220 . ","page_name":" 56 ","page_number":56},
  {"content":"\r\n\r\nحاكم آيندهء شهر چنين بيان كرد :\r\n« يكى از خويشان خود را به حكومت بگمار ، تا مردم درپناه او آرام گيرند و من هم معاونت اورا عهده دار خواهم شد . »\r\nپس ازگفتگو با يكديگر ، هر دو بر فرمانروايى ابن عباس توافق كردند ، ضمناً آن حضرت زياد بن ابيه را متصدّى دريافت خراج ( ماليّات ) وامور بيت‌المال قرارداد و از ابن عباس خواست كه به سخنان « زياد » ترتيب اثر دهد ، « 1 »  و تصميم‌گيرىهاى او را به كار بندد . « 2 » \r\nبدين ترتيب ، ابن عباس مناسب ترين فردى شناخته شد كه مىتوانست اوضاع از هم گسيختهء بصره را سامان بخشد ، و زندگى مردم آن ديار را رونق دهد . « 3 » \r\n\r\nرهنمودهاى على ( ع ) به ابن عباس\r\nپس از اين كه اميرمؤمنان على عليه‌السّلام عبدالله بن عباس را به امارت بصره منصوب كرد ، به او چنين وصيّت فرمود :\r\nتو را سفارش مىكنم به ترس از خداوند عزوجل ؛ و عدالت ، نسبت به كسى كه خداوند ولايت و سرپرستى او را به تو واگذار كرده . باخوشرويى و دانش و حكمت براى مردم گشاده رو باش ؛ از كينه توزىها بپرهيز ، زيراكه دل و حق را مىميراند و بدان آنچه تو را به خدا نزديك كند ، از آتش دور مىدارد ، و آنچه تو را به آتش نزديك كند ، ازخدا دور مىسازد . ياد خدا بسيار كن ، و از فراموشكاران مباش . « 4 » \r\n\r\n","description":"","footnote":" ( 1 ) . كامل ، ابن اثير ، ج 3 ، ص 256 ؛ تاريخ طبرى ، ج 4 ، ص 543 ؛ شرح نهج البلاغه ، ابن‌ابىالحديد ، ج 3 ، ص 71 ؛ اعيان الشيعه ، ج 1 ، ص 463 .  ( 2 ) . همان مدرك .  ( 3 ) . تاريخ طبرى ، ج 4 ، ص 492 ؛ مروج الذّهب ، ج 2 ، ص 372 ؛ جمل ، شيخ مفيد ، ص 223 ؛ وقعهء صفين ، ص 16 .  ( 4 ) . الأمامة و السياسة ، ابن قتيبة دينورى ، ج 1 ، ص 79 ، بيروت . ","page_name":" 57 ","page_number":57},
  {"content":"\r\n\r\nاميرمؤمنان عليه‌السّلام نامه‌اى به ابن عباس دارد كه بسيار مورد توجّه وى واقع شده به گونه‌اى كه ابن عباس هميشه مىگفته است كه پس از سخن رسول خدا ( ص ) ازهيچ گفتارى به اندازهء اين سخن بهره نبردم . نامه چنين است :\r\n. . . به دست آوردن آنچه ازمرد فوت شدنى نيست او را خشنود مىسازد ، و به دست نياوردن آنچه كه براى او مقدّر نيست وى راغمگين مىكند ، پس خرسندى تو بايد به آنچه باشد كه از آخرت به دست آوردى ، وغم تو بايد بر آنچه ازامر آخرت ازتو فوت شده باشد . بر آنچه از دنيا به دستت آمده خرسند مباش ، و از به دست نياوردن آن ، بيتابى مكن ، وهمّ خود رابراى جهان پس ازمرگت مصروف دار . « 1 » \r\nهمچنين هنگامى كه ابن عباس استاندار على عليه‌السّلام در بصره بود ، آن حضرت در نامه‌اى به او چنين مىنويسد :\r\nو بدان كه بصره محلّ فرود آمدن شيطان و كشتزار فتنه است ، پس با اهل بصره با نيكى و مهربانى برخورد كن ، وگرهء ترس و وحشت را از دلهايشان بگشا . به من گزارش شده كه تو با بنى تميم ترشرويى و سختگيرى مىكنى ، بدان كه ستاره‌اى از بنى تميم ناپديد نمىشود ، مگر آنكه ستارهء ديگرى برايشان طلوع مىكند . آنها نه درجاهليت و نه در اسلام كينه جو نبوده‌اند ؛ آنها با ما نسبت خويشاوندى نزديك دارند ، و شايستهء نيكى و بخشش ما هستند كه ترك آن براى ما خطاو گناه است . پس اى ابوالعباس - خداى تو را رحمت كند - درهمهء كارهايت مهربان و خوشرو باش ، كه ما هر دو درآن شريك هستيم ، و آنچنان باش كه من دربارهء تو گمان نيك دارم ، وسعى كن هيچ گاه نظرم را نسبت به خود تغيير ندهى . « 2 » \r\n\r\n","description":"","footnote":" ( 1 ) . نهج البلاغه ، فيض الأسلام ، ص 873 ؛ وقعهء صفين ، منقرى ، ص 107 ؛ شرح نهج البلاغه ، ابن ابى الحديد ، ج 15 ، ص 140 .  ( 2 ) . شرح نهج البلاغه ، ابن ابى الحديد ، ج 15 ، ص 125 . ","page_name":" 58 ","page_number":58},
  {"content":"\r\n\r\nو نيز در دستورالعمل ديگرى على ( ع ) به عبدالله بن عباس فرمود :\r\nبر توست كه نظر مشورتى خود را بدهى ، و من در آن نظر كنم ، و هرگاه خلاف نظر تو عمل كردم ، تو از من پيروى كن . « 1 » \r\n\r\nمعرفى ابن عباس به مردم بصره\r\nهنگامى كه امير مؤمنان عبدالله بن عباس را به عنوان استاندار بصره منصوب كرد خطبه‌اى براى مردم بصره خواند و در آن خطبه پس از حمد و ثناى الهى و درود بر پيغمبر چنين فرمود :\r\nاى مردم بصره ! عبدالله بن عباس را والى و حاكم شما قرار دادم سخن او را بشنويد و دستوراتش راتازمانى كه او در اطاعت خدا و رسولش باشد ، اطاعت كنيد اگر كار خلافى انجام داد و يا از حق منحرف شد ، او را بر كنار خواهم كرد . اميدوارم او را شخصى عفيف ، متقى و با ورع بيابم و من او را والى قرار ندادم مگر آن كه او را چنين مىپندارم . خداوند ما و شما را مورد غفران و آمرزش خود قرار دهد . « 2 » \r\n\r\nنامه‌اى به مردم مكه و مدينه\r\nآنگاه حضرت در نامه‌اى به اهل مدينه ، ضمن اعلام پيروزى بر لشكريان جمل نوشت :\r\nعدّه‌اى را خداوند درحالى كه پيمان شكسته بودند هلاك كرد و عده‌اى فرار كردند و من شمشير را از آنان باز داشتم و غلاف كردم و درمورد ايشان عفو و گذشت را پيشه ساختم و با حق و عدالت و سنت درمورد آنان حكم كردم و عبدالله بن عباس را به عنوان حاكم و والى بر ايشان انتخاب نمودم و برآنان گماردم و من ان‌شاء اللّه به كوفه مىروم . نامه‌اى\r\n\r\n","description":"","footnote":" ( 1 ) . شرح نهج البلاغه ، ابن ابىالحديد ، ج 19 ، ص 233 .  ( 2 ) . جمل ، شيخ مفيد ، ص 224 . ","page_name":" 59 ","page_number":59},
  {"content":"\r\n\r\nنيز با همين مضمون به اهل كوفه نوشت . « 1 » \r\n\r\nسخنان ابن عباس خطاب به مردم بصره\r\nابن عباس كه زمامدارى مردم بصره را به عهده گرفته بود ، از اينكه مردم اين شهر فريب كسانى چون طلحه و زبير وعايشه را خورده ، و به كمك ايشان شتافته ، و قربانى جاه طلبى و طمع ورزىهاى آنان شده بودند ، پيوسته غمگين و آزرده خاطر بود ؛ و دراين باره آنان را مورد ملامت و سرزنش خود قرار داده و با نصيحت و اندرز سعى در اصلاح و هدايت آنان داشت . وى در يكى از سخنرانىهايش براى ايشان چنين مىگويد :\r\nاى امّت سرگردان در دين ! بدانيد اگر كسى را كه خدا مقدّم داشته پيش مىانداختيد و كسى را كه خدا مؤخر كرده عقب مىانداختيد ، و ميراث و ولايت را در جايى كه خداوند قرار داده قرار مىداديد ، چيزى از واجبات الهى بر زمين نمىماند . نه اميرمؤمنان على ، ولى اللّه ، حقش پايمال مىشد ، و نه دو نفر درحكم خدا اختلاف پيدا مىكردند و نه امّت پيرامون چيزى از كتاب خدا به دشمنى بر مىخاستند . پس بچشيد سزاى زياده روىهاى گذشته را ، و به زودى ستمگران خواهند فهميد كه به چه كيفر گاهى باز خواهند گشت . « 2 » \r\n\r\nفرستادهء على ( ع ) نزد عايشه\r\nعلى عليه‌السّلام پس ازپايان جنگ جمل ، عبداللّه بن عباس را نزد عايشه فرستاد و از او خواست كه فرمان باز گشت به مدينه را به او ابلاغ كند .\r\nعبدالله بن عباس بدون اجازه برعايشه وارد شد و با لشتى پيش كشيد و روى آن نشست . عايشه گفت :\r\n\r\n","description":"","footnote":" ( 1 ) . جمل ، شيخ مفيد ، ص 212 .  ( 2 ) . آمالى ، شيخ مفيد ، ص 47 ، جامعه مدرسين . ","page_name":" 60 ","page_number":60},
  {"content":"\r\n\r\nاى ابن عباس ، سنّت الهى را رعايت نكردى ، بدون اجازه بر ما داخل شدى و بدون دستور روى فرش مانشستى .\r\nابن عباس گفت :\r\nاگر درخانه‌اى بودى كه پيامبرصلىالله عليه‌وآله تو را جاى داده بود بدون اجازه داخل نمىشديم و بر فرش تو نمىنشستيم .\r\nاميرمؤمنان دستور مىدهد كه آماده رفتن به مدينه شوى ، و هر چه زودتر به آنجا بر گردى !\r\nعايشه گفت : اين كار را نمىكنم ، با رفتن مخالفم .\r\nابن عباس به حضور على عليه‌السّلام رفت و مخالفت عايشه را به عرض رساند . بار دوّم او را فرستاد كه به عايشه بگويد :\r\nاميرمؤمنان به تو دستور مىدهد كه باز گردى . او نيز پذيرفت و حاضر به باز گشت به مدينه شد . « 1 » \r\n\r\n","description":"","footnote":" ( 1 ) . مروج الذهب ، ج 2 ، ص 368 . ","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nفصل چهارم : در جنگ صفين\r\n\r\nآمادگى ابن عباس\r\nبا استقرار على عليه‌السّلام در كوفه ، آن حضرت به جمع آورى نيرو و تداركات مشغول شد ، و آمادگى خود را براى رويارويى با معاويه و دفع فتنهء او اعلام نمود .\r\nابن عباس نيز مانند ديگر كارگزاران وظيفه داشت هر چه گسترده‌تر براى اين امر حياتى اقدام كند . او درهمين باره نامه‌اى به على عليه‌السّلام نگاشت و درآن موقعيت اجتماعى حوزهء مأموريت خود را تشريح كرد . « 1 » \r\nهمچنين على عليه‌السّلام در يكى از نامه‌هاى خود به ابن عباس دربارهء حسابرسى مالياتِ وصول شده و مصرف آن چنين نوشت :\r\nبه نام خداوند بخشندهء مهربان ، ازبندهء خدا على اميرمؤمنان ، به عبدالله بن عباس ، ميزان درآمد و اموال مسلمانان موجود نزد خود را بررسى كرده ، آن را از طرف خود تقسيم كن تانيازمندى باقى نماند ، آنگاه ما زاد آن را نزد ما بفرست تاميان مسلمانان تقسيم كنم ، والسلام . « 2 » \r\n\r\n","description":"","footnote":" ( 1 ) . وقعة صفين ، ص 105 .  ( 2 ) . همان مدرك ، ص 106 ؛ اعيان الشيعه ، ج 1 ، ص 463 . ","page_name":" 63 ","page_number":63},
  {"content":"\r\n\r\nنامهء ديگرى ازعلى عليه‌السّلام به ابن عباس در دست است كه در آن نامه حضرت على عليه‌السّلام ازاقدام جهت تأمين نيروهاى لازم و يارى سپاه اسلام سخن مىراند . مسلمانان و مؤمنانى راكه در حوزهء مأموريت تو هستند نزد من فرست ، و به آن مردم توانايى مرا برايشان و چشم پوشى مرا از آنان يادآورى كن ، و آنان را به جهاد تشويق كن ، وازفضيلتى كه دراين كار است آگاهشان ساز . « 1 » \r\n\r\nبسيج نيرو\r\nابن عباس به منظور بسيج هر چه بيشتر نيروها جهت يارى رسانى به على عليه‌السّلام ، در اجتماع مردم بصره به خطبه ايستاد و خدا را ستايش و سپاس كرد ، آنگاه گفت :\r\nاى مردم براى عزيمت نزد امام خود آماده شويد ، و چه سبكبار و يا سنگين‌بار ، ساز و برگ خود را بر گيريد ، و با جان و مال خويش به جهاد پردازيد ، زيرا شما با گروهى كه محرمات را حلال شمرده و از حق سرتافته‌اند و با كسانى كه قرآن نمىخوانند و حكم كتاب خدا رانمىشناسند و در برابر دين خدا تسليم نيستند پيكار مىكنيد ، و جهادتان زير پرچم اميرمؤمنان و پسر عمّ پيامبر خدا صلىالله عليه‌وآله خواهد بود ، او كه براى امر به معروف و نهى از منكر به پا خاسته و براى حق مىرزمد و به راه هدايت استوار است و به حكم قرآن فرمان مىدهد . كسى كه رشوه‌كارى دراو راهى ندارد و از چرب زبانى با تبهكاران بدوراست ، و در برابر خدا از سرزنش هيچ ملامتگرى هراسى ندارد . « 2 » \r\nمردم با جنب و جوش و شتابان آمادهء حركت شدند . ابن عباس ابوالأسود\r\n\r\n","description":"","footnote":" ( 1 ) . همان مدرك ، ص 116 .  ( 2 ) . وقعهء صفين ، ص 116 . ","page_name":" 64 ","page_number":64},
  {"content":"\r\n\r\nدُئلى را به جانشينى خود بر بصره گماشت و خود با پنج سردار به سوى على عليه‌السّلام روانه شد ، و در نخيله ، « 1 »  به وى پيوست . « 2 »  چون لشكريان كوفى و بصرى در نخيله گرد آمدند ، على عليه‌السّلام براى مردم خطبه خواند و روز پنجم شوال هر دو سپاه به سوى صفين رهسپار شدند .\r\nنقش ارزندهء ابن عباس در بسيج نيروهاى رزمى بصره و تهيه ساز و برگ و تأمين تداركات لازم كه خدمت شايسته‌اى به سپاه اسلام بود ، روشن مىشود به گونه‌اى كه على ( ع ) تا رسيدن ابن عباس و نيروهاى استان بصره ، در اردوگاه خود منتظر ماند و پس از رسيدن ابن‌عباس آهنگ صفين نمود .\r\n\r\nآغاز جنگ\r\nرهبران دو سپاه يعنى على عليه‌السّلام و معاويه نيروهاى خود را براى رزم آماده ساختند و در برابر يكديگر صف آرايى كردند . هر دوگروه نام قبيله‌هاى سپاه مقابل خود را پرسيدند ، و امام عليه‌السّلام هر قبيله از سپاهش را به جنگ همنام همان قبيله در سپاه معاويه مأمور كرد .\r\nعبدالله بن عباس در جناح چپ و عبدالله بن بديل درجناح راست بودند ، و على عليه‌السّلام خود فرماندهى قلب سپاه را داشت سپس على عليه‌السّلام خطبه‌اى بدين شرح ايراد فرمود :\r\nصفوف خود را همچون سدّى آهنين محكم كنيد ، زره پوشان را پيشاپيش خود قرار دهيد ، و كسانى راكه زره و كلاه خود ندارند پشت سر بگماريد ،\r\n\r\n","description":"","footnote":" ( 1 ) . نخيله ، تصغير نخله ، نام محلى است درحومهء كوفه از سمت شام كه حضرت على ( ع ) درآن خطبه‌اى درنكوهش اهل كوفه ايراد كرد و سپاه امام حسن ( ع ) نيز درهمين موضع عليه معاويه اردو زد . ( معجم البلدان ، ج 5 ، ص 278 . )  ( 2 ) . وقعهء صفين ، ص 117 . ","page_name":" 65 ","page_number":65},
  {"content":"\r\n\r\nدندانها را بر هم بفشاريد ، صداها را پايين آريد ، دلها را استوار كنيد تا آرامش بيشترى بيابيد ، دراطراف نيزه‌ها و نيزه داران گرد آييد ، پرچمهاى خود را خم نكنيد و از ميدان بيرون نبريد ، و آنها راجز به دلاورانِ نگهبان شرف نسپاريد كه به گاه نزول مصيبتهاى واقعى بردبار و خويشتندارند . « 1 » \r\n\r\nابن عباس ، فرمانده قلب لشكر\r\nپس از رسيدن سپاه به صفين ، فرمانده كل قوا ، على عليه‌السّلام به آرايش نيروها پرداخت ، و مواضع فرماندهان ارشد رامعين كرد . آن حضرت در اين آرايش جديد ، فرماندهى جناح راست را به امام حسن و امام حسين عليهماالسّلام و عبدالله بن جعفر و مسلم بن عقيل واگذار كرد ، و فرماندهى جناح چپ را به محمد حنفيّه و محمدابى بكر و هاشم مرقال سپرد ، و عبدالله بن عباس و عباس بن ربيعه و مالك اشتر و اشعث را به فرماندهى قلب لشكر گماشت . « 2 » \r\n\r\nسخنان ابن عباس درصفين\r\nسران هر دو سپاه در صفين با هدف بالابردن روحيهء رزمى سپاه خود به ايراد سخن مىپرداختند . دريكى از روزهاى جنگ كه پيكار هنوز به او ج خود نرسيده بود عمر و عاص برخاست و به سخنرانى ايستاد ، پس از وى عبدالله بن عباس به خطبه برخاست و گفت :\r\nستايش خداى را كه پروردگار جهانيان است ، او كه هفت طبقه زمين را در زير پاى ما بگسترد و هفت طبقهء آسمان را بر فراز ما برافراشت ، سپس در ميان اين طبقات آفريدگان را بيافريد ، و هم از اين طبقات روزى ما را\r\n\r\n","description":"","footnote":" ( 1 ) . پيكار صفين ، ص 312 ، 318 ، 319 و 321 .  ( 2 ) . مناقب ، ابن شهر آشوب ، ج 3 ، ص 168 ، انتشارات علامه . ","page_name":" 66 ","page_number":66},
  {"content":"\r\n\r\nفرو فرستاد . سپس همه چيز را دستخوش پوسيدگى و نابودى قرار داد . جز ذات بى همتاى خود را كه جاودانه و زنده و پايدار است و زيستن و جاودانگى او راست . آنگاه خداوند پيامبران را بفرستاد و ايشان را حجتهايى بر بندگان قرار داد تابهانه‌اى نياورند و از او بيم و پروا كنند .\r\nكسى جز به آگاهى و اذن او وى را فرمان نبرد . بر هر يك ازبندگان خويش كه خواهد ازسعادت فرمانبردارى برخوردار سازد و به آن طاعت پاداش دهد . و نافرمانى ازاو نيز به آگاهى خود وى باشد واو با بردبارى خود گناهكار را بيامرزد و براو ببخشايد . او در هيچ اندازه‌اى نگنجد ، و چيزى جايگاهش را در نيابد . شمارهء هرچيز نزد اوست . و دانشش همه چيزها را فرا گرفته است .\r\nسپس گواهى مىدهم كه خدايى جز خداوند نيست يكتا است و شريكى ندارد ، و گواهى مىدهم كه محمد درود خداوند براو باد پيشواى هدايت و پيامبر برگزيده بنده و فرستادهء اوست تقدير الهى كار ما را به اينجا كشانده است كه اينك مىبينيد ، چنان كه رشتهء ارتباط اين امت از هم گسسته همانا پسر ( هند ) جگر خواره مشتى گردنكشان شام راهمدست خود ساخته و به جنگ با على بن ابى طالب عليه‌السّلام برخاسته . جنگ با عموزاده و داماد پيامبر خدا صلىالله عليه‌وآله و نخستين مردى كه با وى نماز خواند ، جنگاور بدرى كه در همهء نبردهاى پيامبر صلىالله عليه‌وآله حضور داشت .\r\nدرحالى كه د رآن روزها معاويه و ابوسفيان هر دو مشرك بودند و بتها را مىپرستيدند . سوگند به خدايى كه بر سراسر هستى حكومت دارد ، على بن ابيطالب دوش به دوش رسول خدا صلّىالله عليه وآله جنگيده است آنگاه كه على عليه‌السّلام مىگفت : خدا و پيامبرش راست مىگويند ، در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nآن حال معاويه وابوسفيان مىگفتند خدا و رسولش دروغ مىگويند . پس معاويه در اين نبرد نيكتر و پرهيز گارتر و درستكارتر از على عليه‌السّلام نيست . برشماست كه پرهيزكارى پيشه كنيد و سخت كوش و هشيار و پايدار باشيد ، چه براستى شما برحقيد و به يقين آن گروه بر باطلند ، پس مبادا آنان در باطل خود سخت كوش‌تر و پوينده تر از شما در راه حقتان باشند . به خدا سوگند ما به يقين مىدانيم كه خداوند ايشان را به دست شما يا به دست ديگران شكنجه وعذاب خواهد كرد . بار خدايا اى پروردگار ما ؛ ما را يارى كن و ما را خوار منما و بردشمنانمان پيروزى ده و حمايتت را از ما دريغ مدار ، وميان ما و اين گروه ، ما را پيروز گردان كه تو بهترين كارگشا هستى ، درود و رحمت و بركات خداوند بر شما باد ، من سخنم را گفتم و از خداوند براى خود و شما آمرزش مىطلبم . « 1 » \r\n\r\nابن عباس در جنگ\r\nعلى عليه‌السّلام در روزهاى حساس جنگ تا حد امكان اجازهء شركت در جنگ را به تنى چند ازاعضاى خاندان خود از جمله ابن عباس و برادرانش را نمىداد . در روزهاى پايان جنگ كه پيروزى سپاه امام عليه‌السّلام قطعى شده بود و دشمن آخرين نفسهاى خود را مىكشيد معاويه قريشيان شام را گرد آورد و آنان را سرزنش كرد كه :\r\nاى گروه قريش : به راستى كه دراين جنگ يك تن از شما قريشيان را جز عمرو هنرى نيست كه ( دست كم بتواند ) فردا زبانش دراز باشد ، شما راچه شده وغيرت قرشى شما كجا رفته ؟\r\n\r\n","description":"","footnote":" ( 1 ) . وقعهء صفين ، ص 317 . ","page_name":" 68 ","page_number":68},
  {"content":"\r\n\r\nوليد بن عقبه از اين سخن برآشفت و گفت :\r\n« چه هنرى مى خواهى ؟ به خدا سوگند كه درميان قريشيان عراق به دست و زبان ( سخنورى ونيرومندى ) يك تن را همتاى خود نمىشناسيم » .\r\nمعاويه گفت : « ولى ديديد كه آنها به جان خود از على دفاع كردند . »\r\nوليد گفت : « نه ، بلكه على از آنهابه جان خود دفاع كرد . »\r\nمعاويه سپس خطاب به آنان گفت :\r\n« واى برشما ، آيا در ميان شما يك تن يافت نمىشود كه باهمتاى خود ( درآن سپاه ) به هماوردى و جنگ تن به تن به پردازد و افتخار به دست آورد . »\r\nمروان به او گفت ؛\r\n« در مورد هماوردى ، ( بايدبدانى ) كه على ، به حسن و حسين و محمد ، پسران خويش وابن عباس وبرادرانش رخصت ميدان نمىدهد ، و خود نيز بىمدد آنان به معركه جنگ مىآيد . به اين ترتيب ما با كداميك از آنان ( كه همتاى خويش مىشناسيم ) هماورد شويم ؟ اما در بارهء كسب افتخار ، ما به چه چيز برآنان افتخار ومباهات كنيم ؟ . . . « 1 » \r\n\r\nدلاوريهاى ابن عباس\r\nابن عباس كه مرد دانش وبيان است ، درهنگام نبرد ، چون شيرى غرّان صفوف دشمن را مىشكافد ، و جنگ بىامانى راعليه دشمن مىآغازد .\r\nروز پنجم جنگ ، عبدالله بن عباس و وليد بن عقبه به ميدان آمدند وجنگ سختى درگرفت . وقتى ابن عباس به وليد نزديك شد ، وليد شروع به ناسزاگويى به فرزندان عبدالمطلّب كرد وگفت :\r\n\r\n","description":"","footnote":" ( 1 ) . وقعهء صفين ، ص 463 . ","page_name":" 69 ","page_number":69},
  {"content":"\r\n\r\nاى پسر عباس ! شما صلهء رحم را قطع كرديد ، و امام وپيشواى خود ( عثمان ) راكشتيد ، رفتار خدا را باخود چگونه يافتيد ؟ آنچه را مى خواستيد به دست نياورديد ، و به آرزوى خود نرسيديد . اگر خدابخواهد شما رانابود ، و ما رابر شما پيروز مىكند .\r\nابن عباس او رابه جنگ تن به تن فرا خواند ، ولى او از مبارزه باوى امتناع كرد .\r\nابن عباس آن روز جنگ سخت ونمايانى كرد ، به گونه‌اى كه همه را تحت تأثير دلاورى ها وقهرمانىهاى خود قرار داد . « 1 » \r\n\r\nفرمانده كلّ ، از سپاه خود سان مىبيند\r\nدر صبحگاه سىهفتمين روز جنگ صفين ، نخست سعيد بن قيس همدانى با پرچمها وسواران تحت امرش در پيشگاه اميرمؤمنان على عليه السلام ايستاد .\r\nآنگاه مالك اشتر با سپاهيان خود نزد آن حضرت آمد . سپس حجر بن عدى كندى ، وقيس بن سعد بن عباده و همچنين عبدالله بن عباس ، وسليمان بن صردخزاعى ، و مغيرة بن خالد ، واحنف بن قيس ، ورفاعة بن شدّاد ، وجندب بن زهير ، ( همگى باكليّهء نيروهاى تحت امر دربرابر على عليه السّلام قرار گرفتند و امير مؤمنان على عليه‌السّلام درحالى كه زره رسول خدا ( ص ) رابرتن ، و يك جفت‌كفش سبز رنگ برپا داشت ، و شمشير پيامبر ( ص ) را به كمر بسته ، وسپر چرمين آن حضرت راحمايل كرده ، وچوبدستى رسول خدا ( ص ) را در دست گرفته‌بود ، ازلشكر خود سان ديد . سپاهيان نيز به آن بزرگوار سلام كرده و به قرارگاههاى خود رفتند . « 2 » \r\n\r\n","description":"","footnote":" ( 1 ) . تاريخ طبرى ، ج 5 ، ص 13 ؛ كامل ، ابن‌اثير ، ج 3 ، ص 295 ؛ شرح نهج‌البلاغه ، ابن ابىالحديد ، ج 5 ، ص 179 ؛ وقعهء صفين ، ص 221 ؛ مروج الذهب ، ج 2 ، ص 379 .  ( 2 ) . مناقب ، خوارزمى ، ص 171 . ","page_name":" 70 ","page_number":70},
  {"content":"\r\n\r\n\r\nابن عباس درميسره\r\nروزهاى آخر جنگ صفين ، روزهايى بودكه شدّت جنگ به حدّ اعلاى خود رسيد ودريكى از شبهاى آن كه به نام ليلةالهرير « 1 »  معروف است ، نبرد به اوج خود رسيد . درآن شب ابن عباس ، فرماندهى جناح چپ لشكر را به عهده داشت .\r\nدر ليلة الهرير سپاهيان تا صبح جنگيدند ، آنقدر به يكديگر نيزه زدند تانيزه‌ها درهم شكست ، وآنقدر تيراندازى كردند تا تيرها تمام شد ، وشمشيرها را برگرفتند . على عليه السلام ميان ميمنه وميسره رفت و آمد مىكرد وجنگجويان رابه حفظ مواضع خود تشويق مىكرد ، و اين كار را تا صبح ادامه داد درحالى كه صحنهء نبرد در پشت سرش قرار داشت . مالك اشتر فرماندهى جناح راست ، وابن عباس مسئوليت جناح چپ ، وعلى عليه السلام شخصاً فرماندهى لشكر رابه عهده داشت ، و مردم از همه سو مى جنگيدند . « 2 »  درعين حال كه ابن عباس ميسرهء سپاه را اداره مى كرد ، على عليه السلام او رابه فرماندهى رزمندگان قبيله‌هاى قريش واسد وكنانه نيز منصوب فرمود . « 3 » \r\nاز بررسى تاريخ جنگ صفين ، چنين برمىآيد كه ابن عباس در بحرانى ترين روزهاى جنگ ، متصدّى فرماندهى جناح چپ لشكر بوده‌است .\r\nابن اثير مىنويسد :\r\nوقتى درجنگ صفيّن قبيلهء حمير وگروهى از مردم شام ، به فرماندهى ذوالكلاع باهمراهى عبيدالله بن عمر بن خطاب كه درقسمت ميمنهء\r\n\r\n","description":"","footnote":" ( 1 ) . « هرير » به معناى زوزه سگ است و چون در آن شب معروف ، سپاهيان دراثر شدّت‌حملات ، صدايى شبيه‌زوزهء سگ ازخود سر مىدادند ، آن شب ليلة الهرير نام گرفت .  ( 2 ) . كامل ، ابن اثير ، ج 3 ، ص 315 ؛ تاريخ طبرى ، ج 5 ، ص 47 ؛ وقعهء صفين ، ص 475 .  ( 3 ) . وقعهء صفين ، ص 205 . ","page_name":" 71 ","page_number":71},
  {"content":"\r\n\r\nلشكر شام بودند ، به طايفهء ربيعه كه ميسرهء لشكر على عليه السلام راتشكيل مىدادند ، حمله ور شدند ، ابن عباس فرماندهء ميسرهء لشكر على عليه السلام بود دراين حمله ، طايفهء ربيعه استقامت و پايدارى اعجاب‌انگيزى ازخود نشان دادند . « 1 » \r\n\r\nتوطئه‌اى ديگر\r\nپيكار خونين صفين دورنماى تاريكى در برابر ديدگان معاويه و اطرافيانش ترسيم مىكرد ، از اين رو معاويه به ترفندهاى جديدى مىانديشيد تا به كمك آن علىعليه‌السلام را به شكست بكشاند از جمله اين حيله‌ها ، فرستادن نامه به تنى چند از بزرگان سپاه امام عليه السلام بود كه درآن نامه‌ها ، آنان را همتاى حضرت معرفى وبازمينه‌سازى ايشان را وسوسه مى كرد تا بر امام عليه السلام بشورند وبدين سان مى خواست از يك جبههء نيرومند داخلى برآن حضرت ضربه وارد كند .\r\nبراساس اين طرح ، نخست برادر خود عتبه را نزد اشعث بن قيس فرستاد و سعى كرد او رابه عنوان بارزترين چهرهء پس از على عليه السلام وانمود كند ، و با او دربارهء پايان جنگ وارد مذاكره شود ولى اشعث پيشنهاد او رانپذيرفت و از جانب خودش معاويه را ناكام نمود .\r\n\r\nنامه‌اى از معاويه\r\nمعاويه پس از مأيوس شدن از اشعث ، به عمروبن عاص گفت :\r\nبىگمان پس از على رئيس ورهبر مردم عبدالله بن عباس است ، اگر نامه‌اى به او نوشته شود شايد بتوان او را رام كرد ، و اگر سخنى بگويد على با او مخالفت‌نمىكند ، واينك جنگ مارا بلعيده‌است ، وجز بانابودى همهء شاميان ، ما رابه عراق دسترسى نيست .\r\n\r\n","description":"","footnote":" ( 1 ) . كامل ، ابن اثير ، ج 3 ، ص 307 ؛ تاريخ طبرى ، ج 5 ، ص 34 ؛ وقعهء صفين ، ص 291 . ","page_name":" 72 ","page_number":72},
  {"content":"\r\n\r\nعمروبه معاويه گفت :\r\nابن عباس فريب نمىخورد ، و اگر به فريفتن او طمع كرده‌اى چنان است كه به فريفتن شخص على طمع كرده باشى .\r\nمعاويه گفت : اين كار رابه من واگذار ، و تو نامه اى به او بنويس !\r\nعمرو اين نامه رابه ابن عباس نوشت :\r\nبه راستى صحنه‌اى كه ما وشما دچار آن شده‌ايم نخستين فتنه وسختى نيست ، ( و اين پيشنهاد ) اولين پيشنهاد صلح و سازش نيست . و تو پس از على پيشوا وسرور اين گروه هستى ، آينده نگر باش وگذشته را فراموش كن ، به خدا سوگند كه اين جنگ براى هيچيك از ما و شما زندگانى وشكيبايى باقى نگذاشته است ، وبدانيد كه شام جز بانابودى عراق وعراق جز با نابودى شام به دست نيايد ، و پس از نابودى نيروهاى ما به دست شما چه سودى براى ما باقى خواهد ماند يا به دنبال نابودى نيروهاى شما به دست ماچه سودى نصيبتان مىشود ؟ ، نمىگوييم كاش آتش جنگ برافروخته ترشود ، بلكه مىگوييم كاش جنگى رخ نمىداد . درميان ما و شما كسانى هستند كه از جنگ تنفّر دارند ، و همه خواستار فرماندهى هستيم كه همه سخنش را بشنوند ، ومردى سر به راه و مطيع ( خواستهاى مردم ) ومستشارى امين كه به تحقيق تو هستى اما اشتر مردى درشتخو وسنگدل است و شايستگى ندارد كه به شورا خوانده شود ، و يا در شمار محرمان راز قرارگيرد .\r\nونامه را با ابياتى بدين مضمون به پايان برد :\r\nدامنهء رنج و محنت به درازا كشيد و پس از اميد به خداوند\r\nجز به نرمش ومداراى ابن عباس اميد وچاره‌اى نيست .\r\nسخن رضايتمند و مهربانى را كه از وى خشنود است به وى باز گوئيد :\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكه بهرهء خود را فراموش مكن ، چه ، فراموشكار زيانبار است .\r\nاى فرزند كسى كه آب زمزم به حاجيان مى نوشانيد ،\r\nبا اين فضيلت بر همهء مردم فخر ومباهات كن .\r\nهرشير شرزه‌اى ، شيرهاى ديگر\r\nدر بيشه‌ها در كنار خود دارند .\r\nكه اگر درميان ايشان مقايسه‌اى صورت‌گيرد ،\r\nدنبال با دنبال وسرباسر همسنگ شود .\r\nجانم به قربانت خوب نگاه كن پيش از آن كه شكننده نبردى ديگر درگيرد كه ديگر باهيچ درمانى بهبود نيابد .\r\nبه درستى كه اهل عراق و اهل شام پس از جنگى ويرانگر ديگر طعم خوش زندگى نخواهند چشيد .\r\nبسر « 1 »  و امثال بسر و ديگر ( جنگ افروزان ) و كسانى كه هم آواز آنانند خود سبب تباهى عراق ومردمى وسوسه گرند . آنها گروهى تهى از نيكىها هستند وهمگى بىهنرند ، همهء ايشان از اين جام من هم بى ارزش ترند .\r\nبه عقيدهء من صلح باشاميان براى شما خير است . و خدا آگاه است كه صلح و سازش هيچ زيانى ندارد .\r\nتقوا در نگهبانى و پايدارى اين صلح است كه جز نادان .\r\nآنها را ناديده نگيرد و بيخردان چون هوشمندان نباشند .\r\nچون ( عمروعاص ) شعرش را به پايان آورد آن رابه معاويه نشان داد ، معاويه گفت : نامه‌ات را به ظرافت شعرت نمىبينم .\r\n\r\n","description":"","footnote":" ( 1 ) . ظاهراً منظور از « بسر » بسربن ارطاة نيست ، بلكه بسرى است كه از ياران اميرالمؤمنين ( ع ) شمرده شده است . ","page_name":" 74 ","page_number":74},
  {"content":"\r\n\r\nوقتى ابن عباس نامه راخواند ، آن راپيش على عليه السلام بردچون آن حضرت شعر وى را خواند ، لبخندى زد و به ابن عباس فرمود :\r\nخدا پسر عاص را بكشد ، چه چيز او را ( اينچنين ) شيفتهء تو كرده است ؟\r\nپاسخش را بده و بايد شعر نامه را فضل‌بن‌عباس كه مردى شاعر است بسرايد .\r\nپس ابن عباس به عمرو نوشت :\r\nمن درميانهء عرب بىحياتر از تو كسى نديدم ، معاويه تو را از پى هوس ( به هرجا ) كشانده است ، و تو دينت را به بهايى اندك به او فروخته‌اى سپس به طمع حكومت مردم را به تباهى افكنده ، و چون ديدهء حقيقت بين نداشته‌اى همچون گنهكاران كه دنيا را بزرگ مىشمارند ، دنيا را بزرگ شمرده‌اى ولى در ظاهر به پاكدامنى پارسايان تظاهر مىكنى اگر در انديشهء رضامندى خداهستى از مصر دست بردار و به خانه‌ات باز گرد .\r\nمعاويه دراين جنگ مانند على عليه السلام نيست ، على عليه السلام آن را براى حق آغاز كرد وباحجت به پايان برد ، ولى معاويه باستمگرى وسركشى آغاز كرد و در نهايت آن رابه اسراف و حق كشى رساند ، و مردم عراق دراين پيكار مانند شاميان نيستند . عراقيان دست بيعت به على عليه السلام دادند درحالى كه او بهترين فرد آنان بود ، و اهل شام بامعاويه بيعت كردند درحالى كه همهء آنها از او بهتر بودند ، من و تو نيز دراين ميان يكسان نيستيم . من خدا را خواستم و تو مصر را ، من دليل دورى تو از خود را ميدانم ولى دليل نزديك شدن تو رابه معاويه نمىدانم ، اگر در پى شرى هستى من دراين زمينه بر تو پيشى نخواهم گرفت ، و اگر طالب خير باشى در اين باب از ماپيشى نتوانى گرفت . والسلام .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآنگاه از برادرش فضل بن عباس خواست كه با شعرى جواب عمروعاص را بدهد واو در پاسخ عمرو چنين سرود :\r\nاى عمرو از نيرنگ و وسوسه دست بدار و از صحنه خارج شو كه درد نادانى رادرمانى نيست .\r\nجز ضربات پياپى نيزه برگلوهايتان\r\nكه جانتان رابگيرد وخودبينى تان را شفا بخشد .\r\nاين همان دارويى است كه دردتان را درمان مىكند\r\nتاسربه فرمان على عليه السلام وابن عباس بسپارد\r\nاما على عليه السلام خداوند او رابه فضيلت‌هايى گرامى داشته كه برقله‌اى فراتر از مردم قرار داده\r\nاگر دست از جنگ بداريد ، ما نيز آن رابه پايان مىبريم\r\nو اگر آتش آن رابر افروزيد ما از جنگ روى نمى گردانيم\r\nدر ميدان نبرد وميان گرد و غبار جنگ برماوشما\r\nماجراهايى جبران ناپذير گذشت و همه دستخوش سختى ها شديم\r\nشهيدان عراق در برابر كشتگان شام از دست ما رفتند\r\nو ما از اين مصيبت واهمه اى نداريم\r\nخدامبارك نگرداند مصر راكه بار آورده‌است براى تو شرو نگونبختى را و بهرهء تو از آن به اندازه ته مانده جامى است .\r\nاى عمرو ! تواز عشقبازى ها وكامجوييهاى آن بى بهره مى مانى\r\nوسوگند به شتران تيزرو ، ( ازعذاب ) روز جزا نصيب سرشار خواهى داشت .\r\nابن عباس نامه و شعر رابه على ( ع ) نشان داد ، حضرت به وى فرمود :\r\nبه نظر من اگر او خردمند باشد ديگر پاسخى به تو نخواهد داد ، اما اگر\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپاسخت را داد تو نيز جواب رااز وى دريغ مدار\r\nوقتى اين نامه به عمرو رسيد آن را نزد معاويه برد وگفت :\r\nتو مرا به اين كار واداشتى ، و اين نامه نگارى ، من و تو رااز فرزندان عبدالمطلب بى نياز نكرد ، دل ابن عباس وعلى يكى است ، هردو زادهء عبدالمطلب هستند . « 1 » \r\n\r\nنامه‌اى ديگر\r\nمعاويه پيوسته با ابن عباس نامه نگارى مى كرد ، وابن عباس بانرمى پاسخ او رامى داد و اين روش تا پيش از بالا گرفتن كار جنگ ادامه داشت . اما پس از آنكه شاميان به هلاكت رسيدند معاويه گفت :\r\nابن عباس مردى است از قريش ، من در بارهء دشمنى بنى هاشم با ما نامه‌اى به وى مى نويسم واو رااز پيامدهاى اين جنگ مىترسانم شايد از مادست بدارد .\r\nازاين رو به وى نوشت :\r\nشما اى گروه بنى هاشم درآزردن احدى به اندازهء آزردن ياران عثمان بن عفّان شتاب نداريد تاآنجا كه طلحه وزبير راكه به خونخواهى او برخاسته بودند ، كشتيد ، اگر همهء اينها براى جلوگيرى ازحكومت خاندان بنى اميّه است ، پيش از اين نيز خاندانهاى عدى وتيم ( ابوبكر وعمر ) عهده دار حكومت شدند و ( شما نه تنها با آنان به مقابله برنخاستيد ) بلكه سربه فرمان آنها سپرديد و اظهار اطاعت كرديد ، ورويدادهايى پيش آمد كه آنها رابه عيان ديده ايد ، و اين جنگها ما وشما را از پاى درآورده چندانكه\r\n\r\n","description":"","footnote":" ( 1 ) . وقعهء صفين ، ص 410 . ","page_name":" 77 ","page_number":77},
  {"content":"\r\n\r\nاينك سر بسر شده‌ايم . همان چيزى كه شما را به طمع ما انداخته و ما را نيز به طمع در شما واداشته است ( يعنى جنگ ميان ما ، جنگ بر سرقدرت است . ) همچنان كه شما از تصرف داشته‌هاى ما مأيوس گشته‌ايد مانيز از تصرف داشته‌هاى شما اميد بريده‌ايم ما آرزو داشتيم سير وقايع جزاين باشد كه هست ، وحتى از پيش آمدهايى كمتر از اين نيز هراس داشتيم . شما امروز در برخورد با ما بدان تندى كه ديروز بوديد نيستيد وفردا تندى امروزتان رانيز نخواهيد داشت . ما به حكومت شام قانع شده ايم ، پس شما نيز به حكومت عراق بسنده كنيد وقريش رانابود نكنيد كه اكنون بيش از شش تن از مردانش نمانده اند ، دوتن درشام ، دو تن درعراق ودوتن درحجاز . آن دو كه درشامند ، من وعمرو هستيم و آن دو كه در عراقندتو وعلى هستيد ، و آن دو كه درحجازند سعد ( وقاص ) و ( عبدالله ) بن عمر هستند . دو تن از اين عده با تو مخالفند ، ودوتن دربرابر تو بيطرفند و تو امروز مهمتر اين جمع هستى ، اگر پس از عثمان مردم با تو بيعت كرده بودند ما تو رابيش ازعلى سزاوار ( خلافت ) مى دانستيم و از تو حمايت مىكرديم . . . .\r\nچون نامه به دست ابن عباس رسيد خشمگين شد وگفت :\r\nتاكى پسر هند مى خواهد عقلم رابربايد وتاكى دندان برجگر نهم وگفتنيهاى خود را نگويم ؟ !\r\nپس به دو اين چنين نوشت :\r\nنامه‌ات به من رسيد و آن را خواندم امااينكه گفتى كه ما در آزردن ياران عثمان پيش قدم هستيم و از حكومت بنى اميه بيزاريم ، به جان خودم سوگند ، آنگاه كه عثمان به تو نياز داشت و از تو يارى خواست ، او\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nراواگذاشتى و راه خود درپيش گرفتى و پسر عمت وليدبن عقبه ( برادر مادرى عثمان ) در اين باره ميان من و تو گواه است . اما طلحه وزبير نخست ايشان برضد على عليه السلام برخاستند وعرصه رابراو تنگ كردند وسپس درحالى كه بيعت او را شكستند و در جستجوى قدرت بودند دست به شورش زدند . پس مابه سبب پيمان شكنى آنها باايشان جنگيديم همچنانكه با تو نيز به جهت ياغى گريت وارد جنگ شديم .\r\nاز نامداران قريش ياد كردى كه جز شش تن باقى نمانده‌اند چه بسيارند مردانشان و چه نيكوست آثارشان كه بهترين افرادشان برضدّ تو جنگيدند ، و آنان كه از يارى ما خوددارى كردند تو رانيز يارى نكردند .\r\nدرمقام احتجاج ، از نرمش ما در برابر حكومت ابوبكر وعمر نام‌بردى ، ( بايد بدانى كه ) ابوبكر وعمر ازعثمان بهتر بودند همان گونه كه عثمان از تو بهتر بود ، و ما جز اين راهى نداريم كه چنان روزى برسرت آريم كه گذشته را از يادت ببرد وبرآينده‌اش ترسان باشى .\r\nدر بارهء اين سخن تو كه اگر مردم بامن ، بيعت مىكردند حكومت من پابرجا مىشد ، ( بايد بگويم ) مردم باعلى عليه السلام كه از من بهتر است بيعت كرده اند اماهنوز همگان سر به فرمان او نسپرده اند بيگمان خلافت از آن كسى است كه برسر او مشورت شده باشد ، اى معاويه : تو كجا وخلافت كجا ؟ تواسيرى آزاد شده و پسر اسيرى آزاد شده « 1 »  بيش نيستى ، درحالى كه خلافت از آن مهاجران نخستين است واسيران آزادشده را درآن ، هيچ حقى نباشد والسلام .\r\n\r\n","description":"","footnote":" ( 1 ) . چون معاويه و پدرش ابوسفيان تا هنگام فتح مكّه اسلام نياورده ، پس از فتح مكّه به‌ظاهر مسلمان شدند وپيامبر ( ص ) آنها راآزاد كرد به طلقاء مشهورشدند . ","page_name":" 79 ","page_number":79},
  {"content":"\r\n\r\nچون اين نامه به معاويه رسيد گفت : اين كارى بود كه خود باخويشتن كردم .\r\nنه به خدا سوگند تا يك سال ( تمام ) ، ديگر نامه اى به او نخواهم نوشت . آنگاه شعرى دراين باره سرود :\r\nابن عباس رابه طرحى ( براى سازش ) فراخواندم ،\r\nچه او كسى بود كه نامه هايم به وى مىرسيد .\r\nولى او مرا نا اميدكرد\r\nو او سخنانى گفت‌كه مارا از يكديگر دور ساخت . و . . . ! « 1 » \r\nو بدين گونه ايمان و وفادارى ابن عباس به على عليه السلام ، توطئهء دشمنان رابه شكست كشاند و آنان رااز كرده خود پشيمان ساخت وطعم تلخ ناكامى را به ايشان چشانيد .\r\n\r\nاز شاهدان متاركهء جنگ\r\nپس از شكست نيروهاى شام در برابر سپاه على عليه السلام و آشكار شدن چشم انداز پيروزى قطعى لشكريان آن حضرت ، معاويه از عمروعاص راهى براى فرار از شكست خواست . عمرو كه كانون حيله ونيرنگ بود ، دستور داد كه قرآن‌ها را برسرنيزه ها كنند ، و داورى كتاب خدا را در ختم جنگ درخواست كنند .\r\nاين عمل مزدوّرانه موجب شد تا اختلاف و دودستگى در سپاه اميرمؤمنان على عليه السلام واقع شود ، و گروهى فريب دشمن را خورده ، و خواستار ختم جنگ و شروع مذاكرات گردند . اين فتنه بقدرى شديد بود كه على عليه السلام ناگزير شد حكمّيت را گردن نهاده و به آن تن دهد ، و ياران با وفا و مخلص و همدل آن حضرت نيز ناچار با پذيرش قرارداد حكميّت موافقت كردند .\r\n\r\n","description":"","footnote":" ( 1 ) . وقعهء صفين ، ص 416 . ","page_name":" 80 ","page_number":80},
  {"content":"\r\n\r\nدر اين ميان ، عبدالله بن عباس ، يكى از امضا كنندگان اين قرار داد از طرف سپاه على عليه السلام بود . « 1 » \r\n\r\nعلى ( ع ) ابن عباس را براى حكميّت نامزد مىكند\r\nدرابتدا على عليه السلام با اصل موضوع حكميّت مخالف بود ، و آن را فريبى مىدانست كه دشمن به منظور فرار از شكست حتمى دست آويز كرده‌است ، وازهمين رو آن حضرت در لزوم ادامهء جنگ تا پيروزى نهايى بر لشكر معاويه ترديدى نداشت . ولى در اثر فشارى كه كوته نظران سياه دل براو وارد كردند ، آن حضرت ناگزير شد با پذيرش حكميّت موافقت كند .\r\nپس از اين موافقت ، باز برسر تعيين نمايندهء آن حضرت در مذاكرات نزاع درگرفت مخالفان ، با اصرار زياد ابو موسى اشعرى را پيشنهاد مىكردند ، ولى على عليه السلام با اين درخواست مخالف بود ، چون ابوموسى مردى بود نادان وخام ، وكينه ودشمنى او نسبت به اميرمؤمنان على عليه السلام برهمه آشكار بود و به هيچ وجه صلاحيت نمايندگى آن حضرت رانداشت . از اين رو على عليه السلام ، ابن عباس را براى انجام اين امر مهم پيشنهاد كرد . آن حضرت درمقام بيان نقطه نظر خود چنين فرمود :\r\nمعاويه براى اين كار كسى را مطمئن تر و مورد اعتماد تر از عمروعاص نمىشناسد ، وجز او ديگرى را نمى گمارد ، پس شما نيز عبدالله بن عباس رابه مقابلهء با او بفرستيد ، زيرا عمرو هرگره ومشكلى كه پيش آورد عبدالله خواهد گشود ، وعمرو گرهى نگشايد مگر اينكه عبدالله گره خواهد زد ، وهركارى را عمرو ابرام نمايد عبدالله نقض كند ، و هر امرى را\r\n\r\n","description":"","footnote":" ( 1 ) . وقعهء صفين ، ص 506 و 511 ؛ تاريخ طبرى ، ج 5 ، ص 54 . ","page_name":" 81 ","page_number":81},
  {"content":"\r\n\r\nكه نقض كند عبدالله ابرام كند .\r\nاشعث بن قيس گفت :\r\nنه به خداسوگند نمىشود هردو « حكم » ازطايفه « مُضَر » باشد . « 1 » \r\nعلى عليه السلام در تأكيد بر مواضع خود ، خطبه‌اى درميان سپاه ايراد كرد ، وضمن آن به موضوع حكميّت اشاره كرده ، وچنين فرمود :\r\nآنچه ( مكروحيله ) درانديشهء عمرو عاص است به كمك عبدالله ابن عباس دفع كنيد ، همهء توان خود را به كار گيريد ، وشهرهاى دور دست اسلامى راحفظ و نگهدارى كنيد . « 2 » \r\nولى گروهى كه بعدها به خوارج شهرت پيدا كردند همچنان به حكميّت ابوموسى اشعرى پافشارى داشتند ، هرچند كه على عليه السلام با اصرار تمام اين پيشنهاد را ردّ مى كرد ، و برحكميّت ابن عباس تأكيد داشت .\r\nعلى عليه السلام دراين باره مى فرمايد :\r\n« . . . ولى اين ابن عباس است ، و من او رابه حكميّت مىگمارم »\r\nگفتند :\r\nبراى ما ، تو وابن عباس فرقى نداريد ، ما مى خواهيم نماينده ، كسى باشد كه نسبت به تو و معاويه نظر يكسان داشته باشد\r\nعلى عليه السلام فرمود : پس من اشتر را انتخاب مى كنم .\r\nگفتند : جزاشتر چه كسى زمين را به آتش كشيد . « 3 » \r\n\r\n","description":"","footnote":" ( 1 ) . شرح نهج البلاغه ، ابن ابىالحديد ، ج 2 ، ص 229 ؛ وقعه صفين ، ص 500 ؛ تاريخ يعقوبى ، ج 2 ، ص 189 .  ( 2 ) . شرح نهج البلاغه ، ابن ابى الحديد ، ج 13 ، ص 309 .  ( 3 ) . كامل ابن اثير ، ج 3 ، ص 319 ؛ طبرى ، ج 5 ، ص 51 ؛ وقعة الصفين ، ص 499 ؛ تاريخ يعقوبى ، ج 2 ، ص 189 . ","page_name":" 82 ","page_number":82},
  {"content":"\r\n\r\n\r\nشعرى از ايمن بن خريم\r\nچون ايمن « 1 »  از مخالفت خوارج وشاميان با داورى ابن عباس آگاه شد اين ابيات را گفت :\r\nاگر قوم ( عراق ) را رأى درستى باشد كه ايشان را از گمراهى باز دارد ، بايد ابن عباس را گسيل دارند .\r\nخدا پدرش ( عباس ) رارحمت كند ، چه بزرگمردى است .\r\nاو درميان مردم براى گره گشايى بى همتا است .\r\nولى اينك كار شما را به سالخورده مردى يمنى واگذار كردند .\r\nكسى كه بسيار كم خرد وانديشه است .\r\nاگر عمرو بااو به سخن بنشيند وى را به گردابهاى نيرنگ خود درمى افكند .\r\nو آن مرد ابله در برابر وى فرو خواهد ماند .\r\nاى پيك سخن مردى را ، كه از گفتن حق پروايى ندارد بىشماتت‌به على عليه السلام بازگو .\r\nاى ابالحسن اين مرد اشعرى مورد اطمينان نيست .\r\nبدان كه خيرخواهانه رهنامايى شدى وآدم فرومايه مانند شريفان نباشد .\r\nبه كمك يار نزديك خود ، به پيشوايشان ضربه بزن .\r\nپسر عمويت عباس از ديگران شايسته تراست .\r\nچون شعر ايمن به گوش سپاهيان على عليه السلام رسيد دل گروهى از ياران وشيعيان آن حضرت به ابن عباس گراييدند و متوجه شدند امّا مقّدسين نا آگاه از پذيرفتن هرفرد ديگرى جز ابوموسى خوددارى كردند . « 2 » \r\n\r\n","description":"","footnote":" ( 1 ) . ايمن بن خريم اسدى از صحابهء رسول خدا صلى الله عليه وآله ( تنقيح المقال ، مامقانى ، ج 1 ، ص 158 ) . و از كسانى است كه درجنگ صفين بىطرفى اختيار كرد و از جنگ كناره گيرى نمود ( وقعهء صفين ، ص 502 ) .  ( 2 ) . وقعهء صفين ، ص 502 . ","page_name":" 83 ","page_number":83},
  {"content":"\r\n\r\n\r\nابن عباس شخص مورد اعتماد على ( ع )\r\nپس از مخالفت خوارج بانظر على عليه السلام در مورد نمايندگى ابن‌عباس يا مالك اشتر ، آن حضرت به منظور رعايت مصالح عاليهء اسلام ، ناچار بانمايندگى ابوموسى موافقت كرد ، ولى ابن عباس را مأمور كرد كه در اين امر خطير وحسّاس هدايت وكنترل ابوموسى را به عهده بگيردومانع انحرافات وكج روىهاى او گردد .\r\nولى بيخردى وپست طبعى ابوموسى ، و سبك سرى ودخالت‌هاى بيجاى همراهان وى مانع موفقيت ابن عباس در پيشبرد اهداف واگذار شدهء به او گرديد .\r\nوقتى حكمين به دومةالجندل « 1 »  ( محلّ انجام مذاكرات ) رفتند ، على عليه السلام چهارصد مرد را به فرماندهى شريح بن هانى حارثى به سوى دومةالجندل روانه كرد ، وعبدالله بن عباس را نيز فرستاد تا باآنان نماز گزارد ، و كارهاى آنهارا سر و سامان بخشد . ابوموسى اشعرى نيز همراه آنها بود .\r\nمعاويه نيز چهارصد تن را همراه عمروعاص گسيل داشت ، دو طرف در دومةالجندل با يكديگر ملاقات كردند . هرگاه از معاويه نامه به عمرو مىرسيد ، نامه‌رسان مىآمد وباز مىگشت ، درحالى كه خود نمىدانست چه آورده ، و چه برده است ، وشاميان نيزاز او دربارهء موضوع نامه سئوالى نمىكردند ، ولى هرگاه نامه رسان على عليه السلام از راه مى رسيد ، عراقيان نزد ابن عباس مىآمدند ، و از وى دربارهء موضوع نامه سئوال مىكردند ، و اگر او رازدارى مىكرد ، آماج تهمت ها وبدگمانىهاى آنان واقع مىشد ، و مىگفتند : بايد درنامه چنين و چنان نوشته شده باشد .\r\nابن عباس پرخاشگرانه به آنها گفت :\r\n\r\n","description":"","footnote":" ( 1 ) . دومة الجندل ، روستايى است درهفت‌منزلى دمشق ، برسر راه مدينه . ( معجم‌البلدان ، ج 2 ، ص 487 ) . ","page_name":" 84 ","page_number":84},
  {"content":"\r\n\r\nچرا برسر عقل نمىآييد ؟ مگر نمىبينيد نامه‌رسان معاويه مىآيد درحالى كه خود نمىداند چه آورده است وباز مىگردد و خود نمى داند چه رابرده است و هيچ سرو صدا و گفت وشنودى از آنان به گوش نمىرسد ، ولى شما مدام در اطراف من هستيد و به بد گمانى و شايعه پراكنى مشغوليد . « 1 » \r\nابن عباس پيوسته ابوموسى را هشدار مىداد وشرايط حاكم برجوّ مذاكرات رابه وى تفهيم مىكرد ، مبادا غفلت يا اشتباه يا انحرافى از او سرزند كه جبران آن ناممكن باشد .\r\nوقتى هردو طرف به محلى كه اجتماع درآن صورت مىگرفت نزديك شدند ، ابن عباس به ابوموسى گفت :\r\nاين كه على عليه السلام به تو رضايت داد ، نه براى اين بود كه مزيّتى درتو هست ! بهتر از تو وشايسته تر از تو بسيارند ، ولى مردم جز تو رانپذيرفتند ، و گمان من آن است كه شرّى در انتظار آنهاست كه زيرك ترين عرب را هم رديف تو قرار داده‌اند . اگر فراموشكار هستى اين را فراموش مكن كه همهء كسانى كه با ابوبكر و عمر و عثمان بيعت كردند ، و با على عليه السلام نيز بيعت كردند ، وصفتى در او نيست كه او رااز خلافت دور كند ، معاويه نيز چيزى ندارد كه او را به خلافت نزديك كند . « 2 » \r\n\r\nنقش ابن عباس در حكميّت\r\nابن عباس همواره نقش هشدار دهنده وكنترل كننده را در مذاكرات حكميّت به عهده داشت ، به گونه‌اى كه همهء نيرنگها ونقشه‌هاى دشمن را نقش بر آب مىكرد ،\r\n\r\n","description":"","footnote":" ( 1 ) . تاريخ طبرى ، ج 5 ، ص 67 ؛ مروج الذهب ، ج 2 ، ص 395 ؛ شرح نهج البلاغه ، ابن ابىالحديد ، ج 2 ، ص 244 ؛ وقعهء صفين ، ص 533 .  ( 2 ) . مروج الذهب ، ج 2 ، ص 395 ؛ شرح نهج البلاغه ، ابن ابىالحديد ، ج 2 ، ص 264 . ","page_name":" 85 ","page_number":85},
  {"content":"\r\n\r\nو مانع فريب خوردن ابوموسى مىشد ، به طورى كه دشمن با حيله ونيرنگ سعى كرد مانع كار خطير ابن عباس گردد .\r\nعبدالرحمن بن خالدبن وليد گويد :\r\nمن درهمهء جلسه‌هاى حكميّت حضور داشتم چون روز قضاوت و اعلام نتيجهء نهايى فرا رسيد ، عبدالله بن عباس آمد ، ودركنار ابوموسى نشست ، و گوشهاى خود را به حدّى تيز كرده بود ، كه گويا با آنها سخن مىگفت ، دانستم تاوقتى او درآنجاست ، كار به سود ماتمام نخواهد شد ، زيرا او حيله و مكر عمرو را بى اثر خواهد كرد . من به فكر چاره افتادم ونيرنگى به كار بردم آمدم و نزد او نشستم ، درحالى كه عمرو وابوموسى سخن آغاز كرده بودند . سخنى به ابن عباس گفتم وپاسخش را از او خواستم ، پاسخى نداد ، بار ديگرسئوال خود را تكرار كردم ، اين بارنيز جوابى نداد . براى بارسوم سئوال كردم ، گفت‌به كار ديگرى مشغولم و از سخن گفتن باتو معذورم .\r\nبى درنگ باوى درگير شدم وگفتم : شما بنى هاشم هيچ گاه فخرفروشى وتكبّر خود را كنار نمىگذاريد ، به خدا سوگند ، اگر به خاطر پيامبرصلى اللّه عليه وآله نبود من و تو روز سختى با يكديگر داشتيم . با سخنان من ابن عباس عصبانى وخشمگين شد ، ونظر وانديشه‌اش پريشان گشت ، وسخن تندى به من گفت : از آنجا برخاستم ، و كنار عمروعاص نشستم وگفتم : من زبان اين پرگوى رابستم ، من ذهن و فكرش را به چيزى كه ميان من واو پيش آمد مشغول كردم ، تو كار خود را به انجام برسان .\r\nعبدالرحمن گويد : . . . دراين فرصت بود كه ابوموسى برخاست وعلى عليه السلام را از خلافت خلع كرد . « 1 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 2 ، ص 261 . ","page_name":" 86 ","page_number":86},
  {"content":"\r\n\r\nبدين گونه آنچه راكه على عليه السلام وياران راستين او پيش بينى مىكردند واقع شد ، وابوموسى در دام مكر و فريب عمروعاص افتاد ، اندرزها و رهنمودهاى ابن عباس بىنتيجه ماندوهمانگونه كه معاويه وعمرو آرزو مىكردند ، حكميّت به سود آنها به پايان رسيد .\r\nوقتى عمروعاص وابوموسى در دومةالجندل اعلام كردند كه ما در بارهء يك چيز به توافق رسيديم ، ابن عباس به ابوموسى گفت :\r\nواى برتو ، مواظب باش ، به خدا سوگند من گمان مىكنم عمرو به تو خدعه و نيرنگ زده اگر بر چيزى توافق كرده‌ايد ، پس در اعلام نتيجه او راپيش انداز ، بگذار او پيش از تو سخن بگويد ، وسپس تو سخن بگو ، عمروعاص مردى حيله گر و نيرنگ باز است ، و من اطمينان ندارم كه باانصاف باتو رفتار كرده باشد ، او در برابر مردم با تو مخالفت خواهد كرد . . .\r\nابن عباس گويد :\r\nخدا روى ابوموسى راسياه كند ، او راهشدار دادم و نظر درست رابه او نشان دادم ، ولى او برسر عقل نيامد .\r\nبعد از اعلام رأى ، ابوموسى پيوسته مىگفت :\r\nابن عباس مرا از نيرنگ آن فاسق هشدار داد ، ولى من به او ( عمرو ) اعتماد كردم و گمان مىكردم كه او چيزى را برصلاح امّت اسلام مقدم نمىدارد .\r\nپس از آن عمرو وهمراهانش از شاميان ، به سوى معاويه برگشتند و با عنوان خلافت‌به اوسلام كردند ، ابن عباس وشريح بن هانى نيز به سوى على عليه السلام بازگشتند . « 1 » \r\n\r\n","description":"","footnote":" ( 1 ) . تاريخ طبرى ، ج 5 ، ص 70 . ","page_name":" 87 ","page_number":87},
  {"content":"\r\n\r\n\r\nناكامى ابن عباس\r\nعلى رغم هشدارها وتلاشهاى ابن عباس در ارشاد وهدايت ابوموسى ، سرانجام بلاهت وى اثر خود را ظاهر ساخت واو راى به كناره گيرى على عليه السلام از خلافت داد .\r\nوقتى عمروعاص ابوموسى رافريب داد . . . . . ابن عباس به او گفت :\r\nاى ابوموسى تو گناهى ندارى ، گناهكار كسانى هستند كه تو رابراى اين كار پيش انداختند . « 1 » \r\nعبدالله بن عباس درپاسخ به عمروعاص ، كه دراشعارى اعتراف به فريب دادن ابوموسى كرده بود چنين سروده بود :\r\nادّعا مى كنى با اين كار نيرنگى به او زده‌اى ، وهرسخن ديگرى دربارهء شما زيادى است ( زيرا خود اعتراف به اعمال زشتتان مىكنيد ) .\r\nسوگند به خداى كعبه كه آئين شما بر خلاف دين پاك وعادلانه حضرت مصطفى است . شما بادوست و مانند جان پيامبر صلى اللّه عليه وآله دشمنى ورزيديد ، وشما هيچ يك از سوابق و برترى هاى او رادارا نيستيد .\r\nبه خداى كعبه سوگند ! شما پليدترين كسانى هستيد كه بر روى زمين گام برمى دارندنيرنگ زديد نيرنگ خوى وخصلت شماست ، گويا شما را دودمان وتبارى نبوده‌است . « 2 » \r\n\r\n","description":"","footnote":" ( 1 ) . كامل ، ابن اثير ، ج 3 ، ص 332 .  ( 2 ) . وقعهء صفين ، ص 550 . ","page_name":" 88 ","page_number":88},
  {"content":"\r\n\r\n\r\nفصل پنجم : رويارويى با خوارج\r\n\r\nفتنهء خوارج\r\nيكى از پيامدهاى « حكميّت » در پايان جنگ صفين جداشدن بخشى از نيروهاى سپاه على عليه السلام از آن حضرت ، و قيام مسلّحانه آنها عليه آن بزرگواراست .\r\nاين عدّه كه خوارج ناميده مىشوند خود در ابتداء ، اميرالمؤمنين عليه السلام را مجبور به متاركه جنگ وقبول حكميت نمودند سپس ، پذيرش حكميّت از جانب على عليه السلام را مردود شمرده و به آن حضرت نسبت كفر و سرپيچى از دين دادند .\r\nوقتى على عليه السلام از صفين بازگشت ، گروه خوارج جدا از آن حضرت برگشتند و چون به نهروان رسيدند همان جا توقف كردند . على عليه السلام درميان مردم وارد كوفه شد ، ولى آنها درحروراء « 1 »  فرودآمدند . « 2 » \r\n\r\n","description":"","footnote":" ( 1 ) . حروراء نام دهكده‌اى درفاصلهء دو ميلى كوفه ( معجم البلدان ، ج 2 ، . ص 245 . )  ( 2 ) . تاريخ طبرى ، ج 5 ، ص 73 . ","page_name":" 89 ","page_number":89},
  {"content":"\r\n\r\n\r\nاتمام حجّت ابن عباس باشورشيان\r\nعلى عليه السلام به منظور ارشاد و هدايت شورشگران ، و اتمام حجّت با آنها ، ابن عباس را براى مذاكره با ايشان روانه كرد . و به او اين چنين سفارش كرد .\r\nبا قرآن به مقابلهء آنان مرو ، زيرا قرآن ، پربار وقابل حمل بر معانى گوناگون است ؛ تو مى گويى و آنها پاسخ مى دهند . ولى باسنّت پيامبرصلى اللّه عليه وآله با آنان استدلال كن ، كه راه گريزى پيدا نخواهند كرد . « 1 »  نزد اين قوم ( خوارج ) برو ، وازعقايد ودليل تجمع آنان آگاه شو ؟ چون ابن عباس به ايشان رسيد ، گفتند :\r\nواى بر تو اى ابن عباس ، آيا تو نيز مانند امام و مولايت علىّ بن ابى طالب ، به پروردگار كافر شده‌اى ؟\r\nدرهمين حال سخنگوى آنان ، عتاب بن اعور ثعلبى ظاهر شد . ابن عباس از او پرسيد :\r\nچه كسى اسلام را بنا نهاد ؟\r\n- خدا ورسول او .\r\n- پيامبر صلىاللّه عليه وآله مسايل اسلامى را تبيين ، وحدودش را مشخّص كرد يا نه ؟\r\n- آرى\r\n- پيامبر صلىاللّه عليه وآله در كشور اسلامى زنده مانده است يا رحلت يافته ؟\r\n- البّته رحلت كرده .\r\n- آيا امورشرع مقّدس اسلام با رفتن او به پايان رسيد ، يا پس ازاو نيز باقى مانده ؟\r\n- باقى مانده\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 18 ، ص 71 . ","page_name":" 90 ","page_number":90},
  {"content":"\r\n\r\n- آيا بعد از پيامبر صلى اللّه عليه وآله كسى متصدّى آبادى آن بنابوده ؟\r\n- آرى ، ذريّه وصحابهء او .\r\n- آيا آبادش كرده‌اند يا خراب ؟\r\n- البتّه آبادش كرده‌اند .\r\n- درحال حاضر آباد است ياخراب ؟\r\n- البتّه خراب است .\r\n- آيا ذريّه پيامبر صلى اللّه عليه وآله خرابش كرده اند يا امتش ؟\r\n- البتّه امتش\r\n- تو از ذريّه هستى يا از امّت ؟\r\n- از امّت\r\n- تو از امّت هستى ، و مملكت اسلامى را خراب كرده‌اى ، پس چگونه اميد بهشت دارى . « 1 » \r\nابن عباس همچنين در گفتگويى ديگر با خوارج ، آنها را مورد سئوال قرار داد وايشان را عاجز ودرمانده ساخت . ابن عباس از آنها پرسيد :\r\nچه چيز موجب خشم شما نسبت به اميرمؤمنان عليه السلام شده است ؟\r\nگفتند : على عليه‌السّلام اميرمؤمنان بود ، ولى چون در دين خدا داور قرار داد ، از ايمان خارج شد . او بايد نخست به كفر خود اقرار ، وسپس توبه كند تا به سوى او برگرديم .\r\nابن عباس : براى مؤمنى كه ايمانش به ترديد آميخته نشده سزاوار نيست كه عليه خود به كفر اقرار كند .\r\nگفتند : چون در دين خدا داور قرار داده ، كافر شده است\r\nابن عباس : خداوند دركشتن ( صيد درحال احرام ) دستور تعيين داور صادر\r\n\r\n","description":"","footnote":" ( 1 ) . مناقب آل ابى طالب ، ابن شهر آشوب ، ج 3 ، ص 188 . ","page_name":" 91 ","page_number":91},
  {"content":"\r\n\r\nفرموده ، آنجا كه درقرآن مى فرمايد « يَحْكُمُ بِهِ ذُواعَدْلٍ مِنْكُمْ » « 1 »  ( دو مرد عادل از ميان شما داورى كنند ) ، تاچه رسد به مقام امامت واهميتّش براى مسلمانان\r\nگفتند : عليه او حكم شد ، واو راضى نشد و نپذيرفت\r\nابن عباس : حكميّت نيز مانند امامت است همچنان كه هرگاه امام فاسق شد ، نافرمانيش واجب و لازم است ، داوران نيز اگر باقرآن و شرايط حكميّت مخالفت ورزيدند ، گفته‌ها و تصميم گيرى هاى آنها به دور ريخته مىشود .\r\nبعضى از آنان به ديگران گفتند :\r\nاستدلال هاى قريش را دليل وبرهان عليه خود آنها قرار دهيد ، اين ابن عباس از كسانى است كه خداوند در بارهء آنها فرموده « بَلْ هُمْ قَومٌ خَصِمُون » « 2 »  ( بلكه آنان مردمى مجادله گر وسفسطه باز هستند ) و همچنين فرموده : « وَ تُنْذِرُ بِهِ قَوْمَاً لُدّاً » « 3 »  ( باقرآن گروه سخت سر را بترسان ) « 4 » \r\nپس از آنكه ابن عباس از گفتگو باخوارج بنزد على عليه السلام بازگشت ، اميرمؤمنان عليه السلام از او پرسيد : چه ديدى ؟\r\nابن عباس گفت : نمىدانم آنها چگونه مردمى هستند .\r\nعلى عليه السلام فرمود : آيا آنها را منافق و دو رو يافتى ؟\r\nپاسخ داد :\r\nچهرهء آنها به منافقين نمى ماند ، درپيشانى آنان اثر سجده است ، و آنها قرآن راتفسير و تأويل مىكنند . « 5 » \r\n\r\n","description":"","footnote":" ( 1 ) . مائده ، آيهء 95 .  ( 2 ) . زخرف ، آيهء 58 .  ( 3 ) . مريم ، آيهء 97 .  ( 4 ) . شرح نهج البلاغه ، ابن ابى الحديد ، ج 2 ، ص 273 .  ( 5 ) . شرح نهج البلاغه ، ابن ابى الحديد ، ج 2 ، ص 310 . ","page_name":" 92 ","page_number":92},
  {"content":"\r\n\r\n\r\nسخن ابن عباس در بازگشت از صفين\r\nهنگاميكه مردم از صفين منصرف شدند گفتگو دربارهء كار حكمين بالا گرفت برخى از مردم پيشنهاد كردند كه كسان اميرالمؤمنين ( ع ) با مردم سخن گويند و آنها رانسبت به اين امر توجيه نمايند . روى اين جهت نخست امام حسن ( ع ) به دستور اميرالمؤمنين ( ع ) سخن گفت ، سپس آن حضرت به ابن عباس فرمود :\r\nبرخيز وسخن بگو . ابن عباس برخاست وچنين گفت :\r\nاى مردم ! حق ، افراد خاص خود را دارد كه به توفيق الهى به آن دست يافته‌اند . و مردم دو دسته اند ، آنها كه به حق راضيند ، و آنها كه از حق بيزارند . همانا عبدالله بن قيس ( ابوموسى اشعرى ) از جانب هدايت و رستگارى به سوى گمراهى وضلالت ( معاويه ) فرستاده شد ، و عمرو عاص از طرف گمراهى به سوى هدايت رهسپار گرديد ، وقتى آن دو بايكديگر ملاقات كردند ، ابوموسى از هدايت باز گشت ، وعمرو در گمراهى خود پايدار ماند . به خدا سوگند ، اگر به كتاب خدا حكم كرده بودند كه برعليه آن حكم كردند ، و اگر بر آنچه توافق كرده بودند حكم مىكردند ، درحقيقت توافقى ميانشان صورت نگرفته بود ، ( يعنى شخصى را براى خلافت معين نكرده بودند ) ، و اگر بر آنچه پيرو آن بودند ، عبدالله ( ابوموسى ) امامش على عليه السلام بود ، و عمرو امامش معاويه ، پس بدتر از اين چه مىشود و ليكن مردم از جنگ خسته شده بودند ، و زندگى را دوست داشتند ، وخواستند بلا و گرفتارى را دور كنند ، و هر يك از دو طرف به پيروزى رهبر خود چشم دوخته بود آنگاه نشست . « 1 » \r\n\r\n","description":"","footnote":" ( 1 ) . مناقب آل ابى طالب ، ابن شهرآشوب ، ج 3 ، ص 193 . ","page_name":" 93 ","page_number":93},
  {"content":"\r\n\r\n\r\nموضعگيرى ابن عباس در برابر خوارج\r\nپس از پايان جنگ صفين ، على عليه السلام ابن عباس را همچنان به استاندارى بصره گماشت . خوارج بصره كه دريك گروه پانصد نفرى گرد آمده بودند ومسعربن فدكى تميمى را فرمانده خود قرار داده بودند . ابن عباس از اجتماع آنان آگاه شد ، وابوالأسود دُئُلى را به تعقيب آنها فرستاد ، او در نزديكى پل بزرگ به آنهارسيد .\r\nهردو گروه صف آرايى كردند ، تاشب فرا رسيد . مِسْعَر با ياران وهمراهان خود از منطقه گريختند و در نهروان « 1 »  به عبدالله بن وهب پيوستند « 2 »  از سوى ديگر گروهى از خوارج قصد حمله به سيستان را كردند ، على عليه السلام عبدالرحمن بن جروطايى را براى دفع آنان فرستاد ، ولى اين فرمانده به دست حَسَكَه فرمانده خوارج به شهادت رسيد . لذا على عليه السلام به عبدالله‌بن عباس ( كه اميربصره بود ) نوشت ، كه امارت سيستان را به يكى ازمردان سپاه واگذارد ، و او رابايك‌نيروى چهارهزارنفرى روانه كند .\r\nابن عباس نيز رِبعّى بن كاس رابه همراهى و يارى حصين بن ابى حُرّ عنبرى روانه كرد . وقتى رِبعّى به سيستان رسيد ، حسكه به جنگ او برخاست . دراين جنگ حَسَكه كشته شد و ربعى زمام امور سيستان را د ردست گرفت . « 3 » \r\n\r\nكمك رسانى ابن عباس\r\nپس از اظهار مخالفت يكى از سران خوارج بنام خِرّيت بن راشد با على عليه السلام ، آن حضرت زياد بن خَصَفه را مأمور كرد كه آنها راوادار به تسليم كند ، و در\r\n\r\n","description":"","footnote":" ( 1 ) . نهروان ، محل وسيعى است ميان بغداد و واسط ، در جهت شرق بغداد كه درآن جادرگيرى ميان اميرمؤمنان على عليه السلام وخوارج واقع شد ( معجم البلدان ، ج 5 ، ص 325 ) .  ( 2 ) . كامل ، ابن اثير ، ج 3 ، ص 338 ؛ تاريخ طبرى ، ج 5 ، ص 76 .  ( 3 ) . كامل ، ابن اثير ، ج 3 ص 264 . ","page_name":" 94 ","page_number":94},
  {"content":"\r\n\r\nصورت مقاومت آنان با ايشان وارد جنگ شود . زياد باآنها درگير شد ، وخرّيت ويارانش به طرف اهواز فرار كردند .\r\nزياد طىّ نامه‌اى به على عليه السلام ، او را از حوادث ، مطلع و از حضرت كسب تكليف كرد . آن حضرت معقل بن قيس را مأمور كرد ، كه در رأس دو هزار رزمنده به جنگ دشمن برود . نامه‌اى نيزبه ابن عباس نوشت ، كه درآن ارسال نيروى كمكى از وى براى معقل درخواست شده بود ، متن نامه اينست :\r\n« مردى توانا ودلير و معروف به نيكى را از جانب خود به فرماندهى دو هزار جنگجو گسيل دار تا به دنبال معقل حركت كند . او درقلمرو بصره فرمانده نيروهاى خود خواهد بود تا به معقل ملحق شود ، آنگاه معقل فرمانده هردو گروه خواهد بود . به او توصيه كن كه گوش به فرمان معقل داشته باشد و از او اطاعت كند ، و با وى مخالفت نورزد . . . . » « 1 » \r\n\r\nبسيج مجدّد\r\nپس از جريان حكمين چون ابوموسى وعمروعاص بر طبق قرآن و سنت پيامبر حكم نكردند و از راه صحيح منحرف شدند ، و در ضمن معاويه شرارت آغاز كرده و به قلمرو حكومت اميرالمؤمنين ( ع ) دست اندازى مىنمود آن حضرت تصميم به جنگ با معاويه گرفت تا فتنه راريشه كن كند . بدين جهت نامه‌اى به ابن عباس فرمانده بصره نوشت ، ودرآن نامه از وى خواست كه نيروهاى رزمنده را بسيج نمايد و آنان را به سوى آن حضرت در كوفه روانه كند ، و خود تا دريافت دستور بعدى از آن حضرت در بصره بماند .\r\nابن عباس نامهء على عليه السلام رابراى مردم خواند ، و آنها رابه فرماندهى احنف بن قيس براى شركت درجنگ فرا خواند . درآن ميان تنها هزار وپانصد تن\r\n\r\n","description":"","footnote":" ( 1 ) . تاريخ طبرى ، ج 5 ، ص 121 ؛ شرح نهج‌البلاغه ، ابن ابى الحديد ، ج 3 ، ص 136 . ","page_name":" 95 ","page_number":95},
  {"content":"\r\n\r\nآمادهء پيكار شدند در اين هنگام ابن عباس براى مردم بصره سخنرانى كرد بار ديگر ايشان را به جهاد وبسيج عمومى فراخواند و دستور داد تا همراه جارية بن قدامه سعدى حركت كنند . امّا متأسفانه در اثر شرائط نامساعد زمان و سستى مردم ، بيش از هزار و هفتصد تن ديگر آماده حركت نشدند و در مجموع سه هزار و دويست رزمنده از بصره به سپاه اميرالمؤمنين عليه السلام ملحق شدند . « 1 » \r\n\r\nمشاور على ( ع ) در امور كشور\r\nوقتى مردم فارس ، سهل بن حنيف ، فرماندار اميرمؤمنان عليه السلام را از فارس بيرون كردند و از پرداخت ماليات امتناع ورزيدند ، ابن عباس در مقام رايزنى با على عليه السلام زياد را براى آرام كردن مردم فارس پيشنهاد كرد . اميرمؤمنان عليه السلام نظر ابن عباس را پذيرفت و به وى دستور داد كه « زياد » را هرچه زودتر روانه فارس كند . ابن عباس نيز او را باگروه زيادى گسيل داشت . زياد برفارس مسلّط شد و مردم خراج وماليات را پرداخت نمودند و آرام گرفتند . « 2 » \r\n\r\nابن عباس و اموال بصره\r\nيكى از مسائلى كه در باره ابن عباس مطرح است نسبت سرقتى است كه بعضى از مورخين به او داده‌اند ، كه وى در زمان استاندارى خود بر بصره از جانب على عليه‌السّلام مقدارى از اموال بيت‌المال را براى خود گرفت و از آن حضرت جدا گشت و به مكه گريخت و چون على عليه‌السّلام به او نامه‌اى نوشت و درخواست باز گرداندن اموال راكرد ، وى اعتنائى به نامه آن حضرت نكرد . « 3 »  و بدين خاطر « كشى » صاحب كتاب « رجال » به استثناء چند روايت ، به او نسبت سرقت داده‌است .\r\n\r\n","description":"","footnote":" ( 1 ) . كامل ، ابن اثير ، ج 3 ، ص 339 ؛ تاريخ طبرى ، ج 5 ، ص 78 .  ( 2 ) . همان مدرك ، ص 367 ؛ تاريخ طبرى ، ج 5 ، ص 122 و 137 .  ( 3 ) . انساب الاشراف ، بلاذرى ، ج 1 ، ص 169 . ","page_name":" 96 ","page_number":96},
  {"content":"\r\n\r\nاين درحالى است كه علماى ديگر چون علّامه حلّى ( ره ) « 1 »  سيدبن طاووس ، شهيد ثانى ، و علامه محسن امين ، « 2 »  آن روايت را ضعيف دانسته و ضمن ردّ « نظركشى » ، ابن عباس رااز شيعيان مخلص ومقرب به اهل بيت و وفادار به ائمه عليهم السلام دانسته‌اند .\r\nابن ابى الحديد نيز با توجه به سوابق درخشان وبزرگوارى وشخصيت والاى ابن عباس نظر دوم را به حقيقت نزديكتر مىداند و آن را تأييد مىكند . شايد بتوان علّت اين تهمت را در دو مسأله جستجو كرد :\r\n1 . دشمنى ديرينه امويان ومروانيان با ابن عباس ، زيرا او بامناظرات و احتجاج‌هائى كه بامعاويه وابن زبيرداشت ، حقانيت علويان و اهل بيت ( ع ) را ثابت مىكرد .\r\n2 . امويان خود به غارت بيت‌المال مى پرداختند ، ازاين رو براى توجيه اين غارتها وتجاوزها به اموال مردم ، به جعل اين واقعه واتهام پرداختند تاشخصيت وموقعيت علويان را بكوبند . « 3 » \r\nالبته بايد توجّه داشت كه به فرض واقعيت داشتن چنين جريانى ، وى با رسيدن نامه حضرت توبه كرده و به بصره بازگشته است ، اين مسّلم است كه ابن عباس قبل از شهادت على عليه السلام ، در بصره بوده و پس از شهادت آن حضرت در كوفه براى امام حسن عليه‌السّلام ازمردم بيعت گرفته و از جانب آن حضرت نيز به استاندارى بصره گمارده شده است . « 4 » \r\n\r\n","description":"","footnote":" ( 1 ) . رجال ، علّامه حلّى ، ص 103 .  ( 2 ) . اعيان الشيعه ، سيد محسن امين ، ج 8 ، ص 57 .  ( 3 ) . ابن عباس و اموال بصره ، مرتضى عاملى ، ص 81 - 82 .  ( 4 ) . اعيان الشيعه ، ج 8 ، ص 57 . ","page_name":" 97 ","page_number":97},
  {"content":"\r\n\r\n\r\nابن عباس همراز على ( ع )\r\nپس از به شهادت رسيدن محّمد بن ابى بكر ، وسقوط مصر در دست سربازان معاويه ، على عليه‌السّلام دردهاى دلش را طىّ نامه‌اى براى ابن عباس بازگو كرده وخطاب به او چنين مىنويسد :\r\nبنام خداوند بخشندهء مهربان . از بندهء خدا علىّ اميرمؤمنان به عبدالله بن عباس درود بر تو . خداى را سپاس مىگويم كه جز او خدايى نيست . اما بعد مصر به دست معاويه تصرّف گشت و محمد بن ابى بكر شهيد شد ، شكايت او رانزد خدا خواهيم برد . . . .\r\nابن عباس در پاسخ نوشت :\r\nبسم الله الرحمن الرحيم به بندهء خداعلى بن ابى طالب اميرمؤمنان عليه السلام از عبدالله بن عباس . سلام ودرود و رحمت و بركات خدابر تو باد اى اميرمؤمنان . نامه‌ات رسيد ، كه خبر تصّرف مصر و شهادت محمد بن ابى بكر را اطلاع داده بودى ، خداوند درهمه حال كمك ماست ، خدا محمد بن ابى بكر را رحمت كند ، و تو راپاداش نيكو دهد اى اميرمؤمنان .\r\nاز خدا مى خواهم كه نسبت به ملّتى كه تو را گرفتار آن كرده براى تو گشايش و راهى قرار دهد ، و به وسيلهء فرشتگان هرچه زودتر يارى و عزّت بخشد ، كه خداوند اين آرزو را برآورده خواهد كرد ، و تو راعزّت مىبخشد ، و دعايت را مستجاب ، ودشمنت را نابود خواهد نمود .\r\nتو راخبر مى دهم اى اميرمؤمنان ، كه چه بسا مردم درآغاز اهمال كارى كنند ولى پس از آن دلگرم شوند ، پس با آنها مدارا كن ، ولطف ومحبت خود را از ايشان دريغ مدار ، وباآنان دمساز شو ، و به آنها وعدهء نيكى و احسان ده ، و براى خشنودى آنان از خدا كمك بگير ، خداوند پشتيبان تو باشد . « 1 » \r\n\r\n","description":"","footnote":" ( 1 ) . تاريخ طبرى ، ج 5 ، ص 9 ؛ شرح نهج البلاغه ، ابن ابى الحديد ، ج 6 ، ص 92 . ","page_name":" 98 ","page_number":98},
  {"content":"\r\n\r\nابن عباس پس از شهادت محمد بن ابى بكر براى عرض تسليت به پيشگاه على عليه‌السّلام از بصره به كوفه رفت . « 1 » \r\n\r\nتأثر ابن عباس\r\nوقتى اميرمؤمنان على عليه‌السّلام با ايراد خطبهء معروف شقشقيه در كوفه ، اندوه‌هاى درونى خود را بيان كرده ، و از حوادث تلخ وناگوار مربوط به خلافت پرده برمىداشت در حال ايراد خطبه مردى نامه‌اى به دست على ( ع ) داد ، و آن حضرت نامه را خواند پس از فراغت از خواندن نامه ، ابن عباس به او گفت :\r\nاى اميرمؤمنان ، چه خوب است كه گفتار خود را از آنجا كه قطع شد ادامه دهى ،\r\nحضرت على ( ع ) فرمود : هيهات اى پسر عباس ، آنچه شنيدى شقشقه « 2 »  اى بودكه از جا كنده شد سپس آرام گرفت .\r\nابن عباس گفت :\r\nبه خدا سوگند هيچ گاه براى از دست دادن سخنى به اين اندازه اندوهناك نشدم كه اميرمؤمنان نتواند آنچه راكه در دل دارد برزبان بياورد . « 3 » \r\n\r\nابن عباس پس از شهادت على ( ع )\r\nدرسال 40 هجرى ، كه اميرمؤمنان على عليه السلام به شهادت رسيد ، ابن عباس كارگزار آن حضرت در بصره بود . صدقات ( ماليات ) وادارهء امور لشكر نيز به او واگذار شده بود ، واو فرمانرواى تام‌الاختيار در طول مدّت حكمرانى خود بود . « 4 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 4 ، ص 41 .  ( 2 ) . شقشقه چيز شُش مانندى است كه شتر درهنگام هيجان از دهان خود خارج مىكند ( المنجد )  ( 3 ) - شرح نهج البلاغه ، ابن ابى الحديد ، ج 1 ، ص 203 .  ( 4 ) . كامل ، ابن اثير ، ج 3 ، ص 398 . ","page_name":" 99 ","page_number":99},
  {"content":"\r\n\r\nپس از به شهادت رسيدن على عليه السلام ، غسل آن حضرت را فرزندش امام حسن عليه السلام وعبدالله بن عباس به عهده گرفتند . « 1 » \r\nابن عباس در سوگ على عليه السلام اين اشعار را سروده است :\r\nعلى عليه السلام در عراق محاسنى راتكان داد ،\r\nكه مصيبت آن همهء مسلمانان رافراگرفت ،\r\nفرمود : به زودى از سوى خداوند بلايى به آن مى رسد ،\r\nو تيره بخت ترين مردم آن را باخون رنگين مىكند ،\r\nاز شومى قطام ، ابن ملجم كه دستش بريده باد ،\r\nعلى عليه السلام راباشمشير از پا درآورد .\r\nآه از ضربت دست زيان كرده‌اى كه عملش تباه شد ،\r\nوجايگاه خود رادر دوزخ آماده كرد .\r\nاميرمؤمنان عليه السلام به رستگارى رسيد ،\r\nهرچند كه شبى از شبها حادثهء جانگدازى به بار آورد ،\r\nبه تحقيق كه دنيا چيزى جزبلا وفتنهء نيست .\r\nشيرينى آن باشيرهء درخت تلخ آميخته شده است . « 2 » \r\n\r\nدفاع ابن عباس از على ( ع )\r\nابن عباس در سراسر زندگى خود ، پيوسته از اميرمؤمنان على عليه السلام دفاع مىكرد ، وفضايل ومناقب آن حضرت رابيان مى داشت .\r\nدراينجا به نمونه‌اى از دفاعيات ابن عباس از على عليه‌السّلام در برابر مخالفين اشاره مىكنيم . سعيد بن جبير گويد :\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 122 .  ( 2 ) . شرح نهج البلاغه ، ابن ابى الحديد ، ج 6 ، ص 125 . ","page_name":" 100 ","page_number":100},
  {"content":"\r\n\r\nابن عباس درمكّه در كنار چاه زمزم سخن مىگفت ، ومانزد او بوديم . وقتى سخنانش به پايان رسيد ، مردى برخاست وگفت : اى پسر عباس ، من مردى از شام هستم ، و از اهل حمص ميباشم ، آنها از على بن ابى طالب عليه السلام بيزارى مى جويند واو راناسزامى گويند .\r\nابن عباس گفت :\r\nخداآنهارا ( به جهت اين كارشان ) در دنيا و آخرت لعنت كند ، و عذاب دردناكى براى ايشان آماده سازد . آيا اين كارتان به جهت دورى على عليه‌السّلام از رسول خداصلى اللّه عليه وآله است ، يا اين كه او نخستين مرد روزگار نيست كه به خدا وپيامبرش ايمان آورد ، و اوّلين كسى نيست كه نماز گزارد و ركوع كرد ، و كارهاى نيك انجام داد ؟ !\r\nمرد شامى گفت :\r\nبه خدا سوگند ، آنها خويشاوندى وسابقهء او را انكار نمى كنند تنها گمان مىكنند كه او مردم را كشته است .\r\nابن عباس گفت :\r\nما درانشان در سوگشان بنشينند ، بى ترديد على عليه السلام به خدا وپيامبر و احكام الهى از آنها داناتر است ، او جز كسانى را كه مستوجب كشتن بوده‌اند نكشته است . « 1 » \r\n\r\nكينهء معاويه نسبت به ابن عباس\r\nاميرمؤمنان على عليه السلام بعد از نماز صبح و مغرب ، دستها را به آسمان بلند مىكرد وچنين دعا مىفرمود :\r\n\r\n","description":"","footnote":" ( 1 ) . المجاسن والمساوى ، بيهقى ، ج 1 ، ص 65 . ","page_name":" 101 ","page_number":101},
  {"content":"\r\n\r\nخداوندا ، معاويه ، وعمرو ، و ابوالأعور سُلَّمى ، وحبيب بن مسلمه ، و عبدالرحمن بن خالد ، وضحاك بن قيس ، و وليد بن عقبه رالعنت كن .\r\nاين خبر به معاويه رسيد ، او نيز در قنوت خود على عليه السلام و ابن عباس و حسن و حسين عليهما السلام و مالك اشتر را لعن مىكرد . « 1 » \r\n\r\n","description":"","footnote":" ( 1 ) . كامل ، ابن اثير ، ج 3 ، ص 333 ؛ تاريخ طبرى ، ج 5 ، ص 71 ؛ شرح نهج البلاغه ، ابن ابىالحديد ، ج 15 ، ص 98 ؛ وقعهء صفين ، ص 552 . ","page_name":" 102 ","page_number":102},
  {"content":"\r\n\r\n\r\nفصل ششم : در دوران امام حسن ( ع )\r\nپس از شهادت على عليه السلام صبح روز جمعه ( 21 رمضان ) حسن بن على ( ع ) براى مردم سخنرانى كرد وضمن اعلام شهادت اميرمؤمنان به معرفى خود پرداخت سپس عبدالله بن عباس به پا خواست وگفت :\r\nاى مردم اين فرزند دختر پيامبر شماست و وصى وجانشين امام شما ، پس با او بيعت كنيد !\r\nمردم اجابت كرده و به ندايش چنين پاسخ گفتند :\r\nچقدر او نزد ما دوست داشتنى است و حقش بر ما واجب است ،\r\nو به بيعت كردن با آن حضرت از هم سبقت گرفتند امام حسن عليه السلام فرماندهان لشكر را تعيين كرد وعمّال وكارگزاران حكومت راانتخاب نمود و عبدالله بن عباس را به بصره فرستاد معاويه كه از شهادت على عليه‌السّلام آگاهى يافت ، جاسوسانى به كوفه وبصره فرستاد تا اخبار رابه او گزارش كنند و در حكومت امام حسن عليه‌السّلام اخلال نمايند امام ( ع ) پس از شناسائى جاسوسِ\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nدشمن در كوفه دستور داد او را گرفته واعدام كنند . همچنين نامه اى به بصره براى ابن عباس نوشت و دستور داد جاسوس معاويه را از طايفه بنى سليم بيرون آورده واعدام كنند . « 1 » \r\n\r\nبيعت با امام حسن ( ع )\r\nابن عباس همواره در ميان اهل بيت رسول خداصلى الله عليه وآله حضور فعّال داشت ، و پس از شهادت اميرمؤمنان على عليه السلام يكى از معدود كسانى بود كه در مراسم تجهيز و دفن آن حضرت شركت داشت . واوّل كسى بود كه مردم رابه بيعت با امام حسن عليه‌السّلام دعوت كرد . مداينى گويد :\r\nچون على عليه السلام به شهادت رسيد ، عبدالله بن عباس از خانه بيرون آمد ، وخبر رابه آگاهى مردم رساند وگفت : اميرمؤمنان عليه السلام به لقاء الله شتافت ، وجانشينى براى خود قرار داده ، اگر او را مى پذيريد ، بيرون آيد ، و اگر پذيرايش نيستيد ، پس هيچ يك بر ديگرى حقى نخواهد داشت . مردم گريستند و گفتند : البته ما همگى خواهان او هستيم .\r\nامام حسن عليه السلام بيرون آمد ودرجمع مردم سخنرانى كرد وفرمود :\r\nاى مردم از خدا بترسيد ، ما فرماندهان شما ورهبران وسركردگان شما هستيم ، و ما اهل بيت پيامبر شماييم كه خداوند تبارك و تعالى در بارهء ما فرمود : « انَّما يُريدُ اللَّهُ لِيُذْهِبَ عَنْكُمُ الْرِّجْسَ اهْلَ الْبَيْتِ وَ يُطَّهِرَكُمْ تَطْهيراً » « 2 »  به درستى كه خداوند اراده كرده است كه پليدى رااز شما اهل بيت دور كند ، و شما را ( از هرعيب ونقص ) پاك و منزه دارد . « 3 » \r\n\r\n","description":"","footnote":" ( 1 ) . ارشاد مفيد ، ص 188 .  ( 2 ) . احزاب ، آيهء 33 .  ( 3 ) . شرح نهج البلاغه ، ابن ابى الحديد ، ج 16 ، ص 22 . ","page_name":" 104 ","page_number":104},
  {"content":"\r\n\r\nچون امام عليه السلام سخن به پايان برد ونشست عبدالله بن عباس ( رحمةالله عليه ) پيش روى او به پا خاسته گفت : اى گروه مردم ! اين فرزند پيغمبر شما و وصّى امامتان مى باشد پس با او بيعت كنيد ، مردم سخن او راپذيرفته و گفتند : چه اندازه محبوبست نزد ما ، و چه قدر حق او برما واجب است وباآن حضرت به خلافت‌بيعت كردند . . . و چون كار بيعت تمام شد حضرت عمال واميرانى تعيين فرموده و به شهرها فرستاد ، و عبدالله ابن عباس را به بصره روانه كرد و به ترتيب دادن كارهاونظم آنها پرداخت . « 1 » \r\n\r\nنامه اى از ابن عباس به امام حسن ( ع )\r\nابن عباس كه استاندار بصره بود ، پس از به خلافت رسيدن امام حسن عليه السلام وبيعت مردم باآن حضرت ، نامه‌اى بدين شرح به آن بزرگوارنوشت :\r\nمسلمانان پس از على عليه السلام تو را به ولايت ورهبرى برگزيده‌اند ، پس آمادهء جنگ شو ، و بادشمن بجنگ ، ويارانت را گردآورى كن ، ايمان بدگمانان را خريدارى كن ، و ايمان خود را از دست مده . ولايات را به صاحبان نسب و شرف بسپار ، تا كشور را آباد كنند . وبدان كه تو با كسى در جنگ هستى كه باخدا ورسولش درافتاده است . حق خود را رها مكن ، اگر چه در راه هدف مرگ تو را دريابد . « 2 » \r\nدر نامهء ديگرى كه عبدالله بن عباس پس از شهادت اميرمؤمنان على عليه السلام به امام مجتبى عليه السلام نوشته چنين آمده‌است :\r\n. . . على عليه السلام حكومت را نپذيرفت مگر درحالى كه مىدانست اگر مردم عادلانه قضاوت كننداو شايسته حكومت است ، ( نه ديگرى ) و چون\r\n\r\n","description":"","footnote":" ( 1 ) . ارشاد ، شيخ مفيد ، ترجمه سيدهاشم رسولى محلّاتى ، ج 2 ، ص 5 .  ( 2 ) . انساب الاشراف ، ج 3 ، پاورقى ص 29 . ","page_name":" 105 ","page_number":105},
  {"content":"\r\n\r\nمردم به هوى وهوس گراييدند و به آن حكم كردند ، و حكم قرآن را ناديده گرفتند ، على عليه السلام نيز به روش نخستين خود باز گشت وآمادهء جنگ شد ، وپيروان خود را به جنگ فرا خواند ، و عقيده‌اش هنگام جدا شدن از دنيا ، جهاد با آن مردم ( معاويه ويارانش ) بود .\r\nابن عباس در نامهء خود ، از امام حسن عليه السلام مىخواهد كه از حق خود كه سزاوارتر از ديگران به آن است . كوتاه نيايد اگر چه با مرگ مواجه شود . سپس نامه را با سلام ودرود به پايان مىآورد . « 1 » \r\n\r\nثناى ابن عباس بر دانش امام مجتبى ( ع )\r\nروزى در مجلسى كه ابن عباس ومعاويه نيزدرآن حضور داشتند ، ميان امام حسن عليه‌السّلام از يك سو ، وعمروعاص و مروان و زياد بن سميّه از سوى ديگر مشاجره درگرفت . امام حسن عليه‌السّلام با بيان قوى ورساى خود ، همهء آنها را محكوم كرد .\r\nابن عباس چون با حسن ( ع ) تنها شد ، ميان دو چشم او رابوسيد وگفت :\r\nپسر عمو ! قربانت گردم ، به خدا پيوسته درياى دانشت در تلاطم است ، چندان بر ايشان تاختى تا انتقام مرا از ايشان بازستاندى . « 2 » \r\n\r\nابن عباس خارچشم معاويه\r\nابن عباس درهمهء برخوردهايش با معاويه ، پرخاشگرانه و نكوهشگرانه برخورد مىكرد .\r\nباسخنانى درشت به مقابلهء با او برمى خاست و كلمات تند وكوبنده نثارش مىكرد و از وى به سختى انتقاد مىنمود .\r\n\r\n","description":"","footnote":" ( 1 ) . همان مدرك ، پاورقى ص 30 .  ( 2 ) . صلح امام حسن ( ع ) مترجم ، ص 276 . ","page_name":" 106 ","page_number":106},
  {"content":"\r\n\r\nروزى معاويه بر گروهى از قريش گذشت ، چون او راديدند همگى برخاستند جز عبدالله بن عباس معاويه گفت :\r\nاى پسر عباس ، هيچ چيز مانع آن نشد كه تو نيز مانند يارانت برخيزى مگر كينهء جنگ صفين اى پسر عباس ، به راستى كه پسر عمويم عثمان مظلوم كشته شد .\r\n- عمر بن خطاب نيز كشته شد ، پس حكومت را به بازماندگان او بده ، اين پسر اوست .\r\n- عمر را كافرى كشت .\r\n- پس عثمان راكه كشت ؟\r\n- مسلمانان .\r\n- اينكه براى ابطال وردّ دليل تو بهتر است ، اگر مسلمانان او راكشته و واگذاشته باشند ، پس به ناچار كارشان شايسته و به حق بوده است .\r\n- ما به همهء نقاط كشور نوشته ايم ، كه احدى نبايد مناقب وفضايل على وخاندانش را بگويد . ابن عباس ، زبانت رانگهدار ومراقب خودت باش .\r\n- ما رااز خواندن قرآن نهى مىكنى ؟\r\n- نه\r\n- پس ما را از تأويل قرآن منع مىكنى ؟\r\n- آرى\r\n- خواندن قرآن واجب‌تر است ، يا عمل كردن به آن ؟\r\n- عمل واجب تر است\r\n- تا وقتى مقصود خداوند را از آيات نفهميده‌ايم ، چگونه به آن عمل كنيم ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n- معناى قرآن را ازكسانى بپرس ، كه به روش تو وخاندانت تفسير نكنند .\r\n- قرآن برخاندان من نازل شده ، و تو مى گويى تفسير آن را از خاندان ابوسفيان وآل ابومعيط ، يهود ، نصارى ، ومجوس بپرسم ؟\r\n- مرا با اينها برابر دانستى ؟\r\n- من تورامانند آنها نمىدانم ، مگر هنگامى كه امّت اسلامى را از عبادت خدا بر طبق قرآن و آنچه از دستورات مانند امر و نهى و حلال و حرام وناسخ و منسوخ و عام وخاص ومحكم ومتشابه آمده باز دارى ، اگر مردم از اين مسايل سئوال نكنند دچار هلاكت ، واختلاف وسرگردانى مىشوند .\r\n- قرآن را بخوانيد ، ولى از آنچه خداوند در بارهء شما نازل كرده ، يا آنچه كه رسول خدا صلى اللّه عليه وآله فرموده ، روايت نكنيد ، و غير اين را روايت كنيد .\r\n- خداى تعالى مى فرمايد :\r\n« يُريدُونَ انْ يُطْفَئُواْ نُورَاللَّهِ بِأَفْواهِهِمْ وَ يَأْبَى اللَّهُ االّاانْ يُتِمَّ نُورَهُ وَ لَوْكَرِهَ الْكافِرونَ » « 1 » \r\nمى خواهند نور خدا را با دهان خويش خاموش كنند ، ولى خداوند اصرار دارد كه نور خود را كامل گرداند ، هرچند كه كافران را خوش نيايد .\r\n- اى ابن عباس ، جانت را از انتقام من حفظ كن ، وزبانت را نگهدار ، و اگر ناچار از گفتن هستى ، نهانى بگو كه كسى نشنود . « 2 » \r\n\r\nگفتگوى ابن‌عباس و معاويه\r\nابن عباس هيچ گاه دشمنى خود را با بنى اميه و در رأس آنها معاويه ، كتمان\r\n\r\n","description":"","footnote":" ( 1 ) . توبه ، آيهء 32 .  ( 2 ) . بحارالانوار ، ج 8 ، ص 519 ؛ چاپ سنگى صلح امام حسن ( ع ) ، ترجمه حضرت آيةالله حاج سيد على خامنه‌اى ، ص 434 . ","page_name":" 108 ","page_number":108},
  {"content":"\r\n\r\nنمىكرد ، وپيوسته از او به جهت غصب مقام خلافت وتحميل بنى اميّه بر امت مسلمان انتقاد مىكرد .\r\nروزى قريش ساكن شام وحجاز نزد معاويه گرد آمدند وعبدالله بن عباس نيز درميان آنها حاضر بود . ابن عباس در برابر معاويه بسيار جسور بود و او را تحقير مىكرد و بعضى از سخنان ابن عباس به معاويه رسيده بودكه مايهء اندوه وى شده بود .\r\nمعاويه گفت :\r\nخدا ابوسفيان وعباس را رحمت كند ، كه دو شخصيت برگزيده و از ديگران برتر بودند . . اى ابن عباس ، على تو را به استاندارى بصره ، وبرادرت عبيدالله را به استاندارى يمن ، و برادر ديگرت تمّام را بر مدينه نصب كرد . و چون كار خلافت بدينجا رسيد ( وحكومت به دست ما افتاد ) آنچه در دست شما بود به شما بخشيدم ، وهوس پرستىهاى شما رابر ملا نكردم ، و به خود گفتم : آنچه امروز ازآنان بگيرم ، بايد فردا به ايشان باز گردانم ، ودانستم كه آغاز ملامت و سرزنش به آيندهء بخشش زيان مىرساند .\r\nاگر مى خواستم گلوهايتان را فشرده و به زور آنچه راخورده بوديد بيرون مىكشيدم . پيوسته از شما گزارش هاى ناراحت كننده ، كه شتر در مقابلش زانو مى زند ، به من مى رسد . گناهان وخطاهاى شما نزد ما بيش از گناهان و خطاهاى مانسبت به شماست . عثمان را درمدينه يارى نكرديد ، وياران او را در جمل كشتيد ، و با من درصفين جنگيديد . و به جانم سوگند ابوبكر وعمر گناهشان از ما نسبت به شما بيشتر است ، زيرا آنها خلافت را از شما گرفته و اين سنّت رابنا نهادند . تا كى خار وخاشاك درچشمانم فرو رود ، و براذّيت و آزارهايتان پرده‌پوشى كنم ، و پيوسته كلمات شايد و ايكاش بر زبان جارى سازم !\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر اين هنگام ابن عباس شروع به سخن كرد وگفت :\r\nخدا رحمت كند پدر ما را و پدر شما را ، دو برگزيده بودند پدر من ثروتى نداشت مگر اينكه پدرتو را استفاده از آن بر خود برترى مىداد ، و پدر تو نيز نسبت به پدر من چنين بود ، ولى سودى كه پدرتو از راه دوستى با پدر من به دست آورد ، بيش از سودى بودكه پدر من در اثر دوستى باپدر تو به دست آورد . پدر من در دوران جاهليّت پدر تو را يارى كرد ، و در اسلام خونش را حفظ كرد . وامّا اينكه علىعليه السلام مار ابه كار گماشت ، اين به خاطر صلاح كشور بود نه براى هواى نفس ، و تو مردانى را براى هواهايى كه در سردارى به كارگماشتى . يكى از آنها ابن حضرمى بودكه بر بصره گماشته شده بود وكشته شد ، و ديگرى فرزند بسربن ارطاة است .\r\nكه بريمن حاكم گشته بود و خيانت كرد ، وحبيب بن مرّه كه برحجاز گمارده بودى وبيرونش كردند ، وضحاك بن قيس فهرى عامل كوفه كه سنگباران شد .\r\nو اگر براى گرفتن آنچه داريم اقدام مىكردى ، ما آبروى خود را حفظ مىكرديم . و آنچه از ما به گوش تو رسيده بزرگتر از آنچه از تو به مارسيده نيست . اگركوچكترين گناه شما نسبت به ماروى يكصد حسنه و عمل نيكتان گذاشته شود همه را نابود خواهد كرد ، و اگر كمترين عذر وحجّت ما روى صد گناه قرار گيرد همه را نيكو خواهد نمود . وامّا يارى نكردن عثمان ، هر آينه اگر يارى او رالازم مى دانستيم كمكش مى كرديم . و اما كشتن ياران عثمان درجمل ، به دليل پيمان شكنى آنها وخروج از بيعتى بودكه قبول كرده بودند . وامّا جنگ باتو درصفين ، بدين جهت بود كه حق را رها كرده ، و به دنبال باطل بودى . و اما اين كه ابوبكر وعمر را به رخ ما\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nكشيدى ، اگر ما خلافت را مىخواستيم آنها بر ما پيروز نمىشدند .\r\nآنگاه ابن عباس ساكت شد .\r\nابن ابىلهب در بارهء اين گفتگو چنين سروده است :\r\nفرزند حرب در ميان مردم بزرگ بود ، تا زمانى كه ابن عباس زشتيهايش را نمودار ساخت . پيوسته او راپايين آورد و بالا برد ، تاآنجا كه او رابه خاك سياه نشانيد ، وباكى از پذيرفتن حق نيست از هيچ چيز كه او را ذليل كند فروگذار نكرد ، مگر اينكه او رابدان داغ كرد . « 1 » \r\n\r\nدفاع از حريم ولايت\r\nابن عباس در برخوردهايش با معاويه ، پيوسته با استدلال هايى محكم و متين ومستند به آيات قرآنى باوى روبرو مى شد ، و مهر بطلان برهمهء گفته‌هاى معاويه مىزد .\r\nعبدالله بن مصعب از پدرش نقل كرده است كه :\r\nعبدالله بن عباس درمجلس معاوية بن ابى سفيان حاضر شد معاويه روبه او كرد وگفت : اى ابن عباس ! شما مىخواهيد خلافت را دراختيار خود بگيريد ، همچنان كه پيامبرى به شما اختصاص يافت ، به خدا سوگند اين دو هرگز جمع نگردد . دليل شما درتصدّى مقام خلافت بر مردم نادرست است . شما مى گوييد كه چون ازخاندان پيامبرصلى اللّه عليه وآله هستيد ، پس چرا نبايد جانشينى پيامبرصلى الله عليه وآله در دست شما باشد ؟\r\nو اين شبهه اى بيش نيست ، زيرا به حق شباهت دارد ، و اثرى از عدالت در او هست ، ولى حقيقت چنين نيست كه گمان مىكنيد .\r\nخلافت در ميان قبايل قريش بايد براساس رضايت مردم وشوراى بزرگان\r\n\r\n","description":"","footnote":" ( 1 ) . عقدالفريد ، ج 4 ، ص 92 . ","page_name":" 111 ","page_number":111},
  {"content":"\r\n\r\nگردش كند ، و ما نديديم كه مردم بگويند : اى كاش بنى هاشم بر ما حكومت مى كردند ، و اگر حكومت در دست آنها بود براى دنيا و آخرت ما بهتر بود . و اگر ادعاى شما كه مىگوييد ديروز از آن چشم پوشى كرديد صحّت داشت ، امروز بر سر آن نمىجنگيديد . به خدا سوگند اى بنى هاشم ، اگر حكومت را به دست گرفته بوديد ، طوفان قوم عاد وصاعقهء ثمود براى مردم زيان بارتر از شما نبود .\r\nابن عباس درپاسخ گفت :\r\nآرى به خداسوگند كه ما به وجود پيامبر صلى اللّه عليه وآله در سزاوارتر بودن به مقام خلافت استدلال مىكنيم ، اگر سزاوارى خلافت به نبوت نباشد پس به چه چيز سزاوار خواهد شد . وامّا اين كه گفتى خلافت ونبّوت دريك خانواده جمع نمىشود ، پس چه مىگويى دربارهء گفتهء خداوند عزوجل كه مى فرمايد :\r\n« امْ يَحْسُدُونَ النَّاسَ عَلى ما اتاهُمُ اللَّهُ مِنْ فَضْلِهِ فَقَدْ اتَيْنا الَ ابْراهيمَ الْكِتابَ وَ الْحِكْمَةَ وَ اتَيْناهُمْ مُلْكاً عَظيماً » « 1 » \r\nآيا حسد مى ورزند با مردم برآنچه خدااز فضل خود به آنها داده ، به راستى كه ما برآل ابراهيم ، كتاب وحكمت داده ، و به آنان ملك و سلطنتى بزرگ عطاكرديم كتاب همان پيامبرى ، وحكمت همان سنت و مقصود از ملك خلافت است و ما آل ابراهيم هستيم و حكم آل ابراهيم در باره ما تا روز قيامت رواست . « 2 » \r\n\r\nنامه‌نگارى ابن عباس و معاويه\r\nمعاويه كه درخدعه و فريب ونيرنگ سرآمد روزگار بود ، همواره با بزرگان\r\n\r\n","description":"","footnote":" ( 1 ) . نساء ، آيهء 54 .  ( 2 ) . آمالى ، شيخ مفيد ، ص 15 . ","page_name":" 112 ","page_number":112},
  {"content":"\r\n\r\nبنىهاشم نامه نگارى مىكرد . ابن عباس كه از سران بنى هاشم به شمار مى آمد ، از اين قاعده بر كنار نبود و هر از گاهى پيك معاويه نامه‌اى به دستش مىداد .\r\nمعاويه به حكم دشمنى ديرينه‌اش باخاندان وحى ورسالت ، درنامه‌هاى خود ، زبان طعن وافترا ودروغ بافى گشوده ، استدلال‌هاى ميان تهى را پيش مىكشيد ، و نهايت كوشش خود را در انكارحق خلافت و امامت اهل بيت عصمت و طهارت به كار مىبرد .\r\nابن عباس مانند ساير بنى هاشم ، نامه‌هاى معاويه را بى كم وكاست پاسخ گفته ، وياوه سرايىهاى او را با استدلالى قوى ومتين رد مىكرد . ابن عباس در يكى از اين نامه‌ها ، در پاسخ به معاويه كه درنامه‌اش سخن از طلحه وزبير به ميان آورده و براى آنان اشك تمساح ريخته بود ، چنين مىنويسد :\r\n« . . وامّا در بارهء طلحه وزبير ، بايد بگويم كه آنها در حق عثمان شرارت كردند ، و او راسخت در فشار گذاشتند ، آنگاه بيعت خود را باعلى عليه السلام شكستند ، و براى رسيدن به حكومت وقدرت قيام كردند . با آنان به دليل بيعت شكنى شان جنگيديم ، همان گونه كه باتو به خاطر ياغىگرىات پيكار كرديم . » « 1 » \r\n\r\nابن عباس و عمروعاص\r\nابن عباس با معاويه و سردمداران دستگاه حكومتى او ستيزى سخت داشت ، عمروعاص كه مرد شمارهء دوى دستگاه معاويه به شمار مىرفت هيچ گاه از سخنان آتشين وافشاگرانهء ابن عباس درامان نبود وپيوسته از سوى ابن عباس نكوهش وتحقير مى شد .\r\n\r\n","description":"","footnote":" ( 1 ) . الغدير ، ج 9 ، ص 105 . ","page_name":" 113 ","page_number":113},
  {"content":"\r\n\r\nعمروعاص در سفرى كه به حج رفته بود ، گذرش بر ابن عباس افتاد و موقعيت ابن عباس را در دلهاى مردم واحترامى را كه ايشان برايش قايل بودند مشاهده كرد . آتش رشك وحسد در دلش شعله ور شد و به او گفت :\r\nاى پسر عباس ، چرا هرگاه مرا مىبينى ، باحالتى ناخوش ودرهم از من رومىگردانى ؟ گويى ميان چشمانت جراحتى افتاده ، ولى هنگامى كه در ميان گروهى از مردم قرار مىگيرى آثار ضعف ونادانى و وسواس در تو آشكارمىشود .\r\nابن عباس در جوابش گفت :\r\nزيرا تو از پليدان وناپاكان هستى ، ولى قريش از بزرگان ونيكانند ، و از سخن نادرست و آنچه نمى دانند خوددارى مىكنند ، وحقّى را كه شناختند كتمان نمىكنند ، بزرگان خلقند ، و بلند پايه ترين مردمند ، تو خود را از قريش مىدانى درحالى كه از آنان نيستى ، و تو كسى هستى كه در ميان دو بستر متولّد شدى ، نه دربين بنى هاشم جايگاه ومقامى دارى ، و نه درميان بنى عبدشمس كسى تو رامىشناسد ، تو گناهكار ، بى پدر ، گمراه وگمراه كننده‌اى . معاويه تو را برگردن مردم سوار كرد ، و تو نيز از حمايت او به خود باليدى ، وبخشش او رابه حساب بزرگى ومقام خودنهادى .\r\nعمرو درپاسخ گفت :\r\nنه به خداسوگند ، من به وجود تو خرسندم ، و به خود مىبالم ، آيا اين احساس من درنزد تو سودى براى من دارد ؟\r\nابن عباس گفت :\r\nحق به هرطرف رو كند مانيز بدان روى مى آوريم ورهرو آن راهيم كه حق در آن باشد . « 1 » \r\n\r\n","description":"","footnote":" ( 1 ) . الغدير ، ترجمهء محمدتقى واحدى ، ج 3 ، ص 251 ، كتابخانه بزرگ اسلامى . ","page_name":" 114 ","page_number":114},
  {"content":"\r\n\r\nعمروعاص هميشه درتلاش بودكه به گونه‌اى ابن عباس را كوچك و ناچيز جلوه دهد ، واو رادر برابر ديدگان خوار و بى ارزش كند ، ولى منطق رسا و بيان شيواى ابن عباس او را ناكام و زبانش راكوتاه مىكرد .\r\nمدائنى روايت كرده كه عبدالله بن عباس درسفرى بر معاويه وارد شد . فرزند او يزيد ، وعمروعاص و عدهء ديگرى نزد او بودند . عمروبه معاويه گفت :\r\nبه خدا سوگند ، كه اين ( ابن عباس ) طلوع اوّل شرّ است ، وغروب آخر خير ، بايد در برابرش ايستاد ، وريشه‌اش راخشكانيد . از فرصت استفاده كن ، و در حملهء به او پيش دستى نما ، ابن عباس گفت :\r\nاى پسر نابغه « 1 »  به خدا سوگند كه عقلت تباه شده ، وانديشه‌ات به بى خردى گراييده ، وشيطان به زبان تو سخن گفت . چرا اين پيشنهاد را خودت در روز صفين ندادى ، بااينكه به مبارزه فرا خوانده شدى ؟ روزى كه دليران در برابر يكديگر صف‌آرايى مىكردند ، وزخمهاى بسيار بر پيكرها وارد شد ، ونيزه‌ها درهم شكست ، تو آهنگ حمله به اميرمؤمنان عليه السلام را نمودى ، واو باشمشير به سويت شتافت ، و چون مرگ را در برابر خود ديدى ، پيش از رو برو شدن با او به حيله گرى متوسل شدى ، و به اميد نجات ، عورت خود را براى جلوگيرى از حملهء او آشكارساختى تا از نابودى حتمى درامان بمانى . « 2 » \r\n\r\nمجادلهء عمرو با ابن‌عباس در مكّه\r\nسالى عمروعاص به حج رفت ، و در اجتماع مردم در روز عيد به سخنرانى ايستاد ،\r\n\r\n","description":"","footnote":" ( 1 ) . نابغه دختر عبدالله ، مادر عمروبن عاص است ، در دورهء جاهليت زن آوازه خوان‌بدنامى بود ( لغتنامهء دهخدا ) .  ( 2 ) . الغدير ، ج 2 ، ص 168 . ","page_name":" 115 ","page_number":115},
  {"content":"\r\n\r\nاز معاويه وبنى اميّه ستايش كرد وبربنى هاشم خرده گرفت ، آنگاه از خاطرات خود درصفين ياد كرد .\r\nابن عباس گفت :\r\nاى عمرو ، تو دينت را به معاويه فروخته‌اى ، آنچه داشتى و در دست تو بود به او دادى ، و او بر آنچه مال ديگران است بر تو منّت نهاد ، آنچه از تو گرفت بيش از آنست كه به تو داد ، و تو كمتر از آنچه به او دادى از وى ستاندى ، و هر دو به هرچه داده و گرفته بوديد راضى شديد .\r\nچون مصر در دست تو قرار گرفت ، معاويه به فكر بركنارى تو وبازگرفتن قدرت از تو گرديد . آنقدر سرسپرده هستى كه اگر جانت در كف دستت بود ، به معاويه مى دادى . تو بر نيرنگ خود در روز حكميّت افتخار مىكنى و به گناه و تقّلب منّت مىنهى . ازمقام و كارهاى خود در صفين سخن گفتى ، به خدا سوگند ، كشتن تو درصفين براى ما سخت و دشوار نبود ، ولى تو درآنجا برهنه شدى . « 1 » \r\n\r\nدفاع ابن عباس از عبدالله‌بن جعفر\r\nروزى عبدالله بن حعفر به مجلس معاويه وارد شد ، ابن عباس و عمروعاص نيز حضور داشتند .\r\nعمرو گفت :\r\nمردى برشما وارد شد كه آرزوها در دل دارد ، و در مجالس بزم و طرب به آوازها دل مى بازد ، وشيفتهء كنيزكان خواننده ونوازنده است ، بسيار شوخ طبع وبذله گوست ، و از جوانان روى گردان است ، خشمش آشكار است ،\r\n\r\n","description":"","footnote":" ( 1 ) . الغدير ، ج 2 ، ص 168 . ","page_name":" 116 ","page_number":116},
  {"content":"\r\n\r\nو در زندگى خوشگذران است ، به گذشتگان خود بسيار مى بالد ، و در بخشش اسرافكار است .\r\nابن عباس گفت :\r\nبه خدا سوگند دروغ مىگويى . عبدالله بن جعفر آنگونه كه تو تعريف كردى نيست او بسيار به ياد خداست ، ودربرابر نعمتهاى حق سپاسگزار ، و از هر ناروايى دور و مبّرا است ، مردى است بخشنده وبزرگوار ، سرور وبردبار ، در نشانه روى چيره دست است وتقاضاى ديگران راردّ نمى كند محدوديتّى كه مانع از نزديك شدن به او گردد در او نيست ، عيبجو ونكوهش گر نيست ، در ميان قريش مقامى و الا دار د ، شير بيشهء مردانگى است ، دركارزار توفنده و دلير است ، داراى شخصيّتى محبوب است ، بىپدر وپست وفرومايه نيست ، * همانند آن ناپاك نيست كه رذل ترين افراد قريش برسر فرزنديش نزاع كنند ، تا درنتيجه قصّاب قريش ( عاص‌بن وائل ) برديگران پيروز گردد . « 1 » \r\n\r\nپندخواهى عمروعاص از ابن عباس\r\nعلى رغم كينهء شديدى كه عمروعاص از ابن عباس و ساير بنى هاشم در دل داشت ، درلحظات آخر عمر از كرده هاى خود اظهار پشيمانى وندامت مىكرد ، و برگذشته افسوس مىخورد ، وبرعمر تباه شده انگشت حسرت به دندان مىگزيد .\r\nهنگامى كه عمروعاص در بستر بيمارى بود ، ابن عباس به ديدن او رفت و پس از سلام حالش را جويا شد .\r\nعمرو در پاسخ گفت :\r\nدرحالى هستم كه احساس مىكنم اندكى از امر دنيايم راآباد ، و بسيارى از\r\n\r\n","description":"","footnote":" ( 1 ) * . ابن عباس دراين گفتگو تعريض سختى به عمروعاص دارد .\r\n. الغدير ، ج 2 ، ص 138 . ","page_name":" 117 ","page_number":117},
  {"content":"\r\n\r\nآخرت خود را تباه ساخته‌ام اگر آنچه را اصلاح كرده‌ام تباه كرده‌ام ساخته بودم ، و آنچه را كه تباهش نموده‌ام اصلاح كرده بودم ، هرآينه رستگار بودم .\r\nاكنون اگر مىتوانستم گذشته را جبران كنم ، اين كار را مىكردم ، و اگر مىتوانستم از اين مهلكه‌ها بگريزم هرآينه مىگريختم . اكنون خود را ميان زمين وآسمان آويزان مىبينم ، نه بانيروى دستانم مىتوانم بالا روم ، و نه توانايى آن رادارم كه به زمين فرود آيم . اكنون اى برادرزاده ! مرا پندى ده تا از آن بهره گيرم .\r\nابن عباس گفت :\r\nهيهات چقدر دور است كه به مقصد برسى ! اينك ، برادرزادهء تو نيز برادر و همانند توست تو گريه نخواهى كرد مگر آنكه من نيز خواهم گريست . « 1 » \r\n\r\n","description":"","footnote":" ( 1 ) - الغدير ، ج 2 ، ص 175 . ","page_name":" 118 ","page_number":118},
  {"content":"\r\n\r\n\r\nفصل هفتم : در دوران امام حسين ( ع )\r\n\r\nقبول امامت حسين‌بن على ( ع )\r\nمعاويه پس از مسموم كردن امام حسن عليه‌السّلام و به شهادت رساندن آن حضرت سفرى به مكه كرد ، او در مكه ابن عباس را ديد و به وى گفت :\r\nشگفتا از حسن ، شربت عسلى را كه از طايف ، آميخته با آب روحه ( چاهى در نزديكى مدينه ) فراهم شده بود نوشيد وجان داد .\r\nابن عباس به او گفت : اگر حسن رفت ، مرگ تو تأخير نخواهد افتاد .\r\nمعاويه : تو امروز بزرگ خاندان خود هستى .\r\nابن عباس : تا وقتى خدا اباعبداللّه الحسين عليه السلام رازنده بدارد ، نه . « 1 » \r\n\r\nبيعت‌خواهى معاويه براى يزيد\r\nيكى از هولناك ترين جنايت‌هاى بى حدّوحصر معاويه ، به قدرت رساندن فرزندش\r\n\r\n","description":"","footnote":" ( 1 ) . انساب الأشراف ، ج 3 ، ص 62 ؛ صلح امام حسن ( ع ) ، ترجمهء حضرت آية ا . . . سيدعلى خامنه‌اى دام ظله العالى ، ص 503 . ","page_name":" 119 ","page_number":119},
  {"content":"\r\n\r\nيزيد ومسلّط كردن او بر سرنوشت ومقدّرات امّت اسلامى بود . او با به كارگيرى هر نوع وسيله ( تطميع ، ترغيب ، حيله‌گرى ، تهديد و تجاوز ) از مردم براى يزيد بيعت گرفت .\r\nو به دنبال آن به منظور تسخير دژ مستحكم امّت اسلامى ، يعنى بنىهاشم ، و در رأس آنها شخص امام حسين عيه السلام ، تلاش زيادى كرد معاويه نامه‌هايى به حسين بن على عليه السلام وعبدالله بن عباس وعبدالله بن جعفر وعبدالله بن زبير نوشت ، و آنان را به بيعت با يزيد فراخواند .\r\nپس از آن معاويه به مدينه آمد وصبح روز دوم جلسه‌اى تشكيل داد ، و نويسندگانش رابه گونه‌اى نشانيد كه هرچه فرمان مىدهد صداى او رابشنوند ، و به دربان خود دستور داد كه هيچ كس راهرچند كه از نزديكان باشد اجازهء ورود ندهد . آنگاه پيكى در طلب حسين بن على عليه السلام وعبدالله بن عباس فرستاد . ابن عباس زودتر آمد . معاويه او را در سمت چپ خود نشانيد ، و او رابه سخن سرگرم داشت تا حسين عليه السلام آمد . ابن عباس آمادهء سخن گفتن شد .\r\nحسين عليه السلام به او فرمود :\r\nدرنگ كن ، منظور او منم ، ونصيب من در تهمت بيشتر است .\r\nآن حضرت به پا خاست ، ستايش خداكرد ، و درود بر رسول خداصلى الله عليه وآله فرستاد .\r\nسپس سخنان مفصّلى ايراد كرد وضمن آن زشتىها ومعايب يزيد را برشمرد ، وامتناع خود را از بيعت با وى اعلام داشت .\r\nپس از پايان سخنان حسين عليه‌السّلام ، معاويه نگاهى به ابن عباس افكند و گفت :\r\nچه مىگويد اى پسر عباس ؟ ! به‌يقين آنچه در دل توست سخت‌تر و تلخ‌تراست .\r\nابن عباس گفت :\r\nبه خدا سوگند ، او فرزند پيامبر صلى اللّه عليه و آله ، و يكى از اصحاب\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nكساء ، و وابسته به آن خاندان پاك است ، از آنچه در فكر آن هستى درگذر ، همين مردم تو رابسنده‌اند ، تاخدا به آنچه فرمان اوست حكم كند ، واو بهترين حكم كنندگان است . « 1 » \r\n\r\nخشم معاويه نسبت به بنى هاشم\r\nعلى رغم تلاشهاى پيگير معاويه جهت بيعت گيرى از امام حسين ( ع ) براى يزيد ، آن حضرت از بيعت سرباز زد ، و با يزيد بيعت نكرد . معاويه پس از اين ناكامى به سمت شام رهسپار شد ، وبنى هاشم را مورد بى مهرى قرار داد .\r\nابن عباس نزد او رفت و به وى گفت : چرا در برابر ما بى مهرى پيشه كردى ؟\r\nمعاويه گفت :\r\nيار شما ( حسين عليه السلام ) با يزيد بيعت نكرد ، وشما او را سرزنش و ملامت نكرديد .\r\nابن عباس :\r\nاى معاويه چقدر بجاست كه به يكى ازنقاط دور دست بروم ، و در آنجا اقامت گزينم ، آنگاه آنچه را كه تو مىدانى بر زبان آورم ، وهمهء مردم را عليه تو بشورانم .\r\nمعاويه گفت :\r\nاى « ابوعباس » « 2 »  مىگيرد تا راضى مىشويد ، سپس روى برمىگردانيد . « 3 » \r\n\r\nمخالفت ابن عباس باخروج امام حسين ( ع )\r\nمعاويه حسرت بيعت امام حسين عليه السلام با يزيد را به گور برد . و پس از مرگ\r\n\r\n","description":"","footnote":" ( 1 ) . صلح امام حسن ، ص 416 - 422 .  ( 2 ) . ابوعباس كنيه ديگر عبدالله است .  ( 3 ) . كامل ، ابن اثير ، ج 3 ، ص 511 . ","page_name":" 121 ","page_number":121},
  {"content":"\r\n\r\nوى يزيد به خيال خام خود تلاش وسيعى را به منظور بيعت گيرى از آن حضرت شروع كرد ، ولى حسين عليه السلام مانند گذشته از پذيرفتن اين ننگ وخوارى خوددارى كرد .\r\nخوددارى حسين عليه السلام از بيعت با يزيد ، آن حضرت را ناگزير كرد كه حجاز را ترك كند و به سوى عراق رهسپار شود ، هرچند كه اين سفر مخاطراتى را براى آن بزرگوار در بر داشته باشد . نزديكان وبستگان آن حضرت همگى با صراحت مخالفت خود را با اين سفر اعلام داشتند ، از جمله عبدالله بن عباس نزد حسين عليه السلام رفت ، وگفت :\r\nخبر تصميم تو به حركت به سوى عراق مردم را منقلب كرده است ، بگو چه خواهى كرد ؟\r\nامام حسين عليه السلام فرمود :\r\nمن به خواست خدا قصد سفركرده‌ام ، و در همين يكى دو روز آينده خواهم رفت .\r\nابن عباس گفت :\r\nازاين سفر به خدا پناه مى برم . رحمت خداوندى بر تو ، به من بگو آيا به سوى مردمى مى روى كه امير خود راكشته ، وشهرهاى خود را در اختيار گرفته ، ودشمن را بيرون رانده‌اند ؟ اگر چنين كرده باشند به سوى آنان برو ، ولى اگر تو رادعوت كرده‌اند درحالى كه امير آنها در رأس كار است ، و بر آنها حكومت مىكند ، و كارگزاران او سرگرم جمع آورى اموال وادارهء شهرها هستند ، در اين صورت تو رابه جنگ دعوت كرده‌اند ، اطمينان ندارم كه تو رافريب ندهند ، ودروغ نگويند ، و با تو از درستيز در نيايند ، وتنهايت نگذارند ، و دشمن رابه جنگ تو نيانگيزند ، وبدترين وسخت ترين دشمن تو نباشند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nحسين عليه السلام فرمود :\r\nمن در اين باره از خدا طلب خير مىكنم ، و در كار خود خواهم انديشيد . « 1 » \r\nو همچنين از ابن عباس روايت شده است كه گفت :\r\nحسين عليه السلام در بارهء خروجش از من مشورت خواست ، به اوگفتم : به خدا سوگند ، اگر بيم آن نداشتم كه مردم مرا وتورا شماتت كنند ، هرآينه دستم رادر سرت فرو مى بردم ( كنايه از اصرار او در جلوگيرى ازخروج آن حضرت است ) .\r\nحسين عليه‌السّلام فرمود :\r\nبه خدا سوگند ، اگر درزمينى چنين وچنان كشته شوم مرا خوشتر است از اينكه فردا با كشته شدنم در اين شهر ( مكه ) حرمت * اين سرزمين مقّدس را پايمال كنم . « 2 » \r\nچون تلاش ابن عباس براى بازداشتن امام ( ع ) از سفر به عراق بىنتيجه ماند از حضور امام حسين عليه‌السّلام خارج شد درحالى كه مىگفت :\r\nبى حسين شدم ، خبر مرگ حسين را از من بشنويد . « 3 » \r\n\r\nابن‌عباس پس از خروج امام حسين عليه‌السّلام\r\nعبدالله بن زبير تنها كسى بود كه قلباً از خروج حسين عليه‌السّلام از حجاز خوشحال بود هرچند او اين احساس را به زبان نمىآورد و مانند ديگران آن حضرت را از سفر به عراق باز مىداشت ، ولى درعين حال ، وجود حسين عليه\r\n\r\n","description":"","footnote":" ( 1 ) . كامل ابن اثير ، ج 4 ، ص 37 ؛ تاريخ طبرى ، ج 5 ، ص 383 .\r\n* . آن حضرت دراين كلام به اشاره به ابن زبير كه توسط بنى اميه در مسجد الحرام كشته شد هنگامى كه خانهء كعبه را با منجنيق هدف قرار داده و حرمت خانه كعبه را شكستند .  ( 2 ) . انساب الاشراف ، ج 3 ، ص 147 .  ( 3 ) . همان مدرك ، ص 162 . ","page_name":" 123 ","page_number":123},
  {"content":"\r\n\r\nالسلام مانند كوهى بر قلب او سنگينى مىكرد ، چون ابن زبير هواى خلافت در سرداشت ، ومسلّم بودكه با وجود فرزند رسول خدا كسى دست به بيعت به ابن زبير نخواهد داد . از اين رو هنگامى كه امام حسين ( ع ) از مكه به سوى عراق حركت كرد ، عبدالله بن عباس دست برپشت ابن زبير زد وگفت ؛\r\n« اى چكاوك ! اكنون دراين مرغزار وسيع وفضاى باز ،\r\nتخم گذار ، ونغمه سرايى كن ،\r\nو هر چه مى خواهى منقار بكوب .\r\nاين حسين است كه مى رود ،\r\nجلوى تو باز است ، ومكّه براى تو ماند اى پسر زبير !\r\nحسين به سوى عراق رفت »\r\nابن زبير گفت :\r\nاى ابن عباس ، سوگند به خدا ، شما خلافت‌را فقط زيبندهء خود مىدانيد ، و هيچ كس را به آن سزاوارتر از خود نمى شناسيد .\r\nابن عباس گفت :\r\nآنهائى كه ترديد دارند چنين مىانديشند ، و ما يقين داريم . ولى تو از خودت بگو ، به چه چيزت خود را شايستهء خلافت مى دانى ؟\r\nگفت : به شرف و بزرگى خودم .\r\nابن عباس گفت :\r\nبه چه چيز شريف و بزرگ شدى ؟ اگر شرفى دارى از ماست ، پس ما از تو شريفتر وبرتريم . ودراين حال صدايشان بلند شد .\r\nنوجوانى از خاندان زبير گفت : اى ابن عباس ، از مادست بدار ! به خدا سوگند ، هرگز نه شما بنى هاشم ما رادوست داريد ، و نه ماشما را ، عبدالله\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nزبير با دست او را زد وگفت : آيا درحضور من سخن مى گويى ؟\r\nابن عباس گفت : چرا كودك رازدى ؟ سوگند به خدا ، سزاوارتر از او به زدن ؛ تو هستى كه جامعهء مسلمانان را پراكنده وگمراه كرده‌اى درآن حال ، مردانى از قريش ميانجى شدند ، و آن دوساكت گشتند . « 1 » \r\n\r\nابن عباس درسوگ امام حسين عليه‌السّلام\r\nپس از خروج كاروان حسينى از حجاز ، ورسيدنشان به سرزمين كربلا ، ابن عباس گويد :\r\nشبى كه حسين عليه السلام كشته شد ، پيامبر صلى الله عليه وآله را در خواب ديدم كه تُنگى بلورين در دست داشت ، ودرآن خون جمع مىكرد .\r\nعرض كردم ، اى رسول خدا اين چيست ؟ فرمود ؛ خون حسين وياران اوست كه نزد خدا خواهم برد .\r\nصبح آن شب ، ابن عباس خبر شهادت حسين ( ع ) را اعلام ، وخواب خود را بازگو كرد . پس از آن تاريخ ، واقعهء شهادت حسين عليه السلام را بازمان خواب ابن عباس تطبيق كردند كه باهم يكى بود . « 2 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 4 ، ص 491 وج 20 ، ص 134 - انساب الأشراف ، ج 3 ، ص 162 .  ( 2 ) . كامل ، ابن اثير ، ج 4 ، ص 93 . ","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nفصل هشتم : مبارزات دوران خفقان\r\n\r\nبا عبدالله‌بن زبير\r\n\r\nخودستايى عبداللَّه‌بن زبير\r\nپس از به شهادت رسيدن حسين عليه السلام ، عبدالله بن زبير صحنه را براى رسيدن به بلند پروازىها و خود خواهى هاى خود خالى يافت از اين رو داعيهء خلافت سرداده از مردم براى خود بيعت خواست .\r\nابن عباس دوران سختى را با ابن زبير آغاز كرد ، وپيوسته در برابر خودنمايىها و خود بزرگ بينى هاى پسر زبير قيام مىكرد ، واو را با منطقى رسا وبيانى مستدل محكوم مى نمود .\r\nهنگامى كه عبدالله بن زبير با امّ عمرو ، دختر منظور ازدواج كرد ، به او گفت :\r\nكسى دركنار توست كه هم اكنون در ميان قريش به مانند سر از پيكر است ، و بلكه مانند چشمان از سر است\r\nزن گفت : به خدا سوگند ، اگر بعضى از فرزندان عبدمناف اينجا حاضر\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبودند ، نظرى مخالف با نظر تو مى داشتند .\r\nعبدالله درخشم شد وگفت : تا از بنى هاشم وفرزندان عبدمناف گروهى رانزد تو حاضر كنم ، تا از عهدهء انكار گفته‌هايم برنيايند ، و به برترى من اقرار كنند .\r\nزن گفت : اگر سخن مرا پذيرا هستى ، من تو را ازاين كار منع مىكنم ، ديگر تو خود دانى .\r\nعبدالله به مسجد رفت وگروهى راديد كه تعدادى از قريش در ميان ايشان بود . ابن زبير به آنها گفت : دوست دارم با من به خانه‌ام بياييد .\r\nهمه برخاستند وآمدند عبدالله دستور داد غذا حاضر كنند وقتى از غذا خوردن فارغ شدند ، عبدالله به آنها گفت :\r\nمن شما رافراخواندم ، چون درگفتگويى كه باپرده نشين خود داشتم ، او سخنم را ردّ كرد ، و گمان كرد كه اگر گفتارم رادرحضور فرزندان عبد مناف اظهاركنم ، آنان گفته‌ام راتصديق نخواهند كرد .\r\nو هم اكنون همهءشما حاضر هستيد ، و تو اى پسر عباس چه مى گويى ؟\r\nمن به همسرم گفتم كه در سراى او كسى است كه از قريش به مانند سر از پيكر ، بلكه مانند چشمان ازسراست ، ولى او گفته ام را مردود دانست .\r\nابن عباس گفت :\r\nگويا آهنگ مرا دارى ؟ اگر بخواهى سخن بگويم خواهم گفت ، و اگر بخواهى لب فرو بندم خاموش خواهم شد .\r\nعبدالله گفت :\r\nالبته بگو ، مگر براى گفتن چه دارى ؟ مگر نمى دانى كه من فرزند زبير ، يكى از مقّربان رسول خداصلى اللّه عليه وآله هستم ، ومادرم اسماء ذات\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nالنطاقين دختر ابوبكر صديّق است ، وعمّه ام خديجه سرور زنان عالم است ، وصفيّه عمهء رسول خدا مادر بزرگ من است ، وعايشه مادر مؤمنان خالهءمن است ! آيا مىتوانى همهء اينها را انكار كنى !\r\nابن عباس گفت :\r\nشرافتى بس بزرگ وافتخارى بس ارزنده رايادآور شدى ، ولى تو با كسى مفاخره مىكنى كه به فخر او مفتخرى ، و به بزرگوارى او بزرگ شده‌اى چون همهء افتخارات تو به رسول خدا صلى اللّه عليه وآله باز مى گردد ، و من درافتخار به آن حضرت ازتو سزاوارترم ،\r\nعبدالله گفت :\r\nاگر بخواهى افتخاراتم بر تو را پيش از زمان پيامبر صلى اللّه عليه واله بيان كنم .\r\nابن عباس گفت :\r\nبه انصاف سخن گفتى ، اى گروه حاضر ، شما رابه خدا سوگند مى دهم ، آيا در ميان قريش عبدالمطّلب ، هاشم و عبدمناف والاتر هستند يا خويلد واسد و عبدالعزّى ؟\r\nگفتند : عبد مناف و هاشم و عبدمناف .\r\nابن عباس گفت :\r\nآيا بامن مفاخره مى كنى اى پسر زبير ، درحالى كه قضاوت رسول خدا عليه تواست و اين شوخى نيست ،\r\nاگر باكسى ديگر جز من مفاخره مى كردى بر او پيروز مى شدى ،\r\nولى تو باخورشيد تابان سربه سر گذاشته اى .\r\nرسول خدا صلى اللّه عليه وآله حكم به برترى ما كرد ، آنجا كه فرمود :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nهيچ گاه دو گروه از يكديگر جدا نشد ، مگراين كه من دربهترينشان بودم ، ما و تو پس از قصّى بن كلاب از يكديگر جدا شديم ، آيا ما درگروه بهتر هستيم يانه ؟ اگر گفتى آرى ، محكوم شده اى ، و اگر بگويى نه ، كافر شده‌اى .\r\nباشنيدن اين سخنان ، بعضى از حاضران خنديدند .\r\nعبدالله بن زبير گفت :\r\nبه خداسوگند ، اگر نه اين بودكه تو ميهمان ماهستى و احترام تو بر ما لازم است ، هر آينه پيش از برخاستن ، از پيشانيت عرق سرازير مىكردم .\r\nابن عباس گفت :\r\nچرا ؟ آيا مى خواهى سخن باطلى را بگويى ، بدان كه باطل برحق پيروز نخواهد شد ، يا سخن حقى براى گفتن دارى ؟ و حق از ناحق هراسى ندارد\r\nجمع حاضردست ابن عباس راكه درآن زمان نابينا شده بود گرفتند و گفتند : اى مردبرخيز كه براى چندمين بار او رامحكوم كردى .\r\nابن عباس ازجابرخاست و اين بيت را گفت :\r\nهان اى خويشان من ، كوچ كنيد وبرويد ،\r\nكه اگر مرغ سنگخواره رارها كنند به خواب خواهد رفت .\r\nابن زبير گفت :\r\nاى صاحب مرغ سنگخواره ، بنزد من بيا ، تو مرا رها نمى كنى تاسخنم را بر زبان بياورم . به خدا سوگند ، همه مى داننند كه من از پيشگامان دراسلام هستم ، و فرزند يار نزديك پيامبر صلى اللّه عليه وآله كه راستگو ومفتخر به پاكيزه ترين شرافتهاست مى باشم . كسى كه از طليق ( رهاشده ) بهتر است ( نظرش به عباس است ) .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nابن عباس گفت :\r\nآنچه در توبره داشتى بيرون انداختى ، و چيزى را فرو نگذاشتى . سخن نادرستى از مردى حسود برزبان آوردى ، اگر تو پيشگام هستى ، بگو به سوى چه كسى شتافتى ؟ و اگر فخرجويى مى كنى ، پس به كه افتخار مى دارى ؟\r\nاگر منشأ افتخارات تو خانوادهء خودت باشيد نه خانوادهء ما ، پس حق باتو خواهد بود و تو برما فخر خواهى داشت ، ولى اگر تو افتخارات خود را از خاندان ما گرفته باشى ، پس فخر از آن ماست ، و خاك در دهان و دستان توست .\r\nوامّا آنچه راكه از « رهاشده » برزبان آوردى ، به خدا سوگند ، او در مصيبت‌ها بردبار ، و در نعمت ها شكرگزار بود ، و به خدا سوگند ، او مردى وفادار و كريم بوده او هيچ گاه بيعتى راپس از ابرام نقض نكرد ( كنايه به زبير است كه با اميرمؤمنين عليه السلام بيعت نمود سپس نقض كرد ) ، و هيچ سپاهى را پس از فرماندهى رها نساخت .\r\nابن زبير گفت :\r\nآيا زبير رابه ترسو بودن سرزنش مىكنى ، به خدا قسم تو مى دانى كه او بر خلاف آن بود .\r\nابن عباس گفت :\r\nبه خدا سوگند ، من چيزى از او نمى دانم جز آن كه او گريخت و ديگر باز نگشت ، و جنگيد ولى استقامت نداشت ، و بيعت كرد امّا آن رابه پايان نبرد ، و رحم خويشاوندى خود را قطع كرد ، و فضيلت را انكار كرد ،\r\n\r\n\r\n","description":"","footnote":"","page_name":" 131 ","page_number":131}
  ]