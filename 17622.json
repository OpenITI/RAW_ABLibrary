[
  {"content":"\r\n\r\n\r\nسورهء نساء\r\n\r\n[ سوره النساء ( 4 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالاً كَثِيراً وَ نِساءً وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً ( 1 )\r\n\r\nترجمه :\r\nاى مردم از ( خشم ) پروردگارتان بترسيد آن خدائى كه همه شما را از يك تن بيافريد ، و هم از آن ، جفت او را خلق كرد و از آن دو تن خلقى بسيار از مرد و زن در اطراف عالم برانگيخت ، و بترسيد از ( خشم ) آن خدائى كه به نام او از يكديگر مسألت و درخواست مىكنيد ( كه داد و زنهار از يكديگر را از او مىخواهيد ) و دربارهء ارحام كوتاهى نكنيد ، كه همانا خدا مراقب اعمال شما است .\r\n\r\nتفسير :\r\n  يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالًا كَثِيراً وَ نِساءً   از آنجا كه اين حكايت و نظائرش از اسرار و امور پيچيدهء مربوط به انبيا و اولياى نخستين و حكماء پيرو آنهاست ، و مردم عوام آن حكايات را بر ظاهرش حمل كرده‌اند ، لذا اخبار مختلفى از جهت تصديق و تكذيب و نحوه بيان ، يا سست بودن حقيقت آن وارد شده است . و اين اختلافات دامنه وسيعى دارد از آفرينش آدم و حوّا ، و تناسل و تناكح آنها و تناكح اولادشان گرفته تا قصّهء هاروت و ماروت و داستان داود و غير آن اختلاف و اضطراب ( آشفتگى در اخبار وارده ، ديده مىشود . به نحوى كه موجب حيرت و اضطراب ( ترديد ) كسى كه خبره نيست مىگردد و او را به جائى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمىرساند كه از دين خارج مىشود .\r\nلكن راسخان در علم مىدانند كه همهء آن اخبار از معادن نبوّت و محلهاى وحى صادر شده است و اختلاف و اضطرابى ( ترديدى ) در آنها نمىبينند ، خداوند ما را از آنان قرار دهد ، و خدا ولىّ توفيق است .\r\nامّا چون شأن نزول آيه و سفارش در امر يتيمان و اهتمام به آنها و اصول آنهاست امر به تقوى را با تكرار كردن ، تأكيد كرده و فرموده است :\r\n  وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   تقوى را اوّلا معلّق بر وصف ربوبيّت نمود كه مقتضى پرهيز از مخالفت با اوست ، و نيز ربوبيّت را توصيف كرد به چيزى كه مقتضاى تقوى است ، و ثانيا آن را معلّق بر وصف الهيّت كرد و الهيّت را نيز توصيف به چيزى نمود كه مقتضى تعظيم است ، و لفظ « ارحام » را نيز به سبب عطف بر ضمير مجرور بر لفظ « اللّه » مقرون ساخت ، تا مبالغه در حفظ ارحام شده ، مقدّمه‌اى براى اظهار مقصود كه عبارت از حفظ يتيمان است باشد ، زيرا حافظ ايتام در بيشتر موارد صاحب رحم است .\r\nو محافظت از رحم و تعظيم آن ، محافظت و تعظيم از چيزهائى است كه عقل و عرف به آن حكم مىكند . و در شريعت ، در مورد اهميّت دادن به آن ، به حدّى اخبار وارد شده است كه شرح شمار آن ، نتوان كرد .\r\nبدان كه خداى تعالى ، انسان را داراى دو نشئه خلق كرده است و بر حسب هر نشئه براى آن اصول و فروعى قرار داده است كه آن را اصول و فروع انسان مىنامند .\r\nو هر كسى كه با يك فرد به يك اصل منتهى شود ، چون منتهى به يك رحم مىشود ، رحم ( خويشاوند ) ناميده شده است . و برترى رحم‌هاى روحانى بر جسمانى مانند برترى روح بر جسم است ، و همچنين برترى صلهء رحم‌هاى روحانى بر جسمانى مانند برترى روح بر جسم است .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nالبتّه نبايد گفت : بنا بر آنچه كه بيان شد ، اگر كسى منتسب به شيطان باشد ؛ نسبت روحانى او به شيطان است و منتسب به شيطان خويشاوند شيطان مىشود ، زيرا در اين صورت ، مراعات صلهء رحمى كه در اينجا مقصود شيطان مىباشد لازم مىآيد . در حالى كه انسان مأمور است كه شيطان را مورد بغض قرار داده و با او قطع رحم بكند ، زيرا ما مىگوئيم :\r\nهمان‌طور كه خداوند تعالى ، جهت صحّت انتساب جسمى در هر ملّت شريعت و اصولى قرار داده است . كه نسبت مبتنى بر آن اصول است ، و هر نسبتى كه مبتنى بر آن اصول نباشد لغو و بىاعتبار است ، و حال او با چنين شخصى در اصول و فروع مانند حال اجنبى است ؛ و مانند حال كسى است كه اصلا خويشاوند نباشد .\r\nهمچنين خداى تعالى براى صحّت انتساب نسبت روحانى ، اصولى قرار داده است . كه بايد نسبت مبتنى بر آن اصول باشد . و هرگاه كه نسبت بر اصول معيّنى نباشد آن نسبت لغو و بىاعتبار خواهد بود .\r\nحال طبق گفته بالا ، اگر كسى بگويد كه بدون اصولى كه خدا بنا نهاده است ، نمىتوان به انبيا منتسب شد ، و اين انتساب باطل و لغو مىباشد ، از آن گفتار خود بايستى به خدا پناه برد و اين اعتراض درست نيست ، زيرا در جواب مىگوئيم : انتساب به انبيا بدون اينكه مبتنى بر اصول انتساب باشد محال است و كسى كه امامى را از طرف خدا نداشته باشد كه به او اقتدا كند ولى خودش را به آنها مىبندد و به آنان منتسب مىكند او از كسانى است كه داخل در نسب مىباشد ، و مأمور به قبول شريعت آنان است . البتّه اين‌گونه پذيرش دين ، نحله و به خود بستن شريعت است ، نه خود شريعت .\r\nلذا در اخبار معصومين ( ع ) وارد شده است « 1 » كه هر كس از اين امّت\r\n\r\n\r\n","description":"","footnote":"\r\n( 1 ) اصول كافى ج 1 كتاب الحجّة\r\n","page_name":" 3 ","page_number":3},
  {"content":"\r\n\r\nصبح كند و امام ظاهر عادلى از طرف خدا نداشته باشد او گمراهى و سرگردانى را آغاز كرده است و به اين مضمون روايات زيادى از آنان وارد شده است . و چنان كه داخل النّسب در نسبت جسمانى ملعون است ، همچنين است كسى كه خود را به كس ديگر از جهت روحانى نسبت مىدهد بدون اينكه آن نسبت مبتنى بر چيزى باشد كه نسبت را تصحيح نمايد ، در اين صورت آن شخص نيز ملعون است . و از قبيل نسبت لغو به لغو و باطل به باطل است و نسبت داخل النّسب به داخل النّسب مانند نسبت روح به جسد مىباشد كه متعلّق به آن نيست .\r\n  إِنَّ اللَّهَ كانَ عَلَيْكُمْ رَقِيباً   يعنى اى كسانى كه به تقوى و مراعات ارحام و حفظ اموال يتيمان امر شده‌ايد خداوند مراقب شماست و بر خيانت آشكار و نهان شما اطّلاع دارد .\r\n\r\n[ سوره النساء ( 4 ) : آيه 2 
  ]\r\nوَ آتُوا الْيَتامى أَمْوالَهُمْ وَ لا تَتَبَدَّلُوا الْخَبِيثَ بِالطَّيِّبِ وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيراً ( 2 )\r\n\r\nترجمه :\r\nو به يتيمان اموالشان را بدهيد و مال بد و نامرغوب خود را با مال خوب و مرغوب آنها تبديل نكنيد و اموال آنان را به ضميمهء مال خود مخوريد كه اين گناهى بس بزرگ است .\r\n\r\nتفسير :\r\n وَ آتُوا الْيَتامى أَمْوالَهُمْ  يعنى پس از حفظ مال و رشد يتيمان ، اموالشان را به آنها بدهيد .\r\n وَ لا تَتَبَدَّلُوا الْخَبِيثَ  مال بد و نامرغوب خودتان را تبديل  بِالطَّيِّبِ  به مال خوب و مرغوب آنها نكنيد . يا اينكه مال حلالى كه به شما روزى داده شده است با مال حرام آنها عوض نكنيد ، زيرا كسى كه با حرام ارتزاق كند ، از روزى حلال كه براى او مقدّر شده است محروم مىگردد . و لكن معنى اوّل در اينجا مقصود است ، زيرا قول خداى تعالى :\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n وَ لا تَأْكُلُوا أَمْوالَهُمْ إِلى أَمْوالِكُمْ  معنى دوّم را مىرساند و مىگويد : اموال آنها را با اموال خود مخلوط و مصرف نكنيد .\r\nبدان كه يتيم مانند رحم روحانى و جسمانى است . يتيم جسمانى كسى است كه در سنّ خردسالى از پدر جسمانىاش منقطع شود ، و يتيم روحانى كسى است كه از امامش كه پدر روحانى اوست منقطع شود ، چنان كه صريحا و اشارتا وارد شده است . و يتيم شدن از امام يا به اين است كه از شهود حسّى به سبب مرگ و غير آن غايب شود ، يا از شهود بصيرت غايب گردد ؛ بدين گونه كه استعداد حضور نباشد يا فكر مصطلح صوفيّه حاصل نشده باشد ، زيرا كسى كه در سينه‌اش مثال شيخ متمثّل نشود و صورت مثالى او را با چشم بصيرت مشاهده نكند از امامش منقطع مىشود .\r\nو حقّ چنين يتيمى عبارت از خدمت كردن و مواسات و محبّت و نصيحت كردن است كه بر نسبت به آنها متعهّد شده است .\r\nو اين همان يتيم روحانى در عالم كبير است .\r\nو امّا در عالم صغير ؛ پس قواى حيوانى و بشرى مادام كه در تبعيّت از نفس بوده به مقام تمتّع و لذّت بردن ناشى از ديدن وجود شيخ نائل نگردند يتيم محسوب مىشوند و مال و حقّ او ( كه در آيه رعايت آن ذكر شده است ) عبارت از لذّت بردن نفس است در مشتهيّات و مقتضيّات حلال نفس ، زيرا در اخبار ، تلذّذ از حلال ، و بهره‌گيرى از زاد ، و توشه اندوختن براى معاد ، به كرّات ذكر شده است .\r\nو از آنجا كه منع كردن يتيمان ، از حقّ خودشان ، به هر معنى كه باشد ظلم بر مظلوم است درحالىكه آنان مستحقّ ترحّم مىباشند ، خداى تعالى گناه اين ظلم را بزرگ حساب كرده و فرموده است :\r\n إِنَّهُ كانَ حُوباً كَبِيراً  يعنى آن گناه بزرگى است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\n[ سوره النساء ( 4 ) : آيه 3 
  ]\r\nوَ إِنْ خِفْتُمْ أَلاَّ تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلاَّ تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلاَّ تَعُولُوا ( 3 )\r\n\r\nترجمه :\r\nاگر بترسيد كه مبادا دربارهء يتيمان مراعات عدل و داد نكنيد پس آن‌كس از زنان را به نكاح خود درآريد كه مر شما را نيكو و مناسب با عدالت است دو يا سه يا چهار ( نه بيشتر ) ، و اگر بترسيد كه چون زنان متعدّد گيريد راه عدالت نپيموده و به آنها ستم كنيد پس تنها يك زن اختيار كنيد و يا چنان كه كنيزى داريد به آن اكتفا كنيد كه اين به عدالت و ترك ستمكارى نزديكتر است .\r\n\r\nتفسير :\r\n وَ إِنْ خِفْتُمْ  اى كسانى كه نظارت در امر يتيمان داريد اگر خواستيد از باب طمع به اموال آنها ، با آنان نكاح كنيد . و بترسيد كه  أَلَّا تُقْسِطُوا فِي الْيَتامى  مبادا در حقّ آنها كوتاهى كرده به عدالت رفتار نكنيد « ف » پس انكحوا  ما طابَ لَكُمْ مِنَ النِّساءِ  و با زنانى كه مىپسنديد ازدواج كنيد . از امير المؤمنين ( ع ) نقل است كه در جواب سؤالات زنديقى كه از بعضى چيزها از امام سؤال كرده بود از جمله ، اين قسمت آيه ، امام فرمود : كه آن زنديق از دو طرف آيه به مقدار بيش از يك سوم آن را انداخته است .\r\n مَثْنى وَ ثُلاثَ وَ رُباعَ  اختيار نمودن بين يك تا چهار است ، و نيز به معنى اختيار داشتن در جايگزينى آنان است . چون اين وزن دلالت بر تكرار مىكند .\r\n فَإِنْ خِفْتُمْ  اى كسانى كه به نكاح كردن مايل هستيد  أَلَّا تَعْدِلُوا  اگر ترسيديد كه بين آنها به عدالت رفتار نكنيد در صورتى كه زنها بيشتر از يكى باشند . « ف » پس به نكاح درآوريد « واحدة  أَوْ ما مَلَكَتْ أَيْمانُكُمْ  » يكى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nرا ، يا آنچه مالك آنها هستيد يعنى اگر ترسيديد كه در حقّ زن آزاد كوتاهى ورزيد به كنيزان خود اكتفا كنيد .\r\n ذلِكَ أَدْنى أَلَّا تَعُولُوا  اين نزديكتر ( بهتر ) است ، تا از حقّ رو گردان نشويد يا مقصود اين است كه عيال را زياد نكنيد كه در نتيجه به حرج افتيد و عسر و حرج و سختى پيش آيد . كه در خبر است : كمى عيال يكى از مواردى است كه موجب خرسندى است .\r\n\r\n[ سوره النساء ( 4 ) : آيه 4 
  ]\r\nوَ آتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً ( 4 )\r\n\r\nترجمه :\r\nو مهر زنان را در كمال رضايت و طيب خاطر به آنها بپردازيد ، پس اگر چيزى از مهر خود را از روى رضا و خشنودى به شما بخشيدند ، برخوردار شويد كه برايتان حلال و گوارا خواهد بود .\r\n\r\nتفسير :\r\n وَ آتُوا النِّساءَ  و به همسران  صَدُقاتِهِنَّ نِحْلَةً  مهرهاى آنان را با طيب خاطر بپردازيد اين آيه تحريض و تقويت روحيّه مردان است ، زيرا پس گرفتن عطيّه و بخشش در نهايت زشتى است و اين بيشتر خطاب به اولياى نكاح است ، چون آنها مهر زن را براى خودشان مىگرفتند ، چنان كه اكنون در بين بعضى از عربها و بعضى كردها مرسوم است .\r\nپس معنى آيه چنين است : اى اولياى نكاح ، مهر زنان را به خودشان بدهيد ، كه آن هديّه‌اى است براى زنان ، و مال شما نيست كه آن را بگيريد .\r\n فَإِنْ طِبْنَ لَكُمْ عَنْ شَيْءٍ مِنْهُ نَفْساً  يعنى اگر مقدارى از مهر خود را با رغبت به شما دادند  فَكُلُوهُ هَنِيئاً مَرِيئاً  آن را به گوارائى بخوريد .\r\n\r\n[ سوره النساء ( 4 ) : آيه 5 
  ]\r\nوَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً وَ ارْزُقُوهُمْ فِيها وَ اكْسُوهُمْ وَ قُولُوا لَهُمْ قَوْلاً مَعْرُوفاً ( 5 )\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nترجمه :\r\nاموالى را كه خدا ، قوام زندگانى شما را به آن قرار داده است ، به تصرّف سفيهان مدهيد . و از مالشان ( به قدر لزوم ) نفقه و لباس به آنها دهيد و با گفتار خوش خرسندشان سازيد .\r\n\r\nتفسير :\r\n وَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً  بدان كه انسان داراى يك نشئهء محسوس و يك نشئهء غير محسوس است ، و بر حسب هر نشئه ، چيزهائى به او نفع مىرساند و چيزهائى به او ضرر مىزند ، و هر كس كه بين نافع و مضرّ را تميز بدهد و بتواند جلب نفع و دفع ضرر بكند او را عاقل و رشيد مىنامند . و هر كس كه تميز ندهد ، و يا جلب نفع و دفع ضرر را نتواند ، سفيه ناميده مىشود و لكن ملازمه‌اى بين سفيه بودن در دنيا و سفاهت در آخرت نيست كه چه بسا فردى در دنيا سفيه باشد و در آخرت عاقل ، و بر عكس چه بسا افرادى در دنيا عاقل‌اند و در آخرت سفيه .\r\nبنا بر اين ، با وجودى كه معاويه را مردم عاقل‌ترين فرد زمان خودش لقب داده بودند ، سفيه ، و بهلول با اينكه ظاهرا مجنون بود ، عاقل است .\r\nدر تفسير كلمهء ( سفيه ) ، اخبار مختلف است . بعضى از اخبار ، سفيه را به كسى تفسير كرده‌اند كه تصرّف در مالش را طبق رضايت عقل انجام نمىدهد . و بعضى ديگر آن را به كسى تفسير كرده‌اند كه حقّ را نمىشناسد ، يا كسى كه شارب خمر است ، يا كسى كه داخل در اين امر نيست « 1 » . تمام اين اختلافات در اخبار بر حسب اختلاف دو نشئه است .\r\nزيرا كه عاقل ، بر حسب نشئهء آخرت ، كسى است كه امامش را بشناسد و در ولايت او بر وجه مقرّر داخل شود ، و با بيعت خاصّ و قبول دعوت باطنى بيعت او را بپذيرد و ايمان در قلب او داخل شود . و از\r\n\r\n\r\n","description":"","footnote":"\r\n( 1 ) ظاهرا مقصود امر ولايت است .\r\n","page_name":" 8 ","page_number":8},
  {"content":"\r\n\r\nهمين جهت است كه ائمّه ( ع ) به شيعيانشان ، عقل و علم و تعلّم و عرفان و غير اين‌ها را از چيزهائى كه دلالت بر عاقل بودن آنان است نسبت داده‌اند ؛ با اينكه بيشترشان از اهل علوم رسمى و عقول دنيوى نبودند ، بلكه از نظر اهل دنيا مجانين و سفها به حساب مىآمدند . چنان كه منافقين دربارهء اين مؤمنان گفتند :  أَ نُؤْمِنُ كَما آمَنَ السُّفَهاءُ  ( آيا مثل اين سفيهان ايمان آوريم ) و گفتند :  أَمْ بِهِ جِنَّةٌ  ( يا به آنكه مجنون است ) .\r\nهمان‌طور كه عقل و شرع ، بخشيدن مال دنيا را به سفيه ، از اولاد و همسران و يتيمانى كه تحت تربيت شما هستند يا غير آنان كه مال را ضايع مىكنند يا حقّ را نمىشناسند به زشتى حكم مىكند ، به قبح اعطاى مال اخروى ، از علم و حكمت به كسى كه اهل آن نباشد و حقّ را نشناسد نيز حكم مىكند . زيرا خداوند امر مىكند كه امانت‌ها را به صاحبانشان برسانيد . يعنى از اهلش منع نكنيد كه در اين صورت به آنها ستم روا داشته‌ايد ، و به غير اهلش ندهيد كه در اين صورت در حقّ امانت‌ها ظلم كرده‌ايد ، و مانند كسى مىشويد كه مرواريد را بر گردن خوك‌ها آويزان كند .\r\n وَ ارْزُقُوهُمْ فِيها وَ اكْسُوهُمْ  يعنى آنها را متمكّن در اموال بكنيد ؛ بگونه‌اى كه با كار كردن روى اموال ، خوراك و پوشاك تحصيل نمايند . و از اصل سرمايه چيزى كم نشود خواه به آن چيزى اضافه گردد و خواه اضافه نشود .\r\nو اينكه در آيه‌اى كه بعدا مىآيد گفته است :  وَ ارْزُقُوهُمْ فِيها  يعنى به آنها از مال بدهيد بدان جهت است كه در آنجا از اصل مال داده مىشود .\r\n وَ قُولُوا لَهُمْ قَوْلًا مَعْرُوفاً  يعنى با گفتار خوش كه تندى و سرزنش در آن نباشد با آنان سخن بگوئيد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\n[ سوره النساء ( 4 ) : آيه 6 
  ]\r\nوَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَ لا تَأْكُلُوها إِسْرافاً وَ بِداراً أَنْ يَكْبَرُوا وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَ كَفى بِاللَّهِ حَسِيباً ( 6 )\r\n\r\nترجمه :\r\nيتيمان را بيازماييد تا هنگامى كه رشيد شده تمايل به نكاح پيدا كنند . اگر آنها را دانا به مصالح زندگانى خود ( رشيد ) يافتيد اموالشان را به آنها باز دهيد . و به اسراف و عجله مال آنها را حيف و ميل نكنيد بدين انديشه كه مبادا كبير شوند ( و اموالشان را از شما بگيرند ) و هر كس از اولياى يتيم داراست به كلّى از هر قسم تصرّف در مال يتيم خوددارى كند . و هر كه فقير است در مقابل نگهبانى خود از مال يتيم به قدر متعارف ، ارتزاق كند . پس آنگاه كه يتيمان رشيد شدند و مالشان را ردّ كرديد بر ردّ مال آنها براى حكم ظاهر بايد گواه گيريد ، چه در باطن علم حقّ گواه است و گواهى خدا براى محاسبهء خلق كافى است .\r\n\r\nتفسير :\r\n وَ  و امّا اموال يتيمان ، پس  ابْتَلُوا الْيَتامى  آنها را آزمايش كنيد ، يعنى احوال آنها را از اوّل تميز و زمان خردسالىشان امتحان كنيد .\r\n حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً  يعنى اگر در آنها ، رشد ديديد و فهميديد كه مال را ضايع نمىكنند ،  فَادْفَعُوا إِلَيْهِمْ أَمْوالَهُمْ  پس اموالشان را به آنان ردّ كنيد . از امام صادق عليه السّلام است در حالى كه اشاره به وجهى از وجوه تأويل آيه مىكند ، فرمود : اگر ديديد كه آنها آل محمّد صلّى اللّه عليه و آله را دوست دارند ، به آنها درجه بدهيد ، يعنى اى مربّيان يتيمان آل محمّد صلّى اللّه عليه و آله ، آنها را آزمايش كنيد ، و در تربيت آنها مراقبت به عمل آوريد ، تا جائى كه به سبب شواهد الهى و واردات غيبى به مقام و مرتبهء ازدواج ربّانى برسند . پس اگر از آنها رشد و ثبات در محبّت ، و فاش نساختن اسرار ، به وسيلهء هواى نفس احساس كرديد ؛ آنها را از مقام\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپائين‌ترى كه دارند به مرتبه‌اى بالاتر درجه بدهيد . چنان كه شأن ائمّه و مشايخ ( ع ) ، در تربيت اطفال طريق و يتيمان سلوك همين است ( آنها كه در طريق به منزلهء طفل ، و در سلوك به منزلهء يتيم هستند ) .\r\n وَ لا تَأْكُلُوها إِسْرافاً  يعنى از حدّ متعارف تجاوز نكنيد .\r\n وَ بِداراً  يعنى در خوردن اموال آنان سرعت و عجله نكنيد از ترس اينكه  أَنْ يَكْبَرُوا  بزرگ شوند .\r\n وَ مَنْ كانَ غَنِيًّا  و كسى كه از اموال يتيمان مستغنى باشد به اينكه ، براى معيشت و امرار معاش ، احتياج ، به كار كردن با اموال آنها را نداشته باشد ، يا اينكه به جهت بىنيازى در نفس احتياج به آن نداشته باشد .\r\n فَلْيَسْتَعْفِفْ وَ مَنْ كانَ فَقِيراً  بايد كه عفّت ورزد و هر كس كه از اين جهت فقير باشد و با مال يتيم كار مىكند و بواسطهء اصلاح اموال آنها ، امرار معاش مىكند ، يا اينكه در واقع فقير باشد ،  فَلْيَأْكُلْ بِالْمَعْرُوفِ  به مقدار اجرت كار كردن با آن مال مىتواند بخورد ، زيرا خوردن مقدار متعارف نزد شرع و عقل ؛ مقدار اجرت كارى است كه در مورد اصلاح معيشتش انجام داده است ، نه اينكه از اموال آنها ، اصلاح معيشت خود نمايد ، هر چند كه گذران زندگى او چند برابر مزد عملش باشد .\r\nجمع بين اخبار مختلف كه در اين مقام وارد شده است با آنچه كه ما تفسير كرديم معلوم مىدارد كه بيشتر اين سورهء مباركه ، در آداب معاشرت و تدبير منزل و سياست مدن است . و از جملهء دورانديشى و احتياط در معاشرت اين است كه دور از دشمنى و پرهيز از مواضع تهمت باشى ، و ناموست را از افواه مردم حفظ كنى و از چيزى كه موجب ملامت و سرزنش است دورى گزينى ، بدين نحو كه معامله‌ات با غير ، از شبهه و ادّعاى باطل سالم باشد ، و سلامت معامله ممكن نيست مگر اينكه شخص سوّمى بين تو و بين كسى كه با او معامله مىكنى وجود داشته باشد تا اينكه مانع ادّعاى باطل او شده ، و از معامله مطّلع باشد ؛ تا هرگاه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nشبهه‌اى واقع شد آن را بر طرف سازد . روى همين جهت خداى تعالى اين موضوع را به بندگانش آموخت ، پس فرمود :\r\n فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ  وقتى كه اموالشان را به آنها ردّ كرديد بر آن شاهد بگيريد . و در چيزى كه شاهد و غير او بر آن اطّلاع پيدا نكرده است ، خيانت نكنيد كه خداوند بر شما گواه است و اعمال كوچك و بزرگ شما را مورد محاسبه قرار مىدهد .\r\n وَ كَفى بِاللَّهِ حَسِيباً  و كافى است كه خداوند حسابگر باشد . اين معنى بر حسب تنزيل بود . و امّا بر حسب تأويل ، پس چنين گفته مىشود :\r\nوقتى كه يتيمان آل محمّد صلّى اللّه عليه و آله را به درجه‌اى كه استحقاق آن را داشتند ترفيع داديد پس خدا و ملائكه‌اش را بر آنان شاهد بگيريد تا اينكه آنان به رؤيت خدا و ملائكه برسند و درجه دادن شما نيز با اجازهء خدا بلكه با ديد خدا و با دست خدا باشد و نفسهاى شما واسطهء بين آنها و خدا نباشد . و حساب‌كننده تنها خداى تعالى باشد ، كه كافى است .\r\n\r\n[ سوره النساء ( 4 ) : آيه 7 
  ]\r\nلِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً ( 7 )\r\n\r\nترجمه :\r\nبراى فرزندان ذكور سهمى از تركهء ابوين و خويشان است ، و براى فرزندان اناث نيز از تركهء ابوين و خويشان بهره‌اى است . چه مال اندك باشد يا كه بسيار ، نصيب هر يك از آنان معيّن گرديده است .\r\n\r\nتفسير :\r\nاين آيه آداب ارث و نهى از رسوم جاهليّت است كه زنان را از ارث منع مىكردند .\r\n\r\n[ سوره النساء ( 4 ) : آيه 8 
  ]\r\nوَ إِذا حَضَرَ الْقِسْمَةَ أُولُوا الْقُرْبى وَ الْيَتامى وَ الْمَساكِينُ فَارْزُقُوهُمْ مِنْهُ وَ قُولُوا لَهُمْ قَوْلاً مَعْرُوفاً ( 8 )\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nترجمه :\r\nو چون در تقسيم تركهء ميّت ، از خويشان ميّت و يتيمان و فقيران اشخاصى حاضر آيند ، به چيزى از آن مال ، ايشان را روزى كنيد و با آنان سخن نيكو و دلپسند بگوئيد .\r\n\r\nتفسير :\r\n وَ إِذا حَضَرَ الْقِسْمَةَ أُولُوا الْقُرْبى  و چون بعضى از خويشان كه وارث نيستند در موقع قسمت كردن ارث حضور يابند ،  وَ الْيَتامى وَ الْمَساكِينُ  و يتيمان و بيچارگان كه خويشاوند نباشند  فَارْزُقُوهُمْ مِنْهُ  از باب تصدّق بر آنان و آرامش نفوسشان چيزى دهيد ، زيرا كه اين كار موجب راحتى مورّث ( پرداخت‌كننده ارث ) و بركت مال وارث است و آنها را با دست و زبانتان اذيّت نكنيد .\r\n وَ قُولُوا لَهُمْ قَوْلًا مَعْرُوفاً  بدين ترتيب كه در بخشش و عطيّه استقلال نشان داده شود و عذر خواهى به عمل آورده شود و احترام آنان بيش از ساير وقت‌ها باشد . و امّا ظاهر امر ، وجوب را مىرساند و حال آنكه مقصود از آيه استحباب است نه وجوب ؛ لذا در مورد اين آيه كه ايا منسوخ است يا نيست ، اخبار مختلف رسيده است . اخبارى كه مفيد نسخ است مخاطب آنها كسى است كه وجوب را فهميده است و اخبار كه مفيد بقاء و عدم نسخ است كسانى را مخاطب قرار داده‌اند كه استحباب را فهميده‌اند .\r\nو افراد در خوددارى از ارتكاب منهيّات متفاوت هستند . و خوددارى از فعل حرام و امور مورد نهى ، يا به جهت ترس رسوائى بين مردم است ، يا به جهت اطّلاع ديگران بر آن گناه ، و يا از جهت تسلّط ظالم ، يا برداشته شدن بركت ، يا از جهت ضايع كردن اولاد آن افراد به سبب مكافات عمل ، و يا سوء عاقبت و عذاب در آخرت مىباشد . لذا خداوند تعالى در مقام تأكيد در امر يتيمان و تهديد از خيانت و سستى ، در مراعات و محافظت مال آنها ، بعضى از اين دستورات را ذكر نمود ،\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nپس فرمود :\r\n\r\n[ سوره النساء ( 4 ) : آيه 9 
  ]\r\nوَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلاً سَدِيداً ( 9 )\r\n\r\nترجمه :\r\nو بايد بندگان از مكافات عمل خود بترسند كه مبادا كودكان ناتوان ، از آنها باقى مانده زير دست مردم شوند پس بايد از خدا بترسند و سخن باصلاح و درستى گويند و راه عدالت پويند .\r\n\r\nتفسير :\r\n وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ  اين سخن ازآن‌روست كه اين جهان دار مكافات است و آنچه كه در مورد يتيمان غير انجام مىدهند ؛ در مورد يتيمان خودشان انجام داده خواهد شد .\r\n فَلْيَتَّقُوا اللَّهَ  پس بايستى از خيانت در حقّ آنان و سستى در تربيتشان و خشونت در گفتار با آنها از خدا بترسند .\r\n وَ لْيَقُولُوا  و بايد به آنها  قَوْلًا سَدِيداً  گفتار محكم و خوش بگويند تا آنها را بر عدم اطاعت جرى نكنند ، و بيش از مقدار تربيتشان به آنها زجر ندهند و اين تهديد از مكافات در حقّ اولاد است .\r\n\r\n[ سوره النساء ( 4 ) : آيه 10 
  ]\r\nإِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً ( 10 )\r\n\r\nترجمه :\r\nآنان كه اموال يتيمان را ، به زور و ستم بخورند در حقيقت آتش جهنّم را به شكم خود فرومىبرند و به زودى در آتش گدازان دوزخ خواهند افتاد .\r\n\r\nتفسير :\r\n إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ  يعنى با خوردن\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاموال يتيمان ،  فِي بُطُونِهِمْ ناراً  به شكم خود آتش را داخل مىكنند ، يعنى چيزى كه منجرّ به خوردن آتش است يا دخول در آتش .\r\n وَ سَيَصْلَوْنَ سَعِيراً  اين تهديد است به سوء عاقبت و عذاب آخرت .\r\n\r\n[ سوره النساء ( 4 ) : آيه 11 
  ]\r\nيُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَ إِنْ كانَتْ واحِدَةً فَلَهَا النِّصْفُ وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ فَإِنْ كانَ لَهُ إِخْوَةٌ فَلِأُمِّهِ السُّدُسُ مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ إِنَّ اللَّهَ كانَ عَلِيماً حَكِيماً ( 11 )\r\n\r\nترجمه :\r\nحكم خدا در حقّ فرزندان شما اين است ، كه پسران ، دو برابر دختران ارث برند . پس اگر دختران بيش از دو نفر باشند سهم همه دو ثلث تركه است . و اگر يك نفر باشد ، نصف و فرض هر يك از پدر و مادر يك ششم تركه است ، در صورتى كه ميّت را فرزند باشد ؛ و اگر فرزند نباشد و وارث منحصر به پدر و مادر باشد در اين صورت ، مادر يك ثلث مىبرد و باقى به پدر مىرسد و اگر ميّت را برادر باشد ، در اين فرض مادر يك ششم خواهد برد پس از آنكه حقّ وصيّت و دين كه به مال ميّت تعلّق گرفته است جدا شود . شما اين مطلب را كه پدران يا فرزندان و خويشان كدام يك به خير و صلاح ارث بردن به شما نزديكتر است نمىدانيد . اين فريضه‌اى است كه خدا معيّن مىفرمايد ، زيرا خداوند به هر چيز دانا و به همهء مصالح خلق آگاه است .\r\n\r\nتفسير :\r\n يُوصِيكُمُ اللَّهُ فِي  يعنى در ارث بردن  أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  اولادتان و دو برابر بودن ارث ذكور وجوه و علل بسيارى دارد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكه در اخبار و غير آن ذكر شده است .\r\n فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَ إِنْ كانَتْ واحِدَةً فَلَهَا النِّصْفُ وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ  از چيزهائى كه ترك كرده  فَإِنْ كانَ لَهُ إِخْوَةٌ فَلِأُمِّهِ السُّدُسُ  اگر برادر داشت مادرش يك ششم ارث مىبرد . يكى از مواضع حجب « 1 » ( حجب نقصانى ) وجود برادر است . البتّه وجود يك برادر ، مادر را از نصيب بالاتر مانع نمىگردد مگر برادران متعدّد باشند كه حد اقل آن ، دو است و لفظ « اخوة » نيز دلالت بر آن مىكند ، زيرا لفظ « اخوة » بر يك برادر اطلاق نمىشود ، و در اين حكم دو خواهر به‌منزلهء يك برادر مىباشند .\r\n مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً  پس در اموالتان با هواى نفس تصرّف مىكنيد و به بعضى مىدهيد و بعضى را محروم مىسازيد ، بلكه آنچه كه بنفع شما است اين است كه به آنچه خدا قسمت نموده قانع شويد و به حكم خدا اتّكال كنيد كه آن بر شما و پدران و اولاد شما سودمندتر است . اين عبارت جملهء معترضه است و مؤكّد اداى سهم هر كس است به حكم خداى تعالى .\r\nخداوند شما را به اين قسمت وصيّت مىكند  فَرِيضَةً مِنَ اللَّهِ  يا اينكه فرض وجوب اين گونه تقسيم فريضه‌اى است از خداى تعالى ، پس از حكم و وصيّت او تجاوز نكنيد .\r\n إِنَّ اللَّهَ كانَ عَلِيماً حَكِيماً  كه خدا دانا و حكيم است . پس نبايد اين افراد جاهل عاجز ، مخالفت خدا كرده و امر او را تغيير دهند .\r\n\r\n\r\n","description":"","footnote":"\r\n( 1 ) اگر كسى وفات كرد و بچّه‌اى نداشت يك ثلث ( يك سوم ) به مادر و دو ثلث به پدر مىرسد و اگر برادر داشت ولى اولاد نداشت مادر ثلث نمىبرد ، بلكه سدس ( يك ششم ) مىبرد اينكه برادر مانع از آن است كه مادر ثلث ببرد آن را حجب نقصانى گويند .\r\n","page_name":" 16 ","page_number":16},
  {"content":"\r\n\r\n\r\n[ سوره النساء ( 4 ) : آيه 12 
  ]\r\nوَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ اللَّهِ وَ اللَّهُ عَلِيمٌ حَلِيمٌ ( 12 )\r\n\r\nترجمه :\r\nو سهم مردان از تركهء زنان ، اگر آنها را فرزند نباشد نصف است . و اگر فرزند باشد پس از خارج كردن حقّ وصيّت و دينى كه به دارائى آنها تعلّق مىگيرد ، ربع خواهد بود . و سهم ارث زنان ربع ( يك چهارم ) تركهء شما مردان است اگر فرزند نداشته باشيد ؛ و چنان كه فرزند داشته باشيد و پس از اداى حقّ وصيّت و دين شما ، ثمن ( يك هشتم ) خواهد بود . و اگر مردى بميرد و وارثش يك برادر و يا خواهر او باشد در اين فرض سهم ارث يك نفر از آنها سدس ( يك ششم ) خواهد بود و اگر بيش از يك نفر باشند همهء آنها ثلث ( يك سوم ) تركه را به اشتراك به ارث مىبرند ، البتّه پس از خارج كردن دين و حقّ وصيّت در صورتى كه وصيّت به حال ورثه بسيار زيان‌آور نباشد ( يعنى زايد بر ثلث نباشد ) اين حكمى است كه خدا سفارش فرموده و خدا به همهء احوال بندگان دانا و به هر چه كنند بردبار است .\r\n\r\nتفسير :\r\n وَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ وَ إِنْ كانَ رَجُلٌ يُورَثُ كَلالَةً  مقصود از كلاله در اينجا برادران و خواهران از طرف مادر است ، و آيه بر حسب اعراب و معنى وجوهى دارد كه با آن وجوه ، مقصود تغيير نمىكند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ  يعنى زايد بر ثلث يا به قصد ضرر زدن بگونه‌اى كه اقرار بر ضرر وارث نمايد ، نباشد .\r\nخداوند شما را وصيّت مىكند  وَصِيَّةً مِنَ اللَّهِ وَ اللَّهُ عَلِيمٌ  پس مخالفت او را نكنيد .\r\n حَلِيمٌ  بردبار است و شما از اينكه در عقوبت ، عجله نمىكند مغرور نشويد و از سر انجام عقاب خدا بترسيد .\r\n\r\n[ سوره النساء ( 4 ) : آيه 13 
  ]\r\nتِلْكَ حُدُودُ اللَّهِ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ ( 13 )\r\n\r\nترجمه :\r\nاين احكام و اوامر خداست و هر كس پيرو امر خدا و رسول اوست او را به بهشت‌هائى در آورند كه در زير درختان آن نهرها جارى است و آنجا منزل ابدى مطيعان خواهد بود و اين است پيروزى و سعادت عظيم .\r\n\r\nتفسير :\r\n تِلْكَ  يعنى آنچه كه امر كرديم از آداب معاشرت در حقّ يتيمان و همسران و توارث ،  حُدُودُ اللَّهِ  حدود خداست كه هر كس از آن حدود پا بيرون گذاشته تجاوز كند ، شيرها او را مىدرند و هر كس داخل آن شود ايمن خواهد بود .\r\n وَ مَنْ يُطِعِ اللَّهَ وَ رَسُولَهُ  يعنى كسى كه حدود خدا را محافظت كند ، از بندگان خاصّ خدا مىشود ، و هر كس كه از خواصّ خدا شود ،  يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ  او را به بهشت‌هائى وارد مىكنند كه . . .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n[ سوره النساء ( 4 ) : آيه 14 
  ]\r\nوَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ ( 14 )\r\n\r\nترجمه :\r\nو هر كه خدا و پيامبر او را نافرمانى كند و از حدود مقرّرات او تجاوز نمايد ، او را داخل آتشى مىكند كه هميشه در آن خواهد ماند ، و عذابى خردكننده در انتظار اوست .\r\n\r\nتفسير :\r\n وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ  آياتى كه دربارهء وجوب رعايت حدود شرعى دربارهء سهم الارث و بهرهء هر يك از وارثان آمده است . اگر چه مجمل است و وافى به تمام وجوب و حدود شرعى نيست ، و همچنين زيادتر از آنچه كه واجب است و كمتر از آن را نيز بيان نكرده است ولى اهل كتاب ( اهل بيت ) يعنى آنهائى كه اين قرآن در ميان آنها نازل شده است براى ما بيان كرده‌اند ، پس ديگر احتياجى به قياسات عقول ناقص ما نيست . و مسألهء عول « 1 » و تعصيب كه\r\n\r\n\r\n","description":"","footnote":"\r\n( 1 ) عول و تعصيب : هرگاه سهام ورثه از حصّه‌هايى كه براى تركه در قرآن فرض شده است زيادتر بشود ، مثلا اگر زنى بميرد و داراى شوهر و دو خواهر پدرى باشد ، در اينجا سهم شوهر نصف و سهم دو خواهر پدرى دو سوم است و معقول نيست كه از مال نصف و دو ثلث برداشته شود ، پس ناگزير تركه از سهام كمتر مىشود ، يعنى سهام بيشتر شده و بالا رفته ، و عال ، يعول ، عولا يعنى « ارتفع » بالا رفت . در اين صورت مذهب عامّه اين است كه اين كمبود و نقص به هر دو طايفه وارد مىآيد و تركه به جاى شش قسمت هفت قسمت مىشود و سه قسمت زوج مىبرد و چهار قسمت دو خواهر . و امّا بنا بر مذهب ما اماميّه نقص و كمبود را بايد كسى تحمّل بكند كه اضافه را مىبرد كه آنها عبارتند از پدر و دختر و دختران و خواهران پدر و مادرى يا پدرى . و امّا زوج و زوجه پس نقص به سهم آنها وارد نمىشود . بهر حال اين مسئلهء عول است .\r\nتعصيب : اگر تركهء ميّت زيادتر از سهام مفروضه باشد ، در اينجا زيادى را بايد به صاحبان فروض برگردانيد . و نزد ما اماميّه به خويشاوندان پدرى داده نمىشود ، و عصبه\r\n","page_name":" 19 ","page_number":19},
  {"content":"\r\n\r\nاز امّهات مسائلى است كه مورد اختلاف بين عامّه و خاصّه است ناشى از اين است كه از اهل قرآن اعراض كرده و در هر باب بر عقول ناقص خود تكيه زده‌اند .\r\n\r\n[ سوره النساء ( 4 ) : آيه 15 
  ]\r\nوَ اللاَّتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلاً ( 15 )\r\n\r\nترجمه :\r\nزنانى كه عمل ناشايسته كنند ، چهار گواه مسلمان بر آنها بخواهيد چنان كه گواهى دادند ، در اين صورت آنان را در خانه نگهداريد تا عمرشان به پايان رسد يا خدا راهى را بر آنان پديدار گرداند ( يعنى توبه كنند يا حدّ مقرّر شود ) .\r\n\r\nتفسير :\r\n وَ اللَّاتِي يَأْتِينَ الْفاحِشَةَ مِنْ نِسائِكُمْ  اين آيه در كيفيّت ادب كردن كسانى است كه از حدود خداوند خارج شده‌اند .\r\n فَاسْتَشْهِدُوا عَلَيْهِنَّ أَرْبَعَةً مِنْكُمْ  پس از كسى كه نسبت زنا مىدهد\r\n\r\n\r\n","description":"","footnote":"\r\nو تعصيب كه به معنى خويشاوندان پدرى و برادران ميّت است و عامّه قائل به آن هستند پيش ما اماميّه باطل است ، مثلا فرض مىكنيم از ميّت پدر و يك همسر و يك دختر مانده باشد ، در اين صورت يك ششم از تركه به پدر و يك هشتم به زوجه و يك دوم به دختر مىرسد ، و آنچه كه اضافه مىماند به پدر و دختر مىرسد و به عصبه ، كه برادران ميّت هستند چيزى نمىرسد .\r\nقسامه : مقصود از قسامه در اينجا « قسم است ، و آن عرفا قسمت كردن شبها بين زوجه‌ها است ، و قسم بر حسب اصطلاح فقهى عبارت از حقّى است براى هر يك از زوجين ، و اين « قسم » در لغت به معنى حظّ و نصيب است .\r\nعقد اسلام و ايمان : عبارت از عقد بيعت با نبىّ ( ص ) يا با علىّ ( ع ) است كه نبىّ و ولىّ در مواردى طبقه‌اى از ارث قرار مىگيرند .\r\n","page_name":" 20 ","page_number":20},
  {"content":"\r\n\r\nشهادت چهار مرد ، از مؤمنين را بخواهيد  فَإِنْ شَهِدُوا  پس اگر با كيفيّتى كه در شهادت بر زنا معتبر است شهادت دادند ، آن زنان را در خانه‌ها نگهداريد .\r\n فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا  و چون اين آيه در اوّل احكام و سياسات بود لذا در تأديب و سياست شدّت عمل به خرج نداده است ، و آنگاه كه اسلام گسترش يافت و قوى گشت . در سورهء نور ، حدّ و رجم براى زانى و زانيه نازل شد ، و از همين جهت است كه گفته‌اند اين آيه نسخ شده است به سبب آنچه كه در سورهء نور آمده است . و ( سبيل ) اشاره به حدّ و رجم است .\r\n\r\n[ سوره النساء ( 4 ) : آيه 16 
  ]\r\nوَ الَّذانِ يَأْتِيانِها مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً ( 16 )\r\n\r\nترجمه :\r\nهر كس از مسلمانان عمل ناشايسته مرتكب شود چه زن و چه مرد ، آنها را بيازاريد چنان كه توبه كردند متعرّض آنها نشويد كه خداوند توبهء خلق را مىپذيرد و نسبت به آنها مهربان است .\r\n\r\nتفسير :\r\n وَ الَّذانِ يَأْتِيانِها مِنْكُمْ فَآذُوهُما  يعنى مرد را با شكنجه و زن را با حبس كردن بيازاريد .\r\n فَإِنْ تابا وَ أَصْلَحا فَأَعْرِضُوا عَنْهُما  پس اگر توبه كردند و اعمال شايسته انجام دادند از آنان درگذريد .\r\n إِنَّ اللَّهَ كانَ   تَوَّاباً رَحِيماً  توبهء توبه‌كننده را مىپذيرد و بر كسى كه پشيمان شود رحم مىكند .\r\nو چون از نسبت دادن وصف تو به رحمت به سوى خداى تعالى اين توهّم پيش آمد كه خداوند توبهء هر گناهكارى را مىپذيرد ، خداى تعالى جهت درك آنان فرمود :\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n[ سوره النساء ( 4 ) : آيه 17 
  ]\r\nإِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَ كانَ اللَّهُ عَلِيماً حَكِيماً ( 17 )\r\n\r\nترجمه :\r\nمحققا خدا توبهء كسانى را مىپذيرد كه كار ناشايسته را از روى نادانى مرتكب شوند ، پس از آنكه زشتى آن عمل را دانستند به زودى توبه كنند پس خدا آنها را مىبخشد و خدا به امور عالم دانا و به مصالح مردم آگاه است .\r\n\r\nتفسير :\r\n إِنَّمَا التَّوْبَةُ عَلَى اللَّهِ  يعنى با اينكه قبول توبه طبق وعده و ايجاب خداوند بر خدا واجب است ولى قبول نمىشود مگر از  لِلَّذِينَ يَعْمَلُونَ السُّوءَ بِجَهالَةٍ  كسى كه با نادانى مرتكب گناه شود . و ممكن است كه « على اللّه » خبر باشد .\r\n\r\nتحقيق اينكه همهء گناهان از روى نادانى و جهالت است\r\nبدان كه خداى تعالى اوّل چيزى كه خلق فرمود ، عالم عقول كلّى بود كه از آن تعبير به قلم و ملائكه و مقرّبين و كتاب مبين و غير اين‌ها از اسماء لايق و مناسب آن مىشود .\r\nسپس ، خداوند عالم عقول يعنى فرشتگان صف زده در آسمان   الصَّافَّاتِ صَفًّا   را خلق نمود و سپس عالم نفوس كلّى را آفريد كه لوح محفوظ و ( مدبرات امر ) ناميده مىشوند ، و بعد از آن ، عالم نفوس جزئى را خلق كرد كه ملائكهء صاحبان بال و قدر علمى و لوح محو و اثبات و عالم ملكوت بالا و عالم مثال و اشباح نورى ناميده مىشوند .\r\nسپس عالم اجسام را چه علوىّ و چه سفلىّ از عناصر و مواليد ( مواليد سه‌گانه عبارتند از : نبات و حيوان و انسان ) آن آفريد كه اشباح ظلمانى و قدر عينى ناميده مىشود .\r\nسپس عالم ارواح خبيثه را آفريد كه عبارت از شياطين و اجنّه و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nارواح بشرى كه به آنها ملحق مىشود ، و آن عالم ملكوت سفلى ناميده مىشود ، و اين عالم بر حسب رتبهء وجود تحت عالم طبع است چنان كه عالم مثال نورى فوق عالم طبع است .\r\nاين عالم را بسيارى از حكما انكار كرده‌اند ، حكمايى كه قائل به اشباح نورى و اجسام مجرّد هستند ، و آن را نزد خودشان عالم مثال مىنامند ، و اينان پيروان صاحب اشراق مىباشند .\r\nمشّائين ، مثال نورى را انكار كرده‌اند تا چه برسد به مثال ظلمانى ، و گفته‌اند : موجود ممكن ، يا مجرّد خالص است يا مادّى خالص ، و امّا موجود متقدّر مجرّد از مادّه ، اصلا وجود ندارد .\r\nامّا متكلّمين و فقها كه شأن آنها بحث از امثال اين مطالب نيست .\r\nآنها به كلام و فقه مىپردازند ، زيرا موضوع فقه افعال بندگان است از جهت صحّت و فساد شرعى ، و موضوع كلام عقايد دينى است كه از مسلّمات گرفته شده باشد .\r\nدليل بر وجود دو عالم ( مثال نورى و ظلمانى ) ، شهادت اهل شهود بر دو عالم و خوابهاى عامّهء مردم است كه در خواب چيزهاى لذّت‌بخش و رنج‌آور مىبينند و خوابهايشان در بعضى اوقات با واقع مطابقت دارد .\r\nحال اگر شهود آنها در عالمى مطابق و محيط به اين عالم نبود ، خوابشان مطابق با واقع نمىشد . و اينكه شىء نورى از مثال نورى تهى مىگردد دليل بر وجود مثال ظلمانى است . و همچنان‌كه اهل شرّ در اين عالم ، مثل اهل خير تصرّف دارند شاهد بر وجود مثال ظلمانى و احاطهء آن به اين عالم است ، و اطّلاع اهل شرّ بر امور غيبى و اشراف آنان بر خاطرها و ذهن‌ها مانند اطّلاع اهل خير ، شاهد اين مدّعى است .\r\nو اشاره‌هاى قرآن و شواهد سنّت بر وجود اين عالم ، بسيار است كه خداوند چشم ما را به آن باز كرده است .\r\nو از آنجا كه عوالم تجليّات از خداى تعالى است و اسماء لطيفهء\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخداوند جلوتر از اسماء قهريّه اوست لذا عوالم نورى با ارواح و اشباحش از تجليّات لطفى خالص خداوند آفريده شده است و آنگاه كه تجليّات نورى خالص او در عالم مثال نورى تمام گشت با اسماء لطفى و قهرى تجلّى نمود پس عالم طبع موجود گشت ، سپس با اسماء قهريّه تجلى نمود به نحوى كه لطف تحت قهر مغلوب شد و از اينجا عالم مثال سفلى به وجود آمد .\r\nبه عبارت ديگر : وقتى كه تجليّات خداى تعالى منتهى به عالم طبع گشت چون خيلى ضخيم و تاريك بود ، در آن نفوذ نكرد و منعكس شد ، مانند انعكاس نور از آينه ، پس آن عكس و انعكاس مثال اين عالم گشت ، لذا اين مثال نورى كه بالا مىرود در مقابل آن مثال نورى كه پائين مىآيد .\r\nبه علّت ضخامت اين عالم يك سايهء ظلمانى زير آن حاصل مىشود كه آن مثال ظلمانى است ، و اين مثال ظلمانى محلّ شياطين و ابليس‌ها و اجنّه و عفريت‌ها است .\r\nلذا صحيح است كه به اين عالم ، جهنّم و دركات آن و حميم و مارها و جميع موذىهاى آن اطلاق شود . و با همين عالم زمين و طبقات آن تمام مىشود . ازاين‌رو ما احتياجى نداريم چيزهائى كه در شريعت مطهّره آمده است از قبيل معاد جسمانى و جنّيان و شياطين و غير آنها را مانند مشائين و اشراقيين تأويل كنيم .\r\nو نيز به محض شنيدن از مخبر صادق بدون تحقيق و تفتيش از حقيقت ، به آنچه كه وارد شده اكتفا نمىكنيم ، چنان كه شيخ الرئيس در معاد جسمانى به آن قانع شده است و از آن جهت دو عالم را انكار كرده است همان گونه كه مقلّدها كه اصلا شأنشان تفتيش و تحقيق نيست به آن قانع شده‌اند ، بلكه ما مىگوئيم : اين مسئله خود بابى از علم است كه از آن هزار در براى اهل تحقيق و بصيرت باز مىشود .\r\nاهل اللّه از اهل مكاشفه در بيان اين باب به اشاره‌ها اكتفا كرده‌اند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبدون اينكه حجاب را كشف كنند و از روى آن پرده بردارند ، و اين بدان جهت بوده است كه به رسم سنّت و سيرهء كتاب ، اقتدا كرده‌اند ، و هيچ يك از آنان چيزى نياورده‌اند كه در آن تحقيق و تفصيل باشد تا پيروى از اصحاب وحى و تنزيل كرده باشند .\r\nامّا براى اهل عالم سفلى مانند اهل عالم بالا به علّت تجرّدشان از مادّه نوعى قدرت و تصرّف در اجزاء عنصر و عنصريّات است كه هر نوع تصرّفى كه بخواهند توانند كرد ؛ و براى عنصريّات از جهت مادّى بودنشان يك خاصيّت پذيرش و قبول هست ، كه بدون ابا و امتناع پذيراى آنانند .\r\nاز همين جاست كه ثنويّون به اشتباه افتادند و چون رؤساى آنها دو عالم را كشف كردند و تصرّف اهل آن دو عالم را در عالم عناصر مشاهده نمودند ، گفتند : كه عالم دو مبدأ دارد و نور و ظلمت يا يزدان و اهريمن .\r\nهمچنين رؤساى زنديق‌هاى هندى وقتى عالم سفلى از ملكوت را كشف كردند ، و تصرّف اهل آن عالم را در عالم عناصر ديدند به اشتباه افتادند و فرقى بين ارواح خبيثه و طيّبه نگذاشتند ، زيرا براى ارواح خبيثه مانند ارواح طيّبه يك نوع نورانيّت عرضى هست كه براى كسى كه ارواح طيّبه را مشاهده نكند مانع از ظهور ظلمت آن مىباشد .\r\nبه عقيدهء آنها : طريق اتّصال به عالم ارواح متعدّد است ، يكى طريق انبيا و رياضت كشيدن از طريق انجام اعمال شرعى است كه اين راه دورترين است ، و دوّمى رياضت كشيدن از راه مخالفت با شرايع الهى است و اين راه نزديكترين است .\r\nدر نتيجهء اين تفكّر آنها معتقدند كه بزرگترين عمل‌ها در اين باب خون ريختن و خوردن آن و مخصوصا خون انسان و زنا كردن مخصوصا با محارم است .\r\nپس خون مىريزند و آن را در خمره مىريزند و از آن مىخورند و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبه هر كس كه در طريق آنان داخل شود مىخورانند ، و با زنان شوهر دار در حضور شوهرانشان زنا مىكنند ، و از كتب آسمانى هتك حرمت مىكنند ، و در مزبله‌ها آويزان مىكنند ، و امثال اين كارهاى زشت .\r\nبه عقيدهء آنها درست است كه مىگويند كه براى رسيدن به ارواح چنين كارهائى از بزرگترين كارها است . ولى در واقع ، مغالطه كرده‌اند و بين ارواح خبيثه و طيّبه فرق نگذاشته‌اند ، و ارواح را منحصر در ارواح خبيثه مىدانند . و نمىدانند كه اتّصال به آن ارواح سوختن در آتش و دخول جهنّم با اشرار است و امثال اين مغالطه‌ها براى اصحاب ملل و اديان فراوان است كه زشت‌ترين كارى را كه انجام مىدهند معتقد خوبى آن هستند ، خداوند ما را از سرگردانى و كورى نگهدارد و از سفاهت و پستى حفظ نمايد .\r\nلذا حاكم در عالم بالا همان عقل است كه حقيقتى است ثابت و متحقّق ، و حقيقتش عين تعقّل و ادراك است ، و حاكم در عالم سفلى همان ابليس است كه آن هم حقيقتى است ثابت و حقيقت او عين جهل است .\r\nحديث عقل و لشگريانش ، و جهل و لشگريانش كه از امام صادق ( ع ) در كافى روايت شده است اشاره به همين دو معنى است ، نه جهل مطلق به معناى عدم علم بلكه جهلى كه عدم ملكهء علم باشد ( علم براى او ملكه و پابرجا نشده باشد ) پس جهل به معناى عدم علم اصلا حقيقتى ندارد . و اخبارى كه دربارهء خلقت انسان رسيده است به امتزاج دو سرشت كه نمونهء اين دو عالم عقل و جهل و چگونگى پذيرش تصرّف هر دو مىباشد ، اشاره دارد .\r\nبنا بر اين هر كس كه كار زشتى را انجام دهد از جهت ظلمانى بودن و حكومت ابليس است و آن عبارت است از جهل و فرمانبردارى از آن است . و هر كس كار خوبى را انجام دهد از جهت نورانى بودن و حكومت\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعقل است پس هيچ شرّ و بدى نيست مگر به سبب جهل و هيچ خير و نيكى نيست مگر به واسطهء عقل .\r\nپس قول خداى تعالى :  بِجَهالَةٍ  ، بيان اين است كه كار زشت بدون جهالت و بدون اينكه فاعل مسخّر جهل نباشد تحقّق نمىپذيرد ، و آن وقتى است كه لفظ  بِجَهالَةٍ  براى مقيّد كردن كار زشت باشد .\r\nاز مولا و مقتداى ما امام جعفر صادق ( ع ) كه مانند روح در بدنهاى ماست ، و ورق‌هاى ارواح ما از انفاس قدسى او مىباشد آمده است : هر گناهى كه بنده - اگر چه عالم باشد - مرتكب مىشود ، در آن وقتى كه خودش را در راه معصيت پروردگارش نابود مىكند جاهل است . . . تا آخر حديث .\r\nاينكه لفظ « سوء » را مفرد آورد بدون مبالغه ، و جهالت را به آن مقيّد نمود اشاره‌هاى لطيفى است به اينكه كسى كه فطرتش را باطل نكرده است و استعداد توبه را دارد بديهاى او اگر چه زياد باشد ولى در جنب فطرتى كه آن را محو مىكند اندك است ، و اينكه اگر چه در زشتى به حدّ بالائى برسد ولى آن بديها ضعيف است و به حدّ بالا نمىرسد . زيرا مصدر بديها جهالت عرضى است . و نيز اشاره دارد به اينكه مصدر بديها اگر چه نفس انسان است ولى سبب آن جهل است كه مغاير با نفس است .\r\nو همه اين موارد به خلاف كسى است كه استعداد توبه نداشته باشد چنان كه در آيه بعدى مىآيد .\r\n ثُمَّ يَتُوبُونَ مِنْ قَرِيبٍ  يعنى بدون اينكه از دار علم و جايگاه اصلى خود دور شوند توبه مىكنند ، و دور شدن از دار علم به اين صورت است كه در دار جهل متمكّن شده و جوهرهء آنها با آن بسته مىشود و اين بدان جهت است كه فطرت را باطل مىكنند اعمّ از اينكه از نظر زمان قريب باشد يا بعيد ، تا اينكه اين تفسير با اخبارى كه حاكى از وسعت زمان توبه است منافات پيدا نكند و بين كسانى كه در دو آيه ذكر شده است\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nواسطه‌اى باقى نماند .\r\n فَأُولئِكَ يَتُوبُ اللَّهُ عَلَيْهِمْ  گذاشتن اسم ظاهر جاى ضمير و اداى مطلب با اسم اشاره و تقديم آن بر مسند و تكرار لفظ « اللّه » براى بزرگداشت شأن آنها و تأكيد حكم است به نحوى كه اين اشاره‌ها مخفى نيست .\r\n وَ كانَ اللَّهُ عَلِيماً حَكِيماً  اين جمله عطف است و در آن تعليل پذيرش توبه است . زيرا حكمت خداوند عبارت است از مراقبت امور دقيق و عطا كردن حقّ هر صاحب حقّى ، چه بزرگ باشد و چه كوچك . و از سوى ديگر خداوند به استعداد و استحقاق بندگان در حين توبهء بنده و نزديكى او به سراى اصليش آگاهى دارد و در همه اين مراحل حكمت و علم خدا اقتضا مىكند كه توبهء بنده قبول شود .\r\n\r\n[ سوره النساء ( 4 ) : آيه 18 
  ]\r\nوَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً ( 18 )\r\n\r\nترجمه :\r\nو كسى كه در تمام عمر ، به اعمال زشت اشتغال ورزد تا آنگاه كه مشاهدهء مرگ كند ، در آن ساعت پشيمان شده ، گويد كه ، اكنون توبه كردم ، توبه‌اش پذيرفته نخواهد شد . و نيز هر كسى كه به حال كفر بميرد ، نيز توبه‌اش قبول نشود . براى اين گروه عذابى بس دردناك مهيّا ساختيم .\r\n\r\nتفسير :\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  بيان و تأكيد مفهوم آيهء قبل است ، گويا كه خداى تعالى گفته باشد : توبه فقط منحصر به آنان است و در غير آنها توبه نيست .\r\nو در آوردن لفظ « السّيئات » احتمال مبالغه در آنست و صيغهء جمع كه به الف و لام قرين است بدون تقييد به جهل ( آيه قبلى  يَعْمَلُونَ السُّوءَ بِجَهالَةٍ  ) اشاره است به اينكه كسانى كه در توبه سهل انگارى و امروز و\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nفردا كرده ، آن را به تأخير اندازند ، فطرت را باطل كرده‌اند ، و كسانى كه فطرت را باطل كنند ، جوهرهء آنان جهل شده است ، و جدائى و دوگانگى بين جهل و ذوات آنها باقى نمانده است و اينكه بديها و كارهاى زشت آنان از باب اينكه جوهره وجودشان مبتنى بر جهل است اگر چه زشتى آن كارها اندك باشد ، به نهايت زشتى مىرسد . و اينكه آنان بجاآورندهء جميع زشتىها هستند ، زيرا جوهرشان جهل است كه مصدر جميع زشتىها است ، و كسى كه جوهرش جهل باشد هر عملى انجام مىدهد آن گناه و زشت است ، گويا كه خداوند فرموده باشد : توبه براى كسانى نيست كه همهء زشتى و گناهان را انجام مىدهند .\r\n حَتَّى إِذا حَضَرَ أَحَدَهُمُ الْمَوْتُ  يعنى تا آنگاه كه مرگ را ببيند چنان كه در اخبار آمده است .\r\n قالَ إِنِّي تُبْتُ الْآنَ وَ لَا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً  و در اين آيه تأكيد و تحقير به حدّى است كه بر هيچ كس مخفى نيست و گويا كه اين آيه معترضه است بين آيات آداب معاشرت جهت بازگشت به ذكر توبه .\r\n\r\n[ سوره النساء ( 4 ) : آيه 19 
  ]\r\nيا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ إِلاَّ أَنْ يَأْتِينَ بِفاحِشَةٍ مُبَيِّنَةٍ وَ عاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً ( 19 )\r\n\r\nترجمه :\r\nاى اهل ايمان براى شما حلال نيست كه زنان را به اكراه و جبر به ميراث گيريد و بر زنان سختگيرى و بهانه‌جوئى نكنيد كه قسمتى از آنچه مهر آنها كرده‌ايد به جور بگيريد . مگر آنكه عمل زشتى و مخالفتى از آنها آشكار شود ؛ و با آنها در زندگانى با انصاف و خوش‌رفتار باشيد ، و چنان كه دلپسند شما نباشد اظهار كراهت نكنيد ، كه بسا چيزها كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nناپسند شما است در حالى كه خدا خير بسيارى در آن مقرّر داشته است .\r\n\r\nتفسير :\r\n يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً  چون در جاهليّت وارثان نكاح ، همسران ميّت را با همان مهرى كه قبلا تعيين شده بود به ارث مىبردند ، در اسلام از اين كار نهى شدند ( اين آيه همان نهى را مىرساند ) .\r\n وَ لا تَعْضُلُوهُنَّ  يعنى آنها را از نكاح كردن منع نكنيد براى اينكه به آنها ضرر بزنيد و بتوانيد  لِتَذْهَبُوا بِبَعْضِ ما آتَيْتُمُوهُنَّ  قسمتى از مهر را از آنها بگيريد ، چنان كه الآن در زمان ما شايع است .\r\n إِلَّا أَنْ يَأْتِينَ بِفاحِشَةٍ مُبَيِّنَةٍ  مگر چيزى مرتكب شوند كه موجب شقاق و اختلاف بين همسران شود كه در اين صورت فديه گرفتن از مهر و غير آن و قبول طلاق خلع ، براى مردان جائز است .\r\n وَ عاشِرُوهُنَّ بِالْمَعْرُوفِ  حسن معاشرت به نحوى كه عقل و شرع آن را بپسندد ، با هر كس كه باشد ممدوح است مخصوصا با كسانى كه زير دست شخص باشند و مخصوصا با زن آزادى كه به سبب مهر مملوك تو شده است .\r\n\r\n[ سوره النساء ( 4 ) : آيه 20 
  ]\r\nوَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً ( 20 )\r\n\r\nترجمه :\r\nو اگر خواهيد زنى را رها كرده به جاى او زنى ديگر اختيار كنيد و مال بسيارى بر او مهر كرده‌ايد البتّه نبايد چيزى از مهر او باز گيريد . آيا به وسيلهء تهمت زدن به او ، مهر او را مىگيريد ؟ و اين گناهى فاحش و زشتى اين كار آشكار است .\r\n\r\nتفسير :\r\nگفته شده است كه هرگاه مردى مىخواست زن جديدى بگيرد به\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nزن قبلى دروغ و بهتان مىزد تا از او فديه بگيرد و براى زن جديد صرف كند ، پس خداى تعالى آنها را از اين كار منع كرد .\r\n\r\n[ سوره النساء ( 4 ) : آيه 21 
  ]\r\nوَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ وَ أَخَذْنَ مِنْكُمْ مِيثاقاً غَلِيظاً ( 21 )\r\n\r\nترجمه :\r\nو چگونه مهر آنان را خواهيد گرفت در صورتى كه هر كسى به حقّ رسيده است و آن زنان در مقابل عقد زوجيّت و عهد محكمى كه بسته‌اند از شما مهريّه گرفته‌اند .\r\n\r\nتفسير :\r\n وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ  چگونه باز پس مىگيريد در حالى كه از يكديگر بهره‌مند شده‌ايد ، و با مهرى كه داده‌ايد رحم او را براى خود حلال ساخته‌ايد .\r\n وَ أَخَذْنَ مِنْكُمْ مِيثاقاً غَلِيظاً  و آن عبارت از كلمه‌اى است كه خداوند آن را ميثاق اكيد بين همسران قرار داده و بر آن احكام محكم بسيارى را مترتّب ساخته است و آن احكامى است كه براى زوج بر گردن زوجه است يا براى زوجه بر گردن زوج ثابت است .\r\n\r\n[ سوره النساء ( 4 ) : آيه 22 
  ]\r\nوَ لا تَنْكِحُوا ما نَكَحَ آباؤُكُمْ مِنَ النِّساءِ إِلاَّ ما قَدْ سَلَفَ إِنَّهُ كانَ فاحِشَةً وَ مَقْتاً وَ ساءَ سَبِيلاً ( 22 )\r\n\r\nترجمه :\r\nاز اين پس زن پدر را نبايد در نكاح آريد امّا آنچه پيش از اين در زمان جاهليّت كرده‌ايد ، خدا از آن در گذشت . زيرا اين كارى است زشت و مبغوض خدا و عملى قبيح است .\r\n\r\nتفسير :\r\n وَ لا تَنْكِحُوا ما نَكَحَ آباؤُكُمْ مِنَ النِّساءِ  هر چه كه از پدر و جدّ بالا مىرود آباء است كه اگر زن پدر ( يا جد و بالاتر ) را به نكاح آريد مستحقّ\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nعقوبت خواهيد شد .\r\n إِلَّا ما قَدْ سَلَفَ  مگر آنچه كه در گذشته انجام داده‌ايد كه عقوبتى بر آن نيست و ذكر « من النّساء » بيان مطلب است نه مقيّد نمودن آن .\r\n إِنَّهُ كانَ فاحِشَةً وَ مَقْتاً  كه اين كار زشت و مقتى است چون صاحبان مروّت اين نوع ازدواج را « نكاح » مقت يعنى نكاح مبغوض مىناميدند ، و فرزند آن نكاح را فرزند غضب شده مىگفتند .\r\n وَ ساءَ سَبِيلًا  و اين راه چه راه بدى است كه راه اهل جهل است و عاقبت به آتش مىكشاند .\r\nو اين را خداوند در ضمن محرّماتى كه بعدا مىآيد قرار نداد در حالى كه وقتى خداوند فرمود :  وَ حَلائِلُ أَبْنائِكُمُ  سزاوار بود كه بگويد ( و حلائل آبائكم ) و آن را تنها ذكر كرد ، زيرا كه نكاح ساير زنهائى كه نكاحشان حرام است بين آنها مانند زن پدر شايع نبود ، و چون اين يكى خيلى شايع بود تنها ذكر كردن آن و تأكيد تحريم آن مطلوب است .\r\n\r\n[ سوره النساء ( 4 ) : آيه 23 
  ]\r\nحُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللاَّتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللاَّتِي فِي حُجُورِكُمْ مِنْ نِسائِكُمُ اللاَّتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلاَّ ما قَدْ سَلَفَ إِنَّ اللَّهَ كانَ غَفُوراً رَحِيماً ( 23 )\r\n\r\nترجمه :\r\nحرام شد بر شما ازدواج با مادر و دختر و خواهر و عمّه و خاله و دختر برادر و دختر خواهر و مادران رضاعى و خواهران رضاعى و مادر زن و دختران زن كه در دامن شما تربيت شده‌اند اگر با زن مباشرت كرده باشيد پس اگر دخول با زن نكرده طلاق دهيد باكى نيست كه با دخترش ازدواج كنيد ، و نيز حرام شد زن فرزندان صلبى نه زن پسر\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخواندهء شما و نيز حرام شد جمع ميان دو خواهر مگر آنكه پيش از نزول اين حكم در عصر جاهليّت انجام گرفته باشد كه خدا از آن در گذشت زيرا خداوند در حقّ بندگان بخشنده و مهربان است .\r\n\r\nتفسير :\r\n حُرِّمَتْ عَلَيْكُمْ أُمَّهاتُكُمْ  نكاح با مادران به قرينهء حال و مقام معلوم مىشود كه بر شما حرام شود .\r\n وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ   الْأَخِ وَ بَناتُ الْأُخْتِ  تعميم امّهات نسبت به جدّه‌ها و مادربزرگ‌ها و تعميم بنات نسبت به نوه‌ها چيزى است كه ظاهر لفظ افاده مىكند و در حرمت آن دو هر چه بالا روند يا پائين‌تر بين فريقين اختلافى نيست ، و همچنين است عمّهء و خاله هر چه بالا رود و اين بيان محرّمات نسبى است و ملاك اين است كه همهء اصول و فروع ، و فروعى كه از خويشاوندان اصلى ناشى مىشود ، به سبب نسب حرام شده است . و آنچه كه با سبب حرام مىشود يا به سبب رضاع و شير است يا به سبب دامادى و يا به سبب وجود مانع كه خداى تعالى بيان كرد و فرمود :\r\n وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ  بيان اجمالى محرّمات رضاعى كه تفصيل آن را اهل كتاب براى ما بيان كرده‌اند .\r\n وَ أُمَّهاتُ نِسائِكُمْ  و مادران همسرانتان بر شما حرام است ، از اينجا به بعد ، در بيان مواردى است كه به علّت دامادى حرام شده است .\r\nبدان كه احكام ، تابع عنوانهاست و عنوان‌ها تابع مصاديق عرفى است پس هر زنى كه عرفا كلمهء همسرى بر او صادق باشد مادر آن زن ، بر آن مرد حرام است ، و كسى كه كلمهء همسرى عرفا در مورد او صادق نباشد طبق ظاهر آيه ، نكاح با او حرام نيست . و نظر كردن به او ( بدون نكاح ) حلال نيست .\r\nصدق اين نسبت يا به اين نحو است كه پس از عقد حلال ، آن زن\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nزير دست اين مرد باشد ، يا اختلاط و خدمتى از طرفين تحقّق پذيرد ؛ يا تمتّع و مجامعت صورت گيرد ، يا غير اين‌ها از چيزهايى كه موجب صدق اين نسبت بشود . و امّا اگر فقط عقد متعه باشد ، مشكل است كه موجب صدق اين نسبت‌ها گردد ، مخصوصا اگر دختر عقد شده ، صغير و غير قابل استمتاع باشد .\r\nلذا حمل اخبارى كه در آنها احتياج به دخول ، عنوان شده است ، با اينكه با ظاهر آيه منافات دارد به آنچه كه دربارهء صحيح بودن صدق اين نسبت گفتيم ، بهتر است كه آن را حمل بر تقيّه كنيم تا لازم نشود كه ، فرج حلال ، حرام شود و نظر حرام حلال گردد .\r\nگويا كه ائمّه ( ع ) گفته باشند : بايد در حكم به حرمت ، اين نسبت صدق كند و دخول يكى از اسباب اين صدق است .\r\nبنا بر اين ، آنچه كه شايع شده است ، از عقد دختران صغير ، جهت حلال شدن نظر به مادران ؛ در اين كار اشكال بزرگى است كه روش صحيح در اين مورد رعايت احتياط شده است و از بدين نحو است كه از نگاه كردن از غير ان جاهائى كه استثناء شده است ، از مادر دختر صغير ، اجتناب نمايد ( يعنى فقط به جاهاى مجاز بدن مىتواند نگاه كند . ) و اينكه از تحليل بضع « 1 » او نيز اجتناب نمايد ، يا اينكه اصلا دور اين شبهات نگردد .\r\n\r\nتحقيق حرمت كنيز پدر بر پسر و بالعكس\r\n وَ رَبائِبُكُمُ اللَّاتِي فِي حُجُورِكُمْ  ذكر دختر زنان  فِي حُجُورِكُمْ  براى بيان علّت حرمت است ، نه اينكه مقيّد كردن دخترانى باشد كه در\r\n\r\n\r\n","description":"","footnote":"\r\n( 1 ) تحليل بضع ، يعنى زنى را براى خود حلال كردن ، حال چه با عقد دائم باشد يا موقّت يا خريدن كنيز ، و پول يا مالى كه پرداخت مىشود حقّ البضع گويند .\r\n","page_name":" 34 ","page_number":34},
  {"content":"\r\n\r\nكنار شما پرورش يافته باشند .\r\n مِنْ نِسائِكُمُ اللَّاتِي دَخَلْتُمْ بِهِنَّ  تقييد بر زنانى است كه بر آنها دخول صورت گرفته است . و لذا به آن اكتفا نكرد و مفهوم آن را بيان كرد و فرمود :\r\n فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ  زنان فرزندان شما هر چه كه پائين بروند ، نه آن كسانى را كه مردم فرزندان شما مىخوانند .\r\nو به محض خواندن صيغهء عقدى كه حلال بودن را برساند زن بر مرد حلال است . و امّا ملك يمين يعنى كنيز اگر چه به مجرّد عقد ، حلال مىشود ولى به محض اين عقد از پدر يا پسر بر ديگرى حرام نمىشود ، زيرا عقد ملك و خريد كنيز گاهى محض خدمت است ، و گاهى براى تمتّع است ، و گاهى براى هر دو است . و هرگاه عقد ملك واقع شد اگر نشانه‌هاى تمتّع در اين عقد ظاهر شد از قبيل لمس و بوسه و نگاه شهوت‌آميز ، پس همان به‌منزله عقد نكاح است كه مملوك پسر را بر پدر حرام مىكند و بالعكس .\r\nو اگر آن نشانه‌ها ظاهر نشد آن كنيز مانند ساير مملوكات است و مىتواند در او به هر نحو كه بخواهد تصرّف كند ، و مانند حرمت دامادى حرام نمىشود بنا بر اين كنيزى را كه پدر با شهوت نگاه كرده و يا او را با شهوت لمس كرده است بر فرزند حرام است و بالعكس .\r\nو امّا الحاق زن آزاد به كنيز قياس مع الفارق است و بر آن نصّى از ائمّه ( ع ) نرسيده است .\r\n وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ  براى گذشته ( كه نكاح دو خواهر با هم بوده ) عقوبتى بر شما نيست چون ناشى از جهالت و نادانى بوده است ، و از اين به بعد نكاح دو خواهر با هم اشكال دارد .\r\n إِنَّ اللَّهَ كانَ غَفُوراً  آنچه را كه از ناحيهء جهل و نادانى واقع شود\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nخداوند مىبخشد  رَحِيماً  و كسى را كه عمدا مخالفت خدا نكند مؤاخذه نمىكند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nجزء پنجم\r\n\r\n[ سوره النساء ( 4 ) : آيه 24 
  ]\r\nوَ الْمُحْصَناتُ مِنَ النِّساءِ إِلاَّ ما مَلَكَتْ أَيْمانُكُمْ كِتابَ اللَّهِ عَلَيْكُمْ وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ إِنَّ اللَّهَ كانَ عَلِيماً حَكِيماً ( 24 )\r\n\r\nترجمه :\r\nو نكاح زنان شوهردار نيز بر شما حرام شد مگر آن زنان را كه « در جنگهاى كفّار به حكم خدا » متصرّف و مالك شده‌ايد . بر شما است كه پيرو خدا باشيد ( و با زنهائى كه به حرمت ياد شد نكاح نكنيد ) و هر زنى غير از آن كه ذكر شد حلال است كه به مال خود به طريق زناشوئى بگيريد نه آنكه زنا كنيد ، پس چنان كه از آنها بهره‌مند شويد ، آن مهر معيّن را كه مزد آنهاست به آنان بپردازيد باكى نيست بر شما كه بعد از تعيين مهر هم به چيزى با هم تراضى كنيد البتّه خدا دانا و به حقايق امور آگاه است .\r\n\r\nتفسير :\r\n وَ الْمُحْصَناتُ مِنَ النِّساءِ  زنان شوهردار چون بضع آنها مملوك غير است نمىتوان با آنها ازدواج كرد .\r\n إِلَّا ما مَلَكَتْ أَيْمانُكُمْ  زنان اسيرى كه همسران آنها كافر بوده‌اند ، نكاح آنها بر شما حلال است ، و كنيزانى كه تحت اختيار برده‌اى هستند ، كه امر به كناره گيرى از آن كنيزان شده است و نيز فروختن آنها ، به منزلهء طلاق است .\r\n كِتابَ اللَّهِ عَلَيْكُمْ  يعنى خداوند آن احكام را بر شما نوشته است ( واجب كرده است ) .\r\n وَ أُحِلَّ لَكُمْ ما وَراءَ ذلِكُمْ  اين نيز مجمل است و اهل قرآن آن را\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبراى ما بيان كرده‌اند ، زيرا ساير محرّمات رضاعى و جمع بين زن و عمّه يا خاله‌اش بدون اجازه آنها در آيه ، مذكور نيست ، در حالى كه حلال نمىباشد .\r\n أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ  يعنى خودتان را با نكاح شرعى حفظ كنيد و زنان نكنيد .\r\n فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  پس زنانى كه از آنها بهره برديد و استمتاع كرديد از جملهء همسران است . پس اجر آنها را بدهيد ، يا اينكه مالى را كه از زنان بهره‌مند شديد به خود آنان بدهيد . بنا بر اين معنى لفظ « اجور » بجاى ضمير است .\r\nو لفظ استمتاع و ذكر « اجور » و ذكر مدّت بنا بر قرائت « الى اجل » دليلى واضح است بر اينكه متعه حلال است .\r\n فَرِيضَةً  يعنى واجب شده است واجب شدنى يا در حالى كه به سبب عقد بر شما واجب شده است .\r\n وَ لا جُناحَ عَلَيْكُمْ فِيما تَراضَيْتُمْ بِهِ  يعنى شما مردان ، مىتوانيد زيادتر از فريضه بدهيد ، و زنان نيز مىتوانند چيزى از فريضه را نگيرند .\r\n مِنْ بَعْدِ الْفَرِيضَةِ  اين جمله اشعار به اين دارد كه اجر از اركان عقد تمتّع است چنان كه قائل به عقد تمتّع بر همين عقيده است .\r\nو از امام باقر ( ع ) روايت شده است كه فرمود « 1 » : باكى نيست كه مهر را تو زياد كنى و او مدّت را زياد كند هرگاه مدّت بين شما تمام شد مىگوئى : من ترا تا مدّت ديگرى حلال كردم كه البتّه بايد رضايت هر دو باشد ، و بر غير تو حلال نيست مگر اينكه عدّه‌اش منقضى شود و عدّه آن\r\n\r\n\r\n","description":"","footnote":"\r\n( 1 ) الكافى : ج 5 / ص 10 / ح 1 لم يرد فى المصدر ( و عدّتها حيضتان ) ، التهذيب : ج 7 / ص 268 / ح 77 لم يرد فى المصدر ( و عدّتها حيضتان ) ، تفسير العياشى : ج 1 / ص 233 / ح 86 ، تفسير البرهان : ج 1 / ص 360 / ح 9 ، تفسير الصّافى : ج 1 / ص 439 ، بحار الانوار : ج 103 / ص 314 / ح 16 .\r\n","page_name":" 38 ","page_number":38},
  {"content":"\r\n\r\nدو حيض است .\r\n إِنَّ اللَّهَ كانَ عَلِيماً حَكِيماً  پس متعه را از روى آگاهى حلال نمود و در آن غاياتى در نظر گرفت كه به مصالح و حكم بستگى داشت .\r\n\r\n[ سوره النساء ( 4 ) : آيه 25 
  ]\r\nوَ مَنْ لَمْ يَسْتَطِعْ مِنْكُمْ طَوْلاً أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ وَ اللَّهُ أَعْلَمُ بِإِيمانِكُمْ بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَ لا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ذلِكَ لِمَنْ خَشِيَ الْعَنَتَ مِنْكُمْ وَ أَنْ تَصْبِرُوا خَيْرٌ لَكُمْ وَ اللَّهُ غَفُورٌ رَحِيمٌ ( 25 )\r\n\r\nترجمه :\r\nو هر كه را وسعت و توانائى آن نباشد كه زنان آزاد پارساى با ايمان گيرد ، پس كنيزان مؤمنه كه مالك آن شديد ، به زنى اختيار كنيد و خدا به مراتب ايمان شما آگاه است ، كه اهل ايمان همه بعضى از جنس بعضى ديگر و در رتبه يكسانند پس با كنيزان مؤمنه با اذن مالكش ازدواج كنيد و مهر آنها را بدانچه معيّن شده است بدهيد ، آن كنيزكانى كه عفيف باشند ، نه زناكار و نه رفيق‌باز ، پس چون شوهر كردند چنان كه عمل زشتى از آنها سرزند بر آنها نصف عذاب زنان پارساى آزاد است ، اين حكم ( كنيز را به زنى گرفتن ) دربارهء كسى است كه بترسد مبادا به رنج بيفتد و اگر صبر كنيد ( تا وسعت يافته زنى آزاد بگيريد ) براى ( نظم خانه و تربيت فرزندان شما ) بهتر است و خدا بخشنده و مهربان است .\r\n\r\nتفسير :\r\n وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ  كسى نتواند زنان آزاد پارسا گيرد ، ازآن‌رو كه در نكاح آنان تكاليف سختى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاست از قبيل نفقه و پوشاك و مسكن و قسامه « 1 » ، وجود دارد ،  فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ ، وَ اللَّهُ أَعْلَمُ بِإِيمانِكُمْ  پس بايد با كنيزان با ايمان نكاح كنيد ، و به ظاهر ايمان اكتفا كنيد زيرا كه خداوند به اسرار آگاه است ، چه بسا كنيزى كه در ايمان برتر از آزاد باشد . و كنيز به حسب معاش و خرج بر شما سبكتر است .\r\n بَعْضُكُمْ مِنْ بَعْضٍ  يعنى در نسبت به آدم ( ع ) و اسلام همه مانند هم هستيد  فَانْكِحُوهُنَّ بِإِذْنِ أَهْلِهِنَّ  و بايد به اذن صاحبانشان با آنها نكاح كنيد ، و بدون اذن زنا مىشود .\r\n وَ آتُوهُنَّ أُجُورَهُنَّ بِالْمَعْرُوفِ مُحْصَناتٍ  يعنى به زنان عفيف مهرشان را به نيكى دهيد ، اگر  غَيْرَ مُسافِحاتٍ  زنا كار نباشند .\r\n وَ لا مُتَّخِذاتِ أَخْدانٍ  و دوستانى پنهانى نداشته باشند .\r\n فَإِذا أُحْصِنَّ  چون به سبب تزويج به همسرى در آمدند .\r\n فَإِنْ أَتَيْنَ بِفاحِشَةٍ  اگر زنا كردند .\r\n فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ  نصف عذاب زنان آزاد پارسا بر آنهاست . بر طبق آيه بندگان و كنيزان را به اندازه نصف حدّ زنان آزاد حدّ مىزنند ، پس اگر برگشتند تا هشت مرتبه حدّ آنها به همان ترتيب خواهد بود و در مرتبهء هشتم است كه ديگر كشته مىشوند .\r\nو از امام باقر ( ع ) است « 2 » : اينكه در مرتبهء هشتم كشته مىشود براى اين است كه خداوند به او رحم كرده است كه بردگى و حدّ زنان آزاد را يك جا قرار دهد ( كه از نظر حقوق برده باشد ولى از نظر جزا آزاد ) .\r\n\r\n\r\n","description":"","footnote":"\r\n( 1 ) توضيح قسامه در پاورقى صفحات پيش ذكر شد .\r\n( 2 ) تفسير الصّافى : ج 1 / ص 442 و تفسير القمى : ج 1 / ص 136 .\r\n","page_name":" 40 ","page_number":40},
  {"content":"\r\n\r\nو از امام باقر ( ع ) « 1 » در مورد كنيزى كه زنا مىكند فرمود : به‌اندازهء نصف حدّ زن آزاد تازيانه زده مىشود ، چه زوج داشته باشد يا نداشته باشد .\r\nو در روايت ديگرى است كه رجم و تبعيد بر ايشان نيست .\r\n ذلِكَ  يعنى ترخيص نكاح كنيزان  لِمَنْ خَشِيَ الْعَنَتَ مِنْكُمْ  براى كسى است كه از تجرّد و عزوبت به رنج و زحمت بيفتد .\r\n وَ أَنْ تَصْبِرُوا  اگر از نكاح كنيزان بتوانيد صبر كنيد .  خَيْرٌ لَكُمْ  براى شما بهتر است زيرا كنيزان غالبا اصيل نيستند و طبعشان خشن است و همخوابى با آنها در روحيهء شما مؤثّر است ، و در نفوس و مزاجهاى شما اثر مىگذارد ، و اولاد آنها مثل آنها مىشوند ، و شايستهء نطفه‌هاى شما نيست كه در رحم‌هاى آنان قرار بگيرد ، و از آنها براى شما چيزى كه لايق شما نيست ، متولّد شود .\r\n وَ اللَّهُ غَفُورٌ  و خداوند آن بدى را كه از نكاح آنان لازم مىآيد مىبخشد .\r\n رَحِيمٌ  مهربان است كه به شما اجازهء نكاح كنيزان را در صورت رنج و سختى مىدهد ، ولى خوددارى از نكاح آنها را تا آنجا كه ممكن است ترجيح مىدهد . تا اينكه از همخوابى با آنها شرمسارى و زشتى براى حاصل نشود .\r\n\r\n[ سوره النساء ( 4 ) : آيه 26 
  ]\r\nيُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِنْ قَبْلِكُمْ وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ ( 26 )\r\n\r\nترجمه :\r\nخدا مىخواهد راه سعادت را براى شما بيان كند و شما را به آداب ( و اخلاق ستودهء ) آنان كه پيش از شما بودند ( يعنى پيامبران و\r\n\r\n\r\n","description":"","footnote":"\r\n( 1 ) تفسير الصّافى / ج 1 / 442\r\n","page_name":" 41 ","page_number":41},
  {"content":"\r\n\r\nنيكان امّتهاى گذشته ) رهبرى كند و بر شما از لطف و كرم ببخشايد و خدا به احوال خلق دانا و به حقايق آگاه است .\r\n\r\nتفسير :\r\n يُرِيدُ اللَّهُ لِيُبَيِّنَ لَكُمْ  خداوند مىخواهد آنچه را كه صلاح شما است چه در معاش و چه در معاد برايتان بيان كند ، با بيان احكام از علّت تحريم حرام‌شده‌ها و حلال بودن حلالها و سنّت قرار دادن بهره‌يابى از زنان و مجاز بودن در مكروهات از نكاح كنيزان در وقت احتياج و خوددارى از ازدواج با آنان تا آنجا كه ممكن است .\r\n وَ يَهْدِيَكُمْ سُنَنَ الَّذِينَ مِنْ قَبْلِكُمْ  و شما را به سنّت‌هاى كسانى كه پيش از شما بوده‌اند يعنى پيامبران گذشته هدايت مىكند ، تا به آنها اقتدا كنيد .\r\n وَ يَتُوبَ عَلَيْكُمْ  به دليل خروج از مشتهيّات نفسهايتان و داخل شدن تحت امر خدا و امتثال اوامر و نواهى او ، توبه را بر شما عرضه مىدارد .\r\n وَ اللَّهُ عَلِيمٌ  پس خداوند مىداند و آگاه است به آنچه كه به صلاح حال شما است .\r\n حَكِيمٌ  به چيزى كه صلاح شما در آن نيست امر نمىكند .\r\n\r\n[ سوره النساء ( 4 ) : آيه 27 
  ]\r\nوَ اللَّهُ يُرِيدُ أَنْ يَتُوبَ عَلَيْكُمْ وَ يُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلاً عَظِيماً ( 27 )\r\n\r\nترجمه :\r\nخدا مىخواهد به رحمت و آمرزش شما بازگشت فرمايد و مردم هوس‌باز و پيرو شهوات مىخواهند كه شما مسلمانان را از راه حقّ و رحمت ، بسيار دور و منحرف گردانند .\r\n\r\nتفسير :\r\n وَ اللَّهُ يُرِيدُ أَنْ يَتُوبَ عَلَيْكُمْ  خدا مىخواهد كه شما توبه كنيد و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاينكه آن را تكرار نمود به جهت تأكيد و آوردن صنعت تقابل است . تا اينكه ترغيب در اتّباع اوامر و اجتناب از مخالفت آنها نمايد .\r\n وَ يُرِيدُ الَّذِينَ يَتَّبِعُونَ الشَّهَواتِ  كسانى كه شهوات را پيروى مىكنند از قبيل آنهائى كه متعه را منع مىنمايند .\r\n أَنْ تَمِيلُوا  مىخواهند از راهى كه به سوى نجات شما منجر مىشود منحرف شويد .\r\n مَيْلًا عَظِيماً  پس بدانيد كه خداوند سزاوار پيروى است و آنان سزاوار اجتناب هستند .\r\n\r\n[ سوره النساء ( 4 ) : آيه 28 
  ]\r\nيُرِيدُ اللَّهُ أَنْ يُخَفِّفَ عَنْكُمْ وَ خُلِقَ الْإِنْسانُ ضَعِيفاً ( 28 )\r\n\r\nترجمه :\r\nخدا مىخواهد كه كار را بر شما آسان كند چه انسان ضعيف خلق شده است .\r\n\r\nتفسير :\r\n يُرِيدُ اللَّهُ أَنْ يُخَفِّفَ عَنْكُمْ  خدا مىخواهد كه كارتان آسان شود ، لذا با تشريع متعه و ترخيص نكاح كنيزان مىخواهد عزوبت و تنهائى براى شما سنگين نشود ، اين آيه كنايه از كسانى است از متعه منع مىكنند و اينكه اينان از كسانى هستند كه از شهوات پيروى مىكنند و مىخواهند شما را از سنّت‌هاى انبيا بيرون كنند تا اينكه عزوبت بر شما سنگين شود و در زنا داخل شويد .\r\n وَ خُلِقَ الْإِنْسانُ ضَعِيفاً  و انسان ضعيف خلق شده و نمىتواند در مقابل شهوت مقاومت و صبر كند تا جائى كه ممكن است در زنا كه مضرّ به حال اوست داخل شود . و لذا براى او متعه و نكاح كنيزان را در مواقع ترس از وقوع در رنج و زحمت ترخيص نمود ، ضمنا ترجيح داد كه حتّى الامكان از نكاح با كنيزان خوددارى كند تا اينكه با همخوابى از جهت ضعيف بودنش ، به جنس و صفت كنيزان درنيايد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n[ سوره النساء ( 4 ) : آيه 29 
  ]\r\nيا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلاَّ أَنْ تَكُونَ تِجارَةً عَنْ تَراضٍ مِنْكُمْ وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً ( 29 )\r\n\r\nترجمه :\r\nاى اهل ايمان اموال يكديگر را بنا حقّ نخوريد مگر آنكه تجارتى از روى رضا و رغبت كرده و سودى بريد ، و يكديگر را نكشيد كه البتّه خدا به شما بسيار مهربان است ( و هرگز به قتل و ظلم شما دربارهء يكديگر راضى نيست ) .\r\n\r\nتفسير :\r\n يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ  تأديب در اموال و انفس است .\r\n\r\nتحقيق تعميم اكل و بطلان آن\r\nبدان كه الفاظ چنان كه گذشت ، براى بيان حقايق وضع شده است به اعتبار عناوين مطلق ، بدون اعتبار خصوصيّتى از خصوصيّات مصاديق آنها ، اعمّ از اينكه كلّى باشد يا جزئى . مثلا لفظ زيد براى ذات مخصوص زيد است ، بدون اعتبار حالت و خصوصيّتى از حالات و خصوصيّات او .\r\nچه زيد در حال كودكى زيد است و در حال پيرى نيز زيد است و همچنين بر حسب تجسّم و تجرّدش ، در حالى كه با مادّه بشرى خويش موجود باشد زيد است و در حال فراغ از مادّه نيز زيد است و در حال تقدّر ( وضع و اندازهء كمّى ) زيد است و مجرّد از تقدّر نيز زيد است . پس هيچ يك از خصوصيّات احوال و يا خصوصيّات نشئه‌ها در وضع و اطلاق لفظ زيد معتبر نيست .\r\nو تعجّب كردن و غريب شمردن كسانى كه ادراكشان از عوالم حسّ تجاوز نمىكند و حصر كردن آنها ، مفاهيم را ، در مصاديق حسّى حجّت و دليل بر خودشان است نه براى ما ؛ چون آنها بر حسب نشئه‌اى كه در آن هستند مصاديق ساير نشئه‌ها را درك نمىكنند ، پس تعميم مفاهيم\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبراى آنها امكان‌پذير نيست ، و در اخبار تصريحات و اشاراتى به آنچه كه ما ذكر كرديم وجود دارد . اميد است كه خداوند ما را نسبت به آنها بينا سازد . بنا بر اين « اكل » به معنى خوردن مطلق است و هيچ خصوصيّتى از خصوصيّات اكل حيوانى در آن اعتبار نشده از قبيل داخل كردن چيزى در دهان ، و جويدن آن با دندان و فرو بردن و ادخال آن در شكم ، و همچنين خصوصيّات اكل و يا خصوصيّات مأكول و خصوصيّات هيچ يك از نشئه‌ها در آن اعتبار نشده است .\r\nپس اكل اسم « عملى » است كه آن « عمل » موجب ازدياد قوام و قوّت فاعل است به هر نحوى كه اكل وجود پيدا كند ، و در هر نشئه‌اى كه واقع شود . پس بازى كردن اطفال اكل است براى آنان بر حسب نوعى از اكل كه همان خيال حيوانىبازى است ، و تجارت تجّار و زراعت كشاورزها و نكاح نكاح‌كننده‌ها بر حسب نيروئى از نيروهاى آنان اكل حساب مىشود . بلكه فعل هر فاعلى در هر نشئه‌اى كه باشد اكل براى او است . و مال اسم مملوك است و هر اندازه كه ملكيّت در آن قوىتر باشد صدق اسم مال بهتر است .\r\nبنا بر اين اعراض دنيوى جز آنچه كه شارع ، يا عرف اعتبار كرده است ، هيچ حيثيّت مملوكيّت در آنها نيست ، مثلا هر چه كه در تحت استيلاى مرد باشد و آن را مال حساب مىكنند ، مال است .\r\nو قواى نفسانى كه تحت تصرّف نفس است و هيچ حيثيّتى جر حيثيّت مملوكيّت براى نفس ندارد به صدق مال سزاوارتر است . و همچنين است علوم و صنايعى كه ملكه شده‌اند ، و يا ملكه نشده‌اند ولى در خزينهء عقل ثابت هستند ، نيز مال محسوب مىشوند .\r\nو خطاب در « بينكم » براى جماعت ذكور است خواه در عالم كبير باشند ، يا در عالم صغير انسانى ، در نشئه طبع باشند و يا در غير آن . و از باب تغليب ( غلبه اسم مذكّر بر مؤنّث ) زنان را نيز شامل مىشود .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو باطل به فعلى گفته مىشود كه غايتى ندارد يا غايت عقلى و عرضى ندارد .\r\nو به فعلى كه به غايت خود نرسيده ، و به سنّت و طريقه‌اى كه بر اساس مستحكم بنا نشده باشد ، و به سنّتى كه بر اساس الهى بنا نشده باشد نيز باطل گويند . و به چيزى هم كه اصلا حقيقتى ندارد باطل گفته مىشود مانند عدم‌ها يا چيزى كه در نفس الامر و واقع ، حقيقت ندارد ؛ مانند سراب . و نيز به چيزى باطل گفته مىشود كه تحقّق ذاتى ندارد بلكه تحقّق آن عرضى است مانند ماهيّات . و به چيزى كه خودش تحقّقى ندارد و بلكه با علّت محقّق مىشود مانند وجودات امكانى و به چيزى كه تحقّق آن مخفى باشد ، به نحوى كه عدم بر آن غالب باشد مانند ملكوت سفلى كه آن هم باطل است ، چون عدم بر آن غلبه دارد ، اگر چه ساير معانى باطل نيز بر آن صادق است .\r\nپس آيه شريفه بر حسب مصاديقش داراى وجوه متعدّدى است كه بعضى بالاتر از بعضى ديگر است .\r\nپس نخستين مصاديق آيه كه به فهم عوام نزديكتر است همان خوردن معروف است كه با جويدن و بلع متحقّق مىشود .\r\nو معنى آيه اين است كه اعراض دنيوى را بين خودتان به سبب راه باطل كه شارع آن را سنّت نكرده و مباح ندانسته است ، يا به سبب مبدأ باطلى كه عبارت از نفس و شيطان است با جويدن نخوريد . زيرا كه حاكم و محرّك فعل ، يا نفس و شيطان است ، يا عقل و رحمان . و دانستى كه شيطان به جهت غالب بودن عدم‌ها بر او باطل است .\r\nدومين مصداق آيه اين است كه اموال دنيوى خود را بين خودتان به باطل صرف نكنيد ، به هر دو معنى كه آن نيز نزديك به فهم عموم مردم است .\r\nسوّم اينكه افعال خودتان را به هر دو معنى فوق الذّكر ، باطل نكنيد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nچهارم : افعال تكليفى قالبى نبوى را به حسب مبدأ باطل يا با غرض باطل انجام ندهيد .\r\nپنجم : افعال تكليفى قلبى و لوى بين خودتان را به سبب باطل به هر دو معنى انجام ندهيد .\r\nششم : قواى خودتان را بين خودتان در راه باطل صرف نكنيد .\r\nهفتم : علوم خودتان را از راه باطل اخذ نكنيد و در راه باطل صرف نكنيد .\r\nهشتم : مدد حيات و مادّهء زندگانى خود را به باطل صرف نكنيد .\r\nنهم : مشاهدات و مشهودات خودتان را از طريق باطل نگيريد .\r\n إِلَّا أَنْ تَكُونَ تِجارَةً عَنْ تَراضٍ مِنْكُمْ  مگر اينكه تجارتى باشد كه مورد رضايت شما باشد كه گذشت و امكان تعميم دارد ( پس شامل هر نوع تجارت مىشود ) .\r\n وَ لا تَقْتُلُوا أَنْفُسَكُمْ  و خودتان را مكشيد ، عبارت يا مربوط به معطوف عليه است از باب اينكه صرف كردن اموال بدون معيار و ميزان موجب قتل انفس مىشود ، و نهى از آن مانند ذكر كردن علّت نهى از معطوف عليه ( صرف اموال ) است يا اينكه حكم مستقلّ است ، و تعميم آن مخفى نيست ، بلكه روشن است .\r\n إِنَّ اللَّهَ كانَ بِكُمْ رَحِيماً  علّت نهى خداى تعالى از صرف اموال به باطل و قتل انفس ، چون رحمت خداوند همانند ساير تكاليف ، دعوت‌كنندهء به اين نهى است .\r\n\r\n[ سوره النساء ( 4 ) : آيات 30 تا 31 
  ]\r\nوَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً وَ كانَ ذلِكَ عَلَى اللَّهِ يَسِيراً ( 30 ) إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلاً كَرِيماً ( 31 )\r\n\r\nترجمه :\r\nو هر كس چنين كند ، يعنى به جان و مال مردم از روى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدشمنى و ستمگرى دست ظلم دراز كند ، پس او را بر روى در آتش دوزخ در آوريم و اين كار براى خدا آسان است .\r\nچنان كه از گناهان بزرگى كه شما را از آن نهى كرده‌اند دورى گزينيد ، ما از گناهان ديگر شما درگذريم و شما را در عالم به مقام نيكو و بلند رسانيم .\r\n\r\nتفسير :\r\n وَ مَنْ يَفْعَلْ ذلِكَ عُدْواناً وَ ظُلْماً  يعنى هر كه به علّت دشمنى و ستم ، يا به خاطر نفس دشمنى و تجاوز ، يا به علّت دشمنى و ستمگرى شديد يا در حالى كه دشمن و تجاوزگر است ، از لحاظ دشمنى و تجاوز اين كار را انجام مىدهد « 1 » و خلاصه اينكه دشمنى او از روى عمد و تجاوز از حدود الهى باشد ،   فَسَوْفَ نُصْلِيهِ ناراً وَ كانَ ذلِكَ عَلَى اللَّهِ يَسِيراً . إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ   پس او را بر روى در آتش مىافكنيم و . . .\r\nگويا كه گفته شده است : چه كسى از ما ، از صرف مال به سبب باطل آمرزيده مىشود ، پس خداوند براى تسلّى دادن و راضى كردن بندگانش فرمود : اگر از گناهان كبيره اجتناب ورزيد خداوند بقيه گناهان شما را مىبخشد .\r\n\r\nتحقيق گناه كبيره و صغيره\r\nاخبار و اقوال در بيان كبيره مختلف است ، و در بعضى از اخبار آمده است كه گناه كبيره هفت تا است و در بعضى بيشتر ، و در بيان انواع آن نيز اختلاف است ، و بايد ميزانى در دست باشد كه اعمال بدان وسيله وزن شوند و بين اخبار و اقوال جمع گردد . پس مىگوئيم :\r\n\r\n\r\n","description":"","footnote":"\r\n( 1 ) در حالت اوّل عدوانا مفعول له ، در حالت دوّم مفعول به و در حالت سوّم مفعول مطلق و در حالت چهارم حال و در حالت پنجم تميز مىباشد .\r\n","page_name":" 48 ","page_number":48},
  {"content":"\r\n\r\nافعال از جهت اينكه حركات و سكنات است متّصف به حسن و قبح نمىشود ، چون همهء افعال در حيثيّت حركت و سكون مشتركند ، و همچنين از جهت نسبت افعال به انسان نيز متّصف به حسن و قبح نمىشود ، چون همهء حركات و سكنات در اين حيثيّت مشترك هستند ، و همچنين از حيث اينكه افعال داراى انواع مخصوص است مانند نماز و روزه و جهاد و قتل و غارت و فساد متّصف به حسن و قبح نيست ، زيرا اين افعال گاهى متّصف به حسن است و گاهى متّصف به قبح .\r\nبلكه حسن و قبح از حيث نسبت آن‌ها به عقل و جهل به اعمال نسبت داده مىشود . پس هر عملى كه از انسان به سبب حكومت عقل و طاعت آن صادر شود آن عمل حسن و نيكو است در هر صورتى كه باشد ؛ مخصوصا اگر عقل انبيا و اوليا باشد كه آنان داراى عقل كلّى ، و بر حقايق آن امور محيط هستند . و بر حسب درجات طاعت و قبول حكومت ، درجات خوبى و نيكوئى نيز در شدّت و ضعف متفاوت مىشود و هر چيزى كه از حكومت جهل و طاعت آن صادر شود مخصوصا جهل كلّى كه شيطان است آن كار بد و گناه است ، در هر صورتى كه باشد . و بر حسب تفاوت درجات طاعت و قبول حكومت آن ، درجات گناه و زشتى نيز در شدّت و ضعف و صغيره و كبيره بودن متفاوت مىشود . پس هر كس كه طاعت خدا و پيروى اوامر او را اراده كند ، هر چه از او صادر شود بر طبق اين اراده ، نيكو خواهد بود ، ولى حسن و نيكويى آن ضعيف است . و آنگاه كه فهميد اوامر عقل كه اوامر خداست از اوامر جهل كه اوامر شيطان است جدا نمىشود ؛ بلكه يك آگاه و بيناى نقّاد و صاحب قلب زيرك ، مىخواهد كه متّصل به عقل كلّ بوده و حسن و قبح اعمال را از خدا دريافت دارد ، تا اينكه اوامر عقل ، از اوامر شيطان جدا شود و واضح گردد ، و آن نقّاد عبارت از نبىّ صلّى اللّه عليه و آله يا ولىّ ( ع ) است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدر اينجا اگر عزم نمود كه به نبىّ يا ولىّ برسد و از او اين حقايق را اخذ كند پس هر فعلى كه به حسب اين عزم از او صادر شود ، حسن و نيكوئى آن فعل ، قوىتر از اوّل است .\r\nوقتى كه شخص متّصل به اين عالم ( نبىّ يا ولىّ ) شد ، و با او عهد بست ، و به دست او بيعت نمود و مطيع و تسليم او شد ، و احكام قالبى را از او گرفت ؛ اين اخذ و بيعت همان اسلام است . و هر فعلى كه بر حسب اين تسليم و اخذ صادر شود ، حسن و نيكوئى آن قوىتر از مرحلهء قبلى خواهد بود . و آنگاه كه فهميد كه اسلام و احكام قالبى ، قالب‌هايى براى احكام باطن هستند ، و رسيدن به حضور عقل ممكن نيست مگر از راه باطن ، و سلوك از طريق باطن به حضور عقل ممكن نيست مگر به سبب رفع مانع و ارتكاب چيزى كه باعث و مقتضى آنست ؛ و از طرفى دانست كه شناختن مانع و باعث ممكن نيست مگر به سبب اخذ از بيناى حكيم ، و عزم بر رسيدن به او و گرفتن احكام از او ، در چنين حالتى حسن فعلى كه از جهت اين عزم صادر شود قوىتر است .\r\nو آنگاه كه به آن حكيم رسيد و بر قبول احكام باطنى با او بيعت نمود و احكام باطن را از او گرفت كه آن اخذ و بيعت عبارت از ايمان است ، در اين صورت شخص مؤمن شده است ، و حسن و نيكوئى افعالش كه از اين جهت صادر مىشود قوىتر از مراحل قبلى است .\r\nو بعد از اين ايمان هم درجاتى دارد تا اينكه به عقل مىرسد و به سبب آن محقّق و موجود مىشود ، و در اين هنگام است كه او اصل و فرع حسنات و اوّل و آخر آن مىشود ، چنان كه ذكر شده است : « هرگاه از خير ذكرى شود شما اصل و فرع و اوّل و آخر آن هستيد . » عكس اين مطلب نيز در مورد كسى است كه جهل به‌وسيله او محقّق شود پس او اصل و فرع و گناه و اوّل و آخر آن مىشود . و هر كس كه تحقّق وجودش به سبب جهل باشد ، در بدى و زشتى قوىتر از خود\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nجهل است ، چنان كه آنچه كه به وسيلهء عقل ، محقّق و موجود مىشود ، قوىتر از خود عقل است .\r\nاز همين جهت است كه علىّ ( ع ) ، مقدّم بر عقل و جبرئيل است . و دشمن علىّ ، مقدّم بر شيطان و هر صاحب بدى است تا جائى كه معصيت و گناه هر گناه كننده‌اى ، بر او بار مىشود .\r\nو هر كس كه در طاعت جهل ، متمكّن و توانا شود ، به نحوى كه هيچ اثرى از طاعت عقل در او نماند ، هر كارى كه انجام دهد ، گناه كبيره است .\r\nو هر كس كه در طاعت جهل متمكّن نشده باشد ، بلكه اثرى از اطاعت عقل يا اثرى از ارادهء اطاعت عقل در او باقى مانده باشد ، هر فعلى كه از جهت طاعت جهل از او صادر شود گناهى است كه اگر خدا بخواهد بخشيده مىشود ، و هر كسى كه اطاعت عقل يا ارادهء اطاعت او بر او غالب شده باشد ، و طاعت جهل گاهى بر او عارض شود ، پس هر فعلى كه از جهت نادانى ، از او صادر شود آن لغزشى است كه محو مىشود ان‌شاءالله . و بين مراتب مذكور در حسنات و سيّئات درجاتى است ، كه بر حسب شدّت و ضعف ، فقط به چند مورد منحصر نمىشود . و آنچه كه ذكر شد امّهات آن درجات است . و به اين اعتبار كه نسبت كار خوب و بد به فاعل برمىگردد ، شراب خوردن دعبل « 1 » گناه صغيره است ، و نماز خواندن ناصبىها « 2 » گناه كبيره مىباشد .\r\nو به همين جهت وارد شده است كه با اصرار بر گناه ديگر هيچ گناهى صغيره نيست . يعنى با تمكّن در طاعت جهل ؛ به نحوى كه هر وقت امكان به انجام معصيت فراهم شود و قدرت بر آن داشت در\r\n\r\n\r\n","description":"","footnote":"\r\n( 1 ) دعبل خزاعى شاعر شيعى كه در مدح اهل بيت اشعار بسيار سروده است ( 143 - 239 ه - ش ) .\r\n( 2 ) فرقه‌اى كه دشمن علىّ ( ع ) بوده و صبّ على ( ع ) را جائز مىدانستند .\r\n","page_name":" 51 ","page_number":51},
  {"content":"\r\n\r\nمعصيت واقع مىگردد . نيز وارد شده است كه با استغفار ، گناه كبيره‌اى نيست ؛ يعنى با باقى ماندن در اطاعت عقل ، به طورى كه او را وادار به استغفار كند ، گناه كبيره‌اى باقى نمىماند .\r\nگاهى بين خود انواع حسنه‌ها و سيّئه‌ها قطع نظر از فاعل يا با ملاحظهء فاعل واحد مقايسه به عمل مىآيد كه بعضى از حسنات نيكوتر از بعضى ديگر و بعضى از گناهان غليظتر و زشت‌تر از بعضى ديگر محسوب مىشود . مانند وطى حرام كه از يك فاعل صادر شود ، كه آن وطى اگر با زن محصنه و يا با ذكور باشد زشت‌تر و غليظتر از وطى با غير محصنه است . وطى زن غير محصنه زشت‌تر و غليظتر از وطى چهار پايان ، و وطى حرام غليظتر از نگاه حرام است .\r\nپس معنى آيه اين است كه اگر از گناهان كبيره كه از آن نهى شده‌ايد اجتناب كنيد ( اجتناب از تمكّن در طاعت از جهل ) ، از گناهان ديگر شما كه به سبب طاعت جهل از شما صادر مىشود مىگذريم و لغزش‌هاى شما را كه بر شما عارض مىشود محو مىكنيم .\r\n وَ  و پس از زائل كردن اثر جهل كه آن جهل مانع دخول در دار كراهت مىشود ،  نُدْخِلْكُمْ مُدْخَلًا كَرِيماً  شما را به مقام بلند مىرسانيم ، يا در مكان با عظمتى داخل مىكنيم .\r\n\r\n[ سوره النساء ( 4 ) : آيه 32 
  ]\r\nوَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ وَ سْئَلُوا اللَّهَ مِنْ فَضْلِهِ إِنَّ اللَّهَ كانَ بِكُلِّ شَيْءٍ عَلِيماً ( 32 )\r\n\r\nترجمه :\r\nدر فضيلت و مزيّتى كه خداوند به آن بعضى را بر بعضى ديگر برترى داده است آرزو و توقع بى جا نداشته باشيد . و بر صاحبانش حسد مورزيد كه هر چه از مرد و زن از آنچه اكتساب كنند بهره‌مند شوند و هر چه خواهيد از فضل خدا درخواست كنيد كه خدا بر همه چيز دانا\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاست .\r\n\r\nتفسير :\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  تمنّى ، طلب كردن امر محال يا طلب چيزى است كه اسباب وصول به آن تهيّه ديده نشده باشد ، و ممكن است كه مقصود هر دو معنى باشد .\r\nمقصود از فضل چيزهائى است كه به آن برترى داده است ، و يا نعمت‌هاى صورى است ؛ از قبيل وسعت عيش ، امنيّت ، صحّت ، قدرت و عظمت در جسم ، جاه ، مسكن ، زوج ، قوا ، جوارح و غير اين‌ها ، يا نعمت‌هاى باطنى است از قبيل اخلاق ، علم ، حكمت ، حسن تدبير ، الفت ، زهد ، طاعت و امثال آن . و تعبير از نعمت‌ها به آنچه كه خداوند برترى داده است براى اشاره به علّت نهى از تمنّا و در خواست از فضل خداوند است . و چون نهى بر تمنّى وارد شده عبارت از طلب است بدون حصول اسباب ، در حالى كه به اين امر معتقد شده است كه مطلوب و مورد تمنّا ، نعمت‌هائى است كه خداوند آنها را بر بعضى افراد تفضّل كرده است ( درحالىكه وسايل و اسباب حصول تفضّل مانند نبوّت و يا ولايت در وى موجود نيست ) . . . لذا مقصود از نهى هر يك از تمنّاها قيد آنها مىباشد ، گويا كه گفته است : چيزى را بدون وسيلهء حصول آن طلب نكنيد ، زيرا كه :\r\n لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ  مردان از آنچه كسب كردند و نيز زنان از آنچه كسب كردند ، بهره مىبرند ، پس بايد متوسّل به اسباب بشويد و بعضى نعمت‌ها را طلب نكنيد ، زيرا آن نعمت‌ها از فضل خداوند است ، پس توجّه شما به خدا باشد .\r\n وَ سْئَلُوا اللَّهَ مِنْ فَضْلِهِ  و از فضل خدا بخواهيد ، در اين سخن به علّت هر دو نهى و مفهوم مخالف آنها به طور اختصار اشاره شده است .\r\nامّا سؤال و درخواست ، يا با زبان قال است كه ، به آن اعتنايى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنمىشود ، زيرا پاسخ الهى و فضل او بر مردم به قدر استعداد است . و يا با زبان حال است ، خواه به زبان قال همراه باشد يا نباشد زيرا كه بر خداوند مقدار استعداد و خفاياى استحقاق مخفى نيست .\r\n إِنَّ اللَّهَ كانَ بِكُلِّ شَيْءٍ عَلِيماً  پس چگونه مقدار استحقاق شما بر خدا مخفى مىماند . چون خداوند در اين آيه اشاره كرد به توقّف تفضّل بر استعداد و استحقاق كه به سبب كسب حاصل مىشود ، جاى اين سؤال پيش مىآيد كه گفته شود ، كه گاهى خداى تعالى تفضّل مىكند بر ورثه به مال وارث درحالىكه استعداد آنها در اينجا به سبب كسب نيست .\r\nخداى تعالى اشاره كرد كه در آنجا هم استعداد و كسب وجود دارد ، زيرا كه استعداد و كسب اعمّ از اين است كه با اختيار باشد يا به تكوين ، چون توارث محقّق نمىشود مگر بين دو چيزى كه در نسبت جسمانى متناسب باشد ، و به همين نسبت هر يك از ورّاث و ارث‌گذار كيفيّتى را از ديگرى كسب مىكند و سنخيّتى با آن پيدا مىكند كه به سبب آن مستحقّ تفضّل خداوند به مال يكى بر ديگرى مىشود .\r\nو نيز هر يك از آن دو ، پارهء گوشت ديگرى يا مثل آن است ، پس كسب كردن يكى از آن دو به اختيار ، به منزلهء كسب ديگرى است .\r\nيا اينكه توارث بين دو نفر است كه با نسبت كسبى اختيارى متناسب باشد . مانند عقد ملك « 1 » در مورد بندهء آزاد شده ، و عقد ضمان جريره « 2 » در ضامن جريره و عقد ايمان\r\n\r\n\r\n","description":"","footnote":"\r\n( 1 ) عقد ملك عبارت از همان خريدن بنده يا كنيز است .\r\n( 2 ) عقد ضمان جريره : عبارت از پيمانى است كه بندهء آزاد شده ، با شخص ديگرى مىبندد ، بدين گونه كه اگر مولا بنده‌اش را از بابت كفّاره آزاد كرد ديگر مولى از آن بنده ارث نمىبرد ، و در اين صورت است كه بنده مىتواند با شخص ديگرى غير از مولا پيمان ببندد به اين ترتيب كه اگر جنايت و جرمى از عبد صادر شده و احتياج به ديه پيدا كرد ، آن شخص ضامن باشد و مبلغ ديه را ادا كند ، به عبارت ديگر آن شخص ضامن جرم و جريرهء\r\n","page_name":" 54 ","page_number":54},
  {"content":"\r\n\r\nو اسلام « 1 » در نبىّ صلّى اللّه عليه و آله يا امام ( ع ) ، پس فرمود :\r\n\r\n[ سوره النساء ( 4 ) : آيه 33 
  ]\r\nوَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ اللَّهَ كانَ عَلى كُلِّ شَيْءٍ شَهِيداً ( 33 )\r\n\r\nترجمه :\r\nو براى هر كدام از ارث برها از قبيل پدر و مادر و خويشان حقّى قرار داده‌ايم و با هر كه عهد و پيمان حقوقى بسته‌ايد ، بهرهء آنان را بدهيد كه خدا بر هر چيز گواه است .\r\n\r\nتفسير :\r\n وَ  چنين نيست كه مردان و زنان هر كدام از ديگرى بتوانند ارث ببرند چه نسبتى با هم داشته باشند يا نداشته باشند ، بلكه  لِكُلٍّ جَعَلْنا مَوالِيَ  براى هر يك از ارث‌برنده‌ها خويشان مخصوص است يا صاحبان نسبت‌ها ، مخصوصى هستند كه بر آنان تفضّل مىكنيم و به سبب استحقاق در قرابت يا نسبت در عقد ، ارث مىبرند .\r\n مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ  عقد ملك ، يا عقد ضمان جريره ، يا عقد اسلام و ايمان ، يعنى وقتى كه خويشى نسبى نباشد ، نوبت مولاى آزادكننده مىرسد طبق تفصيلى كه در فقه ذكر شده است ، و اگر آن هم نباشد ضامن جريره وارث است ، و اگر نبود نبىّ صلّى اللّه عليه و آله يا امام ( ع ) وارث است .\r\nو بنا بر آنچه كه بيان كرديم احتياجى به پذيرش قول نسخ در آيه نيست چنان كه بعضى گفته‌اند ، كه مردى با ديگرى عقد و پيمان مىبست ،\r\n\r\n\r\n","description":"","footnote":"\r\nعبد باشد و در مقابل اين ضمانت ، هر وقت كه عبد مرد آن شخص وارث عبد باشد . چنين عهد و پيمانى را عقد ضمان جريره مىنامند .\r\n( 1 ) در صورتى مولا مىتواند ارث ببرد كه بنده را در راه خدا آزاد كرده باشد نه از جهت كفّارهء واجب از قبيل كفّارهء روزه ، و كفّاره يمين و ايذاء و مانند آنها .\r\n","page_name":" 55 ","page_number":55},
  {"content":"\r\n\r\nبه نحو عقد ضمان جريره كه يك ششم از ميراث ديگرى براى هم پيمان بماند كه آن با قول خداى تعالى :  وَ أُولُوا الْأَرْحامِ بَعْضُهُمْ أَوْلى بِبَعْضٍ  نسخ شده است .\r\n فَآتُوهُمْ نَصِيبَهُمْ  يعنى نصيب مقرّر آنها را بدهيد كه آنها داراى استحقاق بوده ، شايستگى به دست آوردن ارث را دارند .\r\n إِنَّ اللَّهَ كانَ عَلى كُلِّ شَيْءٍ شَهِيداً  زيرا كه خداوند دقايق استحقاق بر حسب نسب را مشاهده مىكند . در اينجا لفظ  شَهِيداً  را آورد ، و در آنجا « عليما » ، چون كيفيّتى كه از نسب حاصل است دقيق است به طورى كه تميز آن جز با مشاهده ممكن نيست ، زيرا كه علم غالبا در امور كلّى و علم حصولى استعمال مىشود ، و شهود در امور جزئى و علم حضورى .\r\n\r\n[ سوره النساء ( 4 ) : آيه 34 
  ]\r\nالرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ وَ اللاَّتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلاً إِنَّ اللَّهَ كانَ عَلِيًّا كَبِيراً ( 34 )\r\n\r\nترجمه :\r\nمردان را بر زنان تسلّط و حقّ نگهبانى است به واسطهء آن برترى كه خداوند بعضى را بر بعضى مقرّر داشته است و هم بواسطهء آنكه مردان از مال خود به زنان نفقه دهند پس زنان شايسته و مطيع در غيبت مردان حافظ حقوق شوهران باشند . و آنچه را كه خداوند ، به حفظ آن امر فرموده است نگهدارند و زنانى كه از مخالفت و نافرمانى آنها بيمناكيد بايد نخست آنها را پند دهيد و از خوابگاهشان دورى جوئيد و در صورت نافرمانى ، آنها را به زدن ، تنبيه كنيد و چنان كه اطاعت كردند ديگر حقّ هيچ گونه ستم بر آنها نداريد كه همانا خداوند بزرگوار و عظيم الشّأن است ( و بر ظلم مظلوم از ظالم انتقام خواهد كشيد ) .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nتفسير :\r\n الرِّجالُ قَوَّامُونَ عَلَى النِّساءِ  مردان بر زنان تسلّط و حقّ نگهبانى دارند مانند تسلّط و نگهبانى والىها بر رعيّت‌هايشان ، و مردان مراقب احوال زنان بوده و كجىهاى آنان را راست مىكنند . گويا كه منظور اين بود كه وجه استحقاق توارث بين زن و شوهر بيان شود ، و اگر چه اين معنى از ذكر عقد ايمان استفاده مىشود ولى چون عقد ايمان ظاهر در آن عهدهاى سه‌گانه است كه گذشت و ممكن بود اين قسم مخفى باشد ، لذا آن را مستقلّا ذكر نمود و به دنبال آن آداب معاشرت بين همسران را بيان نمود .\r\n بِما فَضَّلَ اللَّهُ بَعْضَهُمْ عَلى بَعْضٍ  مردان را در جثّه و نيرو ، و ادراك ، و حسن تدبير ، و كمال عقل بر زنان برترى داده است .\r\n وَ بِما أَنْفَقُوا مِنْ أَمْوالِهِمْ  يعنى مردان يا فضيلت ذاتى دارند ، يا فضيلت عرضى كه با هر كدام از آنها مستحقّ برترى و تسلّط هستند ، پس بر آنان است مراقبت از زنان و رفع گرسنگى و برآوردن حاجت آنان . و بر زنان است تسليم و قبول نصيحت شوهران و حفظ حقوقشان در صورت غايب بودن آنان .\r\n فَالصَّالِحاتُ  زنان صالح از شأن و حكم خودشان خارج نمىشوند ، بلكه آنها  قانِتاتٌ حافِظاتٌ  خود و اموال همسرانشان را حفظ مىكنند .\r\n لِلْغَيْبِ  يعنى در صورتى كه از همسران غايب باشند يا شوهرانشان از آنها غايب شوند ، بنا بر اينكه لام به معنى « فى » باشد ، يا اينكه مقصود اين است كه زنهاى صالح چيزهايى را كه از نظر همسرانشان غايب است ، از قبيل اموال و نفسهايشان حفظ مىكنند .\r\n بِما حَفِظَ اللَّهُ  به آنچه خدا حفظ كرد ، حفظ را در اينجا و برترى را در آنجا خداوند به خودش نسبت داد تا اشاره به اين باشد كه هر كس\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمتّصف به صفت كمالى باشد از جانب خداست نه از خودش .\r\n وَ  و امّا زنهاى غير صالح  اللَّاتِي تَخافُونَ نُشُوزَهُنَّ  كه مىترسيد .\r\nاز اطاعت شما خارج شوند ، پس آداب معاشرت با آنها اين است كه با آنها بوسيلهء پند و اندرز مدارا شود و اگر فايده نكرد بايد از آنها به مدّت اندك دورى گزينيد كه با قسامهء آنها منافات نداشته باشد و اگر آن هم اثر نكرد آنها را بزنيد به نحوى كه نه گوشتى از بدنشان قطع شود و نه استخوانى بشكند .\r\n فَعِظُوهُنَّ  پس با گفتار ، آنها را پند و اندرز دهيد .\r\n وَ اهْجُرُوهُنَّ فِي الْمَضاجِعِ  در رختخواب پشت به آنها بكنيد و آنها را ترك كنيد .\r\n وَ اضْرِبُوهُنَّ  اگر مراحل قبلى مفيد نيفتاد آنها را بزنيد بين اين موارد بايد به ترتيب عمل كرد .\r\n فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا  يعنى ديگر اذيّت و تحكّم به چيزى كه شارع ، اجازه نداده است روا نداريد .\r\n إِنَّ اللَّهَ كانَ عَلِيًّا كَبِيراً  پس در اجراى اينكه شما بالاتر و برتر از زنان هستيد از اين مطلب كه بالاتر از شما نيز خداوند است غفلت نكنيد مبادا كه غفلت شما موجب تعدّى و تجاوز ، بر زنان باشد .\r\n\r\n[ سوره النساء ( 4 ) : آيه 35 
  ]\r\nوَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّهُ بَيْنَهُما إِنَّ اللَّهَ كانَ عَلِيماً خَبِيراً ( 35 )\r\n\r\nترجمه :\r\nچنان كه بيم آن داريد كه نزاع و خلاف سخت بين آنها پديد آيد از طرف كسان مرد و كسان زن داورى برگزينند و اگر آن زن و شوهر ارادهء اصلاح داشته باشند خدا ايشان را توفيق بخشد كه بر همه چيز دانا و از همه رازها آگاه است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nتفسير :\r\n وَ إِنْ خِفْتُمْ  : اى اولياى زن و شوهر و اى حكّام  شِقاقَ بَيْنِهِما  اگر ترسيديد اختلاف و نزاع بين آنها واقع شود . « شقاق » اين است كه هر يك از دو طرف نزاع در شقّى غير از شقّ ديگر باشد و ( هر كدام به سوئى روند ) ، « ف » پس بين آن دو را اصلاح كنيد كه آن از لوازم ايمان و خويشى و حكومت است ، و آن دو را به خودشان وانگذاريد . پس ابعثوا  حَكَماً مِنْ أَهْلِهِ وَ حَكَماً مِنْ أَهْلِها  داورى از خانواده مرد و داورى از خانوادهء زن كه بر حسب خويشى نسبت به آنها مهربان و دلسوز باشند برگزينيد و ارادهء اصلاح داشته باشند و ارادهء اصلاحشان در زن و شوهر مؤثّر باشد ، زيرا همچنان‌كه مزاج‌هاى خويشان در صحّت و مرض هماهنگ است و غالبا از احوال همديگر زود تأثير مىپذيرند همچنين است نفوس آنها كه غالبا هماهنگ بوده زود از همديگر تأثير مىپذيرند .\r\nپس آن دو نفر داور از خويشان  إِنْ يُرِيدا إِصْلاحاً  اگر اصلاح بين آن دو را بخواهند ، ارادهء آنها در نفوس زوجين اثر مىگذارد و آنها را مستعدّ و آمادهء اثرپذيرى مىسازد . تا از طرف خداوند توافق را به آنها افاضه نمايد . و اگر آمادهء پذيرش شدند  يُوَفِّقِ اللَّهُ بَيْنَهُما إِنَّ اللَّهَ كانَ عَلِيماً  خداوند به آمادگى آنها براى توافق آگاه است . پس آنها را موفّق مىدارد و به آن امر مىكند .\r\n خَبِيراً  و خداوند به چگونگى توافق خبير است و او به حقايق امور آگاه و خواهان اصلاح است .\r\n\r\n[ سوره النساء ( 4 ) : آيه 36 
  ]\r\nوَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالاً فَخُوراً ( 36 )\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nترجمه :\r\nخداى يكتا را بپرستيد و چيزى را بر او شريك قرار مدهيد و نسبت به پدر و مادر و خويشان و يتيمان و فقيران و همسايگان نزديك و بيگانه و دوستان موافق و رهگذران و بندگان و پرستاران كه زير دست شمايند نيكى و مهربانى كنيد كه خدا مردم خودپسند و متكبّر را دوست ندارد .\r\n\r\nتفسير :\r\n وَ اعْبُدُوا اللَّهَ وَ لا تُشْرِكُوا بِهِ شَيْئاً  چون خداوند اراده نمود تا حسن نسبت را به كسانى كه سزاوار محبّت و حسن صحبت و معاشرت هستند بيان كند ، خودش را مقدّم نمود زيرا كه خداى تعالى سزاوارترين كس به حسن نسبت و بذل خدمت است ، و راه حسن نسبت با خودش را بيان نمود تا اينكه بندگى براى خود را خالص گرداند و شرك در عبوديّت را نفى نمايد . زيرا راه در اينجا منحصر به همان دو چيز است .\r\nو امّا طريق حسن نسبت با غير خدا را مطلق گذاشت چون راه آن منحصر در امر مخصوصى نيست و كسانى كه مستحقّ خدمت هستند ، بر حسب ترتّب آنها در استحقاق ، نامشان را ذكر فرمود .\r\nو چون والدين به پدر و مادر جسمانى و روحانى تعميم داده مىشود و والدين روحانى مستحقّ اين هستند كه مستقلا به آنان توجّه شود و چيزى در حكم با آنها شريك قرار داده نشود و به جهت همين تعميم است كه كفر و شرك در آيات و در تفاسير معصومين ( ع ) ، به كفر و شرك آوردن به على ( ع ) يا به ولايت تفسير شده است . . . و لذا پدر و مادر را خداوند مقرون به خودش ذكر نمود ، و فعل را انداخت و مصدر را مؤخّر كرد تا موهم اين باشد كه قول خدا  بِالْوالِدَيْنِ  عطف بر جار مجرور است و اينكه معنى آيه اين است : كه شرك نياوريد  وَ بِالْوالِدَيْنِ  و به پدر و مادر  إِحْساناً  به طريق شايسته‌اى احسان كنيد  وَ بِذِي الْقُرْبى  و همچنين به خويشاوندان .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nتحقيق والدين و ساير اقربا و تعميم آنان\r\nپدر و مادر كسانى هستند كه به سبب قابليّت بارور كردن و بارور شدن و انجام اعمال مخصوص آنها ، خداوند نطفه و اصل مادّه بشر را به وجود آورده است ، و اين سببيّت هر اندازه در چيزى قوىتر باشد به اطلاق اسم پدر سزاوارتر است ، اگر چه مردم كوردل اين اسم را مخصوص كسى مىدانند كه نطفهء جسمانى تو را آماده مىكند و از كيفيّت تولّد روحانى تو غافل هستند .\r\nبنا بر اين افلاك و عناصر ، پدران مواليد هستند و عقل و نفس كلّى ، پدر و مادر عالم طبع هستند ، زيرا افلاك بوسيلهء حركت‌هاى دورى و ستارگان كه آنها مانند قواى انسانى است آثار را بر عناصر القا مىكند و قبول كردن عناصر آن آثار ، مانند تأثر زنان از مردان و قبول رحم‌هاى آنان از نطفه‌هاى مردان است ، در اين صورت مواليد تولّد مىيابند و نموّ مىكنند و باقى مىمانند ، و آن مواليد در بقا و نموّ نيز محتاج به آن پدران هستند . بر خلاف حيوان كه بعد از حصول مادّه و حصول آنچه كه قوام مادّه به آن است ديگر در مدّتى كه در رحم است احتياج به پدران ندارد .\r\nو با القاى عقل كلّى ، نقوش عالم را ، بر لوح نفس كلّى ، كه آن مانند بذر است عالم طبع وجود پيدا مىكند و عالم طبع در بقاى خود محتاج به آن دو ، يعنى پدر و مادر است .\r\nآنچه گفتيم در عالم كبير بود ، و امّا در عالم صغير انسانى ، بعد از تسويه آن ، آدم صغير و حوّاى صغرى به سبب ازدواج عقل و نفس به وجود مىآيند و با ازدواج آن دو ، بنىآدم و ذريّهء آنها متولّد مىشوند . و به سبب ازدواج شيطان و نفس امّاره فرزندان جنّ و ذريّهء شيطان متولّد مىگردند .\r\nاين به حسب تكوين در دو عالم است و امّا به حسب اختيار و تكليف ، كه آن مختصّ به انسان ضعيف است ؛ سنّت الهى چنين جارى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nشده است كه توليد مواليد اختيارى از قلب و مراتب آن و لشگريان خلقى و علمى و عيانى آن باشد ، با كمك دو نفس كه مأذون از طرف خداوند هستند و رساندن آن دو ، امر الهى را به مكلّف تا به كمك آن دو ، تكليف و تكوين مطابق هم شوند ، زيرا كه اوامر تكليفى ، ناشى از اوامر تكوينى و موافق با آن است . اگر چه ما ، در بعضى از آنها كيفيّت توافق را درك نمىكنيم زيرا علم به تكوين نداريم .\r\nو اين سنّت از زمان آدم تا زمان ما جارى بوده است و تا انقراض عالم جارى خواهد بود . اگر چه بين عامّه ذكر و خبرى از آن نشود و يا اثرى نماند .\r\nالبتّه صحّت اسلام در سينه و دخول ايمان در قلب محقّق نمىشود مگر با كمك و هماهنگى دو شخص كه يكى مظهر عقل كلّى و ديگرى مظهر نفس كلّى باشد . و بيعت عامّه نبوىّ و يا بيعت خاصّ ولوى را ، با كيفيّت مخصوص و پيمان مخصوص آن دو شخص ، بايد گرفت .\r\nو بايد در اين شناخت ، حديث « 1 » « من و على ابوين اين امّت هستيم » راهنماى تو باشد و آيهء « 2 » « با هر نفسى راه برنده و شاهدى هست » شاهد ، و آيهء « قرار بده براى من وزيرى از اهل خودم » « 3 » دليل كافى براى تو باشد .\r\nپس محمّد صلّى اللّه عليه و آله و علىّ ( ع ) دو مظهر عقل و نفس كلّى هستند ، و با بيعت به دست آنها ، لشگريان اختيارى عقل متولّد مىشوند و دشمنان محمّد صلّى اللّه عليه و آله و علىّ ( ع ) مظاهر جهل و نفس امّارهء كلّى هستند ، و با بيعت به دست آن دشمنان لشگريان اختيارى جهل متولّد مىشوند .\r\nو معصومين ( ع ) « والدين » را در قرآن به محمّد صلّى اللّه عليه و آله و علىّ ( ع )\r\n\r\n\r\n","description":"","footnote":"\r\n( 1 ) مأخذ در جلد دوّم در تفسير آيه 83 بقره (  بِالْوالِدَيْنِ إِحْساناً  ) آمده است .\r\n( 2 ) سوره « ق » آيه 21\r\n( 3 ) طه : 29 .\r\n","page_name":" 62 ","page_number":62},
  {"content":"\r\n\r\nتفسير كرده‌اند .\r\nو قول خداى تعالى :  إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ  « 1 » را تفسير به جبت و طاغوت كرده‌اند .\r\nصوفىها مظهر عقل را مرشد و مظهر نفس را دليل مىنامند ، و در زبان فارسى به پير ارشاد و پير دليل تعبير مىكنند .\r\nو به حسب تفاوت مظهر بودن و تصرّف آن دو ، يكى از آن دو ، مظهر اسم اللّه يا رحيم است ؛ و ديگرى مظهر اسم رحمان مىباشد . و به اعتبار اين دو مظهريّت است كه خداوند فرموده است :  قُلِ ادْعُوا اللَّهَ أَوِ ادْعُوا الرَّحْمنَ  ، زيرا كه تخيير و ترديد به اعتبار دو لفظ نيست . چه ، آن دو لفظ ، وسيلهء دعا هستند نه مدعوّ كه خدا باشد .\r\nو به اعتبار مفهوم دو لفظ هم نيست ، چون آن دو مفهوم عنوانى براى مدعوّ هستند ، و خوانده شده لا بد بايد يك امر حقيقى باشد نه امر ذهنى ، و ذات احديّت كه مصداق هر دو لفظ است تكثّرى ندارد ، پس اينكه شبهه كرده‌اند كه در اين صورت آنچه كه خوانده شده است ، دو امر مىباشد و مظهر اين دو مفهوم و اين دو اسم مىباشد صحيح نيست .\r\nو نيز نبايد گفته شود : كه مقصود اين است كه ذات احديّت را با لفظ اللّه يا با لفظ رحمان بخوانيد . چون گفته مىشود : ظاهر لفظ غير از اين است و حذف و ايصال در مثل اين مورد نادر است و منافى فصاحت است و تكرار لفظ « ادعوا » نيز منافات با آن گفته دارد . و « ادعو » به معنى بخوانيد و دعا كنيد را به معنى « سمّوا » ( بناميد ) ، قرار دادن بعيد است ، پس بايد مقصود اين باشد كه مظهر اسم خدا را بخوانيد يا مظهر اسم رحمان را بخوانيد .\r\nو دعوت و خواندن عبارت از طلب كردن كسى است ، تا آنكه مدعوّ\r\n\r\n\r\n","description":"","footnote":"\r\n( 1 ) عنكبوت : 8 يعنى اگر آن دو كوشش كنند از روى نادانى به من شرك بورزى . . .\r\n","page_name":" 63 ","page_number":63},
  {"content":"\r\n\r\nبر داعى وارد شده نزد او حاضر شود ، يا از جهت اينكه مطلوب اصلى حضور ذات مدعوّ است نزد داعى ، يا اينكه مطلوب غير از ذات او است ؛ ولى با حضور ذات ، مطلوب حاصل مىشود . و معنى دعا اين نيست كه از مدعوّ چيزى درخواست شود چه حاضر باشد چه غائب ، و به اين آيه و امثال آن صوفىها استشهاد كرده‌اند بر اينكه مطلوب از دعاى خدا يا دعاى مظاهر خدا حاضر شدن مدعوّ است نزد داعى كه آن را حضور و فكر مىنامند .\r\n\r\nتحقيق تمثّل صورت شيخ نزد سالك\r\nو بعضى از آنها مىگويند : بايد سالك صورت شيخ را نصب العين خود قرار دهد و اين قرار دادن و تصوير را حضور مىنامند و استشهاد مىكنند به مثل آنچه كه وارد شده است از قول امام ( ع ) كه وقت تكبيرة الاحرام رسول خدا را به ياد آور و يا يكى از ائمّه را نصب العين خود قرار بده ولى اين مطلب از راه راست به دور است ، زيرا كه حضور عبارت است از اتّصال به روحانيّت شيخ و ظهور مثالى او نزد تو مىباشد ، نه تصوير صورتى مثل صورت شيخ و نصب العين قرار دادن آن ؛ كه اين معنى به خودت بر مىگردد و نوعى كفر و شرك است .\r\nپس از آنكه گفته مىشود آن كفر است ، مىگويند آن كفرى است فوق كفر و ايمان چنان كه مولوى ( ره ) گفته است :\r\n چون خليل آمد خيال يار من * ظاهرش بت ، معنى او بت‌شكن \r\nولى ما مىگوئيم : تصوير صورت شيخ به اختيار و تقييد خيال به آن ، از قبيل عبادت اسم است ؛ نه مسمّى و تشبّه به عبادت‌كنندگان بت‌ها و جهنّم عاجل است كه شايسته است عاقل از آن بگذرد و چنان كه مولوى ( ره ) گفته :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n جمله دانستى كه اين هستى فخ « 1 » است * ذكر و فكر اختيارى دوزخ است \r\nو ليكن بايد سالك بر آن عبور نمايد . و اينكه در آيه آمده است به بعد از خداوند و پدر و مادر به خويشاوندان نيكى كنيد ، از اين رو است كه سزاوارترين صاحبان حقّ به احسان ، خويشاوندان هستند ، چه جسمانى باشند و چه روحانى ؛ در عالم كبير باشند و يا در عالم صغير .\r\n وَ الْيَتامى وَ الْمَساكِينِ  تفسير و تعميم آن دو گذشت .\r\n وَ الْجارِ ذِي الْقُرْبى  يعنى نزديك نسبى ، و تأخير آن به لحاظ همسايه بودن است ، نه خويشى يا نزديكى مكانى .\r\n وَ الْجارِ الْجُنُبِ  يعنى دور نسبى يا مكانى ، و حقّ همسايگى چنان كه در اخبار است تا چهل خانه از چهار جانب يا از هر جانب است .\r\n وَ الصَّاحِبِ بِالْجَنْبِ  مانند رفيق در تعلّم يا در حرفه يا در سفر .\r\n وَ ابْنِ السَّبِيلِ وَ ما مَلَكَتْ أَيْمانُكُمْ  و ابن السبيل ( در راه‌ماندگان ) و بندگان و كنيزان ، و مرد و زن خدمتكار و هر كسى كه زير دست شما باشد در عالم كبير يا صغير ، پس از تعهّد حال آنان كبر نورزيد و اگر محبّت خدا را مىخواهيد به آنها توجّه و احسان بكنيد .\r\n إِنَّ اللَّهَ لا يُحِبُّ مَنْ كانَ مُخْتالًا  استيناف است در موضع تعليل و « مختال » كسى است كه از توجّه به غير سر باز زند و تكبّر بورزد و حتّى نسبت به پدر و مادر روحانى ، و تسليم كسى نمىشود حتّى به پدر و مادر روحانى ، و كسى كه از تسليم و اطاعت والدين روحانى سر باز زند او از هر چيزى جز خودش سر باز مىزند و كسى كه نسبت به والدين روحانى متواضع و مطيع باشد نسبت به غير آن دو نيز متواضع مىشود .\r\n\r\n\r\n","description":"","footnote":"\r\n( 1 ) فخ : دام\r\n","page_name":" 65 ","page_number":65},
  {"content":"\r\n\r\nپس مختال حقيقى كسى است كه براى والدين روحانىاش تواضع نكند .\r\n فَخُوراً  يعنى كسى كه هرگاه به غير خودش توجّه كند ، خودش را بزرگ مىشمارد و غير خودش را حقير ؛ حتّى والدين روحانىاش را كوچك مىشمارد و هر كس كه بر والدين روحانىاش فخر بفروشد بر هر كسى جز خودش فخر خواهد فروخت ، مگر اينكه بهره و حظّ خودش را از غير خودش ببيند كه در اين هنگام تملّق مىكند اگر چه گمان مىكند كه آن تواضع است .\r\nو از آنجا كه ولايت اصل خيرات و قرابات است ، و تواضع نسبت به آن ، اصل تواضع‌هاست و تكبّر و فخر بر ولايت اصل تكبّرها و فخرها و مادّهء آن است ، و علىّ ( ع ) اصل ولايات و دشمن او اصل شرور و تكبّرها است ، لذا صحيح است كه گفته شود كه منظور از آيه ، تكبّر دشمن و فخرفروشى او به علىّ ( ع ) و سپس تكبّر غير دشمن نسبت به ولايت و به غير آن است . و چون متكبّر خودپسند غير خودش را جز اسباب انتفاع و بهره‌مندى خودش نمىشمارد به نحوى كه گويا غير او آفريده نشده است مگر بخاطر انتفاع او و لو به هلاك شدن غير او باشد ، چنين شخصى از آنچه كه در دست اوست بر غير خودش انفاق نمىكند ، زيرا آن بر خلاف گمان خودش است و حتّى اگر ديگرى را نيز به مرتبه‌اى مايل به انفاق غير به بيند ، او را از اين انفاق منع مىكند تا جائى كه او خود و ديگران را از انفاق قوا و مدركات و كاستن انانيّت‌ها در طريق امامش و ولايت ولىّ امرش منع مىكند ، و نعمت‌هائى را كه در اظهار آنها شهرت و مدح و جلب بهره براى خودش نمىبيند از ديگران كتمان مىكند ، و اگر اظهار نعمات يا انفاقى بكند ، جز بهره و نفع خودش نمىتواند باشد .\r\nبه همين جهت است كه خداوند ، آنان را « مختال فخور » ناميده و به صورت وصف بيانى تفسير نمود سپس مىفرمايد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n[ سوره النساء ( 4 ) : آيه 37 
  ]\r\nالَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ يَكْتُمُونَ ما آتاهُمُ اللَّهُ مِنْ فَضْلِهِ وَ أَعْتَدْنا لِلْكافِرِينَ عَذاباً مُهِيناً ( 37 )\r\n\r\nترجمه :\r\nآن گروه از يهود و نصارى كه بخل مىورزند و مردم را به بخل و اميدوارند و آنچه را كه خدا از فضل خود به آنها از آيات و احكام آسمانى بخشيده است ، كتمان مىكنند . ( البتّه به كيفر كفر خود خواهند رسيد ) و ما براى كافران عذابى خواركننده مهيّا داشته‌ايم .\r\n\r\nتفسير :\r\n الَّذِينَ يَبْخَلُونَ  صفت يا بدل است « 1 » از  مَنْ كانَ مُخْتالًا  يا بدل از  مُخْتالًا  ، يا عطف « 2 » بيان براى يكى از آن دو است ، يا خبر مبتداى محذوف ، يا مبتدا و خبرش محذوف است ، يا مفعول فعل محذوف است .\r\n\r\nتحقيق معنى بخل و تقتير و تبذير\r\nبخل ، خصلت و عادتى است كه انسان را از خارج كردن آنچه كه در تحت اختيار او است ، منع مىكند و از آن دست برنمىدارد ؛ خواه از حقوق الهى باشد ، مانند زكات و خمس و يا حقوق خلقى باشد مانند نفقه‌هاى واجب و ديونى كه وقتش رسيده و چنان كه ذكر شد اداى آن واجب شده است . يا حقوق مستحبّ است مانند زكات و ساير صدقات مستحبّ و كارهاى معروف و مورد پسند مانند انفاق‌هاى مستحبّ براى خودش و عيال و خويشان و همسايگانش .\r\nازاين‌رو از رسول خدا صلّى اللّه عليه و آله وارد شده است « 3 » : كسى كه زكات واجب مالش را ادا كند ، و مالى را كه براى انفاق جدا كرده است ، به اهلش\r\n\r\n\r\n","description":"","footnote":"\r\n( 1 ) اگر بدل از مختالا باشد يعنى آن فخرفروشى كه بخل ورزد و امر به بخل كند و . . .\r\n( 2 ) اگر عطف بيان باشد يعنى متكبّر بخيل است .\r\n( 3 ) تفسير الصّافى : ج 1 / ص 450 ، الفقيه : ج 2 / ص 62 / ح 1714\r\n","page_name":" 67 ","page_number":67},
  {"content":"\r\n\r\nبرساند ، بخيل نيست پس در واقع بخيل فقط كسى است كه زكات واجب مالش را ندهد و مالى را كه براى انفاق جدا كرده به اهلش نپردازد .\r\nو مال انفاق شده نسبت به انفاق‌كننده بائنه ( جدا شده ) ناميده شده و از آن جهت است كه هر چيزى كه به انسان نسبت داده مىشود حتّى وجود خودش شأن آن جدائى و مفارقت از انسان است جز وجه خدا كه مىماند ، زيرا مالى كه انفاق مىشود اگر از اعراض دنياست خودش مجزا بوده ارتباط و نسبت آن به انسان نيز به سبب مرگ يا به سبب انتقالات شرعى يا با تغييرات و گذشت زمان جدا و منقطع مىشود ، و اگر از قبيل قوا و جوارح و اعراض و جاه و مقام باشد آن نيز با مرگ اختيارى يا اضطرارى يا به سبب حوادثى كه عارض مىشود ، از انسان جدا مىشود .\r\nچنان كه شاعرى ( به عربى ) گفته است ( ترجمهء شعر او اين است ) :\r\n« پس اگر جمع‌آورى اموال براى گذاشتن و رفتن است پس چرا انسان به مالى كه مىخواهد بگذارد و برود بخل مىورزد ؟ » بدان كه سخاوت فريضه‌اى است كه بين دو طرف افراط و تفريط قرار دارد ، كه آن دو طرف تبذير و تقتير ناميده شده است . و تقتير مراتب متعدّدى دارد كه بعضى از آنها بخل ناميده مىشود و بخل عبارت است از امساك كردن آنچه كه در اختيار انسان مىباشد ، به نحوى كه نتواند در وجوه واجب و مستحبّ و مباح صرف كند .\r\nو بعضى از آن مراتب ( شحّ ) ناميده مىشود و آن عبارت از امساك كردن آنچه كه در دست اوست و آرزو كردن اينكه آنچه كه در دست ديگران است ، در دست او قرار گيرد . چنان كه از امام صادق ( ع ) وارد شده است : « بخيل ، به آنچه كه در دست خودش مىباشد بخيل است ، و شحيح كسى است كه نسبت به آنچه كه در دست ديگران است و بر آنچه كه در دست خودش است بخل مىورزد . تا جائى كه در دست مردم چيزى نمىبيند مگر اينكه آرزو مىكند كه مال او باشد خواه از راه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nحلال باشد يا حرام ، و نسبت به آنچه كه خداوند او را روزى كرده است ، قانع نمىباشد « 1 » .\r\nو تبذير نيز مراتبى دارد ، و چون ظاهر افعال و اقوال و اخلاق و احوال انسان از متشابهات است كه تأويل آن را جز خدا و راسخين در علم نمىدانند ، لذا تمييز بين سخاوت و تبذير و تقتير و مراتب بين آنها به حسب شناخت و تشخيص جزئيّات آنها كه از انسان صادر مىشود حتّى بر خود فاعل در غايت خفاست ، اگر چه بر حسب علم و كليّات آن واضح باشد ، به طورى كه علماى اخلاق آن را تفصيل داده و مراتب آن را بيان كرده‌اند محقّقا حال انفاق و اسم آن بر حسب قصد منفق و غايتى كه بر آن مترتّب مىشود . و وجهى كه در آن صرف مىگردد و شخصى كه به آن مىرسد مختلف مىباشد ، پس چه بسا امساكى كه از انفاق نيكوتر و بهتر و چه بسا انفاقى كه و بال بر انفاق‌كننده باشد ، و چه خوب گفته است مولوى ( ره ) .\r\n منفق و ممسك ، محلّ بين ، به بود * چون محلّ باشد ، مؤثّر مىشود \r\n اى بسا امساك كز انفاق به * مال حقّ را جز به امر حقّ مده \r\n مال را كز بهر حقّ باشى حمول * « نعم مال صالح » گفت آن رسول \r\nبجاست كه گفته شود : اصل هر چيزى كه به انسان نسبت داده مىشود انانيّت اوست و آن نسبت دادن وجود است به خودش ؛ و اصل همهء انفاق‌ها و غايت و علّت غائى آنها ، انفاق كردن از انانيّت است ، و اصل جميع آنچه كه بر آن انفاق مىشود ولايت است ، پس هر كس انانيّت خود را در طريق ولايت انفاق كند بدين گونه كه آن را به ولىّ امرش با بيعت خاصّ ولوى و قبول دعوت باطنى تسليم كند و از ساير چيزهائى كه به\r\n\r\n\r\n","description":"","footnote":"\r\n( 1 ) تفسير الصّافى : ج 1 / ص 450\r\n","page_name":" 69 ","page_number":69},
  {"content":"\r\n\r\nاو نسبت داده مىشود بر خودش يا بر كسانى كه در تحت اختيار او هستند يا بر غير آنها به طريق وجوب يا استحباب يا اباحه انفاق كند ، اين انفاق اگر از جهت انتسابش به ولايت باشد ، سخاوت محسوب مىشود و اگر از همين جهت ، يعنى به جهت ولايت امساك كند ، اين امساك او نيز ممدوح است و بخل به حساب نمىآيد .\r\nو كسى كه به انانيّتش بخل ورزد و آن را در طريق ولايت انفاق نكند ، اگر امساك كند ، امساك او بخل است . و اگر انفاق كند انفاق او تبذير است مگر اينكه امساك يا انفاق او در طلب ولايت باشد كه در اين صورت امساك و انفاق از اسم بخل و تبذير خارج مىشوند ، بنا بر اين صحيح است كه گفته شود : « مختال‌ها » كسانى هستند كه نسبت به صرف انانيّتشان در طريق ولايت على ( ع ) بخل مىورزند .\r\n وَ يَأْمُرُونَ النَّاسَ بِالْبُخْلِ  يعنى از صرف انانيّتشان در طريق ولايت امتناع مىكنند ، يعنى كسانى هستند كه از ولايت اعراض مىكنند ، و آن را از مردم نيز باز مىدارند .\r\nو صحيح است كه گفته شود كه آيه ، كنايه از رؤساى منافقين امّت است كه بعد از محمّد صلّى اللّه عليه و آله از علىّ ( ع ) اعراض مىكردند و مردم را از رجوع به او باز مىداشتند .\r\n وَ يَكْتُمُونَ ما آتاهُمُ اللَّهُ مِنْ فَضْلِهِ  يعنى كسانى كه به علّت امساك و عدم انفاق ، عذر و بهانه مىآورند كه چيزى ندارند كه انفاق كنند ، و آنچه كه از نعمت ظاهرى و باطنى دارند از قوّت قوايشان و حشم و جاه و علوم و معارفشان همه را كتمان مىكنند .\r\nو شريف‌ترين نعمت‌هاى ظاهرى و باطنى آن چيزى است كه براى انسان از احوال و اخلاق الهى عارض مىشود كه در حال عارض شدن آن حالات ، انسان را در راحتى و انبساط و لذّت قرار مىدهد ، و اصل همهء آنها نعمت ولايت و شناخت آن است ، و از طرفى زشت‌ترين اقسام\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكتمان ، مخفى كردن اين احوال و اين شناخت از خودش است . بدين گونه كه انسان ، غافل از شناخت ولايت و از لذّت احوال خود غافل باشد يا از هر دو ، چشم‌پوشى كند . و همين دليل ، بهترين دليل نبوّت كسى است كه متّصف به آن است و امر به آن مىكند و بهترين دليل ولايت او مىباشد .\r\nلذا صحيح است كه آيه تفسير شود به كتمان آنچه كه خدا به آنها داده است از ادلّهء نبوّت محمّد صلّى اللّه عليه و آله يا ادلّهء ولايت علىّ ( ع ) از چيزهائى كه از كتابهايشان فهميده‌اند ، و انبياى آنان ، به آن خبر داده‌اند و از قرآن و اخبار محمّد صلّى اللّه عليه و آله و از چيزهايى كه از اخلاق اخروى كه نمونهء اخلاق و احوال نبوّت و ولايت است ، در نفوس خود يافته‌اند .\r\n وَ أَعْتَدْنا  التفات از غيبت به تكلّم ، براى نشاط دادن به شنونده است .\r\n لِلْكافِرِينَ  يعنى كسانى كه نعمت‌هاى خدا را كتمان كرده ، شكر آن را به‌وسيله اظهار نعمت‌ها بجا نياوردند . زيرا اظهار نعمت يكى از اقسام شكر است ، همچنان كه كتمان نعمت يكى از اقسام كفران آن است .\r\nو آوردن اسم ظاهر به جاى ضمير براى اشعار به اين است كه كتمان‌كنندگان نعمت‌هاى خداى تعالى از كفّار محسوب مىشوند .\r\n عَذاباً مُهِيناً  چنان كه آنها به سبب كتمان و عدم اظهار نعمتهاى ما ، به آن نعمت‌ها اهانت كردند ، لذا عذاب خوار كننده‌اى براى آنها مهيّا كرديم . چه خداوند وقتى به بنده‌اى نعمتى داد دوست دارد كه آن را بر بنده‌اش ببيند . و بذل كردن نعمت و نمايان كردن آن با عمل ، بهتر از بذل آن با زبان است ، و كسى كه علمى را كتمان نمايد خداوند او را با لجامى از آتش افسار مىزند .\r\n\r\n[ سوره النساء ( 4 ) : آيه 38 
  ]\r\nوَ الَّذِينَ يُنْفِقُونَ أَمْوالَهُمْ رِئاءَ النَّاسِ وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ مَنْ يَكُنِ الشَّيْطانُ لَهُ قَرِيناً فَساءَ قَرِيناً ( 38 )\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nترجمه :\r\nآنان كه اموال خود را به قصد ريا و خودنمائى مىبخشند و به خدا و روز قيامت نمىگروند ، ياران شيطانند و هر كه را شيطان يار باشد يار بسيار بدى خواهد يافت .\r\n\r\nتفسير :\r\n وَ الَّذِينَ يُنْفِقُونَ أَمْوالَهُمْ رِئاءَ النَّاسِ  كسانى كه مالهايشان را براى ريا در بين مردم انفاق مىكنند ، يعنى همان مختالى ( فخرفروش و سركش ) كه دو طرف سخاوت كه عبارت از تقتير و تبذير ( امساك و اسراف ) است ، قرار دارد . چون او از طرفى از ادا كردن حقوق واجب و مستحبّ خودش امتناع مىكند و از طرفى اموالش را صرف در چيزى مىكند كه تصوّر مىكند كه در دنيا از آن بهره مىبرد . مانند شهرت و تعظيم مردم و غير آن . كه اوّلى ، بخل مذموم و دوّمى ، تبذير ملعون است .\r\n وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ  از قبيل عطف علّت بر معلول است زيرا عدم ايمان ، علّت انفاق در راه شيطان است و همچنين علّت عدم انفاق در راه خدا بخل است .\r\n وَ مَنْ يَكُنِ الشَّيْطانُ  عطف بر  إِنَّ اللَّهَ لا يُحِبُّ مَنْ كانَ مُخْتالًا فَخُوراً  است يا جمله حاليّه است و مقصود از اين آگاهاندن بر اين است كه رياكننده در انفاق مبذّر است و مبذّر قرين شيطان است و هر كسى كه شيطان  لَهُ قَرِيناً فَساءَ قَرِيناً  قرين او باشد همراه و يار بدى دارد ، براى اينكه نزديكى شيطان شخص را به سجن و سجّين و ملك شياطين مىكشاند .\r\nپس آن اشاره به قياس‌هاى « 1 » سه‌گانه است .\r\n\r\n\r\n","description":"","footnote":"\r\n( 1 ) منظور قياس در علم اصول است و فقها در تعريف قياس گفته‌اند : ردّ فرع بر اصل به وسيلهء علّت جامع و شركت بين آن دو كه اصطلاحا قياس علّت نام دارد و بر دو قسم است : قياس منصوص العلّة و قياس مستنبط العلّة . و نيز قياس را از نظر اصول بر دو قسم دانسته‌اند : قياس جلى و قياس خفى و قياس جلى آن است كه فهم آن را به آسانى دريابد و بپذيرد امّا قياس خفى به عكس آن است و جزو استحسان شمرده مىشود . ديگر از\r\n","page_name":" 72 ","page_number":72},
  {"content":"\r\n\r\nبدان كه انسان از حيث فطرت بر وابستگى و فرمانبرى آفريده شده است و محلّ تصرّف عقل و شيطان مىباشد ، و چون انسان در ابتداى خلقتش ضعيف مىباشد ، و از محسوسات تجاوز نمىكند ؛ و محسوسات شبكه‌هاى شيطان است تصرّف شيطان در او قوىتر و تمام‌تر مىباشد .\r\nپس مادام كه توفيق يار او نشود و به شيخى نرسد كه او را از جانب خدا در راه نجاتش ارشاد بنمايد ، شيطان به او دسترسى و تمكّن پيدا مىكند به طورى كه ديگر ، راهى براى حكومت عقل باقى نمىماند ، و عقل هم راهى پيدا نمىكند كه بر او حكومت كند . ازاين‌رو ابو جعفر اوّل « 1 » امام باقر ( ع ) در ضمن حديثى فرمود : هر كسى از اين امّت كه شب را بروز رساند درحالىكه امام غالب و عادلى از جانب خدا نداشته باشد صبح مىكند در حالى كه گمشده و سرگردان است ، و اگر بر همين حالت بميرد به حالت كفر و نفاق مرده است ، و در آيات تصريحات و اشاراتى است كه بر وجوب فرمانبرى و اقتداى به امام منصوص از جانب خدا دلالت مىكند ، و در روايات تصريحاتى بر اين مطلب هست ، ولى بر گوش‌ها و چشمان آنها پرده‌اى كشيده شده است كه مفضول را بر فاضل ترجيح مىدهند ، و لذا علىّ ( ع ) صبر را بهتر مىديد .\r\n\r\n[ سوره النساء ( 4 ) : آيه 39 
  ]\r\nوَ ما ذا عَلَيْهِمْ لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ وَ كانَ اللَّهُ بِهِمْ عَلِيماً ( 39 )\r\n\r\nترجمه :\r\nو چه زيان به آنها مىرسد اگر به خدا و روز قيامت ايمان\r\n\r\n\r\n","description":"","footnote":"\r\nاقسام قياس اصولى عبارت است از : قياس اولويّت - قياس شبه - قياس ظنّى و قياس قطعى كه همان قياس علّت باشد . ( مأخوذ از فرهنگ دهخدا ) .\r\n( 1 ) بحار الانوار : 23 / ص 68 / ح 29 ، المحاسن : ص 92 / ح 47\r\n","page_name":" 73 ","page_number":73},
  {"content":"\r\n\r\nآورده از بهره‌اى كه خدا به آنان داده است براى خدا چيزى انفاق مىكردند تا ذخيرهء آخرت آنها نزد خدا باشد و خدا به احوال و نيّات آنان آگاه است .\r\n\r\nتفسير :\r\n وَ ما ذا عَلَيْهِمْ  استفهام انكارى است ، يعنى حتما در ايمان به خدا و معاد ، زحمت دنيوى و عقوبت اخروى وجود ندارد . ( پس چه زيانى برايشان دارد ؟ )  لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ  اگر به مبدأ و معاد ايمان آورند تا آنجا كه يقين پيدا كنند كه نعمت از خداست و اينكه خزائن خدا با انفاق تمام نمىشود . پاداش اعمال ايشان داده مىشود . در اينجا ايمان را بر انفاق مقدّم داشت و در آيهء سابق عدم ايمان را از انفاق ريائى مؤخّر انداخت ، زيرا كه ايمان به خدا باعث انفاق در راه خداست .\r\nچون مؤمن ، به خدا علم دارد كه همه چيز از خداست و انفاق ، مال او را تمام نمىكند و امساك آن را باقى نمىگذارد ، لذا بدين سبب و نيز براى بزرگداشت آنها در اينجا فرمود :  مِمَّا رَزَقَهُمُ اللَّهُ  و از آن طرف چون عدم انفاق در راه خدا دليل عدم ايمان به خداست ، و چون امساك و تبذير دليل كفران نعمت خداست ، ازاين‌رو فرمود :  وَ الَّذِينَ يُنْفِقُونَ أَمْوالَهُمْ  ( آنها كه اموال خود را انفاق مىكنند ) كه اموال را به خودشان نسبت داده و اضافه نموده است .\r\n وَ كانَ اللَّهُ بِهِمْ عَلِيماً  حال « 1 » است و اينكه لفظ « قد » نيامده چون قصد ماضى در بين نيست يا اينكه « قد » مقدّر « 2 » است ، يا عطف « 3 » بر قصد تعليل است .\r\n\r\n\r\n","description":"","footnote":"\r\n( 1 ) اگر جمله « حال » باشد ( « واو » واو حاليه باشد ) ، يعنى درحالىكه خداوند به وضع و حال آنان آگاه است .\r\n( 2 ) اگر « قد » مقدّر باشد ( و قد كان . . . ) يعنى خداوند به وضع آنان آگاه بوده است .\r\n( 3 ) اگر واو عطف باشد يعنى خدا وضع و حال آنان را دانست .\r\n","page_name":" 74 ","page_number":74},
  {"content":"\r\n\r\nيعنى خداوند كار آنها را دانست و آنان در طريق رضاى خدا هستند و اين امر ، اقتضا مىكند كه گناهى بر آنان نباشد .\r\n\r\n[ سوره النساء ( 4 ) : آيه 40 
  ]\r\nإِنَّ اللَّهَ لا يَظْلِمُ مِثْقالَ ذَرَّةٍ وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً ( 40 )\r\n\r\nترجمه :\r\nهمانا خدا به مقدار ذرّه‌اى بر كسى ستم نكند و هر عمل نيكى را زياد گرداند و از جانب خود به نيكان ، پاداشى بزرگ عطا مىكند .\r\n\r\nتفسير :\r\n إِنَّ اللَّهَ لا يَظْلِمُ مِثْقالَ ذَرَّةٍ  خداوند به مقدار ذرّه‌اى كه كوچكتر از مورچه يا جزئى از اجزاء غبار باشد ، ستم نمىكند .\r\n وَ إِنْ تَكُ حَسَنَةً  « حسنة » با رفع و نصب خوانده شده با فرض اينكه « تك » فعل ناقص و يا فعل تامّ باشد .\r\n يُضاعِفْها وَ يُؤْتِ مِنْ لَدُنْهُ أَجْراً عَظِيماً  قول خداى تعالى :  إِنَّ اللَّهَ لا يَظْلِمُ  . . . تا آخر آيه » مستأنف « 1 » يا حال « 2 » است در مقام تعليل قول خدا :\r\n ما ذا عَلَيْهِمْ  زيرا در مثل براى نفى وزر و عقوبت استعمال مىشود ، و كنايه از اجر نيز هست ، پس گويا كه گفته باشد : وزر و عقوبتى بر آنها نيست حتّى براى آنان اجر است اگر ايمان به خدا بياورند زيرا كه خدا ظلم نمىكند كه نيكوكار را عقاب كند ، حتّى اجر نيكوكار را بر حسب استحقاقى كه نسبت به اجر دارد ، مضاعف مىكند . بلكه نيكوكار را از پيش خودش اجر و پاداش بزرگى مىدهد بدون اينكه استحقاق ( آن اندازه از اجر را ) داشته باشد ، و نام اجر گذاشتن بر آنچه را كه خداوند\r\n\r\n\r\n","description":"","footnote":"\r\n( 1 ) اگر مستأنف باشد : چون شروع جمله است ، و ربطى به ما قبلش ندارد ، عام است كه به طور كلّى ظلم را از خدا نفى مىكند .\r\n( 2 ) اگر حال باشد : يعنى درحالىكه خدا به‌اندازهء ذره‌اى ظلم نمىكند كه علّت بخشايش خدا را بر آنها بيان مىكند .\r\n","page_name":" 75 ","page_number":75},
  {"content":"\r\n\r\nبدون استحقاق مىدهد ، به جهت اين است كه اجر و پاداش به دنبال اعمال حسنه مىآيد . و مقصود اين است كه خداوند خود حسنه را مضاعف مىكند به اعتبار دو جهت نفس عمّاله و علّامه « 1 » در نفس و از پيش خودش اجر اخروى خارج از نفس مىدهد طبق آنچه كه از تحقيق تجسّم اعمال گذشت و اينكه تجسّم اعمال در نفس خود اجر اخروى را بدنبال دارد .\r\n\r\n[ سوره النساء ( 4 ) : آيه 41 
  ]\r\nفَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً ( 41 )\r\n\r\nترجمه :\r\nچگونه است حال ؟ آنگاه كه از هر طايفه‌اى گواهى آوريم و ترا اى پيامبر بر اين امّت گواه آوريم .\r\n\r\nتفسير :\r\n« فكيف » چگونه مىشود حال اين تكبّركنندگان از شدّت ترس و عقوبت كه موصوف به اوصاف سابق هستند .\r\n إِذا جِئْنا مِنْ كُلِّ أُمَّةٍ  از امّت‌هاى پيامبران گذشته « بشهيد » يعنى گواهى بياوريم كه همان پيامبرشان است ، يا از هر فرقه از فرقه‌هاى امّت تو گواهى آوريم كه آن نبىّ يا وصىّ نبىّ و امامشان است . و به همهء اين‌ها در اخبار اشاره شده است ولى چون مقصود از آن برحذر داشت منافقين از امّت مرحومه ( امّت اسلام كه مورد رحمت خدا باشند ) است از مخالفت با على ( ع ) و اوصياى بعد از اوست . لذا از امام صادق ( ع ) وارد شده كه آن آيه بطريق حصر در خصوص امّت محمّد نازل شده است .\r\n وَ جِئْنا بِكَ  اى محمّد ترا مىآوريم كه  عَلى هؤُلاءِ  بر اين امّت‌ها\r\n\r\n\r\n","description":"","footnote":"\r\n( 1 ) در جلد اوّل كتاب دربارهء نفس عمّاله و علّامه كه عقل عملى و نظرى است مطالبى ذكر شده است .\r\n","page_name":" 76 ","page_number":76},
  {"content":"\r\n\r\nو گروهها ، يا بر اين شاهدها يا بر اين امّت‌ها و گروهها و شاهدها .\r\n شَهِيداً  به نفع و يا به ضرر آنها شهادت دهى ، يا بنفع بعضى ، و آنان انبيا و اوصيا و كسانى هستند كه اقرار به آنها كرده‌اند ، و به ضرر بعضى ديگر ، و آنها كسانى هستند كه منكر انبيا و اوصيا بوده و به آنها اقرار و اعتراف نكرده‌اند .\r\n\r\n[ سوره النساء ( 4 ) : آيه 42 
  ]\r\nيَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ وَ لا يَكْتُمُونَ اللَّهَ حَدِيثاً ( 42 )\r\n\r\nترجمه :\r\nدر آن روز آنان كه به راه كفر رفته و نافرمانى رسول كردند از سختى عذاب آرزو كنند كه اى كاش با خاك زمين يكسان بودند و از خدا چيزى از اعمالشان را پنهان نتوانند كرد .\r\n\r\nتفسير :\r\n يَوْمَئِذٍ يَوَدُّ الَّذِينَ كَفَرُوا  يعنى آنها كه به خدا يا به رسولان و اوصيا و ولايت اوصياى آنان كافر شدند ، ولى چون مقصود برحذر داشتن منافقين امّت است يعنى آنان كه به على ( ع ) و ولايت على ( ع ) كافر شدند .\r\n وَ عَصَوُا الرَّسُولَ  و نافرمانى رسول كردند در امر او به ولايت على ( ع ) در غدير خم و غير آن .\r\n لَوْ تُسَوَّى بِهِمُ الْأَرْضُ  با فتح تاء و تخفيف سين از باب تفعّل خوانده شده ماضى « 1 » يا مضارع « 2 » است كه تاء آن محذوف است ، و با فتح تاء و سين مشدّد از باب تفعّل كه تاء در سين ادغام شده باشد « 3 » ، و با ضمّ تاء از باب تفعيل بصيغهء مجهول\r\n\r\n\r\n","description":"","footnote":"\r\n( 1 ) تسوّى : در حالت ماضى يعنى اى كاش با زمين مساوى بودند و خلق نمىشدند .\r\n( 2 ) تسوّى يا تسوّى ، حذف « تاء » در مضارع باب تفعّل : يعنى اى كاش با زمين مساوى بشوند .\r\n( 3 ) تتسوّى : « تاء » به سين ابدال و در سين ادغام شده به صورت تسوّى در آمده است :\r\nيعنى و اوست دارند كه با زمين مساوى شوند .\r\n","page_name":" 77 ","page_number":77},
  {"content":"\r\n\r\nنيز خوانده شده است « 1 » ، و استوت به الارض و تسوّت و سويت به صورت مجهول يعنى هلاك شد . و لفظ « لو » مصدريّه است يا براى تمنّى و باء براى تعديه است « 2 » .\r\nو معنى آيه اين است كه دوست دارند در آن روز با زمين مساوى شوند بدين گونه كه در آن روز دفن شوند يا در روز غصب خلافت ، يا اينكه اصلا برانگيخته نمىشدند يا خاك بودند و آفريده نمىشدند ، يا اصلا قابليّت محض بودند و به فعليّت در نمىآمدند .\r\n وَ لا يَكْتُمُونَ اللَّهَ حَدِيثاً  عطف بر « يودّ » است و معنى آن اين است كه در آن روز حديثى را از خدا كتمان نمىكنند چنان كه از خلفاى خدا در دنيا كتمان مىكردند . يا عطف بر « تسوّى » است يعنى آرزو مىكردند كه كاش در دنيا حديثى را از خدا كتمان نمىكردند .\r\nبنا بر آنچه كه ما بيان كرديم مقصود منافقين امّت است كه آرزو مىكنند كه اى كاش زمين ، آنها را در روز غصب خلافت مىبلعيد و حديث رسول در حقّ على را كتمان نمىكردند ، و به هر يك از دو معنى در اخبار اشاره شده است و چون قبلا لزوم ايمان به خدا و لزوم طاعت رسول و لزوم پيروى شهدا در هر زمان و براى هر گروه را ذكر كرد ، اكنون خواست تا چگونگى معاشرت با رسول و شهدا را با خودش در عبادات بيان كند ، مخصوصا بزرگترين عبادت‌ها كه عبارت از نماز و اركان و اذكار و ساير اقسام نماز است كه سنّت رسول اكرم صلّى اللّه عليه و آله مىباشد . و آنان را از باب لطف مورد ندا قرار داد و سختى نهى را با لذّت نداء جبران نمود ، پس فرمود :\r\n\r\n\r\n","description":"","footnote":"\r\n( 1 ) تسوّى : به صيغه مجهول مضارع : يعنى با زمين مساوى شده گردند و دفن شده باشند .\r\n( 2 ) اگر « لو » مصدريه باشد يعنى مساوى شدن با خاك را دوست دارند - اگر « لو » تمنّى باشد يعنى اى كاش با خاك يكسان شوند . و اگر به معنى تعديه باشد يعنى بايد كه آنان را خاك فرا گيرد و با خاك يكسان شوند .\r\n","page_name":" 78 ","page_number":78},
  {"content":"\r\n\r\n\r\n[ سوره النساء ( 4 ) : آيه 43 
  ]\r\nيا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ وَ لا جُنُباً إِلاَّ عابِرِي سَبِيلٍ حَتَّى تَغْتَسِلُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ إِنَّ اللَّهَ كانَ عَفُوًّا غَفُوراً ( 43 )\r\n\r\nترجمه :\r\nاى اهل ايمان هرگز با حال مستى به نماز نزديك نشويد ، تا بدانيد چه مىگوئيد ، و نه در حال جنابت ، مگر آنكه مسافر باشيد تا وقتى كه غسل كنيد و اگر بيمار بوديد و نتوانستيد غسل كنيد يا آنكه در سفر باشيد ، يا قضاى حاجتى دست داده باشد ، يا با زنان مباشرت كرده و آب براى تطهير و غسل نيافته‌ايد ، يا از استعمال آب معذور بوديد ؛ در اين صورت به خاك پاك تيمّم كنيد آنگاه صورت و دستها را بدان مسح كنيد كه خدا بخشنده و آمرزنده است .\r\n\r\nتفسير :\r\n يا أَيُّهَا الَّذِينَ آمَنُوا  خطاب به آنهايى است كه به خدا و محمّد صلّى اللّه عليه و آله اذعان كردند ، يا اينكه خواستند به دست محمّد صلّى اللّه عليه و آله ايمان بياورند با بيعت عامّ نبوى و قبول دعوت ظاهرى ، يا ايمان آوردند يا بيعت خاصّ ولوى و قبول دعوت باطنى ، ايمان خود را استوار سازند .\r\n لا تَقْرَبُوا الصَّلاةَ  صلاة در لغت اطلاق مىشود بر دعا و رحمت و استغفار و در شرع بر افعال و اذكار كه در شريعت وضع شده ، و حقيقة يا مجازا اطلاق مىشود بر مواضعى كه براى نماز شرعى مقرّر شده ، و اطلاق مىشود بر ذكر قلبى كه از صاحب اجازهء الهى گرفته شده باشد ، و بر صاحب اجازهء الهى ، و بر صورت مثالى كه از طرف صاحب اجازه در قلب سالك حضور دارد « 1 » ، و بر هر يك از مراتب بشرى و مثالى و قلبى و\r\n\r\n\r\n","description":"","footnote":"\r\n( 1 ) اين ابيات بر همان معانى دلالت دارد :\r\n","page_name":" 79 ","page_number":79},
  {"content":"\r\n\r\nروحى با مراتب مختلف روحى نماز اطلاق مىشود . و اين بدان جهت است كه اسماء براى مسمّى وضع شده است ، بدون اينكه خصوصيّتى از خصوصيّات مراتب در آن معتبر باشد . بنا بر اين « صلاة » به چيزى اطلاق مىشود كه به سبب آن توجّه به خدا پيدا باشد و سلوك به سوى خدا حاصل مىگردد كه منوط به وضع و اجازه از جانب خداى تعالى باشد ، چنان كه زكات اسم چيزى است كه به وسيلهء آن از غير خدا انصراف حاصل مىشود البتّه با وضع و اجازهء از خدا .\r\nاين تعريف بيانگر آن است ، كه نماز در هر شريعتى بوده است ولى نه به اين هيئت مخصوص و قول خدا :  الَّذِينَ هُمْ عَلى صَلاتِهِمْ دائِمُونَ  « 1 » دلالت بر عموميّت مىكند ، چون ادامه صلاة قالبى امكان ندارد ، و همچنين قول خداى تعالى :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ  « 2 » و همچنين قول على ( ع ) در ضمن مطالبى كه فرموده : من نماز هستم .\r\nپس قلب علىّ ( ع ) و ولايتش ، همان نماز است كه عمود دين است و اگر قبول شود ساير عبادت‌ها قبول مىشود ، و آن معراج مؤمن است ، و آن خانهء خداست كه مجاز به رفعت است ، و آن كعبه است ، و آن مسجد است كه خداى تعالى فرموده است :  خُذُوا زِينَتَكُمْ عِنْدَ كُلِّ مَسْجِدٍ  « 3 » و\r\n\r\n\r\n","description":"","footnote":"\r\n در نمازم خم ابروى تو با ياد آمد * حالتى رفت كه محراب به فرياد آمد \r\n چه نماز باشد آن را كه تو در خيال باشى * تو صنم نمىگذارى كه مرا نماز باشد \r\n و گرنه روى تو را در برابرم دارم * من اين نماز حساب نماز نگذارم \r\n( 1 ) المعارج : 23\r\n( 2 ) نور : 37\r\n( 3 ) اعراف : 31\r\n","page_name":" 80 ","page_number":80},
  {"content":"\r\n\r\nفرموده است :  أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً  « 1 » و نماز آن چيزى است كه از نفخهء : علىّ ( ع ) در قلب داخل مىشود و آن ايمان است كه داخل در قلب است ، و چيزى است كه از صاحب اجازهء الهى گرفته مىشود از قبيل ذكر جلىّ و خفىّ ، و از قبيل نمازهاى قالبى ، همهء اين معانى ، نماز است . و آنچه كه صاحب قلب آن را بيان مىكند كه قلبش متّصف به نماز شده است كه از حيث آن اتّصاف ، مانند مساجد است و آن نيز نماز است چنان كه آن دل خانهء خدا نيز هست .\r\nپس كسى كه نماز قالبى را از امثال و اقران خودش يا از پدران و معلّمينش اخذ بكند بدون اينكه از عالم مجاز تقليد كرده باشد عملش مقبول نيست اگر چه موافق واقع باشد .\r\nهمچنين است حال كسى كه در اذكار و اوراد و يا نسبت به ذكر قلبى شتاب نمايد بدون اينكه از شيخ مجاز اجازه بگيرد كه در اين صورت هيچ بهره‌اى از آن نخواهد برد ، و نمازش ، نماز حقيقى نيست و عبادتش عبادت حقيقى نخواهد بود .\r\nو اخبار زيادى وارد شده است در اينكه عبادت بدون ولايت قبول نيست و مردود است ، و ولايت و قبول آن ، عبارت از چيزى است كه به سبب آن اجازهء در عبادت حاصل مىشود ، و گويا كه خداوند ، از نماز ، جميع معانى آن را اراده نموده است به مثل عموم مجاز و اشتراك « 2 » و لذا فرمود :  لا تَقْرَبُوا  و نفرمود : « لا تدخلوا » تا با همهء معانى مناسبت داشته باشد و توهّم نشود كه بعضى از معانى پائين‌تر از آن اراده شده است ، و نهى اعمّ از حرمت و كراهت و نزاهت « 3 » بوده منحصرا به يكى از آنها اطلاق نمىشود و استعمال آن در موارد مخصوص ، بر حسب قرائن در\r\n\r\n\r\n","description":"","footnote":"\r\n( 1 ) جنّ : 18\r\n( 2 ) اصطلاحى است در معانى و بيان .\r\n( 3 ) نزاهت : راستى ، درستى ، امانت ، اصلاح .\r\n","page_name":" 81 ","page_number":81},
  {"content":"\r\n\r\nحرمت يا كراهت منافاتى با مفهوم عمومى آن ندارد .\r\n وَ أَنْتُمْ سُكارى  « سكارى يا سكارى » با ضمّ سين و فتح آن خوانده شده است كه جمع باشد ، و مانند « هلكى » است از نظر جمع و مفرد بودن بنا بر اين كه صفت باشد از براى « جماعت » كه در تقدير گرفته شده است ، و مانند « جبلى » در حال مفرد بودن است .\r\nو « السّكر » از « سكر » است به معنى بستن و آن حالتى را كه از استعمال مسكرات حاصل مىشود « سكر » ناميده‌اند ، چون راههاى تصرّف عقل در قوا و راههاى اطاعت قوا از عقل را مىبندد .\r\nو سكر اختصاص به خمر معروف كه از انگور مىگيرند ندارد . بلكه هر چيزى است كه از آن ، حالت مستى معروف حاصل شود ، چه نوشيدنى يا خوردنى و يا كشيدنى باشد . پس آن خمر نفس است ، خواه مستى معروف از آن حاصل شود ، مانند فقّاع و عصيرهائى كه از غير انگور گرفته مىشود مانند بنگ و زهر و افيون و خواه مستى حاصل نشود مانند حرص و آرزو و حبّ و شهوت و غضب و حسد و بخل و غم و شادى كه باعث غلبه كسالت شود ؛ به نحوى كه كه به اقتضاى آن ، كسالت بر مقتضاى عقل ، غلبه كند .\r\nبه طور كلّى ، هر حالتى كه به انسان دست بدهد و مانع از تنفيذ حكم عقل و تدبير آن گردد همان مستى نفس است از هر چيز كه ناشى شود و از هر سببى كه حاصل گردد .\r\nو در اخبار به تعميم مستى اشاره شده است ، پس در خبرى در بيان آيه آمده است : نماز را اقامه نكن در حالى كه تو خسته و خواب‌آلود و سنگين هستى كه آن نماز از ميل به نفاق است .\r\nو در خبر ديگرى است كه از جملهء مستىها ، مستى خواب و مستى شهوت است ، كه مست خواب جز براى گذراندن شهوت كه خود مستى ديگرى است از خواب برنمىخيزد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو آن حالتى را كه بعد از قضاى شهوت حاصل مىشود از قبيل آلودگى و ناپاكى نفس به سبب پليدى شهوت و كدر شدن آن به كدورات حيوانى و فرو رفتن آن در صفات چهار پايان . . . جنابت ناميده‌اند . و آن اختصاص به آن حالت يا شهوت مخصوص ندارد . بلكه هر چيزى كه انسان را آلوده ساخته و او را در حيوانيّت بهيمى يا سبعى فروبرد جنابت نفس است .\r\nلذا فرموده است : در حال سكر نماز بر پا نداريد تا اينكه از مستى خود ، هشيار شويد  حَتَّى تَعْلَمُوا ما تَقُولُونَ  تا بدانيد كه چه مىگوئيد ، لفظ « ما » استفهاميّه ، يا موصوله ، يا موصوفه است يعنى تا بدانيد آنچه را كه مىگوئيد و كلمه‌ها را از مواضع خودش تحريف نكنيد و از آن صورتى كه بر آن نازل شده است تغييرش ندهيد چنان كه بعضى گفته‌اند ، آيه در وقتى نازل شده است كه يكى از صحابه در حالت مستى در نماز ، عبارت  أَعْبُدُ ما تَعْبُدُونَ  « 1 » را خواند .\r\nچون از بيان مستى ، مستى خمر به خاطر مىآيد ، لذا از اين آيه جواز اين مستى در غير نماز مستفاد مىشود ، كه تنها نماز خواندن با آن جائز نيست . ازاين‌رو در خبر وارد شده است : اين آيه از جهت اين جواز كه از آن استفاده مىشود ، نسخ گرديده است .\r\nاز آنجا كه به مجرّد بيدار شدن از مستى نفس ، بدون اينكه اثر آلودگى و پليدى آن از بين برود نمىتوان نماز خواند و موجب مباح بودن نزديكى به نماز نمىشود ، پس اضافه نمود :  وَ لا جُنُباً  و وقتى كه جنب هستيد به مسجدها نزديك نشويد ، زيرا داخل شدن در آنها حرام يا مكروه مىباشد . و بايد كه در نماز قالبى هم داخل نشويد و آن بدين معنى\r\n\r\n\r\n","description":"","footnote":"\r\n( 1 ) به جاى آيه دوّم سورهء مباركهء ، الكافرون  لا أَعْبُدُ ما تَعْبُدُونَ  .\r\n","page_name":" 83 ","page_number":83},
  {"content":"\r\n\r\nاست كه در اين صورت نماز شما خالص نمىشود ، و نيز منظور اين است كه به نماز حقيقى كه اذكار قلبى و اذكار مثالى مىباشد مانند مشايخ نزديك نشويد ، و نيز به قلوب و عقولتان كه همان نزديك‌كنندهء شما به خدا و نماز شماست نزديك نشويد ، اگر براى شما قلب و عقلى هست كه اين موضوع را درك كند . و در حالى كه جنب هستيد به نمازهاى حقيقى كه جانشينان خدا در روى زمين هستند نزديك نشويد ، يعنى در حالى كه شما آلوده به پليدىهاى شهوات و غضب‌هاى نفوس هستيد و در حالتى كه در تبعات و عقبات آن شهوت‌ها فرورفته‌ايد . اين نزديك نشدن‌ها براى اين است كه نمازها را با آلودگى و پليدى نفوستان آلوده نكنيد .\r\n إِلَّا عابِرِي سَبِيلٍ  ( به مسجدها نزديك نشويد ) مگر آنكه مسافر باشيد ، بطور مطلق در مسجد صورى ، يا به شرط تيمّم جهت دخول در نماز قالبى يا به شرط تيمّم معنوى ( از وساوس و پليدهاى نفس ) براى دخول در نمازهاى معنوى .\r\n حَتَّى تَغْتَسِلُوا  مگر اينكه غسل كنيد ، بدين گونه كه بدنهايتان را در آب فروبريد تا پليدى و نجاست‌هاى ظاهر بدنهايتان را از بخارهاى پست گنديدهء غليظ كه در پوست شما حاصل شده است زائل كنيد ، تا منفذهاى بدن كه موجب راحتى ارواح حيوانى شما است و بسته شده است ، باز شود . زيرا اگر آن نجاست‌ها و بخارها بر بدن‌هاى شما باقى بماند احتمال اين است كه به مرض‌هاى متعدّد مبتلا شويد ، پس غسل براى آن است كه تا اينكه شما از اين شستشوى ظاهرى متنبّه شويد و به لزوم شستشوى نفس‌هايتان از پليدىهاى رذائل با آب توبه و بازگشت به پروردگارتان منتقل شويد ، پس نفس‌هايتان را در آب طهور فروبريد ، آبى كه از چشمهء ولايت تكوينى و تكليفى بر شما جارى مىشود .\r\n وَ إِنْ كُنْتُمْ مَرْضى  پس از آنكه تعميم مستى از اخبار دانسته شد ، تعميم جنابت آسان مىشود ، و پس از تعميم جنابت ، تعميم\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفقره‌هاى ديگر آيه آسان مىگردد .\r\nو جملهء شرط و جزاء معطوف است به اعتبار معنى ، زيرا كه معنى آن اين است : اى اهل ايمان اگر مست بوديد به نماز نزديك نشويد تا بدانيد چه مىگوئيد ، و اگر جنب بوديد نزديك نماز نرويد تا غسل كنيد ، و اگر مريض بوديد يعنى در وقت ارادهء نزديكى به نماز يا در وقت جنابت و ارادهء اغتسال كه از سياق عبارت ، اين معنى اخير متبادر است ، و اين تبادر دلالت بر قصد عموم از فقره‌هاى آيه مىكند ، چنان كه عدم تقييد به هر يك از دو معنى نيز دليل قصد عموميّت داشتن مطلب است . و اينكه مقصود اين است كه اگر مبتلا به امراض بدنى هستيد كه مانع از استعمال آب صورى يا مانع از طلب و تحصيل آن است و يا مبتلا به امراض نفسانى هستيد كه مانع از غسل كردن با آب ولايت يا مانع از طلب و تحصيل آن است در اين صورت تيمّم كنيد . يعنى در مقابل خداوند به خاك مذلّت و مسكنت ، كه آن بعد از آب ولايت پاكيزه‌تر از هر پاكيزه‌اى مىباشد روى آوريد و به خاك پاك روى زمين تيمّم كنيد و با اين عمل اثر خاك ذلّت را بر صورت‌هاى معنوى خود ظاهر و تضرّع و خشوع و پريشان حالى را در نزد پروردگارتان نمايان سازيد و اثر خاك زمين صورى را بر مقاديم ( پيشانيها ) بدنهايتان ( پيشانى و دست كه هر دو تحت عنوان پيشانيها كه اعضاى پيش نمايان شونده هستند ) نمودار كنيد .\r\n أَوْ عَلى سَفَرٍ  يا اگر در سفرى هستيد كه استعمال يا تحصيل آب بر شما متعذّر باشد اعمّ از اينكه سفر شما در زمين صورى يا سفر در راههاى نفس براى خروج از ديار شرك باشد ، كه همان ديار نفس است ، زيرا شما مادام كه در راههاى نفس متحيّر هستيد يا از باب اينكه متذكّر آب ولايت نمىشويد و توانائى تحصيل آن را پيدا نمىكنيد يا اينكه هنوز لياقت اغتسال به آن را پيدا نكرده‌ايد ، جز زيان بهره‌اى نخواهيد يافت .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n أَوْ جاءَ أَحَدٌ مِنْكُمْ مِنَ الْغائِطِ  غائط جاهاى پست و گود از زمين است كه مردم براى قضاى حاجت به آن مكانها رو مىآوردند ، پس غائط كه نام محلّ است كنايه از مدفوع انسان مىباشد . و نگفت : « أو على الغائط » تا اينكه با سابقش موافق‌تر و مختصرتر باشد ، زيرا كسى كه بر غائط باشد « على الغائط » اصلا نمازى از او صحيح نيست و نگفت : « أو على المجىء من الغائط » زيرا اين معنى به لحاظ تأويل داخل در « على السفر » است و نگفت : « أو جئتم من الغائط » تا سابق و لا حق ، در مرفوع بودن توافق كنند و بتوان از لفظ « احد » ، بدل اشتمال را اراده كرد تا اينكه حكم بر حسب تنزيل صحيح باشد .\r\nو نيز اشاره به اين است كه هر يك از شما درحالىكه در جماعت نمازگزاران هستيد و هرگاه يكى از شما يا از قواى شما و سربازان شما در پستى و گودال نفس افتاده باشيد مادام كه در آن گودال باقى مانده‌ايد حال شما حال آدم مستى است كه اصلا لايق نزديك شدن به نماز نيست .\r\nو هرگاه از جهنّم نفس منصرف شديد ، حال شما حال جنبى است كه از شهوت فرج افاقه پيدا كرده ولى هنوز لياقت استعمال آب ولايت را پيدا نكرده است . يا به آن نمىرسد .\r\nو اگر خواسته شود كه ظاهر تنزيل تصحيح شود « او » در اينجا به معنى « واو » قرار داده مىشود تا اينكه لازم نيايد جزء شرط قسيم آن قرار گيرد ( يكى از موارد شرط باشد ) .\r\n أَوْ لامَسْتُمُ النِّساءَ  كنايه از مجامعت است يعنى اگر با زنان جماع كرديد و به سبب پيروى از مقتضيات نفس با آنان آميختيد ،  فَلَمْ تَجِدُوا ماءً  و آب براى استعمال پيدا نكرديد ، يا آب پيدا كرديد ولى از استعمال آن متمكّن نبوديد ، تيمّم كنيد . يا اينكه مقصود ، عدم وجدان آب است و تعذّر استعمال آب مانند ساير مجملات قرآن ، در آيه ذكر نشده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n فَتَيَمَّمُوا  « يمّ » و « أمّ » به معنى قصد است يعنى پس قصد كنيد .\r\n صَعِيداً  به خاك يا روى زمين ، بنا بر اختلافى كه در معنى لغوى آن است .\r\n طَيِّباً  يعنى طاهر يا مباح ، و چون در تفسير « صعيد » اختلاف هست در جواز تيمّم بر سنگ و گل نيز اختلاف واقع شده است . اگر مقصود از صعيد مطلق روى زمين باشد پس آيهء آينده در سورهء مائده دلالت مىكند بر عدم جواز تيمّم بر چيزى كه در آن غبار وجود ندارد مانند سنگ سخت و گل . چون خداى تعالى در آنجا فرموده : « صورتها و دستهايتان را با آن مسح نمائيد » .\r\nو اخبار دلالت مىكند بر جواز تيمّم به خاك ، سپس به چيزى كه در آن غبار وجود دارد مانند پشم و ريسمان و اسب و غير آن دو ، سپس به گل ، سپس به سنگ ، و لكن اخبار دلالت مىكند بر اينكه تيمّم به غير خاك از باب اضطرار است .\r\n فَامْسَحُوا بِوُجُوهِكُمْ  يعنى مسح كنيد قسمتى از صورت را ، و موضوع مسح از مجملات بوده است كه در اين آيه براى ما روشن و واضح بيان شده است .\r\n وَ أَيْدِيكُمْ  عطف بر « وجوهكم » است يعنى قسمتى از دستهايتان و براى ما مقصود را بيان كرده‌اند و ما را متحيّر و سرگردان رها نكرده‌اند كه ندانيم كجا را بايد مسح كنيم . و احتياجى نيست كه هر يك از ما نظر خاصى ابراز كنيم و هواى نفسمان را خداى خود قرار دهيم و الحمد للّه ربّ العالمين ، ( و سپاس مخصوص پروردگار جهانيان است ) .\r\n إِنَّ اللَّهَ كانَ عَفُوًّا  يعنى خداوند به شما اجازهء نزديك شدن به نماز را با وجود آلوده شدن به پليدىها و نجاسات طبيعت و نفوس ، حتّى بدون اينكه بدنتان را با آب صورى بشوئيد ، و بدون اينكه نفسهايتان را با آب معنوى بشوئيد داده است مشروط بر اينكه ، خاك ذلّت و مسكنت بر\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمقاديم بدنها و نفوس شما ظاهر شود ، زيرا كه خداوند نسبت به تقصيرات و قصورات بندگان بخشنده است ، پس شما را به سبب آلوده شدن به پليدى نفس و طبع و هوا مؤاخذه نمىكند .\r\n غَفُوراً  مىپوشاند بر شما آنچه كه از اثر پليدى و ناپاكى هواى نفس باقى مانده است و شما را به سبب گناهانتان از حضورش نمىراند .\r\n\r\n[ سوره النساء ( 4 ) : آيه 44 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يَشْتَرُونَ الضَّلالَةَ وَ يُرِيدُونَ أَنْ تَضِلُّوا السَّبِيلَ ( 44 )\r\n\r\nترجمه :\r\nنديدى حال آنان كه اندك بهره‌اى از علم كتاب يافتند ( يعنى علماء يهود و نصارى ) كه خريدار ضلالت هستند و مىخواهند كه شما اهل ايمان را به ضلالت اندازند .\r\n\r\nتفسير :\r\n أَ لَمْ تَرَ إِلَى الَّذِينَ أُوتُوا نَصِيباً  آيا نديدى آنهايى را كه بهرهء اندكى  مِنَ الْكِتابِ  از كتاب نبوّت بردند ، بدين گونه كه در شريعتى داخل شدند و دعوت ظاهرى پيامبرى را قبول كردند مانند يهود و نصارى ، و مسلمين كه با محمّد صلّى اللّه عليه و آله به بيعت عامّ نبوى بيعت كردند بدين نحو كه قول او را مخالفت نكنند و امر و نهى او را اطاعت نمايند . نزول آيه اگر چه در مورد علماى يهود است ولى كنايه از منافقين امّت است ، آنان كه از طريق ولايت منحرف شدند و ديگران را نيز از آن منع كردند و آيه ، تعجّب از حال آنهاست كه بر آن حال بودند ، زيرا بهره‌اى از كتاب داشتن اقتضا مىكند كه به صاحبان كتاب و بيعت با آنها و قبول ولايت آنها راه يابند ، زيرا كه اسلام طريق به سوى ايمان است و با اسلام به ايمان هدايت مىيابند ، و لذا خداوند فرمود :\r\n يَشْتَرُونَ الضَّلالَةَ  يعنى گمراهى و خروج از طريق ولايت و طريق قلب را در مقابل هدايتى كه براى آنها از ظاهر اسلامشان حاصل شده\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاست مىخرند ، چون همان بضاعت آنهاست كه از اسلامشان كسب كرده‌اند ، و « بالهدى » يعنى به هدايتى كه فطرت آنهاست و به آن قانع نمىشوند .\r\n وَ يُرِيدُونَ أَنْ تَضِلُّوا السَّبِيلَ  يعنى اى مؤمنين آنها مىخواهند كه شما از راه گمراه شويد و راهى را كه بر آن هستيد ( ولايت علىّ ( ع ) ) گم كنيد .\r\n\r\n[ سوره النساء ( 4 ) : آيه 45 
  ]\r\nوَ اللَّهُ أَعْلَمُ بِأَعْدائِكُمْ وَ كَفى بِاللَّهِ وَلِيًّا وَ كَفى بِاللَّهِ نَصِيراً ( 45 )\r\n\r\nترجمه :\r\nو خداوند به دشمنان شما آگاه‌تر است و دوستى خدا و يارى او شما را بس است .\r\n\r\nتفسير :\r\n وَ اللَّهُ أَعْلَمُ  خدا داناتر از شما است  بِأَعْدائِكُمْ  به دشمنان شما پس هر كس كه با زبانش محبّت و دوستى شما را اظهار كرد او را به دوستى نگيريد بلكه به ولايت خدا در مظاهر اولياى خدا اكتفا كنيد و كسانى را كه خداوند امر كرده است ، دوستى و ولىّ خود قرار دهيد .\r\n وَ كَفى بِاللَّهِ  و خدا در مظاهرش كافيست  وَلِيًّا وَ كَفى بِاللَّهِ نَصِيراً  كه دوست و يار شما باشد ، پس دوستى و يارى از غير كسى كه خدا و رسولش امر به قبول ولايت او كردند طلب نكنيد و آن علىّ ( ع ) است بلكه روى دلهايتان را از كسى كه خداوند نهى كرده است ، برتابيد .\r\n\r\n[ سوره النساء ( 4 ) : آيه 46 
  ]\r\nمِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ وَ يَقُولُونَ سَمِعْنا وَ عَصَيْنا وَ اسْمَعْ غَيْرَ مُسْمَعٍ وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ وَ أَقْوَمَ وَ لكِنْ لَعَنَهُمُ اللَّهُ بِكُفْرِهِمْ فَلا يُؤْمِنُونَ إِلاَّ قَلِيلاً ( 46 )\r\n\r\nترجمه :\r\nگروهى از يهود ، كلمات خدا را از جاى خود تغيير داده و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nگويند : فرمان خدا را شنيده از آن سر مىپيچيم و ( به زبان جسارت با تو خطاب كنند ) گويند بشنو و اى كاش شنوا نباشى ! و گويند ما را رعايت كن و گفتارشان زبان‌بازى و تمسخر به دين است و اگر به احترام مىگفتند كه ما فرمان حقّ را شنيده ، ترا اطاعت كنيم و تو سخن ما را بشنو و به حال ما بنگر ، آنان را نيكوتر و به صواب نزديكتر بود . خدا آنها را چون كافر شدند ، لعنت كرد كه به جز اندكى از آنها ( لايق رحمت خدا نيستند ) .\r\nايمان نمىآورند .\r\n\r\nتفسير :\r\n مِنَ الَّذِينَ هادُوا  گروهى از يهود ، « من » بيانيّه است و ظرف حال است  الَّذِينَ أُوتُوا نَصِيباً مِنَ الْكِتابِ  يا « من » تبعيضيّه است و خود ظرف مبتداست براى قوى بودن معنى بعضيّت در « من » تبعيضيّه خواه اسم قرار داده شود يا حرف . يا اينكه ظرف جانشين موصوف محذوف است كه آن مبتداست .\r\n يُحَرِّفُونَ الْكَلِمَ عَنْ مَواضِعِهِ  كلمه‌اى را با كلمهء ديگر تبديل مىكنند ، يا بعضى از كلمه‌ها را حذف مىكنند ، يا به غير مصاديق خود برمىگردانند و آنها را با فريب ، مصاديق آن جلوه مىدهند ، يا از مقاصدى كه مراد است ، برمىگردانند و غير مقصود را ، مقصود جلوه مىدهند ؛ اعمّ از اينكه اين كار از علم به مصداق و مقصود صورت بگيرد يا از جهل به آن ، و اين كنايه از منافقين امّت و از كارى است كه آنها نسبت به كلمه‌هاى كتاب و سنّت انجام داده‌اند آنجا كه بعضى را كتمان نموده و بعضى را تبديل كرده‌اند و بعضى را از مصداق و بعضى را از مقصود برگردانده‌اند . و اين مطلب در مورد كسى كه خودش را جاى بيان كلمه‌ها بگذارد و از جهت جهلى كه به آن دارد آن را از مصداق و مقصود حقيقى برگرداند صادق است مثل بيشتر عامّه مردم كه چنين مىباشند .\r\n« و » بيان تحريف اين است كه  يَقُولُونَ سَمِعْنا  با زبانشان مىگويند شنيديم ،  وَ عَصَيْنا  و در دلشان مىگويند نافرمانى كرديم . چون تصريح\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبه عصيان نمىكنند « و » و مىگويند  اسْمَعْ غَيْرَ مُسْمَعٍ  معنى « غير مسمع » را از مقصود اصلى كه نشنيدن با كراهت است به نشنيدن در حالت ناشنوائى يا مرگ تبديل مىكنند « و » و مىگويند « راعنا » ما را رعايت كن كه « راعنا » را از معنى و مفهوم عربى آن به معنى ناسزا كه در زبان خودشان است برمىگردانند .\r\n لَيًّا بِأَلْسِنَتِهِمْ  يعنى حروف را با زبانهايشان مىچرخانند بدون اينكه معنى معروف آن را قصد كنند ، يا اينكه كلمه‌ها را از معنى معروف مدحى به معنى معروف ناسزا كه در لغت خودشان است ، مىچرخانند .\r\n وَ طَعْناً فِي الدِّينِ  به سبب آنچه كه از خلاف معروف در دل دارند ، دين را به مسخره مىگيرند . طعنا مفعول مطلق است جانشين فعل خودش يا مفعول له است يا حال ، و همچنين است « ليّا » .\r\n وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا  اگر آنها كه « راعنا » را به اين سخن كه « شنيديم و فرمان برديم » تبديل كنند ، يا همين امر را تصديق كنند .\r\n لَكانَ خَيْراً لَهُمْ وَ أَقْوَمَ  براى آنان بهتر و معتدل‌تر است « 1 » .\r\n وَ لكِنْ لَعَنَهُمُ اللَّهُ  و ليكن خدا آنها را از خير و صلاح دور ساخت .\r\n بِكُفْرِهِمْ  به سبب كفرشان نسبت به تو  فَلا يُؤْمِنُونَ إِلَّا قَلِيلًا  پس از آنها تنها تعداد كمى ايمان مىآورند و آن ايمان آوردن به بعضى چيزهائى است كه بايد به آن از آيات كتاب و رسولان ايمان آورد . يا اينكه  إِلَّا قَلِيلًا مِنْهُمْ  يعنى جز اندكى از آنان بنا بر اينكه مستثنى در كلام منفى تامّ منصوب باشد ( يعنى اندكى از كلّ\r\n\r\n\r\n","description":"","footnote":"\r\n( 1 ) . . . همچنين در كلمه ( اسمع ) سزاوار بود بگويند « اسمع اسمعك اللّه » نه اينكه بگويند « اسمع غير مسمع و راعنا » كه در لغت يهود معنى « اسمع غير مسمع - يعنى بشنو و كاش نشنوى » را دارد - تفسير الميزان ذيل اين آيه .\r\n","page_name":" 91 ","page_number":91},
  {"content":"\r\n\r\nآنها ) .\r\n\r\n[ سوره النساء ( 4 ) : آيه 47 
  ]\r\nيا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا أَصْحابَ السَّبْتِ وَ كانَ أَمْرُ اللَّهِ مَفْعُولاً ( 47 )\r\n\r\nترجمه :\r\nاى كسانى كه براى شما كتاب آسمانى فرستاده شد به قرآنى كه فرستاديم ايمان آوريد كه مصدّق تورات و انجيل شماست پيش از آنكه مستحقّ عذاب شويد و برويتان از اثر ضلالت خطّ محو و خذلان كشيم ، يا گونه‌ها را واژگون كنيم ( و روح انسانى شما را مسخ كنيم ) يا آنكه بر شما به مانند اصحاب سبت ( شنبه ) لعنت و عذاب فرستيم و بترسيد كه قضاى خدا البتّه واقع شدنى است .\r\n\r\nتفسير :\r\n يا أَيُّهَا الَّذِينَ أُوتُوا الْكِتابَ  خطاب به اهل كتاب از يهود و نصارى و كنايه از امّت محمّد صلّى اللّه عليه و آله و تهديد آنهاست ، يا اينكه مقصود از اهل كتاب امّت محمّد صلّى اللّه عليه و آله است بنا بر اينكه خطاب ابتداء براى آنها باشد ، و احتمال اوّل ظاهرتر است ( كه يهود و نصارى و امّت محمّد صلّى اللّه عليه و آله باشد ) .\r\n آمِنُوا بِما نَزَّلْنا  به آنچه از قرآن و از ولايت علىّ ( ع ) بر شما نازل كرديم ، ايمان آوريد .\r\n مُصَدِّقاً  كه تصديق‌كننده و ثابت‌كنندهء  لِما مَعَكُمْ  صدق و راستى تورات و انجيل است . ممكن است معنى آيه اين باشد كه آنچه را كه با شماست از احكام نبوّت و قبول طاعت نبىّ صلّى اللّه عليه و آله كه شما را از انحنا و كجى خارج مىسازد ، ايمان بياوريد . اگر چه مقصود از ظاهر لفظ يهود و نصارى است ولى از باب كنايه مقصود امّت محمّد صلّى اللّه عليه و آله است .\r\n مِنْ قَبْلِ أَنْ نَطْمِسَ وُجُوهاً  پيش از اينكه زيبائىها و شكلهاى فطرى و كسبى صورت‌ها را محو كنيم .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n فَنَرُدَّها عَلى أَدْبارِها  و صورت تمام اعضاى بدن آنها را تغيير دهيم .\r\n أَوْ نَلْعَنَهُمْ   كَما لَعَنَّا  و آنها را مسخ كنيم چنان كه مسخ كرديم  أَصْحابَ السَّبْتِ  اصحاب شنبه را .\r\nبدان كه باطن انسان مانند ظاهرش با قامت راست و در بهترين هيئت آفريده شده است كه انتقال و جابه‌جائى براى او ممكن است و دو پايش از زمين جداست و مانند نباتات نيست كه در زمين فرورفته باشد و انتقال از جايش براى آن ممكن نباشد ، و قامت و سر انسان مستقيم است و پوستش صاف ، و صورتش با انواع زيبائىهاى فطرى زيباست و قابليّت انواع زيبائىهاى كسبى را دارد ، پس هر اندازه كه تصفيه و تزيين آن را بيشتر بكند حسن و جمالش افزون مىشود ، و زيبائى صورت و بدنش به سبب خطوط و اشكال آن و قرار دادن محلّ هر يك از قوا در جاى مناسب خودش مىباشد . و درخشندگى و زيبايى طراوت و شادابى و تزيين آن به اين است كه از چركى و آلودگى كه به آن ملحق شده است صاف شود ، و نيز چيزهايى كه آن را زينت مىدهد به آن بيفزايد .\r\nو زيبائى صورت باطن به اين است كه آن را به نور اسلام سفيد نمايد و با نور ايمان روشن سازد و آن را به عالم نور توجّه داده و از عالم ظلمت و باطل منفصل كند .\r\nو تزيين صورت باطن به اين است كه آن را تصفيه كرده و علمش را زياد كند . و اخلاقش را به وسيلهء متابعت از كسى كه اخلاقش ، اخلاق روحانيان است ، نيكو سازد .\r\nپس اگر انسان از روى غفلت يا جهل از ولايت رو گردان شود تزيين صورت باطن حاصل نگردد ، و اگر اعراض او از روى علم باشد مانند كسى مىشود كه به پشتش توجّه كرده است . و آنگاه كه در اين اعراض متمكّن و توانمند شد صورت او كه پيش روى او بود به پشتش\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبرمىگردد ، انگار كه همان‌طور آفريده شده است ، و اگر در اين تمكّن مستحكم شد به سبب ملكوتى مسخ مىشود ، و چون اين مسخ ملكوتى ، مستحكم شود تا جائى مىرسد كه بر صورت ملكى ( اين جهانى و مادّى ) چيره گردد ، و صورت ملكى او نيز مسخ مىشود ، بعضى از فلاسفه مسخ ملكى ( صورت ظاهر به شكل حيوانات مسخ شود ) را از محالات شمرده‌اند ، لذا تأويل آنچه كه از آن ظواهر شرع واقع شده است ( مانند اينكه يهود در صورت جسمانى تبديل به ميمون شدند ) بجا و درست نيست .\r\n وَ كانَ أَمْرُ اللَّهِ مَفْعُولًا  قضا و امر خدا شدنى است و مانعى از نفوذ آن نمىباشد پس بترسيد از آنچه كه در برابر اين تمرّد ، به شما وعده داده شده است .\r\nو چون مقصود از آيه سابق كنايه يا اصالة امّت محمّد صلّى اللّه عليه و آله است و خداوند آنها را امر كرده كه به آنچه كه بر محمّد صلّى اللّه عليه و آله نازل شده است ايمان بياورند ، و مقصود از چيزى كه به محمّد صلّى اللّه عليه و آله نازل شده ولايت على ( ع ) است . . . خداوند آن را تعليل نمود و فرمود :\r\n\r\n[ سوره النساء ( 4 ) : آيه 48 
  ]\r\nإِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً ( 48 )\r\n\r\nترجمه :\r\nمحقّق است كه خدا هر كس را كه به او شرك آورد نخواهد بخشيد و سواى مشرك هر كه را خواهد مىبخشد و آن‌كس كه به خدا شرك آورد به دروغى كه بافته گناه بزرگى را مرتكب شده است .\r\n\r\nتفسير :\r\n إِنَّ اللَّهَ لا يَغْفِرُ أَنْ يُشْرَكَ بِهِ  به اعتبار تمام‌ترين مظهر خدا كه عبارت از علىّ ( ع ) است ، آيه ، به كفر و شرك به ولايت علىّ ( ع ) تفسير شده است . زيرا خداوند شناخته و درك نمىشود مگر در مظاهرش ، پس\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nشرك به مظاهر خدا شرك به خداست . ، پس گويا كه گفته است : اى امّت محمّد صلّى اللّه عليه و آله به ولايت علىّ ( ع ) ايمان بياوريد كه ما آن ولايت را نازل كرديم در حالى كه تصديق‌كنندهء احكام اسلام است كه با شماست ، و در مخالفت با آن از عقوبت من بترسيد ، زيرا من نمىبخشم كسى را كه به ولايت علىّ ( ع ) شرك بورزد تا چه برسد به اينكه به ولايت على كافر شود .\r\n وَ يَغْفِرُ ما دُونَ ذلِكَ  يعنى كمتر از شرك را هر چه باشد چه بزرگ باشد و چه كوچك ، خداى تعالى مىبخشايد .  لِمَنْ يَشاءُ  هر كه را بخواهد از شيعيان علىّ ( ع ) . و آنچه از تفسير آيات ذكر شد راجع به منافقين امّت به ولايت علىّ ( ع ) است و در اخبار به آن تصريح شده است با وجود اينكه بيشتر اخبار و اشارات خود براى اثبات اين امر كافى است ، لذا سزاوار است تا اين آيه را اين چنين تفسير كنيم ( كه خداى تعالى از شيعيان علىّ مىگذرد ) .\r\nامام صادق ( ع ) « 1 » در تفسير  ما دُونَ ذلِكَ  فرموده است : مقصود گناهان كبيره و ما سواى آنهاست .\r\nو در حديثى از رسول خدا « 2 » آمده است : اگر مؤمن از دنيا خارج شود و بر او ، مثل گناهان اهل زمين باشد ؛ مرگ كفّارهء آن گناهان مىشود .\r\nو مراد از مؤمن كسى است كه ولايت را قبول كرده باشد .\r\nو در آخر اين حديث آمده است : خداوند شرك به او را نمىبخشد و كمتر از آن را براى هر كس از شيعيان و دوستداران تو يا علىّ ( ع ) كه بخواهد ، مىبخشد .\r\n\r\n\r\n","description":"","footnote":"\r\n( 1 ) تفسير الصّافى : 1 / ص 457 و الكافى : 2 / ح 18 .\r\n( 2 ) تفسير الصّافى : 1 / ص 458 و تفسير البرهان : 1 / ص 374 / ح 4 و الفقيه : 4 / ص 411 / ح 5896\r\n","page_name":" 95 ","page_number":95},
  {"content":"\r\n\r\nو از امام باقر ( ع ) « 1 » است كه خداوند نمىبخشد كسى را كه به ولايت علىّ ( ع ) كافر شود و كمتر از آن براى كسى كه دوستدار علىّ ( ع ) باشد ، مىبخشد .\r\nو از علىّ ( ع ) است كه هيچ آيه‌اى براى من از اين آيه محبوب‌تر نيست .\r\n وَ مَنْ يُشْرِكْ بِاللَّهِ  و كسى كه به خدا به اعتبار اينكه به اتمّ مظاهر او شرك ورزيد .\r\n فَقَدِ افْتَرى إِثْماً عَظِيماً  بر خود گناهى بزرگ بسته است ، اين عبارت عطف است در معنى تعليل و افتراء و محقّق مىشود به فعل و قول « 2 » .\r\n\r\n[ سوره النساء ( 4 ) : آيه 49 
  ]\r\nأَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّهُ يُزَكِّي مَنْ يَشاءُ وَ لا يُظْلَمُونَ فَتِيلاً ( 49 )\r\n\r\nترجمه :\r\nنمىبينى آنان كه ( تظاهر به ) پاكدلى و نيك نفسى كنند ( در موقع عمل چقدر ناپاكند ) خداست كه هر كه را بخواهد از رذائل پاك و منزّه دارد ، و به قدر فتيلى ( رشتهء خرمائى ) در قضاى الهى ، به كسى ستم نشود .\r\n\r\nتفسير :\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ  تعجّب در اينست كه خود را پاك مىدانند با وجود آنكه حال آنها در گذشته معلوم شد و نيز تهديد آنهاست . و تزكيه يا به معنى نسبت طهارت است به نفس‌ها و آن نفس‌ها\r\n\r\n\r\n","description":"","footnote":"\r\n( 1 ) تفسير الصّافى : 1 / ص 458 و تفسير العياشى : 1 / ص 245 / ح 149 و تفسير البرهان : 1 / ص 375 / ح 5\r\n( 2 ) تفسير الصّافى : 1 / ص 458 ، و تفسير البرهان : 1 / ص 374 / ج 3 و التوحيد : ص 409 / ح 8\r\n","page_name":" 96 ","page_number":96},
  {"content":"\r\n\r\nرا پاك و طاهر شمردن است . يا به معنى زائل كردن چرك از دلها ، با اذكار و افعال قلبى است . و هر يك يا به قول و گفتار است - مثل اينكه بگويد من گناه نكرده‌ام ، روزه مىگيرم ، و چنين نماز مىخوانم ، و چنان انفاق مىكنم ، و غير آن ، يا مثل اينكه خودش بدون اذن و اجازه بر ذكر زبانى مداومت نمايد - و قصدش تحصيل كمال نفس و تطهير آن از نقايص و عيب‌ها باشد بدون اينكه ريا در بين باشد . و يا به سبب عمل و فعل است مثل اينكه كارهاى نيكو را با رياكارى انجام دهد تا به مردم اظهار كند كه او زاهد است و به آخرت راغب ، يا مثل اينكه كارهاى خوب و رياضت‌ها را از جانب خودش بدون ريا انجام دهد و مقصودش تحصيل كمال نفس و پاكيزه كردن آن باشد به گمان اينكه افعال او نفسش را تزكيه مىكند در حالى كه همهء اين‌ها خيال باطل است زيرا ريا كردن با عمل باشد يا گفتار از بزرگترين گناهان است ، و عمل كردن از جانب خود براى تزكيه نفس و لو بدون ريا باشد ، جز بر شقاوت نمىافزايد .\r\n بَلِ اللَّهُ يُزَكِّي مَنْ يَشاءُ  پاكيزگى كسى را كه خدا بخواهد خود به خود ظاهر مىشود بدون اينكه احتياج به اظهار آن باشد ، يا اينكه خداوند هر كه را بخواهد از پليدىها و رذالت‌ها پاك مىگرداند . نه اينكه هر كسى بخواهد مىتواند خود را با عمل خويش پاك كند ، زيرا كه تزكيه ، فضلى است از جانب خداوند كه اكتساب آن با عمل ممكن نيست ، بلكه اگر عمل بنا به امر جانشينان خدا باشد ، نفس آمادهء قبول آن فضل الهى مىشود .\r\nاين آيه اگر چه در مورد يهود و نصارى نازل شده است كه گفتند :\r\n نَحْنُ أَبْناءُ اللَّهِ  « 1 » و  لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  « 2 » ولى كنايه از\r\n\r\n\r\n","description":"","footnote":"\r\n( 1 ) مائده : 18 : ما فرزندان خدا هستيم .\r\n( 2 ) بقره : 111 : داخل بهشت نمىشود مگر كسى كه يهود و يا نصرانى باشد .\r\n","page_name":" 97 ","page_number":97},
  {"content":"\r\n\r\nمنافقين امّت است ، كه در اقوال و افعالشان ريا مىكنند و طهارت و پاكى را با گفتار به خودشان نسبت مىدهند ، و رياضت‌ها و اعمال طاقت فرسا را از جانب خود انجام مىدهند و بدين‌وسيله مىخواهند بر اقرانشان در كمال ، تفوّق و برترى پيدا كنند .\r\nاز اين گفتار ، چون اين توهّم پيش مىآيد كه عمل فايده و اثرى در پاكيزه كردن نفس ندارد و هر كس را كه خدا بخواهد تزكيه مىكند و هر كه را كه نخواهد تزكيه نمىكند . اين توهّم را چنين رفع نمود كه فرمود :\r\n وَ لا يُظْلَمُونَ فَتِيلًا  يعنى اجر عمل‌كننده را كم نمىكند و هرگاه عمل طبق وجه خودش واقع شود او را عقوبت نمىكند ، و عقوبت عاصى را زيادتر از اندازه نمىكند .\r\n\r\n[ سوره النساء ( 4 ) : آيه 50 
  ]\r\nانْظُرْ كَيْفَ يَفْتَرُونَ عَلَى اللَّهِ الْكَذِبَ وَ كَفى بِهِ إِثْماً مُبِيناً ( 50 )\r\n\r\nترجمه :\r\nبنگر چگونه بر خدا دروغ مىبندند ، همين افتراى به خدا گناهى آشكار ( بر پليدى نفس و هلاك آنان ) است .\r\n\r\nتفسير :\r\n انْظُرْ كَيْفَ يَفْتَرُونَ عَلَى اللَّهِ الْكَذِبَ  در اينكه نسبت طهارت را به خودشان مىدهند ، يا با فعل خود تحصيل طهارت مىكنند به گمان اينكه در فعل آنان رضايت و اذن خداست . و چون افتراى بر خداى تعالى ، كه در تزكيهء نمائى نفسهايشان مندرج است براى هر بيننده و درك كننده‌اى ؛ ظاهر و واضح نيست لفظ « انظر » آورد كه بر تأمّل و چگونگى عمل و سختى در ادراك دلالت دارد به خلاف زهد نمائى و ايمان آنها به بت و طاغوت كه آن را هر بيننده مىبيند .\r\n وَ كَفى بِهِ إِثْماً مُبِيناً  و همين ، خود ، كافى است كه گناهى آشكار باشد .\r\n\r\n[ سوره النساء ( 4 ) : آيه 51 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلاً ( 51 )\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nترجمه :\r\nآيا نديدى و عجب نداشتى از حال آنان كه بهره‌اى از كتاب آسمانى هم داشتند باز چگونه به بتان جبت و طاغوت گرويدند و به كافران مشرك مىگويند كه راه شما به صواب نزديكتر از طريقهء اهل ايمان است .\r\n\r\nتفسير :\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ  آيا آنهائى كه مانند منافقين امّت تو ، اندكى از كتاب بهره‌مند شدند . اگر چه نزول آيه در مورد اهل كتاب است ولى كنايه از منافقين نيز مىباشد كه وصىّ تو را ترك مىكنند .\r\n يُؤْمِنُونَ بِالْجِبْتِ  « جبت » اسم بت است و سپس به هر چيزى كه جز خدا عبادت شود ، اطلاق گرديده است .\r\n وَ الطَّاغُوتِ  مقلوب « طيغوت » است از باب مبالغهء در « طاغى » ، و شيطان به اين نام ناميده شده است و سپس دربارهء هر كس كه در سركشى و طغيان به آخرين درجه برسد ، به كار رفته است .\r\n وَ يَقُولُونَ لِلَّذِينَ كَفَرُوا  يعنى در حقّ آنها مىگويند :\r\n هؤُلاءِ أَهْدى مِنَ الَّذِينَ آمَنُوا سَبِيلًا  اصل كسانى كه ايمان آورده‌اند علىّ ( ع ) سپس ائمّهء بعد از او و شيعيانشان مىباشند .\r\n\r\n[ سوره النساء ( 4 ) : آيه 52 
  ]\r\nأُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً ( 52 )\r\n\r\nترجمه :\r\nآن گروهند كه خدا آنان را لعنت كرد و هر كه را خدا لعنت كند ديگر هرگز كسى مدد و يارى او نتواند كرد .\r\n\r\nتفسير :\r\n أُولئِكَ الَّذِينَ لَعَنَهُمُ اللَّهُ  خداوند آنان را از درگاه خود طرد كرده و از ولايت و از پيروى كسى كه به منزلهء نمايندهء خداوند است ، برگردانيده\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاست .\r\n وَ مَنْ يَلْعَنِ اللَّهُ  كسى كه راه خدا را از باب ولايت طرد كند  فَلَنْ تَجِدَ لَهُ نَصِيراً  ياورى نخواهد يافت زيرا يارى و نصرت عبارت است از كمك كردن به يارى شده است در جلب منفعت و دفع ضرر بر سبيل ترحّم بر او ، و آن موقوف بر شناخت منفعت‌ها و ضررها و شناخت رحمت و محلّ آن است . پس كسى كه به مردى كمك مىكند ، تا محبوبش را بكشد ، يا سمّ بياشامد و در اين مورد به او رحم مىكند يارى به حساب نمىآيد ، و ترحّم او ترحّم نيست ، بلكه دشمنى و غضب است اگر چه آنها كه از ادراك واقعى اشياى محجوب هستند آن را نصرت به حساب مىآورند .\r\nو آنان كه حقايق اشياى را مىدانند همان انبياى و اولياى هستند ، و كسى كه از آنها رانده شود براى او يار و مددكارى در زمين و آسمان نيست ، و يارىكنندگان او از اين جهت در حقيقت دشمنان او هستند ، و لذا در روز قيامت ظاهر مىشود كه بعضى از دوستان در دنيا ، دشمن بوده‌اند مگر آن كسانى كه ايمان آورده‌اند كه دوستى و يارى آنها از جهت ايمانشان موجب قرب آنان به باب ولايت مىشود .\r\nسپس گفتار را از تابعين به متبوعين برگردانيد و فرمود :\r\n\r\n[ سوره النساء ( 4 ) : آيه 53 
  ]\r\nأَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ( 53 )\r\n\r\nترجمه :\r\nآيا آنان كه از احسان به خلق خدا به هستهء خرمائى بخل مىورزند ، بهره‌اى از ملك و سلطنت خواهند يافت ؟\r\n\r\nتفسير :\r\n أَمْ لَهُمْ  يعنى آيا براى متبوعين  نَصِيبٌ مِنَ الْمُلْكِ  بهره‌اى از ملك است تا اينكه بدان وسيله مستحقّ پيروى باشند ، و اگر فرض شود كه نصيبى و بهره‌اى از ملك را دارند  فَإِذاً لا يُؤْتُونَ النَّاسَ  آنها از شدّت\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبخل به مردم چيزى نمىدهند يعنى به مردمى كه انسانيّت را تحقّق بخشيده‌اند كه اولياى الهى باشند - كه اصل آنان علىّ ( ع ) است ، حقّى نمىپردازند تا چه رسد به اشباه مردم و نسناس‌ها .\r\n نَقِيراً  نفير نقطه‌اى است كه در وسط هستهء خرماست و آن را در كوچكى و حقارت مثال مىزنند ، و معنى آيه اين است كه آنان بهره‌اى از ملك و سلطنت ندارند تا مردم در آن طمع كنند ، و پيرو آنها باشند ، و حال آنها چنين است كه حتّى اگر بهره‌اى از ملك را نيز دارا بودند به مردم آن چيز پست و حقير را هم نمىدادند تا چه برسد به آنها كه نسناس هستند . پس نه ملك و سلطنت آنان سزاوار پيروى از آنهاست و نه حال آنها . سپس كلام را به اتباع و متبوعين جميعا برگردانيد و فرمود :\r\n\r\n[ سوره النساء ( 4 ) : آيه 54 
  ]\r\nأَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً ( 54 )\r\n\r\nترجمه :\r\nآيا حسد مىورزند ( يهود ) با مردم ( مسلمانان ) چون آنها را خدا به فضل خود برخوردار فرمود كه البتّه ما بر آل ابراهيم ( حضرت محمّد صلّى اللّه عليه و آله ) كتاب و حكمت فرستاديم و به آنها ملك و سلطنتى بزرگ عطا كرديم .\r\n\r\nتفسير :\r\n أَمْ يَحْسُدُونَ النَّاسَ  يعنى اين پيروان به علّت حسادت ، از غير ناس ( غير مردم ) يعنى رؤساى گمراهى و ضلالت پيروى كرده‌اند ، و متبوع حقيقى را كه اولياى خدايند و اصل آنها علىّ ( ع ) است ، ترك كردند و متبوعيّت را براى نفس خودشان ادّعا كرده‌اند ، همهء اين‌ها مىخواهند ، فضل خدا از مردم زائل شود . مقصود از اين مطلب ، بيان كردن حسد آنان است . و منظور از « ناس » بعد از محمّد صلّى اللّه عليه و آله ، علىّ ( ع ) و جانشينان او هستند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n عَلى ما آتاهُمُ اللَّهُ مِنْ فَضْلِهِ  آنچه خدا از فضل خود كه همان امامت و خلافت باشد به آنها داد  فَقَدْ آتَيْنا آلَ إِبْراهِيمَ  به كورى چشم دشمنان آنها ، به آل ابراهيم كه محمّد صلّى اللّه عليه و آله و علىّ ( ع ) و جانشينان او هستند ، كتاب و حكمت بخشيديم . و آنها را به ابراهيم اضافه كرد تا اشاره به فضيلت ديگرى براى آنها باشد و غيظ و كينهء دشمنان آنها زياد شود .\r\n الْكِتابَ  يعنى نبوّت ، زيرا كه مرتبهء نبوّت از آن جهت كه قابليّت نقش‌پذيرى احكام الهى از مرتبهء ولايت را دارد ، از آن تعبير به كتاب مىشود ، چنان كه رسالت نيز همين‌طور است ، و به زودى خواهم گفت كه مقصود از ملك عظيم همان كتاب است ، و در اوّل اين تفسير تعميم اطلاق لغت « كتاب » گذشت . پس در هر جائى بر حسب اقتضاى مقام ، يك معنا از آن اراده مىشود .\r\n\r\nتحقيق معنى حكمت\r\n وَ الْحِكْمَةَ  حكمت عبارت است از قدرت و نيرويى كه به سبب آن ، انسان بر ادراك دقايق امور و خفاياى مصنوع قدرت پيدا مىكند . و همچنين مىتواند مصنوعاتى را بيافريند كه مشتمل بر دقايق صنع باشد .\r\nپس حكمت به اعتبار متعلّقش مركّب از دو جزء است ، يك جزء علمى كه حكمت نظرى ناميده مىشود و يك جزء عملى كه حكمت عملى ناميده مىشود ، و در زبان فارسى از آن دو ، به « خرده‌بينى و خرده‌كارى » تعبير مىشود .\r\nگاهى از حكمت به اتقان ( دقّت و درستى ) در عمل تعبير مىشود .\r\nتا اشاره به يكى از دو جزء حكمت باشد ، و گاهى به كمال و اتقان در علم تعبير مىشود و آن اشاره به جزء ديگر است ، و گاهى به اتقان در علم و عمل تفسير مىشود كه اشاره بهر دو جزء باشد و حكمت كه در مقابل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nجربزه ( بىباكى ) ذكر مىشود عبارت از آن است كه در تدبير معيشت از جهت علم و عمل قوام و اساس باشد و جربزه افراط آن است .\r\nو اين حكمت از نتايج مرتبهء ولايت است ، زيرا كه ولىّ با تجرّدش مىتواند دقايق اشياء را بشناسد ، و اگر بخواهد بشناسد چيزى از او پوشيده نمىماند ، و همچنين مىتواند دقايق مصنوعات را خودش بسازد و خلق كند ، زيرا چيزى از او ممتنع نيست و از ايجاد آن خوددارى نمىكند .\r\nو حكيم مطلق نخست خداى تعالى است ، سپس انبياء و رسولان از جهت ولايتشان ، سپس خلفا و جانشينان آنها و سپس آنها كه به آن بزرگواران شباهت دارند . و اولين مرتبهء حكمت اين است كه دقايق صنع خدا را در خودت و بدنت درك كنى ، و بفهمى كه تو در برزخ بين عالم سفلى و عليا آفريده شده‌اى و اينكه نفس جهت تصرّف در ملكوت در حالت قابليّت محض آفريده شده است . زيرا كه نفس آبائى از تصرّف بر آن دو ( ملكوت عليا و سفلى ) ندارد ، و اينكه تصرّف در ملكوت سفلى نفس را به سوى سجن و سجّين ، و تصرّف عليا ، آن را به تصرّف ملأ اعلى مىكشاند . همهء اين‌ها بر سبيل معرفت و شناخت است نه بر طريق علم و دانستن و گمان كه طريق حكماى اخلاق است ، زيرا اينان به علم كلّى قناعت مىكنند ، در حالى كه از نفوس جزئى خود غافل هستند ، پس از علمشان بهره‌اى نمىبرند . امّا اهل معرفت ، بر دقايق عمل قدرت مىيابند تا راههاى تصرّف ملكوت سفلى را ببندند . و راههاى تصرّف ملكوت عليا را باز كنند ، مانند قدرت علىّ ( ع ) در جنگ ، بر ترك حمله به دشمن ، در حينى كه به دشمن ظفر يافت و شمشير را بر روى دشمن بلند كرد ، و دشمن بر روى علىّ ( ع ) آب دهن انداخت ، كه علىّ ( ع ) شمشير زدن را رها كرد ، زيرا كه نفس او براى شمشير زدن به هيجان آمده بود .\r\nپس انسان وقتى آنچه را كه ذكر شد شناخت و قدرت پيدا كرد و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nعمل نمود ، حتما به عبوديّت ارتقا پيدا مىكند ، و آن مقام فنا و مقام ولايت است .\r\nسپس وقتى كه خداوند دانست كه در او استعداد اصلاح غير وجود دارد او را به بشريّتش برمىگرداند و به او خلعت نبوّت و رسالت يا خلافت مىدهد ، و او را به دقايق صنع در ملك و ملكوت آگاه مىسازد ، و او را بر دقايق تصرّف در اشيا قادر مىسازد و جميع موجودات را در خدمت او قرار مىدهد و آن آخرين مرتبهء حكمت است .\r\nمقصود از حكمت در اينجا ، ولايت است چون ولايت از نتايج حكمت است و اين بيان حكمت و تحقيق آن است ، و تفسيرات مختلف كه در سخنان آنها آمده است به همين معنى برمىگردد . مانند اينكه گفته شود : حكمت شناختن حقايق اشياء است آن چنان كه هست ، يا حكمت عبارت از علم به نيكىها و عمل صالح است ، يا انجام دادن فعلى است كه سر انجام پسنديده‌اى دارد ، يا اقتدا كردن به خالق است به قدر طاقت بشر ، يا تشبّه به إله است در علم و عمل به قدر طاقت بشرى .\r\n وَ آتَيْناهُمْ مُلْكاً عَظِيماً  ملك ، اسم مصدر است به معنى چيزى كه ملك انسان مىشود ، و بر هر مملوكى اطلاق مىشود ، مخصوصا بر عالم طبع . چون هيچ جهتى جز مملوكيّت در آن نيست بر خلاف ملكوت كه آن مبالغه در مالكيّت است .\r\nزيرا كه ملكوت اگر چه از وجهى مملوك است ولى يك نوع مالكيت ملك براى آن ثابت است ، مانند مالكيّت جبروت نسبت به پائين‌تر از خودش و مالكيت لاهوت نسبت به ما سواى خودش .\r\nمقصود از ملك عظيم ، در اينجا كه مقابل كتاب و حكمت است عبارت از رسالت و جانشينى رسالت است كه آن رسالت از جهت اينكه جامع بين وحدت و كثرت كامل است ، ملكى است كه بزرگتر از آن وجود ندارد . در خبر ، به طاعت واجب كه لازمهء رسالت است ، و به طاعت\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nتكوينى جميع موجودات كه لازمهء ولايت است ، و نيز به ملك دلها تفسير شده است . تكرار « آتينا » براى اشاره به اين است كه ملك عظيم ، خود مستقلا مورد امتنان و انعام است .\r\n\r\n[ سوره النساء ( 4 ) : آيه 55 
  ]\r\nفَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً ( 55 )\r\n\r\nترجمه :\r\nآنگاه برخى كسان ، به دو گرويدند ، و برخى كسان ، راهزن دين و مانع ايمان به او شدند و آتش افروختهء دوزخ براى كيفر كفر آنان بس است .\r\n\r\nتفسير :\r\n فَمِنْهُمْ مَنْ آمَنَ بِهِ  عطف است به اعتبار معنى ، گويا كه خداى تعالى بعد از آنكه از ناس كه مورد حسد قرار گرفته‌اند علىّ ( ع ) را اراده كرد ، و بعد از ذكر صريح اينكه او را از فضلش عطا نموده است و ذكر تلويحى و با كلمات كتاب و حكمت و ملك عظيم فرموده باشد : شايسته است كه مردم به او ايمان بياورند ، و از طاعت او خارج نشوند ، ولى آنها پراكنده و مختلف گشتند .\r\nممكن است عطف بر محذوف باشد كه جواب سؤال مقدّر است ، گويا كه گفته شده است كه : نسبت به علىّ ( ع ) چه كردند ؟ پس فرمود :\r\nدربارهء حقانيّت او اختلاف پديد آوردند . بعضى هم ، مانند سلمان و اقرانش به او ايمان آوردند .\r\n وَ مِنْهُمْ مَنْ صَدَّ عَنْهُ  و بعضى از او اعراض كردند ، و يا غير خودشان را نيز از گرويدن به او منع كردند .\r\n وَ كَفى بِجَهَنَّمَ سَعِيراً  يعنى اگر در دنيا عقابشان نكنيم جهنّم آخرت ، آنها را كافى است . و جمله عطف است بر  مِنْهُمْ مَنْ صَدَّ عَنْهُ  از قبيل عطف انشاء بر خبر ، يا به اعتبار لازم معنى آن ، گويا كه گفته است :\r\nبعضى از آنها از گرويدن به علىّ ( ع ) جلوگيرى كردند و آتش جزاى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nآنهاست .\r\n\r\n[ سوره النساء ( 4 ) : آيه 56 
  ]\r\nإِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً ( 56 )\r\n\r\nترجمه :\r\nآنان كه به آيات خدا كافر شدند به زودى در آتش دوزخشان در افكنيم كه هر چه پوست تن آنها بسوزد ، به پوست ديگر مبدّلش سازيم تا سختى عذاب را بچشند كه همانا خدا مقتدر و كارش از روى حكمت است .\r\n\r\nتفسير :\r\n إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً  تفصيل حال ايمان‌آورندگان به علىّ ( ع ) و اعراض‌كنندگان از اوست ، و حال اعراض‌كنندگان را مقدّم داشت تا افتتاح و اختتام به حال مؤمنين باشد ، گويا كه گفته است : « امّا كسانى كه اعراض كردند از او . . . و امّا كسانى كه ايمان آوردند به او . . . » ولى عبارت را اين چنين ادا نمود تا اشاره به تعليل قول خدا  كَفى بِجَهَنَّمَ سَعِيراً  باشد ، و نيز اشاره به اين باشد كه آنها كافر هستند و اينكه علىّ ( ع ) بزرگترين آيات است ، و اينكه كافر به على ، كافر به جميع آيات است .\r\n كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  كلمات حكما و صوفيّه در كيفيّت خلود اهل آتش و عذاب دائمى آنها مختلف است . و اصحاب شرايع همگى اتّفاق بر خلود آنها دارند و كسى كه محكوم به اهل سجّين است از آن مكان ( خانه‌اش ) نجات پيدا نمىكند ، و اينكه براى هر خانه‌اى آبادكنندگانى است ، كه آنها اهل آن خانه هستند كه هرگز از آنجا خارج نمىشوند . و تبديل پوستهايشان بر حسب ملكات پست و اخلاق و عقائد باطل و فاسد آنها صورت مىگيرد ، زيرا آن ملكات پست از فروع و شاخه‌هاى درخت خبيث است\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكه از روى زمين بريده شده باشد و استقرار و قرارى براى آن نباشد و مقصود ، از پوستها ، يا پوستهاى بدن‌هاى است يا پوست‌هاى ارواح و بدنهاى خبيث آنهاست . و سؤال اينكه معاقب غير از كسى است كه گناه كرده است ، از اصل ساقط است و جواب ندارد .\r\n إِنَّ اللَّهَ كانَ عَزِيزاً  هيچ مانعى از حكم و عقوبت كردن او نيست ،  حَكِيماً  بدون استحقاق عقاب نمىكند .\r\n\r\n[ سوره النساء ( 4 ) : آيه 57 
  ]\r\nوَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً لَهُمْ فِيها أَزْواجٌ مُطَهَّرَةٌ وَ نُدْخِلُهُمْ ظِلاًّ ظَلِيلاً ( 57 )\r\n\r\nترجمه :\r\nو آنان كه ايمان آوردند و نيكوكار شدند ، به زودى در بهشتى در آوريم كه از زير درختان آن نهرها جارى است ، و در آن زندگانى جاويد كنند ؛ و در بهشت براى آنها جفتهائى پاكيزه است و آنان را به سايهء رحمت ابدى خود در آوريم .\r\n\r\nتفسير :\r\n وَ الَّذِينَ آمَنُوا  كسانى كه به علىّ ( ع ) ايمان آوردند  وَ عَمِلُوا الصَّالِحاتِ  و اينكه در ايمانشان خير و خوبى كسب كردند . اين عبارت تا آخر آيه براى اميدوارى و پاداش چنين مؤمنينى است .\r\nسپس گفتار را به مردمى كه مورد حسد قرار گرفته‌اند برگردانيد و آنها را مورد خطاب قرار داد و فرمود :\r\n\r\n[ سوره النساء ( 4 ) : آيه 58 
  ]\r\nإِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ إِنَّ اللَّهَ كانَ سَمِيعاً بَصِيراً ( 58 )\r\n\r\nترجمه :\r\nخدا به شما امر مىكند كه البتّه امانت‌ها را به صاحبان آن باز دهيد و چون ميان مردم حكم كنيد به عدالت داورى كنيد همانا خدا شما را پند نيكو مىدهد و خدا به هر چيز آگاه و بصير است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nتفسير :\r\n إِنَّ اللَّهَ يَأْمُرُكُمْ  اى مردمى كه مورد حسد قرار گرفتيد و خداوند به شما از فضل خود عطا كرد و به شما كتاب و حكمت و ملك عظيم داد .\r\n أَنْ تُؤَدُّوا الْأَماناتِ إِلى أَهْلِها  امانت‌ها را به صاحبانش برگردانيد تا شكر نعمتى را كه خدا به شما داده بجا آورده باشيد ، و امانت را به غير صاحبانش ندهيد كه به امانت ستم روا داشته‌ايد ؛ و از صاحبانش منع نكنيد كه به آنها ظلم كرده‌ايد .\r\nبا وجودى كه خطاب مخصوص آنان است ولى مطلب عموميّت دارد و غير آنها را نيز شامل مىشود ، چون ديگران مأمور به تأسّى به آنها هستند لذا آيه را در اخبار نيز تعميم داده‌اند .\r\n\r\nتحقيق معنى امانات\r\nامانت چيزى است كه نزد امين گذاشته مىشود به قصد حفظ و نما ( نمو و زياد كردن ) ى آن اگر قابل نما باشد . و امانتهاى خدا نزد انسان بسيار است ، كه از آن جمله امانتى است كه خداوند آن را بر آسمان و زمين عرضه داشت و آن امانت اصل و اساس و اشرف و بانموّترين امانتها است ، و آن لطيفه سيّارهء انسانى است كه گوهرى شريف‌تر از آن در خزائن خداى تعالى نيست .\r\nآنگاه كه خداوند خواست ، آن امانت را از خزائن خود بيرون بياورد ، چون امانت گرانبهائى بود ، دشمنان زيادى داشت . براى آن از سماوات ارواح محلّ امنى طلب كرد . پس هيچ محلّ امنى براى وديعه گذاردن آن نبود ، سپس آن را بر زمينهاى اشباح از دو ملكوت ( عليا و سفلى ) و جملهء عالم طبع عرضه نمود و باز محلّ امين پيدا نكرد .\r\nسپس آن را بر مواليد جماد و نبات و حيوان عرضه نمود آنها نيز اهليّت اخذ و حفظ آن امانت را نداشتند ، سپس آن را بر عالم انسان عرضه\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nكرد كه او را اهل يافت و امانت را نزد او به وديعت گذاشت و انسان آن را قبول كرد . و آنگاه كه انسان پذيراى امانت شد به علّت گرانبها بودن و شرافت امانت ، موجب مىشد كه حاسدان و دزدان آن ، از اهل عالم سفلى فراوان باشد و بدون امداد از صاحب امانت دفاع براى انسان ممكن نباشد . . . لذا خداوند براى انسان لشكريانى از عالم علوى قرار داد و آنها را امر به حفظ امانت و رشد و بالندگى كرد تا هر وقت كه خدا آن امانت را بخواهد سالم و بالنده به او برگردانده شود .\r\nپس هر كس كه امر خدا را فرمان برد ، با طالبين بدون استحقاق و دزدهاى امانت جهاد كند ، و آن را از دست دزدان حفظ نمايد و به آن رشد و نموّ و فزونى ببخشد ، مستحقّ خلعت فاخر گرانبها و منصب عالى ولايت و نبوّت و رسالت و خلافت و جلوس در جايگاه صدق و راستى ، در جوار رحمت فرمانرواى مقتدر « 1 » مىشود .\r\nو هر كسى كه در مراعات آن امانت اهمال ورزد تا دزدان آن را بربايند مستحقّ زندان و عقوبات مىشود .\r\nسپس بعد از آن امانت ، امانتهاى ديگرى نيز هست كه خداوند آنها را در انسان به وديعت گذاشته است ، تا آن امانت اصلى را حفظ كند ، و آنها غير از سربازان علوى هستند كه خدا آنها را آماده كرده است ، كه در حفظ امانت اصلى به انسان كمك كنند . و آن امانتهاى بعدى ، عبارت از قواى مدركه و اعضاى ظاهرى و باطنى است كه خداوند ، امر به حفظ آنها كرده است . چه آنها نيز طالبان و دزدانى از عالم سفلى دارند ، و امر كرده است ، كه آنها را نيز به صاحبش كه عقل است برگردانيم .\r\nسپس قوّهء قبول تكاليف است كه خداوند امر كرده است كه آن را نيز به صاحبش كه عقل در مظاهر بشرى است برگردانده شود ، بدين نحو كه\r\n\r\n\r\n","description":"","footnote":"\r\n( 1 ) اشاره به آيه 55 سوره « القمر » كه مىفرمايد :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ \r\n","page_name":" 109 ","page_number":109},
  {"content":"\r\n\r\nآن را بر عقل عرضه كرده ، و تسليم امر و نهى او ساخته است .\r\nسپس تكاليف قالبى نبوى است كه با بيعت عامّه حاصل مىشود و امر كرده است كه بعد از حفظ و افزودن و نموّ آنها به صاحبش كه صاحب تكاليف قلبى است برگردانده شود بدين گونه كه امانت در حال سلامت و نموّ به او عرضه شود .\r\nسپس تكاليف قلبى باطنى است كه از صاحب دعوت باطنى با بيعت خاصّ ولوى و قبول دعوت خاصّ گرفته است ، و امر كرده است امانت را به اهلش برگرداند كه آن صاحب دعوت تامّ و ولايت مطلق ، على ( ع ) است .\r\nو وقتى كه اين امانت‌ها براى او كامل شد و آنها را حفظ كرد و فزونى بخشيد و به صاحبانش برگردانيد و آنها نيز از پذيرش آن خشنود شدند ، و او نيز راضى گشت خداوند امانات شريف و گرانبهاى ديگرى ، نزدشان به وديعت مىگذارد كه همان وديعه‌هاى خلافت الهى در عالم كبير است ، كه در لباس نبوّت ، يا رسالت يا خلافت يا امامت است كه آن بعد از امانت اوّل ، شريف‌ترين امانتها است . و آن امانت‌ها نيز مختلف ، هستند ، يك قسم از آنها از قبيل تكاليفند كه اهل آنها كسانى هستند كه آماده قبول و عمل به آن تكاليف مىباشند .\r\nقسم ديگر آن امانت كه همان خلافت است ، صاحبان مخصوصى دارد و آنها كسانى هستند كه قابليّت اصلاح خلق و تبليغ را دارند . مانند مشايخ و نوّاب كه جانشينان انبيا و اوليا بوده‌اند . و قسم ديگر امانت عبارت از اصل خلافت الهى است كه اهل آن كسانى هستند كه بعد از رحلت انبيا و اوليا ، جانشين آنها مىباشند . و بر امانت‌هاى مردم كه از اعراض دنيوى است ، نيز امانت صادق است و آنها نيز اهلى دارند كه همان صاحبان امانت‌ها مىباشند .\r\n وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  يعنى حكومت بين\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمردم براى شما حتمى نيست و شما در اين مطلب مختار هستيد ولى اگر حكومت و داورى كرديد ، خداوند به شما امر مىكند كه به عدل داورى كنيد ، يعنى به سبب عدل كه در دست شماست از سياست‌هائى كه بر محمّد صلّى اللّه عليه و آله نازل شده است ، يا با آلت عدل حكم كنيد ، كه همان سياست‌هاى الهى است ، يا در حالى كه متلبّس به عدل و تسويهء بين دو خصم هستيد ، يا متلبّس به عدل و استقامت بوده از اعوجاج و كجى كه از دخالت شيطان ناشى مىشود خارج هستيد . و يا در حالى كه حكم شما متلبّس به عدل و مساوات است ، داورى كنيد .\r\nو عدل بين دو خصم عبارت است از مساوات بين آن دو ، در جاى نشستن و در گفت و شنود و شروع در خطاب و توجّه و خوشروئى بلكه در ميل قلبى است ، زيرا كه مساوات در اين امور خروج از كثرى است در صورتى كه هر دو مسلمان باشند ، چون اگر هر دو مسلمان بودند و تو بين آن دو ، مساوات برقرار نكردى ستمكار به حساب مىآيى ، و همچنين اگر در ميل قلبى و باطنى از جهت حكومت بين آن دو فرق گذاشتى تو با تصرّف شيطان كج شده و از عدل خارج شده‌اى .\r\n إِنَّ اللَّهَ نِعِمَّا يَعِظُكُمْ بِهِ  پس موعظه خدا را قبول كنيد ، كه بهترين امرى است كه خدا به شما توصيه و موعظه مىكند ، اين جمله معترضه است .\r\n إِنَّ اللَّهَ كانَ سَمِيعاً بَصِيراً  تعليل اداى امانت به اهلش و حكم به عدل است و برحذر داشتن از مخالفت است .\r\n\r\n[ سوره النساء ( 4 ) : آيه 59 
  ]\r\nيا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلاً ( 59 )\r\n\r\nترجمه :\r\nاى اهل ايمان ، خدا و رسول و صاحبان فرمان از طرف\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nخدا و رسول را ، اطاعت كنيد و چون در امرى كارتان به گفتگو و نزاع كشد به حكم خدا و رسول باز گرديد ، اگر به خدا و روز قيامت ايمان داريد . اين كار براى شما از هر چه تصوّر كنيد بهتر و خوش‌عاقبت‌تر خواهد بود .\r\n\r\nتفسير :\r\n يا أَيُّهَا الَّذِينَ آمَنُوا أَطِيعُوا اللَّهَ  خدا را اطاعت كنيد در آنچه كه نازل شده ، و مخصوصا عمدهء آنچه كه نازل شده و آن چيزى است كه صلاح شما و رفع نزاع و ردّ خلاف شما به آن بسته است ، و آن امر عبارت است از تعيين كسى است كه در همهء امور دنيوى و اخروى خود ، و همچنين در هر چيزى كه بر شما مشتبه شود به او مراجعه مىكنيد . و آن قول خداى تعالى است «  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  . . . تا آخر » خلافى بين مسلمانان نيست كه آن در مورد على ( ع ) است .\r\n وَ أَطِيعُوا الرَّسُولَ  اطاعت رسول بكنيد در چيزى كه براى شما آورده است و در چيزى كه شما را از آن نهى كرده است .  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  آنچه پيغمبر براى شما آورده است بگيريد و از آنچه نهى كرده است دور باشيد » و مخصوصا عمده و مهمّ آن چيزى كه براى شما آورده است و آن قول رسول صلّى اللّه عليه و آله است بعد از آنكه گفت :\r\n( ا لست اولى بكم من انفسكم ) آيا من نسبت به شما از خودتان برتر نيستم ؟ ، فرمود : « ألا و من كنت مولاه فهذا على ( ع ) مولاه » و بين مردم اختلافى نيست كه اين كلام از رسول خدا صلّى اللّه عليه و آله است .\r\n\r\nتحقيق معنى اولوالأمر\r\n وَ أُولِي الْأَمْرِ مِنْكُمْ  لفظ  أَطِيعُوا  را تكرار نكرد تا اشاره به تعيين اولوالأمر باشد و اينكه اولوالأمر ، كسى است كه شأنش شأن رسول ، و امر او امر رسول و طاعت او طاعت رسول باشد . تا اينكه براى هر يك ، طاعت\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nغير از طاعت ديگرى نباشد . و تفسير اوليالامر به فرماندهان لشگرها و پادشاهان صورى اسلامى نقض صدر آيه يا التزام نسخ آن و يا التزام تقيّه ، نزاعى نيست ، نزاع در اين است كه در امر دين ، بدون تقيّه ، اطاعت از آنها بكنيم و از آن لازم مىآيد آنچه كه ذكر شد ، زيرا كه واو عطف براى جمع است و بعضى از سلاطين فاسق هستند كه امر آنها گاهى بر خلاف امر خدا و رسولش است و جمع بين اطاعت‌هاى سه‌گانه ممكن نيست ، پس وجوب اطاعت از سلاطين يا بايد ناقض وجوب اطاعت رسول باشد يا ملتزم به اجتماع نقيضين باشيم . زيرا كه سلاطين جور وقتى كه به قتل نفس محترمى امر مىكنند ، امر آنها متناقض با نهى خداى تعالى است ، و همچنين است حال آنها در امر به نديمانشان در مورد شرب خمر با اينكه خداى تعالى از آن نهى كرده است .\r\nو تقرير مطلب اين است كه اگر مقصود از اوليالامر ، سلاطين باشد به زعم آنان ، لازم مىآيد كه طبق صريح آيه ، كه طاعت اختصاص به آنها ندارد فقط پيروى در چيزهايى كه امر و نهى مىكنند و خلاف شرع نباشد ، واجب است .\r\nايراد نشود كه اطاعت مخصوص عبارت از صدر آيه است ، زيرا امر به طاعت خدا و رسول قبل از طاعت سلطان مفيد اين است كه طاعت سلطان در جايى كه با طاعت خدا و رسول منافات نداشته باشد ، واجب است . در جواب مىگوئيم : كه در اين هنگام امر به طاعت سلطان ، لغو مىشود زيرا اگر امر سلطان مطابق امر خدا و رسول باشد كه امر به اطاعت خدا و رسول كافى است و احتياج به طاعت سلطان نيست و اگر امر سلطان منافى امر خدا و رسول باشد وجوب طاعت خدا و رسول مفيد عدم وجوب طاعت سلطان است .\r\nو اگر مطابقت امر سلطان با امر خدا و رسول و عدم مطابقت آن معلوم نباشد در اين صورت ، يا ما مأمور به تشخيص مطابقت و يا عدم آن\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nهستيم و بعد از تشخيص ، طاعت و يا عدم طاعت واجب مىشود كه بعد از تشخيص همان دو حالت قبلى پيش مىآيد . و اگر ما مأمور به تشخيص مطابقت نباشيم ، در اين صورت يا ملتزم به اين هستيم كه امر سلطان مبيّن امر خدا و رسول و مطابق با آن است كه اين خلاف فرض و التزام مذهب خصم است ، يا اينكه ملتزم نيستيم كه امر سلطان مبيّن و مطابق امر خدا و رسول باشد . و در اين صورت لازمهء اطاعت از سلطان تشويق و تحريك به حرام از جانب خداست ، و همهء اين‌ها از لوازم و توالى باطل است .\r\nو هرجا كه اطاعت سلاطين در جميع آنچه كه امر و نهى مىكنند ، واجب شود ، لازم مىآيد كه طاعت آنها واجب باشد در جائى كه مخالف امر و نهى خدا و مناقض آن دو است ، در اين صورت يا اين است كه وجوب طاعت سلاطين مقدّم بر وجود طاعت خداست و وجوب طاعت خدا هم به حال خود باقى است كه نقض لازم مىآيد ، يا اينكه رافع وجوب طاعت خدا و بيان پايان پذيرفتن وجوب طاعت خداست كه در اين صورت نسخ لازم مىآيد . يا ملتزم به بقاى هر دو وجوب طاعت مىشويم كه لازم مىآيد اجتماع نقيضين جائز باشد ، زيرا كه تعلّق امر و نهى به يك قضيّه در زمان واحد مستلزم اين است كه ايجاب و سلب آن قضيّه جائز باشد و آن تناقض است .\r\nحاصل مطلب اين است كه اگر منظور از اوليالامر سلاطين باشند متناقض با صدر آيه است . به خلاف وقتى كه مقصود از اوليالامر كسى باشد كه شأنش شأن نبىّ صلّى اللّه عليه و آله و امرش امر او و عملش ، عمل او باشد و خودش از خطا و لغزش معصوم باشد كه در اين صورت امر او ، موافق و مبيّن امر رسول مىشود .\r\nو اگر چيزى جز اين آيه در اثبات مدّعاى شيعه نبود همين آيه كافى بود و احتياج به غير آن نبود . با اينكه دليلهاى متعدّد عقلى و نقلى بر\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمدّعاى شيعه وجود دارد كه قوم ، آن را در كتابهايشان تدوين كرده‌اند .\r\nو توسّل عامّه به اجماع و حديث : « امّت من بر خطا اجتماع نمىكند » را ، آيهء خيره « 1 » و حديث غدير كه پيامبر خدا در حضور جمع كثيرى ايراد فرمود و كثرت اخبار به نحوى است كه انكار آن بر ايشان ممكن نيست .\r\nاز سوى ديگر اجماع ، تنها يك ادّعا و افترا است چون بعضى از صحابه از بيعت خارج شدند و خيلىها نيز در سقيفه حاضر نشدند ، و جمعى خلافت ابى بكر را رد كردند . از طرفى متوسّل شدن آنان به امام جماعت شدن ابى بكر در حال حيات رسول خدا براى نماز ، خود دليلى عليه آنهاست ، زيرا پيامبر صلّى اللّه عليه و آله بعد از اينكه خوب شد و بهبود يافت و فهميد كه ابا بكر براى مردم امام شده است با اينكه هنوز ضعيف بود ، از خانه بيرون آمد و ابا بكر را قبل از اتمام صلاة از جاى خود بر كنار كرد و خود امامت مردم را به عهده گرفت ، و اين مطلب دليل اين است كه ابا بكر به امر پيامبر امام نشده بود و امامت سزاوار او نبود ، و گرنه تقرير رسول خدا بر امامت ابى بكر در حال حيات خودش واجب مىشد .\r\nو حديث اينكه آن دو نفر آقاى پير مردان بهشت هستند از جهت عقل و نقل مورد قبول نيست ، زيرا اهل بهشت بر حالت جوانى ، كه شريف‌ترين حالات است ، مىباشند . چنان كه وارد شده است كه اهل بهشت در سن نوجوانان تازه‌سال هستند .\r\nو حديث : « اگر من مبعوث نمىشدم عمر مبعوث مىشد » قول نبىّ صلّى اللّه عليه و آله در حقّ متخلّفين از لشكر اسامه را تكذيب مىكند ، كه پيامبر فرمود ،\r\n\r\n\r\n","description":"","footnote":"\r\n( 1 ) اشاره به آيه 68 سوره قصص است كه مىفرمايد :  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ  . يعنى پروردگارت آنچه بخواهد مىآفريند و آنچه را كه بهتر باشد براى آنها برمىگزيند و نيز آيه 36 سورهء احزاب .\r\n","page_name":" 115 ","page_number":115},
  {"content":"\r\n\r\nخدا لعنت كند كسى را كه از پيوستن به لشكر اسامه تخلف كند ) . به احضار قلم و دوات براى رفع نزاع و قول عمر دربارهء پيامبر : كه اين مرد ، هذيان مىگويد ، حديث بالا را تكذيب مىكند .\r\nاز سوى ديگر حتّى به زعم و گمان خودشان ابو بكر خليفهء بلافصل است ، و پيامبر با علىّ ( ع ) عقد برادرى بسته نه با عمر ، و در وصيّت به اداى ديونش علىّ ( ع ) را وصىّ قرار داده است ، و انجاز وعده‌هايش را به علىّ ( ع ) محوّل كرده است ، و به او گفته است : تو نسبت به من به منزلهء هارون به موسى هستى و اينكه علىّ ( ع ) در زير كساء به منزلهء خود پيامبر است همهء اين‌ها مىرساند كه عمر ، مستحقّ بعثت نبود ، و حديث بالا صحيح نيست ، زيرا اگر مستحقّ بعثت بود ، به همهء اصحاب كساء سزاوارتر از ديگران بود ، كه در زير كساء قرار گيرد .\r\nو حديث تأسّى و اقتداى جبرئيل به ابو بكر در پوشيدن پشم و رضايت خواست خدا از او نيز صحيح نيست ، و اين مطلب كه تأسّى به پيامبر بهتر و طلب رضايت پيامبر سزاوارتر است آن را تكذيب مىكند . با اينكه خداوند راضى ساختن پيامبر را به آينده موكول مىكند كه مىفرمايد :  وَ لَسَوْفَ يُعْطِيكَ رَبُّكَ فَتَرْضى  و حديث فرار شيطان از هيبت عمر را تكذيب مىكند ، و فرار كردن عمر در جنگ احد و آيهء  إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا  در مورد فراركنندگان جنگ احد نازل شده است .\r\nحاصل مطلب اينكه مقدّماتى كه آنها تنظيم كردند خود آگاه يا ناخودآگاه مختلّ است . زيرا كه آنها با زبان حال و قال مىگويند كه :\r\nابو بكر معصوم نبود ، و هر كس كه معصوم نباشد ، اشكالى ندارد كه خليفهء رسول باشد ، پس ابو بكر ممكن است كه خليفهء رسول باشد ، و هر كس كه خليفه بودن او ممكن باشد و امّت اجماع بر خلافت او كرده باشند او خليفه رسول است ، پس ابو بكر خليفه است\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدر جواب مىگوئيم : صغرى در قياس دوّم كه مىگفت ابو بكر ممكن است خليفه باشد و امّت بر آن اجماع كرده‌اند باطل است ، و هم امكان خلافت ابى بكر باطل است چنان كه مىآيد ، و هم اجماع امّت ، چنان كه دانستى . و كبراى آن نيز باطل است به سبب آيهء خيره كه معصوم به غير معصوم برترى دارد . بلى ، صغرى در قياس اوّل مسلّم است ، بلكه مىگوئيم : ابا بكر نيز مانند عمر از جيش اسامه تخلّف كرد تا چه برسد به معصوم بودنش .\r\nامّا كبراى قياس اوّل نيز فاسد است ، زيرا كه رسول صلّى اللّه عليه و آله داراى رسالت و خلافت الهى بود و اين معنى اقتضا مىكند كه صاحب رسالت و خلافت مانند خداوند به هر يك ، در مقام خودش نگاه كند و حقّ هر چيزى را بر حسب استعداد و زبان استحقاقش ، بدهد ، و هر چيزى را با اسباب حفظش ، حفظ كند ، و گرنه خليفهء خدا نمىتواند باشد و فقط سلطنت مىتواند داشته باشد كه صاحب سلطه نسبت به هر كسى باشد كه داخل در زير دست او بشود ، و اين سلطنت اقتضا مىكند كه بر حسب امور دنيوى ، بر مردم مسلّط بوده و به هر نحو كه بخواهد بر آنها تصرّف داشته باشد .\r\nپس اگر مقصود از خليفه بودن و امكان عدم عصمت او ، خليفه بودن و سلطنت و غلبه در دنيا باشد ، مسلّم است كه در چنين حالى عصمت لازم نيست ، بلكه فسق او جائز است ، ولى بحث و كلام در خلافت رسالت و سياست الهى است و اين وصف اقتضا مىكند كه صاحبش مانند رسول بينا و ناقد و عالم به مرتبهء هر يك و استعداد و خواستگاه وجودى آن باشد ، و برزخ و واسطهء بين خلق و حقّ بوده و هر يك را به كمال و غايتش برساند و گرنه مفسد در زمين و نابودكنندهء حرث و نسل مىشود .\r\nاز سوى ديگر ، اگر خلق تصديق نكند كه او از جانب خدا بصير\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاست ، و به خفيّات موجودات و آشكاريهاى آنها آگاه است ، و بر حفظ هر يك در مرتبهء خودش تواناست ، و توان اين را دارد كه حقّ هر كسى را بدهد ، اطاعت خلق از او ، از صميم قلب واقع نمىشود . و باطنا مردم تسليم او نمىگردند . و در نتيجه ، از او نفع اخروى نمىبرند .\r\nپس اگر بدانند كه او معصوم نيست و در آنچه كه به آنها القا مىكند ممكن است خطا كند ، چگونه تسليم او مىشوند .\r\nو مسألهء عصمت چيزى است كه نصّ در حقّ او اقتضا كرده است ، چون عصمت و بصيرت و علم به باطن امور ، چيزى نيست كه از ظاهر بشرى معلوم باشد و با ديدن درك شود تا براى مردم شناختن آن ممكن باشد ، بلكه عصمت امر خفى است كه آن را درك نمىكند مگر كسى كه احاطه به آن داشته و عالم به سرائر و خفيّات او باشد . بنا بر اين كسى كه نصّى بر او نباشد خلافت او ممكن نيست . و در آيات ، موقوف بودن شفاعت به اذن خدا ، اشاره به اين توقّف هست . لذا صوفيّه گفته‌اند :\r\nموكول بودن رياست الهى بر اذن و اجازه ، از ضروريّات مذهب يا نزديك به ضرورى بودن آن است ، و سلسلهء اجازهء آنها منضبط است و دست به دست و نفس به نفس به معصوم مىرسد .\r\nو فقها ، نيز قائل به آن هستند و سلسله اجازهء ايشان مضبوط است ، بلكه در صدر اوّل چنين بودند كه اگر براى يكى اجازهء سخن گفتن با دشمنان و روايت از معصوم حاصل نمىشد با احدى در امر دين حرف نمىزد و حديثى از احاديث معصومين را روايت نمىكرد . و اجازهء مشايخ روايت نيز معروف است ، پس اكنون هم مانند صدر اسلام هر كس ادّعاى خلافت و نيابت رسالت بدون اذن و اجازه بكند از عذاب رهائى ندارد و چون رسول صلّى اللّه عليه و آله مؤسّس احكام سياسى و عبادات قالبى است و از مردم از اين جهت بيعت گرفته است لذا اخذ اين بيعت را از اين جهت اسلام نامند ، و نيز پيامبر از جهت قلب ، هدايت‌كننده و اصلاح‌كنندهء\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاحوال باطن و بيان‌كنندهء آداب قلبى است و از اين جهت نيز از مردم بيعت گرفته است ، و اين بيعت ، ايمان ناميده مىشود ، . . . . لذا خليفهء پيامبر يا بايد از هر دو جهت جانشين او باشد مانند علىّ ( ع ) و اولاد معصومين او و هر كسى كه جامع هر دو طرف باشد حافظ و نگهبان هر دو جانب مىشود . و يا اينكه از جهت اوّل جانشين پيامبر مىشود مانند فقها و علماى شريعت كه متصدّى احكام ظاهرى و آداب سياست هستند ، و يا اينكه از جهت دوّم جانشين او هستند مانند صوفيّهء صافى صاحب راز از شيعه كه تمام اهتمامشان به احوال باطن و احكام قلب است . و نزاع بين جهّال دو گروه كه هر يك ديگرى را انكار مىكند ، ناشى از جهل به حقيقت رسالت و غفلت از كيفيّت نيابت است ، زيرا هر يك از آنها اگر اذن و اجازه براى او حاصل شود در مرتبهء خودش نايب بوده و در كارش مأجور و طاعتش واجب است ، و مردم محكوم به رجوع به او و اخذ از او هستند .\r\nو هر يك از آن دو گروه اگر براى او اجازه حاصل نشود نسناس مىشود ، بلكه خنّاس و شيطان بوده و مردود مىشود . پس نزاع در محلّش واقع نشده ( و بىمورد است ) بلكه حقّ اين است كه نفاق به وفاق تبديل شود ، و هر گروه به گروه مقابل برگردد و چيزى را كه در شأن او است از ديگرى اخذ كند و با همديگر صلح كنند ، زيرا كه ظاهر بىنياز از باطن نيست و باطن بدون ظاهر كامل نمىشود .\r\nو داستان پيروى موسى از خضر با اينكه موسى ( در احكام ظاهر ) به مراتب افضل و بالاتر از خضر است دليل اين است كه جائز است كسى كه در جهتى برتر است به كسى كه در جهت ديگرى برتر از اوست مراجعه كند پس بايد صاحب باطن در احكام ظاهرى به عالم شرع رجوع كند ، و صاحب شرع در احكام باطنى به عالم طريقت مراجعه كند . پس هرگاه مصالحه كردند و توافق نمودند ، بهتر اين است كه به كمك هم\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nادّعاى هر منافق دروغگو را كه ادّعاى فتوا و سلوك مىكند دفع نمايند . و بطلان آن ادّعا را ظاهر سازند و دين را از غائله‌هاى شياطين و دروغ‌گويان حفظ نمايند .\r\nو تلبّس بعضى از زنادقه به لباس صوفيّه ، و همچنين تلبّس كسانى از عوام كه خود را به صوفيّه بسته ، به لباس آنها در آمده‌اند ، و صدور اعمال منافى شريعت از آنها از جهت قول و عمل ، موجب نمىشود كه صوفى شيعه را سرزنش كرد ، زيرا آنان كاملا مراقب هستند كه چيزى مخالف شريعت چه از نظر قول و چه فعل انجام ندهند ، بلكه مىگويند ترك قيد اين است كه انسان مقيّد به شريعت شود و مراقب هستند كه بر زبانشان جز آنچه كه بر زبان شريعت جارى شده است ، جارى نشود تا چه برسد به فعل و اعتقاد آنان .\r\n فَإِنْ تَنازَعْتُمْ فِي شَيْءٍ  اگر در چيز كوچك تا چه برسد به چيز بزرگ و مخصوصا نبأ عظيم ( خبر بزرگ ) كه عبارت از خلافت باشد ، با هم نزاع داشتيد  فَرُدُّوهُ إِلَى اللَّهِ وَ الرَّسُولِ  به خدا و رسول مراجعه كنيد ، نفرمود : « و الى اولى الامر » زيرا مقصود اصلى اين است كه هرگاه بين شما تنازع در تعيين ولىّ امر واقع شد ، پس آن را به خدا و رسول ردّ كنيد ، و اگر براى شما ولىّ امر را تعيين نمودند جميع امورتان را به او برگردانيد و در بعض اخبار است كه آيه چنين بوده : فان تنازعتم فى شيء فردوه الى الله و الى الرسول و الى اولى الأمر منكم يعنى جميع آن چيزهائى كه ترسيديد در آنها نزاع كنيد به قول خدا و رسول مراجعه كنيد ؟ چون خدا و رسول همهء آنچه را كه به آن احتياج داريد بيان كرده‌اند ، به اينكه آن را در كتاب و سنّت بيان نموده‌اند ، و كسى را كه علم كتاب نزد اوست تعيين نموده‌اند ، زيرا قول خدا  أَطِيعُوا اللَّهَ  . . . تا آخر » و قول خدا  إِنَّما وَلِيُّكُمُ اللَّهُ  . . . تا آخر آيه » دربارهء علىّ ( ع ) است ، و قول محمّد صلّى اللّه عليه و آله : « من كنت مولاه . . تا آخر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nحديث » را بيان كرديم كه كسى كه به رجوع كردن به او و اخذ از او و تسليم به او از خود شما به شما سزاوارتر و از همه لايق‌تر است همان علىّ ( ع ) است .\r\nپس اگر در هر چيزى كه ترسيديد نزاع در آن واقع شود به علىّ ( ع ) برگردانيد بعد از آنكه نزاع كلّى را به كتاب و رسول ردّ كرديد ، و دربارهء علىّ ( ع ) نيز به قول كتاب و سنّت رجوع كرديد ديگر براى شما هيچ شكّ و ترديد و نزاعى در هيچ موردى نمىماند . و اگر مردم را بدون در نظر گرفتن كتاب و گفتار رسول صلّى اللّه عليه و آله داور قرار دهيد از طريق رشد و شيوهء درست به سوى شكّ و حيرت خارج مىشويد و اين حكم در عالم كبير است .\r\nو امّا در عالم صغير ، پس اگر نفس با هوايش و طبيعت با قوايش در شيئى از اشياء با شما تنازع كردند آن را بر روح و عقل عرضه كنيد ، پس هر چيزى را كه عقل به آن راضى شد و روح آن را تصديق كرد بگيريد ، و هر چيزى را كه عقل تصديق نكرد اگر چه نفس به آن راضى باشد آن را ترك كنيد .\r\n إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  يعنى ايمان به خدا و قيامت اقتضا مىكند كه هر چه را كه بر شما مشتبه شود به كتاب و سنّت و به كسى كه علم كتاب و سنّت نزد اوست رجوع كنيد ، و ترك رجوع به كتاب و سنّت ، بيان‌كنندهء آن است كه ايمان به آن دو نداريد .\r\n ذلِكَ خَيْرٌ وَ أَحْسَنُ تَأْوِيلًا  يعنى اين كه گفته شد ، بهتر از آن است كه اوليالامر را به سلاطين ، و « وليّكم » را به محبّ و « مولاه » را به محبّ و دوست‌دارنده تحريف كنيد و رأى باطل خود را درست جلوه دهيد .\r\n\r\n[ سوره النساء ( 4 ) : آيه 60 
  ]\r\nأَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ وَ يُرِيدُ الشَّيْطانُ أَنْ يُضِلَّهُمْ ضَلالاً بَعِيداً ( 60 )\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nترجمه :\r\nآيا ننگرى و عجب ندارى از حال آنان كه به گمان و دعوى خود به قرآن و كتبى كه پيش از تو فرستاده شد ايمان آورده‌اند چگونه باز مىخواهند كه در اختلافات به طاغوت رجوع كنند در صورتى كه مأمور بودند كه به طاغوت كافر شوند و شيطان خواهد كه گمراهشان كند ، گمراهىاى كه از هر سعادت و آسايش دور باشند .\r\n\r\nتفسير :\r\n أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ  طاغوت يعنى خارج از حكومت عقل و چون حكومت عقل ، علىّ ( ع ) است پس طاغوت كسى است كه بر علىّ ( ع ) نهايت سركشى و طغيان را روا داشته است .\r\n وَ قَدْ أُمِرُوا أَنْ يَكْفُرُوا بِهِ  در صورتى كه به آنها امر شده است كه نسبت به كسى كه از حكومت عقل و خدا خارج شده است ، كافر شوند .\r\n وَ يُرِيدُ الشَّيْطانُ أَنْ يُضِلَّهُمْ ضَلالًا بَعِيداً  بعد از آنكه وجوب طاعت خدا را در آنچه كه نازل كرده و طاعت رسول را در آنچه كه حكم نموده است ، و طاعت ولىّ امر را يعنى صاحب امارت باطنى و صاحب عالم امر را در مقابل عالم خلق بيان نمود ، حال گمراهان را بيان داشت و شأن نزول آن اين بود كه ، زبير با يك مرد يهودى دربارهء باغچه‌اى نزاع كردند . زبير گفت : به داورى ابن شيبهء يهودى راضى مىشويم ، و يهودى گفت : به داورى محمّد صلّى اللّه عليه و آله راضى مىشويم ازاين‌رو در مورد حرمت محاكمه و داورى بردن به طاغوت و سلاطين جور و قضاوت آنان آيه نازل شد و مقرّر شد كه هر چه كه طبق حكم آنها گرفته شود حرام است « 1 » .\r\n\r\n\r\n","description":"","footnote":"\r\n( 1 ) تفسير الصّافى : 1 / ص 466 ، تفسير القمى : 1 ص 141\r\n","page_name":" 122 ","page_number":122},
  {"content":"\r\n\r\nبا وجودى كه اين آيه در مورد خاصّى نازل شده ولى از ائمّهء معصومين ( ع ) ، از جمله از امام صادق ( ع ) دربارهء تعميم آيه وارد شده است « 1 » : اگر بين كسى يا برادر مسلمانش در مورد حقّى گفتگو و جدالى واقع شود ، و طرف دعوى از او بخواهد كه يكى از برادرانش داور باشد و او از اين امر خوددارى ورزد و بگويد حتما به يكى از اينان ( اهل طاغوت ) داورى برند ، به منزلهء كسانى مىشود كه خداوند در حقّ آنان فرموده است :  أَ لَمْ تَرَ إِلَى الَّذِينَ يَزْعُمُونَ . . . \r\nو از امام صادق ( ع ) است « 2 » وقتى سؤال شد كه بين دو نفر از اصحاب ما در دين يا ميراث نزاع واقع مىشود پس داورى به سلطان يا به قاضىهاى سلطان مىبرند آيا اين حلال است ؟ فرمود : هر كس داورى به طاغوت برد و به نفع او حكم صادر شود هر چه مىگيرد حرام است اگر چه آن مال ، حقّ ثابت او باشد ، زيرا آن را به حكم طاغوت گرفته است در حالى كه خداوند امر كرده است ، كه به طاغوت كفر بورزد .\r\nگفته شد : پس آن دو نفر نزاع‌كننده چه كار كنند ؟ فرمود : « انظروا الى من كان منكم قد روى حديثنا . . . » نظر كنيد به كسى از شما كه حديث ما را روايت كند و در حرام و حلال ما نظر نمايد و احكام ما را بشناسد ، پس به داورى او راضى باشيد كه من او را حاكم قرار داده‌ام ، پس آنگاه كه داور به حكم ما حكم كرد ، هر كس حكم او را قبول نكرد حكم خدا را سبك شمرده و بر ما ردّ كرده است كه ردكنندهء بر ما ردكنندهء بر خداست ، و آن در حدّ شرك به خداست .\r\n\r\n\r\n","description":"","footnote":"\r\n( 1 ) تفسير الصّافى : 1 / ص 466 ، تفسير البرهان : 1 / ص 387 / ح 3 ، الكافى : 7 / ص 41 / ح 2\r\n( 2 ) تفسير الصّافى : 1 / ص 466 ، الكافى : 7 / ص 412 / ح 5\r\n","page_name":" 123 ","page_number":123},
  {"content":"\r\n\r\n\r\nتحقيق حديث « انظروا الى من كان منكم » « 1 »\r\nاين حديث در كافى با تغيير اندك روايت شده است . امّا مقصود از قول امام « الى من كان منكم » كسى است كه داخل در اين امر باشد و ولايت ما را شناخته باشد و دعوت باطنى را پذيرفته و با ما به بيعت خاصّ ولوى بيعت كرده باشد ، نه اينكه كسى كه اسلام را به خود بسته باشد مانند اكثر عامّه ، يا با دست كسى كه بيعت بر دست او جائز نيست مانند خلفاى جور ، بيعت كرده باشد .\r\nمقصود از قول امام « قد روى حديثنا » اين است كه عارف به اين امر ، خودش را مجاز و مأمور به روايت حديث نمىكند مگر اينكه بر حسب استعداد و استحقاقش به او اجازه داده شود .\r\nمنظور از اين قول امام : « نظر فى حلالنا و حرامنا » يعنى كسى در اين امر ( امر حلال و حرام ما ) داخل مىشود كه مستعدّ نظر در حلال و حرام ما به سبب خروج از حكومت نفس و شيطان به سبب اصلاح نفسش به مقدار استعدادش از خالى شدن از رذائل و متّصف شدن به فضائل . . .\r\nباشد و به او اجازه داده نمىشود كه به خارج از نفسش نظر كند بلكه فقط آنچه كه تكليف اوست به او القا مىشود و مأمور به عمل كردن به همان تكليف است ، تا اينكه از غائله‌هاى نفسش رهائى يابد ، پس آنگاه كه رهائى يافت ، اجازهء نظر به خارج نفسش داده مىشود .\r\nهدف از اين گفتار امام : « عرف احكامنا » يعنى با جزئيّات احكام را از ما شنيده باشد ، يا كليّات را شنيده و بر جزئيّات منطبق كند ، زيرا كه معرف ، در علوم جزئى كه از مدارك جزئى حاصل مىشود به كار مىرود .\r\nعلّت اين بيان امام : « فارضوا به حكما » اين است كه اوصاف ذكر شده\r\n\r\n\r\n","description":"","footnote":"\r\n( 1 ) همان حديث فوق\r\n","page_name":" 124 ","page_number":124},
  {"content":"\r\n\r\nدلالت مىكند بر اينكه صاحب آن اوصاف از طرف ما منصوب بوده و از جانب ما مأذون است ، و هر كس كه از جانب ما منصوب باشد بايد به حكومت او راضى بود ، زيرا كه حكومت او با اجازه ما و در حقيقت همان حكومت ما مىباشد .\r\nامّا اين فرمايش امام : « فانّى قد جعلته عليكم حاكما » كه به « انّ » تأكيد شده و جمله اسميّه است ، و نسبت به سبب تقديم مسند اليه تكرار شده ، و مقرون بودن آن به لفظ « قد » و ماضى بودن مسند همانند جملهء سابق دلالت مىكند بر اينكه ، جعل و نصب قبلا از طرف امام صورت گرفته است .\r\nپس حديث ، دليل بر اذن خاصّ است كه براى موصوف به اين اوصاف حاصل مىگردد و دليل بر اين است كه اين اوصاف علامتهاى اين اذن است . و اين امر در عالم كبير است ، و امّا در عالم صغير ، مقصود از داورى بردن به طاغوت داورى بردن به خيال و قبول حكومت خيال است ، كه به سبب گمراه شدن به وسيلهء شيطان ، وهم و حيله او محقّق مىشود ، و آن دو ، مظهر طاغوت و شيطان در عالم صغير هستند پس هر كس كه به سبب حكومت خيال ، بخورد و بپوشد و نكاح كند و مال جمع نمايد او خورندهء حرام است ، و  شارِكْهُمْ فِي الْأَمْوالِ وَ الْأَوْلادِ  اشاره به آن است .\r\n وَ قَدْ أُمِرُوا أَنْ يَكْفُرُوا بِهِ  در حالى كه به آنان محقّقا فرمان داده شده كه به حكومت خيال كافر باشند و به كتاب قلب و رسول عقل و علىّ روح مراجعه كنند ، پس كسى كه به حكومت علىّ روح كه بر لسان رسول عقل جارى و در كتاب قلب ثابت است ، رجوع نمايد هر كارى كه انجام دهد حلال است اگر چه در صورت ظاهر خلاف ديده شود ، و هر كارى كه با حكومت خيال انجام دهد حرام است اگر چه به صورت موافق نمايان شود . پس نماز و روزه و حجّ و جهاد از پيروان شيطان حرام و\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعصيان است ، و خواب و نكاح و خوردن و مزاح از پيروان علىّ ( ع ) طاعت و احسان است .\r\nو چه خوب گفته است مولوى ( ره ) :\r\n مشورت با نفس خود گر مىكنى * هر چه گويد ، كن خلاف آن دنى \r\n گر نماز و روزه مىفرمايدت * نفس مكّار است مكرى زايدت \r\nو قول خداى تعالى :  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  ، و  ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  « 1 » اشاره به همين معنى است . و مولوى ( ره ) گفته است :\r\n هر چه گرد علّتى علّت شود * كفر گيرد كاملى ملّت شود \r\n از سموم نفس چون با علّتى * هر چه گيرى تو مرض را آلتى \r\n\r\n[ سوره النساء ( 4 ) : آيه 61 
  ]\r\nوَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً ( 61 )\r\n\r\nترجمه :\r\nو چون به ايشان گفته شود كه به حكم خدا و رسول بازآييد گروه منافق را بينى كه سخت مردم را از گرويدن به تو باز مىدارند .\r\n\r\nتفسير :\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ  ما به تو ، قضاياى آينده و منازعاتى كه در آينده بين علىّ ( ع ) و يارانش و بين منافقين و حزب‌هايشان واقع خواهد شد و از احتجاجات و منازعات ، فرا خواندن علىّ ( ع ) و يارانش منافقين را به كتاب خدا به چيزهائى كه تو در حقّ او\r\n\r\n\r\n","description":"","footnote":"\r\n( 1 ) از آنچه كه نام خدا بر آن برده نشده است نخوريد » ، و « و شما را چه مىشود كه از آنچه نام خدا بر آن برده شده است نخوريد » انعام : 118 و 119 .\r\n","page_name":" 126 ","page_number":126},
  {"content":"\r\n\r\nگفته‌اى ، ( و ساير موارد مشابه را ) نشان داديم . با وجودى كه به آنها گفته شد بيائيد كتاب و سنّت رسول را حكم و داور قرار بدهيم .\r\n رَأَيْتَ الْمُنافِقِينَ يَصُدُّونَ عَنْكَ صُدُوداً  مىبينى كه منافقين از گرويدن به تو جلوگيرى مىكنند « صدّ عنه صدودا » يعنى از او اعراض كرد ، و « صدّ عنه صدّا » يعنى منع و جلوگيرى كرد ، و مقصود اين است كه آنها از علىّ ( ع ) اعراض مىكنند . در اين آيه ، محمّد صلّى اللّه عليه و آله را مورد خطاب قرار داد يا اينكه ممكن است كه كنايه از علىّ ( ع ) باشد يا اشاره به اين باشد كه جلوگيرى از گرويدن به علىّ ( ع ) و اعراض از او اعراض از محمّد صلّى اللّه عليه و آله است ، زيرا علىّ ( ع ) ظهور پيامبر است بعد از پيامبر ، و به منزلهء خود پيامبر است چنان كه آيهء  أَنْفُسَنا  « 1 » بر آن دلالت مىكند ، و در خبر به اين معنى اشاره شده است .\r\n\r\n[ سوره النساء ( 4 ) : آيه 62 
  ]\r\nفَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ ثُمَّ جاؤُكَ يَحْلِفُونَ بِاللَّهِ إِنْ أَرَدْنا إِلاَّ إِحْساناً وَ تَوْفِيقاً ( 62 )\r\n\r\nترجمه :\r\nپس چگونه خواهد بود حال آنان كه چون رنج و مصيبتى از كردار زشت خود به آنها رسد آنگاه نزد تو آيند و به خدا سوگند خورند كه در كار خود قصدى جز نيكوئى و موافقت با مسلمانان نداشتيم .\r\n\r\nتفسير :\r\nپس چگونه خواهد بود حال تو با آنها آن‌وقت كه به علّت كردار زشتشان عقوبتى از جانب خدا به آنان برسد و نزد تو مىآيند و عذرخواهى دروغى مىكنند . و به خدا قسم ياد مىكنند كه ما قصد احسان به تو و امّت تو و موافقت با مسلمانان را داريم .\r\n\r\n\r\n","description":"","footnote":"\r\n( 1 ) اشاره به آيهء مباهله است .\r\n","page_name":" 127 ","page_number":127},
  {"content":"\r\n\r\n\r\n[ سوره النساء ( 4 ) : آيه 63 
  ]\r\nأُولئِكَ الَّذِينَ يَعْلَمُ اللَّهُ ما فِي قُلُوبِهِمْ فَأَعْرِضْ عَنْهُمْ وَ عِظْهُمْ وَ قُلْ لَهُمْ فِي أَنْفُسِهِمْ قَوْلاً بَلِيغاً ( 63 )\r\n\r\nترجمه :\r\nاينان هستند كه خدا از قلب ( ناپاك ) آنها آگاه است پس تو اى رسول از آنها رو بگردان ولى به آنان پند بده و به گفتار دلنشين و مؤثّر با آنها سخن گوى .\r\n\r\nتفسير :\r\n أُولئِكَ الَّذِينَ يَعْلَمُ اللَّهُ ما فِي قُلُوبِهِمْ  خدا مىداند كه نفاق در قلب آنهاست ولى بر آن پرده مىكشد و مىپوشاند .\r\n فَأَعْرِضْ عَنْهُمْ  از آنان رو بگردان ولى از رسوا كردن و تعقيب آنها صرف نظر كن و با آنها مدارا كن كه در مدارا كردن نسبت به آنان مصلحت كلّى و نظام كلّى است .\r\n وَ عِظْهُمْ  براى اتمام حجّت و براى اينكه اظهار نفاق آنان كم باشد آنها را نصيحت كن .\r\n وَ قُلْ لَهُمْ فِي أَنْفُسِهِمْ قَوْلًا بَلِيغاً  آنچه كه در نفس آنها در شأن علىّ ( ع ) هست به آنان بگو ، زيرا كه شأن علىّ ( ع ) در روان هر صاحب روانى و يا در خلوت ، يا در شأن نفس‌هايشان وجود دارد با گفتار رسائى بگو كه در آنها اثر كند و مانع از اظهار نفاقشان گردد ، تا اينكه بسيارى از امّت تو با آنها موافق نشوند ، چون بيشتر آنها از باب اينكه علىّ ( ع ) تعدادى از خويشاوندان آنها را كشته است با علىّ ( ع ) دشمنى مىورزند ، و هرگاه كسى را ببينند كه معاند و منافق با علىّ ( ع ) است با او موافق مىشوند .\r\nو مدارا كردن با اين منافقين و مواعظه و ترسانيدن آنان به نحوى باشد كه ديگر بر اظهار نفاق با غير خود جرأت نداشته باشند و براى حفظ امّت تو از نفاق مفيدتر و شايسته‌تر است .\r\n\r\n[ سوره النساء ( 4 ) : آيه 64 
  ]\r\nوَ ما أَرْسَلْنا مِنْ رَسُولٍ إِلاَّ لِيُطاعَ بِإِذْنِ اللَّهِ وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً ( 64 )\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nترجمه :\r\nما رسولى نفرستاديم مگر به اين مقصود كه خلق به امر خدا ، اطاعت او كنند و اگر هنگامى كه گروه منافق بر خود به گناه ستم كردند از كردار خود به خدا توبه كرده به تو رجوع مىكردند كه بر آنها استغفار كنى و از خدا آمرزش خواهى ، البتّه در اين حال خدا را توبه‌پذير و مهربان مىيافتند .\r\n\r\nتفسير :\r\n وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  عطف است بر قول خدا  إِذا قِيلَ لَهُمْ  و تنبيه بر نهايت شقاوت آنان به علّت خوددارى از رجوع كردن به پيامبر صلّى اللّه عليه و آله .\r\n وَ لَوْ أَنَّهُمْ إِذْ ظَلَمُوا أَنْفُسَهُمْ  به اينكه با هم عهد بستند بر عناد با علىّ ( ع ) و متّفق شدند بر غصب حقّ او .\r\nو اگر توبه كردند و پشيمان شدند و  جاؤُكَ  پيش تو آمدند ، كه كنايه از آمدن پيش علىّ ( ع ) است . يا از باب اينكه علىّ ( ع ) مظهر پيامبر است .\r\n فَاسْتَغْفَرُوا اللَّهَ  و خود را نزد علىّ ( ع ) خالص گردانيدند ( خلوص نسبت به علىّ ( ع ) آمرزش خواهى از خداست ) .\r\n وَ اسْتَغْفَرَ لَهُمُ الرَّسُولُ  نفس رسول كه عبارت از علىّ ( ع ) باشد ، آمرزش آنان را خواستار شود .\r\n لَوَجَدُوا اللَّهَ تَوَّاباً رَحِيماً  چون خداى تعالى علىّ ( ع ) را باب توبه و مظهر رحمت خود قرار داده است ، پس هر كس نزد علىّ ( ع ) توبه كند به وسيلهء توبه و رحمت خدا رستگار شود .\r\n\r\n[ سوره النساء ( 4 ) : آيه 65 
  ]\r\nفَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً ( 65 )\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nترجمه :\r\nنه چنين است قسم به خداى تو كه اينان به حقيقت ، اهل ايمان نمىشوند مگر آنكه در خصومت و نزاعشان تنها ترا حاكم كنند و آنگاه هر حكمى كنى هيچ گونه اعتراضى در آن نداشته كاملا از دل و جان تسليم فرمان تو باشند .\r\n\r\nتفسير :\r\n فَلا وَ رَبِّكَ لا يُؤْمِنُونَ  نه چنين است ، قسم به خدايت كه آنها متّصف به اسلام و ايمان عامّ نمىشوند .\r\n حَتَّى يُحَكِّمُوكَ  مگر اينكه تو را يا علىّ ( ع ) را به داورى برگزينند .\r\n فِيما شَجَرَ بَيْنَهُمْ  در آنچه كه در آن تنازع كردند كه عبارت  شَجَرَ بَيْنَهُمْ  به معناى « شجر الامر بينهم » ( در بين آنها نزاع واقع شد ) ، مىباشد .\r\n ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ  و آنگاه تو يا علىّ ( ع ) هر چه دربارهء آنان حكم كنى اعتراضى نداشته باشند .\r\n وَ يُسَلِّمُوا  خودشان را به تو يا به علىّ ( ع ) تسليم كنند .  تَسْلِيماً  تسليم‌كردنى - در كافى از امام باقر ( ع ) است كه خداوند امير المؤمنين ( ع ) را در كتابش مورد خطاب قرار داده است در قول خدا :  وَ لَوْ أَنَّهُمْ إِذْ ظَلَمُوا  و آيه را خواند تا رسيد به قول خدا :  فِيما شَجَرَ بَيْنَهُمْ  فرمود : در ضمن چيزهائى كه بر آن پيمان بسته‌اند اين بود كه اگر خداوند ، محمّد صلّى اللّه عليه و آله را از دنيا برد امر خلافت را ، در بنى هاشم نگذارند كه بماند . - سپس اگر تو بين آنها به قضاوت پردازى چه حكم به قتل دهى يا عفو ، در دلهايشان ايرادى نيابند و تسليم حكم تو شوند « 1 » .\r\n\r\n\r\n","description":"","footnote":"\r\n( 1 ) تفسير البرهان : 1 ص 390 / ح 6 ، تفسير الصّافى : 1 ص 461 ، الكافى : 1 ص 391 / ح 7\r\n","page_name":" 130 ","page_number":130},
  {"content":"\r\n\r\nو امثال اين ، از اسرار كتاب است كه علم به آن ندارد مگر كسى كه به او خطاب شده است ، و راسخين در علم مىگويند همه‌اش از جانب پروردگار است و وجه صحّت آن را با اينكه ظاهر خطاب براى محمّد صلّى اللّه عليه و آله است بيان كرديم .\r\n\r\n[ سوره النساء ( 4 ) : آيه 66 
  ]\r\nوَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلاَّ قَلِيلٌ مِنْهُمْ وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً ( 66 )\r\n\r\nترجمه :\r\nو اگر به آنها امر مىكرديم كه خود را بكشيد يا از ديار خود ( براى جهاد ) بيرون رويد به جز اندكى ( مؤمنان كامل ) اطاعت نمىكردند و اگر مردم به حكم حقّ و به آنچه پندشان مىدهند عمل مىكردند البتّه نيكوتر و كارى محكم‌تر و اساسىتر در امر دين و دنياى آنان بود .\r\n\r\nتفسير :\r\n وَ لَوْ أَنَّا كَتَبْنا  و اگر واجب مىكرديم  عَلَيْهِمْ أَنِ اقْتُلُوا أَنْفُسَكُمْ  بر ايشان كه براى كفّارهء گناهانتان خودتان را بكشيد ، چنان كه بر بنى اسرائيل بعد از عبادت گوساله واجب كرديم .\r\n أَوِ اخْرُجُوا مِنْ دِيارِكُمْ  يا جلاى وطن كنيد ،  ما فَعَلُوهُ إِلَّا قَلِيلٌ مِنْهُمْ  جز عدّه كمى اين كار را نمىكردند . اين سخن براى آنها رسوائى رسائى است از جهت اينكه حال آنها در شقاوت از قوم موسى ( ع ) كه عبادت گوساله كردند و فريب سامرى خوردند قبيح‌تر و قوىتر است زيرا كه آنها پشيمان شدند و توبه كردند و بعد از پشيمانى آنها قتل را بر آنها واجب كرديم ، و اين‌ها پشيمان نمىشوند و اگر هم پشيمان شوند ، آنچه را كه بر آنها واجب كرديم انجام نمىدهند .\r\n وَ لَوْ أَنَّهُمْ فَعَلُوا ما يُوعَظُونَ بِهِ  و اگر آنها به پندهايت دربارهء رجوع به كتاب و سخنانت دربارهء علىّ ( ع ) و رجوع به آن حضرت و رضايت\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدادن به حكومت او و تسليم بودن به او بعد از پشيمانى و طلب استغفار از وى ، گوش فرا دهند و به كار بندند .\r\n لَكانَ خَيْراً لَهُمْ وَ أَشَدَّ تَثْبِيتاً  بر ايشان بهتر و پايدارتر است چون به اسلام گرويده‌اند .\r\n\r\n[ سوره النساء ( 4 ) : آيه 67 
  ]\r\nوَ إِذاً لَآتَيْناهُمْ مِنْ لَدُنَّا أَجْراً عَظِيماً ( 67 )\r\n\r\nترجمه :\r\nو محققا در آن صورت به پاداش اطاعت ، مردى بزرگ از جانب خود ، به آنها عطا مىكرديم .\r\n\r\nتفسير :\r\nزيرا او ، باب رحمت ماست پس كسى كه به سوى او بيايد نااميدش برنمىگردانيم .\r\n\r\n[ سوره النساء ( 4 ) : آيه 68 
  ]\r\nوَ لَهَدَيْناهُمْ صِراطاً مُسْتَقِيماً ( 68 )\r\n\r\nترجمه :\r\nو آنان را به راه راست راهنمائى مىكرديم .\r\n\r\nتفسير :\r\nزيرا كه پشيمانى از كار خلافشان و طلب مغفرت از او موجب شمول رحمت ما به آنها مىشود ، و با شمول رحمت ما مستحقّ توبهء مخصوص بدست پيامبر مىشوند ، و در اين هنگام خدا آنها را قبول مىكند و بر آنان توبه عرضه مىكند ، و از آنها بيعت خاصّ ولوى مىگيرد ، و بر آنان درى به سوى راه راست باز مىكند كه همان راه قلب است ، بلكه راه حاضر شدن نزد اوست كه همان حضور نزد خداست .\r\n\r\n[ سوره النساء ( 4 ) : آيه 69 
  ]\r\nوَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً ( 69 )\r\n\r\nترجمه :\r\nو آنان كه خدا و رسول را اطاعت كنند البتّه با كسانى كه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخدا به آنها لطف و عنايت كامل فرموده يعنى با پيامبران و صدّيقان و شهيدان و نيكوكاران محشور خواهند شد و اينان در بهشت چقدر رفيقان نيكوئى هستند .\r\n\r\nتفسير :\r\n وَ مَنْ يُطِعِ اللَّهَ وَ الرَّسُولَ  كسى كه امر خدا و رسول را دربارهء علىّ ( ع ) قبول كند ، و پس از قبول آنچه را كه خدا و رسول دربارهء علىّ ( ع ) گفته‌اند پذيرفته به او بازگشت كند و به او پناه برد ، و كسى كه از در راستى به او پناه برد ، نزد او مقبول خواهد شد و هر كس كه نزد او مقبول باشد رحم او شامل حالش مىشود ، و عهد و ميثاق خدا را با او مىبندد ، و او را در ولايت خودش داخل مىكند ، و هر كه را كه علىّ ( ع ) در ولايتش داخل كند .\r\n فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ  او با كسانى همراه و رفيق خواهد بود كه خدا به آنها نعمت داده است البتّه كه نعمت حقيقى همان علىّ ( ع ) و ولايت او مىباشد ، پس هر كس كه به نبوّت و كمالات آن رسيد ، به آن نرسيد مگر با ولايت علىّ ( ع ) و از آنها كسى گرفتار نشد مگر اينكه ولايت علىّ ( ع ) را نپذيرفت .\r\n مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  و نبىّ انسانى است كه به او چيزى وحى شده است ، و صدّيق كسى است كه از جهت قول و فعل و عقيده و اخلاق از اعوجاج خارج شده باشد ، به نحوى كه هيچ كژى در او باقى نماند ، و ديگران را نيز از ناراستى خارج سازد زيرا مبالغه اين معنى را اقتضا مىكند .\r\nمقصود از صدّيقين اوصيا هستند كه خودشان كاملند و ديگران را هم كامل مىكنند . و شهدا كسانى هستند كه به‌وسيله سلوك يا جذب غيب را مشاهده كرده‌اند ، و به مقام قلب رسيده‌اند و نزد پروردگارشان در ولايتى كه عبارت از علىّ ( ع ) است ، حاضر شده‌اند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nيا اينكه مقصود از شهدا كسانى هستند كه در جهاد به شهادت رسيدند ، و صالحين در اينجا كسانى هستند كه به ولايت متوسّل شدند ، ولى به مقامى در آن نرسيدند امّا آن راه را از در صدق پيمودند .\r\n\r\n[ سوره النساء ( 4 ) : آيه 70 
  ]\r\nذلِكَ الْفَضْلُ مِنَ اللَّهِ وَ كَفى بِاللَّهِ عَلِيماً ( 70 )\r\n\r\nترجمه :\r\nاين است فضل و بخشش خدا و علم ازلى خدا ( به احوال و حاجات خلق ) كفايت مىكند .\r\n\r\nتفسير :\r\n ذلِكَ الْفَضْلُ مِنَ اللَّهِ  ترغيب و تشويق آنان است بر ولايت و بشارت بر مؤمنين است به اينكه فضل و برترى كه بايد در آن رقابت شود همان رفاقت و مداراست كه فضلى جز آن نمىباشد . پس كسى كه اين برترى را طلب مىكند بايد به علىّ ( ع ) تولّى نمايد و با بيعت با او در ولايت او داخل شود .\r\n وَ كَفى بِاللَّهِ عَلِيماً  خداوند مقدار استحقاق و سلوك شما در طريق ولايت را مىداند و به‌اندازهء طاعت و سلوك شما بر شما تفضّل مىكند . كسى كه با بيعت ولوى با علىّ ( ع ) بيعت كرده است بايد كه تنها به بيعت اكتفا نكند و زيادى فضل ، و درجهء بالا را طلب كند .\r\n\r\n[ سوره النساء ( 4 ) : آيه 71 
  ]\r\nيا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ( 71 )\r\n\r\nترجمه :\r\nاى اهل ايمان سلاح جنگ بگيريد ، آنگاه دسته‌دسته و يا همه به‌يك‌بار براى جهاد بيرون رويد .\r\n\r\nتفسير :\r\n يا أَيُّهَا الَّذِينَ آمَنُوا خُذُوا حِذْرَكُمْ  پس از آنكه منافقين و حال و مآل آنها و موافقين و حال و مآل آنها را ذكر كرد از باب شفقت و مهربانى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبا مؤمنين ، آنان را مورد ندا و خطاب قرار داد ، و آنها را از منع و جلوگيرى منافقين بر حذر داشت و امر كرد كه مؤمنين از حيلهء منافقين بر حذر باشند . يعنى بيدارى و آمادگى براى مقابله با دشمن را داشته باشند . گاهى « حذر » بر اسلحه نيز استعمال مىشود كه به‌وسيله آن بيدارى و آمادگى حاصل مىگردد .\r\nپس اگر مقصود از مؤمنين كسانى باشند كه با بيعت عامّ بيعت كردند كه همان اسلام است پس مقصود از حذر ظاهر ، اسلحه است كه در جهاد صورى به كار مىرود و مقصود از حذر باطن ، تمسّك به قول محمّد صلّى اللّه عليه و آله دربارهء علىّ ( ع ) و يادآورى او به طور دائم است .\r\nچنان كه محمّد صلّى اللّه عليه و آله در خطبه‌اش قبل از القاى ولايت علىّ ( ع ) از باب توصيه به آنها فرمود : خدا رحمت كند مردى را كه شنيده بيدار شد ، پس آنان را به حفظ و نگهدارى توصيه نمود .\r\nو اگر مقصود ، كسانى است كه با علىّ ( ع ) بيعت كردند و با دست او توبه نمودند و با نفخهء او ، ايمان در قلوبشان داخل شد كه همان ايمان حقيقى است ؛ در اين صورت مقصود از حذر صورى ، سلاح است و مقصود از حذر باطنى نمازى است كه علىّ ( ع ) به آنها ياد داده است كه آن نماز البتّه از فحشاء و منكر نهى مىكند و آن سلاحى است كه شياطين جنّ و انس را از در خدا كه ولايت است مىراند .\r\n فَانْفِرُوا  كوچ كنيد به جهاد جلى و آشكار با كفّار ، يا جهاد صورى خفى با منافقين سست و تنبل ، يا به جهاد باطنى با دشمنان باطنى ، كه شما را از سلوك و بازگشت به باب قلب و حضور نزد علىّ ( ع ) در خانهء قلب سست و كند مىكند .\r\n ثُباتٍ  جمع « ثبة » بضمّ ثاء به معنى جماعت و معنى آن اين است كه براى جهاد ، دسته‌دسته و به تدريج كوچ كنيد ، چنان كه آن شأن كسانى است كه به جنگ ظاهرى مىروند و شأن كسانى است كه در جهاد با نفس\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nسلوك مىكنند .\r\n أَوِ انْفِرُوا جَمِيعاً  يعنى مجتمعا و همه با هم ، چنان كه آن شأن افراد زرنگ است كه در جنگ صورى جرأت به خرج مىدهند و شأن كسانى است كه در كوچ باطنى جذب شده‌اند .\r\nو چون مناسب اين بود كه حال آنها را بيان كند از جهت سلوك و ترغيب به آن و سستى و كندى آن ، لذا خداى تعالى فرمود :\r\n\r\n[ سوره النساء ( 4 ) : آيه 72 
  ]\r\nوَ إِنَّ مِنْكُمْ لَمَنْ لَيُبَطِّئَنَّ فَإِنْ أَصابَتْكُمْ مُصِيبَةٌ قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً ( 72 )\r\n\r\nترجمه :\r\nو همانا گروهى از شما ( كه منافقند و به ظاهر دوست ) ، به خبرهاى مجعول هول‌انگيز شما را ترسان ساخته از جهاد باز مىدارند و اگر به شما حادثهء ناگوارى رسد آن منافق مردم به طريق شماتت گويند خدا ما را مورد لطف قرار داد و از اين حادثه كه آنها را به كشتن داد ، ما را محفوظ داشت .\r\n\r\nتفسير :\r\n وَ إِنَّ مِنْكُمْ لَمَنْ لَيُبَطِّئَنَّ  عطف بر محذوف است كه قسمى از گروه را نشان مىدهد . يعنى از شما كسانى هستند كه در رفتن به جهاد سرعت به خرج مىدهند ، و كسانى هم هستند كه كند مىروند ، در اينجا به همين اندازه اكتفا كرد و احوال كندروها را تفصيل داده و حال سرعت‌يافتگان را كه مىكشند يا كشته مىشوند ، در آيهء :  وَ مَنْ يُقاتِلْ فِي سَبِيلِ اللَّهِ  بيان نموده است .\r\n فَإِنْ أَصابَتْكُمْ مُصِيبَةٌ  « مصيبت » ظاهرا در پيشامدهايى مانند قتل و شكست و جراحت است و باطن آن رخدادهايى مانند رياضت‌ها و گرفتاريهايى است كه در راه جهاد پيش مىآيد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً  منافق گويد : خدا مرا مورد نعمت قرار داد كه با آنها نبودم او سلامت در دار بلا ( اين دنيا ) را در مقام مقايسه با ابتلاء در طريق دار رحمت ( آخرت ) ، نعمت مىبيند ، در حالى كه همان امر در طريق آخرت جزا و كيفر محسوب مىشود نه نعمت ، و همچنين است اگر از ولايت رو گردان شود ، آن هم جزا محسوب مىشود .\r\nاز امام صادق ( ع ) است « 1 » : كه اگر اين كلمه را اهل شرق و غرب بگويند از ايمان خارج مىشوند و لكن ، خداوند به سبب اقرارشان آنها را مؤمنين ناميده است و در روايت ديگرى است كه آنان مؤمن نيستند و كرامتى براى آنان نيست . و سرّ مطلب اين است كه ، مادام كه دنيا و هواى نفس را اختيار نكند سلامت در آن را نعمت نمىبيند ، و كسى كه دنيا را اختيار كند بهره‌اى از ايمان را دارا نمىشود ، و كرامت با اسم ايمان حاصل نمىشود ، بلكه كرامت ناشى از ايمان است كه همان قبول دعوت باطنى و بيعت با صاحب ، آن باشد ، با شرائطى كه دارد ، و با كسب خير در آن ، كه منجرّ به ترجيح آخرت بر دنيا مىشود .\r\n\r\n[ سوره النساء ( 4 ) : آيه 73 
  ]\r\nوَ لَئِنْ أَصابَكُمْ فَضْلٌ مِنَ اللَّهِ لَيَقُولَنَّ كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً ( 73 )\r\n\r\nترجمه :\r\nو اگر فضل خدا شامل حال شما گردد ، گوئى ميان شما و آنان ابدا دوستى نيست ( تا نفع شما را نفع خود دانند ) گويند اى كاش ما نيز با آنها به جهاد رفته بوديم تا به نعمت فتح و غنيمت بسيارى كه نصيب آنها شد بهرهء فراوان مىبرديم .\r\n\r\n\r\n","description":"","footnote":"\r\n( 1 ) تفسير الصّافى : 1 ، ص 4700 ، تفسير العياشى : 1 ، ص 257 / ح / 191 ، تفسير البرهان : 1 ، ص 393 / ح 72 تفسير القمى : 1 ص 143\r\n","page_name":" 137 ","page_number":137},
  {"content":"\r\n\r\n\r\nتفسير :\r\nآوردن لام تأكيد در اوّل آيه  لَئِنْ أَصابَكُمْ  و نياوردن آن در آيه قبل  فَإِنْ أَصابَتْكُمْ مُصِيبَةٌ  از اين روست كه در قضيّه اول ( آيه قبل ) گويا مخاطب كسى است كه ذهنش خالى از حكم سؤال و انكار است لذا تأكيد نكردن بهتر است . امّا در اين قضيّه ( آيه بالا ) چون بعد از قضيّه اول آمده است و مخاطب آماده سؤال كردن است ، كه حال دو وضع ديگر چه مىشود ؟ از اين رو از باب استحسان لام تأكيد براى آماده كردن ذهن در اوّل آيه و لام قسم و نون تأكيد در  لَيَقُولَنَّ  آورده است .\r\nيعنى اگر فضلى از طرف خدا ، چه ظاهرى و چه باطنى به شما برسد ، هرآينه مىگويند : - آن‌سان كه بين شما و آنان هيچ دوستى وجود ندارد - اى كاش ما نيز با آنها بوديم تا به نعمت فتح و غنيمت مىرسيديم .\r\nزيرا وصلت و اتّصال ايمانى اقتضا مىكند كه از متنعّم شدن شما ، ( آن شخص ) خوشحال شود ، و با مصيبت شما اندوهناك گردد . پس اگر مصيبتى به شما رسيد و او خوشحال شد كه به او مصيبت نرسيده است و اگر به شما تفضّل شد و به او بهره‌اى نرسيد حسرت خورد كه چرا به او تفضّلى نشده است ، اين دليل مباينت و جدائى او از شما است ؛ اگر چه با ظاهر قولش موافق باشد . و به همين جهت بين قول و مقول جملهء معترضه آورده است .\r\nپس اگر حال منافقين تنبل و كندرو چنين باشد كه ذكر شد پس مؤمنين بايد به جهاد بروند .\r\n\r\n[ سوره النساء ( 4 ) : آيه 74 
  ]\r\nفَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً ( 74 )\r\n\r\nترجمه :\r\nمؤمنان بايد در راه خدا ، با آنان كه حيات مادّى دنيا را بر آخرت گزيدند جهاد كنند ؛ و هر كس در جهاد بر راه خدا كشته شد يا فاتح گرديد زود باشد كه او را در بهشت ابدى اجرى عظيم دهيم .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nتفسير :\r\n فَلْيُقاتِلْ فِي سَبِيلِ اللَّهِ  پس مؤمنين بايد در راه خدا قتال كنند .\r\n الَّذِينَ يَشْرُونَ  اين مؤمنان كسانى هستند كه زندگى دنيوى را مىفروشند  الْحَياةَ الدُّنْيا بِالْآخِرَةِ  يعنى كسانى كه با دست محمّد صلّى اللّه عليه و آله يا علىّ ( ع ) نفسها و اموالشان را در مقابل اينكه بهشت براى آنها باشد مىفروشند ، پس حال آنان چنين شده است كه تدريجا از كالا مىدهند و بر حسب آن از بها مىگيرند .\r\n وَ مَنْ يُقاتِلْ  عطف است بر محذوف كه جواب سؤال مقدّر است و تقدير آن اين است : كسى كه قتال نكند پس او ملحق به سست‌ها و تنبل‌هاست ، يا حال است از  الَّذِينَ يَشْرُونَ  .\r\n فِي سَبِيلِ اللَّهِ  يعنى در حالى كه او در راه خدا قتال كند ، يا در حفظ راه خدا .\r\n فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً  يعنى كشته شدن يا غلبه يافتن هر دو به نفع اوست ، پس نبايد منظورش از جهاد چيرگى بر دشمن باشد ، بلكه بايد به سبب امتثال امر ، عزّت نفس جويد و با بذل نفس ، غلبه دينى و يا عزّت دين طلب نمايد .\r\nاز نبىّ صلّى اللّه عليه و آله روايت شده كه فرمود « 1 » : براى شهيد هفت خصلت از جانب خداى تعالى است اوّل اينكه با هر قطره‌اى خون ، گناهى از او بخشيده مىشود . دوّم اينكه سرش در دامن دو همسرش از حور العين واقع مىشود و غبار را از صورت او پاك مىكنند . . . تا اينكه فرمود : سوّم اين است كه از پوشاك‌هاى بهشتى به او پوشانده مىشود . چهارم اينكه خازنين بهشت براى عرضهء بوهاى خوش پيشى مىگيرند تا او كداميك از آنها را مىگيرد . پنجم اينكه منزلش را مىبيند ، ششم : به روحش گفته\r\n\r\n\r\n","description":"","footnote":"\r\n( 1 ) تفسير الصّافى : 1 ، ص 470\r\n","page_name":" 139 ","page_number":139},
  {"content":"\r\n\r\nمىشود سرعت گير و در بهشت هرجا كه خواهى جاى گير . هفتم نظر مىكند در وجه خدا ، و آن راحتى براى هر نبىّ يا شهيدى است .\r\n\r\n[ سوره النساء ( 4 ) : آيه 75 
  ]\r\nوَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً ( 75 )\r\n\r\nترجمه :\r\nچرا در راه خدا جهاد نمىكنيد در صورتى كه جمعى ناتوان از مرد و زن و كودك شما در مكّه اسير ظلم كفّارند آنها دائم مىگويند بار خدايا ما را از اين شهرى كه مردمش ستمكارند بيرون آر و از جانب خود براى ما بيچارگان ، نگهدارنده و ياورى فرست .\r\n\r\nتفسير :\r\n وَ ما لَكُمْ  چه منفعتى براى شماست و چه مانعى براى شماست ، و جمله عطف است بر قول خدا ، « ليقاتل » يا حال است ، يا معطوف است بر مقدّر كه تقديرش اين است : اگر جهاد مطلقا مال شما است پس چرا رغبت در آن نمىكنيد ؟ و چه شده است شما را ؟\r\n لا تُقاتِلُونَ  كه كارزار نمىكنيد ، اين عبارت استيناف است و جواب سؤال مقدّر يا حال از مجرور است .\r\n فِي  در تقويت  سَبِيلِ اللَّهِ  راه خدا يا حفظ آن ، و آن ولايت است ، چون ولايت در حقيقت ، راه خداست . و هر راهى كه به تبع ولايت از آن منشعب شود يا به آن متّصل شود ، راه خداست .\r\n وَ الْمُسْتَضْعَفِينَ  عطف بر « اللّه » يا بر « سبيل اللّه » است اعمّ از اينكه مقصود به مستضعفين ، ائمّه و پيروان و اولاد آنان باشد ؛ كه اشباه مردم آنها را ضعفا بىحساب مىآورند يا آنها را ضعفا قرار داده‌اند بدين نحو كه غنيمت آنها را منع كردند و يارانشان را كشتند ، يا اينكه مقصود از مستضعفين ، ضعفاى عقول از شيعه و غير آنهاست .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمعنى آيه اين است : چرا با دشمنان ظاهر ولايت در راه تقويت ولايت و بالا بردن آن و اعلان آن جنگ نمىكنيد ؟ يا به سبب جهاد كردن ، با دستها و زبانها و اموالتان كه آن را براى دفاع از دشمنان بذل كنيد آنها را ساكت نمىكنيد ؟ يا مالهايتان را به كسى نمىبخشيد كه مىتواند دشمنان را از شما دور ساخته و آنها را ساكت كند ؟ ! و چرا با دشمنان باطنى ولايت با زبانهايتان كه يادآور ولايت باشد و با انجام حسنات و قوا و اموال باطنى خود جهاد نمىكنيد ؟ بدين نحو كه اموال را بذل كنيد تا دشمنان ولايت را از آن دور سازيد ، و در راه تقويت و يارى كسانى باشيد كه دشمنان ، آنان را ضعفا از ائمّه و پيروانشان شمرده يا قرار داده‌اند ، يا آنان را كه از ضعفا شمرده مىشوند تقويت نمائيد . به اينكه شبهاتى كه از جانب دشمنان ، بر آنها وارد مىشود دفع كنيد . و مقصود از ضعفا ، شيعيان ائمّهء هدى هستند ، يا اينكه ضعفاى سربازان وجودت را ، كه شيطان و لشگريانش آنها را ضعيف شمرده يا قرار داده‌اند تقويت ، و يا آنان را كه از ضعفاى عقول شمرده شده‌اند از نابود شدن و از بين رفتن ، حفظ كنيد .\r\n مِنَ الرِّجالِ وَ النِّساءِ وَ الْوِلْدانِ الَّذِينَ  يعنى از مردان و زنان و فرزندانى كه قدرت دفع دشمنان را ندارند .\r\n يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها  نزول آيه اگر چه در مورد ضعفاى مكّه است ولى حكم ، اختصاص به آنها ندارد چنان كه در خبر است ، پس مقصود از قريه ، مكّه و هر قريه‌اى است كه شيعه در آنجا وليّى از امام و مشايخشان پيدا نمىكند ، و هر قريه‌اى كه امامان ( ع ) در آنجا بين منافقين امّت قرار گرفته باشند ، و قريهء نفس حيوانى ، كه سربازان انسانى در آنجا ولىّاى پيدا نمىكنند و مايلند كه از آنجا خارج شوند و به قريهء سينه و شهر قلب برسند ، و در خانهء دل درخواست حضور به نزد امام يا مشايخشان را دارند كه از مزاحمت اغيار خالى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nباشد ، و مىگويند :\r\n وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً  تكرار لفظ « اجعل » براى اين است كه مقام تضرّع و ابتهال مناسب تطويل و اصرار در سؤال را دارد ، و از طرف ديگر مسئول ( كسى كه مورد سؤال قرار گرفته است ) يك شخص نيست و اگر هم يك شخص باشد از يك جهت نيست ، بلكه مسئول محمّد صلّى اللّه عليه و آله و علىّ ( ع ) است يا محمّد صلّى اللّه عليه و آله است از جهت هدايت و از جهت يارى ، و يا مسئول علىّ ( ع ) از هر دو جهت است .\r\nدر بين صوفيان اين مطلب باقى مانده است كه تعليم و تلقين بايد كمك دو نفس متوافق باشد كه يكى از آن دو شخص هادى و ديگرى دليل است ، و شيخ هادى براى هدايت و تولّاى امور سالك ، در چيزى است كه به او نفع رساند و او را جذب كند و شيخ دليل او را در دفع دشمنان يارى مىكند و به سبب راهنمائيش به طريق توسّل به شيخ هدايت ، از جهل و پستى خارج مىسازد .\r\nلذا در اين آيه اشاره است به اينكه شايسته است كه سالك دائما حضور شيخش را بر حسب مقام نورانيّت و مقام صدرش طلب كند ، و همين معنى انتظار ظهور شيخ در عالم صغيرش مىباشد ، و امّا ظهور شيخ بر حسب بشريّتش بر بشريّت سالك صحيح نيست كه گفته شود از جانب خداست ؛ بلكه آنگاه كه شيخ بر حسب نورانيّت ظاهر شود آنجا ولىّ و ياور از نزد خداست .\r\n\r\n[ سوره النساء ( 4 ) : آيه 76 
  ]\r\nالَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً ( 76 )\r\n\r\nترجمه :\r\nاهل ايمان ، در راه خدا و كافران در راه شيطان جنگ مىكنند پس شما مؤمنان با دوستان شيطان نبرد كنيد ( و از آنها وهم و انديشه نداشته باشيد ) كه مكر و سياست شيطان بسيار سست و ضعيف\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاست .\r\n\r\nتفسير :\r\n الَّذِينَ آمَنُوا يُقاتِلُونَ فِي سَبِيلِ اللَّهِ  حال است يا مستأنف در مقام تعليل و معنى آن اين است : شايسته نيست كه شما كارزار را ترك كنيد .\r\nزيرا انسان از كارزار فارغ و بىنياز نمىشود . ازاين‌رو كارزار را به طريق عموم و استمرار در انسان آورده است و به دو گروه نسبت داده است و به صورت فعل آورده است تا دلالت بر استمرار مجدّدى كند و چون مؤمنين در راه خدا كارزار كنند چنان كه پيش از اين بيان شد كه : هر كس در راه خدا كارزار كند ، عاقبت پيروزى از آن اوست ، چه غالب شود و چه مغلوب ؛ پس پيروزى از آن مؤمنان مجاهد است .\r\n وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ  و هر كس كه در راه طاغوت جنگ كند يار و ياورى براى او پيدا نمىشود . چنان كه گذشت ، خداوند كسانى را كه به جبت و طاغوت ايمان آورده‌اند ، لعنت كرده است . و كسى را كه خدا لعنت كند يار و مددكارى براى او پيدا نمىكنى ، زيرا شيطان است كه به آنها وعده مىدهد و شيطان جز به فريب وعده نمىدهد ، و آنان را در چيزى كه مىخواهد مىاندازد و پس از آن خودش از آنها فرار مىكند .\r\nبدان كه خود جنگ و معارضه با دشمنان محقّق نمىشود مگر از قوّت قلب كه مبدأ بسيارى از خيرات است مانند شجاعت و سخاوت و عفّت و جرأت و شهامت و غير آنها ، و جنگ با دشمنان موجب قوّت قلب است و اگر با اذن و امر از جانب خدا باشد باعث توكّل تامّ و عاقبت پسنديده مىگردد ، و براى مبارزه از جانب خدا يار و مددكار پيدا مىشود ، لذا تأكيد در امر جهاد و مدح مجاهدين و ذمّ قاعدين ( كسانى كه به جهاد نمىروند ) بدون عذر ، در بسيارى از روايات آمده است .\r\n فَقاتِلُوا  جمله جزاء شرط محذوف است كه از جملهء سابق\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاستفاده مىشود ، تقدير آن اين است : اگر مؤمنين در راه خدا كارزار مىكنند و كافرين در راه شيطان مىجنگند پس اى مؤمنين كارزار كنيد ،  أَوْلِياءَ الشَّيْطانِ  عوض لفظ « كافرين » ياران شيطان را آورد تا اينكه نمايانگر نكوهش ديگرى براى آنها باشد .\r\n إِنَّ كَيْدَ الشَّيْطانِ كانَ ضَعِيفاً  و بدانيد كه مكر و فريب شيطان ضعيف است ، اين سخن براى ترغيب و جرأت دادن به مؤمنين مىباشد .\r\n\r\n[ سوره النساء ( 4 ) : آيه 77 
  ]\r\nأَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَ قالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلاً ( 77 )\r\n\r\nترجمه :\r\nنمىنگرى و عجب ندارى ؟ از حال مردمى كه گفتند به ما اجازهء جنگ ده و به آنها گفته مىشد اكنون از نبرد خوددارى كرده به وظيفهء نماز و زكات قيام كنيد ( كه هنوز مأمور به جنگ نيستيم ) ديدى آنگاه كه بر آنها حكم جنگ آمد ( جنگ بدر ) ، در آن هنگام بيش از آنچه كه بايد از خدا بترسند از مردم ترسيدند و گفتند : اى خدا چرا بر ما حكم جنگ را فرض كردى و چرا عمر ما را تا به هنگام اجل و مرگ طبيعى به تأخير نيفكنى ؟ اى رسول به آنان بگو كه زندگانى دنيا متاعى اندك است و جهان آخرت براى هر كس كه خدا ترس باشد بهتر است و آنجا كمترين ستمى دربارهء كسى نخواهد شد .\r\n\r\nتفسير :\r\n أَ لَمْ تَرَ  خطاب به محمّد صلّى اللّه عليه و آله است يا به هر كس كه خطاب در مورد او ممكن باشد ، و مقصود تنبيه بر حال نشستگان از جنگ است ، و اينكه آنان در ترس و ضعف قلب مانند زنان هستند ، تا اينكه ترغيب در جنگ و بر حذر داشتن از تخلّف از جنگ باشد ، گويا كه گفته است : نظر\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكن :\r\n إِلَى الَّذِينَ قِيلَ لَهُمْ كُفُّوا أَيْدِيَكُمْ  به كسانى كه به آنها گفته شده است : دستتان را از جنگ و زبانتان را از جدال و بحث بازداريد ، چنان كه در خبر به آن اشاره شده است .\r\n وَ أَقِيمُوا الصَّلاةَ وَ آتُوا الزَّكاةَ  تا فضيلت جنگ را بدانيد ، و اينكه كسانى كه از جنگ با دشمنان ظاهرى و باطنى تخلّف مىكنند هيچ توانى در هيچ يك از صفات مردان را ندارند ، بلكه حال آنها مانند حال زنان است در راحت طلبى و باقى ماندن و ترس از آشكار شدن دشمنان . و خطاب در آيه اگر چه به نبىّ صلّى اللّه عليه و آله است ولى كنايه از امّت است ، و نزول آيه اگر چه دربارهء مؤمنين مكّه قبل از هجرت رسول يا قبل از هجرت آنان بعد از هجرت رسول است ، ولى آيه در هر زمان و زمان هر امام جريان دارد .\r\nاز امام باقر ( ع ) است « 1 » : شما به خدا سوگند اهل اين آيه هستيد . و از امام صادق ( ع ) است : دستتان را بازداريد يعنى زبانتان را بازداريد . « 2 » و از امام باقر ( ع ) آمده است : « 3 » به همراهى و حمايت از امام حسن ( ع ) دستتان را از جنگ بازداريد . زيرا كه بعد از مدت كوتاهى به شما جنگ همراه با امام حسين ( ع ) مقرّر شده است و اين حكم تا وقتى كه حضرت قائم ( عج ) خروج نمايد ادامه دارد ، كه ظفر با اوست .\r\n فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ  چون در كارزار ، تمرين استقامت و پايدارى نكردند و از صفات مردان بهره‌مند نيستند گروهى از آنها  يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَ قالُوا  از مردم چون از خدا\r\n\r\n\r\n","description":"","footnote":"\r\n( 1 ) تفسير الصّافى : 1 ، ص 471\r\n( 2 ) تفسير الصّافى : 1 ، ص 471 ، عياشى : 1 ، ص 258 ، ح 197 ، برهان : 1 ، ص 394 ، ح 1\r\n( 3 ) صافى : 1 ، ص 472 ، برهان : 1 ، ص 394 ، ح 4 ، عياشى : 1 ، ص 257 ، ح 195\r\n","page_name":" 145 ","page_number":145},
  {"content":"\r\n\r\nيا بيشتر مىترسند و چون سينه‌هايشان از آشكار شدن در مقابل دشمنان تنگ مىشود مىگويند :\r\n رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ  پروردگارا چرا تأخير نمىاندازى حكم كارزار را تا زمان دولت مؤمنين .\r\nو اين حالات گاهى بر سالك عارض مىشود ، پس مأمور به كناره‌گيرى از خلق و سكوت از مجادله و مكالمهء غير ضرورى مىشود ، سپس مأمور به معاشرت و دفاع از برادرانش و برآوردن حوائج آنها مىگردد ، پس سينه‌اش به تنگ مىآيد و مالك خودش نمىشود تا اينكه از او مانند اين گفتارها صادر مىگردد . و صدور اين‌گونه گفتارها از كسانى كه به جنگ نمىرفتند خود دليل فضيلت و برترى كارزار و شرافت معاشرت و رفت و آمد با مردم است .\r\n قُلْ  به آنان بگو  مَتاعُ الدُّنْيا  يعنى لذّتها و اعراض دنيا كه زنان به آن رغبت مىكنند  قَلِيلٌ  يعنى بر حسب مقدار و كيفيّت و بقاء اندك است .\r\n وَ الْآخِرَةُ خَيْرٌ لِمَنِ اتَّقى  و آخرت براى كسى كه تقوى پيشه كند بهتر است و بايد از وابستگى به متاع دنيا بپرهيزد و در جنگ با دشمنان شتاب كند .\r\n وَ لا تُظْلَمُونَ فَتِيلًا  يعنى بترسيد كه مبادا بر زحمات شما اجر داده نشود ، پس اگر مانند زنان از مرگ و جدائى دنيا مىترسيد بدانيد كه ، آخرت كه شما از آن فرار مىكنيد براى شما بهتر است ، و اگر بپرسيد كه فرار از جنگ آيا موجب بقاى در دنيا است يا نه ؟ در جواب به شما گفته مىشود :\r\n\r\n[ سوره النساء ( 4 ) : آيه 78 
  ]\r\nأَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ( 78 )\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nترجمه :\r\nهر كجا باشيد اگر چه در كاخهاى بسيار محكم ، مرگ شما را فرارسد ( و از مرگ به هيچ چاره‌اى رهائى نيابيد ) و آنان « گروه منافقان » را اگر خوشى و نعمتى فرارسد گويند : اين از جانب خداست و اگر زحمتى پيش آيد به تو نسبت دهند . اى رسول ، به آنان بگو كه همه چيز از جانب خداست چرا اين قوم جاهل از فهم هر سخن به دورند ؟ !\r\n\r\nتفسير :\r\n أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ  « بروج مشيّدة » يعنى قصرهاى مرتفع و بلند ، پس جملهء مستأنف بوده ، جواب سؤال مقدّر است . ( سؤال مقدّر اين است كه اگر از جهاد بگريزيم چه مىشود ؟ مىگويد اگر در قصور مرتفع هم باشيد مرگ شما را مىربايد ) اين عبارت از جانب خدا به صورت بيان گفتهء رسول است ، سپس خطاب را از آنها به محمّد صلّى اللّه عليه و آله برگردانده و فرموده است : اگر آنها را با هر پندى موعظه كنى فهم سخن نكنند .\r\n وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ  مانند آن گفتارشان كه : « چرا بر ما جنگ واجب شده . . . تا آخر آيه » .\r\n قُلْ كُلٌّ مِنْ عِنْدِ اللَّهِ  به آنان بگو كه همه چيز از جانب خداست ، زيرا فاعل در هر موجودى خداى تعالى است ، و از جانب شما نيست مگر استعداد قبول ، و كار خوب و بد كه به شما نسبت داده مىشود ، نسبت شىء به قابل است ، و به خدا كه نسبت داده شود ، نسبت شىء به فاعل است . و لكن كارهاى بد و گناهان در حكم عدم يا موجب امر عدمى هستند ، و وجود در آنها ضعيف است به نحوى كه بعضى ، آنها را عدم صرف دانسته‌اند و لذا نسبت آنها به فاعل ضعيف است ، زيرا وجود در آنها ضعيف است و نسبت به فاعل محقّق نمىشود مگر از ناحيهء وجود ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nدر حالى كه نسبت آن به قابل قوىتر است بدان جهت كه از عدمهاى قابل ، تبعيّت مىكند . در نتيجه قابل سزاوارتر به آن مىشود . ولى در حسنات و كارهاى خوب چون وجود در آنها قوى است نسبت به فاعل قوىتر است پس فاعل به آن سزاوارتر است .\r\n فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً  چرا اين گروه از مردم سخنان را نمىفهمند و بىنظم و در هم بر هم سخن مىگويند .\r\n\r\n[ سوره النساء ( 4 ) : آيه 79 
  ]\r\nما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ وَ أَرْسَلْناكَ لِلنَّاسِ رَسُولاً وَ كَفى بِاللَّهِ شَهِيداً ( 79 )\r\n\r\nترجمه :\r\nهر چه انواع نيكويى به تو رسد از جانب خداست و آنچه از بدى رسد از نفس تو است و ما ترا به رسالت و راهنمائى فرستاديم و تنها گواهى خدا جهت رسالت تو كافى است .\r\n\r\nتفسير :\r\n ما أَصابَكَ مِنْ حَسَنَةٍ فَمِنَ اللَّهِ  جواب سؤالى است كه از قول خدا  كُلٌّ مِنْ عِنْدِ اللَّهِ  ناشى مىشود ، گويا كه كسى مىگويد : اگر همه چيز از طرف خدا باشد پس ديگر نسبت افعال را به مردم نمىشود داد و پسنديده و ناپسنديده تفاوتى نمىكند و نسبت همه چيز را بايد به خدا داد . پس خداوند فرمود : هر كار خوبى كه به تو برسد از جانب خداست و كار بد و ناپسند از جانب خودت است .\r\n وَ ما أَصابَكَ مِنْ سَيِّئَةٍ فَمِنْ نَفْسِكَ  هر چه از بدى بر تو رسد از خويشتن توست ، كه مخاطب يا معلوم نيست و يا خطاب به محمّد صلّى اللّه عليه و آله است و منظور ديگران هستند از باب اينكه « به در مىگويند كه ديوار بشنود . » سرّ اختلاف دو نسبت كار خوب و بد را كه خوب به خدا ( فاعل ) نسبت داده مىشود و بد به نفس ( قابل ) پيش از اين بيان شد .\r\n وَ أَرْسَلْناكَ لِلنَّاسِ رَسُولًا  ما تو را براى مردم ، رسول فرستاديم ، نه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nفاعل خير و شرّ پس وجهى براى فال بد زدن ( تطيّر ) به تو نيست .\r\n وَ كَفى بِاللَّهِ شَهِيداً  پس اقرار نكردن آنها به رسالت تو ضررى به تو نمىرساند .\r\n\r\n[ سوره النساء ( 4 ) : آيه 80 
  ]\r\nمَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً ( 80 )\r\n\r\nترجمه :\r\nهر كه رسول را اطاعت كند خدا را اطاعت كرده است و هر كه مخالفت كند ( كيفرش با خداست ) و ما ترا به نگهبانى آنها نفرستاديم .\r\n\r\nتفسير :\r\n مَنْ يُطِعِ الرَّسُولَ  اسم ظاهر را جاى ضمير گذاشتن براى اشاره به تعليل است .\r\n فَقَدْ أَطاعَ اللَّهَ  اگر قول خدا را كه مىفرمايد : « رسول را اطاعت كنيد » كسى كه رسول را اطاعت كند ، خدا را اطاعت كرده است . يا اينكه پيغمبر مبلّغ است و امر و نهىكننده خداست يا از باب اينكه چون پيامبر از خودش فانى شد و به خدا باقى ماند ، آنگاه نسبت او به خدا قوىتر از نسبت او به بشريّتش مىباشد ، و ظهور خدا در او تام‌تر از بشريّت او است چنان كه فرمود : هر كه مرا ببيند ، حق را ديده است . پس هر كس او را اطاعت كند از جهت ظهور بشر بودنش مىداند كه خدا را قبل از حيثيّت بشريّتش اطاعت نموده است ، و لذا فعل ماضى را همراه با لفظ « قد » آورد تا دلالت بر ماضى بودنش بكند ، چون نسبت او به خدا و ظهور خدا در او بر نسبت او به بشريّتش ، مقدّم است .\r\n وَ مَنْ تَوَلَّى  و كسى كه رو گرداند ، . . . آوردن فعل ماضى با اينكه فعل در معطوف عليه مستقبل است براى اين است كه اطاعت ، امرى است كه حادث مىشود و قبلا بر سبيل تجدّد نبوده است ، در حالى كه\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتولّى امرى است فطرى كه باقى مىماند و تجدّدى در آن نيست ، يعنى نسبت به كسانى كه از خدا رو گردان شوند و با او مخالفت كنند ، ناراحت نباش و حسرت آنها را نخور كه آنها از تو نيز رو گردان مىشوند .\r\n فَما أَرْسَلْناكَ عَلَيْهِمْ حَفِيظاً  تو را به نگهبانى آنها نفرستاديم تا حسرت بخورى كه آنها را حفظ نكردى .\r\n\r\n[ سوره النساء ( 4 ) : آيه 81 
  ]\r\nوَ يَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَ اللَّهُ يَكْتُبُ ما يُبَيِّتُونَ فَأَعْرِضْ عَنْهُمْ وَ تَوَكَّلْ عَلَى اللَّهِ وَ كَفى بِاللَّهِ وَكِيلاً ( 81 )\r\n\r\nترجمه :\r\nو منافقان نزد تو ؛ به زبان اظهار ايمان كنند و شب چون از حضور تو دور شوند ، گروهى خلاف گفته تو را در دلگيرند . و خداوند انديشهء شبانهء آنها را خواهد نوشت . پس تو اى پيامبر از آنها روى بگردان و به خدا اعتماد كن كه تنها خدا ترا ياور و نگهبان كافى است .\r\n\r\nتفسير :\r\n وَ يَقُولُونَ  با زبانشان مىگويند كه شأن ما  طاعَةٌ  اطاعت تو درباره علىّ ( ع ) است ، گويا كه گفته است : لكن آنها با زبانهايشان اطاعت مىكنند و با دلهايشان اعراض مىكنند ، و تنها با زبانهايشان مىگويند :\r\nشأن ما اطاعت كردن است .\r\n فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ  گروهى از آنها شب نقشه مىكشند و دسيسه مىكنند  غَيْرَ الَّذِي تَقُولُ  به غير از آنچه كه دربارهء علىّ ( ع ) مىگويند يا ( تو دربارهء علىّ ( ع ) مىگوئى ) يا آن طائفه مىگويند كه ما دربارهء علىّ ( ع ) اطاعت تو مىكنيم ، ولى در همان حال از طرف ديگر با هم پيمان مىبندند كه علىّ ( ع ) را از خلافت منع كنند .\r\n وَ اللَّهُ يَكْتُبُ ما يُبَيِّتُونَ  و خدا آنچه را كه شبانه مىانديشند ، مىنويسد و اين سخن دلدارى براى پيامبر صلّى اللّه عليه و آله و تهديد براى آنان است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n فَأَعْرِضْ عَنْهُمْ  پس از آنها دورى كن و آنها را مؤاخذه نكن كه آن براى شما شايسته‌تر است ، تا امّت تو به فتنه نيفتند .\r\n وَ تَوَكَّلْ عَلَى اللَّهِ  در همهء امورت به خدا توكّل كن . مخصوصا در چيزى كه به آن اهميّت مىدهى مانند خلافت علىّ ( ع ) .\r\n وَ كَفى بِاللَّهِ وَكِيلًا  كه خداوند احتياجى به معاون در تنفيذ امر و احتياجى به مشاور در استعلام امر ندارد .\r\n\r\n[ سوره النساء ( 4 ) : آيه 82 
  ]\r\nأَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً ( 82 )\r\n\r\nترجمه :\r\nآيا در قرآن از روى فكر و تأمّل نمىنگرند كه اگر از جانب غير خدا بود در آن از حيث لفظ و معنى بسيار اختلاف مىيافتند .\r\n\r\nتفسير :\r\n أَ فَلا يَتَدَبَّرُونَ الْقُرْآنَ  و اينكه قرآن از نزد خداست آيا تدبّر و تفكّر نمىكنند تا صدق و رسالت تو را بدانند ؟ و خلاف اطاعت تو نينديشند .\r\nتدبّر مانند تفكّر است .\r\n وَ لَوْ كانَ مِنْ عِنْدِ غَيْرِ اللَّهِ  ( كه اگر از جانب غير خدا بود ) اين جمله ، عطف بر « قرآن » است به اعتبار اينكه تدبّر متعلّق نسبت به جمله است ولى فعل متعلّق به « لو ( اگر ) » يا جملهء حاليّه است .\r\n لَوَجَدُوا فِيهِ اخْتِلافاً كَثِيراً  اختلاف بسيارى در آن يافت مىشد ، زيرا در ظاهر و صورت آن تخالف و تناقض وجود داشت ولى چون از جانب خداست و بر حسب عوالم متعدّد داراى بطن‌ها و جهاتى است كه هر يك از دو طرف مخالف هم بر يك عالم يا بر جهت مخصوصى نازل شده است ، يا معنى آيه اين است : كه اگر قرآن چنان كه مىگفتند ، از جانب غير خدا بود ، و پيامبر را بشر تعليم مىداد و يا اينكه قرآن افترا بود ، در آن تخالف واقع مىشد ، زيرا دروغ از آنجا كه مبتنى بر اصلى يا شهودى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nنيست بين اجزاء آن توافق به وقوع نمىپيوندد ، در حالى كه در قرآن تخالف حقيقى وجود ندارد .\r\n\r\n[ سوره النساء ( 4 ) : آيه 83 
  ]\r\nوَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لاتَّبَعْتُمُ الشَّيْطانَ إِلاَّ قَلِيلاً ( 83 )\r\n\r\nترجمه :\r\nچرا منافقان اگر مسلمانند اسرار جنگى اسلام را فاش مىكنند ، و چون امرى كه باعث ايمنى يا ترس مسلمانان است و بايد پنهان داشت منتشر مىسازند ( تا دشمنان آگاه شوند ) در صورتى كه اگر به رسول و صاحبان حكم رجوع مىكردند همانا تدبير كار را چون اهل بصيرت هستند ، مىدانستند و اگر نه اين بود كه فضل خدا شامل حال شماست همانا به جز اندكى همه از شيطان پيروى مىكرديد .\r\n\r\nتفسير :\r\n وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ  عطف بر  فَإِذا بَرَزُوا مِنْ عِنْدِكَ  است يا بر جزاى آن يعنى « بيّت طائفة » يا عطف است بر  أَ فَلا يَتَدَبَّرُونَ الْقُرْآنَ  يا بر مجموع  أَ فَلا يَتَدَبَّرُونَ الْقُرْآنَ  به اعتبار مقصود ، يا حال است . يعنى هرگاه كه خبرى از سراياى « 1 » تو يا از جانب دشمن يا از قول تو به وعدهء فتح يا وعيد از عدو . . . به آنان مىرسيد فاش مىكردند چون توكّل و ثبات در ايمان نداشتند ، و همچنين اگر امر باطنى از خوابها ، يا حالات ، يا خيالات ، يا خطورات مژده‌دهنده يا بيم‌دهنده ، بر آنها آشكار مىشد ، آن را فاش مىساختند .\r\n\r\n\r\n","description":"","footnote":"\r\n( 1 ) سرايا جمع سريّه مىباشد و آن جنگى بود كه پيغمبر ( ص ) شخصا در آن شركت نداشت بلكه يكى از اصحاب را به سركردگى سپاه تعيين مىفرمود . جمعا 37 سريّه در زندگى رسول خدا ثبت شده است . امّا جنگهايى كه خود پيغمبر ( ص ) در آن شركت داشته است غزوه ناميده‌اند .\r\n","page_name":" 152 ","page_number":152},
  {"content":"\r\n\r\n وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ  يعنى اگر به رسول و اوليالامر واگذار مىكردند و در مورد آن به چيزى تكلّم نمىكردند يا اينكه بر خودشان اظهار مىكردند نه بر غير خودشان .\r\n لَعَلِمَهُ الَّذِينَ يَسْتَنْبِطُونَهُ مِنْهُمْ  در آن صورت اهل استنباط مىدانستند ، آوردن كلمهء  الَّذِينَ  براى آن است تا اشعار به اين داشته باشد كه آنها اهل استنباط هستند ، يا مقصود از اوليالامر اعمّ از فرماندهان لشگرهاست . و مستنبطون رسول صلّى اللّه عليه و آله و اوصياى او هستند .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ  در اين قسمت آيه ، خدا آنها را از باب تفضّل و طفيلى بودن به محمّد صلّى اللّه عليه و آله و على ( ع ) مورد خطاب قرار داد ، و فرمود : اگر فضل و رحمت خدا بر شما نبود ، جز اندكى از شما ، بقيه از شيطان پيروى مىكرديد . اين مژده بعد از آن است كه آنان را به جهت ضعف عقيده و كار بدشان مورد نكوهش قرار داده بود . امّا فضل خدا همان رسالت است . و چون رسالت از شئون رسول و سعهء صدر او و متّحد با او است تفسير فضل به رسول صلّى اللّه عليه و آله صحيح مىشود ، و آن در اينجا محمّد صلّى اللّه عليه و آله و رحمت او است كه همان ولايت است .\r\nولايت نيز با ولىّ متّحد است پس تفسير ولايت به ولىّ نيز صحيح است كه در اينجا علىّ ( ع ) است . ازاين‌رو فضل و رحمت در اخبار ما به محمّد صلّى اللّه عليه و آله و علىّ ( ع ) تفسير شده است . و از آنجا كه در محمّد صلّى اللّه عليه و آله اصل ولايت است گو اينكه رسالت در او ظاهرتر است و علىّ ( ع ) در رسالت خليفه است گرچه ولايت در او ظاهرتر است . تفسير فضل به علىّ ( ع ) و رحمت به محمّد صلّى اللّه عليه و آله نيز چنان كه در خبر آمده است صحيح مىباشد .\r\n لَاتَّبَعْتُمُ الشَّيْطانَ إِلَّا قَلِيلًا  يعنى با وجود كارهاى بدى كه داريد ، شما را خوار نمىكنيم كه آن به واسطهء محمّد صلّى اللّه عليه و آله و علىّ ( ع ) است و اگر محمّد صلّى اللّه عليه و آله و علىّ ( ع ) نگهبان شما نبودند ، جز اندكى از شما ، بقيّه از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nشيطان پيروى مىكرديد .\r\n\r\n[ سوره النساء ( 4 ) : آيه 84 
  ]\r\nفَقاتِلْ فِي سَبِيلِ اللَّهِ لا تُكَلَّفُ إِلاَّ نَفْسَكَ وَ حَرِّضِ الْمُؤْمِنِينَ عَسَى اللَّهُ أَنْ يَكُفَّ بَأْسَ الَّذِينَ كَفَرُوا وَ اللَّهُ أَشَدُّ بَأْساً وَ أَشَدُّ تَنْكِيلاً ( 84 )\r\n\r\nترجمه :\r\n( يا پيامبر ) در راه خدا پيكار كن ، شخص تو مكلّف بر اجراى اين حكم هستى . مؤمنان را بر جهاد تشويق كن ، باشد كه خداوند از نيروى كافران بكاهد . خداوند قدرتش بيشتر و مجازاتش شديدتر است .\r\n\r\nتفسير :\r\n فَقاتِلْ فِي سَبِيلِ اللَّهِ  يعنى وقتى كه حال قومت را از ترسو بودن ، شكست نيّت بر خلاف اطاعت تو و افشا كردن اخبارى را كه شنيده‌اند دانستى و در برابر ، توكّل بر خدا كردى و كفايت كردن خدا نسبت به خودت را دانستى پس در حفظ راه خدا و بالا بردن آن ، كارزار كن ، يا در حالى كه تو در راه خدا هستى يا در ولايت علىّ ( ع ) كه آن هم راه خداست ، و خود علىّ ( ع ) نيز راه خداست از اينكه قوم تو كمك بكنند يا نكنند باكى نداشته باش .\r\n لا تُكَلَّفُ إِلَّا نَفْسَكَ  مگر فعل خودت يا اصلاح نفس خود يا اصلاح علىّ ( ع ) كه او هم نفس تو است كس ديگر مكلّف به انجام آن نيست و جمله حال است يا مستأنف و جواب سؤال مقدّر است در مقام تعليل يا در مقام بيان حال .\r\n وَ حَرِّضِ الْمُؤْمِنِينَ  مؤمنين را ترغيب به كارزار كن ، زيرا اگر تو احتياج به آنها نداشته باشى ولى آنها به تو احتياج دارند كه تو آنها را اصلاح كنى ، و جنگ و كارزار وسيلهء اصلاح آنهاست چون باعث شجاعت و قدرت و ثبات و توكّل مىشود .\r\n عَسَى اللَّهُ أَنْ يَكُفَّ بَأْسَ الَّذِينَ كَفَرُوا  منظور از  الَّذِينَ كَفَرُوا  بنا بر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآنچه كه روايت شده است قريش مىباشد ، و اين آيه در موعد بدر صغرى نازل شده است كه مردم از خارج شدن براى جنگ باز ايستادند ، ولى پيامبر در حالى كه فقط با او هفتاد مرد بودند بيرون آمد .\r\n وَ اللَّهُ أَشَدُّ بَأْساً وَ أَشَدُّ تَنْكِيلًا  يعنى خداوند در تعذيب ( بأس ) از كفّار شديدتر است عطف بر معنائى است كه از ذكر « بأس » كفّار استفاده مىشود يعنى كفّار ترس و عذاب دارند و عذاب خدا شديدتر است ، يا حال از « اللّه » يا از « الّذين كفروا » مىباشد .\r\nدر اين آيه پس از بيان بىنيازى پيامبر از غير ، و كافى دانستن لطف خدا بر پيامبر ، به او امر كرد كه تنها كارزار كند و مؤمنين را ترغيب نمايد ، لذا موقعيت مناسب آن شد كه گفته شود : چرا امر نمودى به ترغيب مؤمنين ؟ يا اينكه گفته شود : آيا كفّار را بر خير دلالت كنم ؟ و آيا آنها را پند و اندرز بدهم ؟ و چگونه است حال كسى كه پيامبر او را نصيحت كرده باشد ؟ و چه كارى شايسته است كه مؤمنين در مقابل او انجام دهند ؟ كه خداوند جواب همهء اين‌ها را داد و فرمود :\r\n\r\n[ سوره النساء ( 4 ) : آيه 85 
  ]\r\nمَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها وَ كانَ اللَّهُ عَلى كُلِّ شَيْءٍ مُقِيتاً ( 85 )\r\n\r\nترجمه :\r\nهر كه سبب نيكوكارى شود ، بهرهء كامل از آن مىبرد و هر كه وسيلهء كار زشتى گردد ، از آن سهمى بسزا خواهد يافت و خدا بر همهء ( نيك و بد ) اعمال مراقب است .\r\n\r\nتفسير :\r\n مَنْ يَشْفَعْ شَفاعَةً حَسَنَةً  جمله استيناف و جواب سؤال مقدّر است كه در مقام بيان علّت ( تعليل ) نشسته است . يا در مقام بيان حال ، و معنى آن اين است كه هر كس عمل نيكى را به عمل نيك ديگر منضمّ كند ، يا كسى كه به رفيقش منضمّ شود و در عمل نيك او مشاركت كند ، يا كسى كه بين دو نفر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nصلح كند ، يا كسى كه براى ديگران درخواست خير يا دفع ضرر و ترك عقوبت بكند ، خواه درخواست از خلق باشد يا از خدا يا كسى كه براى دوستش دعاى خير كند ، از آن بهره‌اى خواهد يافت .\r\nشفاعت از « شفع » است به معنى دعا كرد به نفع يا به ضرر او ، يا مقصود كسى است كه دوستش را به كار نيكى فرا خواند ، يا بر كار نيكى دوستش را كمك كند ، يا او را به كار نيك راهنمائى كند . همهء اين معانى از اين عبارت استفاده مىشود و همهء آنها صحيح است .\r\n يَكُنْ لَهُ نَصِيبٌ مِنْها  نصيب و كفل به معنى بهره و چيزى است كه از قسمت به كسى داده مىشود ، ولى استعمال نصيب در چيزى است كه بهره و نفع صاحبش بيشتر از استعمال آن در جائى است ، كه رنج و زحمت داشته باشد و كفل عكس آن است .\r\n وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها  و هر كه وسيلهء كار زشتى گردد ، بهرهء آن را خواهد برد توصيف شفاعت به خوب و بد ، به اعتبار متعلّق آن است .\r\n وَ كانَ اللَّهُ عَلى كُلِّ شَيْءٍ مُقِيتاً  يعنى خداوند قدرتمند و نگهبان است و شفاعت هيچ شفاعت كننده‌اى و همچنين كيفيّت و مقدارش از او فوت نمىشود .\r\n\r\n[ سوره النساء ( 4 ) : آيه 86 
  ]\r\nوَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّهَ كانَ عَلى كُلِّ شَيْءٍ حَسِيباً ( 86 )\r\n\r\nترجمه :\r\nهرگاه كسى به شما درودى فرستد بايد در مقابل ، او را به درودى مثل آن يا بهتر پاسخ دهيد كه خدا به حساب هر نيك و بد ، كاملا خواهد رسيد .\r\n\r\nتفسير :\r\n وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  عطف بر  مَنْ يَشْفَعْ \r\n\r\n","description":"","footnote":"","page_name":" 156 ","page_number":156},
  {"content":"\r\n\r\nتا آخر آيه » است ، و جواب ديگرى براى سؤال سابق است و آن سؤال اين بود كه مؤمنين نسبت به كسانى كه پيامبر به آنان نصيحت ، كرده است چگونه رفتار كنند ؟ كه جواب داده است .\r\nاگر چه اين مطلب از آداب مهمّى است كه محتاج به بيان است ، ولى آن را طورى ادا كرد ، كه به جملهء قبل مرتبط باشد تا اينكه افاده تأكيد به تقدير سؤال كند . تحيّت در عرف عبارت از تسليم است ولى مقصود از آن معنائى است كه اعمّ از تسليم است ، و آن عبارت از رساندن خير است به غير به نحو مهربانى و تعظيم از قبيل تسليم و دعا و ثنا و تعظيم و هديه ، و نوشته‌اى كه در آن تعظيم و شفقت و زيارت و غير اين‌ها باشد از چيزهائى كه دلالت بر عظمت و محبوبيّت تحيّت شونده در قلب تحيّت گوينده نمايد ، ولى بايد اين تحيّت فقط براى شفقت و محبّت باشد ، نه براى غرضهايى كه بين اهل رسم و عبادت‌ها شايع شده است . تا جائى كه شخص بلند مرتبه به دماغش بر مىخورد كه به پائين‌تر از خودش سلام كند و منتظر سلام او مىماند ، و نيز به دماغش بر مىخورد كه ابتداء به زيارت او برود مگر اينكه به صورت بازديد باشد ، و همچنين است حال ، در غير آن دو .\r\nپس آنچه كه بين فارس‌ها معروف شده است كه مىگويند « ديدن مستحبّ و بازديد واجب » صحيح است ، به شرط اينكه شائبهء اغراض فاسد در آن نباشد . و گرنه ديدوبازديد هر دو مذموم است . و به همين جهت ، وارد شده است : كسى كه برادر مؤمن خود را در خانه‌اش زيارت كند بدون عوض و غرض ، مانند كسى است خدا را در عرش زيارت كرده باشد « 1 » ، و خلوص اعمال اهل دنيا از اغراض فاسد محال است و\r\n\r\n\r\n","description":"","footnote":"\r\n( 1 ) قريب به اين مضمون در بحار الانوار : 74 ، ص 350 / ح 15 و كافى : 2 ، ص 140 / ح 1\r\n","page_name":" 157 ","page_number":157},
  {"content":"\r\n\r\nاختلاط با آنها در نفوس ضعيف اثر مىگذارد .\r\nپس براى سالك ، بهتر اين است كه تا جائى كه ممكن است با اهل دنيا آميزش نكند تا خود را از پيروى و جذب اغراض آنها دور نگهدارد ، مگر اينكه تقيّه‌اى براى حفظ ناموس يا مال يا نفس باشد يا به جهت اصلاح حال كسى ، مهربانى به خرج دهد . كه در اين صورت اختلاط و معاشرت واجب مىشود اگر چه جذب شدن را احتمال دهد .\r\nو مقصود از ردّ تحيّت اگر از اغراض دنيوى ( مال و هديه ) باشد ، ردّ عين آن نيست . زيرا كه احسان را جز الاغ « حمار » ، كسى ردّ نمىكند ! ، بلكه بايد همانند آن احسان را به او بر گرداند . ( يعنى همان اندازه كه او احسان كرده است بايستى به وى احسان كرد ) .\r\nمثلا اگر گفت : سلام عليك ، و جواب داد : سلام عليك اين ردّ عين تحيّت است ، و اگر گفت : سلام عليك و رحمة اللّه ، آن ردّ تحيّت به بهتر از خودش است ، و بهتر ردّ كردن و نيكو جواب دادن اعمّ از اين است كه چيزى بر آن زياد كنند يا هيئت آن را به صورت بهتر و نيكوتر تغيير دهند ، چنان كه حضرت ابراهيم ( ع ) وقتى كه ملائكه‌ها به او گفتند « سلاما » به صورت نصب ، در جواب آنها گفت : « سلام » به صورت رفع كه دلالت بر دوام مىكند . به ذهنم خطور مىكند كه اگر خدا به من توفيق دهد رسوم عادى و آداب مستحبّ را تدوين نمايم تا اينكه سالكين از آنها آگاه باشند ، و از روى كورى و عادت صرف ، مرتكب آن نشوند .\r\n إِنَّ اللَّهَ كانَ عَلى كُلِّ شَيْءٍ حَسِيباً  پس خداوند به حساب تحيّت‌ها و ارزشهاى آنها رسيدگى مىكند و همچنين به حساب اغراض شما در آن تحيّت‌ها مىرسد پس آنها را با اغراض نياميزيد .\r\n\r\n[ سوره النساء ( 4 ) : آيه 87 
  ]\r\nاللَّهُ لا إِلهَ إِلاَّ هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ وَ مَنْ أَصْدَقُ مِنَ اللَّهِ حَدِيثاً ( 87 )\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nترجمه :\r\nخداى يكتا كه خدايى جز او نيست البتّه همه را در روز قيامت كه هيچ شكّ در آن نيست جمع آورد و كيست كه راست‌تر از خدا سخن گويد .\r\n\r\nتفسير :\r\n اللَّهُ لا إِلهَ إِلَّا هُوَ  جمله استيناف است و به تعليل ( به علّت آوردن ) آيات سابق اشاره مىكند و ذهن را براى مقدّمهء بعدى آماده مىكند .\r\n لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ  شما را در روز رستاخيز كه هيچ گونه شكّى در جمع كردن شما در آن روز نيست ، گرد مىآورد ، « لا ريب فيه » استيناف است يا حال از « يوم » مىباشد .\r\n وَ مَنْ أَصْدَقُ مِنَ اللَّهِ حَدِيثاً  استفهام انكارى است ( يعنى :\r\nچه كسى از خدا راستگوتر است ؟ ! ) و جمله معطوف بر جملهء قسم و مقسم عليه است ، يا جمله حاليه است و مقدّمهء انكار آينده است .\r\n\r\n[ سوره النساء ( 4 ) : آيه 88 
  ]\r\nفَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 88 )\r\n\r\nترجمه :\r\nچرا شما دربارهء منافقين دو فرقه شديد ( گروهى به اسلام و گروهى به كفرشان قائل شديد ، چه ، آنها در باطن كافرند ، و خدا به كيفر اعمال زشتشان بازگرداند آيا شما مىخواهيد كسى را كه خدا گمراه كرده است هدايت كنيد در صورتى كه خدا هر كه را گمراه كند تو بر هدايت او راهى نخواهى يافت .\r\n\r\nتفسير :\r\n فَما لَكُمْ فِي الْمُنافِقِينَ فِئَتَيْنِ  حال است از ضمير مجرور يعنى شايسته نيست كه شما به دو گروه متفرّق شويد دربارهء كسانى كه خداوند حكم به كفر آنان كرده است . از امام باقر ( ع ) است كه آيه دربارهء گروهى نازل شده است كه از مكّه آمدند و اظهار اسلام كردند ، سپس به مكّه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبرگشتند و اظهار شرك نمودند ، سپس به يمامه سفر كردند ، و مسلمانان در جنگ با آنها اختلاف كردند زيرا در اسلام و شرك آنان ، اختلاف داشتند .\r\n وَ اللَّهُ أَرْكَسَهُمْ  خدا آنها را به كفر و كيفر اعمال زشتشان بازگردانيد .\r\n بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  و آن به دليل دستاورد خودشان است .\r\n\r\n[ سوره النساء ( 4 ) : آيه 89 
  ]\r\nوَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً ( 89 )\r\n\r\nترجمه :\r\nمنافقان و كافران آرزو كنند كه شما مسلمانان هم مانند آنها كافر شويد تا همه برابر و مساوى در كفر باشيد پس تا در راه خدا هجرت نكنند ، آنان را دوست نگيريد و آنها را هر كجا يافتيد گرفته بكشيد و از آنها ياور و دوستى ، نبايد اختيار كنيد .\r\n\r\nتفسير :\r\n وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً  كافران مىخواهند كه شما نيز كافر شويد تا با آنان مساوى باشيد چنان كه عادت و رسم مردم است ، زيرا كه هر صاحب مذهب و طريق مخصوص دوست دارد كه مردم نيز بر طريق او باشند ، اين مطلب در عالم صغير ( انسان ) نيز جارى است ، ضمنا كنايه از منافقين امّت است اگر هم در مورد آنها نازل نشده باشد ، ولى چون بعد از محمّد صلّى اللّه عليه و آله با انكار گفتار او دربارهء علىّ ( ع ) مرتدّ شدند ، و از دار شرك نفسانى به دار اسلام و ايمان علوى و ولوى هجرت نكردند ، به آنها اشاره دارد . . .\r\n فَلا تَتَّخِذُوا مِنْهُمْ أَوْلِياءَ  بعد از اينكه خدا بر آنان به گمراهى حكم\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nكرد ديگر از آنان دوست نگيريد .\r\n حَتَّى يُهاجِرُوا فِي سَبِيلِ اللَّهِ  تا اينكه از وطن‌هاى مشركين به سوى شما در راه خدا هجرت كنند .\r\n فِي سَبِيلِ اللَّهِ  ظرف  يُهاجِرُوا  يا حال از فاعل است ، يعنى با نيّت‌هاى صادق هجرت كنند ، نه با نيّت‌هائى كه متمايل به شيطان باشد ، يا مقصود اين است كه از سراى شرك بيرون آيند و در ولايت علىّ ( ع ) وارد شوند و به سوى علىّ ( ع ) برگردند .\r\n فَإِنْ تَوَلَّوْا  و اگر از مهاجرت صحيح كه در صورت به سوى تو و در باطن به سوى علىّ ( ع ) صورت مىگيرد ، اعراض كردند .\r\n فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ  پس آنها را بگيريد و هرجا يافتيد بكشيد . چنان كه محمّد صلّى اللّه عليه و آله اين كار را در مورد مرتدّين زمان خودش انجام داد ، پس در مورد علىّ ( ع ) نيز نسبت به مرتدّين زمانش مانند اصحاب جمل و صفّين و نهروان اين حكم جارى است .\r\n وَ لا تَتَّخِذُوا مِنْهُمْ وَلِيًّا وَ لا نَصِيراً  نه به ظاهر آنها را دوست گيريد و نه در باطن يعنى با آنها بيعت نكنيد با بيعت عامّ محمّدى ( كه تسليم ظاهر است ) و نه با بيعت خاصّ علوى ( كه تسليم باطن است ) ، يا اينكه از آنان دوست و ياورى نگيريد .\r\n\r\n[ سوره النساء ( 4 ) : آيه 90 
  ]\r\nإِلاَّ الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلاً ( 90 )\r\n\r\nترجمه :\r\nمگر آنان كه به قومى كه ميان شما با آنها عهد و پيمانى است در پيوسته باشند يا كه بر اين عهد نزد شما آيند كه از جنگ با شما يا قوم خودشان كه دشمنان شما هستند هر دو خوددارى كنند و از جنگ\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nدلتنگ باشند با اين دو طايفه از كافران كه در حقيقت به شما پناهنده شده‌اند نبايد كارزار كنيد . اگر خدا مىخواست آنها را بر شما مسلمانان مسلّط مىكرد ، تا با شما نبرد مىكردند پس هرگاه از جنگ با شما كناره گرفتند و تسليم شدند ، در اين صورت خدا براى شما راهى عليه آنها نگشوده است و مال و جانشان را بر شما مباح نكرده است .\r\n\r\nتفسير :\r\nپس نه آنها را اولياى خود بگيريد ، و نه آنها را بكشيد تا پيمان را از جميع وجوه حفظ كرده باشيد . آنها نه در مقابل شما هستند و نه با شما مىباشند ، بلكه به جهت دلتنگى خود از جنگ ، مستحقّ مدارا هستند نه اخذ و قتل . و نزول آيه در تفسيرها موجود است و تعميم آن براى شخص بينا آسان است .\r\n\r\n[ سوره النساء ( 4 ) : آيه 91 
  ]\r\nسَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً ( 91 )\r\n\r\nترجمه :\r\nگروهى ديگر را خواهيد يافت كه مىخواهند از شما ( به اظهار اسلام ) و از قوم خود و به اظهار كفر ايمنى يابند ، و هرگاه راه فتنه‌گرى و شرك بر آنها باز شود به كفر خود بازگردند پس اگر از فتنه‌انگيزى و نفاق شما كناره نگرفته تسليم شما نشدند و از آزارتان دست نكشيدند در اين صورت آنها را هر كجا يافتيد بگيريد و بكشيد و شما را بر جان و مال اين گروه تسلّطى كامل بخشيديم .\r\n\r\nتفسير :\r\n سَتَجِدُونَ آخَرِينَ  استيناف است و تنبيه بر حال فريب دهندگان و بيان حكم آنان است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n يُرِيدُونَ أَنْ يَأْمَنُوكُمْ  از راه خدعه و حيله مىخواهند از شما ايمنى يابند .\r\n وَ يَأْمَنُوا قَوْمَهُمْ  با قوم خودشان موافق مىشوند كه از آنها ايمن باشند .\r\n كُلَّما رُدُّوا إِلَى الْفِتْنَةِ  هرگاه آنان به جنگ با شما پرداختند ، جمله حال يا استيناف است و جواب سؤال مقدّر مىباشد .\r\n أُرْكِسُوا فِيها  از اظهار وفاق سر باز زده ، به جنگ با شما برخاستند .\r\n فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ  عطف بر معنى است . ( يعنى اگر از جنگ بازنايستاده ، تسليم نشده و بر شما به جنگ دست درازى كردند )  فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً  پس آنها را هرجا يافتيد ، بگيريد و بكشيد كه شما را بر آنها تسلط و استيلا داديم ، يا دليل و حجّتى براى حيله و فريب آنها قرار داديم .\r\n\r\n[ سوره النساء ( 4 ) : آيه 92 
  ]\r\nوَ ما كانَ لِمُؤْمِنٍ أَنْ يَقْتُلَ مُؤْمِناً إِلاَّ خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلاَّ أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ وَ كانَ اللَّهُ عَلِيماً حَكِيماً ( 92 )\r\n\r\nترجمه :\r\nهيچ مؤمنى را نرسد كه مؤمنى را به قتل رساند مگر به خطا مرتكب آن شود در صورتى كه به خطا هم مؤمنى را كشت بايد به كفّارهء اين خطا بندهء مؤمنى را آزاد كند و خونبهاى مقتول را به صاحب خون بپردازد مگر آنكه ورثه ، ديه را به قاتل ببخشد و اين مقتول اگر با آنكه مؤمن است از قومى باشد كه با شما دشمن و محاربند در اين صورت قاتل\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n( ديه ندهد ) ليكن بر اوست كه بندهء مؤمنى را آزاد كند و اگر مقتول از قومى است كه ميان شما و آن قوم عهد و پيمان برقرار بوده است پس خونبها را به صاحب خون پرداخته ، بندهء مؤمنى را نيز به كفّاره آزاد كند و اگر بنده‌اى نيابد بايستى دو ماه متوالى روزه بدارد . اين توبه از طرف خدا پذيرفته شده است و خدا به اعمال خلق و جزاى آن آگاه و بصير و به همهء امور دانا و حكيم است .\r\n\r\nتفسير :\r\n وَ ما كانَ   لِمُؤْمِنٍ  براى مؤمن صحيح نيست و مناسب حال او نمىباشد .\r\n أَنْ يَقْتُلَ مُؤْمِناً  كه بدون حقّ مؤمنى را بكشد  إِلَّا خَطَأً  مگر از روى خطا و اشتباه . استثناء از لازمهء قتل است يعنى قاتل بر هر حال عذاب مىشود مگر اينكه قتل از روى خطا باشد .\r\n وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ  و كسى كه مؤمنى را به خطا كشت ، آزادى بنده‌اى مؤمن به عهدهء اوست تا كفارهء او باشد  وَ دِيَةٌ مُسَلَّمَةٌ إِلى أَهْلِهِ  و بايد ديه دهد تا خون مسلمان هدر نرود .\r\n إِلَّا أَنْ يَصَّدَّقُوا  مگر اينكه تصدّق كنند به سبب عفو ، زيرا كه تصدّق بر هر كار خوبى اطلاق مىشود .\r\n فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ  از قبيل عطف تفصيل است بر اجمال نفى . حال اگر از قومى كه دشمن شما هستند ، مقتول مؤمن باشد ،  فَتَحْرِيرُ رَقَبَةٍ مُؤْمِنَةٍ  پس بر گردن قاتل است ، آزاد كردن بنده مؤمنى را بدون ديه ، زيرا كافر تسلّطى بر مسلمان ندارد .\r\n وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ  و اگر بين شما پيمانى بود براى حفظ پيمان بر گردن قاتل است كه ديه بپردازد و بنده مؤمنى را آزاد كند ، علّت اينكه در اينجا « ديه » را مقدّم انداخت به جهت اهتمام به بيان آن است ، زيرا به نظر مىآمد كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nچون آنها كفّار هستند ديه‌اى نداشته نباشد ، و در آيهء سابق تأخير انداخت چون ديه حقّ النّاس و آزاد كردن بنده حقّ اللّه است .\r\n فَمَنْ لَمْ يَجِدْ  اگر بنده و قيمت آن را پيدا نكرد  فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ  جهت توبه از جانب خدا ، دو ماه پياپى بايد روزه بگيرد .\r\n وَ كانَ اللَّهُ عَلِيماً  و خدا به وضع احكام عالم است  حَكِيماً  و احكام را طبق غايات محكم وضع مىكند .\r\n\r\n[ سوره النساء ( 4 ) : آيه 93 
  ]\r\nوَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً ( 93 )\r\n\r\nترجمه :\r\nو هر كس مؤمنى را به عمد بكشد مجازاتش آتش جهنّم است كه در آن جاويد معذّب خواهد بود . خدا بر او خشم و لعن كند و عذابى بسيار شديد مهيّا سازد .\r\n\r\nتفسير :\r\nآيه فوق تهديد به چيزى است كه هيچ يك از صاحبان گناهان كبيره را به آن تهديد نكرده است و تعمّدى كه موجب وعيد شديد است چنان كه در اخبار آمده اين است كه مؤمن را از جهت مؤمن بودنش و در حالى كه علم به آن دارد بكشد ، نه اينكه او را بكشد از جهت غضب ، يا جدل يا اينكه از جهت ديگرى ( غير از ايمان ) يا كينهء او را داشته باشد كه در اين صورت اگر چه قتل عمدى است ولى از وجهى خفى ، شائبهء خطا در آن است .\r\nو كسى كه مؤمنى را از جهت ايمانش بكشد ، مانند كسى است كه صاحبش را كشته باشد ، و كسى كه صاحبش را كه امام است بكشد رهائى از آتش ندارد و توبهء او پذيرفته نيست ، يا اينكه موفّق به توبه نمىشود\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nچنان كه در اخبار است ، و لذا وارد شده « 1 » كه غيبت مؤمن شديدتر از زنا است ، يا از هفتاد زنا ، يا از هفتاد زناى تحت كعبه ، و در بعضى اخبار از زناى با محارم شديدتر است . و سرّ مطلب چيزى است كه ما آن را ذكر كرديم ، زيرا بدى مؤمن را ذكر كردن از جهت ايمان او ذكر كردن بدى صاحبش است ، و ذكر كردن امام را به بدى از بزرگترين گناهان كبيره است .\r\n\r\n[ سوره النساء ( 4 ) : آيه 94 
  ]\r\nيا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً ( 94 )\r\n\r\nترجمه :\r\nاى اهل ايمان چون در راه دين خدا بيرون رويد ( در كار دشمن و دوست ) تحقيق و جستجو كنيد ، و بر آن كس كه اظهار اسلام كند و به شما سر تسليم فرود آرد ( بر شما سلام گويد ) نسبت كفر ندهيد ، تا به بهانه‌اى مال و جانش را بر خود حلال كنيد و از متاع ناچيز دنيا چيزى به غنيمت بريد ، كه غنائم بيشمار نزد خداست . اسلام شما هم اوّل امر ، همچنين اظهار و تسليمى بيش نبود تا وقتى كه خدا بر شما منّت گذاشت تا از اظهار اسلام به حقيقت ايمان رسيديد پس اكنون بايد تحقيق كنيد كه خدا به هر چه كنيد كاملا آگاه است .\r\n\r\nتفسير :\r\n يا أَيُّهَا الَّذِينَ آمَنُوا إِذا ضَرَبْتُمْ  « ضربتم » پاهايتان را به زمين زديد يعنى براى جهاد سفر كرديد ، تأديب مجاهدين است كه نيّت خود را اصلاح كنند به نحوى كه در نيّت آنها نفس ، بر امر خدا غلبه نكند .\r\n\r\n\r\n","description":"","footnote":"\r\n( 1 ) سفينة البحار ، مبحث غيبت\r\n","page_name":" 166 ","page_number":166},
  {"content":"\r\n\r\n فِي سَبِيلِ اللَّهِ فَتَبَيَّنُوا  پس در طلب ظهور و روشن شدن مطلب از كفر و ايمان در مورد كسانى كه آنها را ملاقات مىكنيد نهايت كوشش را به خرج دهيد ، و  فَتَبَيَّنُوا  به معنى تأنّى و تأمّل خوانده شده است ، و مقصود يكى است يعنى قبل از يقين پيدا كردن به كفر آنان ، عجله در قتل نكنيد .\r\n وَ لا تَقُولُوا لِمَنْ أَلْقى إِلَيْكُمُ السَّلامَ  بر آنكه سر تسليم فرود آورد و بر شما سلام گويد ، السّلام « السّلم » خوانده شده به معنى انقياد و تسليم ، يا مقصود تحيّت اسلام است تا اسلامش را به‌وسيله شعار اسلام ظاهر نمايد .\r\n لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا  يعنى اسلام او را انكار نكنيد براى اينكه او را بكشيد تا به مالش برسيد ، بلكه در امر او روشن‌گرى و جستجو كنيد ، پس اگر آثار راستى در او پيدا و ظاهر شد به او نگوييد كه تو من نيستى و او را نكشيد .\r\n فَعِنْدَ اللَّهِ مَغانِمُ كَثِيرَةٌ  در اين صورت شما مستحقّ غنيمت‌هاى زيادى از جانب خدا مىشويد كه بيشتر از غنيمت اوست . پس نزد خدا غنيمت‌هاى زيادى است كه به كسى كه امر و نهى او را فرمان برد داده مىشود ، و ذكر سبب امر ، جانشين جواب شده است .\r\n كَذلِكَ كُنْتُمْ مِنْ قَبْلُ  قبل از اين كافر بوديد و متزلزل و اسلام را با زبانهايتان بدون علم به يكى بودن دلهايتان با زبانهايتان اظهار مىكرديد .\r\n فَمَنَّ اللَّهُ عَلَيْكُمْ  پس خدا بر شما منّت نهاد كه به ايمان مشهور شويد .\r\n فَتَبَيَّنُوا  تكرار تبيّن براى تأكيد و اشاره به اين است كه امتثال امر خدا مقتضى روشنگرى است ، و مقايسه به نفسهايتان نيز مقتضى روشنگرى است .\r\n إِنَّ اللَّهَ كانَ بِما تَعْمَلُونَ خَبِيراً  پس در افعال و نيّت‌هايتان احتياط\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكنيد . اين آيه اگر چه در مورد اسامة بن زيد نازل شده است كه يهودى را كشت و اعتنا به اظهار شهادتين او نكرد ، ولى عموميّت دارد و اختصاصى به قتل و به سفر ندارد .\r\n\r\n[ سوره النساء ( 4 ) : آيه 95 
  ]\r\nلا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً وَ كُلاًّ وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً ( 95 )\r\n\r\nترجمه :\r\nهرگز مؤمنانى كه بىهيچ عذرى ، مانند نابينايى و مرض و فقر و غيره از كار و جهاد بازنشينند با آنان كه با مال و جان در راه خدا كوشش كنند ، در مراتب ايمان يكسان نخواهند بود . خداوند مجاهدان فداكار به جان و مال را بر نشستگان ، از حيث رتبه و مقام بلندى مرتبه و برترى بخشيده است . و همهء اهل ايمان را وعدهء نيكو فرموده است و مجاهدان را بر نشستگان ، به اجر و ثوابى بزرگ برترى داده است .\r\n\r\nتفسير :\r\n لا يَسْتَوِي الْقاعِدُونَ  مستأنف و جواب سؤال مقدّر است كه از تهديد بر قتل عمدى مؤمن و ديه و كفّاره بر قتل خطا ، ناشى مىشود . و همچنين سؤال از امر به تبيين هنگام ملاقات با كسى كه حال او معلوم نيست ، ناشى مىشود . و از آنجا كه حالش معلوم است چنان كه در مورد نزول آيه اين چنين است . زيرا مورد نزول آيه اسامة بن زيد است كه يك يهودى اهل فدك را كشت ، بدين گونه كه آن يهودى اسلام آورده بود و عيال و مالش را جمع كرده ، گوسفندانش را مىراند تا به ناحيه كوهستانى رود .\r\nيهودى پس از آنكه لشگر اسامه را ديد گفت : سلام بر شما ، لا إله الا اللّه محمّد رسول اللّه ، اسامه مبادرت به كشتن او كرد ، وقتى برگشت\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرسول خدا صلّى اللّه عليه و آله به او فرمود : آيا دل او را شكافتى و پرده از دلش برداشتى ؟ ، نه آنچه را كه بر زبانش آورد قبول كردى ، و نه آنچه را كه در دلش گذشت دانستى ، پس اين آيه نازل شد .\r\nپس اسامه بعد از آن سوگند خورد كه كسى را كه لا إله الا اللّه بگويد نكشد و با همين عذر از علىّ ( ع ) ( در جنگ با خوارج ) تخلّف نمود .\r\nو بعضى گفته‌اند : آيه دربارهء مردى ديگر نازل شده است كه در يكى از سريّه‌ها ( جنگهائى كه پيغمبر صلّى اللّه عليه و آله فرمانده تعيين مىكرد ) . مردى را ديد كه بين آن دو كينه بود ، آن مرد با تحيّت اسلام ، تحيّت گفت ولى اين مرد او را كشت و به خدمت رسول خدا آمد و گفت : براى من استغفار كن كه خدا مرا ببخشد ، رسول خدا فرمود : خدا تو را ببخشد .\r\nو به هر حال جاى اين سؤال اينجا پيش مىآيد كه آيا با توجّه به آفاتى كه گاهى در جهاد اتّفاق مىافتد نشستن و به جهاد نرفتن بهتر نيست ؟ پس خدا فرمود : كسانى كه به جنگ و جهاد نمىروند با كسانى كه جهاد مىكنند مساوى نيستند .\r\n مِنَ الْمُؤْمِنِينَ  يعنى كسانى كه دعوت ظاهرى را قبول كرده‌اند اعم از اينكه دعوت باطنى را نيز پذيرفته و با بيعت خاصّ بيعت كرده و يا در همان دعوت ظاهرى و قبول بيعت عامّ اسلامى توقف نموده باشند ، و ظرف مستقرّ است و حال از « قاعدون » يا از ضمير مستتر در آن .\r\n غَيْرُ أُولِي الضَّرَرِ  لفظ « غير » با رفع خوانده شده كه صفت « قاعدون » باشد ، زيرا لفظ « غير » اگر چه با اضافه معرفه نمىشود چون آخرين درجهء ابهام را دارد ولى وقتى اضافه شود به اسم معرفه صفت معرفه قرار مىگيرد در صورتى كه آن معرفه با لام جنس يا موصول معرفه شده باشد كه آن دو نيز مانند غير هستند ، و همچنين است اگر لفظ « غير » بين دو نقيض قرار گيرد . به نصب خوانده شده كه حال از « قاعدون » باشد يا از ضمير مستتر در آن ، يا منصوب است بنا بر استثناء و به جرّ خوانده شده است كه صفت « مؤمنين » باشد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبرخى گفته‌اند : آيه دربارهء جماعتى نازل شده كه از غزوهء تبوك تخلّف كردند و جز صاحبان عذر و ضرر كسى آنجا نبود ، پس ابن امّ مكتوم كه نابينا بود ، در حالى كه گريه مىكرد آمد و گفت : يا رسول اللّه چه كند كسى كه استطاعت بر جهاد ندارد ؟ پس وحى ، پيامبر را براى بار دوّم فرا گرفت وقتى وحى بر طرف شد فرمود : بخوان « غير اولى الضّرر » و آن را به آيه ملحق كن ، قسم به كسى كه جانم در دست اوست . من هنگام شكستگى شانه به ملحق آيه نظر مىكنم .\r\n وَ الْمُجاهِدُونَ فِي سَبِيلِ اللَّهِ بِأَمْوالِهِمْ  و پيكارگران در راه خدا كه اموالشان را بر مجاهدين مىبخشند و آن را در راه خيرات صرف كرده در جهاد ، بر خودشان انفاق مىنمايند ، و قوايشان را كه اموال حقيقى آنها است صرف مىكنند ، و همچنين افعال و اوصافشان را به خودشان نسبت نمىدهند .\r\n وَ أَنْفُسِهِمْ  به اينكه نفس‌هايشان در جهاد خسته كنند و جهاد آنها را در خيرات و رياضت‌ها قرار دهد ، و اين معنى تهييج مجاهد است در جهادش و ترغيب كسى است كه جهاد نمىرود ، تا از نشستن دست بردارد .\r\n فَضَّلَ اللَّهُ  جواب سؤال مقدّر است گويا كه گفته شده است : چه فرق است بين آن دو ؟ پس فرمود : خداوند مجاهدين را برترى داده است .\r\n الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ  مجاهدين و قاعدين را با اسم ظاهر آورد تا اشعار به علّت حكم و تكرار وصف آن باشد كه موجب برترى شده است تا اينكه تهييج و ترغيب هر دو باشد و اموال و انفس را اسم ظاهر آورد چون خداى تعالى خواست در صورتى كه اموال و انفس هنوز در مقام انتساب به خود آنهاست آنها را فقط يك درجه بر قاعدين برترى دهد تا اينكه فرق بين اين مجاهدين و مجاهدين مذكور در آيه بعدى ظاهر شود ، زيرا در آنجا برترى مجاهدين را بر\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nقاعدين با درجات ذكر كرده است و اشاره به بقاى نسبت اموال و انفس ممكن نبود مگر با تصريح به آن دو و اضافهء آن دو به خودشان و اموال را بر انفس مقدّم داشته است ، چون مجاهد در جهاد ، اموال را بر خودش مقدّم مىدارد ( نخست جهاد با مال مىكند ) ، و از طرفى تا اوّل نسبت اموال نباشد ، نسبت انفس نيز محقّق نمىشود . علّت اينكه قاعدين را اوّل مقدّم آورد ، و در اينجا مؤخّر ، ازاين‌روست كه در آنجا گويا كه سؤال از حال قاعدين بود و اينكه آنها به درجهء مجاهدين مىرسند يا نه ، به خلاف مجاهدين كه برترى آنها معلوم بود .\r\nبدان كه فرقى بين قاعد و مجاهد به اموال و انفس نيست مگر به يك درجه ، زيرا هر دو در نسبت اموال و انفس به خودشان مساوى هستند و لكن قاعد آن را حتى را كه به سبب مال و جان است ترك نكرده است ، امّا مجاهد چون راحتى در مال و جان را ترك كرده است ، يك درجه از او بالاتر است و اين هر دو بر خلاف مجاهدين در آيهء آينده مىباشد ، لذا در اينجا برترى را مقيّد به :  دَرَجَةً  يك درجه نمود و در آيه آينده به طور مطلق ذكر كرده است .  وَ كُلًّا  هر يك از آن دو را  وَعَدَ اللَّهُ الْحُسْنى  خدا وعدهء بهترين ثواب را داد در صورتى كه جنگ نرفتن از ناحيهء عذرى نباشد .\r\nاين آيه اختصاصى به قاعد و مجاهد صورى ندارد بلكه دربارهء مؤمن نيز صادق است كه او در درون در نواحى دار اسلامش نشسته باشد يا به جهاد پرداخته باشد ، يا اينكه به دار اسلامش كه عبارت از سينه است رسيده و در آنجا ايستاده باشد . و نيز دربارهء مؤمن مجاهد فى سبيل اللّه در حالى كه در همان حدود نفس باقى مانده نسبت مال و نفس بر او ثابت باشد يا اينكه به قلب رسيده نسبت مال و نفس را از نفسش گسسته است ، او آن‌قدر جهاد مىكند تا جائى كه نسبت مال و جان خود را از خود نيز بيرون مىاندازد و به سبب فناى در شيخ خود در حضور امام كشته مىشود ، پس در مملكت وجودش غير از شيخش چيزى نمىبيند . البتّه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبراى مجاهد در فنايش مراتب و درجاتى است خداوند آن را به ما و جميع مؤمنين روزى نمايد .\r\n وَ فَضَّلَ اللَّهُ الْمُجاهِدِينَ عَلَى الْقاعِدِينَ  خداوند مجاهدين را يعنى كسانى كه از نسبت اموال و انفس به سبب طرح آن نسبت و فنا از نسبت اموال و صفات و انفس مجرّد هستند ، بر « قاعدين » يعنى بر خانه‌نشستگان ، برترى داد و آن  أَجْراً عَظِيماً  پاداش بزرگى است كه به حدّى محدود نمىشود ، زيرا كه اين مجاهدين از حدود مادّى خارج شده‌اند .\r\n\r\n[ سوره النساء ( 4 ) : آيه 96 
  ]\r\nدَرَجاتٍ مِنْهُ وَ مَغْفِرَةً وَ رَحْمَةً وَ كانَ اللَّهُ غَفُوراً رَحِيماً ( 96 )\r\n\r\nترجمه :\r\nاين درجات از نظر بخشايش و رحمت است كه خدا دربارهء خلق آمرزنده و مهربان است .\r\n\r\nتفسير :\r\n دَرَجاتٍ  درجه‌ها و مرتبه‌هاى بزرگى .\r\n مِنْهُ وَ مَغْفِرَةً وَ رَحْمَةً  و همچنين بخشايش بزرگ از او است ، زيرا كه آنان از دار سخط و خشم خارج ، و در راه رحمت داخل گرديدند و خودشان رحمت شدند . اينكه اموال و انفس را در اينجا نياورد ، پيش از اين دانسته شد .\r\n وَ كانَ اللَّهُ غَفُوراً رَحِيماً  يعنى طبيعت و ذات خداوند مغفرت و رحمت است و اختصاصى به رحمت و مغفرت مخصوص مجاهدين كه مستحقّ آن هستند ندارد ، بلكه رحمت و مغفرت خدا شامل قاعد ( نشسته و به جنگ نرفته ) غير مستحقّ نيز مىشود ، و در آن تهييج و به طمع انداختن قاعدين است .\r\n\r\n[ سوره النساء ( 4 ) : آيه 97 
  ]\r\nإِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً ( 97 )\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nترجمه :\r\nبه راستى آنان كه بر خود ستم كرده‌اند ، چون فرشتگان جانشان را گيرند ، آن فرشتگان از ايشان باز پرسند كه در چه كار بوديد پاسخ دهند كه در روى زمين مردمى ضعيف و ناتوان بوديم . فرشتگان گويند آيا زمين خدا پهناور نبود كه در آن سفر كنيد ، از آنها عذر نپذيرند و مأواى ايشان جهنم است و بازگشت آنها جايگاه بسيار بدى است .\r\n\r\nتفسير :\r\n إِنَّ الَّذِينَ تَوَفَّاهُمُ الْمَلائِكَةُ  مستأنف است جواب سؤال مقدر ، گويا كه شنونده وقتى مغفرت و رحمت را براى قاعد شنيد اين توهّم براى او پيش آمد كه رحمت خدا شامل همهء اقسام قاعد مىشود ، و اين مطلب را سؤال كرد گويا كه منكر عذاب قاعد است ، پس خداى تعالى در حالى كه با لفظ « انّ » و جملهء اسميّه تأكيد نمود براى رفع اين توهّم فرمود :  إِنَّ الَّذِينَ تَوَفَّاهُمُ الْمَلائِكَةُ   ظالِمِي أَنْفُسِهِمْ  در حقّ خودشان ستم كرده‌اند بدين نحو كه از دار شرك كه نفوس حيوانى آنهاست خارج نشدند ، و فرقى نمىكند كه در اين كار مقصّر باشند ، مانند كسانى كه خداوند به آنها وعده داده است كه اصحاب آتش هستند ، يا قاصر باشند مانند كسانى كه خداوند آنها را استثنا كرده است .\r\nبدان كه خداى تعالى خواسته است در اينجا اقسام بندگان را در عبوديّت و عدم آن بعد از ذكر قاعدين و مجاهدين بيان كند ، لذا مطلب را بدين نحو مطرح نمود كه ، بندگان يا در دار شرك توقّف كرده‌اند و آن نفسهاى امّارهء آنان است خواه در دار شرك صورى باشند يا در دار اسلام صورى كه خداى تعالى به آنها اشاره نمود : «  إِنَّ الَّذِينَ تَوَفَّاهُمُ الْمَلائِكَةُ  تا آخر آيه » يا از خانه‌هايشان كه همان خانه‌هاى طبايع و نفوس امّاره\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nآنهاست خارج شده‌اند و در طلب كسى هستند كه به دست او اسلام آورده و در طلب كسى هستند كه احكام قالبى را از او گرفته‌اند و خداوند به آنها اشاره كرد و فرمود : «  وَ مَنْ يَخْرُجْ مِنْ بَيْتِهِ مُهاجِراً . . .  تا آخر آيه » و چون مقصود از كسى كه از خانه‌اش خارج مىشود طلب‌كنندهء اسلام است ديگر  فِي سَبِيلِ اللَّهِ  را نياورد ، زيرا كه او هنوز بر راه خدا نيست ، و لفظ  إِلَى اللَّهِ وَ رَسُولِهِ  را آورد چون هنوز به رسول نرسيده است .\r\nيا اينكه مقصود كسانى است كه هجرت مىكنند بر راه خدا به سوى مراتب ايمان به سبب توسّل به ولايت پس از آنكه از نفوس امّاره خود به سبب قبول دعوت ظاهرى و قبول اسلام با بيعت عامّ نبوى از نفوس امّارهء خود خارج شده‌اند . و اينان يا مجاهد هستند ، يا از جهاد نشسته‌اند ، و به آن دو ، سابقا اشاره كرد كه فرمود :  لا يَسْتَوِي الْقاعِدُونَ  و اشاره به آنها كرد و فرمود :  وَ مَنْ يُهاجِرْ فِي سَبِيلِ اللَّهِ  و نفرمود : « من يخرج » زيرا فرض اين است كه آنها با قبول اسلام خارج شدند ، و نفرمود « الى اللّه و رسوله » زيرا فرض اين است كه آنها به سوى خدا و رسول خارج شدند و دعوت ظاهرى را قبول كردند و فرمود :  فِي سَبِيلِ اللَّهِ  زيرا آنها با قبول اسلام در راه خدا بودند ، زيرا اسلام طريق ايمان است .\r\n\r\nتحقيق در مورد جان گرفتن از سوى ملائكه و فرستادگان\r\nوجه جمع بين آيات مختلف در مورد جان گرفتن و ميراندن انسانها از سوى خداوند يا ملك‌الموت يا ملائكه و رسولان ، بر شخص آگاه مخفى نيست ، زيرا عقل در عالم صغير مانند حقّ در عالم كبير است ، و هرگاه ملاحظه شود كه عقل داراى سربازان و ياران و قواى مدركه است كه آنچه عقل به آنها امر كند نافرمانى نمىكنند ، و آنها به امر عقل عمل مىكنند ، و اينكه امر عقل به قوا و مشاعر و امتثال آنها بدون مهلت و خوددارى از عقل است . و فعل آن قوا و مشاعر همان‌طور كه به خود آنها\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبه طور حقيقى نسبت داده مىشود به عقل نيز به طور حقيقى و بدون مجاز نسبت داده مىشود بدون اينكه يكى از اين دو انتساب ( نسبت به قوا - نسبت به عقل ) » مجازى و غير حقيقى باشد و بدون اينكه دوگانگى و يا تعدّد نسبت ، وجود داشته باشد . بلكه فعل قوا بدون اينكه در حيثيّت نيز تعدّدى باشد فعل عقل مىباشد ، مثلا رؤيت ، فعل و كار حسّ باصره است و همان ديدن از جهت اينكه فعل باصره است فعل عقل نيز مىباشد ؛ لكن در مرتبه قوّهء باصره ، نه در مرتبهء عاليه ، بلكه در مرتبه عاليه‌اش فعل . خاصّ عقل است زيرا مرتبهء عاليه عبارت از تعقّل است يعنى درك اشياء ، مجرّد از پوشش‌هاى مادّه و اندازه و حدود و شكل داشتن مىباشد .\r\nبا ملاحظهء عقل و سربازانش دانسته مىشود كه فاعل در هر فعلى ، عالى باشد يا دانى خداى تعالى است ، لكن براى هر فعلى مباشر مخصوصى است كه فعل به او نسبت داده مىشود ، و نيز به اعتبار تشأن و ظهور فعل به‌وسيله يك فاعل مشخّص به خداوند هم نسبت داده مىشود و براى اين فاعل مشخّص بر اعتبار مرتبهء مخصوص به خود او فعل مخصوصى است كه به غير او نسبت داده نمىشود ، پس عقل مظهر خداى تعالى است در مرتبهء مخصوص ، و نفس مظهر ملك‌الموت ، و قوا و مشاعر مظاهر ملائكه و رسولان است . پس قوّهء باصره مانند فرشته ، مباشر بيرون آوردن صورت‌ها از موادّ است ، و نفس مانند ملك‌الموت است كه صورت‌هاى مجرّد از حدود و تشكّل‌هاى خاص را با مقدار و اندازهء آن از موادّ بيرون آورد .\r\nو عقل مانند خدا كليّات را از صورتها انتزاع مىكند با اينكه انتزاع اوّليه نيز فعل عقل است به واسطهء باصره و انتزاع اخير فعل خداست بدون واسطه ، پس اختلاف آيات و اخبار به اعتبار اختلاف مباشر و اختلاف مراتب است و انحصار در قول خدا  اللَّهُ يَتَوَفَّى الْأَنْفُسَ  نيز صحيح\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاست .\r\nو اختلاف مباشر به اعتبار اختلاف نفوس است مانند مباشرى كه نفوس نباتى و حيوانى و انسانى را مىگيرد ، و در نفوس انسانى نيز مراتبى است پس بعضى از نفس‌هاست كه خداوند آنها را بلا واسطه قبض روح مىكند ، و بعضى نفسها را ملك‌الموت قبض مىكند و بعضى را ملائكه و رسولان . و مقبوض ( قبض روح شده ) ملائكه مقبوض ملك‌الموت و خداست و مقبوض ملك‌الموت مقبوض خداست .\r\nو مقصود از ظلم نفس در اينجا غير از آن چيزى است كه در قول خداى تعالى :  فَمِنْهُمْ ظالِمٌ لِنَفْسِهِ  است ، زيرا كسانى كه به خودشان ظلم كرده‌اند در اينجا محكوم به آتش جهنّم هستند ، ولى در آنجا محكوم به بهشت مىباشند .\r\nپس مراد از ظلم‌كنندهء به نفس در اينجا كسانى هستند كه ملازم دار شركشان شده و از خانهء شرك به سوى خدا و رسول خارج نشده‌اند . ولى مقصود در آنجا كسى است كه از خانهء شركش به سوى خدا و رسول خارج شده و لكن در آنجا ايستاده و در راه خدا هجرت نكرده و محكوم خانه‌نشينى و محروم از جهاد و هجرت است . و به عبارت ديگر : ظالم در اينجا در عالم صغير كسى است كه ملازم خانهء نفس امّاره‌اش شده و از آنجا به ملك سينه‌اش ( صدر ) خارج نشده است ، تا به رسول و قبول اسلام برسد ، پس او در جهنّم طبعش مخلّد است و بعد از مرگ در جهنّم آخرت مخلّد مىشود .\r\nولى ظالم در آنجا كسى است كه از خانهء نفس امّاره‌اش به شهر سينه‌اش خارج شده و به رسول رسيده و اسلام را قبول كرده است به دليل اينكه وارث كتاب يعنى كتاب نبوّت شده است ولى از جهت اينكه احكام رسالت را قبول كرده و از شهر سينه‌اش به جهاد اكبر در تحصيل ولايت هجرت نكرده است ، پس او محكوم به دخول بهشت است ولى\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدرجهء مجاهدين در تحصيل ولايت را ندارد .\r\nو آنچه كه از امام صادق ( ع ) در تفسير ظالم به نفس روايت شده است ، آن كس است كه به دور خودش مىچرخد و دور مىزند . . . و مشعر به معنائى است كه ما ذكر كرديم .\r\n قالُوا فِيمَ كُنْتُمْ  گويند با اين كثافت‌ها و پليدىها كجا بوديد يعنى در چه حالى بوديد تا اينكه با اين پليدىها خارج شديد و چرا نفوستان را در زندگانى خود پاكيزه نكرديد .\r\n قالُوا  در حالى كه عذر مىآورند گفتند ( مىگويند )  كُنَّا مُسْتَضْعَفِينَ فِي الْأَرْضِ  ما مستضعف روى زمين بوديم و اهل شرك بر ما غلبه كردند به نحوى كه تغيير حال ما براى ما امكان نداشت .\r\n قالُوا  از باب ردّ عذر آنها به ايشان مىگويند  أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  مگر زمين خدا وسيع نبود تا مهاجرت كنيد ، يعنى اگر تغيير در زمين خودتان ممكن نبود مهاجرت از آنجا كه ممكن بود ، و زمين اعم است از زمين عالم كبير و زمين عالم صغير و زمين كتب انبيا و سير احوال آنها و زمين احكام ملّت‌هاى مختلف ، و تمييز آنها از مستقيم و غير مستقيم .\r\n فَأُولئِكَ مَأْواهُمْ جَهَنَّمُ وَ ساءَتْ مَصِيراً  پس جاى آنان دوزخ است و آن بد جايگاهى است ، اين سخن منافاتى بين خصوصيّت نزول آيه و تعميم آن كه ذكر كرديم ندارد ، و آن موافق با چيزى است كه در اخبار به آن اشاره شده است .\r\n\r\n[ سوره النساء ( 4 ) : آيه 98 
  ]\r\nإِلاَّ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلاً ( 98 )\r\n\r\nترجمه :\r\nمگر آن گروه از مردان و زنان و كودكان كه به راستى ناتوان بودند كه گريز و چاره‌اى بر آنها نبود و راهى براى نجات خود از آن و از\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكفر نمىيافتند .\r\n\r\nتفسير :\r\n إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  اگر ظالمين به نفس ، كسانى باشند كه مقصّر هستند استثناء منقطع است و اگر اعمّ از مقصّر و قاصر باشد استثناء متّصل است . زيرا كسى كه در دار شرك نفس مانده و مقيم است بر حسب قوّهء نظرى و عملى قدرت به خروج از آن را داشته است و يا نداشته است يا نمىتواند اوّلى مقصّر و دوّمى قاصر است .\r\nمستضعف كسى است كه بر حسب قوّهء عملى ، قدرت بر اعمالى ندارد كه قلبش را از آن چيزى كه مانع افاضات خداوند مىشود پاك گرداند ، و بر حسب قوّهء نظرى ، قدرت بر تمييز بين حقّ و باطل را ندارد ، لذا مفسرين قرآن ، عبارت :  لا يَسْتَطِيعُونَ حِيلَةً  را اشاره به كسانى مىدانند كه توانائى چاره‌انديشى بر حسب عمل را ندارند - و عبارت  وَ لا يَهْتَدُونَ سَبِيلًا  را اشاره به آن كسانى مىدانند كه از جهت قوّهء نظرى توانايى ندارند . گاهى نيز مستضعف به كسى كه دين و مذهبى را نشنيده است ، تفسير مىشود ، و آن به همان معنى اوّل بر مىگردد ، زيرا كه عجز يا از جهت اصل فطرت است ، يا از جهت عدم وجود آگاهاننده .\r\n\r\n[ سوره النساء ( 4 ) : آيه 99 
  ]\r\nفَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً ( 99 )\r\n\r\nترجمه :\r\nآنها اميدوار به بخشايش خداوند از گناهانشان مىباشند ، خداوند بخشنده و آمرزنده بندگان است .\r\n\r\nتفسير :\r\n فَأُولئِكَ  آنها با اينكه از دار شركشان خارج نشده‌اند  عَسَى اللَّهُ أَنْ يَعْفُوَ عَنْهُمْ  باشد كه خداوند از مقيم بودن آنان در دار شرك ، درگذرد .\r\n وَ كانَ اللَّهُ عَفُوًّا غَفُوراً  كه خدا بخشاينده و آمرزگار است ، اين بيان\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاز قبيل عطف علّت است .\r\n\r\n[ سوره النساء ( 4 ) : آيه 100 
  ]\r\nوَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً ( 100 )\r\n\r\nترجمه :\r\nو هر كسى در راه خدا از وطن خود هجرت كند و از آوارگى و غربت نينديشد در زمين براى آسايش و گشايش كارهايش جايگاه بسيار خواهد يافت و هرگاه كسى از خانهء خويش « شهر خود » براى هجرت به سوى خدا و رسول و حفظ مقام ايمان بيرون آيد و در سفر ، مرگ وى را فرارسد اجر و ثواب چنين كسى بر خداست يعنى به يقين خدا بر او رحمت و تفضّل خواهد كرد و خدا پيوسته بر خلق آمرزنده و مهربان است .\r\n\r\nتفسير :\r\n وَ مَنْ يُهاجِرْ فِي سَبِيلِ اللَّهِ  وقتى از بيان حال مقصّر و قاصر كه در دار شرك متوطّن هستند فارغ شد خواست حال كسى را كه از خانهء شرك خارج مىشود بيان كند ، و او يا در ظاهر از خانهء وطن صوريش خارج مىشود ، و يا در باطن از خانهء نفس امّاره‌اش در طلب اسلام خارج مىشود و جهادى براى او نيست چون جهاد بعد از قبول اسلام و شناختن دشمنان با اذن نبىّ يا امام است .\r\nيا اينكه مقصود اين است كه بعد از اسلامش در طلب ايمان از خانه صورى يا معنوىاش مهاجرت نمايد ، و براى اين مهاجر ، جهاد با مراتبى كه دارد تصوّر مىشود يا با اموال و انفس ، يا فانى از اموال و انفس باشد به محض امر بدون وابستگى خاطر به غير امر ، يا حتّى از امر فانى باشد و فقط براى خدا جهاد كند . و كسى را كه از دار اسلام يا دار ايمانش به سوى دار شرك خارج مىشود ذكر نكرد چون به آن اعتنا نكرد و\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n( حكم آن ) از مفهوم مخالف استفاده مىشود ، و به مهاجر بعد از اسلام فى سبيل اللّه به اين آيه اشاره نمود كه  وَ مَنْ يُهاجِرْ فِي سَبِيلِ اللَّهِ  .\r\n يَجِدْ فِي الْأَرْضِ  . . . منظور از « ارض » همهء آن معانى است كه براى آن پيش از اين گفته شد .\r\n مُراغَماً كَثِيراً  از « رغام » است و آن خاك است و به معنى محلّ رفتن و محلّ فرار است ، و مقصود از آن محلّى است از زمين كه در آنجا به تفرّج و تفريح مىپردازند به نحوى كه دماغ دشمنان به خاك ماليده شود .\r\n وَ سَعَةً  يعنى توسعه در زمين يا در خودش ، يا در معيشتش ، يا در سير ظاهرى و باطنى ، و بيان حال مهاجر بعد از اسلام را مقدّم انداخت بر كسى كه خارج مىشود و به سوى اسلام از جهت شرافت آن ، اگر چه در رتبهء مؤخّر است . و به كسى كه به سوى اسلام خارج مىشود اشاره نمود به قول خداى تعالى :\r\n وَ مَنْ يَخْرُجْ مِنْ بَيْتِهِ  و كسى كه از خانه‌اش ظاهرا و باطنا خارج شود .\r\n مُهاجِراً إِلَى اللَّهِ وَ رَسُولِهِ  در حالى كه مهاجر به سوى خدا و رسول او باشد لفظ « الى اللّه » را ذكر نمود تا اشاره به اين بكند كه كسى كه از بيت شرك خارج شود در حالى كه در طلب اسلام به سوى رسالت مىرود چنين شخصى به سوى خدا مىرود . چون منتهى به خدا مىشود ، و نيز براى اينكه رسول صلّى اللّه عليه و آله مظهر خداست ، لذا لفظ « الى » را تكرار نكرد .\r\n ثُمَّ يُدْرِكْهُ الْمَوْتُ  و سپس مرگ چه اختيارا با جذبهء الهى و يا به اضطرار در سبيل ظاهرى و باطنى ، او را در ربايد .\r\n فَقَدْ وَقَعَ أَجْرُهُ عَلَى اللَّهِ  يعنى شايسته نيست كه غير خدا اجر او را متكفّل شود ، و در آن بشارت تامّى براى آنان است .\r\n وَ كانَ اللَّهُ غَفُوراً رَحِيماً  پس خداوند مىبخشايد بديهايى را كه از او زائل نشده است ، و به او رحم مىكند ، به اينكه اجرش را بدون واسطه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nعطا نمايد . و نزول آيه اگر چه دربارهء جندب بن حمزه است در وقتى كه از مكّه به سوى مدينه خارج شد و در راه مرد . يا دربارهء نجاشى است كه به سوى مدينه خارج شد و در راه مرد . ولى اين خصوصيّت منافات با تعميم آن ندارد .\r\nوقتى مجاهدان و مهاجران را ذكر نمود خواست حكم آنان را در عبادت بيان كند ، پس فرمود :\r\n\r\n[ سوره النساء ( 4 ) : آيه 101 
  ]\r\nوَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ( 101 )\r\n\r\nترجمه :\r\nو هنگامى كه در سفر باشيد باكى بر شما نيست كه نماز را كوتاه بجاى آريد هرگاه بيم آن را داشته باشيد كه كافران شما را به رنج و هلاكت اندازند . كه دشمنى كفّار با شما كاملا آشكار است .\r\n\r\nتفسير :\r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ  شرائط قصر و كيفيّت آن احتياج به بيان ندارد ، و نفى جناح منافاتى با وجوب قصر ندارد ، زيرا خداى تعالى بر طريق مخاطبات عرف و آداب ملوك سخن مىگويد كه نفى بأس و حرج از چيزى مىكند و از آن امر اراده مىكند . و پس از آنكه دانستى كه نماز چيزى است كه به سبب آن توجّه به خدا حاصل مىشود ، و اصل در نماز ، محمّد صلّى اللّه عليه و آله و ولايت او ، سپس علىّ ( ع ) و خلافتش مىباشد ، سپس اعمال قلبى و قالبى كه از آن دو گرفته شده است و سبب توجّه به خداى تعالى مىشود . . . ديگر مىتوانى معناى سفر و صلاة و قصر را تعميم بدهى .\r\n إِنْ خِفْتُمْ أَنْ يَفْتِنَكُمُ الَّذِينَ كَفَرُوا  اشاره به حكمت در تشريع قصر است نه اينكه تقييد حكم باشد پس منافاتى با وجوب قصر در حال امن ندارد ، علاوه بر آن حجيّت مفهوم شرط ، مسلّم نيست ، بلكه آن بر حسب\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمفهوم مانند ساير مجملات است ، و اعتبار و عدم اعتبار آن محتاج به قرينه است . و محتمل است كه مقصود نماز خوف و قصر آن باشد به دليل اينكه نماز خوف بعد از اين آيه بيان مىشود ، و قصر مطلق نماز در سفر از قبيل مجملات مىشود كه براى ما بيان كرده‌اند .\r\n إِنَّ الْكافِرِينَ كانُوا لَكُمْ عَدُوًّا مُبِيناً  استيناف است در موضع تعليل .\r\n\r\n[ سوره النساء ( 4 ) : آيه 102 
  ]\r\nوَ إِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَ لْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَ لْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَ لْيَأْخُذُوا حِذْرَهُمْ وَ أَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ وَ خُذُوا حِذْرَكُمْ إِنَّ اللَّهَ أَعَدَّ لِلْكافِرِينَ عَذاباً مُهِيناً ( 102 )\r\n\r\nترجمه :\r\nو هرگاه در سفرهاى جهاد ، شخص تو در ميان سپاه باشى و نماز بر آنان به پا دارى ، بايد سپاهى با تو مسلّح به نماز ايستند و چون سجدهء نماز بجاى آرند اين سپاه براى نگهبانى رفته گروهى كه نماز نخوانده‌اند به نماز آيند . البتّه با لباس جنگ و با اسلحه زيرا كافران در آن روز انتظار دارند كه شما از اسلحه و اسباب خود غفلت كنيد كه ناگهان به‌يك‌بار بر شما حمله‌ور شوند . چنان كه بارانى يا مرضى شما را از برگرفتن سلاح به رنج اندازد باكى نيست اسلحه فروگذاريد ولى البتّه از دشمن بر حذر باشيد كه خدا براى كافران عذابى سخت خواركننده مهيّا ساخته است .\r\n\r\nتفسير :\r\n وَ إِذا كُنْتَ فِيهِمْ  و اگر در حين مسافرت و خوف در ميان آنها بودى  فَأَقَمْتَ لَهُمُ الصَّلاةَ  و امامت نماز آنها را به عهده گرفتى ،\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n فَلْتَقُمْ طائِفَةٌ مِنْهُمْ  براى نماز طائفه‌اى از آنها بر پا ايستند ،  مَعَكَ وَ لْيَأْخُذُوا أَسْلِحَتَهُمْ  با تو و آن طايفهء جنگ‌كننده كه به التزام استفاده مىشود ، يا گروهى كه نماز مىخوانند ، اسلحه‌هاى خويش برگيرند .\r\n فَإِذا سَجَدُوا  يعنى آنها كه نماز مىخوانند .\r\n فَلْيَكُونُوا  گروه جنگ‌كننده ، باشند .\r\n مِنْ وَرائِكُمْ  بر گرد گروه نمازخوان .\r\n وَ لْتَأْتِ طائِفَةٌ أُخْرى لَمْ يُصَلُّوا  پس از آنكه منتظر آنان شدى در قيام دوّم ، و گروه نمازگزارنده نمازشان را با تو تمام كردند ، و به محلهاى توقف خود رفتند .\r\n فَلْيُصَلُّوا مَعَكَ  به اينكه در قيام به تو اقتداء كنند و در قعود و نشستن تو منتظر آنها بمانى تا نمازشان را تمام كنند بدين نحو كه يك ركعت ديگر بخوانند ، سپس با آنها سلام دهى بعد از آنكه در قعود به تو ملحق شدند .\r\n وَ لْيَأْخُذُوا حِذْرَهُمْ  يعنى گروهى كه نماز خواندند و ايستادند در موقف كسانى كه نماز نخوانده‌اند ، يا گروهى كه مشغول به نماز هستند ، اسلحهء خود را برگيرند .\r\n وَ أَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً  استيناف است در موضع تعليل .\r\n وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ  براى سنگينى سلاح .\r\n أَوْ كُنْتُمْ مَرْضى  يا از حمل كردن سلاح ضعيف شديد .\r\n أَنْ تَضَعُوا أَسْلِحَتَكُمْ  چون در بيدارى و بر حذر بودن و گرفتن اسلحه در هر حال مبالغه نمود اين توهّم پيش آمد كه زمين گذاشتن سلاح در هيچ حالى درست نيست ، پس آن توهّم را رفع نمود و فرمود :\r\n وَ خُذُوا حِذْرَكُمْ  ولى با اين حال از طريق احتياط خارج نشويد ،\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو اسلحهء خود را برگيريد .\r\n إِنَّ اللَّهَ أَعَدَّ لِلْكافِرِينَ عَذاباً مُهِيناً  عذاب خوار كننده‌اى با دست شما براى كافران آماده مىشود ، و لذا امر به احتياط و گرفتن سلاح مىكند تا مستأصل و درمانده نشويد تا خداوند به وسيلهء شما آنها را عذاب كند ، و بنا بر اين مىتواند به منزلهء تعليل باشد ، و آيه اگر چه در غزوهء حديبيّه يا ذات الرّقاع نازل شده است ولى منافاتى با تعميم حكمش ندارد .\r\n\r\n[ سوره النساء ( 4 ) : آيه 103 
  ]\r\nفَإِذا قَضَيْتُمُ الصَّلاةَ فَاذْكُرُوا اللَّهَ قِياماً وَ قُعُوداً وَ عَلى جُنُوبِكُمْ فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ( 103 )\r\n\r\nترجمه :\r\nپس آنگاه كه از نماز فراغت حاصل كنيد باز در همه حال ايستاده و نشسته و بر پهلو ( خوابيده ) و در هر حال كه توانيد خدا را ياد كنيد ، سپس كه از آسيب دشمن ايمن شديد در آن حال نماز كامل بجاى آريد كه نماز براى اهل ايمان حكمى واجب و لازم است .\r\n\r\nتفسير :\r\n فَإِذا قَضَيْتُمُ الصَّلاةَ فَاذْكُرُوا اللَّهَ قِياماً وَ قُعُوداً وَ عَلى جُنُوبِكُمْ  يعنى وقتى نماز را ادا كرديد از ذكر خدا غافل نشويد و در حين جنگ منتظر نشويد كه ذكر خدا را با ادب و آدابش بعد از جنگ بجاى آوريد بلكه در جميع احوال خدا را ياد كنيد ، يا اينكه هرگاه كه خواستيد در وقت شدّت خوف نماز بخوانيد و نتوانستيد همهء مقرّرات نماز را انجام دهيد ، پس نماز بخوانيد بر هر حالى كه توانستيد به قرينهء قول خدا كه مىفرمايد :\r\n فَإِذَا اطْمَأْنَنْتُمْ  آنگاه كه از شدّت خوف ايمن شديد  فَأَقِيمُوا الصَّلاةَ  يعنى نماز را با شرائط و آداب مقرّر آن در سفر تمام كنيد ، يا هر وقت كه در وطنهايتان يا در محل اقامتتان مطمئن شديد نماز را با اتمام ركعات آن تمام كنيد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  لفظ « موقوت » تأكيد « كتابا » است ، زيرا موقوت به معنى مفروض در اوقات است و معنى آن اين است كه واجب شده است واجب شدنى ، يعنى ما تأكيد كرديم در حفظ نماز و عدم ترك آن در هر حالى از احوال ، زيرا آن تا حدّ كمال در وجوب رسيده است .\r\n\r\n[ سوره النساء ( 4 ) : آيه 104 
  ]\r\nوَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَ تَرْجُونَ مِنَ اللَّهِ ما لا يَرْجُونَ وَ كانَ اللَّهُ عَلِيماً حَكِيماً ( 104 )\r\n\r\nترجمه :\r\nو نبايد از تعقيب كردن در كار دشمنان سستى و كاهلى كنيد كه اگر شما از آنان به رنج و زحمت مىافتيد آنها نيز از دست شما رنج مىكشند جز اينكه شما به لطف خدا اميدواريد و آنها اميدى ندارند و خدا دانا و حكيم است .\r\n\r\nتفسير :\r\n وَ لا تَهِنُوا  عطف است به اعتبار آنچه كه از تأكيد وجوب نماز فهميده مىشود يعنى بر نماز محافظت كنيد در مورد تسلّط بر آن قوم و سستى به خرج ندهيد .\r\n فِي ابْتِغاءِ الْقَوْمِ  تا اينكه آنها را بكشيد يا اسير كنيد يا تسليم شوند .\r\n إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ  استيناف و در جاى تعليل نهى است و تشجيع آنان است بر جهاد بدان سبب كه رنج و زحمت مسلمانان بيشتر از رنج و زحمت كافران نيست . بلكه رنج كافران بيشتر است ، چون مجاهدان از خدا اميد پاداش دارند .\r\n وَ تَرْجُونَ مِنَ اللَّهِ ما لا يَرْجُونَ وَ كانَ اللَّهُ عَلِيماً حَكِيماً  پس خداوند مىداند آنچه را كه به حال شما و ثبات شما بر ايمان و عدم وابستگى شما به دنيا ( مانند زنان ) ، مفيد و اصلح است همانا جهاد است ، و شما را بر وفق حكمت و علمش به دقايق مصالح كه بر شما ظاهر نمىشود\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nترغيب به جهاد مىكند ، و خداوند با دقيق‌ترين وجه و متقن‌ترين صنع تدبير مىكند تا شما را در بيشتر كمالات متمكّن سازد .\r\n\r\n[ سوره النساء ( 4 ) : آيه 105 
  ]\r\nإِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ لِلْخائِنِينَ خَصِيماً ( 105 )\r\n\r\nترجمه :\r\nو ما اى پيامبر به سوى تو قرآن را به حقّ فرستاديم تا به آنچه خدا به وحى خود بر تو پديد آرد ميان مردم حكم كنى و نبايد به نفع خيانتكاران به خصومت صالحان برخيزى .\r\n\r\nتفسير :\r\n إِنَّا أَنْزَلْنا إِلَيْكَ الْكِتابَ  يعنى كتاب نبوّت كه ظهور آن به وسيلهء قرآن است ، جمله استيناف است جهت تأديب امّت به سبب بودن خطاب به محمّد صلّى اللّه عليه و آله يا تأديب محمّد صلّى اللّه عليه و آله است اصالة و تأديب امّت اوست بالتّبع .\r\n بِالْحَقِّ  حقّ مطلق ، همان خداى تعالى است و حقّ مضاف ، مشيّت خداست كه حقّ مخلوق ناميده مىشود كه به سبب حقّ مطلق آفريده شده است و آن اضافهء اشراقى و حقيقت محمّدى است و آن ولايت مطلقه است كه علويّت علىّ ( ع ) و معروفيّت و ظهور خداست . و اينكه مخلوقات به سبب مشيّت خلق شده‌اند و مشيّت به سبب خودش اشاره به همين معنى است .\r\nو چون نبوّت ظهور ولايت است و كتاب تدوين ظهور نبوّت و رسالت است ، و ظهور چيزى كه ظهور « 1 » امر سومى است ظهور ظاهر\r\n\r\n\r\n","description":"","footnote":"\r\n( 1 ) حق مطلق ( خدا ) - حق مضاف يا حق مخلوق يا مشيّت ( اضافه اشراقيّه حقيقت محمديّه ولايت مطلقه علويّت على ) - نبوّت - كتاب تدوين ( قرآن ) . پس حقّ اول ( خدا ) حق دوّم يعنى ولايت را ظاهر مىكند ، حقّ دوّم حق سوّم يعنى نبوّت را ، و حقّ سوّم ، حق چهارم يعنى كتاب تدوين ( قرآن ) را ظاهر مىسازد پس خدا حقّ مطلق و ولايت و نبوّت و قرآن به ترتيب حق مضاف هستند .\r\n","page_name":" 186 ","page_number":186},
  {"content":"\r\n\r\nاوّل است انزال كتاب به توسّط حقّ صحيح مىشود و متلبّس به حقّ مضاف بودن نيز صحيح مىشود ، زيرا حقيقت هر حقّى و حقيقت هر صاحب حقيقتى همين است ، و با حقّ نيز صحيح است .\r\n لِتَحْكُمَ بَيْنَ النَّاسِ  مقصود از حكم ، حكومت معروف است كه در مورد قطع منازعات مىباشد . يا چيزى است كه اعمّ از آن و از تأسيس سياسات و عبادات است ، يا شامل آن موارد و اصلاح مردم با نصايح و آداب نيز مىشود ، يا علاوه بر همهء اين‌ها شامل اصلاح و تكميل باطن مردم با زبان سرّ نيز مىشود .\r\n بِما أَراكَ اللَّهُ  مقصود ديدن با چشم است ، زيرا ظهور ولايت به سبب نبوّت نمىشود مگر با فتح باب از ملكوت ، پس صاحبش با چشم بصيرت ، دقايق امور بندگان و احوال پنهانى آنها را ، مىبيند و در نتيجه براى او حكم و اصلاح به سبب آنچه كه مىبيند ، ممكن مىشود .\r\nيا اينكه « اريك » از « رأى » باشد يعنى به جهت اينكه خداوند تو را صاحب رأى قرار داده كه احتياج به رأى غير پيدا نمىكنى ، چون چشم بصيرت تو نيز به سبب انزال كتاب باز مىشود ، و در خبر اشاره به اين معنى اخير وجود دارد ، و اينكه تفويض به رأى مخصوص پيامبر صلّى اللّه عليه و آله است ، و براى غير او نيست ، و بعد از او به جانشينان او تفويض شده است ، پس اگر انزال كتاب به جهت حكومت تو با رأى تو باشد پس بين آنها به رأى خودت يا با ديدن خودت ، حكم كن .\r\n وَ لا تَكُنْ لِلْخائِنِينَ خَصِيماً  و نبايد به نفع خيانتكاران و به ضرر دشمنان آنها ( كه مؤمنان و صالحان باشند ) ؛ با قبول رأى غير خودت ، خصومت كنى .\r\n\r\n[ سوره النساء ( 4 ) : آيه 106 
  ]\r\nوَ اسْتَغْفِرِ اللَّهَ إِنَّ اللَّهَ كانَ غَفُوراً رَحِيماً ( 106 )\r\n\r\nترجمه :\r\nو از خدا طلب آمرزش كن كه خداوند البتّه آمرزنده و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمهربان است .\r\n\r\nتفسير :\r\n وَ اسْتَغْفِرِ اللَّهَ  خدا را استغفار كن از چيزى كه به آن اهتمام نمودى ، يا خصومتى كه از جانب خيانتكاران نسبت به صالحان انجام دادى .\r\n إِنَّ اللَّهَ كانَ غَفُوراً رَحِيماً  زيرا خداوند آمرزنده و مهربان است . و در نزول آيه نقل شده كه سه برادر از پسران ابيرق به خانهء عموى قتادة بن نعمان نقب زدند و از آنجا طعام و شمشير و زره بيرون آوردند ، قتاده آمد به رسول خدا صلّى اللّه عليه و آله شكايت كرد .\r\nپسران ابيرق گفتند : اين كار و عمل لبيد است و لبيد مرد مؤمنى بود ، بنى ابيرق پيش اسيد بن عروه كه از طايفه آنها بود رفتند و او سخنگوى خوبى بود ، پس اسيد ، خدمت رسول خدا صلّى اللّه عليه و آله آمد و گفت : قتاده به اهل بيت ما كه اهل شرف و حسب و نسب هستند نسبت دزدى داده است ، پس رسول خدا صلّى اللّه عليه و آله اندوهناك شد و قتاده خدمت رسول خدا صلّى اللّه عليه و آله رسيد ، و رسول خدا صلّى اللّه عليه و آله به او فرمود : تو به اهل بيت شرف و حسب و نسب نسبت سرقت داده‌اى ؟ و او را سرزنش نمود ، و قتاده به همين جهت اندوهناك شد ، پس خداى تعالى اين آيه را نازل نمود : «  إِنَّا أَنْزَلْنا إِلَيْكَ الْكِتابَ  . . . تا آخر آيات » « 1 » ( كه به پيغمبر خطاب مىنمايد كه تو نبايد به نفع خيانتكاران - بنى ابيرق - به خصومت صالحان برخيزى و لبيد را گناهكار دانى ) پس ما مىگوئيم : اگر بپذيريم كه نزول آيه اين چنين بوده كه ذكر شد با اينكه مىدانيم اين قضيّه از چيزهايى است كه عامّه آن را جعل كرده‌اند در عين حال مىگوئيم كه كنايه از امّت است ، گويا كه گفته است : اى امّت محمّد صلّى اللّه عليه و آله از آنچه دربارهء ولايت علىّ ( ع ) و ساير احكام به شما گفته و خداوند آن را به شما اعلام كرده است ، غفلت نكنيد ، پس\r\n\r\n\r\n","description":"","footnote":"\r\n( 1 ) صافى : 1 ، ص 496 ، برهان : 1 ، ص 413 / ح 3 ، تفسير قمى : 1 ، ص 150 و 151\r\n","page_name":" 188 ","page_number":188},
  {"content":"\r\n\r\nهرگاه به حكمى حكم كرديد بايستى مطابق حكم خدا باشد و بين خائن و غير او تمييز بدهيد و به نفع خيانتكاران با صالحين خصومت نكنيد ، و بعد از وفات محمّد صلّى اللّه عليه و آله هر وقت بين شما نزاع واقع شد داورى به چيزى كنيد كه خداوند آن را به شما اعلام كرده و رسولش بيان نموده است .\r\n\r\n[ سوره النساء ( 4 ) : آيه 107 
  ]\r\nوَ لا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّهَ لا يُحِبُّ مَنْ كانَ خَوَّاناً أَثِيماً ( 107 )\r\n\r\nترجمه :\r\nهرگز بخاطر مردمى كه به نفوس خود خيانت مىكنند با اهل ايمان جدال مكن كه همانا خداوند آن كسى را كه خيانتكار و بدعمل است دوست نمىدارد .\r\n\r\nتفسير :\r\n وَ لا تُجادِلْ عَنِ الَّذِينَ يَخْتانُونَ أَنْفُسَهُمْ  يعنى با ارتكاب معاصى به خودشان خيانت مىكنند ، و اگر لفظ « انفسهم » به علىّ ( ع ) و ائمّه ( ع ) تفسير شود هيچ بعيد نيست ، زيرا كه ولايت مطلقه حقيقت هر صاحب حقيقت و نفسانيّت هر صاحب نفسى است .\r\n إِنَّ اللَّهَ لا يُحِبُّ مَنْ كانَ خَوَّاناً أَثِيماً  هر دو لفظ « خوّان » و « اثيم » براى مبالغه است ، و جمله در موضع تعليل است ، و نفى محبّت در مثل اين مقام مفيد بغض است يعنى خداوند مبغوض مىدارد كسى را كه خيانتكار و بدعمل باشد .\r\n\r\n[ سوره النساء ( 4 ) : آيه 108 
  ]\r\nيَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ وَ هُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَ كانَ اللَّهُ بِما يَعْمَلُونَ مُحِيطاً ( 108 )\r\n\r\nترجمه :\r\nمردم خيانتكار در كار خيانت از خلق شرم مىدارند ولى از خدا شرم نمىكنند و شبانگاه سخنانى نادرست و ناپسند براى اتّهام خلق مىانديشند خدا در آن حال نيز با آنهاست و هر چه كنند آگاه است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nتفسير :\r\n يَسْتَخْفُونَ  خبر بعد از خبر يا صفت بعد از صفت است يا جمله استيناف است جواب سؤال مقدّر ، يا حال است ، و جمع ضمير باعتبار معنى « من » است ، يعنى  مِنَ النَّاسِ  و از مردم مخفى مىكنند از جهت شرم و حيا ، يا اينكه وقتى شب چيزى مىگويند كه خدا راضى نيست از مردم مىترسند .\r\n وَ لا يَسْتَخْفُونَ مِنَ اللَّهِ  و از خدا مخفى نمىكنند ، بيان خيانت آنها است و در خيانت همين كافى است كه با خدا و خودشان و قوايشان و با رسول صلّى اللّه عليه و آله خيانت مىكنند .\r\n وَ هُوَ مَعَهُمْ إِذْ يُبَيِّتُونَ  و وقتى هم كه تدبير مىكنند و نقشه مىكشند خدا با آنهاست .\r\n ما لا يَرْضى مِنَ الْقَوْلِ  قول در اينجا اعمّ از فعل است زيرا فعل اعضاى اقوال آنهاست . چنان كه گفتار ، زبان فعل آن است و آن عبارت است از اينكه تدبير و انديشه كنند تا علىّ ( ع ) را از حقّش منع كنند يا اينكه نقشه بكشند تا نسبت سرقت را به غير سارق دهند ، طبق آنچه كه دربارهء تنزيل آن ذكر شد .\r\n وَ كانَ اللَّهُ بِما يَعْمَلُونَ مُحِيطاً  اعمال و اقوال نهانى آنان از خدا مخفى نمىماند ، و اين تهديد براى آنان است .\r\n\r\n[ سوره النساء ( 4 ) : آيه 109 
  ]\r\nها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا فَمَنْ يُجادِلُ اللَّهَ عَنْهُمْ يَوْمَ الْقِيامَةِ أَمْ مَنْ يَكُونُ عَلَيْهِمْ وَكِيلاً ( 109 )\r\n\r\nترجمه :\r\nبر فرض كه شما خود از طرف آنها براى زندگانى دنيا دفاع توانيد كرد پس كدام كس در روز قيامت طرفدارى تواند كرد و كه آنها را از عقاب خدا نجات تواند داد ؟ و يا چه كس به كفالت و وكالت آنها تواند خاست .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nتفسير :\r\n ها أَنْتُمْ هؤُلاءِ جادَلْتُمْ  « ها » حرف تنبيه است تنبيه بر احمق بودن آنهاست ، و « انتم » مبتداء است ، و هؤلاء اسم اشاره است خبر يا بدل آن ، يا منادى است ، و « جادلتم » خبر بعد از خبر است ، يا مستأنف است ، يا حال است بنا بر اوّل و خبر است بنا بر دو احتمال اخير ، يا اينكه « هؤلاء » موصول است خبر « انتم » و جادلتم عنهم فى الحياة الدنيا » صلهء موصول است .\r\n عَنْهُمْ فِي الْحَياةِ الدُّنْيا  و خطاب جمع براى كسانى است كه از سارقين حمايت مىكنند مانند اسيد بن عروه بنا بر اينكه آيه دربارهء بنى ابيرق نازل شده و اسيد بن عروه از آنها حمايت كرده باشد .\r\n فَمَنْ يُجادِلُ اللَّهَ عَنْهُمْ يَوْمَ الْقِيامَةِ  يعنى اينكه مجادله نزد نبىّ است ، و روز قيامت نزد خداست .\r\n أَمْ مَنْ يَكُونُ عَلَيْهِمْ وَكِيلًا  وكيل كسى است كه مراقب امور موكّل و نگهبان آن باشد ، و متعدّى شدن به وسيلهء « على » به جهت تضمين معنى مراقبت است و اين نهايت تهديد به همهء دفاع‌كننده‌ها و دفاع‌شونده‌ها است .\r\n\r\n[ سوره النساء ( 4 ) : آيات 110 تا 111 
  ]\r\nوَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً ( 110 ) وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ وَ كانَ اللَّهُ عَلِيماً حَكِيماً ( 111 )\r\n\r\nترجمه :\r\nهر كسى كار زشتى از او سر زند يا به خود ستم كند سپس از خدا طلب آمرزش و عفو كند خدا را آمرزنده و مهربان خواهد يافت\r\nو هر كه گناهى كند به خود زيان رسانيده است و خدا دانا به اعمال خلق است ، و چه در كار و چه در جزا ، از روى حكمت عمل مىكند .\r\n\r\nتفسير :\r\n وَ مَنْ يَعْمَلْ سُوءاً  به اينكه مرتكب شود چيزى را كه عقل و شرع\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبه آن راضى نيست .\r\n أَوْ يَظْلِمْ نَفْسَهُ  به اينكه آنچه را كه عقل و شرع به آن راضى است آن را ترك كند زيرا كه مراد از عامل سوء كسى است كه مرتكب كارهاى زشت شود كه او را از حضور عقل و ربّ دور سازد ، و ظالم به نفس كسى است كه از چيزى كه او را به حضور عقل نزديك مىكند خوددارى كند ، و در خبر ، ظالم به نفس به كسى تفسير شده است كه در اطراف ( نفس ) چرخ مىزند بدون اينكه به سوى قلب حركت نمايد .\r\n ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  به خيانتكار و مدافع آن وعده داد كه در صورت توبه ، توبه او را بپذيرد ، و مغفرت ، پوشيدن گناهان و ترك عقاب بر آنهاست . و علاوه بر ترك عقاب رحمت تفضّل بر اوست .\r\n وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ وَ كانَ اللَّهُ عَلِيماً  و هر كه گناه پيشه كند ، دستاورد او زيان است و خدا به گناهانش داناست .\r\n حَكِيماً  و خدا حكيم است يعنى كار لغو انجام نمىدهد تا اينكه ممكن باشد و بال گناه كسى را به غير خودش برگرداند ، پس نسبت دادن گناه به غير ، سودى به حال شخص ندارد بلكه به خود او زيان مىرساند .\r\n\r\n[ سوره النساء ( 4 ) : آيه 112 
  ]\r\nوَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَ إِثْماً مُبِيناً ( 112 )\r\n\r\nترجمه :\r\nهر كس گناهى از او سر زند و آنگاه ارتكاب آن گناه را به بىگناهى نسبت دهد و به ديگرى تهمت زند ، مرتكب بهتان و گناه بزرگ و آشكارى شده است .\r\n\r\nتفسير :\r\n وَ مَنْ يَكْسِبْ خَطِيئَةً أَوْ إِثْماً  خطيئة مانند لغزشى است كه از شخص صادر مىشود و با انزجار و ناراحتى نفس همراه است ، گويا كه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nقصد آن كار را نداشته است ، و اثم ، گناهى است كه بدون انزجار و ناراحتى نفس باشد .\r\n ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً  به سبب نسبت كار زشت به كسى كه او از آن برى مىباشد ،  وَ إِثْماً مُبِيناً  علاوه بر گناه اوّل ، گناه ديگرى مرتكب شده است ، زيرا كه شخص خطا كار يا گناهكار را منزّه ساخته و گناه را نسبت به كسى داده كه از آن مبرّى است .\r\n\r\n[ سوره النساء ( 4 ) : آيه 113 
  ]\r\nوَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلاَّ أَنْفُسَهُمْ وَ ما يَضُرُّونَكَ مِنْ شَيْءٍ وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً ( 113 )\r\n\r\nترجمه :\r\nو اگر فضل و رحمت خدا شامل حال تو نمىبود گروهى از آنان ( دشمنان اسلام ) همّت بر آن گماشته بودند كه ترا از راه صواب دور سازند ، ولى به لطف خدا ، آنها خود را از راه صواب دور ساخته به تو هيچ زيانى نتوانند رسانيد . و خدا ، بر تو اين كتاب و مقام حكمت و نبوّت را عطا كرد و آنچه را نمىدانستى ياد داد زيرا كه خدا را با تو لطف و عنايت بىاندازه است .\r\n\r\nتفسير :\r\n وَ لَوْ لا فَضْلُ اللَّهِ  يعنى نبوّت و رسالت نسبت به نبىّ كه مخاطب به آن شده است ، و اگر نبىّ و رسول نباشد نسبت به كسى است كه آيه كنايه از او است .\r\n عَلَيْكَ  يعنى وارد بر تو يا نگهبان تو .\r\n وَ رَحْمَتُهُ  يعنى ولايت يا علىّ ( ع ) با همان دو نسبت كه ذكر شد .\r\n لَهَمَّتْ طائِفَةٌ مِنْهُمْ  يعنى اينكه هيبت فضل و رحمت مانع از همّت آنها ، يا مانع از تأثير همّت آنهاست بنا بر اينكه در « همّت » معنى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n« اثّرت » تضمين شود .\r\n أَنْ يُضِلُّوكَ  يعنى تو را از رأى صواب تو گمراه كنند يا از ديد صواب تو . و طبق آنچه كه ما بيان كرديم معنى آيه اين است كه اگر نبىّ و علىّ نگهبان شما نبودند ، منافقين امّت همّت گماشته بودند كه شما را از راه صواب ، يا راهى كه اسلام از ولايت علىّ ( ع ) به آن دلالت كرده است ، گمراه كنند .\r\n وَ ما يُضِلُّونَ إِلَّا أَنْفُسَهُمْ  يعنى با همّتى كه مىكنند فقط خودشان را گمراه مىسازند .\r\n وَ ما يَضُرُّونَكَ مِنْ شَيْءٍ  بر فرض اينكه همّت بگمارند به تو ضرر نتوانند زد .\r\n وَ أَنْزَلَ اللَّهُ عَلَيْكَ الْكِتابَ  و خدا به تو كتاب ( يعنى نبوّت )  وَ الْحِكْمَةَ  و حكمت ( يعنى ولايت ) داد .\r\n وَ عَلَّمَكَ ما لَمْ تَكُنْ تَعْلَمُ  و با فرستادن ولايت از دقايق كثرت و دقايق احكام آن كه لازمهء رسالت است ترا تعليم داد .\r\n وَ كانَ فَضْلُ اللَّهِ  و رسالت يا مطلق نعمت‌هاى خدا ،  عَلَيْكَ عَظِيماً  بر تو بزرگ بود ، و در وصل كردن اين امتنان اشاره به تعليل عدم اضرار است .\r\n\r\n[ سوره النساء ( 4 ) : آيه 114 
  ]\r\nلا خَيْرَ فِي كَثِيرٍ مِنْ نَجْواهُمْ إِلاَّ مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً ( 114 )\r\n\r\nترجمه :\r\nهيچ فايده و خيرى در سخنان سرّى آنها نيست مگر آنكه كسى در صدقه دادن و نيكوئى كردن و اصلاح ميان مردم سخن سرّى گويد و هر كه در طلب رضاى خدا چنين كند به زودى خدا او را اجر بزرگ كرامت فرمايد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nتفسير :\r\n لا خَيْرَ فِي كَثِيرٍ مِنْ نَجْواهُمْ  « من » تبعيضيّه يا بيانيّه است و ما بعد آن بيان كثير است ، يا « من » ابتدائيّه يا تعليليّه است و معنى آن اين است كه در بيشتر مردم خيرى كه ناشى از نجواى آنان باشد نيست ، يا اينكه به خاطر نجواى آنان براى آنها خيرى نيست ، و در اين صورت « من نجواهم » قيد نفى است يا منفى در حالى كه به‌وسيله نفى مرفوع شده است .\r\nو قول خداى تعالى  إِلَّا مَنْ أَمَرَ بِصَدَقَةٍ  استثناء از « كثير » است به تقدير « نجوى من امر بصدقة » بنا بر اوّل ، و بدون تقدير بنا بر دو احتمال آخر يا اينكه استثناء منقطع است بنا بر وجه اوّل .\r\n أَوْ مَعْرُوفٍ أَوْ إِصْلاحٍ بَيْنَ النَّاسِ  و « معروف » به قرض تفسير شده است ، پس كسى كه در سرّ و نجواى خود امر به صدقه كند از جهت اينكه امر به صدقه است نجوا براى او و براى مأمور و مأمور له خير است ، اعمّ از اينكه نجواى او با غيرش باشد و مأمور غير او ، يا اينكه نجواى او با خودش باشد به سبب خطورات ذهنى و خيالات و مأمور نيز خودش باشد ، و از ائمّه ( ع ) آمده است كه در هنگام خوابهاى مشوّش اين آيه را بخوانيد «  إِنَّمَا النَّجْوى مِنَ الشَّيْطانِ  . . . تا آخر آيه » و اين اشاره به اين است كه خوابهاى مشوّش نجواى شيطان است .\r\nو از امام صادق ( ع ) روايت شده است كه خداى تعالى تجمّل « 1 » را در قرآن واجب كرده است . پس سؤال شد : تجمّل چيست ؟ فرمود :\r\nتجمّل چيزى است كه صورت تو پهن‌تر از صورت « 2 » برادرت باشد تا اينكه براى او تدبير و انديشه كنى و كار خير او را انجام دهى « 3 » .\r\n\r\n\r\n","description":"","footnote":"\r\n( 1 ) تجمّل در كلام : در سخن گفتن نرمش پيشه كردن و با لطف و محبت سخن گفتن ، تجمّل : آرايش و زينت كردن ، بر مصائب دهر استقامت كردن ( منجد الطّلاب ) .\r\n( 2 ) كنايه از وجيه‌تر و باآبروتر بودن است .\r\n( 3 ) تفسير صافى : 1 / ص 499 ، تفسير قمى : 1 ، ص 152 ، تفسير برهان : 1 / ص 415 / ح 1\r\n","page_name":" 195 ","page_number":195},
  {"content":"\r\n\r\n وَ مَنْ يَفْعَلْ ذلِكَ  از قبيل عطف تفصيل بر اجمال است گويا كه گفته است : كسى كه اين كار را انجام دهد اجر عظيمى براى او است . و هر كس نجوائى در مخالفت رسول بكند عذاب بزرگى براى او است و كسى كه امر به صدقه نكند و با رسول نيز مخالفت نكند اجر كامل براى او نيست و عذابى هم ندارد و بنا بر اين هر كس كه نجوى كند  ابْتِغاءَ مَرْضاتِ اللَّهِ  و رضاى خدا را طلب كند و از شائبهء ريا و سمعه « 1 » و عظمت و رفعت نسبت به مأمور و مأمور له و غير آن دو خالص باشد ،  فَسَوْفَ نُؤْتِيهِ أَجْراً عَظِيماً  چون آبرويش را در اين راه صرف كرده و سختى اصلاح را متحمّل شده است ، به او پاداش بزرگى خواهيم داد .\r\n\r\n[ سوره النساء ( 4 ) : آيه 115 
  ]\r\nوَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً ( 115 )\r\n\r\nترجمه :\r\nو هر كس پس از روشن شدن راه حقّ بر او ، با رسول خدا به مخالفت برخيزد و راهى غير طريق اهل ايمان پيش گيرد ، وى را به همان طريق باطل و راه ضلالت كه برگزيده است وامىگذاريم و او را به جهنّم در افكنيم كه آن مكان ، منزلگاه بسيار بدى است .\r\n\r\nتفسير :\r\n وَ مَنْ يُشاقِقِ الرَّسُولَ  و هر كس با رسول خدا مخالف ورزد ، به اينكه بر خلاف رسول نجوى كند و به قول او راضى نباشد و نهى كند از چيزى كه رسول به آن امر مىكند ، مانند كسانى كه در مكّه هم پيمان شدند كه امر خلافت را در بنى هاشم نگذارند ، و مانند كسانى كه از لشگر اسامه تخلّف نمودند .\r\n مِنْ بَعْدِ ما تَبَيَّنَ لَهُ الْهُدى  هدى يعنى رشاد به معنى رشد ، يا\r\n\r\n\r\n","description":"","footnote":"\r\n( 1 ) نام نيك ( منجد الطّلاب )\r\n","page_name":" 196 ","page_number":196},
  {"content":"\r\n\r\nمقصود حقيقت هدايت است كه همان ولايت است ، زيرا كه ولايت مبتنى بر قول خدا و قول رسولش ، همان هدايت است .\r\n وَ يَتَّبِعْ غَيْرَ سَبِيلِ الْمُؤْمِنِينَ  و هر كه راهى جز راه مؤمنين پيش گيرد - راه مؤمنين به اعتبار بيعت خاصّ ولوى مانند راه سلمان و ابا ذر و نظائر آن دو ، يا غير راه مسلمانان از جهت اسلامشان ، چون راه آنها از جهت اسلام همان راهى است كه به ولايت منتهى مىشود -  نُوَلِّهِ ما تَوَلَّى  يعنى از لحاظ تكوين و خلقت او را به همان راهى متوجّه مىسازيم كه وى به اختيار خودش متوجّه خود ساخته است و آن سبيل جهنّم است .\r\n وَ نُصْلِهِ جَهَنَّمَ  او را به جهنّم مىرسانيم چون راهش به جهنّم منتهى مىگردد .  وَ ساءَتْ مَصِيراً  كه جايگاه بدى است .\r\n\r\n[ سوره النساء ( 4 ) : آيه 116 
  ]\r\nإِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدْ ضَلَّ ضَلالاً بَعِيداً ( 116 )\r\n\r\nترجمه :\r\nخدا هر كه را به او شرك آورد نخواهد بخشيد و مادون شرك را براى هر كس كه مشيّت او تعلّق گيرد مىبخشد و هر كه به خدا شرك آرد سخت گمراه شده و از راه نجات و سعادت دور افتاده است .\r\n\r\nتفسير :\r\n إِنَّ اللَّهَ لا يَغْفِرُ أَنْ يُشْرَكَ بِهِ  به اعتبار مظهريّت خداوند در علىّ ( ع ) ، استيناف است در موضع تعليل تا تعليل حكم باشد و اظهار اين كه مخالفت با رسول صلّى اللّه عليه و آله دربارهء علىّ ( ع ) و شرك به او شرك به خداست .\r\n وَ يَغْفِرُ ما دُونَ ذلِكَ لِمَنْ يَشاءُ  شرح اين آيه با تمام اجزائش سابقا گذشت .\r\n وَ مَنْ يُشْرِكْ بِاللَّهِ  و هر كه به خدا به اعتبار شرك به ولايت شرك\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nورزد  فَقَدْ ضَلَّ ضَلالًا بَعِيداً  به گمراهى سختى دچار شده است ، گمراهى را به بعد و دورى توصيف كرد از باب مبالغه به اعتبار دورى از صاحبش .\r\n\r\n[ سوره النساء ( 4 ) : آيه 117 
  ]\r\nإِنْ يَدْعُونَ مِنْ دُونِهِ إِلاَّ إِناثاً وَ إِنْ يَدْعُونَ إِلاَّ شَيْطاناً مَرِيداً ( 117 )\r\n\r\nترجمه :\r\nمشركان غير خداى عالم هر چه را بخوانند يا بتهاى مؤنّث مىباشد ، ( مانند بتهاى لات و منات و عزّى ) يا شيطان سركش و فريبنده است .\r\n\r\nتفسير :\r\n إِنْ يَدْعُونَ  اگر اين مشركين به خدا ، يا به علىّ ( ع )  مِنْ دُونِهِ  كه غير از خدا ، يا غير از علىّ ( ع ) ، را بخوانند ،  إِلَّا إِناثاً  جز مؤنّثها را نمىپرستند از جهت اينكه آنها بت‌هايشان را مؤنث مىناميدند و مىگفتند : انثى بنى فلان ، و انثى بنى فلان ، يا اينكه آنها نفس امّاره‌هايشان را عبادت مىكنند كه آن اناث عالم صغير است ، و آن عالمى است كه شيطان در آن عالم قدرتمند است و انسان را امر و نهى مىكند ، يا اينكه آنها پيشوايان گمراهى را اطاعت مىكنند ، و پيشوايان ضلالت از جهت اينكه فعليّت‌هايشان فعليّت‌هاى نفسهاى امّاره است جهت مردانگى ، براى آنها باقى نمانده است ، نه بالفعل و نه بالقوّة .\r\n وَ إِنْ يَدْعُونَ إِلَّا شَيْطاناً مَرِيداً  شيطان خارجى يا شيطان ظاهر به سبب نفسهاى امّاره‌شان ، و مريد ( گردنكش - نافرمان ) و مار ( ديو - غول ) و كسى است كه از اطاعت خارج باشد و خيرى در او نيست .\r\n\r\n[ سوره النساء ( 4 ) : آيه 118 
  ]\r\nلَعَنَهُ اللَّهُ وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً ( 118 )\r\n\r\nترجمه :\r\nخدا شيطان را از درگاه رحمت خود دور كرده زيرا او گفت من قسمتى از بندگان تو را زير بار اطاعت خواهم كشيد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nتفسير :\r\n لَعَنَهُ اللَّهُ  نفرين خدا بر او باد ، اين جمله ، اخبار حال او است ، جمله استيناف ، يا صفت ، يا حال است .\r\n وَ قالَ لَأَتَّخِذَنَّ مِنْ عِبادِكَ  يعنى از هر فردى از بندگان تو يا از مجموع بندگان تو ، و آوردن لام قسم و نون تأكيد براى تأكيد و مبالغه در وقوع آن است .\r\n نَصِيباً   مَفْرُوضاً  يعنى بهرهء معيّنى كه براى من واجب شده ، يا براى من تعيين شده و آن جزء سجّينى ( جهنّمى ) از هر بنده است يا اهل جهنّم از بندگان ، و روايت شده كه از بنىآدم نود و نه قسم در آتش است و يك قسم در بهشت . و روايت شده كه از هر هزار نفر يك نفر براى خدا و بقيّه همه براى آتش و ابليس است « 1 » .\r\n\r\n[ سوره النساء ( 4 ) : آيه 119 
  ]\r\nوَ لَأُضِلَّنَّهُمْ وَ لَأُمَنِّيَنَّهُمْ وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً ( 119 )\r\n\r\nترجمه :\r\nآنها را سخت گمراه كنم و به آرزوهاى دور و دراز درافكنم و به آنها دستور دهم تا گوش حيوانات را ببرند ( تا علامت باشد كه اين حيوان نصيب بتها است ) و امر كنم تا خلقت خدا را تغيير دهند و ( كتاب و احكام ) خدا را به دلخواه خود تأويل كنند ، اى بندگان بدانيد كه هر كس شيطان را دوست دارد نه خدا را ، سخت زيان كرده است ، زيانى كه بر هر عاقلى كاملا آشكار است .\r\n\r\nتفسير :\r\n وَ لَأُضِلَّنَّهُمْ  يعنى از راه راست و هدايت ، گمراه مىكنم .\r\n\r\n\r\n","description":"","footnote":"\r\n( 1 ) تفسير صافى : 1 ، ص 501 ، مجمع البيان : 2 ، ص 113\r\n","page_name":" 199 ","page_number":199},
  {"content":"\r\n\r\n وَ لَأُمَنِّيَنَّهُمْ  يعنى آنها را به آرزوهاى دور و دراز باطل مبتلا مىكنم مانند طول عمر و رفعت و حشمت و زيادى اموال و غير اين‌ها .\r\n وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  تغيير خلق خدا به سبب تغيير صورت ظاهرى آن است بدون اذن از خدا مانند بريدن گوش از حيوان و انسان و اخته كردن آنها و همهء اين‌ها مثله است ، يا مقصود تغيير صفت ظاهرى است بدون اجازهء خدا ، يا تغيير صورت باطنى است مانند تغيير صورت انسانيّت از استقامت به انحنا و تبديل كردن صورت‌هاى انسانى آنها به صورت‌هاى بوزينه‌ها و خرس‌ها به سبب فريبى كه از شيطان مىخورند .\r\nيا تغيير صفت او باشد مانند تغيير استقامت او از طريق الهى به كجى و اعوجاج و تغيير دين مستقيم او به اديان منحرف ، و تغيير فطرت او از اسلام به فطرت كفّار و لازمهء آن تغيير اوامر و نواهى خداست ، پس صحيح است آنچه كه در خبر آمده است كه تغيير دين خدا به تغيير اوامر و نواهى او ، تفسير شده است .\r\n وَ مَنْ يَتَّخِذِ الشَّيْطانَ  و كسى كه شيطان جنّ يا انس را  وَلِيًّا  دوستدار قرار دهد  مِنْ دُونِ اللَّهِ فَقَدْ خَسِرَ خُسْراناً مُبِيناً  يا صاحب اختيارى به غير از خدا برگزيند ، به سبب اتلاف سرمايه‌اش كه همان لطيفهء انسانى است ، به خسران آشكار افتاده است .\r\n\r\n[ سوره النساء ( 4 ) : آيه 120 
  ]\r\nيَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلاَّ غُرُوراً ( 120 )\r\n\r\nترجمه :\r\nشيطان براى گمراه كردن انسان وعدهء بسيار دهد و مردم را به اوهام و خيالات ، آرزومند و اميدوار كند ولى وعده و نويد شيطان چيزى به جز فريب خلق نيست .\r\n\r\nتفسير :\r\n يَعِدُهُمْ وَ يُمَنِّيهِمْ  استيناف است در موضع تعليل . يعنى به علّت\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nوعده و آرزوها .\r\n وَ ما يَعِدُهُمُ الشَّيْطانُ إِلَّا غُرُوراً  كه شيطان جن القا مىكند جز فريب عايدشان نمىشود . « غرّه » يعنى او را فريب داد و به باطل او را تطميع كرد ، و مقصود چيزى است كه انسان به آن مغرور شود بنا بر اين مفعول به مىشود ، يا مقصود از « غرورا » نيرنگ و به طمع انداختن است كه جانشين مفعول مطلق ، يا مفعول مطلق بدون لفظ فعل است .\r\n\r\n[ سوره النساء ( 4 ) : آيه 121 
  ]\r\nأُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً ( 121 )\r\n\r\nترجمه :\r\nايشان يعنى شيطان و پيروانش را منزلگاه ، جهنّم است و از آن مفرّ و گريزگاهى نخواهند يافت .\r\n\r\nتفسير :\r\n أُولئِكَ  آنان كه شيطان بر آنها مسلّط است .\r\n مَأْواهُمْ جَهَنَّمُ وَ لا يَجِدُونَ عَنْها مَحِيصاً  يعنى مفرّ و جاى فرارى ندارند ، و اين بدان جهت است كه آنان در طريق عالم سفلى و دار شياطين متمكّن شدند كه رجوع براى آنان ممكن نيست .\r\n\r\n[ سوره النساء ( 4 ) : آيه 122 
  ]\r\nوَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً وَعْدَ اللَّهِ حَقًّا وَ مَنْ أَصْدَقُ مِنَ اللَّهِ قِيلاً ( 122 )\r\n\r\nترجمه :\r\nآنان را كه به خدا گرويدند و كارها به اصلاح خود و خلق كردند به زودى آنها را در بهشتى در آوريم كه از زير درختانش نهرها جارى است تا منزلگاه ابدى باشد وعدهء خدا حقّ است و كيست كه در گفتار راستگوتر از خدا باشد ؟\r\n\r\nتفسير :\r\n وَ الَّذِينَ آمَنُوا  كسانى كه با بيعت عامّ ايمان آوردند ، بنا بر اين بايد اين قول خداى تعالى :  وَ عَمِلُوا الصَّالِحاتِ  ، اشاره به ايمان خاصّ ولوى\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nباشد ، زيرا عمل ، مادام كه از ايمان قلبى و پيمان علوى صادر نشود عمل صالح نمىشود . يا مقصود كسانى است كه با بيعت خاصّ ولوى ايمان آوردند و به وسيلهء كسب خيرات عمل صالح انجام دادند تا اينكه در ايمان متمكّن شدند ( چون ايمان مادام كه انسان در آن متمكّن نشود وديعه و امانتى است كه احتمال زوال در آن مىرود ) .\r\n سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ  به زودى آنها را داخل بهشتهائى مىكنيم كه از زير درختانش نهرها جارى است ، زيرا طريق آنان طريق قلب و طريق ولايت است كه به عالم علوى مىرساند و در آن عالم جنّات است .\r\nو  خالِدِينَ فِيها أَبَداً وَعْدَ اللَّهِ حَقًّا  وعده داده است خداوند وعده‌دادنى .\r\n وَ مَنْ أَصْدَقُ مِنَ اللَّهِ قِيلًا  پس خلافى براى وعدهء خدا نيست ، با تأكيدات متعدّد اين مطلب را تأكيد كرد ، سپس كلام را از بيان حال مؤمنين به خطاب با منافقين پيرو شيطان برگردانيد ، پس فرمود :\r\n\r\n[ سوره النساء ( 4 ) : آيه 123 
  ]\r\nلَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً ( 123 )\r\n\r\nترجمه :\r\nكار به آمال و آرزوهاى شما و آرزوى يهود و نصارى درست نشود هر آنكه كار بد كند كيفر آن را خواهد ديد و احدى را جز خدا يار و ياور خود نتواند يافت .\r\n\r\nتفسير :\r\n لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ  يعنى شما و اهل كتاب انتساب به نبىّ و كتاب را آرزو مىكنيد كه خدا گناهان شما را هر چه كه باشد ببخشايد . و با شما معاملهء پدر با عزيزترين اولادش را انجام دهد ، در حالى كه مطلب بستگى به آرزوها و آرزوهاى اهل كتاب ندارد ، بلكه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n مَنْ يَعْمَلْ سُوءاً يُجْزَ بِهِ  شما از كسانى نيستيد كه گناهانش بخشيده شود يا محو و يا تبديل به حسنه گردد ، زيرا اين كارها براى كسى است كه نبىّ و امام يعنى يار و ياور داشته باشد ، و شما كه از نبوّت و ولايت منحرف شديد ، به خود بستن و نسبت دادن احكام نبوّت سودى به حال شما نمىرساند ، پس هر كس كار بد انجام دهد كيفر آن را مىبيند .\r\n وَ لا يَجِدْ لَهُ  يعنى نمىيابد براى خودش  مِنْ دُونِ اللَّهِ وَلِيًّا  بدون مظاهر خدا ، ياور و صاحب اختيارى كه امور او را متولّى شود ، از قبيل امامى كه از جانب خدا منصوب شده و صاحب ولايت باشد .\r\n وَ لا نَصِيراً  و نه نبىّ به حقّى كه او را در مقابل چيزهائى كه ضرر مىزند ، يارى كند .\r\nروايت شده است كه اسماعيل به امام صادق ( ع ) عرض كرد « 1 » : اى پدر چه مىگوئى در گناهكار از ما و از غير ما ؟ پس فرمود :  لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ  و آن اشاره به تعميم حكم است و منافاتى با تخصيص خطاب به منافقين كه دين را به خود بسته‌اند ندارد .\r\n\r\n[ سوره النساء ( 4 ) : آيه 124 
  ]\r\nوَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً ( 124 )\r\n\r\nترجمه :\r\nو هر كه از زن و مرد با ايمان به خدا ، كارى شايسته كند آن كس به بهشت در آيد و به قدر نقيرى ( پوستهء روى هستهء خرمائى ) به وى ستم نشود .\r\n\r\nتفسير :\r\n وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ  زيرا كه\r\n\r\n\r\n","description":"","footnote":"\r\n( 1 ) تفسير صافى : 1 ، ص 502 ، عيون اخبار الرّضا : 2 ، ص 234 / ح 5\r\n","page_name":" 203 ","page_number":203},
  {"content":"\r\n\r\nشرط قبول عمل ، ايمان خاصّ و بيعت به دست علىّ ( ع ) است ، يعنى اينكه عمل صالح وقتى صالح مىشود كه از ايمان ناشى شود و به او باز گردد ، و گرنه عمل صالح نمىشود اگر چه ظاهر عمل ، صالح باشد .\r\nزيرا اصل صلاح ، ولايت علىّ ( ع ) است و هر فعلى كه از وجههء ولوى صادر شود آن صالح است هر چه كه مىخواهد باشد و هر فعلى از آن جهت صادر نشود فاسد است .\r\n فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً  « نقير » يعنى چيز اندك ، و نقير عبارت از نقطهء وسط هستهء خرماست . و علّت اختلاف بين دو فقره از آيه كه در اوّلى شرط مجمل است و جزاء مضارع بدون فاء است و در دوّمى تفصيل در شرط داده و جمله را اسميّه مصدّر با فاء آورده است ، اين است كه اين نوع سخن گفتن از عادت صاحبان حيا و كرم است كه در جانب وعيد به اجمال و در جانب وعده با تفصيل و تأكيد سخن مىگويند .\r\n\r\n[ سوره النساء ( 4 ) : آيه 125 
  ]\r\nوَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ وَ اتَّبَعَ مِلَّةَ إِبْراهِيمَ حَنِيفاً وَ اتَّخَذَ اللَّهُ إِبْراهِيمَ خَلِيلاً ( 125 )\r\n\r\nترجمه :\r\nدر عالم كدام دين بهتر از آن است كه مردم خود را تسليم حكم خدا نموده و سر زير بار فرمان حقّ آورند و هم نيكوكار باشند و پيروى از آئين حنيف ابراهيم كنند ابراهيمى كه خدا او را به مقام دوستى خود برگزيده است .\r\n\r\nتفسير :\r\n وَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ  استفهام انكارى است و در آن معنى تعجّب است ، عطف است بر  مَنْ يَعْمَلْ مِنَ الصَّالِحاتِ  به اعتبار لازم كلام و آن اين است كه هيچ كسى بهتر از ابراهيم از جهت دين نيست ، و اشاره به علّت حكم و به وصف ديگرى است كه مشعر به مدح\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاست ، زيرا كه مقصود از  مِمَّنْ أَسْلَمَ وَجْهَهُ لِلَّهِ  عبارت از مؤمن است ، و مقصود از « محسن » كسى است كه عمل صالح انجام دهد ، چون كه ايمان عبارت است از تسليم وجه باطنى و خالص گردانيدن آن به كسى كه به دست او بيعت كردى ، و چون كسى كه تو با او به بيعت حقّ بيعت كردى واسطه است بين تو و بين خدا . اخلاص وجه براى او ، اخلاص براى خداست ، و آن علىّ ( ع ) و جانشينان اوست .\r\nو احسان اين است كه عامل اجراى امر كسى باشد كه او اصل حسن و نيكوئى باشد و آن علىّ ( ع ) و جانشينان اوست چنان كه در بيان عمل صالح گذشت . گويا كه گفته باشد : احدى از جهت دين بهتر از آنان نيست ، زيرا كه حسن دين يا با عمل است و آن در صورتى است كه عمل از اطاعت امر حسن حقيقى صادر شده باشد ، و يا با اعتقاد و عمل قلبى است و آن در صورتى است كه به امام زمان خود عارف بوده با بيعت كردن با او ، وجههء روحانى خويش را كه همان حسن حقيقى است ، به دست آورد . لذا كسانى متّصف به وصف عملى هستند كه به وجه صادر از حسن حقيقى ، و به انقياد و اطاعت ناشى از اعتقاد به آن حسن حقيقى متّصف باشند .\r\nاين گونه تفسير « محسن » كه بيان شد به اين حديث نبوى اشاره دارد كه پيامبر صلّى اللّه عليه و آله فرمود : « احسان آن است كه تو خدا را عبادت كنى گويا كه او را مىبينى ، و اگر تو او را نمىبينى او تو را مىبيند » ، يعنى احسان هنگامى صادق است كه عمل با مشاهدهء خدا كه همان مشاهدهء امر خدا است انجام شود تا اينكه مصدر فعل امر خدا باشد .\r\n( عمل صالح ) را در جانب معلول از آن جهت مقدّم آورده است كه عنوان مطلب ، اعمال و جزاء اعمال ، و مؤخّر آوردن ( احسان ) كه آن به معنى عمل صالح ، در جانب علّت است ، براى اين است كه ايمان ذاتا بر عمل صالح مقدّم است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n وَ اتَّبَعَ مِلَّةَ إِبْراهِيمَ حَنِيفاً  در آن اشاره است به اينكه مقصود از « محسن » كسى است كه اعمال قلبى ولوى را انجام دهد و نفسش از رذائل و پليدىها و وسوسه‌ها خالى بوده ، به زيور خصلت‌هاى خوب و الهامات و سخن گفتن و مشاهدات و معاينات آراسته باشد .\r\nو مقصود از پيرو ملّت ابراهيم كسى است كه به اعمال قالبى و احكام نبوى از واجبات و مستحبّات عمل كند و منهيّات را ترك نمايد ، زيرا كسى كه به دست علىّ ( ع ) توبه كند و آداب سلوك و احكام قلب را از او بگيرد بايد به احكام قالبى عمل كند ، چون احكام قالبى مانند پوسته براى احكام قلبى هستند ، و مادام كه پوسته حفظ نشود مغز حفظ نمىشود .\r\nو  حَنِيفاً  حال از « و اتّبع » يا « ملّت » ، يا « ابراهيم » است ، و عدم رعايت تأنيث يا از باب اين است كه حنيف به فعيل به معنى مفعول تشبيه شده است و يا از باب اين است كه  مِلَّةَ  به علّت اضافه شدن به ابراهيم از مضاف اليه خود مذكر بودن را كسب نموده است ، زيرا حذف مضاف اليه صحيح است . و « حنيف » به معنى خالص يا رو گردان از دين‌هاى ديگر است ، يا كسى است كه به اسلام گرايش دارد و بر آن ثابت است .\r\n وَ اتَّخَذَ اللَّهُ إِبْراهِيمَ خَلِيلًا  عطف است مشعر به تعليل ( ذكر علّت ) است به تقدير « قد » يا بدون تقدير بنا بر اختلافى كه در آن وجود دارد .\r\nو در خبر از امام صادق و باقر آمده است « 1 » : خداى تعالى ابراهيم را به بندگى گرفت پيش از آنكه او را به نبوّت برگزيند ، و او را به نبوّت گرفت قبل از اينكه او را به رسالت بگيرد ، و او را به رسالت مبعوث كرد قبل از اينكه او را به عنوان دوست خود گيرد و او را به دوستى برگرفت قبل از آنكه او را به امامت برقرار سازد .\r\n\r\n\r\n","description":"","footnote":"\r\n( 1 ) تفسير صافى : 1 / ص 503 - اصول كافى : 1 / ص 175 / ح 2 و 4 .\r\n","page_name":" 206 ","page_number":206},
  {"content":"\r\n\r\nدر آيه بعد ، پس از اشاره به انتهاى عبوديّت ، به مراتب كلّى چهارگانه‌اى اشاره نمود كه امّهات مراتب خلافت الهى است و تحت هر مرتبه‌اى از آن ، مراتب جزئى بىنهايت نيز وجود دارد .\r\nشرح آن مراتب بر سبيل اجمال به نحوى كه طبيعت مردم از آن بيزار و خسته نشود و سبب جنجال و جدال و گفتگو نگردد ، اين است :\r\nانسان از ابتداى خلقتش تا آخرين مراتب وجودش كه نهايتى ندارد داراى حالات مختلفى است كه بر او عارض مىشود ، و شئون متضادّى را به خود مىگيرد كه گويا در هر روز داراى شأنى است .\r\nدر آغاز خلقتش نطفه‌اى است در مكان معيّن مستقرّ ، سپس كم‌كم در اطوار جماديّت حركت مىكند تا به مرتبهء نبات مىرسد ، و تدريجا در آنجا كه حركت مىكند به جايى مىرسد كه روح حيوانى در آن دميده مىشود تا اينكه تدريجا به آن حدّ مىرسد كه روح دماغى در آن دميده مىشود ، سپس بعد از استحكام اعضاء و پوست او به نحوى كه آمادهء رسيدن هوا به او بشود به دنيا مىآيد در حالى كه در او مدركات حيوانى كه بالفعل ظاهر است وجود دارد تا اينكه به تدريج به جائى مىرسد كه مدركات باطنى او به فعليّت مىرسد و در او عقل بالقوّه موجود است كه عقل هيولائى ناميده مىشود .\r\nو غذاى او در رحم ، خون تازه است كه صلاحيّت دارد غذاى او باشد و بعد از تولّد خونى است كه تبديل به شير شده است تا موافق بدنش باشد . و پس از استحكام اعضاء و سفت شدن و غلظت استخوانش كه ديگر غذائى غير از شير به او ضرر نرساند از شير گرفته و با غذاهاى لذيذ ديگر تغذيه مىشود ، و جز آنچه را كه اشتها به آن دارد نمىشناسد تا به دوران مراهقه ( تميز ) مىرسد كه اجمالا بين خير و شرّ تميز مىدهد ، و تدريجا به زمان رشد و استعداد تميز بين خير و شرّ باطنى مىرسد ، و در اين موقع است كه عقل او بالفعل شده و آماده درك اوامر و نواهى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nتكليفى مىگردد .\r\nپس اگر خداوند به او توفيق داد تا كسى را كه از جانب خدا به او امر و نهى مىكند ، بجويد و طلب او از روى صدق باشد ، حتما به رسولى از جانب خدا يا جانشين رسول مىرسد و رسالت و خلافت او را مىپذيرد .\r\nو آنگاه كه او را قبول كرد آداب وصل و بيعت و عهد را به او مىآموزد ، و او هم بيعت كرده ، پيمان مىبندد و بعد از بيعت و پيمان ، احكام قالبى را به او تلقين مىكند ، و از انس گرفتن با نفس امّاره برحذرش مىدارد ، و از هواهاى باطل او را نهى كرده مىترساند .\r\nپس چون ترسيد و از شير هواها و نفس امّاره بريده شد طالب كسى مىشود كه با او انس گرفته و از غذاى او تغذيه كند ، وقتى اين مطلب به راستى و جديّت صورت گرفت حتما به رسول از جانب خدا و جانشين او در مرحلهء دوّم مىرسد و ولايت او را قبول مىكند ، پس هر وقت ولايت و تسلّط باطنى او را پذيرفت آداب وصل و بيعت و پيمان خاصّ را به او مىآموزد ، و با او با بيعت ولوى باطنى قلبى مخصوص ، بيعت كرده و پيمان مىبندد ، و احكام قلب را به او تلقين مىكند ، و پس از آنكه از مادر نفس بريد ، او را با پدرش يعنى عقل ، مأنوس مىسازد و از غذاى پدر عقلش به او اطعام مىكند .\r\nبيعت اوّل را اسلام ، و بيعت دوّم را ايمان مىنامند ، و امكان ندارد كه مسلمان تنها از جهت اسلامش به سوى خدا رود يا بر طريق خدا ، ره سپرد . زيرا مسلمان قبل از اسلامش به منزلهء كسى است كه در بيابان بزرگى گم شده باشد كه هيچ آثار راه در آن پيدا نباشد و درندگان و راهزنان زيادى در آن باشد و او از گم شدن خودش و از درندگان غافل است و گمان مىكند در راه يا در موطن و محل قرار خود است و از هر اذيّت كننده‌اى در امان مىباشد .\r\nدر حالى كه رسول يا جانشين او به منزلهء كسى است كه او را از\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nغفلتش بيدار مىكند و از گم شدنش باز مىدارد و از آزاردهندگانش خبر دار مىكند . پس او وحشت مىكند و راهى را طلب مىكند كه نجاتش دهد و راهنمائى باشد كه او را ره نمايد . سپس تسليم قول او مىشود و از او درخواست راهنمائى و دلالت بر آثار طريق مىكند . آنگاه رسول مىگويد : من بيم‌دهنده از جاهاى ترسناك هستم و بيداركننده از غفلت و هدايت‌كننده راه مىباشم ، پس علامت كسى را كه هدايت‌كننده است ، بيان مىكند . مثلا مىگويد : « هر كس كه من مولاى او هستم پس اين علىّ ( ع ) مولاى او است » ، و لذا شأن و كار نبىّ منحصر در انذار است ، و هدايت موكول به كسى است كه پيامبر او را براى صاحبان بصيرت تعيين كرده است  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ، پس وقتى كه نبىّ يا جانشين او كسى را تعيين كرد كه راه را نشان دهد انسان گم‌شده حتما به سوى او شتاب مىكند و آثار راه را از او درخواست مىنمايد . و پيمان‌هاى مؤكّد جهت بيعت و عهد از او مىگيرد سپس آثار طريق را كه عبارت از ايمان است به او ياد مىدهد « 1 » .\r\nآنگاه كه ايمن شد و آثار طريق را دانست ، اگر به آثار و علائمش شتاب كرد و به سوى آن طريق رفت سالك به سوى طريق شده از موذىها و درندگان مىترسد و از نرسيدن به راه نيز مىترسد ، پس خود را در سير و حركت خسته مىكند و به رنج مىاندازد ، و بيشتر اوقات شيرها و درندگان و راهزنان و موذىها با او به معارضه مىپردازند ، و او از خودش دفاع مىكند و آنها را دور مىسازد ، اوّلا با اسلحه‌اى كه منذر ( پيامبر بيم‌دهنده ) به او داده و ثانيا با سلاحى كه از هادى گرفته است ،\r\n\r\n\r\n","description":"","footnote":"\r\n( 1 ) بايد توجه داشت كه عنوان ( نبوت ) شأنش انذار است و عنوان ( ولايت ) شأنش هدايت . انبيا داراى هر دو جنبه بودند و پيامبر ما ، در هر دو جنبه سر آمد آنان بود . در زمان حيات وى ، خود او ، هم ولىّ بود و هم نبىّ . منتها چون جنبه نبوّت ظهور بيشترى دارد و مبعوث بر عامّهء مردم است عنوان ( خاتم النّبيين ) به او اطلاق مىشود .\r\n","page_name":" 209 ","page_number":209},
  {"content":"\r\n\r\nپس با زور اسلحه اگر خدا بخواهد از آنها نجات پيدا مىكند . و در نتيجه به راهى مىرسد كه عبارت از علىّ ( ع ) است ، و براى او حضور نزد علىّ ( ع ) حاصل مىشود كه آن مرتبه را فكر و حضور مىنامند .\r\nو بعد از رنج ، براى او راحتى حاصل مىشود و سرور پس از اندوه ، و بشارت بعد از خوف ، و لذّت بعد از الم ، به او دست مىدهد . و پس از آن سالك به سوى خدا مىشود ، زيرا كه او پس از انذار حيران و وحشت زده و ترسان است ، و پس از دلالت بر طريق ، سالك به سوى طريق است كه ترسان و اميدوار است و خود را در اين راه به زحمت و رنج مىاندازد ، و پس از رسيدن به طريقى كه به خدا مىرساند سالك الى اللّه مىشود كه در اين مرحله اميدوار و ترسان است ، ولى ترس او ديگر ترس از نابودكننده و اذيت‌كننده نيست و همچنين ترس از نفس امّاره كه خوف نام دارد نيست و ترس نفس عالم به خدا كه خشيت ناميده مىشود نيست ، بلكه ترس قلب است كه هيبت نام دارد .\r\nو سالك در اين حالت گاهى از نسبت افعال به خودش فانى مىشود و افعال را از علىّ ( ع ) مىبيند ، و گاهى با علىّ ( ع ) در افعال مشاركت مىكند ، و گاهى با او متّحد مىشود . و فناى از افعال ، فناى فعلى ناميده مىشود .\r\nپس ، هر وقت كه سير كرد و سلوك نمود ، و به درجهء بلندى رسيد تا حدّى كه صفات را به خودش نسبت نداد ، بلكه صفات را از علىّ ( ع ) ديد دوگانگى ضعيف و معاينه قوى مىشود . و به نحوى نزديك مىشود كه خودش را نمىبيند و اين را فناى از صفات مىنامند و ليكن به مقدار احساس و شعور به خودش اميد و ترس دارد اگر چه به سبب خوف و رجاء از احساس غافل مىشود ، و خوف او را در اين موقع « سطوت » مىنامند . و وقتى كه با همان حال سير كرد تا جائى كه خودش را نديد و در وقت حضورش نزد علىّ ( ع ) از خودش غايب شد دوگانگى برداشته\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمىشود ، و در اين هنگام براى او نفسانيّتى نيست تا رجاء و خوف باشد ، و در اين موقع مصداق قول امام ( ع ) مىشود كه فرمود :\r\n« آنگاه كه رسيدند متّصل شدند » ، و ديگر فرقى بين او و حبيبش نمىماند ، و اين را فناى ذاتى مىنامند . و همهء اين فناها محو و محق و طمس « 1 » ناميده مىشود . و شخص قبل از اسلام آوردن گم‌شده و سرگردان نام دارد و بعد از اسلام مسلمان و طالب ناميده مىشود .\r\nپس اگر ايستاد و كسى را كه او را به راه ، هدايت كند طلب نكرد ، مخصوصا بعد از انقطاع از كسى كه به دست او مسلمان شده است ، باز گمراه و گم‌شده ناميده مىشود . لذا در اخبار وارد شده است : كسى كه از اين امّت صبح كند و امامى از جانب خدا نداشته باشد گم‌شده و سرگردان است . و اگر بر همين حالت بميرد با مرگ كفر و نفاق مرده است .\r\nو بعد از رسيدن به امام و ولىّ امرش و بيعت و پيمان بستن با او ، سالك در واقع ، سيركنندهء به طريق است نه سيركنندهء به خدا ، گرچه سير او به طريق ، سير به سوى خدا باشد ، و اين سير ، سفر از خلق به حقّ ناميده مىشود ، امّا پس از رسيدن او به طريق ، سالك الى اللّه مىشود كه اين سير او سفر از حقّ ، به سبب حقّ به سوى حقّ ناميده مىشود .\r\nپس آنگاه كه و اصل شد و از افعال و صفاتش فانى گشت و به سبب وصال ، در فناى ذاتش سير كرد ، سائر فى اللّه ناميده مىشود . و اين سير او سفر به سبب حقّ در حقّ ناميده مىشود . و به همين سير ، عبوديّت و فناى براى او تمام مىشود ، و از او ذات و اثرى باقى نمىماند ، و وصال او اتّصال مىشود ، و پس از آن عبوديّت او به ربوبيّت منتقل مىشود ، و فناى او ، بقاى مىشود .\r\nو آنچه كه گفته‌اند وقتى كه فقر تامّ و كامل شود پس آن خداست ،\r\n\r\n\r\n","description":"","footnote":"\r\n( 1 ) توضيح آن در جلد اوّل آمده است .\r\n","page_name":" 211 ","page_number":211},
  {"content":"\r\n\r\nاشاره به همين معنى است . زيرا كه او پس از صحوش موجود به وجود خدا ، و باقى به بقاى خدا و حاكم به حكم خدا و خليفهء خدا مىشود ، زيرا وقتى كه او عبد براى خدا شد و خداوند راستى عبوديّت او را دانست او را به آنچه كه از آن عود كرده بود ، بر مىگرداند . و امور خانه‌اش را كه قلب اوست به او واگذار مىكند ، و او را به شرافت خلافت بيت مشرّف مىگرداند ، و آنگاه كه او را در اصلاح بيت ، بينا و امين و كامل ديد ، امور مملكتش را به او واگذار مىكند و به شرافت خلافت مملكت مشرّف مىگرداند ، اين بازگشت بعد از وصول سفر از حقّ به خلق به سبب حقّ ناميده مىشود .\r\nو هرگاه ببيند كه او در اصلاح مملكت و تعمير بلاد و تكثير عباد آن ، آگاه و امين و بالغ است براى بار دوّم او را به مقام انس فرا مىخواند و با خودش مأنوس مىگرداند . ولى اين حضور غير از حضور اوّل است ، زيرا حضور اوّلى ترس و سرگردانى و فقر و فاقه است و اين حضور انس و حشمت و بىنيازى است كه به سبب انس و حشمت و بىنيازى خدا حاصل شده است .\r\nوقتى خدا با او انس گرفت و از او راضى شد همهء كارهايش را از قبيل امور بندگان و سربازان و زندان و آتش جهنّم و مهمان كردن و مهمان‌دارى و اعطا و منع و غير آنها ، به او واگذار مىكند . پس هر كس را كه بخواهد زندانش مىكند ، و هر كس را كه بخواهد مهمانش مىنمايد ، و هر كه را بخواهد عطا و هر كه را بخواهد منع مىكند ، پس براى او تسلّط و تصرّف در هر كس كه بخواهد و هرطور كه بخواهد پيدا مىشود .\r\nو اين مقام را در حضور اوّل و فناى تامّ « عبد » و در حال اصلاح بيت « نبىّ » ، و در حال اصلاح مملكت « رسول » و در حضور دوّم « خليل و دوست » ، و در حال تفويض ، « امام » مىنامند .\r\nو اين امامت غير از آن معنائى است كه بر ائمّهء جور اطلاق مىشود\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nو غير از آن معنائى است كه بر ائمّهء جماعت اطلاق مىشود ، و غير از آن معنائى است كه بر اولياى جزئى اطلاق مىشود ، بلكه آن مرتبه‌اى است كه مرتبه‌اى بالاتر از آن تصوّر نمىشود .\r\nو از آنچه كه ذكر شد لازم نمىآيد كه هر كس كه با نبىّ صلّى اللّه عليه و آله با بيعت عامّ بيعت كرد ، به مقام بيعت خاصّ هم برسد مانند بيشتر عامّه ، و نيز لازم نمىآيد كه هر كس با بيعت خاصّ بيعت نمود به طريق برسد مانند بيشتر شيعيان . و لازم نمىآيد هر كس به طريق رسيد به حقّ برسد ، و نه هر كس به حقّ رسيد عبد شود ، و نه هر كس عبد شد نبىّ شود ، و نه هر نبىّ ، رسول و نه هر رسول ، خليل ، و نه هر خليل ، امام باشد .\r\nو چون امامت به اين معنى ، خلافت مطلقه كليّه و نهايت جميع مراتب است ، و ابراهيم خليل نيز اين مطلب را احساس كرد و فهميد كه آن آخرين مراتب كمالات انسانى است خوشحال شد و از خوشحالى گفت :  وَ مِنْ ذُرِّيَّتِي  ( از نسل و فرزندان من نيز امام قرار ده ) .\r\n\r\n[ سوره النساء ( 4 ) : آيه 126 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ بِكُلِّ شَيْءٍ مُحِيطاً ( 126 )\r\n\r\nترجمه :\r\nهر چه در آسمانها و زمين است ملك خداست و خدا به همه چيز احاطه و آگاهى دارد .\r\n\r\nتفسير :\r\n وَ لِلَّهِ ما فِي السَّماواتِ وَ ما فِي الْأَرْضِ  لام براى اختصاص است و گاهى به اعتبار مبدأ استعمال مىشود و گاهى به اعتبار غايت ، و گاهى به اعتبار مملوكيّت ، چنان كه گفته مىشود : « هذا البيت لفلان » يعنى بناكننده و مصدر بناء آن فلانى است نه غير او . يا گفته مىشود : « هذا البيت لسكنى الشتاء او لسكنى الصّيف » يعنى اين خانه براى سكونت زمستانى يا تابستانى است كه به اعتبار غايت است ، يا گفته مىشود : « هذا البيت لفلان » يعنى فلانى مالك آن است و كسى با او شريك\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nنيست .\r\nمقصود در اينجا و امثال آن معنى عامّ است كه شامل هر سه معنى مىشود يعنى آنچه كه در آسمان و زمين است از حيث ابتدا و غايت و ملك براى خداست . و آن عطف است يا حال و در آن اشعار به تعليل است و همچنين است قول خداى تعالى  وَ كانَ اللَّهُ بِكُلِّ شَيْءٍ مُحِيطاً  .\r\nگويا كه گفته است : حال احدى بهتر از آن كس نيست كه وجهش را براى خدا تسليم كند و پيرو و خليل او باشد ، زيرا كه هر چه در آسمانها و زمين است مملوك خداست و او به هر چيزى علم دارد ، پس مىداند چه كسى وجهش را براى او تسليم كرده است و مرتبه و مقدار استحقاق او را هم مىداند ، پس آنچه را كه او مستحقّ است از او امساك نمىكند .\r\n\r\n[ سوره النساء ( 4 ) : آيه 127 
  ]\r\nوَ يَسْتَفْتُونَكَ فِي النِّساءِ قُلِ اللَّهُ يُفْتِيكُمْ فِيهِنَّ وَ ما يُتْلى عَلَيْكُمْ فِي الْكِتابِ فِي يَتامَى النِّساءِ اللاَّتِي لا تُؤْتُونَهُنَّ ما كُتِبَ لَهُنَّ وَ تَرْغَبُونَ أَنْ تَنْكِحُوهُنَّ وَ الْمُسْتَضْعَفِينَ مِنَ الْوِلْدانِ وَ أَنْ تَقُومُوا لِلْيَتامى بِالْقِسْطِ وَ ما تَفْعَلُوا مِنْ خَيْرٍ فَإِنَّ اللَّهَ كانَ بِهِ عَلِيماً ( 127 )\r\n\r\nترجمه :\r\nاى پيامبر دربارهء زنان از تو فتوى خواهند بگو خدا و آنچه از آيات كتاب خدا براى شما تلاوت شود در حقّ زنان و دختران يتيم ايشان كه مهر و حقوق لازمهء آنها را ادا نكرده مايل به نكاح آنان نيستيد و هم در حقّ فرزندان ناتوان فتوى خواهد داد و دستور مىدهد كه دربارهء يتيمان عدالت پيشه كنيد و در نيكى كوشيد كه هر كار نيك بجاى آريد خدا بر آن آگاه است .\r\n\r\nتفسير :\r\n وَ يَسْتَفْتُونَكَ فِي النِّساءِ  يعنى در حكم زنانشان از الفت و جدائى فتوى مىخواهند به قرينهء آيه بعد ، «  وَ إِنِ امْرَأَةٌ خافَتْ مِنْ بَعْلِها  . . . تا آخر آيه » يا در حكم مطلق زنان از ارث مىپرسند به قرينهء  فِي يَتامَى النِّساءِ \r\n\r\n","description":"","footnote":"","page_name":" 214 ","page_number":214},
  {"content":"\r\n\r\n اللَّاتِي لا تُؤْتُونَهُنَّ ما كُتِبَ لَهُنَّ  يا در حكم زنان بر حسب ارث از همسران از تو مىپرسند ، چنان كه حكمش گذشت ، يا از خويشان چنان كه گذشت ، يا به سبب معاشرت چنان كه مىآيد .\r\n قُلِ اللَّهُ يُفْتِيكُمْ فِيهِنَّ  و در نسبت فتوا دادن به خدا در جواب ، اشاره است به اينكه آنچه را كه محمّد صلّى اللّه عليه و آله مىگويد با رأى و اجتهاد و ظنّ و تخمين خودش نيست چنان كه به زودى چنين سخنى خواهند گفت ، بلكه آن ، فتواى خداست كه بر زبان پيامبر صلّى اللّه عليه و آله جارى شده است يا به جهت فناى از خودش و يا از جهت وحى است .\r\n وَ ما يُتْلى عَلَيْكُمْ  عطف بر « اللّه » است يا بر ضمير مستتر در « يفتيكم » و فاصله واقع شدن ، اين استنباط را جائز كرده است . يا اينكه به تقدير فعل « يبيّن » است ، يا اينكه « ما » نافيه است و جمله عطف است بر جملهء « اللّه يفتيكم » يا جمله حاليّه است به تقدير مبتدا و معنى آن اين است : فتوى دادن او هنوز بر شما تلاوت نشده است .\r\n فِي الْكِتابِ فِي يَتامَى النِّساءِ  متعلّق به « يتلى » است يا بدل است از قول خدا « فيهنّ » .\r\n اللَّاتِي لا تُؤْتُونَهُنَّ ما كُتِبَ لَهُنَّ  و با ذكر  « ما كُتِبَ لَهُنَّ »  اشاره كرد به اينكه براى زنان ميراث مفروضى هست ، و در اوّل سوره آنچه را كه براى زنان از ارث از همسران و خويشان ثابت است ، بيان كرد . علّت سؤال آن است كه در زمان جاهليّت به صغير و زن ارث نمىدادند ، و مىگفتند ارث براى كسى است كه از جنگ و دفاع از حريم و حفظ و نگهدارى از غنيمت توانا باشد .\r\n وَ تَرْغَبُونَ أَنْ تَنْكِحُوهُنَّ  در صورتى كه آنها صاحب جمال نباشند و اموالى نيز نداشته باشند ، شما از آنها اعراض مىكنيد .\r\n وَ الْمُسْتَضْعَفِينَ  عطف بر  « يَتامَى النِّساءِ »  است .\r\n مِنَ الْوِلْدانِ  « ولدان » جمع وليد است و حكم آنان بر حسب ارث\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nو حفظ مال همه در اوّل سوره گذشت .\r\n« و » و براى شما نيز فتوا مىدهد  أَنْ تَقُومُوا لِلْيَتامى بِالْقِسْطِ وَ ما تَفْعَلُوا مِنْ خَيْرٍ  عطف بر « يستفتونك » يا بر « اللّه يفتيكم » است بنا بر اينكه از جملهء مقول قول باشد ، يعنى به آنان بگو آنچه كه از كار خير انجام مىدهيد در ارث زنان و قسامهء آنها و در حفظ يتيمان و اموال آنان ، عمل شما را ضايع نمىكند  فَإِنَّ اللَّهَ كانَ بِهِ عَلِيماً  زيرا خداوند به آن داناست .\r\n\r\n[ سوره النساء ( 4 ) : آيه 128 
  ]\r\nوَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ وَ أُحْضِرَتِ الْأَنْفُسُ الشُّحَّ وَ إِنْ تُحْسِنُوا وَ تَتَّقُوا فَإِنَّ اللَّهَ كانَ بِما تَعْمَلُونَ خَبِيراً ( 128 )\r\n\r\nترجمه :\r\nو اگر زنى بيم آن داشت كه شوهرش با وى بدسلوكى كند يا از او دورى گزيند ، باكى نيست كه هر دو تن به راه صلح و سازش بازآيند كه صلح به هر حال بهتر از نزاع و كشمكش است . نفوس را بخل و حرص فرا گرفته كه به آزار هم مىكوشند و اگر دربارهء يكديگر نيكوئى كرده پرهيزكار باشيد ، به اجر نيكى خود مىرسيد كه خدا به هر چه كنيد آگاه است .\r\n\r\nتفسير :\r\n وَ إِنِ امْرَأَةٌ خافَتْ مِنْ بَعْلِها نُشُوزاً  « نشوز » يعنى بدرفتارى با زنان و منع آنها از حقوقشان ، چون خوف نشوز و بدرفتارى زن را قبلا ذكر كرد در اينجا نيز خوف نشوز مرد را ذكر نمود .\r\n أَوْ إِعْراضاً  يعنى به او توجّه نكند در حالى كه حقوقش را مىدهد از قبيل نفقه و پوشاك و قسامه ( تقسيم كردن وقت خود ، بين زنان متعدّد خويش ) ، زيرا نشوز آن است كه آنچه كه بر او واجب است به آن قيام نكند ، و چون اعراض در مقابل نشوز ذكر شده است ، بايد چيزى غير از آن باشد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n فَلا جُناحَ عَلَيْهِما أَنْ يُصْلِحا بَيْنَهُما صُلْحاً  « يصلحا » از باب افعال خوانده شده و بنا بر اين ممكن است « صلحا » مفعول به باشد يعنى صلح را واقع سازند ، و ممكن است لفظ « بينهما » از ظرفيّت مجرّد گردد و مفعول به باشد ، و ممكن است كه مفعول به محذوف باشد .\r\nو « يصّالحا » و « يصّلحا » با تشديد صاد از « تصالح » و « اصطلح » مىباشد . « 1 » و مقصود اين است كه باكى نيست كه صلح كنند و مرد به زن چيزى از مهر يا غير آن عطا كند ، يا اينكه خدمتى را براى او متحمّل شود تا دل او را به دست آورد ، يا اينكه توافق كنند به ايجاد تعادل در قسامه و ساير حقوق آن .\r\nاز امام صادق ( ع ) است « 2 » كه قسامه حقّ مربوط به زن است كه نزد مردى زندگى مىكند و مرد او را خوش ندارد . پس به او مىگويد :\r\nمىخواهم تو را طلاق دهم ، زن مىگويد : اين كار را نكن من دوست ندارم به من شماتت شود ، و لكن در نوبت شب من نگاه كن هر چه كه خواستى انجام بده و جز آن هر چه بود براى تو باشد . و مرا به حال خودم واگذار . و آن قول خداى تعالى است :  فَلا جُناحَ عَلَيْهِما أَنْ يُصْلِحا  و اختصاصى به اين ندارد كه زن حقّش را بدون عوض اسقاط كند ، پس جائز است كه در مقابل اسقاط حقّ ، عوض قرار داده شود .\r\n وَ الصُّلْحُ خَيْرٌ  و صلح بهتر از جدائى و طلاق و بدرفتارى است .\r\n وَ أُحْضِرَتِ الْأَنْفُسُ الشُّحَّ  زيرا كه طبع نفوس اين است كه آنچه را كه به خير و نفع او است جذب كند و آن را از دستش خارج نكند ، گويا كه\r\n\r\n\r\n","description":"","footnote":"\r\n( 1 ) تصالح ( ماضى ) يتصالح ( مضارع ) پس از ابدال « تاء » به « ص » و ادغام مىشود يصّالح يا يصّالحا . . . اصطلح ( ماضى ) يصطلح ( مضارع ) پس از ابدال « تاء » به « ص » و ادغام مىشود ، يصّلح ، يصّالحا\r\n( 2 ) تفسير صافى : 1 ، ص 507 ، تفسير عياشى : 1 ، ص 279 ، ح 284 ، تفسير برهان : 1 ، ص 419 / ح 2 ، كافى : 6 ، ص 145 ، ح 2\r\n","page_name":" 217 ","page_number":217},
  {"content":"\r\n\r\nنفوس مجبور به بخل مىباشند آن‌چنان‌كه گويا نفوس مردان نمىتواند زنى را كه دوست ندارد نگهدارد و حقوق آنها را بپردازد ، و همچنين نفوس زنان نمىتواند حقّ خود را اسقاط نمايد و بهره و حظّ خودش را ترك كند .\r\nجملهء اوّل ترغيب بر صلح است ، و جملهء دوّم توجيه عذر و بهانه و بهانهء بخل دو طرف از صلح است .\r\n وَ إِنْ تُحْسِنُوا  و اگر در معاشرت خوب باشيد  وَ تَتَّقُوا  و بپرهيزيد از نقص حقوق آنان ، يا از جدائى و فتح باب شماتت براى زنان ، و آنها را با اينكه دوست نداريد ، نگهداريد خداوند پاداش احسان شما را با احسان ، و پاداش تقواى شما را با مغفرت ، مىدهد .\r\n فَإِنَّ اللَّهَ كانَ بِما تَعْمَلُونَ خَبِيراً  زيرا خدا به آنچه مىكنيد آگاه بوده است . كه در اين جمله سبب به جاى ( جزاى جمله ) آمده است .\r\n\r\n[ سوره النساء ( 4 ) : آيه 129 
  ]\r\nوَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَ إِنْ تُصْلِحُوا وَ تَتَّقُوا فَإِنَّ اللَّهَ كانَ غَفُوراً رَحِيماً ( 129 )\r\n\r\nترجمه :\r\nشما هرگز نتوانيد ميان زنان به عدالت رفتار كنيد و هر چند راغب و حريص به عدل و راستى باشيد پس به تمام ميل خود ، يكى را بهره‌مند و ديگرى را محروم نكنيد تا او معلّق و بلاتكليف بماند و اگر سازش كنيد و پرهيزكار باشيد همانا خداوند بخشنده و مهربان است .\r\n\r\nتفسير :\r\n وَ لَنْ تَسْتَطِيعُوا  لفظ « لن » براى نفى ابد است و اشاره به اين است كه اين مطلب مانند محال است .\r\n أَنْ تَعْدِلُوا بَيْنَ النِّساءِ  كه عدل و مساوات بين زنان برقرار كنيد ، و آن اگر چه به سبب ظاهر ، ممكن است ولى به حسب ميل قلبى مقدور\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنيست .\r\n وَ لَوْ حَرَصْتُمْ  اگر چه بر عدل بين زنان حريص باشيد . از پيامبر صلّى اللّه عليه و آله نقل است « 1 » است كه او وقت را بين زنانش تقسيم مىكرد و مىگفت :\r\nخدايا اين تقسيم من است در آنچه كه من مالك آن هستم ، پس مرا ملامت نكن در آنچه كه تو مالك آن هستى و من مالك آن نيستم .\r\n فَلا تَمِيلُوا كُلَّ الْمَيْلِ  كارى نكنيد به اينكه ميل باطنى به يكى از آنها و ناخوشى داشتن ديگرى به ظاهر نمايان گردد و در نتيجه قسامه و غير آن را بر طبق ميل باطنى خودتان قرار دهيد .\r\n فَتَذَرُوها  يعنى زنى را كه دوست نداريد وامگذاريد  كَالْمُعَلَّقَةِ  مانند زنى كه شوهر نداشته باشد و اختيارى براى خودش ندارد .\r\nروايت شده است كه علىّ ( ع ) « 2 » دو زن داشت و در روز هر كدام حتّى در خانهء ديگرى وضو هم نمىگرفت ، ( تا چه رسد به اينكه بىعدالتى داشته باشد ) پس وا حسرتا بر عادل‌هاى زمان ما و تقسيم آنان بين همسرانشان مانند ساير موارد عدالتشان !  وَ إِنْ تُصْلِحُوا  و اگر خودتان را اصلاح كنيد بدين گونه كه تفاوت ميل قلبى را تا آنجا كه ممكن است كم كنيد و ترحّم بر آنها را مساوى كنيد به سبب اتّصاف شما به رحمت كه از صفات خداست ،  وَ تَتَّقُوا  و از انزجار قلبى نسبت به كسانى كه آنها را دوست نداريد با چشم‌پوشى از نقايص و عيبهاى آنان پرهيز كنيد ، كه در واقع بخشيدن آنان است كه در اين صورت متخلّق به اخلاق خدا و مستحقّ رحمت و مغفرت او مىشويد .\r\n فَإِنَّ اللَّهَ كانَ غَفُوراً رَحِيماً  زيرا خداوند بسيار آمرزنده و مهربان\r\n\r\n\r\n","description":"","footnote":"\r\n( 1 ) تفسير صافى : 1 ، ص 508 ، مجمع البيان : 2 ، ص 121\r\n( 2 ) تفسير صافى : 1 ، ص 508 ، مجمع البيان : 2 ، ص 121\r\n","page_name":" 219 ","page_number":219},
  {"content":"\r\n\r\nاست ، اين جمله سبب است و جانشين مسبّب شده است ، يا معنى آن ، اين است كه اگر آنچه را كه با ميل تمام فاسد كرده‌ايد اصلاح كنيد و در آينده از افساد خوددارى نمائيد شما مستحقّ رحمت و مغفرت خدا خواهيد شد . يا در مقابل و به قرينهء جملهء بعدى قول خداى تعالى  وَ إِنْ يَتَفَرَّقا  . . .\r\nمعنى اين است . اگر توقّع صلح داريد و با رحم و بخشش بر زنان از جدايى خوددارى كنيد شما مستحقّ رحمت خدا مىشويد .\r\n\r\n[ سوره النساء ( 4 ) : آيه 130 
  ]\r\nوَ إِنْ يَتَفَرَّقا يُغْنِ اللَّهُ كُلاًّ مِنْ سَعَتِهِ وَ كانَ اللَّهُ واسِعاً حَكِيماً ( 130 )\r\n\r\nترجمه :\r\nهرگاه ( در صورت عدم امكان سازش ) از هم جدا شوند ، خداوند هر كدام را از فضل و رحمت بىپايان خويش ، بهره‌مند مىسازد .\r\nخدا وسعت‌بخش با حكمت است .\r\n\r\nتفسير :\r\n وَ إِنْ يَتَفَرَّقا  يعنى بعد از راضى نشدن به صلح و عدم احسان شوهران اگر جدا شوند  يُغْنِ اللَّهُ كُلًّا مِنْ سَعَتِهِ  خداوند هر يك را از وسعت خود بىنياز مىكند و آن به سبب ازدواج است كه موجب مىشود ، مردان و زنان ، وسعت يابند ، يا به سبب صفات ملائكه و خصلت‌هاى آنان است ، هر يك از آنها را از ياد مىبرد و فراموششان مىسازد و آن به دليل فراموش ساختن طبيعت از همخوابى و كم كردن شهوت نكاح است ، گاهى هم به سبب اموال دنيوى است كه به هر يك چيزى مىدهد كه آنها را بىنياز كند . و اينكه امام صادق ( ع ) « 1 » شخصى را كه از فقر شكايت مىكرد به نكاح امر كرد و بعد از نكاح وقتى كه فقر و بىبضاعتى شدّت گرفت ، دوباره به جدائى امر كرد ، و حصول بىنيازى\r\n\r\n\r\n","description":"","footnote":"\r\n( 1 ) تفسير صافى : 1 ، ص 508 ، تفسير برهان : 1 ، ص 420 ، ح 1 ، اصول كافى : 5 ، ص 431 ، ح 6\r\n","page_name":" 220 ","page_number":220},
  {"content":"\r\n\r\nبعد از جدائى ، دلالت بر معنى اخير مىكند ، و منافاتى با تعميم آن ندارد .\r\n وَ كانَ اللَّهُ واسِعاً حَكِيماً  عطف است و در آن معنى تعليل است ، يعنى خداوند قدرت بر توسعه در ازدواج ، يا در خصال ، يا در اموال را بر فرض جدايى دارد ، زيرا كه خداوند به سبب هر چيزى وسعت دارد و شما را به احسان امر و از خطايتان چشم‌پوشى مىكند زيرا خدا حكيم است و صلاح شما در چيزى است كه خداوند به آن امر مىكند .\r\n\r\n[ سوره النساء ( 4 ) : آيه 131 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ غَنِيًّا حَمِيداً ( 131 )\r\n\r\nترجمه :\r\nو هر چه در آسمانها و زمين است ملك خداست و ما هم به آنان كه پيش از شما به آنها كتاب فرستاده شد سفارش اكيد كرديم كه پرهيزكار باشيد و اگر همه كافر شويد خدا كه ملك آسمان و زمين او راست به طاعت شما محتاج نيست كه خداوند به ذات خويش بىنياز و ستوده صفات است .\r\n\r\nتفسير :\r\n وَ لِلَّهِ  همه چيز از جهت صدور و بازگشت و ملكيّت از آن خداست .\r\n ما فِي السَّماواتِ وَ ما فِي الْأَرْضِ  آنچه كه در آسمانها و زمين است ، از آن خداست . در اين قسمت آيه معنى تعليل ديده مىشود ( يعنى به علّت آنكه آنچه هست از خداست ، او چنين مىفرمايد )  وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ  در آن تأكيد اكيد براى تقوى است اشاره به اين است كه آنچه بر طريق مداراى شما با همسرانتان ذكر شد كه از معاشرت بد و جدائى بپرهيزيد يك سفارش قديم و جديد است . پس چرا از بدرفتارى پرهيز نمىكنيد و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nدر امر همسرانتان به جدائى منتهى مىشويد .\r\nخداوند در اين موضوع به طور اجمال ، جميع چيزهائى را كه شايسته است به او توصيه شود ، سفارش كرده است . زيرا كه تقواى خدا از چيزى كه راضى نيست ، ملاك ترك هر حرام و مكروه و مناط فعل هر واجب و مستحبّ است .\r\n وَ إِنْ تَكْفُرُوا  يعنى اگر هم از آسمانى ( مقام علوى ) كه محلّ طاعت است به سوى زمين ( مقام سفلى ) كه محلّ شرك و معصيت است خارج شويد ، از مملكت خدا خارج نمىشويد تا اينكه در آن نقصى پديد آيد ، و خداوند احتياجى به طاعت و تقواى شما ندارد تا با ترك شما حاجت او بر آورده نشود ، و به واسطهء كفر شما نكوهشى به او ملحق شود ، تا در رفع آن نكوهش به طاعت شما نيازمند باشد ، و احتياجى ندارد كه براى وجود و مملكت خويش شما را حفظ كند تا اينكه با ترك طاعت شما آن دو محفوظ نباشند .\r\n فَإِنَّ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ غَنِيًّا حَمِيداً  اين جمله ، علّت موضوع فوق را بيان مىكند كه جانشين جزاى جملهء شرطيّه شده است .\r\n\r\n[ سوره النساء ( 4 ) : آيات 132 تا 133 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 132 ) إِنْ يَشَأْ يُذْهِبْكُمْ أَيُّهَا النَّاسُ وَ يَأْتِ بِآخَرِينَ وَ كانَ اللَّهُ عَلى ذلِكَ قَدِيراً ( 133 )\r\n\r\nترجمه :\r\nو آنچه در آسمانها و زمين است همه ملك خداست و خدا به تنهائى نگهبانى خلق را كافى است .\r\nاى مردم ! خدا اگر بخواهد همهء شما را از دنيا مىبرد و قومى ديگر مىآورد و البتّه خدا بر اين كار مقتدر و توانا است .\r\n\r\nتفسير :\r\n وَ لِلَّهِ ما فِي السَّماواتِ وَ ما فِي الْأَرْضِ  تأكيد سابق و تمهيد و تعليل\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nوكيل بودن خدا بر هر چيز و قدرت داشتن او براى تصرّف در هر چيز و هرطور كه بخواهد مىباشد .\r\n وَ كَفى بِاللَّهِ وَكِيلًا  پس او در حفظ ، احتياجى به طاعت شما ندارد .\r\n إِنْ يَشَأْ يُذْهِبْكُمْ أَيُّهَا النَّاسُ وَ يَأْتِ بِآخَرِينَ  پس با كافر شدنتان از تحت قدرت و تصرّف خدا نمىتوانيد خارج شويد .\r\n وَ كانَ اللَّهُ عَلى ذلِكَ قَدِيراً  روايت شده كه وقتى اين آيه نازل شد پيامبر صلّى اللّه عليه و آله دستش را به پشت سلمان زد و گفت ؛ آنان قوم ايشان هستند يعنى عجم فارس ، و مقصود اين است كه خداوند خواسته است قومى را ببرد و قومى ديگر را به جاى آن بياورد كه آن قوم ، قوم سلمان است .\r\n\r\n[ سوره النساء ( 4 ) : آيه 134 
  ]\r\nمَنْ كانَ يُرِيدُ ثَوابَ الدُّنْيا فَعِنْدَ اللَّهِ ثَوابُ الدُّنْيا وَ الْآخِرَةِ وَ كانَ اللَّهُ سَمِيعاً بَصِيراً ( 134 )\r\n\r\nترجمه :\r\nهر كه ثواب و نعمت دنيا را طالب است ثواب دنيا و آخرت هر دو نزد خداست كه خدا به دعاى خلق شنوا و به احوالشان بيناست .\r\n\r\nتفسير :\r\n مَنْ كانَ يُرِيدُ ثَوابَ الدُّنْيا  هر كس مىخواهد با ترك تقوى و كافر شدن به خدا دنيا را بجويد ، خوب است تقوى و طاعت خدا را طلب كند ، تا اينكه ثواب دنيا با ثواب آخرت هر دو براى او حاصل شود ، زيرا كسى كه همّت او آخرت باشد خدا همّت دنيايى او را كفايت مىكند .\r\n فَعِنْدَ اللَّهِ ثَوابُ الدُّنْيا وَ الْآخِرَةِ  اين جواب سؤالى است كه ممكن است گفته شود كه تارك تقوى در طاعت و ترك آن ملتفت به حاجت خدا در چيزهائى كه ذكر شد نيست . بلكه او ثواب دنيا را مىخواهد و گمان مىكند كه با تقوى حاصل نمىشود ، لذا اين جمله را به صورت مستقلّ و جدا آورد ، و با عطف آن را متّصل نكرد .\r\n وَ كانَ اللَّهُ سَمِيعاً بَصِيراً  پس هرگاه اطاعت و تقوى پيشه كنند و با\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nزبان قال و حال طلب كنند ، خدا مىشنود و به آنها جواب مىدهد ، و اگر طلب نكنند ولى غرضشان آن باشد ، يا اينكه غرضشان آن نباشد ولى احتياج به آن داشته باشند خداوند غرضها و مقدار حاجات آنها را مىداند ، پس ثواب دنيا را به آنها مىدهد .\r\n\r\n[ سوره النساء ( 4 ) : آيه 135 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ إِنْ يَكُنْ غَنِيًّا أَوْ فَقِيراً فَاللَّهُ أَوْلى بِهِما فَلا تَتَّبِعُوا الْهَوى أَنْ تَعْدِلُوا وَ إِنْ تَلْوُوا أَوْ تُعْرِضُوا فَإِنَّ اللَّهَ كانَ بِما تَعْمَلُونَ خَبِيراً ( 135 )\r\n\r\nترجمه :\r\nاى اهل ايمان نگهدار عدالت باشيد و براى خدا شهادت دهيد ، هر چند كه به ضرر خود يا پدر و مادر و خويشان شما باشد و براى هر كس كه شهادت دهيد چه غنى باشد يا فقير ، شما نبايد در حكم شهادت از هيچ كدام آنها طرفدارى كرده از حقّ عدول نمائيد كه خدا به رعايت حقوق آنها اولى است ، پس در حكم شهادت پيروى هواى نفس نكنيد تا عدالت را نگاه داريد و اگر زبان را در شهادت بگردانيد كه سخن بر نفع شما مجمل و مبهم شود و يا از بيان حقّ خوددارى كنيد ، خدا به هر چه كنيد آگاه است .\r\n\r\nتفسير :\r\n يا أَيُّهَا الَّذِينَ آمَنُوا  يعنى اى كسانى كه با دست محمّد صلّى اللّه عليه و آله ، بيعت عامّ كرده و دعوت ظاهرى را قبول نموده‌ايد ،  كُونُوا قَوَّامِينَ  بر اين وصف ثابت بمانيد ، زيرا كه لفظ « كون » دلالت بر ثبات و دوام مىكند ، « قوّام » كسى است كه از اعوجاج خارج شده باشد و خودش و قوايش و غير خود را نيز از آن خارج كند ، زيرا كه از صيغهء مبالغه ( قوّام ) سرايت به غير استفاده مىشود چنان كه در لفظ ظاهر چنين است . و ممكن است از « قام عليه و بامره » اخذ شده باشد يعنى آن را\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاصلاح كرد .\r\n بِالْقِسْطِ  يعنى به عدالت . چون خروج و اخراج از اعوجاج با تعادل بين دو طرف افراط و تفريط در آن نفس و نيز در منازعه خارجى به سبب تساوى و تعادل بين دو طرف منازعه ممكن مىشود . و ممكن است متعلّق به قول خداى تعالى  شُهَداءَ  باشد يعنى در حالى كه تحمّل‌كننده و اداكنندهء شهادت باشيد ، خبر بعد از خبر و در حكم تفسير خبر اوّل است ، يا حال .\r\n« اللّه » يعنى براى طلب رضايت خدا يا در شهادت‌هايى كه بر حسب آن پيش آيد خداى را در نظر آيد . از باب اينكه صاحب حقّ در آنها خداى تعالى است ، يا براى خدا به اعتبار مظاهر و جانشينانش و مخصوصا كاملترين مظهر خدا بعد از پيغمبر اكرم صلّى اللّه عليه و آله كه او علىّ ( ع ) است . و آيه ، عموميّت دارد ولى مقصود و مهمّ همين است ، زيرا كه آيه سفارش و مقدّمه جهت تحمّل شهادت دادن ( اداى شهادت ) براى علىّ ( ع ) است وقتى كه نبىّ صلّى اللّه عليه و آله از آنان درخواست نمود و فرمود : « رحم اللّه امرأ سمع فوعى » خدا رحمت كند شخصى را كه شنيد و نگهداشت . و جهت اداى شهادت نسبت به علىّ ( ع ) در وقتى كه پيامبر از آنان درخواست كرد و فرمود : « ألا فليبلّغ الشاهد منكم الغائب » يعنى شاهد به غايب برساند . و در وقتى كه علىّ ( ع ) بعد از نبىّ صلّى اللّه عليه و آله درخواست كرد كه آنچه را كه شنيده‌اند ادا كنند ، مردم به اين وصيّت وفا نكردند و از اداى شهادت خوددارى كردند .\r\n وَ لَوْ عَلى أَنْفُسِكُمْ  حتّى اگر بر ضرر خود شما باشد ، چون نفس‌هاى شما محبوب‌ترين چيزى در نظر شماست .\r\n أَوِ الْوالِدَيْنِ وَ الْأَقْرَبِينَ  پدر و مادر و خويشان ، بعد از خود شخص ، محبوب‌تر از ديگران هستند .\r\n إِنْ يَكُنْ  اگر باشند هر يك از دو طرف ،  غَنِيًّا أَوْ فَقِيراً  بىنياز يا\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nنيازمند ، پس از استقامت و راستى خارج نشويد بدين گونه كه ملاحظه كنيد فقير سزاوارتر است به نفع بردن و ضرر نكردن ، و غنى بر فرض اينكه با شهادت زور عليه او به مال خودش نرسد ، يا ديگرى از مال او بهره ببرد ، متضرّر نمىشود ، يا به خيال اينكه از غنىّ بهره ببريد و از ناحيهء او ضرر نبينيد بخواهيد به فقير اعتنا نكنيد .\r\n فَاللَّهُ أَوْلى بِهِما  پس امر خدا را امتثال كنيد و به اينكه فقير متضرّر مىشود و يا غنى متضرّر نمىشود نينديشيد .\r\n فَلا تَتَّبِعُوا الْهَوى أَنْ تَعْدِلُوا  يعنى در عدول از حقّ ، يا به سبب عدول ، يا براى اينكه عدل در شهادت را مكروه و ناپسند مىدانيد ، از هواى نفس پيروى نكنيد .\r\n وَ إِنْ تَلْوُوا  يعنى در حين اداى شهادت زبانتان را نچرخانيد بدين نحو كه با زبانهايتان آن را تغيير دهيد ، و « تلوا » از « ولى » به معنى توجّه كردن نيز خوانده شده است .\r\n أَوْ تُعْرِضُوا  و يا به سبب كتمان شهادت از آن اعراض كنيد كه خداوند به سبب آن جزاى مىدهد .\r\n فَإِنَّ اللَّهَ كانَ بِما تَعْمَلُونَ خَبِيراً  ( يعنى به سبب اينكه خدا به آنچه مىكنيد ، آگاه است بايد چنين و چنان بكنيد ) . در اين جمله نيز ، سبب جانشين جزا شده است .\r\n\r\n[ سوره النساء ( 4 ) : آيه 136 
  ]\r\nيا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالاً بَعِيداً ( 136 )\r\n\r\nترجمه :\r\nاى كسانى كه به زبان ايمان آورده‌ايد به حقيقت و از دل هم به خدا و رسول و كتابى كه به رسولش فرستاد ( يعنى قرآن ) و به كتابى كه پيش از اين فرستاده شده است ( تورات و انجيل و غيره ) ايمان آوريد . و\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nهر كه به خدا و فرشتگان و كتابهاى آسمانى و رسولان و روز قيامت كافر شود ، سخت در گمراهى فرومانده و از راه سعادت دور افتاده است .\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه با ايمان عامّ و بيعت با دست محمّد صلّى اللّه عليه و آله و قبول دعوت ظاهرى ايمان آورده‌ايد .\r\n آمَنُوا  با ايمان خاصّ و بيعت ولوى و قبول دعوت باطنى نيز ايمان بياوريد ، زيرا كه اسلام كه عبارت است از بيعت عامّ نبوى و گرفتن ميثاق بر اعطاى احكام قالبى و توبه به دست محمّد صلّى اللّه عليه و آله گاهى ايمان ناميده مىشود ، چون اسلام طريق به سوى ايمان و سبب حصول آن است و ايمان حقيقى آن بيعت ولوى و توبه به دست علىّ ( ع ) يا به دست محمّد صلّى اللّه عليه و آله از جهت ولويّت او و اخذ ميثاق بر اعطاى احكام قلب و ادخال ايمان در قلب است ، لذا در انكار ايمان كسانى كه مدّعى ايمان هستند فرمود :  وَ لَمَّا يَدْخُلِ الْإِيمانُ فِي قُلُوبِكُمْ  ( و هنوز ايمان در قلب شما داخل نشده است ) .\r\nبنا بر اين براى تفسير اين آيه احتياجى به تكلّفات دور كه مفسّرين مرتكب آن شده‌اند ، نيست .\r\n بِاللَّهِ وَ رَسُولِهِ وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ  يعنى اينكه ايمان به محمّد صلّى اللّه عليه و آله با قبول دعوت ظاهرى اسلام و اطاعت اوست و تقليد محض است كه شناخت و تحقيقى در آن نيست ، و معرفت فقط از طريق قلب حاصل مىشود پس با قبول كردن دعوت باطنى به علىّ ( ع ) ايمان بياوريد ، تا اينكه ايمان در دلهاى شما داخل شود و درهاى قلوب شما به ملكوت باز شود ، و در نتيجه خدا و رسولش ، و كتاب جامع او را كه همان نبوّت است بشناسيد كه كامل آن كتاب در ( باطن ) محمّد صلّى اللّه عليه و آله است و صورت آن قرآن است . و ناقص آن در پيامبران گذشته است و صورت آن تورات و انجيل و صحف و زبور و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nغير آن است .\r\nو براى اشاره به فرق بين نبوّت محمّد صلّى اللّه عليه و آله و نبوّت غير او به كمال و ضعف ، در اوّلى « نزّل » را از باب تفعيل آورده است ، كه در آن نوعى « تعمّل » « 1 » است و در دوّم « أنزل » است كه خالى از تعمّل است ، و هر دو به صورت مجهول نيز خوانده شده است .\r\n وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ  از مبدأ تا منتهى به ترتيب ذكر نمود ، زيرا كه مقصود از ( ملائكه ) عقول و منظور از ( كتب ) نبوّت‌ها و احكام آنهاست ، زيرا كه نبوّت‌ها از جهت نزول بعد از ملائكه‌هاست ، و رسالت بعد از نبوّت است ، و كفر به آنها سبب كفر به ولايت و عدم قبول دعوت باطنى است ، زيرا مادام كه با بيعت به دست علىّ ( ع ) ايمان به قلب داخل نشود ، در قلب باز نمىشود . و مادام كه در قلب به سوى ملكوت باز نشود چيزى از آنها شناخته نمىشود . چنان كه پيش از اين معلوم شد و ازاين‌رو آن را بعد از امر به ايمان نسبت به علىّ ( ع ) آورده است .\r\n فَقَدْ ضَلَّ ضَلالًا بَعِيداً  وصف به حال متعلّق است و تهديد رسائى براى منحرفين از ولايت و كسانى كه ايمان به دست علىّ ( ع ) را قبول نكرده‌اند ، مىباشد .\r\n\r\n[ سوره النساء ( 4 ) : آيه 137 
  ]\r\nإِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلاً ( 137 )\r\n\r\nترجمه :\r\nآنان كه نخست ايمان آوردند و سپس كافر شدند باز ايمان آورده و دگر بار كفر ورزيدند سپس بر كفر خود افزودند اينان را خدا نخواهد بخشيد و به راهى هدايت نخواهد فرمود .\r\n\r\n\r\n","description":"","footnote":"\r\n( 1 ) عامليّت و تدريج در پذيرش و عمل كه در كتب آسمانى است .\r\n","page_name":" 228 ","page_number":228},
  {"content":"\r\n\r\n\r\nتفسير :\r\n إِنَّ الَّذِينَ آمَنُوا  مفهوم آيه عامّ است و تنزيل آن خاصّ ، زيرا مقصود از آن منافقين است كه ايمان به محمّد صلّى اللّه عليه و آله آوردند يعنى اسلام آوردند .\r\n ثُمَّ كَفَرُوا  و سپس به اينكه در مكّه ، بر خلاف او عهد بستند ، كافر شدند .\r\n ثُمَّ آمَنُوا  وقتى كه قول پيامبر را در غدير قبول كردند و با علىّ ( ع ) به خلافت بيعت كردند .\r\n ثُمَّ كَفَرُوا  سپس در حال حيات رسول خدا از لشكر اسامه تخلّف كردند .\r\n ثُمَّ ازْدادُوا كُفْراً  چون بر آل محمّد صلّى اللّه عليه و آله سخت گرفتند ، بر كفر خود افزودند .\r\n لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلًا  خداوند آنها را نخواهد بخشيد و . . . ، زيرا كه آنها از فطرت مرتدّ شدند به اينكه فطرت انسانى را قطع كردند ، پس ديگر نمىتوانند به توبه بازگشت كنند و راهى براى آرامش و راحت ندارند ، چون فطرت انسانى است كه راه به سراى راحت است . پس ديگر براى آنها مغفرت و هدايتى تصوّر نمىشود ، زيرا براى مرتدّ فطرى توبه‌اى نيست چنان كه به فارسى گفته‌اند :\r\n« مردود شيخى را اگر تمام مشايخ عالم جمع شوند نتوانند اصلاح نمايند » زيرا كه او مرتدّ فطرى است و فطرتش را قطع كرده است .\r\n\r\n[ سوره النساء ( 4 ) : آيات 138 تا 139 
  ]\r\nبَشِّرِ الْمُنافِقِينَ بِأَنَّ لَهُمْ عَذاباً أَلِيماً ( 138 ) الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً ( 139 )\r\n\r\nترجمه :\r\nمنافقان را بشارت ده كه براى آنان عذاب سخت و دردناك\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخواهد بود\r\nآن گروه كه كافران را به سرپرستى خود برگزيده و مؤمنان را ترك گفتند آيا نزد كافران عزّت مىطلبند ؟ ! كه عزّت همه نزد خداست .\r\n\r\nتفسير :\r\n بَشِّرِ الْمُنافِقِينَ  آيه قبل بيان حال رؤسائى است كه از آنها پيروى شده و متبوع هستند و اين آيه بيان حال پيروىكنندگان است و تعميم نيز امكان دارد .\r\n بِأَنَّ لَهُمْ عَذاباً أَلِيماً  استعمال بشارت در عذاب به جهت استهزاء است .\r\n الَّذِينَ يَتَّخِذُونَ الْكافِرِينَ  آنان را كه دشمنان آل محمّد صلّى اللّه عليه و آله هستند و ذكر آنان گذشت  أَوْلِياءَ  با پيروى از كافران و قبول دعوت و بيعت با آنها ، آنها را ولىّ خويش مىگيرند .\r\n مِنْ دُونِ الْمُؤْمِنِينَ  و مؤمنان يعنى علىّ ( ع ) و پيروانش را به ولايت نمىپذيرند  أَ يَبْتَغُونَ عِنْدَهُمُ الْعِزَّةَ  استفهام انكارى است براى توبيخ . يعنى شايسته نيست كه از كفّار عزّت طلب كنند .\r\n فَإِنَّ الْعِزَّةَ لِلَّهِ جَمِيعاً  همهء عزّت‌ها پيش خدا جمع است ، پس چرا آنها مخالفت امر او مىكنند و از اولياى خدا پيروى نمىكنند ، و عزّت را از غير خدا طلب مىكنند .\r\n\r\n[ سوره النساء ( 4 ) : آيه 140 
  ]\r\nوَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً ( 140 )\r\n\r\nترجمه :\r\nدر كتاب الهى حكم بر شما فرستاده شد كه وقتى شنيديد كه منافقان ، نسبت به آيات الهى كفر مىورزند و استهزاء مىكنند ، در آن\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمجلس ننشينيد تا از آن سخن باز گردند و كلام را عوض كرده در مطلب ديگرى داخل شوند . اگر هنگامى كه قرآن و مسلمانى را استهزاء كنند با آنها همنشين شويد شما هم به حقيقت مانند آنها منافق هستيد و خدا منافقان و كافران را در جهنّم جمع خواهد كرد .\r\n\r\nتفسير :\r\n وَ قَدْ نَزَّلَ عَلَيْكُمْ فِي الْكِتابِ  حال از فاعل « يتّخذون » است و جملهء « أ يبتغون » معترضه است . يا حال از فاعل « يبتغون » يا از « اللّه » و مجرور به سبب لام است . و مقصود از كتاب يا احكام نبوّت است يا قرآن يا هر دو .\r\n أَنْ إِذا سَمِعْتُمْ  « أن » تفسيريّه است يا مخفّفه .\r\n آياتِ اللَّهِ  و بزرگترين آيت خدا علىّ ( ع ) است ( يعنى وقتى دربارهء علىّ ( ع ) شنيدند ، به آن كافر شدند ) .\r\n يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ  پس با آنها ننشينيد تا چه برسد به اينكه با آنها دوست باشيد .\r\n حَتَّى يَخُوضُوا فِي حَدِيثٍ غَيْرِهِ  منظور مبالغه در حد اعلى و تأكيد در نهى از پيمان با آنهاست ، يا غايت مبالغه در ترك تعظيم آنان است ، يا غايت استهزاء آنهاست كه اين معانى كلّا از نهى همنشينى با آنها استفاده مىشود ، يعنى با آنها ننشينيد تا منفعل و شرمنده شوند ، و به مثل آن برنگردند .\r\n إِنَّكُمْ إِذاً مِثْلُهُمْ  به محض نشستن با آنها شما مثل آنها مىشويد تا چه رسد به اينكه با آنها دوستى كرده يا در كفر ، مثل آنها شويد . بدين گونه كه اگر به قول آنها راضى شويد ، در كفر ، و در صورتى كه به قول آنها راضى نشويد ، در گناه افتيد .\r\n إِنَّ اللَّهَ جامِعُ الْمُنافِقِينَ وَ الْكافِرِينَ  يعنى خداوند منافقان كسانى كه ظاهرا با محمّد صلّى اللّه عليه و آله بودند ، سپس پيرو دشمنانش شدند . و كافران يعنى متبوعين را  فِي جَهَنَّمَ جَمِيعاً  همگى در\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجهنّم گرد مىآورد .\r\n\r\n[ سوره النساء ( 4 ) : آيه 141 
  ]\r\nالَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ وَ نَمْنَعْكُمْ مِنَ الْمُؤْمِنِينَ فَاللَّهُ يَحْكُمُ بَيْنَكُمْ يَوْمَ الْقِيامَةِ وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلاً ( 141 )\r\n\r\nترجمه :\r\nمنافقان پيوسته مراقب حال شما هستند كه اگر براى شما پيروزى و فتحى پيش آيد براى اخذ غنيمت گويند نه آخر ما با شما بوديم ؟ و اگر كافران را پيروز ببينند گويند آخر نه ما شما را به اسرار و احوال مسلمانان آگاه كرديم و شما را از آسيب مؤمنان نگهدارى كرديم ؟\r\nپس خدا فرداى قيامت ميان شما مؤمنان و آن گروه منافق حكم كند و شما را به بهشت و آنان را به دوزخ محكوم سازد و خدا هيچ‌گاه براى كافران نسبت به اهل ايمان راه تسلّط باز نكرده است .\r\n\r\nتفسير :\r\n الَّذِينَ يَتَرَبَّصُونَ بِكُمْ  به سبب شما منتظرند يعنى منتظر وقوع امر خير يا شرّى براى شما هستند گويا كه وجود شما سبب انتظار آنها شده است .\r\n فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ  چون آنها طالب دنيا بودند ، هرجا كه دنيا را يافتند براى آن تملّق گفتند و بيان داشتند ما با شمائيم و هيچ ربطى به كفر و ايمان ندارند .\r\n وَ إِنْ كانَ لِلْكافِرِينَ نَصِيبٌ  و اگر براى كافران نصيبى باشد ، علّت اينكه براى مؤمنان « فتح » و براى كافران « نصيب » آورد اشاره به اين است كه مقصود مؤمنين از پيروزى فقط براى اعزاز دين است ولى كافرين جز بهرهء دنيا قصدى ندارند .\r\n قالُوا أَ لَمْ نَسْتَحْوِذْ  گويند آيا ما مستولى نشديم  عَلَيْكُمْ  بر شما و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاگر بر شما مسلّط شديم ولى جنگ با شما را ترك نموديم پس با ما موافق باشيد و دشمنى ما را نكنيد . لفظ « استحواذ » از كلماتى است كه طبق اصل آمده و اعلال « 1 » نشده است .\r\n وَ نَمْنَعْكُمْ  آيا ما شما را منع نكرديم .\r\n مِنَ الْمُؤْمِنِينَ  به نظر مىآيد كه گفته شود : مؤمنين را از شما منع نكرديم ، ولى وقتى گفته مىشود « منعته من الأسد » كه او را از درندگى شير حفظ كرده باشى گويا كه مانع ، از تعرّض شير منع مىكند .\r\n فَاللَّهُ يَحْكُمُ بَيْنَكُمْ يَوْمَ الْقِيامَةِ  يا نفرين بر آنها است ، يا اخبار است و خالى از تهديد نيست ، مقصود اين است كه بين شما و بين آنها ( به تقدير « بينهم » ) خدا داورى مىكند كه خطاب براى همه مؤمنين و كافرين مىباشد .\r\n وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  يعنى كافرين تسلّطى بر مؤمنين ندارند ، و آن دعاست و اخبار ، و مقصود اين است كه در آخرت ، يا در حجّت و دليل ، كفار تسلّطى بر مؤمنين ندارند ، يا اينكه مقصود غلبه در دنياست و اينكه كفّار بر مؤمنين در دنيا غلبه ندارند از جهت مؤمن بودن آنهاست ، چون كشته شدن مؤمنين به دست كافران و اسير شدن و غارت شدن اموال آنان همه اين‌ها نسبت به بدنهايشان است كه به منزلهء زندان براى آنهاست نه نسبت به لطيفهء ايمانشان و اين ردّ انتظار آنها نسبت به نصيب كافرين است .\r\n\r\n[ سوره النساء ( 4 ) : آيه 142 
  ]\r\nإِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ وَ إِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَ لا يَذْكُرُونَ اللَّهَ إِلاَّ قَلِيلاً ( 142 )\r\n\r\nترجمه :\r\nهمانا منافقان با خدا مكر و حيله مىكنند و خدا نيز نسبت\r\n\r\n\r\n","description":"","footnote":"\r\n( 1 ) طبق قاعده اعلال بايد استحوذ به « استحاذ » قلب مىشد ولى چنين نشده است .\r\n","page_name":" 233 ","page_number":233},
  {"content":"\r\n\r\nبه آنها مكر مىكند يعنى مكرشان را باطل مىسازد و بر آن مكر و نفاق مجازاتشان نيز خواهد كرد و چون به نماز آيند با حال بىميلى و كسالت و براى رياكارى مىآيند و جز تعداد كمى خدا را ياد نمىكنند .\r\n\r\nتفسير :\r\n إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ  اين آيه به نظر مىآيد كه جواب آن چيزى باشد كه از آن سؤال مىشود ، و آن حال منافقين با خدا ، و در عبادت با خداست ، از اين جهت در اينجا ادات وصل نياورد و مقصود از مكر و حيله آنها نسبت به خدا ، مكر و حيلهء آنان نسبت به مظاهر خداى تعالى است كه اتمّ آن مظاهر ، محمّد صلّى اللّه عليه و آله و علىّ ( ع ) است .\r\nيا به اين اعتبار به خدا حيله مىكنند كه به زبانهايشان مىآورند و مىگويند ما مبدئى داريم كه امر و نهى از آن مبدأ ناشى مىشود . و گرنه آنها خدا را نمىشناسند تا نسبت به او خدعه و حيله كنند .\r\n« و » و راه عبادت آنان اين است كه :\r\n إِذا قامُوا إِلَى الصَّلاةِ قامُوا كُسالى يُراؤُنَ النَّاسَ  اين قسمت آيه بيان حيله و خدعهء آنهاست ، يعنى در وجود آنان انگيزه و شوق عبادت نيست ، گويا كه آنها از روى اكراه و اجبار به نماز قيام مىكنند ، نه براى عبادت خدا ، بلكه عبادت آنها براى خدعه و حيله با خدا و نشان دادن به مردم است .\r\n« و » به همين جهت  لا يَذْكُرُونَ اللَّهَ إِلَّا قَلِيلًا  خدا را جز اندكى به ياد نمىآورند يا جز جمع اندكى به ياد خدا نيستند و از امير المؤمنين ( ع ) است كه هر كس در پنهانى ذكر خدا كند ، او خدا را بسيار ذكر كرده است ، همانا منافقين خدا را آشكارا ذكر مىكردند ، و در پنهان ذكر نمىكردند ، پس خداى تعالى فرمود :  يُراؤُنَ النَّاسَ وَ لا يَذْكُرُونَ اللَّهَ إِلَّا قَلِيلًا  .\r\n\r\n[ سوره النساء ( 4 ) : آيه 143 
  ]\r\nمُذَبْذَبِينَ بَيْنَ ذلِكَ لا إِلى هؤُلاءِ وَ لا إِلى هؤُلاءِ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 143 )\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nترجمه :\r\nدو دل و مردّد باشند ، نه بسوى مؤمنان يكدل مىروند و نه به جانب كافران و هر كه را خدا گمراه كند پس هرگز براى او راهى نخواهى يافت .\r\n\r\nتفسير :\r\n مُذَبْذَبِينَ بَيْنَ ذلِكَ  بين ايمان و كفر مردّد هستند « ذبذبه » به معنى مضطرب شدن و اصل آن « ذبّ » است ، و به صورت صيغهء فاعل خوانده شده است ، يعنى به قلوبشان ترديد مىاندازند .\r\n لا إِلى هؤُلاءِ وَ لا إِلى هؤُلاءِ  آنها مانند ( بعضى از زنان ) و كودكان رأى ثابتى بر يك چيز ندارند ، چون عقل آنان ضعيف و وهم آنان مسلّط بر عقلشان است زيرا خداوند آنها را گمراه كرده است .\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  و كسى را كه خدا گمراه كند ، براى او راهى نمىيابى كه بر آن راه مستقيم باشد ، و هنگامى كه حال كسانى از اين امّت را كه به آخر درجه كفر و نفاق رسيده‌اند ذكر نمود ، و نيز حال كسانى را كه در درجهء پائين هستند يعنى منافقين كه پيرو كافرين هستند ذكر نمود ، بر سبيل لطف ، مؤمنين را مورد ندا و خطاب قرار داد و آنها را از طريق منافقين نهى نمود و با ذكر حال منافقين تهديدشان كرد ، پس فرمود :\r\n\r\n[ سوره النساء ( 4 ) : آيه 144 
  ]\r\nيا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً ( 144 )\r\n\r\nترجمه :\r\nاى اهل ايمان مبادا كافران را به دوستى گرفته مؤمنان را رها كنيد آيا مىخواهيد در پيشگاه خدا بر عقاب كفر و عصيان خود دليلى آشكار داشته باشيد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nتفسير :\r\n يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ  اى مؤمنان مانند منافقين نباشيد ( كه كافران را دوست گيريد )  مِنْ دُونِ الْمُؤْمِنِينَ أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً  زيرا دوست گرفتن كافرين و منافقين ، كه دشمنان آل محمّد صلّى اللّه عليه و آله مىباشند با وجود اينكه خدا و رسولش به تعيين ولىّ پرداخته‌اند ، دشمنى آنها با كسى كه خدا و رسول به ولايتش تصريح نموده‌اند موجب ظهور حجّت و دليل ظاهر و روشنى است كه از جانب خدا بر شما آمده است .\r\n\r\n[ سوره النساء ( 4 ) : آيه 145 
  ]\r\nإِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً ( 145 )\r\n\r\nترجمه :\r\nالبتّه منافقان را پست‌ترين قسمت جهنّم ، جايگاه است و براى آنان هرگز ياورى نخواهى يافت .\r\n\r\nتفسير :\r\n إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  استيناف است در موضع تعليل نهى . بايد دانست كه عالم سفلى مانند عالم علوى داراى مراتبى است و كليّات آن هفت مرتبه است و اراضى هفتگانه اشاره به همان است و آن طبقات و دركات ناميده مىشود ، و چون بدترين اقسام كفر و زشت‌ترين آنها نفاق است سبب شد كه صاحب آن به درك اسفل ( پست‌ترين و پائين‌ترين قسمت ) از آتش برود .\r\n وَ لَنْ تَجِدَ لَهُمْ نَصِيراً  نفرمود : « لن تجد لهم وليّا و لا نصيرا » زيرا منافقين در دنيا در درك اسفل واقع شدند . و ولىّ محقّق نمىشود مگر از باب ولايت محمّد صلّى اللّه عليه و آله كه باب رحمت خدا را بر بندگان باز مىكند و باز شدن در رحمت براى كسى كه در درك اسفل است متصوّر نيست تا محتاج به اين باشد كه ولايت از آنها صريحا نفى شود . به خلاف نصير كه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nآن از رسالت محمّد صلّى اللّه عليه و آله ناشى مىشود ، و چون رسالت ظهور رحمت رحمانى خداست تعلّق آن به هر كس متصوّر است ، و با اين حال براى منافق نصير و ياورى نيست .\r\nو آنچه كه بين صوفيّه باقى مانده است كه دو تن در حين توبه و تلقين به يكديگر كمك مىكنند ، به اعتبار مظهريّت رسالت و ولايت و به اعتبار نصرت و ولايت است .\r\n\r\n[ سوره النساء ( 4 ) : آيه 146 
  ]\r\nإِلاَّ الَّذِينَ تابُوا وَ أَصْلَحُوا وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً ( 146 )\r\n\r\nترجمه :\r\nمگر آنان كه تائب شده تباه‌كارى خود را اصلاح كردند و به خدا و دين خدا در آويختند و به كتاب حقّ متوسّل شدند و دين خود را براى خدا خالص گردانيدند پس اين گروه در زمرهء مؤمنانند ، خدا مؤمنان را اجرى بزرگ خواهد داد .\r\n\r\nتفسير :\r\n إِلَّا الَّذِينَ تابُوا  مگر كسانى كه از نفاقشان توبه كردند  وَ أَصْلَحُوا  و آنچه را كه بانفاق فاسد كرده بودند اصلاح كردند ، بدين گونه كه رسالت و رسول و يا مظهر او را يارى نمودند .\r\n وَ اعْتَصَمُوا بِاللَّهِ  يعنى به مظهر خدا كه عبارت از شيخ ارشاد است و آن علىّ ( ع ) است ، ( متوسّل شدند و با او بيعت كردند ) .\r\n وَ أَخْلَصُوا دِينَهُمْ لِلَّهِ  دين عبارت است از ولايت است و اخلاص آن اين است كه شريك نكنى كسى را در ولايت كه اهليّت و قابليّت ولايت را ندارد ، و اينكه با اغراض فاسد مخلوط نشده باشد .\r\n فَأُولئِكَ مَعَ الْمُؤْمِنِينَ  زيرا آنها با توبه‌شان به دست علىّ ( ع ) و چنگ زدنشان به بيعت خاصّ ولوى پس از نفاقشان مؤمن گشتند ، و از پليدى نفاق با توبه پاك شدند و لذا علىّ ( ع ) آنها را قبول كرد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً  پس بر آنان غالب مىشوند ( اجر بزرگ غلبه مؤمنان بر منافقان است ) .\r\n\r\n[ سوره النساء ( 4 ) : آيه 147 
  ]\r\nما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ وَ كانَ اللَّهُ شاكِراً عَلِيماً ( 147 )\r\n\r\nترجمه :\r\nاگر شما از لطف خدا سپاسگزار بوده به او ايمان آوريد خدا چه غرضى دارد كه شما را عذاب كند كه خدا در مقابل نعمت ، شكر شما را مىپذيرد و علمش به صلاح خلق محيط است .\r\n\r\nتفسير :\r\n ما يَفْعَلُ اللَّهُ بِعَذابِكُمْ إِنْ شَكَرْتُمْ  شكر ، گاهى به تعظيم منعم به خاطر نعمت تفسير مىشود . بنا بر اين مقصود در اينجا تعظيم خداست ، به خاطر نعمتى كه آن علىّ ( ع ) است زيرا او اصل نعمت‌ها بلكه فرع آنها نيز مىباشد .\r\nپس نعمتى غير از آن وجود ندارد ، و قرينهء تخصيص نعمت به علىّ ( ع ) تعقيب كلام است به اين قول خداى تعالى :\r\n وَ آمَنْتُمْ  زيرا دانستى كه ايمان حاصل نمىشود مگر با بيعت خاصّ ولوى كه با دست علىّ ( ع ) انجام پذيرد .\r\nعلاوه بر اين ، اصلا كلام دربارهء آل محمّد صلّى اللّه عليه و آله و دشمنان آنهاست .\r\nو گاهى شكر تفسير مىشود به مصرف كردن نعمت در چيزى كه به خاطر آن خلق شده است . بنا بر اين مقصود از نعمتى كه در شكر اخذ شده است ، استعداد قبول ولايت و بيعت ولوى و آماده شدن براى عروج به ملكوت است ، و در عالم صغير نعمتى بزرگتر از آن نيست چنان كه در عالم كبير نيز نعمتى بزرگتر از علىّ ( ع ) نيست .\r\nو صرف كردن آن نعمت در وجه خودش ، اين است كه آن را به علىّ ( ع ) تسليم كند تا آنچه را كه مستحقّ آن است علىّ ( ع ) به او اعطا كند ، و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nقرينهء آن نيز اين قول خداى تعالى است كه مىفرمايد :  وَ آمَنْتُمْ  و تقدير شكر براى اين است كه آن مقدّم بر حصول ايمان است ، زيرا بيعت و قبول ولايت محقّق نمىشود مگر بعد از تعظيم و تسليم ، و تعميم آيه نسبت به هر شكر و نعمت بر صاحبان درايت مخفى نيست .\r\n وَ كانَ اللَّهُ شاكِراً  جزاى شكر را زيادتى و فزونى نعمت قرار مىدهد پس چگونه شاكر را عذاب كند .\r\n عَلِيماً  شكر شما از او فوت نمىشود تا شما را از باب عدم آگاهى به شكرتان عذاب كند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nجزء ششم\r\n\r\n[ سوره النساء ( 4 ) : آيه 148 
  ]\r\nلا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلاَّ مَنْ ظُلِمَ وَ كانَ اللَّهُ سَمِيعاً عَلِيماً ( 148 )\r\n\r\nترجمه :\r\nخدا دوست ندارد كه كسى به عيب خلق صدا بلند كند ، مگر آنكه ستمى به او رسيده باشد . كه خدا شنوا به اقوال و دانا به احوال بندگان است .\r\n\r\nتفسير :\r\n لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ  استثناء از مفعول است به تقدير « الّا جهر من ظلم » يا استثناء مفرّغ است به تقدير « لا يحبّ اللّه الجهر بالسّوء من احد الّا ممّن ظلم » بنا بر اين دو حالت ، آشكار كردن بدى از مظلوم محبوب است ، ولى آيا از همهء مظلومين يا از بعضى از آنها هم محبوب است ، و آيا در همهء اقسام ظلم است يا در بعضى از آنها ، و هر بدى و زشتى مقصود است يا بدى مخصوص ؟ در مورد همهء اين‌ها آيه مجمل است و احتياج به بيان دارد .\r\nيا اينكه مستثناى منقطع است و تقدير آن اين است : « خداوند آشكارا كردن بدى را دوست ندارد » ، لكن كسى كه به او ظلم شده صدا را به زشتى و بدى بلند مىكند يا اينكه اين كار براى او مباح مىشود . و اين معنى با قرائت « ظلم » به صورت معلوم موافق‌تر است ، و بيان نظم آيه به نحوى كه قيدها در آن ظاهر شود چنين است : خدا دوست ندارد چيزى كه با صداى بلند گفته شده است ، بد و زشت باشد ، يعنى چيزى از غير زبان از ساير اعضا صادر مىشود اين حكم را ندارد ، و همچنين چيزى كه از زبان صادر مىشود ولى با صداى بلند نيست ، و نيز چيزى كه با صداى بلند صادر شود ولى بد نباشد ، شامل هيچ‌كدام از اين اقسام حكم را\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nندارد .\r\nاز سوى ديگر چون مفهوم مخالف و مفهوم قيد معتبر نيست لازم نيست كه اين اقسام محبوب باشند ، بلكه آيه دربارهء آنها ساكت است و بايد با آيات ديگر و اخبار مربوط به احكام بيان شود .\r\nاين آيه كه در بيان حكم صدا بلند كردن به بدى و زشتى است از احكام قالب و احكام ظاهر شريعت است . و امّا خطورات ذهنى و خيالات اگر چه كه آنها نيز اقوال نفس است و بد آنها بد است و خوب آنها خوب ، ولى در شريعت مؤاخذه‌اى بر آنها نيست ، و از امّت مرحومه « 1 » رفع شده است ، امّا در طريقت بر آن مؤاخذه مىباشد ، چنان كه به آن اشاره كرده‌اند و در جواب كسى كه از خطورات ذهنى سؤال كرده است ، فرموده‌اند : آيا بوى گنديده و بوى خوش هر دو مساوى هستند ، يعنى بوى خوش پاداش دارد و بوى بد مؤاخذه .\r\nبدى گفتار اعمّ از اين است كه دروغ و يا افترا و يا راستى كه غيبت دربارهء چيزى باشد كه جائز نيست ، يا صدق و غيبت چيزى باشد كه جائز است ، يا صدق باشد بدون شنواندن به كسى كه بدى را به او نسبت مىدهند ، تا اينكه غيبت نباشد ، يا با شنواندن غير در حضور كسى كه نسبت بدى به او داده مىشود ، هيچ يك از اين معانى و موارد محبوب خدا نيست و تنها بلند گفتن بدى از ناحيهء مظلوم درست است . و لكن اين معنى مجمل است و احتياج به بيان دارد ، زيرا قطعا همهء شقوق آن جائز نيست . و موارد جائز را براى ما بيان كرده‌اند ، مثل موارد جواز غيبت ، و مانند بيان بديهاى ميزبان در مهمانى توسط مهمان ، اگر مهمانى او خوب نباشد ، و مثل تكذيب كردن كسى كه به چيزى كه در تو نيست ، ترا مدح\r\n\r\n\r\n","description":"","footnote":"\r\n( 1 ) منظور از امّت مرحومه ، امت اسلام است كه مورد رحمت و عنايت خداوند قرار گرفته‌اند .\r\n","page_name":" 241 ","page_number":241},
  {"content":"\r\n\r\nكند .\r\nبه علىّ ( ع ) نسبت داده شده است كه فرمود : مقعدهايشان چاله‌ها را به اشتباه گرفته است .\r\nو به خالد فرمود : اين كار را كسى انجام مىدهد كه مقعدش « 1 » تنگ‌تر از مقعد تو باشد .\r\nولى اين مطلب و اين سؤال باقى مىماند كه آيا آن محبوب است چنان كه ظاهر استثنا نشان مىدهد يا اينكه صرفا مذموم نيست . پس مىگوئيم : كه مطلق جهر به سوء محبوب خدا نيست ، زيرا خداوند محبّت خود را ، به احسان در مقابل بدى معلّق كرده است ، آنجا كه فرموده :  وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  « 2 » .\r\nاين آيه و آيات ديگرى كه امر به صبر در هنگام اسائه و بدى مىكند دلالت بر آن دارد كه صبر ، در برابر بدى محبوب است يا حدّ اقل بنا بر بعض وجوه ، مبغوض نيست .\r\nزيرا كه انسان از اوّل اسلامش تا ايمان كامل ، مراتب و درجاتى دارد ، و هر مرتبه‌اى حكم مخصوص به خود را دارد ، پس حكم يك مرتبه در مرتبهء ديگر جريان ندارد . و اين مطلب يكى از دو معنى نسخ در آيات و اخبار است .\r\nپس صاحب مرتبهء اوّل از اسلام كه در مقابل يك بدى به ده بدى قانع نشده و تندى غضبش جز با صد بدى شكسته نمىشود اگر امر خدا را امتثال كرد و در مقابل يك بدى به يك بدى اكتفا نمود اين كار او محبوب خداست ، و خداوند در مورد صاحب همين مرتبه فرموده است :\r\n فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ  ولى همين كار از صاحب درجهء دوّم\r\n\r\n\r\n","description":"","footnote":"\r\n( 1 ) منظور اين است كه كسى كه آن كار را انجام مىدهد آمادگى بيشترى دارد .\r\n( 2 ) سوره آل عمران ( 3 ) ، آيهء 134\r\n","page_name":" 242 ","page_number":242},
  {"content":"\r\n\r\nمذموم است . . . و به همين ترتيب .\r\nلذا وارد شده است كه « حسنات ابرار سيّئات مقرّبين است » و صبر و كظم غيظ براى صاحب درجهء دوّم است ، و عفو و تطهير قلب براى صاحب درجهء سوّم است و احسان به بدكار براى كسى است كه آخرين درجهء ايمان را دارا باشد .\r\nو ممكن است كه استثناء از لازم آيه باشد ، و آن چيزى است از نفى محبوبيّت كه از آشكارا نمودن بدى استفاده مىشود ، گويا كه گفته شده است : هر كس كه چنين كند مذموم است جز كسى كه به او ستم شده است .\r\n وَ كانَ اللَّهُ سَمِيعاً عَلِيماً  پس كار كسى را كه به شما ظلم كرده است ، به خدا واگذاريد ، و به گفتار بدصدا ، را بلند نكنيد ، اتّكال بر خدا و شرم از او داشته باشيد ، يا اينكه مقصود منع مظلوم است از زيادتر از مقدارى كه به او ظلم شده است . يعنى نسبت به كسى كه به شما ظلم كرده است ، تجاوز نكنيد . كه در اين صورت شما ظالم مىشويد ، زيرا كه خدا شنواست ، و قول ظالم و مظلوم را مىشنود ، و به مقدار هر يك عالم است .\r\n\r\n[ سوره النساء ( 4 ) : آيه 149 
  ]\r\nإِنْ تُبْدُوا خَيْراً أَوْ تُخْفُوهُ أَوْ تَعْفُوا عَنْ سُوءٍ فَإِنَّ اللَّهَ كانَ عَفُوًّا قَدِيراً ( 149 )\r\n\r\nترجمه :\r\nاگر دربارهء مردم آشكارا يا پنهان نيكى كنيد يا از بدى ديگران درگذريد بسيار محبوب خداست كه خدا هميشه با آنكه بر انتقام بديها توانا است ، از بديها در مىگذرد .\r\n\r\nتفسير :\r\n إِنْ تُبْدُوا خَيْراً  يعنى نسبت به كسى كه به شما ظلم كرده است ، آشكارا نيكى كنيد .\r\n أَوْ تُخْفُوهُ أَوْ تَعْفُوا عَنْ سُوءٍ  يعنى اگر براى شما آن دوتاى اوّلى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n( نيكى كردن آشكارا يا پنهان ) ميسّر نشد عفو از بدى بكنيد كه مقامى بالاتر از مقام عفو نيست ، و مقصود از عفو اعمّ از گذشت و صفح ( بخشايش ) است و آن پاكيزه كردن قلب است از كينهء بدىكننده ، و لذا آن را ذكر نكرد كه اگر اين كار را انجام دهيد متخلّق به اخلاق خدا و متّصف به صفات او مىشويد ، و در نتيجه مستحقّ عفو و احسان او مىگرديد .\r\n فَإِنَّ اللَّهَ كانَ عَفُوًّا قَدِيراً  به سبب آنكه خدا توانا به احسان است ، سبب جانشين جزا شده است ، و در اينجا احسان را مقدّم داشت و در آيهء كظم غيظ را مؤخّر نمود ، زيرا در اينجا احسان را به صورت شرط و فرض در اوّلى آورد و مناسب آن ترتيب از بالا به پائين است ، ولى در آنجا احسان را بر سبيل تحقّق مراتب رجال ذكر كرده ، چنان كه قول خداى تعالى  عَفُوًّا قَدِيراً  بر سبيل ترتيب صفات است ، زيرا مراد از قدرت ، قدرت بر احسان به مسىء ( بدكننده ) است و احسان به مسىء بعد از عفو كردن از كار بد او است .\r\nو ممكن است مقصود قدرت بر انتقام باشد ، و در اين صورت معنى آيه اين مىشود كه خداوند در حالى كه قدرت بر انتقام دارد عفوكننده است تا اينكه ترغيب در عفو باشد .\r\n\r\n[ سوره النساء ( 4 ) : آيه 150 
  ]\r\nإِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلاً ( 150 )\r\n\r\nترجمه :\r\nآنان كه به خدا و پيامبران او كافر شوند ، و خواهند كه ميان خدا و پيامبرانش جدائى اندازند و گويند كه ما به برخى از انبيا گرويده و به پاره‌اى ديگر كافر شويم و خواهند كه ميان كفر و ايمان راهى اختيار كنند .\r\n\r\nتفسير :\r\n إِنَّ الَّذِينَ يَكْفُرُونَ  بعد از آنكه ادبى از آداب را ذكر كرد ، ذكر\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمحبوب و دشمنان محبوبش را تجديد نمود كه :\r\nاز هر چه مىرود سخن دوست خوش‌تر است .\r\nو آن را تعميم داد بدين گونه كه آن را به طريق عموم ادا نمود چنان كه روش و سنّت خداى تعالى چنين است .\r\n خوش‌تر آن باشد كه سرّ دلبران * گفته آيد در حديث ديگران \r\nپس فرمود :  إِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ  بدين گونه ، آنان كه به خدا ايمان آوردند و به رسول خدا كافر شدند .\r\n وَ يَقُولُونَ نُؤْمِنُ بِبَعْضٍ  مىگويند به بعضى ( مانند خدا ) ايمان آورديم  وَ نَكْفُرُ بِبَعْضٍ  و به بعضى مانند رسولان ، كافر شديم ، يا اينكه به بعضى از رسولان ايمان مىآوريم مانند محمّد صلّى اللّه عليه و آله و به بعضى ديگر كافر مىشويم مانند اوصياء و جانشينان محمّد صلّى اللّه عليه و آله .\r\n وَ يُرِيدُونَ أَنْ يَتَّخِذُوا بَيْنَ ذلِكَ  يعنى بين ايمان به محمّد صلّى اللّه عليه و آله و كفر به جانشينانش  سَبِيلًا  راهى پيش گيرند و ممكن است مقصود از « سبيل » مظاهر او باشد مانند علىّ ( ع ) زيرا مرتبهء علىّ ( ع ) با علويّتش مرتبهء مشيّت است ، و آن ظهور خدا بر بندگان و مقام معروفيّت و تجلّى خدا با اسم بلند و والايش مىباشد نهايت اينكه علىّ ( ع ) اسم آن مرتبه است به اعتبار نسبت آن مرتبه به خلق ، و در « تفسير قمى » آمده است :\r\nآنان كسانى هستند كه به رسول خدا اقرار كردند ، و امير المؤمنين ( ع ) را انكار نمودند « 1 » .\r\n\r\n[ سوره النساء ( 4 ) : آيه 151 
  ]\r\nأُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً ( 151 )\r\n\r\n\r\n","description":"","footnote":"\r\n( 1 ) تفسير صافى : 1 ، ص 516 ، تفسير قمى : 1 ، ص 157\r\n","page_name":" 245 ","page_number":245},
  {"content":"\r\n\r\n\r\nترجمه :\r\nبه حقيقت كافر هم اينهايند و ما براى كافران عذابى خواركننده مهيّا داشته‌ايم .\r\n\r\nتفسير :\r\n أُولئِكَ   هُمُ الْكافِرُونَ حَقًّا  زيرا آنان در كفر كامل هستند كه نفاق را به كفرشان منضمّ كرده‌اند و با اظهار اسلام ، بسيارى را از ايمان منع كردند ، . . .\r\n\r\n[ سوره النساء ( 4 ) : آيه 152 
  ]\r\nوَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَ كانَ اللَّهُ غَفُوراً رَحِيماً ( 152 )\r\n\r\nترجمه :\r\nو خدا آنان را كه به خدا و رسولان او ايمان آوردند و ميان هيچ يك از پيامبران تفرقه نينداختند به زودى اجر عطا كند و خدا پيوسته در حقّ بندگان بخشنده و مهربان است .\r\n\r\nتفسير :\r\n وَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ  مانند سلمان و نظاير او .\r\n أُولئِكَ سَوْفَ يُؤْتِيهِمْ أُجُورَهُمْ  به صورت تكلّم و غيبت هر دو خوانده شده است ، يعنى ما اجر آنان را بر حسب عملشان مىدهيم و لغزش‌هاى آنان را مىبخشيم ، و بر آنها با رحمت خاصّ بر حسب شأن ما از مغفرت و رحمت تفضّل مىكنيم . و لذا خداوند بعد از ذكر دادن پاداش به آنها فرمود :\r\n وَ كانَ اللَّهُ غَفُوراً رَحِيماً  خداوند غفور و رحيم است .\r\n\r\n[ سوره النساء ( 4 ) : آيه 153 
  ]\r\nيَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّهَ جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ فَعَفَوْنا عَنْ ذلِكَ وَ آتَيْنا مُوسى سُلْطاناً مُبِيناً ( 153 )\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nترجمه :\r\nاى پيامبر ، اهل كتاب از تو درخواست كنند كه از آسمان كتابى ( يك دفعه ) بر آنان فرود آرى ( از تقاضاى بى جا و عادت جاهلانهء آنها دلتنگ مباش ) ، از موسى نيز درخواستى بالاتر از اين كردند كه گفتند خدا را به چشم ما آشكار نما پس آنها را به سبب اين تقاضا كه از روى جهل و سركشى كردند صاعقهء سوزان درگرفت و پس از آن همهء آيات و معجزات موسى ، باز گوساله‌پرستى اختيار كردند ؛ باز ما به لطف خود از اين كار زشت آنها نيز درگذشتيم و بر موسى حجّت و برهانى آشكار بخشيديم .\r\n\r\nتفسير :\r\n يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ  جمله استينافيّه است و از جهت لفظ و معنى از سابقش منقطع است و لذا ادات وصل نياورده است ، روايت شده كه كعب بن اشرف و جماعتى از يهود گفتند : اى محمّد صلّى اللّه عليه و آله اگر تو نبىّ هستى كتابى از آسمان يك مرتبه براى ما بياور ، چنان كه موسى تورات را يك دفعه آورد ، پس اين آيه نازل شد ، و خداوند جهت دلدارى رسولش فرمود : از درخواست آنان تعجّب نكن و آن را بزرگ نشمار كه اين عادت آنان است « 1 » .\r\n فَقَدْ سَأَلُوا مُوسى أَكْبَرَ مِنْ ذلِكَ  يعنى پدران آنها كه از سنخ اينان بودند ، از موسى ( ع ) در خواست بزرگترى را كردند .\r\n فَقالُوا أَرِنَا اللَّهَ جَهْرَةً  پس گفتند : به عيان و آشكار خدا را به ما نشان بده  فَأَخَذَتْهُمُ الصَّاعِقَةُ بِظُلْمِهِمْ  و آن درخواست چيزى است كه حقّ آنها نيست و تجاوز از حدّ خودشان است ، ( لذا ظلم كردند و صاعقه هم آنها را در ربود ) .\r\n\r\n\r\n","description":"","footnote":"\r\n( 1 ) تفسير صافى : 1 ، ص 516 ، مجمع البيان : 2 ، ص 133\r\n","page_name":" 247 ","page_number":247},
  {"content":"\r\n\r\n ثُمَّ اتَّخَذُوا الْعِجْلَ  سپس گوساله را معبود خود قرار دادند .\r\n مِنْ بَعْدِ ما جاءَتْهُمُ الْبَيِّناتُ  پس از معجزاتى كه از جانب موسى آمد  فَعَفَوْنا عَنْ ذلِكَ  يا وجود اين محض رحمت ، ما آنها را بخشيديم .\r\n وَ آتَيْنا مُوسى سُلْطاناً مُبِيناً  يعنى دليل روشن يا دليلى كه روشن‌كنندهء راستى اوست به موسى داديم ، يا اينكه به موسى سلطنت و تسلّط ظاهرى داديم كه براى آنها تخلّف از آن ممكن نبود .\r\n\r\n[ سوره النساء ( 4 ) : آيه 154 
  ]\r\nوَ رَفَعْنا فَوْقَهُمُ الطُّورَ بِمِيثاقِهِمْ وَ قُلْنا لَهُمُ ادْخُلُوا الْبابَ سُجَّداً وَ قُلْنا لَهُمْ لا تَعْدُوا فِي السَّبْتِ وَ أَخَذْنا مِنْهُمْ مِيثاقاً غَلِيظاً ( 154 )\r\n\r\nترجمه :\r\nو كوه طور را براى اتمام حجّت و اخذ پيمان بر فراز سر آنها بلند گردانيديم و آنها را گفتيم كه به حال سجده بدين درگاه درآئيد و نيز گفتيم كه از حكم روز شنبه تعدّى نكنيد و از آنها پيمانى سخت گرفتيم .\r\n\r\nتفسير :\r\n وَ رَفَعْنا فَوْقَهُمُ الطُّورَ  بيان سلطنت است بهر معنى كه باشد .\r\n بِمِيثاقِهِمْ  يعنى به سبب تحصيل پيمان و عهد از آنان .\r\n وَ قُلْنا لَهُمُ  بر زبان مظهر و خليفهء ما به آنها گفتيم .\r\n ادْخُلُوا الْبابَ سُجَّداً  جهت ريختن گناهان سجده كنان از در داخل شويد .\r\n وَ قُلْنا لَهُمْ لا تَعْدُوا فِي السَّبْتِ  شنبه را براى آنها محترم قرار داديم ، و در آن روز از بعض چيزهائى كه در روزهاى ديگر مباح كرده بوديم ، مانند صيد ، منع كرديم .\r\n وَ أَخَذْنا مِنْهُمْ مِيثاقاً غَلِيظاً  پيمان محكم از آنها گرفتيم ، و چون مقصود خداى تعالى از هر داستان و حكايت ذكر علىّ ( ع ) و ترغيب در\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nولايت است بعد از اين حكايت ذكر علىّ ( ع ) را اظهار نمود ، گويا كه گفته است : اى امّت محمّد ما از شما به ولايت پيمان گرفتيم ، پس به ياد آريد امّت موسى را تا به سبب نقض اين پيمان مانند آنها ، مورد عقوبت قرار نگيريد .\r\n\r\n[ سوره النساء ( 4 ) : آيه 155 
  ]\r\nفَبِما نَقْضِهِمْ مِيثاقَهُمْ وَ كُفْرِهِمْ بِآياتِ اللَّهِ وَ قَتْلِهِمُ الْأَنْبِياءَ بِغَيْرِ حَقٍّ وَ قَوْلِهِمْ قُلُوبُنا غُلْفٌ بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلاَّ قَلِيلاً ( 155 )\r\n\r\nترجمه :\r\nپس چون پيمان شكستند و به آيات خدا كافر شدند و پيامبران را بنا حقّ كشتند و بدين عذر : كه دلهاى ما ، در پرده است همهء اين قبايح را بجاى آوردند لذا خدا به سبب كفر آنها ، مهر بر دل آنان نهاد .\r\n\r\nتفسير :\r\n فَبِما نَقْضِهِمْ مِيثاقَهُمْ  نسبت به آنها همان‌طور رفتار كرديم كه اكنون در ميان شما و به زبان شما مثل بوده و مشهور است و احتياج به ذكر آن نيست از قبيل مسخ و عقوبت‌هاى ديگر آنان .\r\n وَ كُفْرِهِمْ بِآياتِ اللَّهِ  پس شما متنبّه و آگاه باشيد تا اينكه به علىّ ( ع ) كافر نشويد .\r\n وَ قَتْلِهِمُ الْأَنْبِياءَ بِغَيْرِ حَقٍّ  پس بترسيد از اينكه علىّ ( ع ) و حسن ( ع ) و حسين ( ع ) را بكشيد چون شأن آنها شأن انبيا بلكه بالاتر است چنان كه نبىّ شما براى شما حديث كرده است .\r\n وَ قَوْلِهِمْ قُلُوبُنا غُلْفٌ  و از باب استكبار و خودپسندى گفتند دلهاى ما ظرف‌هاى علوم است ، يا در پرده است و آن از باب استهزاء به انبياست . پس بترسيد از اينكه در مقابل آنان خود رأى باشيد .\r\n بَلْ طَبَعَ اللَّهُ عَلَيْها بِكُفْرِهِمْ  اينكه خداوند بر دلهاى آنان به علّت كفرشان مهر نهاد جهت آنان ابطال چيزى است كه گفته‌اند و براى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاثبات ضدّ آن است ، يعنى در دلهايشان علم نيست ، يا دلهايشان در پرده نيست بلكه خداوند بر دلهايشان مهر زده است .\r\n فَلا يُؤْمِنُونَ إِلَّا قَلِيلًا  و جز تعدادى اندك ايمان نمىآورند و آن ايمان عامّ نبوى است .\r\n\r\n[ سوره النساء ( 4 ) : آيات 156 تا 157 
  ]\r\nوَ بِكُفْرِهِمْ وَ قَوْلِهِمْ عَلى مَرْيَمَ بُهْتاناً عَظِيماً ( 156 ) وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلاَّ اتِّباعَ الظَّنِّ وَ ما قَتَلُوهُ يَقِيناً ( 157 )\r\n\r\nترجمه :\r\nو هم به سبب كفرشان و بهتان بزرگشان بر مريم\r\nو هم از اين رو كه گفتند ما مسيح بن مريم عيسى رسول خدا را كشتيم در صورتى كه نه او را كشتند و نه به دار كشيدند لكن امر بر آنها مشتبه شد و همانا آنان كه دربارهء عقايد مختلف اظهار داشتند از روى شكّ و ترديد سخنى گفتند و عالم به آن نبودند جز آنكه از پى گمان خود مىرفتند و به طور يقين شما مؤمنان بدانيد كه مسيح را نكشتند .\r\n\r\nتفسير :\r\n وَ بِكُفْرِهِمْ  به سبب كفرشان به عيسى ( ع )  وَ قَوْلِهِمْ عَلى مَرْيَمَ بُهْتاناً عَظِيماً  پس شما بترسيد كه بر مريم اين امّت ، بهتان بزنيد و حديثى وضع نكنيد كه فدك را از او بگيريد .\r\n وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ  رسول اللّه را از باب استهزا ذكر كردند و گرنه اعتقاد به رسالت او نداشتند ، مقصود اين است كه به سبب تجرّى آنان بر اينكه كشتن عيسى ( ع ) را به خودشان نسبت مىدهند و به سبب اين گفتارشان ، آنها را ما لعن نموديم و عقابشان كرديم . پس بر حذر باشيد كه مسيح اين امّت را بكشيد ، و اينكه بجاى آوريد آنچه را كه امّت عيسى در حقّ عيسى گفتند و در حقيقت بجا\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنياوردند بلكه فقط ادّعاى قتل او را داشتند .\r\n وَ ما قَتَلُوهُ  عطف به اعتبار معنى يا حال است .\r\n وَ ما صَلَبُوهُ وَ لكِنْ شُبِّهَ لَهُمْ  در سورهء آل عمران در قول خدا :  وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  داستان عيسى و قتل و دار كشيدن او گذشت .\r\n وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ  عطف بر « ما قتلوه » يا بر « شبّه لله » است ، يا حال است از ضمير مجرور ، يا از فاعل « ما قتلوه » .\r\nبعضى گفته‌اند : بعد از وقوع اين قضيّه يهود و نصارى اختلاف كردند و بعضى گفتند : عيسى دروغگو بود و ما او را كشتيم ، و برخى گفتند : اگر مقتول عيسى بود پس دوست ما ( مقصود يهودا اسخريوطى است ) كه مىخواست عيسى ( ع ) را لو بدهد ) كجا است ؟ ، و بعضى گفتند : صورت ، صورت عيسى ( ع ) بود و بدن ، بدن دوست ما بود .\r\nو بعضى گفتند عيسى ( ع ) : به آسمان بالا برده شد ، چون خود او خبر داده بود كه وى را به آسمان بالا مىبرند .\r\nبعضى گفته‌اند : ملكوت او بالا برده شد و ناسوت او ، به دار آويخته شد .\r\nبعضى گفته‌اند : شبيه او بر جميع حواريّون القاء شد و آنان هفده نفر در خانه‌اى بودند ، و هنگامى كه يهود به آنها احاطه كردند همه را بر مثال عيسى ( ع ) ديدند ، و گفتند : شما ما را سحر و جادو كرده‌ايد ، عيسى به سوى ما خارج شود و گرنه همهء شما را خواهيم كشت پس يكى از آنها را گرفتند و گفتند : اين عيسى است و مطلب بر آنها مشتبه شد ، پس اختلاف كردند .\r\nو بعضى گفته‌اند : رؤساى يهود شخصى را گرفتند و او را كشتند و در جاى بلندى بدار آويختند و كسى را نگذاشتند به آن دسترسى پيدا كند تا اينكه پيكر او تغيير كرد ، پس گفتند : ما مسيح را گرفتيم تا مطلب بر\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nعوام مشتبه شود ، زيرا وقتى آنها ، آن خانه را احاطه كردند . و خداوند عيسى را بالا برد ، ترسيدند كه عامّهء مردم به او ايمان آورند .\r\n ما لَهُمْ بِهِ مِنْ عِلْمٍ إِلَّا اتِّباعَ الظَّنِّ  و اين جمله استثناء منقطع است  وَ ما قَتَلُوهُ يَقِيناً  جمله مفعول مطلق بوده در عين حال تأكيدكننده مطلب ديگر ، يعنى يقين پيدا كردند به كشته نشدن يقين پيداكردنى و امّا اينكه آن را يا مضاف اليه براى مفعول مطلق محذوف كه تقديرش « قتل يقين » باشد فرض كنيم از نظر معنى بعيد است ، زيرا اين معنى مفيد نفى قتل در حالت يقين و اثبات آن در حالت شكّ است و اين معنى مقصود نيست .\r\n\r\n[ سوره النساء ( 4 ) : آيات 158 تا 159 
  ]\r\nبَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً ( 158 ) وَ إِنْ مِنْ أَهْلِ الْكِتابِ إِلاَّ لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً ( 159 )\r\n\r\nترجمه :\r\nبلكه خدا او را به سوى خود بالا برد و پيوسته خدا مقتدر و كارش همه از روى حكمت است .\r\nهيچ‌كس از اهل كتاب نيست مگر آنكه پيش از مرگ ، به او ( به عيسى روح اللّه ) ايمان خواهد آورد و روز قيامت او بر نيك و بد آنان گواه خواهد بود .\r\n\r\nتفسير :\r\n بَلْ رَفَعَهُ اللَّهُ إِلَيْهِ  اختلاف يهود و نصارى در مولد عيسى ( ع ) و در كشتن و به دار آويختن و بالا بردن به آسمان و پائين آمدن او از آسمان علاوه بر آنچه كه در اينجا و در سورهء آل عمران ذكر شد معروف و در تواريخ ثبت شده است .\r\nو هيچ غرابت و تعجّبى در بالا بردن بدن عنصرى عيسى ( ع ) نيست ، زيرا كه ملكوت بر ملك غلبه مىكند ، و انكار فلسفى و طبيعى در مقابل آنچه كه مشاهده مىشود مسموع نيست ، و تأويل به اينكه مقتول و مصلوب همان بدن دنيوى آن حضرت است و لكن از آن جهت كه آن بدن عيسى ( ع ) نباشد بلكه متشبّه به او باشد نيز غرابتى ندارد . آنچه كه\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبالا برده شده بدن ملكوتى و روح عيسى ( ع ) باشد در بين آنان معروف است ولى بعد از امكان غلبهء ملكوت بر ملك احتياجى به اين تأويل ، كه حكم جداگانه‌اى در مورد بالا بردن بدن ملكى آن حضرت داده شود نداريم ، بلكه به آنچه كه در قرآن نازل شده و در اخبار آمده است اكتفا مىكنيم .\r\n وَ كانَ اللَّهُ عَزِيزاً  يعنى خدا عزيز است و مغلوب واقع نمىشود تا پيامبرش بر خلاف ارادهء او كشته شود ، يا در مظاهر خلفاى خود مغلوب نمىشود . و آنچه كه به نظر مىرسد از قتل و اذيّت پيامبران نسبت به بدن عنصرى آنان است ، كه براى آنها به منزلهء زندان بوده و چون لباسى است كه بر روح آنها پوشانده شده است . و قول خداى تعالى :  حَكِيماً  اشاره به همان معنى است ، يعنى اگر تصرّفى از دشمنان نسبت به زندان و لباس روانهايشان واقع شود آن نيز به سبب حكمت خداست .\r\n وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  يعنى هيچ يك از اهل كتاب نيست مگر اينكه به عيسى ( ع ) قبل از مرگش و در حين احتضار ، ايمان مىآورد ، يا قبل از مرگ عيسى ( ع ) ، يا قبل از مرگ خودش در حين نزول عيسى ( ع ) از آسمان با مهدى اين امّت ايمان مىآورد .\r\nو لكن ما در بيان آنچه كه مقصود است مىگوئيم : خداى تعالى سخن را از حكايت حال اهل كتاب برگردانيد و به مقصود اصلى متوجّه ساخت و حبيبش محمّد صلّى اللّه عليه و آله را در مورد حبيبش علىّ ( ع ) مخاطب ساخت تا دلدارى پيامبر باشد و فرمود :\r\nاگر بجاى آورند هر چه را كه مىتوانند به جاى آورند ، تو اندوهناك مباش ، چون همهء اهل كتاب و همهء افراد روى زمين قبل از مرگشان به او ايمان مىآورند ، چون كسى نمىميرد مگر اينكه علىّ ( ع ) را در حين مرگش مىبيند ، و ديدن علىّ ( ع ) راحتى و يا نقمت براى آنان است و به علىّ ( ع ) نسبت داده شده است كه فرمود :\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاى حار همدان هر كس بميرد مرا مىبيند ، مؤمن باشد يا منافق و چشمش مرا مىشناسد و من او را به شخص و اسم مىشناسم و هر چه را كه انجام داده است ، به آن آگاهم « 1 » .\r\nو سرّ مطلب اين است كه در حال احتضار حجاب برداشته مىشود و محتضر ملكوت را مشاهده مىكند ، و اوّلين چيزى كه از ملكوت ظاهر مىشود عبارت از ولايت است كه سريان دارد و مقوّم همهء اشياء است و اصل در آن علىّ ( ع ) است و همهء انبيا و اوليا گذشته و آينده سايه‌هاى او مىباشند . پس اوّل چيزى كه ظاهر مىشود عبارت از ولايت مطلقه است كه همه به آن ايمان مىآورند ، و اخبار در اين كه مقصود از آيه اين است كه هيچ يك از اهل كتاب نيست مگر اينكه قبل از مرگش به محمّد صلّى اللّه عليه و آله و علىّ ( ع ) ايمان آورد ، فراوان است .\r\nو در خبر ديگرى است : اين آيه در خصوص ما نازل شده است ، و حاصل آن خبر اين است كه از اولاد فاطمه كسى نمىميرد مگر اينكه به امامت امام اقرار مىكند .\r\nو آنچه كه در تفسير آيه ، از ايمان به محمّد صلّى اللّه عليه و آله يا به عيسى ( ع ) يا به مهدى ( ع ) وارد شده است ، همهء آنها به ايمان به علىّ ( ع ) بر مىگردد ، زيرا كه همهء آنها ظهور ولايت كلّى است و همهء آنها به سبب ولايت محقّق مىشود .\r\n وَ يَوْمَ الْقِيامَةِ يَكُونُ عَلَيْهِمْ شَهِيداً  يعنى عيسى ( ع ) بر آنها شاهد است يا اينكه منظور از آن دلدارى ديگرى براى محمّد صلّى اللّه عليه و آله است بدين نحو كه علىّ ( ع ) روز قيامت شاهد بر اهل كتاب و بر منافقين امّت است .\r\nپس شهادت مىدهد بر آنها به آنچه كه انجام داده‌اند .\r\n\r\n\r\n","description":"","footnote":"\r\n( 1 )\r\n يا حار همدان من يمت يرنى * من مؤمن او منافق قبلا \r\n يعرفنى طرفه و اعرفه * بعينه و اسمه و ما فعلا \r\n","page_name":" 254 ","page_number":254},
  {"content":"\r\n\r\n\r\n[ سوره النساء ( 4 ) : آيات 160 تا 161 
  ]\r\nفَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً ( 160 ) وَ أَخْذِهِمُ الرِّبَوا وَ قَدْ نُهُوا عَنْهُ وَ أَكْلِهِمْ أَمْوالَ النَّاسِ بِالْباطِلِ وَ أَعْتَدْنا لِلْكافِرِينَ مِنْهُمْ عَذاباً أَلِيماً ( 161 )\r\n\r\nترجمه :\r\nپس به جهت ظلمى كه يهود ( دربارهء پيامبران و عيسى و در حقّ خود ) كردند و هم بدين جهت كه بسيارى از مردم را از راه خدا منع نمودند ، ما نعمتهاى پاكيزهء خود را كه بر آنان حلال بود حرام كرديم ؛\r\nو هم بدين جهت كه ربا مىگرفتند در حالى كه از آن نهى شده بودند ، و نيز از اين رو كه اموال مردم را به باطل ( مانند رشوه ، خيانت و سرقت ) مىخوردند ، براى كافران آنها ( نه آنهائى كه توبه كردند ) عذابى دردناك مهيّا ساخته‌ايم .\r\n\r\nتفسير :\r\n فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  طيّبات رزق صورى ، يا طيّبات بزرگى كه آن رزق روح انسانى است از قبيل علوم كسبى يا لدنّى ، و مشاهدات و معاينات . و آيه « 1 » با تمام اجزائش كنايه از منافقين امّت است كه از ولايت رو گردان و مانع مردمند و ربا و رشوه مىخورند و نيز سايرين غير از منافقين امّت كه اين چنين هستند .\r\nيعنى وقتى دانستى كه هر چه به يهود رسيد به سبب اعمال بدشان بود خواهى دانست كه تحريم طيّبات حلال نيز براى آنها به سبب يكى از آن اعمال بد بود ، پس بر حذر باشيد و مانند كارهاى آنها انجام ندهيد ، يا مقصود اين است كه آن تحريم به سبب ظلم بزرگى بود از انواع ظلم‌هايشان ، و آن اين بود كه از ولايت اعراض كردند ، به قرينهء قول خداى تعالى  وَ بِصَدِّهِمْ عَنْ سَبِيلِ اللَّهِ  و راه خدا عبارت از امامى است كه در قلب را باز مىكند ، پس سالك به سبب توسّل به آن ، به سوى خدا سير مىكند ، و هر عملى كه تو را به اين امام راهنمائى كند راه خداست ، زيرا كه راه به سوى راه ( امام ) خود به منزلهء راه است .\r\n\r\n\r\n","description":"","footnote":"\r\n( 1 ) آيه : منظور همين آيه مباركه است كه تفسير فرموده‌اند  فَبِظُلْمٍ مِنَ الَّذِينَ  . . . .\r\n","page_name":" 255 ","page_number":255},
  {"content":"\r\n\r\n كَثِيراً  يعنى منع كردن زياد ، يا جمع زياد .\r\n وَ أَخْذِهِمُ الرِّبَوا وَ قَدْ نُهُوا عَنْهُ وَ أَكْلِهِمْ أَمْوالَ النَّاسِ بِالْباطِلِ  معنى باطل و حقّ كه در مقابل آن است گذشت .\r\n وَ أَعْتَدْنا لِلْكافِرِينَ مِنْهُمْ  يعنى نه آنهائى كه توبه كردند و نه آنهائى كه گناه كردند و به گناهشان اعتراف نمودند .\r\n عَذاباً أَلِيماً  چون از نسبت درخواست كتاب از موسى و نقض ميثاق ، و جلوگيرى مردم از راه خدا و غير اين‌ها به صورت عموم براى آنان اين توهّم پيش آمد كه همه مخالف پيامبر صلّى اللّه عليه و آله بودند و به او ايمان نداشتند خداى تعالى اين توهّم را رفع نمود و فرمود :\r\n\r\n[ سوره النساء ( 4 ) : آيه 162 
  ]\r\nلكِنِ الرَّاسِخُونَ فِي الْعِلْمِ مِنْهُمْ وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ الْمُقِيمِينَ الصَّلاةَ وَ الْمُؤْتُونَ الزَّكاةَ وَ الْمُؤْمِنُونَ بِاللَّهِ وَ الْيَوْمِ الْآخِرِ أُولئِكَ سَنُؤْتِيهِمْ أَجْراً عَظِيماً ( 162 )\r\n\r\nترجمه :\r\nليكن كسانى از آنها كه در علم ، قدمى ثابت و نظرى عميق دارند با ايمان هستند و به آنچه به تو و پيغمبران پيش از تو نازل شده است ، ايمان آورند و نماز به پا مىدارند و زكات مىدهند و به خدا و روز قيامت ايمان مىآورند به زودى خدا آنان را اجر و ثواب عظيم عطا خواهد كرد .\r\n\r\nتفسير :\r\n لكِنِ الرَّاسِخُونَ فِي الْعِلْمِ مِنْهُمْ وَ الْمُؤْمِنُونَ  يعنى ايمان‌آورندگان از آنها ، پس مقصود اين است كه آنان كه مطيع و تسليم انبيا و جانشينان آنها شده‌اند ، يا مقصود اين است كه مؤمنين از امّت تو ، پس معنى آيه اين است : كسانى كه از امّت تو ، يا از اهل كتاب و امّت تو مطيع و تسليم تو هستند .\r\n يُؤْمِنُونَ بِما أُنْزِلَ إِلَيْكَ  يعنى به صورت عموم كه ولايت ، جزئى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاز آن است يا مقصود تنها ولايت علىّ ( ع ) است ، زيرا هرجا كه ذكر شود  بِما أُنْزِلَ إِلَيْكَ وَ ما أُنْزِلَ مِنْ قَبْلِكَ  مقصود فقط ولايت علىّ ( ع ) است .\r\n وَ ما أُنْزِلَ مِنْ قَبْلِكَ  در مورد علىّ ( ع ) است ، يا بطور عموم .\r\n وَ الْمُقِيمِينَ الصَّلاةَ  يعنى نسبت به‌پادارندگان نماز ايمان مىآورند ، وقتى خداى تعالى علىّ ( ع ) را مقيم الصّلاة و مؤتى الزّكاة ناميد آنجا كه فرمود :  الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  آن را آشكار كرد و در اينجا بالفظ  الْمُقِيمِينَ الصَّلاةَ  و  الْمُؤْتُونَ الزَّكاةَ  را با رفع آورد تا نمايش و نمود ديگرى از علىّ ( ع ) باشد تا آن اسم را اسقاط نكنند ، چنان كه در ساير موارد ، اين كار را كرده‌اند .\r\nبنا بر اين ، قول خداى تعالى :  وَ الْمُؤْتُونَ الزَّكاةَ  خبر مبتداى محذوف است ، گويا كه گفته است : آنان شناخته شده و معهود هستند و معروفند به اينكه زكات در ركوع مىدهند . گرچه عامّه وجوهى براى اعراب آيه ذكر كرده‌اند ، امّا چون در بيان آنها فايده‌اى نيست ، صرف نظر شد ، اگر چه بر حسب لفظ محتمل است .\r\n وَ الْمُؤْمِنُونَ بِاللَّهِ وَ الْيَوْمِ الْآخِرِ  و آن كسانى كه ثابت قدم و مؤمن هستند .\r\n أُولئِكَ سَنُؤْتِيهِمْ أَجْراً عَظِيماً  جهت ايمان آنها نسبت به آنچه كه دربارهء علىّ ( ع ) نازل شده است ، پاداش بزرگى به آنها خواهيم داد .\r\n\r\n[ سوره النساء ( 4 ) : آيه 163 
  ]\r\nإِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً ( 163 )\r\n\r\nترجمه :\r\nما بر تو وحى فرستاديم چنان كه به نوح و پيامبران بعد از او و همچنين ابراهيم و اسماعيل و اسحاق و يعقوب و اسباط ( فرزندان يعقوب كه دوازده سبط بودند ) و ايّوب و يونس و هارون و سليمان وحى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nفرستاديم و به داود هم زبور را عطا كرديم .\r\n\r\nتفسير :\r\n إِنَّا أَوْحَيْنا إِلَيْكَ  استيناف است براى محكم كردن رسالت پيامبر تا اينكه صدق او در ولايت استفاده شود ، يا اينكه وحى به او دربارهء ولايت محكم شود ، و لذا ادات وصل نياورد . و تقديم مسند اليه در حالى كه ضمير است و بالفظ « انّ » شروع شده است ، براى تقويت حكم است با اشارهء مختصرى به حصر .\r\nپس اگر مقصود خود تقرير وحى به وحى شونده بدون در نظر گرفتن كسى كه به او وحى مىشود ، باشد ، معنى چنين مىشود ، تعجّب و چيز تازه‌اى در وحى به تو نيست تا اينكه از عدم قبول آنان ، وحشت كنى و آنها نيز از ادّعاى تو وحشت كنند ، پس باكى از ردّ و قبول آنان نداشته باش .\r\nاگر هم مقصود تقرير وحى به خلافت است پس معنى آيه اين است كه ما به تو خلافت را وحى كرديم و مؤيّد اين تفسير آن است كه اگر مقصود تقرير رسالت بود گفتن « أرسلنا » بجاى « أوحينا » بهتر و مؤثرتر بود .\r\nو نيز اگر مقصود تقرير رسالت بود لفظ « بعد الرّسل » ( آيه بعد 164 ) در قول خدا  لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ  ذكر نمىشد ، زيرا معنى آن در اين صورت اتمام حجت بعد از ارسال رسولان « بعد الرسل » مىشود ، و اين معنى از اينكه « لام » غايت در « لئلّا » براى ارسال رسل آمده است استفاده مىشود و حال اگر بر خلاف اين موارد اگر منظور از غايت امر ، وحى به خلافت باشد معنى آن چنين مىشود : تا اينكه زمين بعد از گذشتن رسولان خالى از حجّت نباشد  كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ  يعنى وحى به خلافت كرديم ، پس وحى به خلافت چيز تازه و بدعتى نيست كه آنها وحشت كنند ، پس باكى از آنها نداشته باش .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً  عطف بر مشبّه و مشبّه به « 1 » ، و ذكر مخصوص اينان پس از آنكه به طور عموم در « النبيّين » ذكر شده بود ، به جهت شرافت و اهتمام به آنان است .\r\n\r\n[ سوره النساء ( 4 ) : آيات 164 تا 165 
  ]\r\nوَ رُسُلاً قَدْ قَصَصْناهُمْ عَلَيْكَ مِنْ قَبْلُ وَ رُسُلاً لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً ( 164 ) رُسُلاً مُبَشِّرِينَ وَ مُنْذِرِينَ لِئَلاَّ يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً ( 165 )\r\n\r\nترجمه :\r\nو رسولانى هم كه شرح حالشان را پيش از اين بر تو حكايت كرديم و آنها كه حكايت ننموديم ، به همه خدا وحى فرستاد و خدا با موسى به طور آشكار و روشن سخن گفت\r\nو رسولان را فرستاد كه نيكان را به رحمت ابدى خدا مژده دهند و بدان را بترسانند ، تا آنكه پس از فرستادن اين همه رسولان مردم را بر خدا حجّتى نباشد و خدا هميشه مقتدر و كارش بر وفق حكمت است .\r\n\r\nتفسير :\r\n وَ رُسُلًا  يا از باب اشتغال است ( رسلا مشغول عنه ) يا به تقدير « ارسلنا » ( و ارسلنا رسلا )  قَدْ قَصَصْناهُمْ عَلَيْكَ مِنْ قَبْلُ  يعنى قبل از امروز يا قبل از اين سوره شرح حال آنها را براى تو بيان كرديم .\r\n وَ رُسُلًا لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً  و رسولانى كه نامشان را بر تو نخوانديم ؛ و خداوند با موسى صحبت كرد ( تا چه برسد به وحى ) .  رُسُلًا  حال آماده‌كننده است  مُبَشِّرِينَ وَ مُنْذِرِينَ لِئَلَّا يَكُونَ \r\n\r\n\r\n","description":"","footnote":"\r\n( 1 ) در اوحينا اليك ، ك ( تو ) مشبّه . كما - ك ( مانند ) ادات تشبيه . نوح و . . . مشبّه به مىباشد .\r\n","page_name":" 259 ","page_number":259},
  {"content":"\r\n\r\n لِلنَّاسِ عَلَى اللَّهِ حُجَّةٌ بَعْدَ الرُّسُلِ  يعنى بعد از ارسال رسولان ، و قبلا بيان شد كه اين معنى از « لام » استفاده مىشود ، يا مقصود اين است كه ما به خلافت وحى كرديم تا براى مردم بر خدا حجّتى نباشد پس از گذشتن رسولان بدين نحو كه بگويند ما در زمانى بوديم كه رسولانى در آن زمان نبود و نيز كسى كه معالم دين ما را به ما ياد بدهد وجود نداشت .\r\n وَ كانَ اللَّهُ عَزِيزاً  يعنى هيچ مانعى براى خدا از ارسال رسولان و نصب خليفه براى آنان نبود .\r\n حَكِيماً  ارسال رسولان و نصب خلافت از جانب خدا به جهت مصالح كلّى و غايات متقن و محكم است .\r\n\r\n[ سوره النساء ( 4 ) : آيه 166 
  ]\r\nلكِنِ اللَّهُ يَشْهَدُ بِما أَنْزَلَ إِلَيْكَ أَنْزَلَهُ بِعِلْمِهِ وَ الْمَلائِكَةُ يَشْهَدُونَ وَ كَفى بِاللَّهِ شَهِيداً ( 166 )\r\n\r\nترجمه :\r\nليكن خدا به آنچه براى تو فرستاد گواهى دهد كه آن را به علم ازلى خود فرستاده و فرشتگان نيز گواهى دهند و گواهى خدا تو را كفايت است .\r\n\r\nتفسير :\r\n لكِنِ اللَّهُ يَشْهَدُ  استدراك از جواب سؤالى است كه مناسب مقام است ، گويا سائلى سؤالى مىكند كه آيات امّت به اين امر گواهى مىدهد ؟\r\nپس جواب داده شد كه امّت گواهى نمىدهند ولى خدا گواهى مىدهد .\r\n بِما أَنْزَلَ إِلَيْكَ أَنْزَلَهُ بِعِلْمِهِ وَ الْمَلائِكَةُ يَشْهَدُونَ وَ كَفى بِاللَّهِ شَهِيداً  پس احتياجى به شهادت ديگران نيست ، و از ائمّه ( ع ) وارد شده كه آيه چنين نازل شده است : ( لكن الله يشهد بما انزل اليك فى على ( ع ) ) « 1 » .\r\n\r\n\r\n","description":"","footnote":"\r\n( 1 ) تفسير صافى : 1 ، ص 523 - تفسير قمى : 1 ، ص 159 - تفسير برهان : 1 ، ص 428 ، ح 1\r\n","page_name":" 260 ","page_number":260},
  {"content":"\r\n\r\n\r\n[ سوره النساء ( 4 ) : آيات 167 تا 168 
  ]\r\nإِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ قَدْ ضَلُّوا ضَلالاً بَعِيداً ( 167 ) إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً ( 168 )\r\n\r\nترجمه :\r\nآنان كه كافر شده و مردم را از راه خدا باز داشتند همانا سخت به گمراهى فرورفته و از راه سعادت و نجات دور افتادند .\r\n\r\nتفسير :\r\n إِنَّ الَّذِينَ كَفَرُوا  جمله استيناف است ، گويا كه شنونده پرسشى كرده و بيان حال كافر را از آن چيزى كه به او نازل شده است درخواست كرده است . با اينكه خدا گواهى به آن مىدهد ، و مقصود از اين كفر ، كفر به چيزى است كه به پيامبر دربارهء علىّ ( ع ) نازل شده است ، يا مقصود كفر به سبيل خداست به نحو تنازع ( در آيه قبل شهادت به ايمان و در اين آيه كفر آمده كه با هم متنازع و متخالفند ) .\r\n وَ صَدُّوا عَنْ سَبِيلِ اللَّهِ  مردم را يعنى از ولايت علىّ ( ع ) باز داشتند .\r\n قَدْ ضَلُّوا  از راه گم شدند ،  ضَلالًا بَعِيداً  گمراهى شديدى زيرا تو دانستى كه طريق عبارت از علىّ ( ع ) است و حاصل نمىشود مگر با دلالت علىّ ( ع ) ، و اينكه آنان به علىّ ( ع ) كافر شدند ، و ديگران را از آن جلوگيرى كردند وقتى خداى تعالى حال آنها را در بين خودشان ذكر كرد گويا كه سامع حال آنها را با خدا مورد سؤال قرار مىدهد و نسبت مغفرت و هدايت خدا را نسبت به آنها مىپرسد ، پس در جواب آنها فرمود :\r\n إِنَّ الَّذِينَ كَفَرُوا  اسم ظاهر جاى ضمير آمده است ، تا زشتى حال آنها را اظهار كرده و نكوهش ديگرى كه ناشى از ظلم آنهاست ، به آنان يادآور شود و سبب عدم مغفرت را ابراز نمايد .\r\n وَ ظَلَمُوا  و به آل محمّد صلّى اللّه عليه و آله ظلم كردند ، ( اين‌چنين از ائمّه ( ع ) وارد شده است ) .\r\n لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً  زيرا چيزى كه به سبب\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nآن مغفرت حاصل مىشود عبارت از ولايت است ، و دانستى كه هدايت به راه بهشت ، مخصوص به ولايت است زيرا شأن نبوّت انذار است .\r\n\r\n[ سوره النساء ( 4 ) : آيه 169 
  ]\r\nإِلاَّ طَرِيقَ جَهَنَّمَ خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً ( 169 )\r\n\r\nترجمه :\r\nمگر به راه دوزخ كه در آن هميشگى خواهند بود و اين كار بر خدا بسيار آسان است .\r\n\r\nتفسير :\r\nسپس خداوند پس از آنكه امر ولايت را تأكيد كرد و كافرين ولايت را با رساترين تهديد ترساند مردم را از باب لطف به آنها ، و تنبيه و آگاهى آنان مورد ندا قرار داد ، و فرمود :\r\n\r\n[ سوره النساء ( 4 ) : آيه 170 
  ]\r\nيا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ وَ كانَ اللَّهُ عَلِيماً حَكِيماً ( 170 )\r\n\r\nترجمه :\r\nاى مردم همانا آن پيغمبر حقّ براى هدايت شما از جانب خدا آمد چنان كه ايمان آريد براى شما بهتر است و اگر كافر شويد پس به خود زيان رسانده‌ايد و خدا از طاعت شما بىنياز است زيرا هر چه در آسمان و زمين است همه ملك خداست و خدا دانا و كارهاى او از روى حكمت است .\r\n\r\nتفسير :\r\n يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ  اى مردم پيامبر ، حقّ را براى شما آورد ، يعنى ولايت علىّ ( ع ) را كه آن حقّ است و هر چيزى جز آن به سبب آن حقّ مىشود چنان كه در گذشته درباره اين مطلب شرح كافى داده شد .\r\n مِنْ رَبِّكُمْ  پس باكى نداشته باشيد از كسانى كه به آن كفر ورزيدند ، و از آنان پيروى نكنيد .\r\n فَآمِنُوا  پس به اين حقّ ايمان آوريد ، يا به رسول در آن چه كه دربارهء اين حقّ گفته است ، ايمان آوريد و پيروى آن نمائيد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n خَيْراً لَكُمْ  يعنى ايمانى كه بهتر است براى شما ، يا در حالى كه براى شما بهتر است يا اينكه براى شما بهتر مىباشد .\r\n وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ وَ كانَ اللَّهُ عَلِيماً حَكِيماً  اگر به اين حقّ كافر شويد از حيطهء قدرت و تصرّف خدا خارج نتوانيد شد ، و خداوند شما را بدون عقوبت و پاداش مهمل نمىگذارد و شما را به چيزى كه حكمتش اقتضا مىكند جزا مىدهد .\r\n\r\n[ سوره النساء ( 4 ) : آيه 171 
  ]\r\nيا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلاَّ الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 171 )\r\n\r\nترجمه :\r\nاى اهل كتاب در دين خود اندازه نگهداريد ( غلو نكنيد ) و دربارهء خدا جز به راستى سخن نگوئيد ، در حقّ مسيح عيسى بن مريم جز اين نشايد گفت كه او رسول خداست و كلمهء الهى در وحى ، از عالم الوهيّت است كه به مريم فرستاد ، پس به خدا و همهء فرستادگانش ايمان آريد و به تثليث قائل نشويد و بهتر است كه از اين گفتار شرك بازايستيد ، كه جز خداى يكتا خدائى نيست خدا منزّه‌تر است از آنكه او را فرزندى باشد هر چه در آسمانها و زمين است همه ملك اوست و خدا تنها براى نگهبانى همهء عالم كافى است .\r\n\r\nتفسير :\r\n يا أَهْلَ الْكِتابِ لا تَغْلُوا فِي دِينِكُمْ  اى اهل كتاب در دين غلوّ نكنيد به اينكه عيسى را از مرتبه‌اش پائين‌تر آورديد و او را زنازاده قرار دهيد و يا آن‌قدر از مرتبه‌اش بالا ببريد كه او را خدا يا پسر خدا قرار دهيد ، و غلوّ اگرچه در طرف افراط ظاهرتر است ولى صاحب تفريط در حقّ عيسى نيز غلوّ كرده است ، و آنان يهود هستند كه عيسى را آن‌قدر پائين\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمىآوردند كه او را زنازاده مىدانستند ، و در حقّ دينش تجاوز مىكردند و نيز آنها كه بعد از نسخ دين او ( بعثت پيامبر اسلام ) هنوز دين او را باقى مىدانستند غالى محسوب مىشوند .\r\nو اين آيه كنايه از افراطكننده و تفريطكننده در حقّ علىّ ( ع ) از اين امّت است .\r\n وَ لا تَقُولُوا عَلَى اللَّهِ إِلَّا الْحَقَّ  خدا را پدر يا سوّمى از سه تا ندانيد .\r\n إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ  زنازاده نيست چنان كه يهود گمان كرده‌اند ، و نه پسر خداست و نه خدا چنان كه نصارى گمان كرده‌اند .\r\n فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ  و به اقانيم سه‌گانه قائل نشويد ، يعنى خدا و مسيح و مريم ، و اين بيان عقيدهء بعضى از آنان است چنان كه خداى تعالى به آن اشاره نمود آنجا كه فرمود :  أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ  و گرنه بيشتر آنان به اين قول قائل نيستند و تحقيق آن در سورهء مائده خواهد آمد .\r\n انْتَهُوا  از تثليث خوددارى كنيد  خَيْراً لَكُمْ  كه بهتر است براى شما ، شرح نظير اين عبارت در گذشته بيان شد .\r\n إِنَّمَا اللَّهُ إِلهٌ واحِدٌ  چنان كه شما توهّم نموديد خداوند در الوهيّت شريكى ندارد . ممكن است چنين گمان شود كه مناسب نفى قول به خدايان سه‌گانه اين است كه گفته شود : « انما الاله واحد » و لكن خداى تعالى عدول كرد به اين عبارت ، چون مفيد آن معنى است با يك چيز اضافه يعنى تعيين كردن آن إله واحد ( اللّه ) است زيرا ممكن است گفته شود : كه اين شىء يكى است ( در مقابل اينكه دو تا نيست ) اين در مقابل دو تا يكى است و به اين معنى هر ذاتى چنين است ، و گاهى كه گفته مىشود : اين يكى است مقصود از آن نفى شريك و نظير و قرين است ، و در اينجا همين معنى مراد است ، چون مقصود اين است كه خداوند إله\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nواحد است و شريكى در الهيّت ندارد و نظير و قرين هم ندارد و اين معنى مىرساند كه جنس إله واحد است و آن واحد همان خداى تعالى است .\r\n سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ  يعنى همه چيز مملوك خداست و چيزى مثل و مساوى او نيست تا براى او فرزندى باشد .\r\n وَ كَفى بِاللَّهِ وَكِيلًا  يعنى خدا از اخذ وكيل بىنياز است و محتاج به فرزندى كه وكيل او باشد نيست .\r\n\r\n[ سوره النساء ( 4 ) : آيه 172 
  ]\r\nلَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لا الْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً ( 172 )\r\n\r\nترجمه :\r\nهرگز مسيح از بنده بودن خدا استنكاف ندارد و فرشتگان مقرّب نيز به بندگى او معترفند و هر كس از بندگى خدا سر بپيچد و دعوى برابرى كند زود باشد كه همه را خدا به سوى خود محشور گرداند .\r\n\r\nتفسير :\r\n لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ  جواب ديگرى است براى نصارى در افراطشان و مقدّمهء كنايه از كسانى از امّت محمّد صلّى اللّه عليه و آله است كه از عبادت خدا در امر او به ولايت علىّ ( ع ) استنكاف مىكنند .\r\n وَ لَا الْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ  استنكاف ، خود را برتر و بالاتر دانستن از چيزى است به تصوّر اينكه در آن چيز نقصانى هست و استكبار برتر و بالاتر گرفتن خود بر چيزى است به تصوّر اينكه واقعا مستكبر برترى دارد .\r\n فَسَيَحْشُرُهُمْ إِلَيْهِ جَمِيعاً  چه كسانى كه عبادت مىكنند ، و چه كسانى كه استنكاف مىورزند همگى به سوى او محشور مىشوند . و در آن كنايه‌اى نسبت به كسانى است كه از قول خدا در ولايت علىّ\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( ع ) استنكاف مىكنند .\r\n\r\n[ سوره النساء ( 4 ) : آيه 173 
  ]\r\nفَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ وَ أَمَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً أَلِيماً وَ لا يَجِدُونَ لَهُمْ مِنْ دُونِ اللَّهِ وَلِيًّا وَ لا نَصِيراً ( 173 )\r\n\r\nترجمه :\r\nپس هر كه ايمان آورده و نيكوكار شد اجر و ثواب او را تمام و كامل مىدهد و به فضل خود بر آن مىافزايد و امّا هر كس از بندگى خدا سر پيچى و سركشى كرد ، او را به عذابى دردناك معذّب خواهد فرمود و خلق هيچ كس را يار و ياور او نخواهند يافت .\r\n\r\nتفسير :\r\n فَأَمَّا الَّذِينَ آمَنُوا  امّا كسانى كه با بيعت عامّ ، ايمان آوردند ،  وَ عَمِلُوا الصَّالِحاتِ  و به بيعت خاصّ و اعمالى كه متعلّق به آن است ، پرداختند ، يا اينكه ايمان آوردند به سبب بيعت خاص و انجام دادند عمل‌هائى را كه متعلّق به آن است و دانستى كه آنچه كه در اصل صالح است عبارت از ولايت است و هر چيزى كه متعلّق به آن باشد از باب فرعيّت صلاحيت پيدا مىكند ، و هر چه كه متعلّق به ولايت نباشد صالح نيست اگر چه به صورت صالح باشد .\r\n فَيُوَفِّيهِمْ أُجُورَهُمْ  « توفيه » عبارت از اعطاى اجر است به تمام و كمال .\r\n وَ يَزِيدُهُمْ مِنْ فَضْلِهِ وَ  . . .  وَ لا نَصِيراً  پيش از اين گفته شد كه نصير عبارت از نبوّت و نبىّ است و ولىّ عبارت از ولايت و ولىّ است و جانشين آن دو خلفاى آنان ، مىباشند .\r\n\r\n[ سوره النساء ( 4 ) : آيات 174 تا 175 
  ]\r\nيا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً ( 174 ) فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ وَ يَهْدِيهِمْ إِلَيْهِ صِراطاً مُسْتَقِيماً ( 175 )\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nترجمه :\r\nاى مردم براى هدايت شما از جانب خدا برهانى محكم آمد رسولى با آيات و معجزات فرستاده شد و نورى تابان براى شما فرستاديم\r\nپس آنان كه به خدا گرويدند و به او توسّل جستند به زودى آنها را به جايگاه فضل و رحمت خود ( يعنى بهشت ابدى ) در آورد و آنان را به راه راست رهبرى فرمايد .\r\n\r\nتفسير :\r\n يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً  برهان چيزى عبارت از چيزى است كه دلالت بر آن كند ، و نور چيزى است كه به وسيلهء آن اشيا ديده مىشود ، و سابقا گذشت كه رسالت بيدارى از غفلت و نادانى است و دلالت و راهنمايى بر كسى مىكند كه راه را نشان دهد ، و ولايت چيزى است كه به سبب آن راه ديده مىشود ، پس برهان محمّد صلّى اللّه عليه و آله است از جهت رسالت و نور علىّ ( ع ) است از جهت ولايت ، و وقتى اين معنى را به تحقيق رساندى ديگر به آنچه كه بعضىها در تفسير آيه گفته‌اند نبايد اعتنا كرد مخصوصا بعد از تفسيرى كه ائمّه ( ع ) كرده‌اند همان‌طور كه ما ذكر كرديم .\r\nو مبين به معنى ظاهر و روشن يا روشن‌كننده است ، و در ذكر « جاء » و « من ربّكم » در جانب برهان ، و لفظ « انزال » با ضمير متكلّم در جانب نور اشاره به شرافت ولايت « نور » است نسبت به رسالت « برهان » ، نمىگويم ولايت علىّ ( ع ) اشرف از ولايت محمّد صلّى اللّه عليه و آله و رسالت اوست تا متوهّمى توهّم نابجا كند ، بلكه مىگويم ولايت محمّد صلّى اللّه عليه و آله اشرف از رسالت خود اوست .\r\n فَأَمَّا الَّذِينَ آمَنُوا بِاللَّهِ  چون ذكر ايمان در اينجا بعد از برهان و نور بود پس بهتر اين است كه اشاره به هر دو بيعت باشد ، پس قول خدا  آمَنُوا بِاللَّهِ  اشاره به بيعت عامّ به دست محمّد صلّى اللّه عليه و آله است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n وَ اعْتَصَمُوا بِهِ  اشاره به بيعت خاصّ به دست علىّ ( ع ) است .\r\n فَسَيُدْخِلُهُمْ فِي رَحْمَةٍ مِنْهُ  پس آنان را در رحمت خود ( كه منظور مائده‌هاى ولايت است )  وَ فَضْلٍ  و نيز بر سر سفره ( مائده‌هاى رسالت ) ، داخل مىكند . چنان كه گذشت رحمت ولايت است و فضل رسالت .\r\n وَ يَهْدِيهِمْ  آنها را مىبرد و هدايت مىكند  إِلَيْهِ صِراطاً مُسْتَقِيماً  يعنى درجات ولايت ، و چون بيعت عام مقدّم بر بيعت خاصّ است ايمان به خدا را بر اعتصام « چنگ زدن » به « ولايت » علىّ ( ع ) مقدّم داشت ، و چون ثمرهء ولايت كه عبارت از فنا است بر حاصل رسالت كه بقاى بعد از فناست مقدّم است در جزا عكس نمود ، و ادخال در رحمت را بر ادخال در فضل مقدّم و هدايت به راه راست را مؤخّر كرد ، زيرا آن با مجموع فنا و بقا محقّق مىشود .\r\n\r\n[ سوره النساء ( 4 ) : آيه 176 
  ]\r\nيَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالاً وَ نِساءً فَلِلذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ ( 176 )\r\n\r\nترجمه :\r\nاى پيغمبر از تو دربارهء كلاله ( ارث برادر خواهر پدرى يا ابوينى ) فتوى خواهند بگو خدا چنين فتوى مىدهد كه هرگاه كسى بميرد و فرزند نداشته باشد و او را خواهرى بود وى را نصف تركه است و او نيز از خواهر ارث مىبرد اگر خواهر فرزندى نداشته باشد و اگر ميّت را دو خواهر باشد آنها را دو ثلث تركه است و اگر ميّت را چندين برادر و خواهر است در اين صورت ذكور دو برابر اناث ارث برند خدا احكام را براى ( هدايت ) شما بيان كند كه مبادا گمراه شويد و خدا به همهء مصالح خلق داناست .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nتفسير :\r\n يَسْتَفْتُونَكَ  يعنى در كلاله و برادران و ميراث آنها از تو سؤال مىكنند ، چون مقصود از كلاله در اينجا برادران است .\r\n قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها  تمام مالش را به ارث مىبرد . و او نيز از خواهر ارث مىبرد .\r\n إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ  در صورتى كه آن خواهر فرزند نداشت . اگر وارث اين برادر دو خواهر بودند .\r\n فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالًا وَ نِساءً فَلِلذَّكَرِ مِثْلُ حَظِّ الْأُنْثَيَيْنِ  براى آن دو خواهر دو ثلث فرض است . اما اگر برادر و خواهر و ارثش بودند برادر دو برابر خواهر مىگيرد . از امام باقر ( ع ) « 1 » است كه اگر مرد بميرد و يك خواهر داشته باشد نصف ميراث را به موجب آيه مىگيرد چنان كه دختر داشت به همين ترتيب نصف باقيمانده به سبب خويشى به خواهر مىرسد اگر ميّت هيچ وارثى نزديكتر از آن نداشته باشد ، اگر جاى خواهر برادر باشد همهء ميراث را طبق آيه مىگيرد چون خدا مىفرمايد :  وَ هُوَ يَرِثُها إِنْ لَمْ يَكُنْ لَها وَلَدٌ  اگر وارث دو خواهر باشد دو ثلث به سبب آيه و يك ثلث بقيّه به سبب محرميّت و خويشاوندى به آنها مىرسد ، و اگر چند خواهر و برادر باشند مذكّر دو برابر مؤنث مىبرد و اين در جائى است كه ميّت داراى فرزند و پدر و مادر يا همسر نباشد .\r\n يُبَيِّنُ اللَّهُ لَكُمْ  چون خدا دوست ندارد  أَنْ تَضِلُّوا  كه گمراه شويد ، يا خدا بيان مىكند گمراهى شما را ، يا بيان مىكند تا گمراه نشويد ، يا بيان مىكند به جهت گمراهى كه حاصل است ، زيرا گمراهى\r\n\r\n\r\n","description":"","footnote":"\r\n( 1 ) تفسير صافى : 1 ، ص 526 - تفسير قمى : 1 ، ص 159 - تفسير برهان : 1 ، ص 429 ، ح 1\r\n","page_name":" 269 ","page_number":269},
  {"content":"\r\n\r\nبراى مرتفع شدن و از بين رفتنش احتياج به بيان و توضيح دارد .\r\n وَ اللَّهُ بِكُلِّ شَيْءٍ عَلِيمٌ  پس خداوند بر حسب مصالح شما آن را تشريح مىكند و به هر چيزى داناست .\r\n« پايان سورهء نساء »\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nسورهء مائده\r\nهمهء اين سوره مدنى است تنها بعضى از مفسّران گفته‌اند  الْيَوْمَ أَكْمَلْتُ لَكُمْ دِينَكُمْ  چون در حجة الوداع نازل شده است ، مدنى نمىباشد ( چون نزديك مكّه بوده است ) .\r\n\r\n[ سوره المائدة ( 5 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعامِ إِلاَّ ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ إِنَّ اللَّهَ يَحْكُمُ ما يُرِيدُ ( 1 )\r\n\r\nترجمه :\r\nاى اهل ايمان به عهد و پيمان خود وفا كنيد و بدانيد كه بهائم بسته زبان ( حيوانات علفخوار ) براى شما حلال گرديد جز آنچه بعدا برايتان تلاوت خواهد شد و جز آن صيدى كه در حال احرام بر شما حلال نيست . همانا خداوند هر چه خواهد حكم كند .\r\n\r\nتفسير :\r\n  يا أَيُّهَا الَّذِينَ آمَنُوا   اى كسانى كه ايمان آورده‌ايد ، با ايمان عامّ يا خاصّ يا به معنى اعمّ از هر دو ، زيرا خطاب براى عموم مردم است براى اينكه تحريص به امر ولايت شده باشد .\r\n  أَوْفُوا بِالْعُقُودِ   به عهد و پيمان خود وفا كنيد ، بدان كه اين سوره و سورهء نساء دربارهء خلافت علىّ ( ع ) نازل شده است و ترغيب به خلافت علىّ ( ع ) و تهديد به مخالفت آن است ، پس هر چه كه در آن دو سوره ، از امر و نهى و حلال و حرام و اجر و عقاب و داستان و حكايت ، عموم و خصوص ، مطلق و مقيّد ذكر شده است ، مقصود از همهء اين‌ها اشاره به ولايت است خواه بگوييم كه ذكر علىّ ( ع ) به صورت تصريح بوده و آن را\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nحذف كرده‌اند ، يا به صورت پوشيده و پنهان بوده است كه آن را نفهميده‌اند .\r\nو در اخبار ما تصريحاتى است به اينكه نام علىّ ( ع ) در بسيارى از مواضع صريحا ذكر شده بود و آن را حذف كرده‌اند .\r\nسابقا دانستى كه ايمان چه عام باشد ، چه خاصّ ، جز به سبب بيعت به دست نبىّ صلّى اللّه عليه و آله يا امام ، يا جانشينان آن دو حاصل نمىشود و اينكه در آن بيعت عهد و پيمان‌ها و شروطى موجود است كه با بيعت‌كننده بسته مىشود ، ولى كيفيّت آن عهد و پيمان در هر يك از بيعت عام يا خاصّ فرق مىكند ، و در هر كدام از آنها كيفيّتى است غير از كيفيّتى كه در ديگرى وجود دارد .\r\nو به بعضى از شروط در آيه بيعت زنان اشاره شده است و از جملهء شروط بيعت عامّ اين است كه مشترى مخالفت نكند و در امر و نهى اطاعت كند ، و بيعت حاصل نمىشود مگر با عقد سوگند بايع بر سوگند مشترى چنان كه امروز بين مردم در معاملات متداول است . لذا مطلق بيعت كردن و ساير معاملات كه در آنها ايجاب و قبول هست عقود ناميده مىشود چون در آنها به عقد دست اهميّت داده مىشود . وفاى به عقد عبارت از آوردن مقتضاى اصل عقد و تمام شرائط و معاهدات آن مىباشد ، پس معنى آيه چنين مىشود :\r\nاى كسانى كه با محمّد صلّى اللّه عليه و آله يا با علىّ ( ع ) بيعت كرديد به همهء عقدها از قبيل معاملات بين خودتان و بيعت با خدا وفا كنيد و چيزى از شرائط و عهود آن را وامگذاريد .\r\nو سياق كلام كه در ضمن « آمنوا » عقد خاصّى را ذكر كرده است و به دنبال آن همهء عقود را به طور عموم ذكر نموده و امر به وفاى به آنها كرده است ، اقتضا مىكند كه مقصود وفا كردن به اين عقد خاصّ باشد ، گويا كه گفته است : اى كسانى كه با محمّد صلّى اللّه عليه و آله پيمان بستيد به همهء عقدها وفا كنيد خصوصا به همين عقد . يا اينكه مقصود اين است كه به همين عقد\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nوفا كنيد . آوردن عقود به صورت جمع به اعتبار تعدّد عقدكننده‌هاست ، يا به اعتبار تعدّد وقوع اين عقد در ده جا يا در سه جا مىباشد .\r\nپس مقصود اين است كه با ارتداد از اسلام يا ايمان ، بيعت خودتان را از گردنتان باز نكنيد و با مخالفت دل با نبىّ صلّى اللّه عليه و آله در امر به ولايت شرائط آن را ترك نكنيد .\r\nو از امام جواد ( ع ) روايت شده است كه رسول خدا با آنان براى على ( ع ) در مورد خلافت در ده جا پيمان بسته است ، سپس خداوند اين آيه را نازل كرده است كه : اى كسانى كه ايمان آورديد به عهد و پيمانهايى كه براى امير المؤمنين ( ع ) با شما بسته شده است وفا كنيد . بنا بر اين مقصود از آيه امر به وفاى به پيمان‌هاى ولايت است بر حسب منطوق و طبق آنچه كه در وجه اوّل آيه ، سابقا ذكر شد مقصود امر به وفاى به پيمان ولايت است كه آن از باب التزام مىباشد .\r\n  أُحِلَّتْ لَكُمْ بَهِيمَةُ الْأَنْعامِ   حيوانات علفخوار بر شما حلال شد ، چون از جملهء شرائط بيعت اسلامى و ايمانى ترك اذيّت حيوان است جاى اين سؤال پيش مىآيد كه ذبح چهار پايان كه بين آنها شايع بود ، بين مسلمانان و جاهليّت چگونه است ؟ مخصوصا با ملاحظهء حرمت ذبح حيوان و خوردن آن كه در بين اتباع عجم مشهور بود ، پس خداى تعالى جواب داد كه ذبح چهار پايان و خوردن آنها براى شما حلال است .\r\nدر قاموس آمده است : بهيمه عبارت است از هر ذاتى كه چهارپا باشد اگر چه در آب زندگى كند ، يا هر زنده‌اى كه تميز ندهد چهارپا ، است .\r\nو بهيمة اولاد گوسفند و بز و گاو است . بنا بر اين اضافهء بهيمه به انعام از قبيل اضافهء عامّ به خاصّ است . و انعام جفت‌هاى « 1 » هشتگانه است .\r\nو در اخبار « بهيمة الانعام » به چهار پايان در حالت جنين تفسير شده\r\n\r\n\r\n","description":"","footnote":"\r\n( 1 ) بز ، ميش ، گاو ، شتر كه نر و ماده آنها 8 تا مىشود .\r\n","page_name":" 273 ","page_number":273},
  {"content":"\r\n\r\nاست ، و اين تفسير منافاتى با تعميم ندارد ، زيرا مقصود از آن تفسير ، بيان فرد خفى ( ناشناخته ) و مصداق آن است كه اسم بهيمه بر آن اطلاق نمىشود ، يا اينكه مقصود از اين تفسير اين است كه آن يكى از وجوه آيه است با اين تصوّر كه بهيمه حيوان ، آن است كه داراى نطق و تميز نباشد ، و بهيمهء چهار پايان ، آن است كه نسبت به چهار پايان نطق و تميز نداشته باشد ، و آن عبارت از جنين چهار پايان است .\r\nبدان كه آنچه كه ذكر شد كه قول خدا   أُحِلَّتْ لَكُمْ بَهِيمَةُ الْأَنْعامِ   را مستأنف و جواب سؤال مقدر قرار داديم بر حسب احتمال ظاهر لفظ و ظاهر شريعت مطهّر بود ، و گرنه مقصود تعليق حليّت بهيمه بر وفاى به عقد ولايت است ، به اين تعليق در قول خدا  الْيَوْمَ أُحِلَّ لَكُمُ الطَّيِّباتُ  تصريح شده است ، چنان كه خواهد آمد . از اشارات و تصريحات اخبار استفاده مىشود كه حليّت هر حلالى معلّق بر قبول ولايت است و اينكه هر كس ولايت را قبول نكند و از آن اعراض هم نكند نه حكم به حلال بودن چيزى بر او مىشود و نه حكم حرام بودن آن ، ولى اگر از ولايت اعراض كند هر چيزى براى او حرام مىشود ، و هر كس كه ولايت را قبول كند و به عقد آن وفا نمايد همهء چيزهاى حلال بر او حلال مىشود ، دوست على ( ع ) جز حلال نمىخورد و دشمن على ( ع ) جز حرام نمىخورد .\r\n گر بگيرد خون جهان را مال مال * كى خورد مرد خدا الّا حلال \r\nبنا بر اين « احلّت » در اين آيه جواب امر است ، در محلّ جزم و آن را به ماضى ادا كرد تا تصريح به تعليق حلال كردن بهائم بر وفاى به عقد نباشد تا اينكه آن را اسقاط نكنند مثل ساير جاهائى كه از مناقب علىّ ( ع ) تصريح شده است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n  إِلَّا ما يُتْلى عَلَيْكُمْ   جز آنچه كه بر شما در آيهء آينده تلاوت مىشود .\r\n  غَيْرَ مُحِلِّي الصَّيْدِ   حال از مجرور در « لكم » است و معنى آن اين است كه بر شما حلال شده است بهيمهء انعام در حالى كه معتقد به حلال بودن صيد نيستند .\r\n  وَ أَنْتُمْ حُرُمٌ   حال از ضمير مستتر در « محلّى الصّيد » است يعنى اگر معتقد به حلال بودن صيد در وقت احرام شديد ، حلال‌ها بر شما حرام مىشود ، چون شما وفا به شروط عقد و پيمانتان نكرديد . « حرم » جمع حرام به معنى محرم حجّ يا عمره است خواه در اصل وصف باشد يا مصدر مانند حلال به معنى كسى كه از احرام خارج شده است .\r\n  إِنَّ اللَّهَ يَحْكُمُ ما يُرِيدُ   پس از اينكه حلال نمودن غذاهاى حلال موكول بر وفاى به عقد ولايت گرديده است ، شگفت زده نشويد و به سبب شبهه‌اى از عجم‌ها كه به ذهن شما راه يافته است ، از ذبح چهار پايان و خوردن آنها به دشوارى نيفتيد .\r\n\r\n[ سوره المائدة ( 5 ) : آيه 2 
  ]\r\nيا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ وَ لا الشَّهْرَ الْحَرامَ وَ لا الْهَدْيَ وَ لا الْقَلائِدَ وَ لا آمِّينَ الْبَيْتَ الْحَرامَ يَبْتَغُونَ فَضْلاً مِنْ رَبِّهِمْ وَ رِضْواناً وَ إِذا حَلَلْتُمْ فَاصْطادُوا وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 2 )\r\n\r\nترجمه :\r\nاى اهل ايمان حرمت شعائر خدا و ماه حرام را نگهداريد و نيز متعرّض هدى و قلائد ( قربانيهاى حاجيان چه علامت قربانى به گردن آنها نباشد يا باشد ) نشويد و نيز متعرّض زائران خانهء محترم كعبه را كه در طلب فضل خدا و خشنودى او آمده‌اند نشويد و آن را حلال مشماريد و چون از احرام بيرون شديد صيد كنيد و عداوت گروهى كه از\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمسجد حرام منعتان كردند شما را بر ستم و بيدادگرى وادار نكند و بايد شما در نيكوكارى و تقوى به يكديگر كمك كنيد نه بر گناه و ستمكارى ، و از خدا بترسيد كه عقاب خدا سخت است .\r\n\r\nتفسير :\r\n يا أَيُّهَا الَّذِينَ آمَنُوا  ندا را تكرار كرد از جهت لطف به آنها و ياد آورى علّت نهى ، تا تهييج بر امتثال بكند . و مقصود از ايمان مانند سابق يا ايمان عامّ يا خاصّ يا اعمّ از هر دو است .\r\n لا تُحِلُّوا شَعائِرَ اللَّهِ  حرمت نهادن ( احترام گذاشتن ) كه به امور بزرگ متعلّق گردد و در جهت ترك حرمت ( ترك حرام ) استعمال مىشود ، و نيز در مورد اعتقاد به حليّت و ترك حرمت و معامله كردن با آنها به كار مىرود در حالى كه بر خلاف شأنشان باشد . پس معنى آيه اين است كه احترام نهادن به شعائر خدا را ترك نكنيد و معتقد به حليّت و حرام نبودن آنها نشويد تا اينكه نسبت به آنها سستى به خرج دهيد . امّا شعائر جمع شعيرة يا شعاره يا شعار ، به معنى علامت است ، و چون هر يك از عبادت‌ها علامت دين اسلام و عبوديّت و قبول الوهيّت خداست شعائر دين ، و شعائر اسلام و شعائر خدا ناميده مىشود ، و چون بزرگترين شعائر اسلام عبارت از ولايت است زيرا بزرگترين اركان پنجگانه و بلندترين آنهاست و مقصود از وفاى به عقود نيز وفاى به عقد و ولايت بود چنان كه دانستى مقصود در اينجا نيز نهى از حلال كردن حرمت ولايت است ( يعنى احترام امر ولايت لازم است ) و چون ولايت از شئون ولىّ است و - اصل در ولايت - علىّ ( ع ) است مقصود اين مىشود كه دربارهء على ( ع ) سستى به خرج ندهيد .\r\n وَ لَا الشَّهْرَ الْحَرامَ  از قبيل ذكر خاصّ بعد از عامّ است ، زيرا شهر حرام از جهت حرمتش از شعائر خداست و از علىّ ( ع ) است كه من سالها و روزگارها و روزها و ماهها هستم .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنزول آيه چنان كه در خبر است دربارهء مردى از بنى ربيعه است كه براى حجّ به مكّه آمد ، مسلمانان خواستند به جهت كفر او در ماه‌هاى حرام او را بكشند ، از طرفى او شترهاى مدينه را نيز به غارت برده بود .\r\n وَ لَا الْهَدْيَ  حرمت آنچه كه به بيت هديه شده است ، نشكنيد .\r\n وَ لَا الْقَلائِدَ  و حرمت صاحبان قلّاده را نشكنيد . قلائد جمع قلّاده و آن چيزى است كه قربانى با آن علامت‌گذارى مىشود از قبيل نعلى كه در آن نماز خوانده يا پوست درخت يا غير آن تا علامت باشد به اينكه آن قربانى بيت است تا متعرض آن نشوند . ممكن است مقصود حلال نمودن خود قلاده‌ها باشد . بنا بر معنى اوّل از قبيل عطف خاصّ بر عامّ است .\r\n وَ لَا آمِّينَ الْبَيْتَ الْحَرامَ  و متعرّض قصدكنندگان خانه كه جهت زيارت آمده‌اند نشويد ، اين معنى به قرينهء قول خداست كه سپس مىفرمايد :  يَبْتَغُونَ فَضْلًا مِنْ رَبِّهِمْ  كه به سبب زيارت وسعت زندگى در دنيا را از خدا خواستارند .\r\n وَ رِضْواناً  و در آخرت رضايت خدا را طلب مىكنند .\r\nپس از آنكه فهميدى كه بيت حقيقى خدا ، همان قلب در عالم صغير و صاحب قلب در عالم كبير است ، و خانه‌اى كه ابراهيم بنا كرد صورت اين خانه و ظهور قلب است كه خانهء حقيقى خداست و ازآن‌رو خانهء خدا ناميده شده است ، و نيز دريافتن كه همان بيت به محاذات بيت معمور است و آن در آسمان چهارم است ( صورت نمادى در عالم مادّه بيت اللّه الحرام است و صورت مثالى آن بيت معمور است كه در آسمان چهارم مىباشد ) . اكنون دلالت آن را به شرح زير بيان مىكنيم .\r\nپس بدان : كه جميع چيزهايى كه خداوند آنها را سنّت قرار داده است ، از قبيل مناسك و مواقف ، صورت آن چيزى است كه خداوند آن را تكوينا و تكليفا سنّت نموده است از قبيل مناسك حجّ حقيقى در عالم\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nصغير و كبير .\r\nپس اولين خانه‌اى كه براى مردم در ملك صغير وضع شد عبارت از قلب است ، زيرا آن اولين عضوى است كه تكوّن پيدا مىكند و از زير آن زمين بدن گسترش پيدا مىكند .\r\nو اولين خانه‌اى كه در ملكوت صغير وضع شده است قلب ملكوتى است ، و اولين خانه‌اى كه در عالم كبير وضع شده است ، خليفهء خدا در روى زمين است ، و چون خانهء سنگها ظهور قلب آن خليفه و جانشين است ، پس هر چيزى كه در قلب جريان دارد عين همان در اين خانه نيز جارى مىشود ، و در سورهء آل عمران در قول خداى تعالى  إِنَّ أَوَّلَ بَيْتٍ وُضِعَ لِلنَّاسِ  تفصيل مطلب گذشت .\r\nپس قلب همان خانهء خداست و سينه‌اى كه با نور قلب روشن شود مسجد و حرم و ماه حرام است به تفاوت اعتبارات .\r\nو صاحب اين سينه كه اجازهء تكلّم ، خلق و نقل اخبار و بيان احكام آنها را دارد نيز شهر حرام و حرم است ، و از بيوت انبيا صلّى اللّه عليه و آله و مسجد محلّه و از قريه‌هاى ظاهر كه واسطهء بين خلق و قريه‌هاى مباركه است .\r\nو بهيمه و هدى و صاحبان قلاده در عالم صغير قوائى هستند ثابت كه خود را از حضور قلب باز داشته و منع كرده‌اند ، يا به سوى قلب حركت كرده‌اند به پيروى از لطيفهء انسانى كه به نور قلب روشن نيست ، يا روشن است ولى خود را به قلادهء نور قلب بسته است .\r\nو در عالم كبير منظور افراد انسان است كه از طاعت كردن ابا ندارند و انگيزش و جنبشى هم در جهت حركت به سوى بيت اللّه الحرام را ندارند ، يا بدون ياد گرفتن چيزى از علامات دين كه همان در حكم قلّاده دين و علامت‌هاى آن است ، به قصد خانه خدا حركت مىكند . يا اينكه مقدارى از علامت دين را ياد گرفته و قلادهء آن را به خود بسته‌اند .\r\nصيد عبارت از فراركننده و منع‌كنندهء از قوا و از افراد انسان است\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nو براى كسى كه احرام به حضور قلب بسته مادام كه طواف قلب نكرده و مناسك آن را انجام نداده است ، جائز نيست به آن تعرّض نمايد ، زيرا كه تعرّض خلاف قصد او مضرّ به احرام او است ، چون او را از حركت به سوى مقصود باز مىدارد و مشغول مىكند ، پس آنگاه كه از طواف قلب متمكّن شد و پس از هجرت ، اكنون كه به مقام صدر برگشت و سينه‌اش به نور قلب روشن شد به نحوى كه آن نور با پرداختن به كار صيد خاموش نشد و يا پنهان گرديد ، آن‌وقت مىتواند با كشتن ، گرفتن و يا اسير كردن به صيد پردازد .\r\nامّا فضل عبارت از روشن شدن سينه به نور قلب است ، و رضوان روشن شدن قلب به نور روح است ، ما دام كه اين دو نور شدّت نيابند صاحب آن دو نور قابل و تابع و مقلّد است ، هنگامى كه شدّت پيدا كرده ، و جوهرهء سينه و قلب شدند و صاحب آن دو محتاج به استمداد از واسطهء بين او و خدا شد آن دو جانشين رسالت و ولايت مىشود ، و هرگاه از واسطه بىنياز شدند و از خدا بدون واسطه طلب كمك كردند خود رسالت و ولايت مىشوند ، و آن دو ( رسالت و ولايت ) چنان كه دانستى از شئون رسول و ولىّ است ، و با آن دو محمّد صلّى اللّه عليه و آله و علىّ ( ع ) متّحدند ، و اصل ( رسالت و ولايت ) در همهء رسولان و اوليا ، محمّد صلّى اللّه عليه و آله و علىّ ( ع ) هستند پس تفسير آن دو به محمّد صلّى اللّه عليه و آله و علىّ ( ع ) و منحصر كردن آن دو در اين دو صحيح است و چون ذكر صيد در قول خدا   غَيْرَ مُحِلِّي الصَّيْدِ   مجمل است ، و متعرّض آن نشده و ضمن چيزهايى كه سستى در آنها نهى شده است آورده است ، چون اين مقام مناسب سؤال و جواب از حال آن شد ، خداى تعالى در مقام جواب و بيان فرمود :\r\n وَ إِذا حَلَلْتُمْ فَاصْطادُوا  و چون از احرام بيرون شديد ، صيد كنند ، اين عبارت امر است به معنى اباحه بر حسب تكاليف قالبى ، و به معنى رجحان است بر حسب تأويل . ( يعنى بر حسب تكاليف قالبى صيد مباح\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاست ولى از نظر تأويل كه بازگشت به مقام صدر باشد ، رجحان است ) .\r\n وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ  بغض و عداوت شما با قومى ، يا بغض و عداوت قومى با شما ، اين حالت را در شما به وجود نياورد و يا شما را وادار نكند كه از مسجد الحرام بازتان دارد . شتّان با فتحه نون به حالت مصدر ، يا به سكون نون به حالت مصدر يا وصف خوانده شده است . ان با فتح همزه به تقدير لام ، يا باء ، يا على خوانده شده است ( لان - بان - على ان ) ، و ممكن است كه به تقدير « فى » باشد ، و اينكه بدل از « شتّان قوم » باشد به نحو بدل اشتمال يا مفعول دوم « يجرمنّكم » باشد ، و با كسر همزه نيز خوانده شده است .\r\n أَنْ تَعْتَدُوا  مفعول دوّم « يجرمنّكم » است يا به تقدير « لام » يا « باء » ، يا « على » يا « فى » است ، يا بدل از « شنآن قوم » يا از « صدّوكم » است به نحو بدل اشتمال . يعنى دشمنى قومى ، شما را وادار به تجاوز و ظلم نكند بدين گونه كه از آنچه كه خداوند در شريعت براى شما روا شمرده و از آنچه كه در طريقت براى شما معيّن كرده است بيرون رويد ، كه ناگزير كه از مقام سينه كه به سبب اسلام باز و گسترده گرديده تنزّل پيدا مىكنيد ، و فرمان‌بر نفس امّاره مىشويد پس نيروهائى را كه شما را از حضور در نزد قلب مانع مىشوند ، از ريشه بركنيد و كسانى را كه شما را از حضور در نزد صاحب قلب مانع مىشوند بكشيد ، كه همهء اين‌ها امتثال نفس امّاره است ، بلكه بايد شما با نرمى و مرافقت و مدارا رفتار كنيد و حقّ هر صاحب حقّى را عطا كنيد .  وَ تَعاوَنُوا عَلَى الْبِرِّ وَ التَّقْوى  اثم عبارت از بدى كردن است كه به غير تعدّى نشود و عدوان بدى كردن است كه به غير تعدّى شود و  وَ لا تَعاوَنُوا عَلَى الْإِثْمِ وَ الْعُدْوانِ  هر دو بدى كردن با گناهكار و متجاوز متّحد است ، يعنى بر هر دو نوع بدى كردن ، كمك نكنيد .\r\n وَ اتَّقُوا اللَّهَ إِنَّ اللَّهَ شَدِيدُ الْعِقابِ  بپرهيزيد از خدا در اعتداد و كمك\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبه هر دو نوع بدى كردن .\r\n\r\n[ سوره المائدة ( 5 ) : آيه 3 
  ]\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلاَّ ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ ( 3 )\r\n\r\nترجمه :\r\nبراى شما مؤمنان گوشت مردار و خون و گوشت خوك و آن ذبيحه‌اى كه به نام خدا كشته نشده باشد همه حرامند . و نيز حرام است هر حيوانى كه به خفه كردن و از بلندى افكندن يا شاخ زدن بهم مىميرند و نيز نيم‌خورده درندگان جز آنكه قبلا ذبحش كرده باشيد حرام است و نيز آن را كه براى بتان مىكشتيد و آن را كه به تيرها قسمت مىكنيد كه اين كار فسق است . امروز كافران از اينكه بدين شما دستبرد زنند و اختلال رسانند طمع بريدند پس شما از آنان بيمناك نگشته از من بترسيد و امروز ( روز غدير خم و خلافت علىّ ( ع ) ) دين شما را بحدّ كمال رساندم و بر شما نعمتم را تمام كردم و بهترين آئين را كه اسلام است برايتان برگزيدم و تكليف را آسان گرفتم پس هرگاه كسى در ايّام گرسنگى و سختى از روى اضطرار نه به قصد گناه چيزى « از آنچه حرام شده مرتكب شود » خدا بر او سخت نگيرد كه خدا بسيار بخشنده و مهربان است .\r\n\r\nتفسير :\r\n حُرِّمَتْ عَلَيْكُمُ الْمَيْتَةُ  استيناف است جهت بيان مستثنى كه قبلا گذشت ، گويا كه شنونده و درخواست بيان آن را مىكند و منتظر ذكر آن است ، و لذا ادات وصل نياورده است ، بر شما مردار حرام شد ،\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ  و خون و گوشت خوك و ( هر حيوان كه هنگام كشتنش ) صدا را براى غير خدا بلند كنند ، و مقصود از جهت تنزيل ذبيحه‌اى است كه غير اسم خدا بر آن ذكر شود ، و از جهت تأويل مقصود هر فعلى است كه صداى نفس به امر به آن بلند شود كه به امر هواى نفس صداى آن بلند شود كه صداى نفس حتما براى غير خداست چنان كه قول خدا  وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  اشاره به هر كارى است كه عقل به آن امر كند كه امر او حتما براى خداست ( و موارد زير نيز بر شما حرام است : ) .\r\n وَ الْمُنْخَنِقَةُ  گاو گوسفند را در جاهليّت خفه مىكردند و هرگاه خفه مىشد آن را مىخوردند .\r\n وَ الْمَوْقُوذَةُ  پاهاى چهارپا را مىبستند و آن‌قدر مىزدند تا مىمرد و آن‌وقت گوشت آن را مىخوردند .\r\n وَ الْمُتَرَدِّيَةُ  چشمهاى حيوان را مىبستند و از پشت بام مىانداختند و سپس آن را مىخوردند .\r\n وَ النَّطِيحَةُ  قوچها را با همديگر به شاخ زدن وامىداشتند و هرگاه كه يكى از آنها مىمرد مىخوردند .\r\n وَ ما أَكَلَ السَّبُعُ إِلَّا ما ذَكَّيْتُمْ  يعنى آنها نيم‌خوردهء درندگان را مىخوردند .\r\n وَ ما ذُبِحَ عَلَى النُّصُبِ  آنها براى خانه‌هاى آتش ( آتشكده ) قربانى مىكردند ، و درخت و سنگ و بت‌ها را عبادت مىكردند و براى آنها قربانى ذبح مىكردند .\r\n وَ أَنْ تَسْتَقْسِمُوا بِالْأَزْلامِ  ازلام جمع « زلم » با حركت است يا مانند « صرد » با سكون عين الفعل است ، تير است كه با آن قمار مىكردند ، بدين ترتيب كه شتر را مىآوردند و بين خودشان قيمت مىكردند و آن را ده سهم قرار مىدادند كه هفت‌تاى از آن داراى سهم و نصيب بود و سه تا\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nنصيب نداشت و قيمت شتر را به عهدهء آن سه تا مىگذاشتند كه داراى نصيب نبود ، پس تيرها را در مىآوردند و آن سه تير كه نصيب نداشت به اسم هر كس در مىآمد قيمت شتر را از او مىگرفتند و آن هفت تير كه داراى نصيب بود به اسم هر كس در مىآمد گوشت شتر را بدون بها ، مفت مىخورد . خداوند همهء اين‌ها را حرام كرد ، و فرمود :\r\n ذلِكُمْ فِسْقٌ  اشاره به مجموع يا به تقسيم با تيرهاست ، كه همه فسق است .\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ  امروز كافران از اخلال كردن در دين شما مأيوس شدند . اشاره به روز نصب علىّ ( ع ) به خلافت است ، يعنى كافرين و منافقين منتظر مرگ نبىّ يا كشتن او بودند و منتظر بودند كه كلمهء شما متفرّق گشته و بر دين شما غلبه كنند ، و پس از نصب اميرى براى شما ، كفّار از غلبه كردن و تفرّق كلمه مأيوس شدند ، و منافقين نيز به سبب نصب علىّ ( ع ) از غلبهء بر دين شما و ترويج باطل و اظهار نفاقشان مأيوس شدند .\r\nپس آنگاه كه كفّار مأيوس شدند  فَلا تَخْشَوْهُمْ وَ اخْشَوْنِ  ، پس از آنها نترسيد ، بلكه از من بترسيد . و چون ايمان شما كامل نشده از عقوبت من ايمن نباشيد .\r\n الْيَوْمَ  امروز ، روز نصب على ( ع ) در غدير خم .\r\n أَكْمَلْتُ لَكُمْ دِينَكُمْ  دينتان را براى شما كامل كردم ، اكمال گاهى به معنى اتمام ذات چيزى به كار مىرود مانند كامل شدن نوع به سبب فصل و كامل شدن خانه به‌وسيله ستونها و سقف ، گاهى در اتمام چيزى به سبب محسّنات و متمّمات زايد بر ذاتش استعمال مىشود ، مانند كامل شدن انسان به سبب مهارت او در علوم و صنايع و كامل شدن خانه به تزئينات و فرش كردن آن .\r\nو مقصود از دين در اينجا عبارت از اسلام است كه با بيعت عامّ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nنبوى و قبول احكام نبوى حاصل مىشود . و مقصود از كامل شدن آن ، اتمام ذاتى آن است . زيرا كه اسلام بر پنج ركن بنا شده است كه ركن آخر ولايت است و آن بيعت با علىّ ( ع ) است به امامت ، زيرا ولايت به معنى محبّت ، يا اعتقاد ولايت علىّ ( ع ) خارج از اعمال قالبى اسلامى است پس نمىتواند از اركان اسلام و متمّمات احكام قالب باشد ، ولى به يك اعتبار ، در خارج ذات اسلام مىتواند متمّم اسلام باشد ، زيرا كه اسلام مانند مادّه ولايت است ، و چون بايد ولايت را هم به آن معنى بگيريم كه از اركان اسلام باشد ، و آن عبارت از ايمانى است كه در قلب داخل شده ، به‌وسيله آن حركت و سير الى اللّه حاصل مىشود ، در اين صورت ولايت به منزلهء صورت براى اسلام مىشود ، و صورت ( ولايت ) اگر چه حاصل از مادّهء اسلام مىباشد و با وجودى كه قوام و بقاى مادّه به آن است ولى از ذات مادّه خارج است .\r\n وَ أَتْمَمْتُ عَلَيْكُمْ نِعْمَتِي  و نعمتم را بر شما تمام كردم زيرا كه اسلام نعمتى از خداست و لكن آن مركّب از اركان پنجگانه است ، و مجموع چيزى تمام نمىشود مگر با تمام شدن جميع اجزاء آن ، و نيز اسلام مادهء ولايت به معنى ديگر است و مادّه قوام و بقايى ندارد مگر به وسيلهء صورت ، پس با ولايت نعمت اسلام تمام مىشود .\r\n وَ رَضِيتُ لَكُمُ الْإِسْلامَ دِيناً  و بهترين آيين را كه اسلام است برايتان برگزيدم ، چون اسلام از باب اينكه اركانش ناقص بود و بدون ولايت نتيجه‌اى از آن حاصل نمىگشت ، لذا مورد رضاى خدا نبود ، و اكنون هست .\r\nو از امام صادق و باقر ( عليهما السلام ) است « 1 » : پس از آنكه پيامبر صلّى اللّه عليه و آله على ( ع ) را در روز غدير خم براى مردم منصوب كرد . آن وقت كه مىخواست از حجّة الوداع برگردد . اين آيه نازل شد . آن دو امام فرمودند ، اين امر آخرين\r\n\r\n\r\n","description":"","footnote":"\r\n( 1 ) تفسير الصافى 1 : ص 10 - مجمع البيان 2 : ص 159 - تفسير البرهان : ص 435 / 49 .\r\n","page_name":" 284 ","page_number":284},
  {"content":"\r\n\r\nفريضه‌اى است كه خداوند نازل كرده و بعد از آن فريضه‌اى نازل نشده است . و از ائمّه ( ع ) اخبار زيادى نزديك به اين مضمون وارد شده است .\r\n فَمَنِ اضْطُرَّ فِي مَخْمَصَةٍ  مخمصه قحطى و گرسنگى است ، ولى در هر شدّت و تنگى استعمال مىشود ، در تفاسير عامّه است كه اين جمله مربوط به محرّمات است و ما بين آن دو ، جملهء معترضه است .\r\nو چون يأس كفّار از دين ، و اكمال دين و اتمام نعمت و راضى شدن خدا به دين اسلام ، مردم را مقيّد و معلّق به روز مخصوص و وقت معيّن كرد ، دانسته شد كه اين مطلب نمىشود مگر اينكه يك امر مهمّ و عظيمى در آن روز واقع شود كه طمع كفّار را قطع كند و سبب اكمال دين گردد ، و گرنه مقيّد شدن به آن روز وجهى ندارد ، و اين نيست مگر براى بسته شدن رخنه‌هايى كه پس از نبىّ صلّى اللّه عليه و آله به سبب نصب كسى كه از دين حمايت كرده و اهلش را از افتراق و اختلاف حفظ مىكند ، پيش آيد . و امرى بزرگتر از اين معنى وجود ندارد و تا چه رسد به چيزى كه ائمّهء ما براى ما بيان نموده‌اند كه نزول آيه در غدير خم بعد از نصب على ( ع ) ، علم براى مردم بوده است .\r\nوقتى اين معنى معلوم شد ربط اين آيه به همهء ما قبلش از تحريم محرّمات و تتميم دين با نصب على و ترغيب در آن آسان مىشود ، گويا كه آنها سؤال كردند : چه كار بكنيم اگر اضطرار پيدا كرديم به خوردن محرّمات يا به ترك توسّل به علىّ ( ع ) و پيروى از او ؟ پس خداى تعالى فرمود :  فَمَنِ اضْطُرَّ فِي مَخْمَصَةٍ  بيان وجه اضطرار است .\r\nالبتّه اين اضطرار بايد در حالى باشد كه  غَيْرَ مُتَجانِفٍ لِإِثْمٍ  تمايل به گناه نداشته باشد يا از مقدار ضرورت تجاوز نكند ، چنان كه در قول خدا :  غَيْرَ باغٍ وَ لا عادٍ  است . و چون مقصود از اضطرار مجبور شدن به پيروى از معاويه و ترك پيروى از على ( ع ) است عيبى ندارد كه اثم به معاويه تفسير شود يعنى در باطن ميل به معاويه ندارد ، كه اگر اكل حرام يا\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nپيروى از غير علىّ ( ع ) ناشى از اضطرار بدون ميل قلبى باشد مؤاخذه و عقوبت ندارد .\r\n فَإِنَّ اللَّهَ غَفُورٌ رَحِيمٌ  كه خدا آمرزنده مهربان است .\r\n\r\n[ سوره المائدة ( 5 ) : آيه 4 
  ]\r\nيَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ ( 4 )\r\n\r\nترجمه :\r\nاى پيامبر از تو خواهند پرسيد كه بر آنها چه چيز حلال گرديده است ؟ بگو ، براى شما هر چه پاكيزه است حلال شده است صيدى كه به سگان شكارى آموخته‌ايد كه به آنها آنچه خدا به شما ياد داده مىآموزيد . پس ، از صيدى كه براى شما نگاه دارند بخوريد و نام خدا را بر آن صيد ياد كنيد و از خدا بترسيد كه خدا زود به حساب خلق مىرسد .\r\n\r\nتفسير :\r\n يَسْئَلُونَكَ ما ذا أُحِلَّ لَهُمْ  يعنى چه چيز بر آنان حلال گرديده ، يا چيست آن چيزى كه براى آنها حلال شده است ، در اينجا از محلّلات بعد از ذكر محرّمات سؤال كرده‌اند .\r\n قُلْ أُحِلَّ لَكُمُ الطَّيِّباتُ  بگو : چيزهاى پاكيزه بر شما حلال شده است و اختصاصى به غذاهاى پاكيزه و غير خبيث ندارد چنان كه مفسّرين تفسير كرده‌اند بلكه اصل طيّبات علىّ ( ع ) است ، سپس ولايت او با بيعت ولوى ، سپس عمل كردن به آنچه كه از آن در قلب داخل مىشود ، سپس عمل كردن به آنچه كه عهد و پيمان نسبت به آن گرفته شده است ، سپس گرفتن علم از او ، سپس عمل كردن به آن ، سپس آنچه مباح است از غذاها و آشاميدنىها و لباس‌ها ، و همسران و مسكن ، و اثاث خانه ، و مركب‌هاى سوارى و همهء اعراض دنيوى كه از راه حلال به دست مىآيد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n وَ ما عَلَّمْتُمْ مِنَ الْجَوارِحِ  يعنى خود آنچه را كه آموختيد از جهت تعليم ، يعنى بر شما حلال شده است تعليم سگهاى شكارى ، و حليّت مقتول آن سگها از آنچه كه بعدا مىآيد استفاده مىشود ، يا اينكه حلال است شكار سگهائى كه شكار كردن يادشان داده‌ايد ، و ممكن است كه « ما » شرطيّه باشد و  فَكُلُوا مِمَّا أَمْسَكْنَ  جزاى آن باشد ، و چون در مورد كشته‌شدهء سگهاى شكارى گمان پليدى مىرفت آنها را مستقلا ذكر كرد .\r\n مُكَلِّبِينَ  قيدى است در جهت حلال بودن به تعليم ديدن سگها يا به كشته‌شدهء سگ شكارى تعليم ديده نه غير آن از درنده‌هاى تعليم ديده ، زيرا كه مكلّب به صيغهء اسم فاعل معلّم سگ است و مشتق از كلب به معنى سگ مىباشد .\r\n تُعَلِّمُونَهُنَّ مِمَّا عَلَّمَكُمُ اللَّهُ  هرگاه آنها را بدان‌سان كه خدايتان آموخته است تعليم داده باشيد ، يا به طور تكوينى آن‌طور كه خدا ياد داده ، يا به توسّط بشر ديگرى تحصيل كرده و آداب شكار و اطاعت در ارسال و منع و ضبط شكار بر صاحبش را آموخته است .\r\n فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ  پس آنچه آن سگان تعليم يافته براى شما نگهداشته‌اند بخوريد ، در حالى كه نام خدا را بر آن ذكر كرده‌ايد ، چون « واو » براى ترتيب نيست تأخير امر به ذكر اسم خدا ، در لفظ منافات با وجوب تقديم ذكر خدا وقت فرستادن سگ ندارد .\r\n وَ اتَّقُوا اللَّهَ  در چيزى كه بر شما حلال نيست از خدا بترسيد .\r\n إِنَّ اللَّهَ سَرِيعُ الْحِسابِ  خداوند سريعا بر چيز كوچك و بزرگ محاسبه مىكند .\r\n\r\n[ سوره المائدة ( 5 ) : آيه 5 
  ]\r\nالْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ ( 5 )\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nترجمه :\r\nامروز هر چه پاكيزه است بر شما حلال شد و طعام اهل كتاب براى شما و طعام شما بر آنها حلال است و نيز حلال شد نكاح زنان پارساى مؤمنه و زنان پارساى اهل كتاب در صورتى كه شما اجرت و مهر آنها را بدهيد و آنها هم زناكار نباشند و رفيق و دوست نگيرند و هر كس بدين اسلام كافر شود عمل خود را تباه كرده در آخرت از زيانكاران خواهد بود .\r\n\r\nتفسير :\r\n الْيَوْمَ أُحِلَّ لَكُمُ الطَّيِّباتُ  بعد از ذكر طيّبات به طور مطلق ، حلال بودن طيّبات را مقيّد به روز مخصوص كرد و آن روز نصب علىّ ( ع ) به خلافت است و در اين تفسير اشارهء لطيفى است به اينكه حليّت طيّبات موقوف بر ولايت است و اگر ولايت نبود همهء آنها حرام مىشد اگر چه پاكيزه و دست آورد خودش باشد و از راه حلال به دست آمده باشد ، و نهايت امر اين است كه مقصود از حليّت در اينجا حليّت به حسب واقع نفس الامر و بر حسب طريقت مىباشد نه بر حسب ظاهر شريعت .\r\n وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ  اخبار در طهارت و نجاست اهل كتاب مختلف است ، و اكثر آنها مشعر به اين است كه نجاست آنها عرضى است از جهت اينكه آنها از خمر و گوشت خوك اجتناب نمىكنند ، و اينكه در ظرفهاى آنان خمر و گوشت خوك است . و گاهى طعام به حبوب ( دانه‌هاى نباتات ؛ دانه‌هاى عدس و نخود و لوبيا و باقلا و مانند آنها . ) تفسير شده است ، نه ذبيحه‌هاى آنان ، چون در مورد ذبيحه ايمن نيستيم كه آنها نام خدا را بر آن برده باشند ، پس مىگوئيم .\r\nمقصود از  طَعامُ الَّذِينَ أُوتُوا الْكِتابَ  طعامى نيست كه به دست\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nآنها ساخته شده باشد تا حليّت آن طعام منافات با نجاست اهل كتاب داشته باشد در صورتى كه نجاست آنها مانند مشركين به حساب آيد ، بلكه مقصود اين است : طعامى كه به آنها نسبت داده شده از جهت اينكه به آنان ، نسبت داده شده است حرام نيست يعنى در طعام اهل كتاب از جهت اين نسبت بر شما ايرادى نيست چون آن نسبت نيست ، كه طعام را پليد مىكند بلكه امر عارضى نجاست است و اگر در آن وجه خباثت ديگرى نباشد ، نجس نيست و لذا طعام شما هم براى آنان حلال است يعنى اينكه نسبت طعام به شما موجب نمىشود كه شما از اطعام اهل كتاب در حرج باشيد و آنها را از خوردن باز نمىدارد . البته چون در طعام آنها گمان پليدى و خباثت بود آن را بعد از حلال شمردن طيّبات ذكر كرده است .\r\nاز طرفى چون بر ولايت علىّ ( ع ) فرا خواند و حلال نمودن طيّبات را مقيّد به زمان نصب علىّ ( ع ) كرد تا اشاره به تقييد حليّت به ولايت باشد و چون براى اهل كتاب ولايتى نبود اين گمان پيش آمد كه اختلاط با آنها حرام باشد و طعام و اطعامشان حلال نباشد پس اين وهم را نفى كرد ، زيرا اهل كتاب وقتى يك دين الهى را به خود نسبت مىدهند و دعوت ظاهرى را قبول مىكنند مسلمان هستند و به حسب ظاهر از اسلام خارج نمىشوند ، و با اختلاط آنها و اكل طعام و اطعام آنان مستعدّ هدايت مىشوند ، و چون حليّت طعام و اطعام آنها به حسب ظاهر است و حليّت طيّبات كه متوقّف بر ولايت و بر حسب نفس الامر است اسلوب را تغيير داد . و جملهء اسميّه آورد تا عطف بر مجموع قيد و مقيّد باشد تا اينكه مقيّد به ولايت نباشد .\r\n وَ الْمُحْصَناتُ  يعنى زنانى كه خودشان را از ناشايستگىها حفظ كردند ، عطف بر طيّبات است كه حلال بودنش مقيّد به ولايت علىّ ( ع ) است و لذا آنان را به وصف احصان ( خوددارى از ناشايستگىها ) و ايمان مقيّد نمود ، يعنى امروز آن‌گونه زنان محصنه به حليّت واقعى بر شما حلال شده است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n مِنَ الْمُؤْمِناتِ  يعنى غير از زنان مؤمنه ، بر شما شايسته نيست ، زيرا غير از آنان از كنيزان و زنانى كه اقدام بر كارهاى ناشايست مىكنند اگر چه بر حسب ظاهر اسلام ، حلال هستند ولى بر حسب نسبت ايمان و فى نفس الامر و واقع حلال نيستند .\r\n وَ الْمُحْصَناتُ  يعنى زنانى كه خودشان را از كارهاى ناشايست حفظ كردند .\r\n مِنَ الَّذِينَ أُوتُوا الْكِتابَ مِنْ قَبْلِكُمْ  اخبار و اقوال در نكاح زنان از اهل كتاب مختلف است ، و همچنين در اينكه اين آيه با آيه حرمت نكاح زنان مشرك و حرمت گرفتن زنان كافر يا ناسخ بودن آيه ، يا نسخ نبودن آن اختلاف موجود است و نيز در مورد عقد دائم يا عقد تمتّع اختلاف نظر وجود دارد .\r\nالبتّه قول نبىّ صلّى اللّه عليه و آله « 1 » كه سورهء مائده از جهت نزول آخر قرآن است ، پس حلال آن را حلال بدانيد و حرام آن را حرام بدانيد منسوخ بودن آن آيه را نفى مىكند . و قول خداى تعالى :  إِذا آتَيْتُمُوهُنَّ أُجُورَهُنَّ  مشعر به تقييد حليّت به حال تمتّع است ، زيرا استعمال اجر و مزد در مهر زنهاى متعه بيشتر و مشهورتر است .\r\n مُحْصِنِينَ  در حالى كه خودشان را از زناى آشكارا و پنهان حفظ كنند يا بيان وجه حلال بودن است يا تقييد آن است به اعتبار واقع نه به اعتبار ظاهر اسلام .\r\n غَيْرَ مُسافِحِينَ  حال بعد از حال است يعنى غير از كسانى كه آشكارا زنا مىكنند .\r\n وَ لا مُتَّخِذِي أَخْدانٍ  يعنى پنهانى رفيق نگيرند . اخدان جمع خدن به معنى دوست است و در مذكّر و مؤنث يكسان است .\r\nو چون خداوند مردم را بر ولايت فرا خواند و اكمال دين و احلال\r\n\r\n\r\n","description":"","footnote":"\r\n( 1 ) تفسير الصافى 1 : ص 13 .\r\n","page_name":" 290 ","page_number":290},
  {"content":"\r\n\r\nطيّبات را بر آن معلّق ساخت مقام مناسب اين شد كه حال مخالف ولايت را ذكر كند ، پس فرمود :\r\n وَ مَنْ يَكْفُرْ بِالْإِيمانِ  هر كه از قبول ولايت علىّ ( ع ) و بيعت خاصّ ولوى خوددارى كند و كفر بورزد . و آنچه كه در اخبار وارد شده است از تفسير به ترك نماز ، يا ترك عملى كه در بيعتش به آن اقرار كرده است ، يا ترك همهء عمل‌ها ، يا آوردن امرى بر خلاف حقّ ، همهء اين‌ها تفسير فروع ولايت است و منافاتى با اينكه مقصود ولايت باشد ندارد چنان كه در بعض اخبار است .\r\n فَقَدْ حَبِطَ عَمَلُهُ  عملى را كه در اسلام انجام داده تباه مىشود ، چون آنچه كه موجب قبول است همان ولايت است .\r\n وَ هُوَ فِي الْآخِرَةِ مِنَ الْخاسِرِينَ  و او در آخرت از زيان‌كاران است ، زيرا بضاعتش را در چيزى صرف كرده است ، كه ارزش ندارد .\r\n\r\n[ سوره المائدة ( 5 ) : آيه 6 
  ]\r\nيا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ ( 6 )\r\n\r\nترجمه :\r\nاى اهل ايمان چون خواهيد براى نماز برخيزيد صورت و دستها را تا مرفق ( آرنج ) بشوييد و سر و پاها را تا برآمدگى پا مسح كنيد و اگر جنب هستيد پاكيزه شويد و اگر بيمار يا مسافر باشيد يا يكى از شما را قضاى حاجتى دست داده باشد يا با زنان مباشرت كرده‌ايد و آب نيابيد در اين صورت به خاك پاك و پاكيزه تيمّم كنيد به آن خاك صورت و دستها را مسح كنيد خدا هيچ‌گونه سختى براى شما قرار نخواهد داد و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nلكن مىخواهد تا شما را پاكيزه كند و نعمت را بر شما تمام گرداند . باشد كه شكر او بجاى آوريد .\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه ايمان عامّ يا خاصّ داريد .\r\n إِذا قُمْتُمْ إِلَى الصَّلاةِ  يعنى هرگاه از خواب برخاستيد چنان كه در خبر است ، يا اگر اراده كرديد كه نماز را بر پا داريد .\r\n فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  در سورهء نساء دراين‌باره توضيح داده شد كه بايد صلاة و غسل و ساير اجزاء آيه را به درون و برون و ظاهر و باطن تعميم داد .\r\nامّا « وجه » چيزى است كه انسان با آن روبرو مىشود و آن از رستنگاه مو در پيشانى است تا آخر چانه و آن مقدار كه انگشت شصت و وسطى به آن دور مىزند ، و زيادتر از آن از صورت نيست .\r\nو اينكه واجب نيست آب را در وضو به زير موهاى صورت رسانيد ممكن است از خود عنوان صورت استنباط كرد ، زيرا آن مقدارى كه با آن روبروئى و مواجهه حاصل مىشود ظاهر مو نه پوستى كه در زير مو پوشيده شده است و « يد » اسم عضو مخصوص است كه اطلاق مىشود بر پائين‌تر از كتف و بر پائين‌تر از آرنج ، و بر پائين‌تر از بند دست ، بنا بر اين احتياج به تحديد و بيان دارد و لذا آن را تحديد نمود و فرمود :  إِلَى الْمَرافِقِ  پس لفظ « الى » براى انتهاى محلّ شستشو است نه انتهاى شستن ، پس تمسّك به اين آيه به اين احتمال كه « الى » براى انتهاى محل شستشو است درست است ولى در مورد استدلال بر انتهاى شستن چنان كه عامة انجام داده‌اند خارج از طريق استدلال است .\r\nو « باء » براى تبعيض است چنان كه از اهل كتاب بما رسيده است ، و بسيارى از عامة تبعيض را ثابت كرده‌اند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n وَ أَرْجُلَكُمْ  با جرّ عطف بر « رءوسكم » است و با نصب عطف بر محلّ « رءوسكم » است ، و عطف آن بر « وجوهكم » با جواز عطف بر « رءوسكم » در نهايت بعد است . نهايت اين است كه در اين عطف محتمل و مجمل است مانند ساير اجزاى آيه محتاج به بيان است .\r\nو رأى ما بيان‌كنندهء قرآن نيست چون مستلزم ترجيح بلا مرجّح است ، بلكه مبيّن قرآن كسى است كه خدا و رسول بر نصب او تصريح كرده‌اند ، نه كسى كه عامة آن را نصب كرده باشند ، زيرا نصب كردن شخص انسانى براى بيان قرآن و خلافت رحمان كمتر از نصب بت‌ها براى عبادت مردم نيست يا كمتر از گوسالهء ساخته‌شدهء به دست عوام نيست .\r\nو تفصيل « وضوء » و كيفيت آن به طور تفصيل بما رسيده است و از جانب ائمّهء ما بيان شده است ، آنان كه از جانب خدا و رسول نصّ بر خلافت آنان شده است و فقها آن را تفصيل داده‌اند و احتياجى به تفصيل در اينجا نيست .\r\n وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ  يعنى از خاك پاك تيمّم كنيد ، و شرح آيه به طور تفصيل در سورهء نساء گذشت پس احتياجى به تكرار نيست .\r\n ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ  مفعول « يريد » محذوف است يعنى خداوند نمىخواهد امر به غسل و تيمّم بكند تا بر شما در دين حرج قرار دهد يا لام « ليجعل » براى تقويت است و ما بعد آن مفعول است و آن استيناف است براى بيان وجه تشريح تيمّم .\r\n وَ لكِنْ يُرِيدُ لِيُطَهِّرَكُمْ  و ليكن مىخواهد با غسل اعضاى باطنى با توبه نزد اهلش ، و با غسل اعضاى ظاهرى به‌وسيله آب ، شما را پاكيزه گرداند . پس اگر براى شما ميسّر نشد به سبب اظهار خوارى و مسكنت و عجز و بلند كردن خاك ذلّت بر مقاديم نفوس و ابدانتان ( آنچه را كه بر\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nنفوس و بدنهايتان مقدّم مىباشد ) . و براى اينكه شما را براى قبول توبه و بيعت ولوى كه آن تمام و كمال نعمت اسلام است ، آماده كند . چنان كه گذشت .\r\n وَ لِيُتِمَّ نِعْمَتَهُ عَلَيْكُمْ  تا اينكه نعمت را كه عبارت از اسلام است ، به سبب متمّم آن كه ولايت و بيعت با علىّ ( ع ) است ، بر شما تمام گرداند .\r\n لَعَلَّكُمْ تَشْكُرُونَ  شايد پس از تمام شدن نعمت ، شكر منعم را بجاى آوريد بدين گونه كه نعمت را كه عبارت از احكام قالبى اسلام و احكام قلبى ايمان است در وجه خودش صرف كنيد كه از حضرت عقل صادر شده است و به او نيز بازگشت مىكند ، و البتّه كه شكر نعمت و صرف آن در وجه خودش حاصل نمىشود مگر به سبب دخول ايمان در قلب و باز كردن در آن به سوى ملكوت .\r\n\r\n[ سوره المائدة ( 5 ) : آيه 7 
  ]\r\nوَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ إِذْ قُلْتُمْ سَمِعْنا وَ أَطَعْنا وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ ( 7 )\r\n\r\nترجمه :\r\nو ياد كنيد نعمت خدا را كه به شما ارزانى داشت و عهد او را كه با شما استوار كرد ( كه اطاعت امر او كنيد ) آنگاه كه گفتيد امر تو را شنيديم و اطاعت تو پيش گرفتيم پس از خدا بترسيد كه خدا به نيّات قلبى و انديشه‌هاى درونى شما آگاه است .\r\n\r\nتفسير :\r\n وَ اذْكُرُوا نِعْمَةَ اللَّهِ عَلَيْكُمْ  عطف بر « تيمّموا » است يعنى در حين پاكيزگيتان به ياد آريد محمّد صلّى اللّه عليه و آله را يا اسلام را كه آن بيعت با محمّد صلّى اللّه عليه و آله است يا اسلام را كه با بيعت محمّد صلّى اللّه عليه و آله حاصل مىشود تا اينكه شروط آن نعمت در ياد شما باشد كه نبايد مخالفت پيامبر كنيد و بايد پيرو فرمايشات او در هر چيزى كه امر و نهى مىكند ، باشيد . اين معنى در\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nصورتى است كه مقصود از ميثاق همان پيمانى باشد كه در غدير خم از آنها گرفته شد ، ولى اگر مقصود بيعت با محمّد صلّى اللّه عليه و آله باشد مراد از نعمت اسلام مىشود كه به سبب بيعت حاصل شده است يا مراد محمّد صلّى اللّه عليه و آله است كه او اصل نعمت اسلام است چنان كه علىّ ( ع ) اصل نعمت ايمان است .\r\n وَ مِيثاقَهُ الَّذِي واثَقَكُمْ بِهِ  آن عهد و پيمان محكمى را كه در مورد علىّ ( ع ) در غدير خم با شما بست فراموش نكنيد ، و با علىّ ( ع ) مخالفت نورزيد ، يا مقصود اين است كه عهد وثيق و محكم بستيد كه مخالفت قول پيامبر نكنيد تا فراموش نكنيد و به قول او دربارهء علىّ ( ع ) مخالفت نورزيد . معنى اوّل ( مخالفت با عهد ) روايت شده است .\r\n إِذْ قُلْتُمْ سَمِعْنا  هنگامى كه گفتيد قول تو را دربارهء علىّ ( ع ) شنيديم ، اين مفهوم بنا بر معنى اوّل است ، ولى بنا بر معنى دوّم اين است كه شرطى كه با ما كرده بودى كه مخالفت نكنيم ، شنيديم .\r\n وَ أَطَعْنا  علىّ ( ع ) و يا تو را اطاعت كرديم .\r\n وَ اتَّقُوا اللَّهَ  در مورد فراموش كردن نعمت و نقض پيمان او به سبب مخالفت با علىّ ( ع ) ، از خدا بترسيد .\r\n إِنَّ اللَّهَ عَلِيمٌ بِذاتِ الصُّدُورِ  كه خدا نيّت‌ها و غرض‌هاى شما را مىداند تا چه برسد به كارهاى شما .\r\n\r\n[ سوره المائدة ( 5 ) : آيه 8 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ وَ لا يَجْرِمَنَّكُمْ شَنَآنُ قَوْمٍ عَلى أَلاَّ تَعْدِلُوا اعْدِلُوا هُوَ أَقْرَبُ لِلتَّقْوى وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 8 )\r\n\r\nترجمه :\r\nاى اهل ايمان در راه خدا استوار بوده ، گواه راستى و عدالت و درستى باشيد و البتّه شما را نبايد عداوت گروهى بر آن بدارد كه از طريق عدل بيرون رويد عدالت كنيد كه عدل به تقوى نزديكتر است\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nو از خدا بترسيد كه خدا البتّه به هر چه مىكنيد آگاه است .\r\n\r\nتفسير :\r\n يا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ  سفارش به ايمان‌آورندگان است كه مستقيم باشند و ديگران را نيز از كجى درآورند چنان كه در مورد گواهى دادن مشروحا بيان شد . بخصوص آن‌وقت كه محمّد صلّى اللّه عليه و آله به حفظ و حمل شهادت و حين اداى شهادت توصيه و سفارش مىكند خصوصا وقتى كه علىّ ( ع ) از آنها گواهى مىطلبد ، چون مقصود همين است .\r\n وَ لا يَجْرِمَنَّكُمْ شَنَآنُ قَوْمٍ  يعنى دشمنى شما با گروهى ، يا دشمنى گروهى با شما .\r\n عَلى أَلَّا تَعْدِلُوا  موجب نشود تا در اداى شهادت عدالت نكنيد به اينكه آن را تغيير دهيد يا كتمان كنيد از جهت ترس از مخالفين علىّ ( ع ) يا از جهت كينه با موافقين علىّ ( ع ) .\r\n اعْدِلُوا هُوَ أَقْرَبُ لِلتَّقْوى وَ اتَّقُوا اللَّهَ  در شهادات از خدا بترسيد و آن را كتمان نكنيد و تغيير ندهيد .\r\n إِنَّ اللَّهَ خَبِيرٌ بِما تَعْمَلُونَ  كه خدا به آنچه عمل مىكنيد آگاه است و بر حسب عملتان به شما جزا مىدهد .\r\n\r\n[ سوره المائدة ( 5 ) : آيه 9 
  ]\r\nوَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ ( 9 )\r\n\r\nترجمه :\r\nخدا به آنان كه ايمان آورده‌اند و نيكوكار شدند وعدهء آمرزش و اجر عظيم فرموده است .\r\n\r\nتفسير :\r\nجمله در محلّ مفعول براى « وعد » است ، زيرا آن به معنى قول است ، مقصود از ايمان آن حالتى است كه بيعت با محمّد صلّى اللّه عليه و آله حاصل\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nشده باشد ، و مقصود از عمل صالح بيعت با علىّ ( ع ) است ، يا اينكه مقصود از ايمان بيعت با علىّ ( ع ) است و مقصود از عمل صالح عمل كردن بر طبق بيعت است .\r\n\r\n[ سوره المائدة ( 5 ) : آيه 10 
  ]\r\nوَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 10 )\r\n\r\nترجمه :\r\nو آنان كه كافر شدند و آيات خدا را تكذيب كردند آنها اهل جهنّم خواهند بود .\r\n\r\nتفسير :\r\n وَ الَّذِينَ كَفَرُوا  و كسانى كه به بيعت علىّ ( ع ) كافر شدند يا به بيعت محمّد صلّى اللّه عليه و آله .\r\n وَ كَذَّبُوا بِآياتِنا  و اصل آن آيات را كه علىّ ( ع ) است ، تكذيب كردند .\r\n أُولئِكَ أَصْحابُ الْجَحِيمِ  آنان اهل دوزخند ، در اين دو آيه بين وعده و وعيد جمع كرد چنان كه آن شأن خداست و براى اشاره به اين كه مغفرت و اجر براى مؤمن مستقيم و مقصود بالذّات است ، و جزاى بدكار مقصود بالعرض است اسلوب را تغيير داد و جملهء اسميّه آورد تا دلالت بر اين بكند كه جزا براى بدكاران گويا كه از لوازم ذات بدكار آنهاست .\r\n\r\n[ سوره المائدة ( 5 ) : آيه 11 
  ]\r\nيا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 )\r\n\r\nترجمه :\r\nاى اهل ايمان نعمت خدا را به ياد آريد آنگاه كه گروهى همّت گماشتند كه بر شما دست يابند و خدا دست ستم آنها را از شما كوتاه كرد پس از خدا بترسيد نه از خلق و بايد كه اهل ايمان تنها بر خدا توكّل كنند .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nتفسير :\r\n يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ  اى مؤمنان نعمتى را كه خدا به سبب اسلام به شما داد از قبيل مدد ملائكه و لشكريانى كه آنها را نمىديديد ، يا قدرت علىّ ( ع ) و شمشيرش ، را به ياد آريد .\r\n إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ  بدل از « نعمة اللّه » يا ظرف آن است باعتبار كلمه « نعمة اللّه » يعنى همان نعمتى را كه در مكّه قبل از هجرت ، يا در بدر ، يا در احد ، يا در خندق ، به شما داديم كه دستهايشان را جهت ستم بر شما گشودند .\r\n فَكَفَّ أَيْدِيَهُمْ عَنْكُمْ  به سبب اسلام شما ، يا به سبب علىّ ( ع ) خدا دستهايشان را از شما كوتاه كرد پس به ياد آوريد شرف اسلام را تا اينكه با ترك قول محمّد صلّى اللّه عليه و آله دربارهء علىّ ( ع ) با او مخالفت نورزيد يا اينكه شأن علىّ ( ع ) را به ياد آريد پس بعد از وفات محمّد صلّى اللّه عليه و آله با او مخالفت نكنيد .\r\n وَ اتَّقُوا اللَّهَ  و در نسيان نعمت و مخالفت با علىّ ( ع ) از خدا بترسيد ، و از غير او نترسيد .\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  پس مؤمنان اعتماد بر غير خدا نكنند ، و جز از او نترسند آوردن اسم ظاهر جاى ضمير به جهت التفات از خطاب « 1 » به غيبت است تا بيان چيزى باشد كه توكّل به او است .\r\n\r\n[ سوره المائدة ( 5 ) : آيه 12 
  ]\r\nوَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي وَ عَزَّرْتُمُوهُمْ وَ أَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنْكُمْ سَيِّئاتِكُمْ وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ ( 12 )\r\n\r\n\r\n","description":"","footnote":"\r\n( 1 ) مىتوان گفت : و على اللّه توكّلوا . ولى به خاطر اينكه موضوع توكّل و علّت آن معلوم گردد اسم ظاهر مؤمنون و فعل يتوكّلوا كه مضارع غايب است ، آمده است .\r\n","page_name":" 298 ","page_number":298},
  {"content":"\r\n\r\n\r\nترجمه :\r\nو همانا خدا از بنى اسرائيل عهد گرفت و دوازده سرپرست ، از ميان آنها برانگيختيم ( كه پيشواى هر سبطى باشند ) و خدا به بنى اسرائيل گفت كه من در هر حال با شمايم هرگاه نماز به‌پاى داريد و زكات بدهيد و بر فرستادگان من ايمان آوريد و آنان را يارى كنيد و خدا را قرض نيكو دهيد در اين صورت گناهان شما را بيامرزم و شما را در بهشتى داخل گردانم كه زير درختانش نهرها جارى است پس هر كس از شما پس از عهد خدا كافر شود سخت از راه راست دور افتاده است .\r\n\r\nتفسير :\r\n وَ لَقَدْ أَخَذَ اللَّهُ مِيثاقَ بَنِي إِسْرائِيلَ  كنايه از امّت محمّد صلّى اللّه عليه و آله است از جهت پيمان گرفتن از آنها براى بزرگ و مهم‌ترشان كه علىّ ( ع ) است .\r\n وَ بَعَثْنا مِنْهُمُ اثْنَيْ عَشَرَ نَقِيباً  و دوازده بزرگ و پيشوا از آنها برانگيختيم .\r\n وَ قالَ اللَّهُ إِنِّي مَعَكُمْ  و خدا گفت من هر كارى را كه انجام مىدهيد ، مشاهده مىكنم .\r\n لَئِنْ أَقَمْتُمُ الصَّلاةَ  اگر به سبب وصل آن به بزرگان و ائمّة ( ع ) نمازتان اقامه گردد .\r\n وَ آتَيْتُمُ الزَّكاةَ  و اگر از هر چيز حتّى از ميل قوايتان به مخالفت از فرمانبردارى آن بزرگواران ( ع ) خود را تزكيه سازيد .\r\n وَ آمَنْتُمْ بِرُسُلِي  و به پيامبرانم ايمان آريد . رسولانى كه نقباء ( ع ) از آنهاست .\r\n وَ عَزَّرْتُمُوهُمْ  و آنان را يارى و تقويت كنيد .\r\n وَ أَقْرَضْتُمُ اللَّهَ قَرْضاً حَسَناً  و قرض نيكو بپردازيد از اصل مال به سبب انفاق كردن آن در راه خدا و از اصل قوا به اينكه به‌وسيله عبادات و رياضات آن را تضعيف كنيد ، چون زكات زيادى مال است كه حقّ غير است ، و قرض از اصل مال است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n لَأُكَفِّرَنَّ عَنْكُمْ سَيِّئاتِكُمْ  به سبب زكات دادن شما و قرض دادن شما ، بديهاى شما را البته مىپوشانم .\r\n وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ  و به سبب نماز و ايمان و يارى ، شما را در بهشت‌هائى كه نهرها از زير درختانش جارى است ، وارد مىكنم .\r\n فَمَنْ كَفَرَ بَعْدَ ذلِكَ  و هر كه بعد از پيمان و عهدى كه با نقبا ( بزرگان ) بسته و وعدهء بر آن داده ، باز كفر بورزد .\r\n مِنْكُمْ فَقَدْ ضَلَّ سَواءَ السَّبِيلِ  از راه راست گمراه شده است ، پس به ياد آوريد اى امّت محمّد صلّى اللّه عليه و آله و به عهدى كه با على بستيد ، وفا كنيد و بعد از پيمان و عهد كافر نشويد .\r\n\r\n[ سوره المائدة ( 5 ) : آيه 13 
  ]\r\nفَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ وَ لا تَزالُ تَطَّلِعُ عَلى خائِنَةٍ مِنْهُمْ إِلاَّ قَلِيلاً مِنْهُمْ فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ ( 13 )\r\n\r\nترجمه :\r\nپس چون بنى اسرائيل پيمان شكستند آنان را لعنت كرديم و دلهايشان را سخت گردانيديم كه موعظه در آنها اثر نكرد كلمات خداى را از جاى خود تغيير مىدادند و از بهرهء آن كلمات كه به آنها داده شد ( در تورات ) نصيب بزرگى را از دست دادند و دائم بر خيانت‌كارى و نادرستى آن قوم مطّلع مىشوى جز قليلى از آنها كه با ايمان و نيكوكارند ، تو از آنها درگذر و كار بدشان را عفو كن كه خدا نيكوكاران را دوست دارد .\r\n\r\nتفسير :\r\n فَبِما نَقْضِهِمْ مِيثاقَهُمْ لَعَنَّاهُمْ  به علّت شكستن پيمان لعنتشان كرديم ، پس شما پيمان خود را به ياد آوريد و آن را نقض نكنيد .\r\n وَ جَعَلْنا قُلُوبَهُمْ قاسِيَةً  و آنها را سخت دل قرار داديم به نحوى كه\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nموعظه در آنها اثر نمىكرد .\r\n يُحَرِّفُونَ الْكَلِمَ عَنْ مَواضِعِهِ  حال است يا جواب سؤال مقدّر ، كلمات را از معنى خود منحرف مىسازند ، چنان كه شما نيز اى امّت محمّد صلّى اللّه عليه و آله به زودى كلمات را تحريف خواهيد كرد آن هم با تأويلات رسوائى ، تا كسى را كه عقل ندارد ، فريب دهيد . ( الحق هم كه اكثر آنها لا يعقلون بودند ، فريب خوردند و از ولايت علىّ ( ع ) بيرون رفتند ) .\r\n وَ نَسُوا حَظًّا مِمَّا ذُكِّرُوا بِهِ  و بهرهء خود را از پيمان و وعدهء بر آن فراموش كردند ، اين سخن عطف است بر « يحرّفون » و اختلافى كه در ماضى و مضارع است براى اشاره به اين مطلب است كه امر دوّم به سبب استمرار آنان بر امر اول ( تحريف ) واقع گرديد .\r\n وَ لا تَزالُ تَطَّلِعُ عَلى خائِنَةٍ مِنْهُمْ  و تو هميشه به گروه خائنان آگاهى ، خيانت به واسطهء پيمان‌شكنى است كه آن اصل خيانت‌هاست ، چنان كه وفاى به آن اصل وفاى به امانت‌هاست . و « خائنه » مصدر يا وصف است به معنى گروه خيانتكار ، يا شخص خائن - بنا بر اينكه « تاء » براى مبالغه باشد .\r\n إِلَّا قَلِيلًا مِنْهُمْ  استثنا از مفهوم است گويا گفته است : همهء آنان خيانتكارند جز اندكى از آنها ، و احتمال دارد كه استثنا از « قلوبهم » يا از مضاف اليه در « قلوبهم » باشد ، يا از فاعل « يحرّفون » يا از فاعل « نسوا » . و ممكن است « الّا » به معنى « غير » باشد صفت « خائنة منهم » و محتمل است كه كلام را از بيان حال بنى اسرائيل برگردانده و بيان حال منافقين امّت باشد ، و لذا محمّد صلّى اللّه عليه و آله را مخاطب قرار داد ، و ممكن است كه مقصود بيان حال بنى اسرائيل باشد و كنايه باشد از امّت چنان كه طريقهء همهء قصّه‌ها و حكايت‌ها همين است .\r\n فَاعْفُ عَنْهُمْ وَ اصْفَحْ  آوردن ضمير جمع « هم » معنى اوّل را تأييد مىكند كه منظور گروه خائنان باشد ، امّا ، عفو ترك انتقام و صفح ترك\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nياد آورى بديها و خارج ساختن آن از قلب است ، گاهى هر يك در معنى ديگرى و هر يك در هر دو معنى استعمال مىشود . و منظور اين است در عفو و صفح توقّف نكن بلكه به آنها احسان بكن كه  إِنَّ اللَّهَ يُحِبُّ الْمُحْسِنِينَ  خدا نيكوكاران را دوست دارد .\r\n\r\n[ سوره المائدة ( 5 ) : آيه 14 
  ]\r\nوَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ ( 14 )\r\n\r\nترجمه :\r\nبعضى از آنان گفتند ما به كيش عيسى ( ع ) هستيم . از آنها عهد و پيمان گرفتيم كه پيرو كتاب و رسول خدا صلّى اللّه عليه و آله باشند ولى آنان از آنچه در انجيل پند داده شدند نصيب بزرگى را از دست داده‌اند ( به دست فراموشى سپردند ) ما هم به كيفر كردارشان آتش جنگ و دشمنى را تا قيامت ميان آنها برافروختيم .\r\n\r\nتفسير :\r\n وَ مِنَ الَّذِينَ قالُوا إِنَّا نَصارى  در اين آيه نفرمود : « و من النّصارى » ( از نصارا ) بلكه گفت آنها گفتند نصارا هستيم زيرا كه نصرانيّت به سبب بيعت با جانشينان عيسى ( ع ) حاصل مىشود و اينان نصرانيّت را به خود بستند نه اينكه واقعا بر نصرانيّت بيعت كرده باشند .\r\n أَخَذْنا مِيثاقَهُمْ  پس از بيان حال يهود حال نصارى را بيان كرد تا كنايه از امّت محمّد صلّى اللّه عليه و آله باشد يعنى از گذشتگانشان براى جانشينان عيسى ( ع ) ، پيمان گرفتيم .\r\n فَنَسُوا  پس آنان نيز مانند يهود فراموش كردند .\r\n حَظًّا مِمَّا ذُكِّرُوا بِهِ  پس نسيان سبب اختلافشان شد .\r\n فَأَغْرَيْنا بَيْنَهُمُ الْعَداوَةَ  به سبب آن افعال دشمنى بينشان رخ داد .\r\n وَ الْبَغْضاءَ  و به سبب آن دلهاى پركينه ، همين خوارى آنها در\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدنيا بود .\r\n إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ  كه تا آخرت ادامه دارد ، به زودى خدا به آنها خبر مىدهد ، و به همان عذابشان مىكند ، پس اى امّت محمّد صلّى اللّه عليه و آله بر حذر باشيد كه مثل آنها شويد در اينكه پيمان با علىّ ( ع ) را فراموش كنيد ، كه در نتيجه بين شما دشمنى و بغض واقع مىشود و در آخرت هم خداوند شما را بر آن مؤاخذه مىكند .\r\n\r\n[ سوره المائدة ( 5 ) : آيه 15 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ ( 15 )\r\n\r\nترجمه :\r\nاى اهل كتاب رسول ما آمد تا حقايق و احكام بسيارى از آنچه از كتاب آسمانى ( تورات و انجيل را ) پنهان مىداريد براى شما بيان كند و از سر بسيارى از خطاهاى شما در گذرد و همانا از جانب خدا براى هدايت شما نورى عظيم و رسولى بزرگ و كتابى به حقّانيّت آشكار آمد .\r\n\r\nتفسير :\r\n يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ  منظور از كتاب ، كتاب نبوّت است كه به صورت كتاب تورات و انجيل ظاهر گرديده است ، و كنايه از امّت محمّد صلّى اللّه عليه و آله است كه بعد از محمّد صلّى اللّه عليه و آله بسيارى از كتاب را پنهان داشتند ، و كنايه است از بيان كردن علىّ ( ع ) چيزى را كه آنها مخفى مىكردند .\r\nدرباره شأن نزول آيه ذكر شده است كه اين آيه ، دربارهء مرد و زن زناكار محصنه از اشراف يهود نازل شده است ، و آنان سنگسار آن دو را دوست نداشتند ، پس ، از محمّد صلّى اللّه عليه و آله در اين مورد سؤال كردند ، پس فرمود : حكم آن دو رجم ( سنگسار ) است ، يهود امتناع كردند و راضى شدند كه « ابن صوريا » داورى كند و او اعلم يهود بود ، پس حضرت\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمحمّد صلّى اللّه عليه و آله از او سؤال كرد و او گفت : بلى حكم آن دو همان رجم است ، پس نبىّ صلّى اللّه عليه و آله امر به رجم آن دو نمود جلوى در مسجد او آنها را سنگسار كردند .\r\n وَ يَعْفُوا عَنْ كَثِيرٍ  يعنى از آن اعراض مىكند و آن را ظاهر نمىكند .\r\n قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ  حرف « قد » براى تأكيد جملهء اوّل است ، و لذا ادات عطف نياورد ، يعنى پيامبر خدا حضرت محمّد صلّى اللّه عليه و آله نور و كتاب روشن است و در صورتى كه مقصود از نور ولايت باشد و مقصود از كتاب نبوّت واضح است كه اين جمله تأكيد است ، زيرا رسول صلّى اللّه عليه و آله صاحب ولايت و نبوّت است و اگر مقصود از نور امير المؤمنين ( ع ) و از كتاب قرآن باشد باز هم تأكيد بودن جمله ظاهر است ، زيرا رسالت مستلزم چيزى است كه رسالت به سبب آن محقّق مىشود كه آن كتاب است و مستلزم چيزى است كه رسالت به خاطر آن است كه آن ولايت است و سابقا دانستى كه ولايت از شئون ولىّ است و با علىّ ( ع ) متّحد است .\r\n\r\n[ سوره المائدة ( 5 ) : آيه 16 
  ]\r\nيَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ ( 16 )\r\n\r\nترجمه :\r\nخدا بدان كتاب هر كس را كه از پى رضا و خشنودى او راه سلامت پويد هدايت كند و او را از تاريكى جهل و گناه بيرون آورد و به علم نور داخل گرداند و به راه راست رهبرى كند .\r\n\r\nتفسير :\r\n يَهْدِي بِهِ اللَّهُ  با آن كتاب يا نور ، خدا هدايت مىكند . مفرد آوردن ضمير در صورتى كه به كتاب يا به نور مىگردد ظاهر است و اگر به كتاب و نور هر دو برگردد به اعتبار اين است كه كتاب جز ظهور نور چيزى نيست .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n مَنِ اتَّبَعَ رِضْوانَهُ  آن را هدايت مىكند كه از رضوان او كه ولايت علىّ ( ع ) و بيعت با او است پيروى كند ، چنان كه به آن در قول خدا :  وَ رَضِيتُ لَكُمُ الْإِسْلامَ دِيناً  اشاره شده است يعنى به سبب كتاب كسى كه با علىّ ( ع ) با بيعت ولوى بيعت كند ، هدايت مىكند .\r\n سُبُلَ السَّلامِ  و راههاى خدا ، يا راههاى سلامت را به آنان ارزانى مىدارد .\r\n وَ يُخْرِجُهُمْ مِنَ الظُّلُماتِ إِلَى النُّورِ  و آنها را از تاريكىهاى متراكم كه در مرتبهء نفس است ، بيرون برده و به عالم نور كه فراخى عالم روح است ، مىرساند .\r\n بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ  و آن به اذن اوست كه به صراط مستقيم كه همان مراتب نورانى علىّ ( ع ) است هدايت مىكند كه شناخت نورانيّت او شناخت خداى تعالى است .\r\n\r\n[ سوره المائدة ( 5 ) : آيه 17 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ ( 17 )\r\n\r\nترجمه :\r\nهمانا آنان كه گفتند خدا محقّقا همان مسيح بن مريم است كافر شدند ، بگو اى پيامبر كدام قدرت مىتواند كسى را از قهر و قدرت خدا نگهدارد اگر بخواهد عيسى بن مريم و مريم و هر كه در روى زمين است همه را هلاك گرداند ( پس بدانيد كه هر چه فناپذير است خدا نيست ) كه آسمانها و زمين و هر چه در بين آنهاست همه ملك خداست .\r\nهر چه را بخواهد مىآفريند و او بر همه چيز تواناست .\r\n\r\nتفسير :\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  بعضى گفته‌اند : آنان\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nگروهى از بنى اسرائيل هستند ، و آنان يعقوبيّه مىباشند كه قائل به اتّحاد خداى تعالى با عيسى ( ع ) هستند ، ولى مىگوئيم :\r\nاعتقاد نصارى اين است كه در عيسى ( ع ) جوهر الهى و جوهر آدمى است كه به اعتبار آن جوهر الهى مىگويند كه عيسى ( ع ) خداست ، و مقصودشان تأكيد اتّحاد خدا با عيسى ( ع ) است به اعتبار جوهر الهىاش . و مىگويند : عيسى ( ع ) به اعتبار جوهر آدمىاش فرزند و مولود و جسم و مقتول و مصلوب است ، اين معنى اعتقاد محققين آنهاست ، و امّا پيروانشان جز مقام بشريّت عيسى ( ع ) چيزى نمىدانند و مىگويند همان خداست و مقصودشان مقام بشريّت اوست .\r\n قُلْ  بگو اى محمّد براى ردّ بر آنها : اگر مطلب همان‌طور است كه شما مىگوئيد .\r\n فَمَنْ يَمْلِكُ مِنَ اللَّهِ شَيْئاً  لفظ « شيئا » مفعول « يملك » است ، و « من اللّه » حال از مفعول است و مقدّم بر آن ، و معنى آن اين است كه كسى قدرت ندارد آنچه را كه خدا مالك است تغيير دهد يا دفع كند ، زيرا كه ملك عبارت از توانائى تصرّف در مملوك است كه اگر چه در عيسى ( ع ) جوهر الهى بود كه قدرت بر تغيير و دفع داشت .\r\n إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً  بيان حال و قال نصارى است و بيان و سستى آنهاست و كنايه از كسانى از امّت محمّد صلّى اللّه عليه و آله است كه غلوّ كردند و قائل به اتّحاد و حلول شدند ، و حق عبارت اين است كه گفته شود : « لو اراد ان يهلك المسيح و امه » چون مسيح و مادرش در زمان ماضى بوده‌اند ، ولى خداى تعالى آن را به صورت شرط مستقبل ادا كرد تا حالت گذشته را حاضر فرض كند ، يا به جهت اينكه آنها معتقد بودند كه عيسى ( ع ) در آسمان زنده است و بر دست راست پدرش نشسته است ، و همچنين در مورد مادرش يا براى اشاره به اين است كه عيسى ( ع ) با حيات طبيعى در آسمان چهارم زنده\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاست .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما  استيناف است يا حال است براى بيان عدم مانع از اراده و نفوذ امر خدا و براى اينكه دلالت كند كه مسيح مملوك است و مملوك نمىتواند خدا يا فرزند مالك باشد .\r\n يَخْلُقُ ما يَشاءُ  پس تعجّبى نيست كه عيسى ( ع ) از مؤنث بدون مذكّر آفريده شده باشد ، و در اين قضيّه دليلى بر خدا بودن يا ابن بودن نيست ، چنان كه آنها به آن تمسّك كرده‌اند . بلكه در آن دليل بر الوهيّت خالق است كه عيسى ( ع ) را بدون پدر آفريد تا نقض گفتار طبيعى باشد .\r\n وَ اللَّهُ عَلى كُلِّ شَيْءٍ قَدِيرٌ  پس خداوند قدرت دارد كه انسان را بدون پدر خلق كند و تمام كسانى را كه در روى زمين هستند نابود كند ، و آفريدن عيسى ( ع ) بدون پدر دلالت بر عموميّت قدرت خدا مىكند نه بر خدا بودن عيسى ( ع ) .\r\n\r\n[ سوره المائدة ( 5 ) : آيه 18 
  ]\r\nوَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما وَ إِلَيْهِ الْمَصِيرُ ( 18 )\r\n\r\nترجمه :\r\nيهود و نصارى گفتند ما پسران خدا و دوستان اوئيم . بگو اى پيامبر اگر چنين است پس او چرا شما را به گناهانتان عذاب مىكند بلكه شما از آنچه خدا خلق كرده بشرى بيش نيستيد كه او هر كه را بخواهد مىبخشد و هر كه را بخواهد عذاب مىكند آسمانها و زمين و هر چه ميان آنهاست همه ملك خداست و بازگشت همه در قيامت بسوى اوست .\r\n\r\nتفسير :\r\n وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ  بيان حال هر دو گروه و گفتار رسواى آنهاست ، و وجه اين ادّعا اين است كه آنها گفتند : هر\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nكس به خداى تعالى اقرار كند ، و به او نزديك شود او فرزند روحانى خداست .\r\nبعضى گفته‌اند : مقصودشان از اين گفتار اين است كه آنها پيروان دو فرزند خدا ، مسيح ( ع ) و عزير ( ع ) هستند . اين معنى بعيد است .\r\n قُلْ  در ردّ آنها بگو  فَلِمَ يُعَذِّبُكُمْ بِذُنُوبِكُمْ  پس چرا در دنيا به مغلوبيّت و در آخرت به آتش هميشگى و جاويد ، يا چند روزى اندك بنا بر گمان شما ، گرفتار مىشويد ؟\r\n بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ  بلكه شما بشرى هستيد از آنهايى كه خدا آفريده است ، هر كدام از شما را كه بخواهد مىبخشايد  وَ يُعَذِّبُ مَنْ يَشاءُ  و هر كدام از شما را كه بخواهد بر حسب اختلاف استعدادتان عذاب مىكند .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما  بيان اين است كه آنها و ديگران در نسبت به خداى تعالى مساوى هستند ، و تكرار اين معنى در اينجا و غير اينجا براى اين است كه در دل شنونده به خوبى جا بيفتد ، و براى اينكه هر يك از آنها مقتضاى مقام خاصّى است .\r\n وَ إِلَيْهِ الْمَصِيرُ  بيان اين مطلب است كه در انتها در مقابل خدا آنان و ديگران همه مساوى هستند .\r\n\r\n[ سوره المائدة ( 5 ) : آيه 19 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ ( 19 )\r\n\r\nترجمه :\r\nاى اهل كتاب رسول ما آمد تا براى شما حقايق دين را بيان كند در روزگارى كه پيغمبر نبود تا نگوئيد براى ما رسول كه بشارت و بيم به ثواب و عقاب دهد نيامد پس آن رسول بشارت و بيم‌آور بسوى شما آمد و خدا بر هر چيز تواناست .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nتفسير :\r\n يا أَهْلَ الْكِتابِ قَدْ جاءَكُمْ رَسُولُنا  رسول را در هر دو جا نسبت به خودش داد جهت بزرگداشت آن و ترساندن مخالفينش .\r\n يُبَيِّنُ لَكُمْ  بيان كند بر شما آنچه را كه احتياج به آن داريد ، يا اينكه مفعول فراموش شده است « 1 » .\r\n عَلى فَتْرَةٍ مِنَ الرُّسُلِ  حال از « رسولنا » يا از ضمير مستتر در « يبيّن » است يا از ضمير در « لكم » يا متعلق به « جاءكم » است يا به « يبيّن » بنا بر اينكه معنى « يورد » در آن تضمين شده باشد ، و مقصود آن دوران فترت از زمان است كه احكام رسولان در آن وقت نبوده است از باب اينكه ظاهر نبودند و جانشينان آنها نيز مخفى بودند ، نه اينكه وحى و حجّت منقطع باشد چنان كه مذهب عامّه است ، زيرا كه بين عيسى ( ع ) و محمّد صلّى اللّه عليه و آله پيامبران و اوصيايى بودند كه بيشتر آنها مخفى بودند و ظاهر نبودند ، و دين او در نهايت خفا و پنهانى بود اگر چه ملتش قوى و غالب بود و گفته شده است ، كه بين ميلاد عيسى ( ع ) و محمّد صلّى اللّه عليه و آله پانصد و شصت و نه سال بوده ، و از اين مدّت يك‌صد و سى و چهار سال زمان ظهور رسولان بوده ، و بقيّه زمان فترت بوده است ، و اين يكى از اقوال است ، و برخى گفته‌اند : مدّت فترت ششصد سال بوده ، و برخى آن را پانصد و شصت و عدّه‌اى چهارصد و شصت و اندى ، و جماعتى پانصد و اندى مىدانند .\r\n أَنْ تَقُولُوا  مبادا كه بگوئيد ، يا براى اينكه نگوئيد .\r\n ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ  « فاء » براى سببيّت است ، چون تقدير اين است كه با اين سخن عذر و بهانه نياوريد كه مژده‌دهنده و بيم‌دهنده‌اى بر ما مبعوث نشده است اينكه بشير و نذير براى شما آمد .\r\n بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ  پس خداوند قدرت بر\r\n\r\n\r\n","description":"","footnote":"\r\n( 1 ) دوباره مفعول منسىّ ( فراموش شده ) در جلد اول توضيح داده شد كه بر حسب اقتضاى كلام مفعول ذكر نمىشود . مانند جمله متن يبيّن لكم . . . ؟ مفعول ذكر نشده است .\r\n","page_name":" 309 ","page_number":309},
  {"content":"\r\n\r\nارسال رسول در حين فترت را دارد ، يا اينكه خداوند قدرت دارد كه جوارح شما را به نطق در بياورد اگر شما آمدن رسول و تبليغ او را انكار كنيد ، يا اينكه خداوند قدرت بر عذاب شما دارد اگر رسول او را انكار كنيد و به او اقرار نكنيد .\r\n\r\n[ سوره المائدة ( 5 ) : آيه 20 
  ]\r\nوَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ ( 20 )\r\n\r\nترجمه :\r\nياد كن آن هنگام را كه موسى به قوم خودش گفت اى قوم نعمت خدا را به خاطر آريد آنگاه كه در ميان شما پيغمبران فرستاد و شما را پادشاهى داد و به شما آنچه را كه به هيچ يك از اهل عالم نداد عطا كرد .\r\n\r\nتفسير :\r\n وَ إِذْ قالَ مُوسى لِقَوْمِهِ  عطف بر مقدّر است كه « لا تعتذروا » باشد ( يعنى عذر نياوريد كه موسى ( ع ) به ما نگفت ) و اين همان لفظى است كه در آيات سابق نيز به تقدير گرفته شده بود يعنى بهانه و عذر نياوريد و به ياد آوريد آنچه را كه موسى ( ع ) به قومش گفت ، تا اينكه نعمت وجود رسولى كه در بين شماست به ياد آوريد و بر قول او مخالفت نكنيد . مقصود كنايه از امّت محمّد صلّى اللّه عليه و آله است به اين كه حال امّت موسى ( ع ) را به ياد آريد و نعمت‌هائى را كه خداوند به آنها و پدرانشان داده بود از قبيل امر موسى و گم شدن و سرگردان بودنشان در وادى « تيه » به مدت چهل سال ، تا اينكه بيدار و متنبّه شوند نسبت به نعمت‌هائى كه خداوند به آنها داده است ، و قول پيامبر صلّى اللّه عليه و آله را مخالفت نكنند و از امر او دربارهء علىّ ( ع ) خارج نشوند پس گمراه نشوند چنان كه قوم موسى ( ع ) گمراه شدند .\r\n يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ  اى قوم ياد بياوريد نعمت‌هاى خدا\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nرا از قبيل شكافته شدن دريا و سايه انداختن ابر و فرستادن منّ و سلوى و غير اين‌ها ، و انبيا و پادشاهان و غيره كه به شما داديم و به هيچ يك از مردم جهان نداده بوديم .\r\n\r\n[ سوره المائدة ( 5 ) : آيه 21 
  ]\r\nيا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ( 21 )\r\n\r\nترجمه :\r\nاى قوم به سرزمين مقدّسى كه خدا براى شما مقرّر گردانيد داخل شويد و پشت به حكم خدا نكنيد كه زيانكار شويد .\r\n\r\nتفسير :\r\n يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  اى قوم به سرزمين شام كه خداوند براى شما نوشته است كه آنجا مسكن شما باشد ، داخل شويد امّا چنان كه نقل شده ، آنان مخالفت كردند و محروم شدند ولى فرزندان فرزندانشان داخل شدند .\r\n وَ لا تَرْتَدُّوا  يعنى از طريق سرزمين مقدّس كه شام است يا از سرزمين قلب بر نگرديد .\r\n عَلى أَدْبارِكُمْ فَتَنْقَلِبُوا خاسِرِينَ  بر عقب سرتان ، كه زيانكار مىگرديد ، چنان كه نبىّ صلّى اللّه عليه و آله ما به امّتش همين سخن را دربارهء علىّ ( ع ) گفته است ، پس آنها جز ارتداد چيزى را قبول نكردند .\r\n\r\n[ سوره المائدة ( 5 ) : آيه 22 
  ]\r\nقالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ( 22 )\r\n\r\nترجمه :\r\nقوم موسى گفتند در آن سرزمين مقدّس گروهى مقتدر و قاهر و ستمكار هستند و هرگز تا آنها را از آنجا بيرون نشوند ما داخل نخواهيم شد هرگاه آنان بيرون شدند ما داخل مىشويم .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nتفسير :\r\nگفتند : چون ما طاقت مقاومت آنها را نداريم ، هرگاه آنان خارج شدند ، ما داخل مىشويم .\r\n\r\n[ سوره المائدة ( 5 ) : آيه 23 
  ]\r\nقالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ ( 23 )\r\n\r\nترجمه :\r\nدو نفر مرد خدا ترس ( يوشع و كالب ) كه مورد لطف خدا بودند گفتند شما بر آنها از اين در در آييد چون در آمديد آنگاه محققا بر آنها غالب خواهيد شد و نترسيد و اگر به او گرويده‌ايد بر خدا توكّل كنيد .\r\n\r\n[ تفسير : 
  ]\r\n قالَ رَجُلانِ  دو مرد كه يوشع بن نون و كالب بن يوفنّا دو پسر عموى موسى بودند گفتند ، و بعض گفته‌اند : دو مرد از اهل شام بودند كه به دست موسى اسلام آورده بودند .\r\n مِنَ الَّذِينَ يَخافُونَ  يعنى آن دو مردى كه متّصف به خوف هستند ، يا از خشم خدا مىترسند .\r\n أَنْعَمَ اللَّهُ عَلَيْهِمَا  جمله معترضه است يا حال ، كه خدا به آنها نعمت داده بود .\r\n ادْخُلُوا عَلَيْهِمُ الْبابَ  از اين در داخل شويد ، يعنى غافلگيرشان كنيد تا نتوانند آشكار شوند ، يا دلهايتان را قوى كنيد و به بزرگى جثهء آنها نگاه نكنيد كه آنها جسم‌هاى خالى از جرأت و شجاعت هستند .\r\n فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  كه چون داخل شويد ، غالب گرديد يعنى ايمان مقتضى توكّل بر خداست .\r\nپس آن شرط تهييجى است .\r\n\r\n[ سوره المائدة ( 5 ) : آيه 24 
  ]\r\nقالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ ( 24 )\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nترجمه :\r\nباز قوم گفتند اى موسى هرگز ما در آنجا مادامىكه آنها باشند ابدا در نيائيم پس تو برو به اتفاق پروردگارت با آنها قتال كنيد ما اينجا خواهيم نشست .\r\n\r\nتفسير :\r\nاين كلام نهايت حماقت آنها را مىرساند و اينكه آنها معتقدند كه خدا هم يكى مثل آنهاست منتهى خدا قدرت دارد بر چيزى كه آنها قدرت بر آن را ندارند ، پس از ترس ستمگران گفتند : تو با پروردگارت برو و بعضى گفته‌اند : اين گفتهء آنان جهت استهزاى خدا و رسول و اهميّت ندادن به آنهاست .\r\n\r\n[ سوره المائدة ( 5 ) : آيه 25 
  ]\r\nقالَ رَبِّ إِنِّي لا أَمْلِكُ إِلاَّ نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ ( 25 )\r\n\r\nترجمه :\r\nموسى گفت خدايا من جز بر خود و برادر خود مالك و فرمانروا نيستم تو ميان ما و اين قوم فاسق جدائى انداز .\r\n\r\nتفسير :\r\n قالَ رَبِّ إِنِّي لا أَمْلِكُ إِلَّا نَفْسِي وَ أَخِي  مقصود از « أخى » ( برادرم ) يا هارون است ، يا مقصود هر كس است كه مطيع و دوست او باشد بنا بر اينكه مفرد مضاف مانند معرّف به لام براى عموم مىباشد ( يعنى موسى ( ع ) گفت : پروردگارا جز مالك خود و برادر يا تابعم از مؤمنين نيستم ) . و « اخى » در محلّ رفع است و معطوف بر محلّ اسم « انّ » است يا عطف بر ضمير مستتر در « لا املك » است و همين امر و فاصله قرار گرفتن آن را جائز كرده است . يا در محلّ نصب است كه عطف باشد بر اسم « انّ » يا بر « نفسى » يا در محلّ جرّ است كه عطف بر « ياء » شده كه مضاف اليه نفس است بدون اعاده حرف جرّ بنا بر قول ضعيف .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n فَافْرُقْ بَيْنَنا وَ بَيْنَ الْقَوْمِ الْفاسِقِينَ  پس تو بين ما و بين مردمان فاسق جدايى افكن ، اين كلام را از باب نفرين و حسرت گفت .\r\n\r\n[ سوره المائدة ( 5 ) : آيه 26 
  ]\r\nقالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ ( 26 )\r\n\r\nترجمه :\r\nخدا گفت چون مخالفت امر كردند شهر را بر آنان حرام كرده تا چهل سال بايستى در بيابان سرگردان باشند پس تو بر اين گروه فاسق متأسّف مباش .\r\n\r\nتفسير :\r\n قالَ فَإِنَّها مُحَرَّمَةٌ عَلَيْهِمْ  به جهت عقوبت آنها ، پس داخل شهر نشوند و مالك آن نشوند به سبب اينكه عصيان و نافرمانى كردند .\r\n أَرْبَعِينَ سَنَةً  چهل سال ، ظرف « محرّمة » يا ظرف قول خداى تعالى  يَتِيهُونَ فِي الْأَرْضِ  مىباشد .\r\n يَتِيهُونَ فِي الْأَرْضِ  يعنى متحيّر و سرگردان مىشوند و راهى براى خروج نمىبينند .\r\n فَلا تَأْسَ عَلَى الْقَوْمِ الْفاسِقِينَ  يعنى بر اين گروه فاسق متأسّف مباش گويا كه بر نفرينى كه بر آنها كرده بود و حسرت بر آنان خورده بود پشيمان گشته بود ، از امام باقر ( ع ) از رسول خدا صلّى اللّه عليه و آله است « 1 » : قسم به خدايى كه جان من به دست اوست شما هم انجام مىدهيد همان كارهائى را كه قبل از شما انجام داده‌اند بدون يك ذرّه كم يا زياد تا آنجا كه از راه آنان تخطّى نمىكنيد و سنّت بنى اسرائيل هم از شما تخطّى نمىكند سپس امام باقر ( ع ) فرمود : موسى به قومش گفت : اى قوم داخل سرزمين مقدّس بشويد كه خدا بر شما مقرّر داشته است ، پس سخن موسى را ردّ\r\n\r\n\r\n","description":"","footnote":"\r\n( 1 ) تفسير الصافى 2 : ص 26 - تفسير البرهان 1 : ص 456 / ح 3 - تفسير العياشى 1 : ص 303 / ح 68 .\r\n","page_name":" 314 ","page_number":314},
  {"content":"\r\n\r\nكردند و ششصد هزار نفر بودند ، پس گفتند :  يا مُوسى إِنَّ فِيها قَوْماً جَبَّارِينَ  . . . تا آخر آيات فرمود : چهل هزار نفر نافرمانى كرد و هارون و دو فرزندش و يوشع بن نون و كالب بن يوفنّا سالم ماندند ، پس خدا آنان را فاسقين ناميد و فرمود :  فَلا تَأْسَ عَلَى الْقَوْمِ الْفاسِقِينَ  پس چهل سال گم شدند چون گناه كردند .\r\nو اينان نيز طبق همان سنّت حركت كردند ، آنگاه كه رسول خدا صلّى اللّه عليه و آله قبض روح شد ، بر امر خدا به جز علىّ ( ع ) و حسن ( ع ) و حسين ( ع ) و سلمان و مقداد و ابو ذر ( ره ) بر امر خدا نبودند ، پس چهل سال مكث كردند تا علىّ ( ع ) قيام كرد و با مخالفين خود جنگ نمود .\r\n\r\n[ سوره المائدة ( 5 ) : آيه 27 
  ]\r\nوَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ ( 27 )\r\n\r\nترجمه :\r\n« اى پيامبر » بخوان بر آنها حقيقت و راستى حكايت دو پسر آدم ( هابيل و قابيل ) را كه تقرّب به قربانى جستند از يكى پذيرفته شد و از ديگرى پذيرفته نشد قابيل به برادرش هابيل كه قربانيش قبول شد گفت ترا خواهم كشت هابيل گفت مرا گناهى نيست كه خدا قربانى پرهيزكاران را مىپذيرد .\r\n\r\nتفسير :\r\n وَ اتْلُ عَلَيْهِمْ   نَبَأَ ابْنَيْ آدَمَ  خبر دو فرزند آدم ، قابيل و هابيل را بر آنها بر خوان  بِالْحَقِّ إِذْ قَرَّبا قُرْباناً  هر يك از آن دو قربانى پيش كشيد و بر خدا عرضه كرد ، و قربان چيزى است كه به سبب آن تقرّب حاصل مىشود ، چه ذبيحه باشد يا غير آن .\r\n فَتُقُبِّلَ مِنْ أَحَدِهِما  از يكى از ايشان پذيرفته شد ، زيرا كه او از نفس و هواى نفس خارج شد و قربانى را به امر مولايش آورد و قصد بهترين چيزى را كرد كه نزد او بود .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n وَ لَمْ يُتَقَبَّلْ مِنَ الْآخَرِ  از ديگرى پذيرفته نشد چون حكم خدا را به خشم گرفت و قربانىاش از جانب نفس و هواى نفس بود و پست‌ترين چيز نزد خودش را آورد . و او قابيل بود .\r\n قالَ  قابيل به هابيل گفت :  لَأَقْتُلَنَّكَ  ترا خواهم كشت از جهت زيادى حسدى كه به او داشت چون قربانى او قبول شده بود .\r\n قالَ إِنَّما يَتَقَبَّلُ اللَّهُ مِنَ الْمُتَّقِينَ  گفت : خدا از متّقين قبول مىكند نه از متجاوزين كه اقدام بر قتل نفس محترم مىكنند يعنى قبول قربانى به سبب تقواى از نفس و هواى نفس حاصل مىشود ، نه از حسد بر غير ، و قتل غير به جهت تقواى او .\r\n\r\n[ سوره المائدة ( 5 ) : آيه 28 
  ]\r\nلَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ ( 28 )\r\n\r\nترجمه :\r\nاگر تو به كشتن من دست بر آورى من هرگز بكشتن تو دست دراز نخواهم كرد كه من از خداى جهانيان مىترسم .\r\n\r\nتفسير :\r\n( مفسّر معظم تفسيرى را براى آن نياورده است )\r\n\r\n[ سوره المائدة ( 5 ) : آيات 29 تا 30 
  ]\r\nإِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ ( 29 ) فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ ( 30 )\r\n\r\nترجمه :\r\nمن خواهم كه گناه كشتن من و گناه مخالفت تو هر دو به تو باز گردد تا تو اهل آتش جهنم شوى كه آن آتش جزاى ستمكاران است .\r\n30 )\r\nپس از اين گفتگو هواى نفس او را به كشتن برادرش ترغيب كرد تا او را كشت و بدين سبب از زيانكاران عالم گرديد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nتفسير :\r\nيعنى در دنيا و آخرت از زيانكاران شد . روايت شده است كه وقتى خواست او را بكشد نمىدانست چگونه بكشد تا اينكه شيطان آمد و او را تعليم داد . و بعد از كشتن نمىدانست با جنازه چه كند .\r\n\r\n[ سوره المائدة ( 5 ) : آيه 31 
  ]\r\nفَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ( 31 )\r\n\r\nترجمه :\r\nآنگاه خدا كلاغى را برانگيخت كه زمين به چنگال خود گود كند تا به او بنمايد كه چگونه زمين را براى پنهان كردن برادر زير خاك بكند قابيل با خود گفت اى واى بر من آيا من از آن عاجزترم كه مانند اين كلاغ باشم تا جسد برادر را زير خاك پنهان سازم پس برادر را به خاك سپرد و از اين كار سخت پشيمان گرديد .\r\n\r\nتفسير :\r\n فَبَعَثَ اللَّهُ غُراباً يَبْحَثُ فِي الْأَرْضِ  نقل شده است كه دو كلاغ آمدند و با هم قتال كردند و يكى ديگرى را كشت ، پس جسد مقتول را زير خاك پنهان كرد .\r\n لِيُرِيَهُ  يعنى خدا به‌وسيله كلاغ به او نشان داد .\r\n كَيْفَ يُوارِي سَوْأَةَ أَخِيهِ  « سوأة » به معنى فرج و چيزى است كه نام بردن آن قبيح است و اينكه گفته « سوأة أخيه » ازاين‌روست كه جسد مقتول قبح دارد و مىگندد و پليد مىشود .\r\n قالَ يا وَيْلَتى  « الف » بدل از ياء متكلّم است ، و ويل حلول شرّ يا خود شرّ و نهايت رسوائى است ، و آن كلمه‌اى است كه در مقام مصيبت و نوحه و گريه و زارى به كار برده مىشود .\r\n أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ \r\n\r\n","description":"","footnote":"","page_name":" 317 ","page_number":317},
  {"content":"\r\n\r\n النَّادِمِينَ  منظور از نادم شدن ، ندامت نفس است كه آن عقوبت و حسرت باشد نه ندامت عقل كه آن نجات و توبه است ، چون آن مادّهء توبه را قطع مىكند .\r\nبدان كه امثال حكايت خلق آدم و حوّاء و ساكن شدن آن دو در بهشت دنيا ، و نهى آن دو از درخت گندم يا انگور يا عنّاب يا حسد ، يا علم يا غير اين‌ها و وسوسه كردن شيطان آنها را و خوردنشان از درخت نهىشده و كنده شدن لباسشان از بدن و پيدا شدن عورت آن دو و هبوط آنان بر زمين ، و سالها جدائى آن دو و گريهء آنها بر فراق ، سپس وصل و بهم رسيدنشان و حامله شدن حواء در هر شكم يك پسر و يك دختر و تولّد قابيل و توأم آن اقليما در شكم اوّل و تولّد هابيل و توأم آن ليوذا در شكم ديگر ، و امر خدا به آدم كه قابيل با خواهر هابيل و هابيل با خواهر قابيل ازدواج كند و حسد قابيل بر هابيل از جهت اينكه خواهرش زيباتر از خواهر هابيل بود ، و راضى نشدنش به ازدواج و امر آدم به آن دو كه قربانى بياورند و قربانى از هابيل قبول شود و از قابيل قبول نشود ، و شدت گرفتن حسد قابيل بر هابيل و كشتن او . . . همهء اين‌ها از امور پيچيده و از مرموزات گذشتگان است چنان كه گذشت .\r\nو همچنين است مطلب در حكايت سليمان و انگشترش و نشستن شيطان بر تخت سليمان بعد از دزديدن انگشترش و حكايت داود و مجسّم شدن شيطان به صورت زيباترين پرندهء دنيا در حالى كه داود در نماز بود ، و در طلب آن پرنده نماز را قطع مىكند و به پشت بام مىرود و بر خانهء « اوريا » مشرف شده و به زوجهء او عشق مىورزد و به فرماندهء لشگر مىنويسد كه او را جلو تابوت ببرند تا كشته شود .\r\nو حكايت هاروت و ماروت و فرود آمدن آن دو به روى زمين و عاشق شدنشان به زنى و ابتلاى آن دو به شرب خمر و سجدهء بت و قتل نفس ، و غير اين‌ها از داستان‌هائى است ، كه با شأن انبياء و ملائكه وفق\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nنمىدهد .\r\nاين‌ها بدان جهت است كه خواسته‌اند بر معانى غيبى آگاهى دهند كه براى خود آنها مشهود بوده و از انظار ديگران غائب ، و عوام آنها را بين خودشان به صورت افسانه متداول كردند ، و از آنها جز معانى ظاهر كه با مدركات حيوانى درك مىشود چيزى درك نكردند ، و به همين جهت به انبيا و ملائكه نسبت دادند به نحوى كه مقتضى عصمت و تطهير ساحت آنان از امثال آن قضايا باشد .\r\nو چون اين نوع قضايا به ظاهرشان باطل ، و به آن معانى كه براى انبيا و حكما مقصود بوده صحيح است در اخبار ما از طرفى انكار شده و قائلين به آن را تضعيف كرده‌اند ، و از طرف ديگر تقرير و تصديق ، نسبت به آنها به عمل آمده است ، و در اين تكذيب و تصديق نظر به دو جهت مختلف بوده است .\r\nسپس بدان هر چه كه در عالم كبير باشد نمونهء آن در عالم صغير هست ، بلكه تحقيق اين است كه عالم كبير نمونه‌اى از عالم صغير است مخصوصا اگر از قبيل افعال اختيارى و حوادث يوميّه باشد .\r\nآنچه كه در اخبار وارد شده است ، از قبيل بركت اموال و اولاد و عمرها به سبب صلهء ارحام و همسايهء خوب بودن ، و حبس باران به سبب منع زكات ، و انتشار و با به سبب كثرت زنان دلالت بر همين معنى مىكند .\r\nو همان‌طور كه آدم ابو البشر و حوّاء امّ البشر در عالم كبير آفريده شدند و به زمين هبوط كردند ، آدم بر كوه صفا نزديك مسجد الحرام كه بيت از آنجا از درب مسجد موازى با صفا مشاهده مىشود ، و حوّاء بر مروه فرود آمد كه از مسجد الحرام و بيت دور تر است و بيت از آنجا مشاهده نمىشود ، و اوّل شكم حوّاء قابيل بود با توأمش ، و شكم دوّم هابيل بود با توأمش . و در بعضى از اخبار اشاره به اين هست كه آدم جز دو اولاد نداشت كه براى يكى از آن دو حوريّه‌اى از بهشت آمد و براى\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nديگرى از جنّ آوردند و نسل آدم از آن دو بسيار شد . همچنين بود هبوط آدم و حوّا در عالم صغير كه يكى از آن دو بر صفاى نفس و بر بالاى آن و صاف‌ترين اطراف آن و نزديك‌ترينش به بيت اللّه حقيقى فرود آمد ، و ديگرى بر مروهء نفس و پائين‌ترين و تيره و كدرترين اطراف آن و دورترين آن از قلب فرود آمد ، و به همين جهت آدم ، آدم ناميده شده است كه به سبب اختلاط با نفس و صافى آن گندم‌گون شده است ، و حوّاء را حوّاء گفته‌اند به سبب اختلاط با مراتب پائين نفس حوّاء شده است و آن رنگ سبز يا قرمز مايل به سياه است .\r\nو اولين شكم حوّاء بعد از ازدواج با آدم ، قابيل نوعى است كه صفات نفس از قبيل انانيّت و بخل و حسد و كينه و دشمنى و حبّ جاه و كبرياء به سبب غلبهء نفس و قوّت صفات نفسانى بر او غالب شده است . و شكم دوّم او هابيل است كه صفات عقل بر او غالب است ، چون با مجاورت آدم ( ع ) و حوّاء نفس تكميل و صفات نفسانى ضعيف و صفات عقل غالب مىشود .\r\nو هر يك از آن دو با خواهرى توأم بودند و آدم نوعى خواست قابيل و خواهرش را به قرب عقل جذب كرده و صفات نفسانى آن دو را به صفات عقلانى تبديل كند ، پس خواست خواهر قابيل را به نكاح هابيل در آورد و خواهر هابيل را نيز به قابيل بدهد تا با اين كار صفات آنها تغيير و تبديل پيدا كند ، امّا قابيل از تبديل و از صعود به مقام عقل امتناع كرد ، و به برادرش حسد برد و در رأيش مستبدّ گشت ، پس برادر را بكشت و از زيانكاران گشت ، چون بضاعت و سرمايه‌اش را كه استعداد صعود به مقام عقل بود باطل كرد و به هدر داد زيرا با قتل هابيل ، عقل انسانيّت از عالم صغير منقطع مىشود و همهء مردم در اين عالم فنا مىشوند ، زيرا كه همهء مردم در اين عالم از نسل هابيل بودند ، و مردم اين عالم فرزندان عقل هستند كه اسرائيل نوعى است يعنى عبد خالص خدا ، چنان كه قابيل و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nذريّه‌اش اجنّه و شياطين در اين عالم مىباشند .\r\nو اگر هابيل عالم صغير كشته نشود ، حكم خدا بر آنها جارى مىشود و تكليف باقى مىماند و خطاب از جانب خدا متوجّه آنها مىگردد ، ولى وقتى هابيل كشته شد و انسانيّت منقطع گشت ديگر از جانب خدا حكم و خطاب و تكليف باقى نمىماند ، و نماز و زنا براى آنان مساوى مىشود ، پس در ملك هر كس قابيل وجودش هابيل وجودش را بكشد همهء مردم را در وجودش كشته است و ديگر به آنها خطاب و تكليفى متوجّه نمىشود .\r\n\r\n[ سوره المائدة ( 5 ) : آيه 32 
  ]\r\nمِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ ( 32 )\r\n\r\nترجمه :\r\nبدين سبب بر بنى اسرائيل چنين حكم كرديم كه هر كس نفسى را بدون حقّ قصاص و يا بىآنكه فتنه و فسادى در زمين بكند بكشد چنان باشد كه همهء مردم را كشته است ، و هر كس نفسى را حيات بخشد و از مرگ نجات دهد مثل آن است كه تمام مردم را حيات بخشيده است و هرآينه رسولان ما به سوى خلق با أدلّه و معجزات آمدند سپس بسيارى از مردم بعد از فرستادن رسول باز در روى زمين بناى افساد و سركشى گذاشتند .\r\n\r\nتفسير :\r\n مِنْ أَجْلِ ذلِكَ  يعنى به خاطر آنكه قابيل عالم كبير ، هابيل عالم كبير را كشت ، كه آن دليل كشته شدن هابيل عالم صغير به دست قابيل عالم صغير است .\r\n كَتَبْنا  از جهت تكوين اثبات و الزام كرديم .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n عَلى بَنِي إِسْرائِيلَ  بر كسانى كه در وجود انسانيّت باقى مانده‌اند ، زيرا آنان فرزندان عقل‌اند كه آن اسرائيل باشد ، و چون بنى اسرائيل ذاتا در عالم كبير همه‌شان يا بيشترشان بر طريق حقّ بودند ، و بيشتر آنان انبيا بودند و ظهور اين حكم در آنان بيشتر است . . . تفسير به فرزندان يعقوب صحيح مىباشد .\r\n أَنَّهُ مَنْ قَتَلَ  هر كه در عالم كبير بكشد .\r\n نَفْساً  نفسى را به سبب از راه ( مستقيم ) بيرون بردن روح حيوانىاش يا قطع روح انسانى آن به اينكه او را به گمراهى دعوت كرده و از راه هدايت جلوگيرى نمايد چه آن قتل به مباشرت باشد يا وسايل و اسباب گمراهى فراهم ساختن باشد .\r\n بِغَيْرِ  بدون قصاص .\r\n نَفْسٍ أَوْ  يا بدون « فساد » يعنى فساد از جانب مقتول .\r\n فِي الْأَرْضِ  در زمين ، از قبيل راهزنى و غارت مال و ترساندن مسلمانان به اينكه شمشير را از غلاف بيرون آورد يا در شب آن را حمل كند ( مگر اينكه كسى به آن شكّ نكند ) .\r\n فَكَأَنَّما قَتَلَ النَّاسَ جَمِيعاً  گويا همهء مردم را كشته است زيرا مادام كه قابيل وجودش هابيل وجودش را نكشد و انسانيّت را قطع نكند و مردم وجودش را فنا نكند راضى به قتل نفس نمىشود . پس قاتل ، همهء مردم را در وجودش كشته است و بعد از آن نفسى را در خارج كشته است و كسى كه همهء مردم را در وجودش بكشد مانند كسى است كه همهء مردم را در خارج كشته باشد .\r\nو نيز كسى كه نفسى را بكشد ربّ النّوع وجودش را كشته و قطع كرده است . و هر كس ربّ النوع را بكشد مثل كسى مىباشد كه همهء مردم را كشته است .\r\nو در خبر به وجه ديگرى اشاره شده كه در جهنم وادى است كه هر\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكس نفس را بكشد منتهى به آن مىشود ، و هر كس جميع مردم را بكشد از آن تجاوز نمىكند .\r\n وَ مَنْ أَحْياها  و هر كه مردم را ( يا قواى عاليه خود را ) از هلاك و مرگ طبيعى نجات دهد يا دعوت به هدايت كرده و با حيات انسانى و ايمانى آن را احياء كند .\r\n فَكَأَنَّما أَحْيَا النَّاسَ جَمِيعاً  گويا كه همه مردم ( يا قواى عاليه خود ) را زنده ساخته است ، زيرا كه احياى مردم محقّق نمىشود مگر اينكه قابيل وجودش در وجودش مبدّل شود و جميع سربازانش با حيات عقل احيا شوند .\r\n وَ لَقَدْ جاءَتْهُمْ رُسُلُنا بِالْبَيِّناتِ  و بىشك فرستادگان ما با معجزات ، يا احكام قالبى شريعت ، يا دلائل سمعى و عقلى كه دلالت بر اين حكم و تغليظ ( شدّت ) در آن مىكند ، به سوى آنها آمدند .\r\n ثُمَّ إِنَّ كَثِيراً مِنْهُمْ  سپس بسيارى از بنى اسرائيل  بَعْدَ ذلِكَ  بعد از آمدن رسولان با بيّنات ، يا بعد از اين حكم ، يا بعد از هر دو .\r\n فِي الْأَرْضِ  در زمين عالم صغير يا كبير .\r\n لَمُسْرِفُونَ  از حدود خدا با خونريزى و حلال شمردن محارم و غير آن ( چنان كه در خبر است ) تجاوز مىكنند ، وقتى كه قتل را ذكر كرد و دربارهء مرتكب آن نهايت ذمّ را نمود ، اين سؤال پيش مىآيد : چگونه است حال كسى كه با اولياى خدا جنگ كند ، پس خداى تعالى در جواب اين سؤال فرمود :\r\n\r\n[ سوره المائدة ( 5 ) : آيه 33 
  ]\r\nإِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ( 33 )\r\n\r\nترجمه :\r\nهمانا كيفر آنان كه با خدا و رسول او به جنگ برخيزند و در\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nروى زمين به فساد كوشند جز اين نباشد كه آنها را كشته يا بدار مجازات آويخته شوند و يا دست و پايشان را به خلاف ببرند يا با نفى بلد و تبعيد از سرزمين صالحان دور كنند اين ذلّت و خوارى عذاب دنيوى آنها است و امّا در آخرت باز در دوزخ به عذابى بزرگ معذّب خواهند بود .\r\n\r\nتفسير :\r\n جَزاءُ الَّذِينَ يُحارِبُونَ اللَّهَ  اين است جزاى محاربه و جنگ با اوليا و بندگان مؤمن خدا .\r\n وَ رَسُولَهُ  و جزاى جنگ با خود رسول يا جانشين او ، يا مؤمنين ، به سبب قطع طريق آنان يا قطع طريق كسى كه رسول صلّى اللّه عليه و آله يا امام ( ع ) را مىخواهد . و اقلّ آن جزا اين است كه شمشير ( يا هر اسلحه‌اى ) براى ترسانيدن مؤمن برهنه كند ( و به كار اندازد ) و شمشير را در شب حمل كند . مگر اينكه از اهل شكّ نباشد .\r\n وَ يَسْعَوْنَ فِي الْأَرْضِ فَساداً  « فسادا » مفعول مطلق « يسعون » است كه از لفظ خودش فعل ندارد يا بتقدير مصدر از « سعى » و افساد در زمين با راهزنى ، و غارت مال ، و قتل نفس ، محقّق مىشود .\r\n أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ  كه آنان را بكشند و يا مصلوب سازند ، يا دست و پايشان را به خلاف ببرند يا تبعيد كنند ، عقوبات به نحو اختيارى است ، يا منوط به رأى امام است كه هرطور كه بخواهد عمل كند . يا منوط برأى خودش است ولى با ملاحظه جنايت و مقدار آن و اينكه عقوبت را به مقدار جنايت اختيار كند اخبار مختلف است و همچنين در تبعيد نيز اختلاف است كه آيا آن اخراج از شهرى است كه در آن زندگى مىكند به شهر ديگر ، يا اينكه علاوه بر اخراج بايد به آن شهر هم نوشت كه او تبعيد شده است و با او تا يك سال ننشينيد ، و معامله نكنيد و نكاح ننمائيد و خوردن و آشاميدن با او نداشته باشيد . يا اينكه مقصود از تبعيد غرق كردن در\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nدريا است ، يا گذاشتن در حبس است .\r\n\r\n[ سوره المائدة ( 5 ) : آيه 34 
  ]\r\nإِلاَّ الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ ( 34 )\r\n\r\nترجمه :\r\nمگر آنان كه پيش از آنكه به آنها دست يابيد توبه كنند پس بدانيد كه خداوند بخشنده و مهربان است .\r\n\r\nتفسير :\r\nمقصود از اين توبه آن نيست كه بين خدا و بنده محقّق مىشود كه بر معصيت پشيمان شده و لفظ توبه را بر زبان جارى مىكند ، اين توبه دانسته نمىشود مگر با اقرار توبه‌كننده ، و اقرار شخص بنفع خودش نافذ نيست ، بلكه اقرار عليه خودش نافذ است .\r\nبلكه مقصود از توبه آن است كه مناط اسلام و ايمان است به سبب قبول دعوت ظاهرى يا دعوت باطنى كه آن تنها امر بين خدا و عبد نيست بلكه بايد رسول يا امام نيز توبه او را قبول كند و براى او استغفار كند ، و پيمان از او بگيرد ، و هر كس كه رسول يا امام براى او استغفار كند و توبه‌اش را بپذيرد ، گناه او بخشيده شده و توبه‌اش قبول و داراى شاهد و گواه است ، زيرا كه اسلام ( گناهان ) ما قبلش را مىپوشاند .\r\nوقتى حال محاربين و مفسدين را ذكر كرد و اينكه عقوبت آنها در دنيا و آخرت شديدترين عقوبت‌ها است ، و اينكه هر كس به دست رسول يا امام توبه كند و به آنان متوسّل شود آن عقوبت عظيم از او ساقط مىشود . . . مناسب مقام اين شد كه توبه‌كنندگان به دست محمّد صلّى اللّه عليه و آله را مورد ندا قرار دهد و آنها را از چيزى كه موجب آن عقوبت است بر حذر دارد و آنها را ترغيب به چيزى بكند كه عقوبت را ساقط سازد ، پس فرمود :\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\n[ سوره المائدة ( 5 ) : آيه 35 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ ( 35 )\r\n\r\nترجمه :\r\nاى اهل ايمان از خدا بترسيد و به‌وسيله ايمان و پيروى از اولياى حقّ به خدا توسّل جوئيد و در راه او جهاد كنيد ، باشد كه رستگار شويد .\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه با بيعت عام ، ايمان آورده‌ايد ،  اتَّقُوا اللَّهَ  بترسيد از خدا از چيزى كه موجب آن عقوبت است .\r\n وَ ابْتَغُوا إِلَيْهِ الْوَسِيلَةَ  وسيله‌اى كه بتواند آن عقوبت را ساقط كند ، بجوييد . چون خطاب به مؤمنين است مقصود از « وسيله » كه با الف و لام معرفه شده است كسى بايد باشد كه بعد از ايمان به رسول صلّى اللّه عليه و آله توبه را قبول كند و توبه به دست او باشد و اين نيست مگر امام كه به دعوت باطنى ولوى دعوت مىكند ، لذا ائمّة هدى ( ع ) آن را به خودشان تفسير كرده‌اند .\r\n وَ جاهِدُوا فِي سَبِيلِهِ  و در راه خدا جهاد كنيد گويا كه در آن ( وسيله ) اشعار به اين است كه جهاد بعد از توسّل به‌وسيله است ، و امّا قبل از وسيله راهى نيست كه در آن راه جهاد شود .\r\n\r\n[ سوره المائدة ( 5 ) : آيه 36 
  ]\r\nإِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ ( 36 )\r\n\r\nترجمه :\r\nآنان كه كافر شدند اگر دو برابر آنچه كه در زمين است فدا آرند تا خود را از عذاب روز قيامت برهانند هرگز از آنها قبول نشود و آنان به دوزخ عذاب دردناك خواهند رسيد .\r\n\r\nتفسير :\r\n إِنَّ الَّذِينَ كَفَرُوا  يعنى كسانى كه به اين وسيله كافر شدند ، و آن در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nموضع تعليل براى طلب وسيله است .\r\n لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ  تمثيل لزوم عذاب و شدّت آن است و اينكه هر كس به آن مبتلا شود رهائى ندارد .\r\n\r\n[ سوره المائدة ( 5 ) : آيه 37 
  ]\r\nيُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ ( 37 )\r\n\r\nترجمه :\r\nآنها كه دائم آرزوى آن كنند كه از آتش دوزخ بيرون شوند و هرگز بدر نخواهند شد كه عذاب آنها دائم و پايدار است .\r\n\r\nتفسير :\r\nزيرا كه طريق خروج از آتش منحصر در توسّل به وسيلهء مذكور است و هر كس به آن كافر شود راه خروجى ندارد .\r\n\r\n[ سوره المائدة ( 5 ) : آيه 38 
  ]\r\nوَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالاً مِنَ اللَّهِ وَ اللَّهُ عَزِيزٌ حَكِيمٌ ( 38 )\r\n\r\nترجمه :\r\nدست زن و مرد دزد را به كيفر اعمالشان ببريد اين عقوبتى است كه خدا براى آنان مقرّر داشته است و خدا بر هر كار مقتدر و به مصالح خلق داناست .\r\n\r\nتفسير :\r\nوقتى كه حكم محارب و مفسد فى الارض و كافر را ذكر كرد حكم سارق را كه او هم مفسد است ولى نه بحدّ قتل نيز ذكر كرد و شرائط سرقت كه منجَر به حدّ شود از قبيل اينكه سرقت از جايى محفوظ و پوشيده باشد ، و قيمت مال مسروق به ربع دينار برسد ، و در مواقع گرسنگى و قحطى نباشد و شرائط قطع از قبيل ابتدا به دست و اينكه قطع نمىشود مگر چهار انگشت از دست راست ، از ريشه‌هاى انگشتان و انگشت ابهام\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبريده نمىشود ، و اينكه پاى چپ قطع مىشود نه پاشنهء پا همهء اين‌ها در كتب فقهى به طور مفصّل ذكر شده است ، و اينجا جاى تحقيق و تفصيلش نيست ، و اين عقوبتى است از جانب خدا .\r\n\r\n[ سوره المائدة ( 5 ) : آيه 39 
  ]\r\nفَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ ( 39 )\r\n\r\nترجمه :\r\nپس هر كه بعد از ستمى كه كرده است توبه كرده ، كار خود را اصلاح نمايد از آن پس خدا او را خواهد بخشيد كه خداوند بخشندهء مهربان است .\r\n\r\nتفسير :\r\n فَمَنْ تابَ مِنْ بَعْدِ ظُلْمِهِ  هر كه به سبب توبهء مخصوص نبوى يا ولوى از جانب قدرت امام توبه نمايد . ( بنا به قرينهء سابق و بيان معصومين ( ع ) ) .\r\n وَ أَصْلَحَ  بدين گونه كه مال دزدى را به صاحبش برگرداند ، ديگر حدّى براى او نيست و مانند محارب عمل نمىشود .\r\n فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ  تعليل است براى ما قبلش .\r\nيعنى به همان علّت خدا توبه‌اش را مىپذيرد كه خدا آمرزنده مهربان است .\r\n\r\n[ سوره المائدة ( 5 ) : آيه 40 
  ]\r\nأَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 40 )\r\n\r\nترجمه :\r\nآيا ندانستى كه ملك آسمان و زمين خدا راست هر كه را خواهد عذاب كند و از هر كه خواهد درگذرد و او بر هر چيز تواناست .\r\n\r\nتفسير :\r\nچون مقام مقامى است كه اين مطلب در ذهن خطور مىكند كه شايسته نيست حدّ محارب يا سرقت بر مجرّد توبه ساقط شود ، پس\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nخداوند جواب مىدهد و مىفرمايد :  أَ لَمْ تَعْلَمْ  و خطاب يا عامّ است براى هر كس كه خطاب در مورد او صحيح باشد يا مخصوص محمّد صلّى اللّه عليه و آله است از قبيل به تو مىگويم تا ديگرى بشنود .\r\n\r\n[ سوره المائدة ( 5 ) : آيه 41 
  ]\r\nيا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ ( 41 )\r\n\r\nترجمه :\r\nاى پيامبر غمگين از آن مباش كه گروهى از آنان كه بر زبان اظهار ايمان كنند و به دل ايمان نياورند و به راه كفر مىشتابند و نيز اندوهگين مباش از آنكه يهودانى كه جاسوسى مىكنند سخنان فتنه‌خيز به جاى كلمات حقّ تو ، به آن قومى كه از كبر نزد تو نيايند مىرسانند مانند يهودان خيبر ( آنها از عناد و دشمنى با اسلام ) كلمات حقّ را بعد از آنكه به جاى خود مقرّر گشت ( به ميل خويش ) تغيير دهند ( به دروغ و هواى نفس حرام را حلال و حلال را حرام كنند ) و گويند اگر حكم قرآن اين گونه كه ما مىخواهيم آورده شد بپذيريد و الّا دورى گزينيد ( حكم پيامبر را ابدا نپذيريد ) و هر كس را خدا به آزمايش و رسوائى افكند هرگز تو آنها را از قهر خدا نتوانى رهانيد آنها كسانى هستند كه خدا نخواسته دلهاشان را از پليدى كفر و جهل پاك گرداند . آنان را در دنيا ذلّت و خوارى نصيب است و در آخرت عذاب بزرگى مهيّا است .\r\n\r\nتفسير :\r\n يا أَيُّهَا الرَّسُولُ  وقتى حال محارب و مفسد در عالم كبير و عالم\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nصغير و حال سارق را در دو عالم و عقوبت آنان را ذكر كرد و آنچه كه از وسيله عقوبت را از آنان ساقط مىكند ذكر نمود رسول صلّى اللّه عليه و آله چون براى عالمين رحمت است بر منافقين امّتش محزون گشت ، آنان كه از وسيله منصرف شدند و به آن كفر ورزيدند گويا كه آنها صورت اسلام را سرقت مىكنند و كلمه‌ها را از محلّ خودش مىدزدند ، و همچنين بر يهود اندوهناك شد آنان كه جاسوسى مىكردند و گفتار را مىدزديدند تا براى ديگران حكايت كنند و كلمه‌ها را از جاى خودش مىدزديدند ، و نيز اندوهناك مىشد بر اينكه هر كدام يك نوعى مفسد فى الارض هستند .\r\nپس خداوند براى دلدارى پيامبر او را مورد ندا و خطاب قرار داد و فرمود :\r\n لا يَحْزُنْكَ الَّذِينَ يُسارِعُونَ فِي الْكُفْرِ  آنهائى كه به اين وسيله به سوى كفر مىشتابند ، اندوهناكت نگردانند .\r\n مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ  گويا كه آنان اسلام را دزديدند و باز با نشان آن را اظهار كردند .\r\n وَ مِنَ الَّذِينَ هادُوا سَمَّاعُونَ لِلْكَذِبِ  و از آن كسانى كه يهودى شدند زياد دروغ مىشنوند ، زيرا دروغ گفتن مستلزم شنيدن آن است ، يا اينكه قول تو را مىشنوند تا بر تو دروغ بندند ، يا اينكه آنها دروغ مىشنوند نه راست چون سنخيّت با دروغ دارند .\r\n سَمَّاعُونَ لِقَوْمٍ آخَرِينَ لَمْ يَأْتُوكَ  كلام ترا مىشنوند تا آن را براى قوم ديگرى كه از جهت تكبّر و مناعت و يا از جهت كينه و غضب پيش تو نيامدند ، نقل كنند .\r\n يُحَرِّفُونَ الْكَلِمَ مِنْ بَعْدِ مَواضِعِهِ  استيناف است و جواب سؤال مقدّر جهت بيان حال كسانى كه در كفر سرعت مىكنند و حال يهود كه دروغ مىشنوند ، يا صفت گروهى ديگر است . ولى اوّلى موافق‌تر و شامل‌تر است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nو مقصود از تغيير كلمه‌ها يا تغيير در لفظ است به زياد و كم كردن ، چنان كه دربارهء بسيارى از آيات روايت شده يا برگرداندن از مفهومش است يا برگرداندن از مصداقى است كه خداوند يا رسول براى آن وضع كرده‌اند ، و معنى آن اين است كه كلمه‌ها را بعد از ثبوت در مواضع خودش تغيير مىدهند ، و گويا كه منظور از اين لفظ كلمهء ولايت عهدى است كه از جانب خدا است آنجا كه فرمود :  إِنَّما وَلِيُّكُمُ اللَّهُ وَ رَسُولُهُ  . . . تا آخر آيه » زيرا كه خلافى نبود كه موضع آن ولايت عهدى علىّ ( ع ) بود ، يا از جانب رسول است آنجا كه فرمود : من كنت مولاه فعلىّ مولاه ، چون خلافى نبود در اينكه آن ولايت ، ولايت عهد است و براى علىّ ( ع ) است .\r\n يَقُولُونَ  يعنى كسانى كه در كفر شتاب مىكنند ، يا گروه ديگر .\r\n إِنْ أُوتِيتُمْ هذا فَخُذُوهُ  يعنى اى كسانى كه در راه با ما موافقيد . اگر همين را كه ما مىگوئيم به شما دادند بگيريد .\r\n وَ إِنْ لَمْ تُؤْتَوْهُ  اگر غير از آنچه كه ما مىخواهيم بر شما عرضه شد ،  فَاحْذَرُوا  از قبول آن بر حذر باشيد .\r\nو در سبب نزول آيه ذكر شده كه آن در مورد داورى بردن يهود خيبر به پيامبر صلّى اللّه عليه و آله يا در داورى كردن « ابن صوريا » براى آن حضرت صلّى اللّه عليه و آله است .\r\nو نيز ذكر شده كه بين بنى قريظه و بنى النّضير نوشته و عهدى بود مبنى بر اينكه اگر مردى از بنى قريظه مردى از بنى النّضير را مىكشت قاتل را به آنها بدهند تا كشته شود ، و ديه هم كامل باشد ، چون بنى النّضير قوىتر بودند و مالشان نيز از بنى قريظه بيشتر بود اگر مردى از بنى النّضير مردى از بنى قريظه را مىكشت قاتل را بايد به آنها مىدادند تا آن را بر شترى سوار كنند كه صورتش را به سوى گناهش برگرداند و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nصورتش را با گل سياه آلوده كند و نصف ديه به آنها داده شود .\r\nپس از آمدن پيامبر مردى از بنى قريظه ، مردى از بنى النّضير را كشت ، پس طبق همان عهدى كه بين آنان بود قاتل و ديه را طلب كردند ، بنى قريظه خوددارى كردند و گفتند : اين محمّد صلّى اللّه عليه و آله بين ما و شما ، پس بياييد داورى را به سوى او ببريم ، پس به سوى عبد اللّه بن ابىّ رفتند كه هم پيمان با بنى النّضير بود و به او گفتند : از محمّد صلّى اللّه عليه و آله در خواست كن كه پيمان ما را با بنى قريظه نقض نكند ، عبد اللّه بن ابىّ خدمت پيامبر صلّى اللّه عليه و آله رسيد و همان‌طور كه گفته بودند گفت ، پس جبرئيل نازل شد و گفت :\r\nكلمه‌هايى كه در تورات است اينان از مواضع خود تحريف مىكنند .\r\n وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً  و هر كه را كه خدا عذابش را بخواهد قدرت به منع فتنه و اصلاح آن ندارد .\r\n أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  آنان كسانى هستند كه خدا نمىخواهد دلهايشان را از نجاست‌هائى كه موجب كفر و عقوبت مىشود ، پاك كند .\r\n لَهُمْ فِي الدُّنْيا خِزْيٌ  با كشتن و اسارت و جزيه و دورى از وطن و اظهار نفاق منافق و رسوائى او و ترسيدن آنان همگى از مؤمنين و خوارى براى آنان در دنيا خوارى است .\r\n وَ لَهُمْ فِي الْآخِرَةِ عَذابٌ عَظِيمٌ  و در آخرت نيز عذابى بزرگ است .\r\n\r\n[ سوره المائدة ( 5 ) : آيه 42 
  ]\r\nسَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ ( 42 )\r\n\r\nترجمه :\r\nآنها جاسوسان دروغ‌زن و خورندگان مال حرامند اگر نزد تو آمدند ميان آنها حكم كن يا روى از آنان بگردان و چنانچه روى از آنان\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبگردانى هرگز كوچك‌ترين زيان به تو نتوانند رسانيد و اگر حكم كردى ميان آنها به عدالت حكم كن خدا حكم‌كنندگان به عدل را دوست دارد .\r\n\r\nتفسير :\r\n سَمَّاعُونَ لِلْكَذِبِ أَكَّالُونَ لِلسُّحْتِ  تكرار سمّاع دروغ براى ظاهر كردن علّت خزى و عذاب است ، و « سحت » هر حرامى است كه از رشوه در حكم حاصل شود ، هر چيزى است كه خداوند اجازهء طريق تحصيل آن را نداده از قبيل ثمن مردار و خمر و اجرت زنا و اجرت فالگيرى و خوردن مال يتيم و ربا بعد از بيّنه .\r\nو در بعضى از اخبار آمده است : و امّا رشوه در حكم كفر به خداى بزرگ است ، و در بعضى اخبار است : از جمله رشوه در حكم قبول كردن هديه بر بر آوردن حاجت برادر مؤمنش مىباشد ، و در بعضى از اخبار ديگر آنچه را كه به وسيلهء داورى طاغوت گرفته مىشود اگر چه حقّ باشد حرام شمرده شده است .\r\n فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ  اگر يهود براى محاكمه و داورى آمدند تو بين اينكه محاكمهء آنان را قبول كنى يا از آنان اعراض نمائى ، مخيّر هستى .\r\n وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً  اگر بين آنها حكم كردى از ترس و جلب ميل آنها نباشد ، زيرا اگر تو از آنها اعراض كنى نمىتوانند به تو ضررى برسانند پس رو آوردن تو به سوى آنان نيز نبايد از ترس ضرر آنها باشد .\r\n وَ إِنْ حَكَمْتَ فَاحْكُمْ بَيْنَهُمْ بِالْقِسْطِ  يعنى شايسته است كه حكم تو ، به عدالت كه خدا به آن امر كرده است ، باشد . نه طبق چيزى باشد كه آنها بر آن استوارند ، مانند كفر و عدم حرمت .\r\n إِنَّ اللَّهَ يُحِبُّ الْمُقْسِطِينَ  خدا حكم‌كنندگان به عدل را دوست دارد چه در مورد مؤمن باشد چه در مورد كافر .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\n[ سوره المائدة ( 5 ) : آيه 43 
  ]\r\nوَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَ ما أُولئِكَ بِالْمُؤْمِنِينَ ( 43 )\r\n\r\nترجمه :\r\nچگونه آنها به حكم نو سر فرود آرند در صورتى كه تورات نزد آنها است و در آن حكم خدا مذكور است و از آن روى گردانيده‌اند ، و چنانچه تو نيز از تورات حكم كنى نخواهند پذيرفت چه اينان به خدا ايمان نياورده‌اند .\r\n\r\nتفسير :\r\n وَ كَيْفَ يُحَكِّمُونَكَ  يعنى اينكه آنان اگر به حكم خدا راضى شوند ، به حكم تو پناه نمىآورند ، زيرا آنها اهل كتاب خدا هستند .\r\n وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ  درحالىكه تورات نزد آنهاست ، بعد از آنكه تو حكم مىكنى از حكم تو بر مىگردند چون موافق با رأيشان نيست اگر چه موافق با حكمشان باشد . يا اينكه از تورات و از حكم خدا كه در آن است روى بر مىگردانند .\r\n وَ ما أُولئِكَ بِالْمُؤْمِنِينَ  آنها به كتابشان و به تو ايمان نمىآورند ، و اين كنايه از كسانى است كه از حكم پيامبر دربارهء علىّ ( ع ) انحراف حاصل كردند .\r\n\r\n[ سوره المائدة ( 5 ) : آيه 44 
  ]\r\nإِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلاً وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ ( 44 )\r\n\r\nترجمه :\r\nو تورات را كه در آن هدايت و روشنايى دلهاست فرستاديم تا پيامبران كه تسليم امر خدا هستند بدان كتاب بر يهودان حكم كنند و نيز خداشناسان و عالمانى كه مأمور نگهبانى احكام كتاب خدا هستند و بر صدق آن گواهى دارند تبليغ كنند پس از هيچ كس\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nنترسيد و از انتقام من بترسيد و آيات مرا به بهاى اندك مفروشيد كه هر كس بر خلاف آنچه خدا حكم فرمود حكم كند چنين كس از كافران خواهد بود .\r\n\r\nتفسير :\r\n إِنَّا أَنْزَلْنَا التَّوْراةَ فِيها هُدىً  ما تورات را فروفرستاديم تا به وسيلهء آن به حق هدايت شوند .\r\n وَ نُورٌ  و آن نورى است كه بوسيلهء آن مبهمات كشف مىشود ، اين موضوع ، علّت آوردن بيان عدم ايمان آنهاست و كنايه از كسانى است كه از قرآن اعراض كرده‌اند كه در آن بيان حقّ و كشف آن از ولايت علىّ ( ع ) است .\r\n يَحْكُمُ بِهَا النَّبِيُّونَ الَّذِينَ أَسْلَمُوا  پيامبرانى كه تسليم فرمان بودند به آن حكم كردند ، اين عبارت صفت بيان حال آنها و كنايه از كسى است كه به حكميّت قرآن راضى نشده و تسليم و مطيع خدا نگشته است .\r\n لِلَّذِينَ هادُوا  و براى يهوديان نيز حكم مىكنند ، تورات نيز بر همين مبنا حكم مىكند  وَ الرَّبَّانِيُّونَ  و كسانى كه حقّ را طلب كردند به سبب رياضت‌ها و مجاهدت‌ها نيز همين حكم را دارند .\r\n وَ الْأَحْبارُ  و كسانى كه حقّ را به سبب علم و طريق بحث طلب كردند نيز اين‌گونه‌اند .\r\n بِمَا اسْتُحْفِظُوا  « استحفظه » يعنى از او حفظ و نگهدارى چيزى را طلب كرد ، يا اينكه او را نگهبان چيزى قرار داد . و لفظ « ما » موصوله يا مصدريّه است در آن اشاره به اين است كه آنان حافظ و نگهبان كتاب خدا از تغيير بودند ، يا اينكه آن را در سينه‌هايشان حفظ مىكنند .\r\n مِنْ كِتابِ اللَّهِ  كتاب تدوينى يا احكام نبوّت .\r\n وَ كانُوا عَلَيْهِ شُهَداءَ  شهادت مىدهند به ضرر كسى كه كتاب خدا را تغيير دهد . از ائمّه ( ع ) در بيان كنايه بودن اين آيه آمده است : اين آيه\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nدربارهء ما نازل شده است و « ربّانيّون » ائمّه هستند نه انبيا كه آنها مردم را با علمشان تربيت مىكنند ، و « احبار » عبارت از علما هستند . يعنى اين كه مقصود كنايه از امّت محمّد صلّى اللّه عليه و آله و نازل شدن قرآن است ، و اينكه حاكم به قرآن ائمّه ( ع ) و مشايخ آنان هستند كه به آنها اجازهء حكم به قرآن را داده‌اند .\r\n فَلا تَخْشَوُا النَّاسَ  در حكومت‌هايتان از مردم نترسيد و از احكامى كه مقرّر كرديم اعراض نكنيد ، و خطاب به محمّد صلّى اللّه عليه و آله است و چون مقصود كنايه از امّت محمّد صلّى اللّه عليه و آله است در خطاب امّت را با محمّد صلّى اللّه عليه و آله جمع كرد .\r\n وَ اخْشَوْنِ  از من بترسيد كه من سزاوارتر به آن هستم .\r\n وَ لا تَشْتَرُوا بِآياتِي  آيات مرا مفروشيد يعنى آيات تدوينى را با تغيير و تبديل مفروشيد ، و نه آيات تكوينى را كه نبىّ صلّى اللّه عليه و آله و قول نبىّ صلّى اللّه عليه و آله و ائمّهء هداة باشند .\r\n ثَمَناً قَلِيلًا  به بهاى اندك ، از اعراض دنيوى و اغراض آن ( نفروشيد ) در اوّل سورهء بقره در نظير اين آيه تفصيل كامل فروختن آيات خدا به بهاى اندك و ناچيز گفته شد .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  و هر كه به آنچه كه خدا نازل كرده است ، حكم نكند ، كافر است بدان كه سه آيه‌اى كه در اينجا ذكر شد ، به اين صورت است كه كفر و ظلم و فسق مترتّب بر عدم حكم به آنچه كه خدا آن را نازل فرموده شده است ، و از اين معنى لازم مىآيد كه هر فردى از افراد انسان حاكم بما انزل اللّه باشد تا اينكه داخل تحت اين آيه‌ها و مشمول آنها نباشد ، در حالى كه بيشتر مردم اصولا حكم خدا را نمىدانند ، و چنين نيست كه هر كس حكم خدا را بداند اجازهء حكم در بين مردم به او داده مىشود ، و از همين جا است كه آيه را تفسير كردند به كسى كه به غير آنچه كه خدا نازل فرموده يا به اين است\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nكه اصلا حكمى نكند و يا به غير آنچه خدا نازل كرده است ، حكم نمايد .\r\nو تحقيق در اين مقام اين است كه گفته شود كه آنچه را كه خداوند نازل كرده است مختصّ به احكام تدوينى نيست بلكه اعمّ از تدوينى است كه انبيا آن را به صورت نوشته در صحيفه‌ها و الواح آورده‌اند ، و همچنين اعمّ از تكوينى در عالم كبير از نبوّت‌ها و احكام آن است كه از مقام روح به دلهاى انبيا ، و از آنجا به سينه‌هايشان ، و از آنجا به سوى خلق نازل شده است ، از قبيل سياست‌ها و عبادت‌هاى قالبى .\r\nو همچنين اعمّ است از احكام تكوينى در عالم صغير و احكام عقلى كه از مقام عقل در اوايل بلوغ نازل شده تا به سينه‌هاى خلق رسيده است .\r\nپس هر انسانى يك زاجر و مانع الهى دارد و يك شيطان كه او را فريب بدهد ، و هر انسانى حتما داراى حكومت است ، و اين حكومت يا در وجود خود و در عالم صغيرش است ، زيرا انسان بالاخره خالى از حركت و سكون نمىتواند باشد و لو در خوردن و آشاميدن و ساير ضروريّات باشد ، و اگر صاحب عيال و خانه باشد پس در اهل خانه‌اش نيز چنين است ، و اگر داراى خدم و حشم و اموال باشد در آنها نيز چنين مىباشد .\r\nو بايد حركت و سكون اختيارى انسان داراى محرّك و انگيزه‌اى باشد ، پس اگر داعى و باعث الهى باشد پس او در حركت و سكونش حكم‌كننده است كه به آنچه خدا نازل فرموده است . و از حكمى كه عقل بر سينه‌اش مىكند ، پيروى نموده است . و اگر انگيزه و موجب آن شيطانى باشد ، به غير آنچه خدا نازل فرموده است ، حكم مىنمايد .\r\nو اين حكومت‌كنندهء بين مردم اگر انگيزهء حكومتش الهى باشد حاكم بما انزل اللّه است و اگر شيطانى باشد حاكم به غير ما انزل اللّه است و حكم به ما انزل اللّه نكرده است و اگر صورت حكم حكمى باشد كه خدا\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nآن را نازل فرموده است ولى در هنگام حكم از طرف خدا اجازه نداشته نه بدون واسطه مانند انبيا ( ع ) و نه با واسطه مانند اوصياى آنان ، اگر چه حكمش به صورت ما انزل اللّه ، در تدوين يا در نبوّت‌ها باشد ، حكم چنين كسى غير ما انزل اللّه و حكم طاغوت است .\r\nو آنچه كه در اخبار وارد شده است كه اين مجلس جايى است كه در آنجا نمىنشيند مگر نبىّ يا وصىّ يا شقىّ دلالت بر همين مطلب مىكند ، زيرا كسى كه بدون وصايت در آنجا بنشيند ، جلوس و حكمش نمىتواند  بِما أَنْزَلَ اللَّهُ  باشد بلكه « به غير ما انزل اللّه » و به حكم شيطان است .\r\nو لذا شفاعت را كه با حكومت توأم است در آيات متعدّد معلّق بر اذن كرده است .\r\nو از آنچه كه ذكر شد روشن گشت كه عدم حكم  بِما أَنْزَلَ اللَّهُ  لازم و مساوى حكم « به غير ما انزل اللّه » است نه اينكه اعم از آن باشد زيرا انسان هيچ وقت خالى از يك نوع حكومت نمىتواند باشد ، و كسى كه خالى از حكومت نباشد اگر حكم  بِما أَنْزَلَ اللَّهُ  نكند قهرا حكم به « غير ما انزل اللّه » كرده است و اين به جهت تلازمى است كه بين آن دو وجود دارد .\r\nپس آنچه كه دربارهء تفسير آيه در اخبار به حكم به غير ما انزل اللّه وارد شده ، صحيح است . از امير المؤمنين ( ع ) روايت شده كه حكم دو حكم است ، حكم خدا و حكم جاهليّت و هر كس در حكم خدا خطا كند به حكم جاهليّت حكم خواهد كرد « 1 » .\r\nو آن دليل بر همان چيزى است كه ما گفتيم .\r\n\r\n[ سوره المائدة ( 5 ) : آيه 45 
  ]\r\nوَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ ( 45 )\r\n\r\n\r\n","description":"","footnote":"\r\n( 1 ) تفسير الصافى 2 : ص 46 - تفسير البرهان 1 : ص 478 / ح 2\r\n","page_name":" 338 ","page_number":338},
  {"content":"\r\n\r\n\r\nترجمه :\r\nو در تورات بر بنى اسرائيل حكم كرديم كه نفس را در مقابل نفس قصاص كنند و چشم را در مقابل چشم و بينى را به بينى و گوش را به گوش و دندان را به دندان و هر زخمى را قصاص خواهد بود پس هرگاه كسى به جاى قصاص به صدقه ( ديه ) راضى شود نيكى كرده و كفّارهء گناه او خواهد شد و هر كس بر خلاف آنچه خدا فرستاده حكم كند چنين كسى از ستمكاران خواهد بود .\r\n\r\nتفسير :\r\n وَ كَتَبْنا عَلَيْهِمْ فِيها  در تورات اين نوع حكم را نوشتيم كه . . . اظهار اين مطلب تقرير عدم رضايت آنان به حكم خداست ، و اينكه به داورى حضرت محمّد صلّى اللّه عليه و آله راضى شدند ( چنان كه گفتيم ) براى اين بوده است كه از حكم تورات فرار كنند .\r\n أَنَّ النَّفْسَ بِالنَّفْسِ  مجمل است و محتاج به بيان « يعنى » نفس مرد در مقابل مرد و عبد در مقابل عبد و مؤنّث در مقابل مؤنّث است ، يا اينكه حكم تورات عامّ است ( يعنى تفاوتى ندارد هر كه كسى را كشت بايد كشته شود )  وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ  يعنى بايد قصاص انجام شود . البته هر فقره از آيه محتاج به تقدير ديگرى نيز هست و آن اين است كه نفس در مقابل نفس كشته مىشود و چشم در مقابل چشم در آورده مىشود و هكذا . . . .\r\n فَمَنْ تَصَدَّقَ بِهِ  پس كسى كه به قصاص تصدّق كند يعنى از قصاص بگذرد و به صدقه ( ديه ) راضى شود .\r\n فَهُوَ كَفَّارَةٌ لَهُ  كه آن ديه كفارهء گناهانش مىباشد .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  و هر كه به آنچه كه خدا نازل كرده است حكم نكند از ستمكاران خواهد بود . اين موضوع را سه مرتبه تكرار نمود براى اينكه كمال اهميّت آن را برساند زيرا حكم\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبه ما انزل اللّه چنان كه دانستى معيار تمام حركات و سكنات و مصحّح عبارات و سياسات است و به وسيلهء آن معاش و معاد استوار مىشود ، و نيز تكرار براى اين است كه جملهء اوّل ناظر به امّت محمّد صلّى اللّه عليه و آله است زيرا كه خطاب در قول خدا :  فَلا تَخْشَوُا النَّاسَ  تا آخر آيه » به امّت محمّد صلّى اللّه عليه و آله است ، و جملهء دوّم ناظر به احكام تورات و اهل آن است ، و جملهء سوّم ناظر به احكام انجيل و اهل آن است .\r\n\r\n[ سوره المائدة ( 5 ) : آيه 46 
  ]\r\nوَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ ( 46 )\r\n\r\nترجمه :\r\nو از پى آن رسولان ، باز عيسى پسر مريم را فرستاديم كه تصديق به درستى توراتى كه در دست او بود داشت و انجيل را نيز بر او فرستاديم كه در آن هدايت و روشنى دلها و تصديق‌كننده به درستى تورات و راهنمائى مردم و اندرز براى پرهيزكاران بود .\r\n\r\nتفسير :\r\n وَ قَفَّيْنا عَلى آثارِهِمْ  يعنى آثار نبيين و ربانيّين و احبار كه حكم به تورات مىكردند ، از پى آن فرستاديم .\r\n بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً  عطف است بر جملهء « فيه هدى و نور » چون آن جمله حال است و محلا منصوب ، و آن را تكرار نمود چون اوّلى « حال » از عيسى ( ع ) است و دوّمى از انجيل .\r\n لِما بَيْنَ يَدَيْهِ مِنَ التَّوْراةِ وَ هُدىً  تكرار بدان جهت است كه اوّلى به اعتبار اجزاء است و دوّمى به اعتبار مجموع ، و نيز اوّلى وصف است به اعتبار معانى موصوف و دوّمى وصف است به اعتبار لفظ آن اگر چه اينجا هم باز به اعتبار معانى است و تأكيد نيز مطلوب است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n وَ مَوْعِظَةً لِلْمُتَّقِينَ  و اين پندى است براى پرهيزگاران زيرا كه وعظ ( پند ) نوعى نسبت است بين پنددهنده و پندگيرنده و كسى كه پند نگيرد اندرز براى او پند نيست ، و متّقين كسانى هستند كه اندرز براى آنان پند است .\r\n\r\n[ سوره المائدة ( 5 ) : آيه 47 
  ]\r\nوَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ ( 47 )\r\n\r\nترجمه :\r\nو اهل انجيل بايد بر آنچه كه خدا در آن كتاب فرستاد حكم كنند و هر كس به خلاف آنچه خدا فرستاده است حكم كند چنين كس از فاسقان خواهد بود .\r\n\r\nتفسير :\r\n وَ لْيَحْكُمْ  به صورت امر ، و با كسر لام و فتح ميم نيز خوانده شده است .\r\n أَهْلُ الْإِنْجِيلِ بِما أَنْزَلَ اللَّهُ فِيهِ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  وصف كردن آنان گاهى به كفر است و آن عدم اقرار به خدا يا به دين خداست ، و گاهى به ظلم است و آن دادن حقّ است به غير مستحقّ و منع كردن حقّ از مستحقّ ، و گاهى به فسق است ، و آن خارج شدن از طريق عقل و شرع مىباشد . و اين بدان جهت است كه آنها هر سه وصف را دارند و به آنها متّصف هستند ، و براى اينكه آنها در نهايت رسوائى ، رسوا هستند و براى اينكه اوّلى نسبت به امّت محمّد صلّى اللّه عليه و آله است و چون رسالت و كتاب و احكام او شريف‌تر است منحرف از احكام او و حاكم به غير آن احكام كافر ناميده شده است ، تا مشعر به اين باشد كه منحرف از احكام او از جهت شرافتى كه دارد حالش از همه بدتر است ، و دومى نسبت به يهود است ، و چون كثرت در آنها غلبه دارد ظلم كه اضافهء به غير است در آنها ظاهرتر و روشن‌تر است . و سومى نسبت به نصارى است و چون وحدت در آنها ظاهرتر است خروج از طريق وحدت كه همان\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nفسق است به حال آنها مناسب‌تر است .\r\nبدان كه مقصود از حكم به تورات و حكم به انجيل حكم در مطلق سياسات و عبادات نيست ، زيرا آن دو به وسيلهء محمّد صلّى اللّه عليه و آله و كتابش نسخ شده‌اند ، بلكه مقصود حكم به كتاب و انجيل است به اعتبار آنچه كه در آن دو ثبت شده است از قبيل بعثت نبىّ صلّى اللّه عليه و آله و آثار و علاماتش . و مهم‌ترين مقصود كنايه از امّت است در حكم به قرآن دربارهء خلافت علىّ ( ع ) پس غفلت مكن .\r\n\r\n[ سوره المائدة ( 5 ) : آيه 48 
  ]\r\nوَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 48 )\r\n\r\nترجمه :\r\nو اين كتاب ( قرآن ) را بر تو به حقّ فرستاديم كه راستى و درستى همهء كتابهائى كه در برابر اوست تصديق كرده است و به حقيقت كتب آسمانى پيشين گواهى مىدهد پس ميان آنها به آنچه خدا فرستاده است حكم كن و در اثر پيروى از خواهشهاى ايشان حكم حقّى كه بر تو آمده وامگذار . ما براى هر قومى شريعت و روشى مقرّر داشتيم و اگر خدا مىخواست همه را يك امّت مىگردانيد و لكن خواست تا شما را به احكامى كه در كتاب خود فرستاده است ، بيازمايد . پس در كارهاى نيك پيشى گيريد كه بازگشت همه به سوى خداست و در آنچه اختلاف داريد شما را به جزاى آن آگاه خواهد ساخت .\r\n\r\nتفسير :\r\n وَ أَنْزَلْنا إِلَيْكَ الْكِتابَ بِالْحَقِّ  و اين كتاب را به سبب حقّ ، يا متلبّس به حقّ ، يا همراه حقّ فروفرستاديم . در گذشته بيان شد كه حقّ در امثال\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاينجاها عبارت از ولايت كبرى است  مُصَدِّقاً لِما بَيْنَ يَدَيْهِ مِنَ الْكِتابِ  كه تصديق‌كنندهء همه آن چيزهايى است كه از جنس كتابهاى نازل شده و نبوّت‌هاى گذشته است .\r\n وَ مُهَيْمِناً عَلَيْهِ  يعنى مراقب آن كتاب است تا از تغيير حفظ كند ، و آنچه را كه از آن كتاب پنهان مىدارند ظاهر سازد و نبوّت‌هاى گذشته را تصديق نمايد ، و « مهيمن » از اسماء خداى تعالى است و به معنى رقيب و حافظ و امانت‌دار و امين و شاهد است .\r\n فَاحْكُمْ بَيْنَهُمْ  پس بين امّت خود ، يا بين اهل كتاب - اگر حكم بين آنها را اختيار كردى - حكم كن . مقصود كنايه از امّت و حكم آنان است .\r\n بِما أَنْزَلَ اللَّهُ  به آنچه كه خداوند دربارهء علىّ ( ع ) نازل كرده است .\r\n وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ  و از هوس آنها پيروى مكن ، در حالى كه كتاب و نبوّت براى تو آمده است كه آن دو صورت حقّ است ، و حقّ عبارت از ولايت است .\r\n لِكُلٍّ جَعَلْنا مِنْكُمْ شِرْعَةً  يعنى براى هر فرقه و امّتى از شما شريعتى بر حسب قالب قرار داديم ، و تأخير « منكم » براى اشاره به اين است كه شريعت مخصوص هر امّتى از اختلاف استعداد آنها ناشى شده است .\r\n وَ مِنْهاجاً  يعنى راه واضح به حسب قلب ، و « شرعة » راه آب است كه جميع خلق به طور مساوى وارد آن مىشوند ، و احكام قالبى در هر امّت و شريعت راه به آب حيات است ، و جميع امّت در آن مساوى است و « منهاج » از نهج الامر وقتى كه واضح باشد ، و مراد طريق واضح از قلب به حقّ است ، و آن به منزلهء تعليل سابق است ، يعنى از شريعت مخصوص خودت به واسطهء شرايع آنان تجاوز نكن ، زيرا شرايع آنان مخصوص خود آنها بود و براى تو شريعت مخصوص خودت است .\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً  كه اگر خدا مىخواست يك امّت\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمتّفق بر يك طريق بدون اينكه شريعتى نسخ گردد و شريعت ديگرى تجديد شود ، قرار مىداد .\r\n وَ لكِنْ  و ليكن شما را امّت‌هاى مختلف قرار داد  لِيَبْلُوَكُمْ فِي ما آتاكُمْ  تا بدانچه از شرايع جديد به شما داده است ، بيازمايد زيرا كه قبول آنچه كه عادت و الفت به او پيدا شده است . براى نفس آسان‌تر است ، و به سبب آن صدق ايمان ظاهر نمىشود . به خلاف آن چه كه غير مألوف است و عادت به آن پيدا نشده است . كه قبول چنين شريعتى نمىشود مگر از صدق ايمان به كسى كه آن دين را آورده است .\r\n فَاسْتَبِقُوا الْخَيْراتِ  يعنى وقتى دانستيد كه اختلاف امّت‌ها براى امتحان شماست پس به كارهاى خير سبقت بگيريد و كارهائى كه خداوند بر زبان پيامبرش به آنها امر كرده است انجام دهيد . نه عادت‌هائى كه از گذشتگانتان گرفتيد ، يعنى كارهاى خير را بگيريد در حالى كه بر نفوستان سبقت مىگيريد ، زيرا نفسهايتان شما را به عادت‌ها امر مىكند ، يا بر دوستانتان سبقت بگيريد تا گوى سبقت را ببريد .\r\n إِلَى اللَّهِ مَرْجِعُكُمْ جَمِيعاً  كه بازگشت جملگى شما به اوست چه پيشينيان و چه آيندگان ، چه كسى كه امر خدا را گرفته و چه كسى كه به عادت آن را اخذ كرده باشد . اين عبارت تعليل قول خداست كه مىفرمايد :  فَاسْتَبِقُوا الْخَيْراتِ  و وعد و وعيد براى هر دو گروه است .\r\n فَيُنَبِّئُكُمْ بِما كُنْتُمْ فِيهِ تَخْتَلِفُونَ  پس شما را به آنچه كه از حقّ و باطل و امر و عادت در آن اختلاف داشتيد آگاه مىكند ، و اين نيز كنايه از ولايت و اختلاف آنها در ولايت بعد از رسول صلّى اللّه عليه و آله است .\r\n\r\n[ سوره المائدة ( 5 ) : آيه 49 
  ]\r\nوَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ وَ إِنَّ كَثِيراً مِنَ النَّاسِ لَفاسِقُونَ ( 49 )\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nترجمه :\r\nو تو اى پيامبر بدانچه خدا به تو فرستاده ميان مردم حكم كن و پيرو خواهشهاى آنان مباش و بينديش كه مبادا ترا فريب دهند و در بعضى احكام كه خدا به تو فرستاده است تقاضاى تغيير كنند پس هرگاه از حكم خدا روى گردانيدند باك مدار بدانكه خداى خواهد به عقوبت بعض گناهانشان گرفتار سازد و همانا بسيارى از مردم فاسق و بدكارند .\r\n\r\nتفسير :\r\n وَ أَنِ احْكُمْ بَيْنَهُمْ بِما أَنْزَلَ اللَّهُ  بعضى گفته‌اند عطف بر « كتاب » يا بر « حق » است ، به اين نحو كه « أن » را مصدريّه قرار دهيم ، و دخول « ان » مصدريّه بر فعل امر نادر است و غير فصيح ، بلكه « أن » در اغلب موارد براى تفسير مىآيد مخصوصا اگر بعد از كلمه‌اى قرار بگيرد كه در آن معنى قول باشد و در كلام فصحاء به عنوان و عطف بر معنى زياد و شايع به كار مىرود .\r\nبنا بر اين يا بايد عطف بر « مصدّقا » به اعتبار معنى آن باشد ، يعنى بر تو كتاب را فروفرستاديم تا اينكه آنچه در برابر تو و حكم من است تصديق نمايى پس « ان » براى تفسير انزال آمده زيرا در آن معنى قول وجود دارد ، چونكه فعل انزال هرگاه به لفظ نسبت داده شود به معنى قول مىباشد .\r\nمحتمل است كه « و ان احكم » به تقدير « أمرنا » باشد كه عطف بر « أنزلنا » بشود و باز « أن » تفسيريّه مىشود ، و تكرار امر به حكم بما انزل اللّه براى تأكيد است و يا براى اين است كه يكى از آن دو در مورد زناى محصنه و ديگرى درباره قتلى است كه بين آنها واقع شده است ، چنان كه از امام باقر ( ع ) روايت شده است كه امر به حكم بين آنها بدان جهت تكرار شده است كه آن دو ، دو حكم هستند و به هر دوى آنها امر شده است ، زيرا كه آنها در مورد زناى زن و مرد محصنه از پيامبر و كتاب خود داورى خواستند و در مورد قتلى كه بين آنها واقع شده بود به پيامبر صلّى اللّه عليه و آله مراجعه كردند .\r\n وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ  از خواهشهاى ايشان پيروى مكن و مواظب باش كه تو را منصرف نكنند  عَنْ بَعْضِ ما أَنْزَلَ اللَّهُ \r\n\r\n","description":"","footnote":"","page_name":" 345 ","page_number":345},
  {"content":"\r\n\r\n إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ  از برخى از آنچه خدا بر تو نازل كرده است پس اگر برگردند بدان كه خداوند مىخواهد به نسبت بعضى از گناهان آنها را عقوبت كند ، زيرا كه آنها گناهان زيادى دارند و روى آوردن به تو موجب سقوط عقوبت آنان است و روى گردانيدن از تو دليل اين است كه خداوند عقوبت آنها را به سبب بعضى از گناهانشان اراده كرده است .\r\n وَ إِنَّ كَثِيراً مِنَ النَّاسِ لَفاسِقُونَ  همانا بسيارى از مردم فاسق هستند ، يعنى خارج از طريق حقّ هستند و آن كنايه از امّت است كه از امر پيامبر درباره ولايت على ( ع ) سرپيچى كردند امّا اگر نزول آيه دربارهء اهل كتاب باشد ، جهت دلدارى رسول صلّى اللّه عليه و آله است كه از روى گردانيدن آنان تأسّف نخورد و از جهت نافرمانى آنها اندوهناك نشود .\r\n\r\n[ سوره المائدة ( 5 ) : آيه 50 
  ]\r\nأَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ ( 50 )\r\n\r\nترجمه :\r\nآيا ( با وجود اين دين كامل و قوانين محكم آسمانى ) باز تقاضاى تجديد حكم جاهليت دارند ، و كدام حكم از حكم خدا براى اهل يقين نيكوتر خواهد بود .\r\n\r\nتفسير :\r\n أَ فَحُكْمَ الْجاهِلِيَّةِ يَبْغُونَ  آيا با وجود اين دين كامل ، باز هم حكم جاهليّت را مىخواهند ؟ اين سخن مؤيّد وجه كنايه است ، زيرا توبيخ امّت بعد از تصديق رسول بر طلب حكم جاهليّت جا دارد ولى توبيخ كسانى اصلا تصديق نكرده‌اند جا ندارد .\r\n وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ  « لام » لام اختصاص است و ظرف متعلق به « حكما » يا به « احسن » است و استفهام براى انكار است يعنى كسى بهتر از خدا از جهت حكم براى قومى كه يقين داشته باشند ، وجود ندارد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمقصود اين است كه خداوند بهتر است از جهت حكم ، زيرا كه آن اگر چه بر حسب مفهوم اعمّ است ولى استعمال آن در اين مقام براى ثابت كردن بهتر بودن و احسن بودن براى چيزى است كه برتر بودن آن مقصود است ( حكم خدا ) و نفى أحسن بودن از غير آن است .\r\nو تعبير از اين معنى به نحوى كه تعلّق لام هم ظاهر شود چنين است : خداوند حكومتش براى گروهى نيكو است كه يقين دارند در شديدترين نيكوئى ، يا اينكه حكومت خدا نيكوست براى گروهى كه به حكم خداوند يقين داشته باشند .\r\nو تخصيص بهتر بودن حكومت به موقنين براى اين است كه بهتر بودن براى آنان معلوم است ، براى اينكه آن حكومت موافق آنهاست نه غير آنها كه صاحبان هواها و گمان‌ها هستند .\r\nبرخى گفته‌اند : « لام » به معنى « عند » است و بنا بر اين متعلّق به « احسن » مىشود ، و بعضى گفته‌اند : لام براى بيان است يعنى بيان متعلّق به استفهام ، يعنى اين استفهام براى قومى است كه يقين داشته باشند .\r\n\r\n[ سوره المائدة ( 5 ) : آيه 51 
  ]\r\nيا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ ( 51 )\r\n\r\nترجمه :\r\nاى اهل ايمان ، يهود و نصارى را كه دشمن اسلامند به دوستى نگيريد آنان بعضى دوستدار بعضى ديگرند و هر كه از شما مؤمنان با آنها دوستى كند به حقيقت از آنها خواهد بود و همانا خدا ستمكاران را هدايت نخواهد كرد .\r\n\r\nتفسير :\r\n يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ  منظور از « اولياء » دوستانى است كه با آنها معاشرت مىكنيد و از آنها مانند معاشرت دوستان توقّع يارى در بلاها داريد .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n بَعْضُهُمْ أَوْلِياءُ بَعْضٍ  پس از آنها توقع و دوستى نداشته باشيد زيرا آنها چون بر يك دين هستند اگر چه از جهت ديگر با هم نزاع داشته باشند ، باز با هم دوستند .\r\n وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  زيرا رو كردن و دوستى نمىشود مگر از جهت سنخيّتى كه بين دوستان موجود است و سنخيّت اقتضا مىكند كه هر كس داخل سنخ خودش باشد .\r\nاز امام صادق ( ع ) است كسى كه دوست آل محمّد صلّى اللّه عليه و آله باشد و آنها را بر جميع مردم مقدّم بدارد به سبب آنچه كه آنها را حقيقتا مقدّم داشته و آن خويشى رسول خدا صلّى اللّه عليه و آله است ، پس چنين كسى به منزلهء آل محمّد صلّى اللّه عليه و آله است ، زيرا او از خود همان قوم است ، و اين به جهت آن است كه آنها را دوست دارد و از آنها پيروى مىكند . و همچنين است حكم خدا در كتابش كه فرمود :  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  و قول ابراهيم :  فَمَنْ تَبِعَنِي فَإِنَّهُ مِنِّي  .\r\n إِنَّ اللَّهَ لا يَهْدِي الْقَوْمَ الظَّالِمِينَ  يعنى از آنها دوستانى نگيريد زيرا آنها ستمكارند به جهت اينكه اسلام را قبول نكردند و خداوند قوم ستمگران را هدايت نمىكند ، يا اينكه آنها را براى خودتان دوست نگيريد كه در اين صورت شما به سبب دوستى با آنها و اعراض از مؤمنين ستمكار مىشويد ، آن‌وقت ، خداوند شما را به سوى حق ، هدايت نمىكند ، چون خدا قوم ستمگر را هدايت نمىكند .\r\n\r\n[ سوره المائدة ( 5 ) : آيه 52 
  ]\r\nفَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ ( 52 )\r\n\r\nترجمه :\r\nگروهى از منافق كه دلهايشان ناپاك و ناخوش است خواهى ديد كه در راه دوستى ايشان ( يهود و نصارى ) مىشتابند و\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمىگويند ما از اين مىترسيم كه مبادا در گردش روزگار آسيبى از آنها بما رسد باشد كه خدا براى مسلمانان پيروزىاى پيش آرد يا امر ديگرى از طرف خود كه عزّت و دولت مسلمين است ، قوّت يابد تا منافقان از آنچه در دل نهان كرده‌اند سخت پشيمان شوند .\r\n\r\nتفسير :\r\n فَتَرَى الَّذِينَ فِي قُلُوبِهِمْ مَرَضٌ  ابن ابىّ و همدستانش را مىبينى كه در دلهاشان بيمارى است .\r\n يُسارِعُونَ فِيهِمْ  كه در دوستى آنها شتاب مىكنند .\r\n يَقُولُونَ نَخْشى أَنْ تُصِيبَنا دائِرَةٌ  عذر آوردن دوستى با آنهاست كه مىگويند مىترسيم كه به ما آسيبى رسد . و « دائره » عبارت از حوادث و مصيبت‌هاى روزگار است كه در بين مردم دوران دارد .\r\nروايت شده است كه عبادة بن صامت به رسول خدا صلّى اللّه عليه و آله گفت :\r\nبراى من موالى « 1 » فراوانى از يهود است و من از دوستى با آنها بيزارم و به خدا و رسول پناه مىبرم و من ولايت خدا و رسولش را دارم . ابن ابى گفت : من مردى هستم كه از مصيبت‌ها و گرفتاريها مىترسم و من از دوستى با بندگان خودم بيزارى نمىجويم . پس اين آيه نازل شد ،  فَعَسَى اللَّهُ أَنْ يَأْتِيَ بِالْفَتْحِ  باشد كه خدا براى رسولش و براى مؤمنين پيروزى پيش آرد .\r\n أَوْ أَمْرٍ مِنْ عِنْدِهِ  يعنى امرى غير از فتح از قبيل غنيمت ، يا هلاك كردن دشمن ، يا هلاك كردن كسانى كه مىگفتند مىترسيم به مصيبت و بلا گرفتار شويم كه در آن امر عزّت مؤمنين است و به وسيلهء آن ذلّت كافرين و دوستانشان ظاهر مىشود .\r\n فَيُصْبِحُوا  يعنى اين منافقين در دنيا يا در آخرت  عَلى ما أَسَرُّوا   فِي أَنْفُسِهِمْ  بر كارى كه در دلشان پنهان كرده‌اند از نفاق با مؤمنين و\r\n\r\n\r\n","description":"","footnote":"\r\n( 1 ) ظاهرا مقصود بنده است .\r\n","page_name":" 349 ","page_number":349},
  {"content":"\r\n\r\nدوستى با كافران  نادِمِينَ  پشيمان شوند ، در اخبار « 1 » وارد شده است كه تأويل آيه در مورد بنى اميّه است ، پس مىگوئيم : نزول آيه اگر چه دربارهء عبد اللّه بن ابىّ و اصحابش بوده است ، ولى كنايه از مخالفين علىّ ( ع ) است و در مورد هر كس كه مخالف ائمّه ( ع ) باشد همهء آنان از بنى اميّه محسوب مىشوند و تا ظهور قائم ( عج ) اين امر جارى است .\r\n\r\n[ سوره المائدة ( 5 ) : آيه 53 
  ]\r\nوَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ ( 53 )\r\n\r\nترجمه :\r\nو اهل ايمان چون از نفاق و سيرت زشت آنان آگاه شوند گويند آيا اينان هستند كه با جديّت و مبالغهء بسيار به خدا سوگند ياد مىكردند كه ما از شما هستيم ؟ اكنون چگونه رياكارى آنها پيدا شد ! اعمالشان باطل گرديد و سخت زيانكار شدند .\r\n\r\nتفسير :\r\n وَ يَقُولُ الَّذِينَ آمَنُوا  مؤمنان در دنيا بعد از برگشتن امر بر كفّار يا بر منافقين ، منافقين را در زمرهء كافرين مىبينند ، يا در آخرت پس از آنكه آنها را در طريق كافران مشاهده مىكنند ، مىگويند : . . . ضمنا « يقول » به فتح ( با آن مقدّر ) نيز خوانده شده است كه عطف بر « ان يائى » يا بر « فيصبحوا » باشد .\r\n أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ  اشاره به منافقين است .\r\nيعنى مؤمنين پس از آنكه منافقان را در زمرهء كافران ديدند ، و نگريستند كه حال مؤمنين نيكو است از باب خوشحالى و شادى به سبب چيزى كه به مؤمنين رسيده است مىگويند : آيا اينان همان كسانى نيستند كه سوگند شديد مىخوردند كه ايمان دارند !  إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ  لذا به طريق تعجب مىگويند كه اينان همان‌هائى نيستند كه مىگفتند كه با شما\r\n\r\n\r\n","description":"","footnote":"\r\n( 1 ) تفسير الصافى 2 : ص 47\r\n","page_name":" 350 ","page_number":350},
  {"content":"\r\n\r\nهستند . ( خير اين چنين نيست ) اعمالشان باطل گرديد و سخت زيانكار شدند .\r\n\r\n[ سوره المائدة ( 5 ) : آيه 54 
  ]\r\nيا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 54 )\r\n\r\nترجمه :\r\nاى اهل ايمان هر كه از شما از دين خود مرتدّ شود به زودى خدا قومى را كه دوست دارد و آنها نيز خدا را دوست دارند و نسبت به مؤمنان فروتن و به كافران سرفراز و مقتدرند ( مانند علىّ ( ع ) و شيعيانش ) به نصرت اسلام بر مىانگيزد كه در راه خدا جهاد كنند و در راه دين از ملامت و نكوهش احدى باك ندارند اين است فضل خدا كه هر كه را خواهد عطا كند و خدا را رحمت وسيع و نامنتهى است و به احوال هر كه استحقاق آنها را دارد داناست .\r\n\r\nتفسير :\r\n يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ  ارتداد شما از دين ، هرگز نمىتواند به دين خدا ضرر برساند .\r\n فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ  مقصود ارتداد از قول محمّد صلّى اللّه عليه و آله در ولايت علىّ ( ع ) است ، و مقصود به قومى كه خدا آنها را دوست دارد ، اصحاب علىّ ( ع ) است ، زيرا اين وصف براى آنان از سيّد و آقايشان علىّ ( ع ) گرفته شده است ، چون پيامبر صلّى اللّه عليه و آله در جنگ خيبر فرمود : فردا پرچم را به دست كسى مىدهم كه خدا و رسولش را دوست دارد و خدا و رسول هم او را دوست دارند ، و خلافى نيست كه آن شخص علىّ ( ع ) بود ، و چون آيه تا روز قيامت جريان دارد پس هر يك از اصحاب ائمّه تا مهدى ( ع ) مشمول اين آيه هستند .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nگاهى تفسير به علىّ ( ع ) و اصحابش شده است ، و تفسير به اصحاب علىّ ( ع ) نيز شده است . علىّ ( ع ) در روز جمل فرمود : با اهل اين آيه تا امروز جنگ نشده است .\r\nو از امام صادق ( ع ) است « 1 » كه آنان امير المؤمنين و اصحاب او هستند كه با ناكثين و مارقين « 2 » جنگ كردند .\r\n أَذِلَّةٍ عَلَى الْمُؤْمِنِينَ  « اذلّة » از « ذلّ » با كسره ذال به معنى نرمى يا از « ذلّ » است با ضمّ ذال به معنى خوارى و معنى آن اين است كه خودشان را نزد مؤمنين ذليل حساب مىكنند به اينكه خود را تحقير مىكنند و مؤمنين را گرامى مىدارند ، زيرا مؤمنين آنها را ذليل حساب مىكنند .\r\n أَعِزَّةٍ عَلَى الْكافِرِينَ  يعنى غليظ و شديد هستند و مقصود اين است كه آنها صاحب مناعت و عزّت نسبت به كافرين هستند كه كافرين آنها را چيزى حساب نمىكردند .\r\n يُجاهِدُونَ فِي سَبِيلِ اللَّهِ  آنان در راه خدا جهاد مىكنند نه در راه نفس و شيطان .\r\n وَ لا يَخافُونَ لَوْمَةَ لائِمٍ  هر كارى را به امر خدا انجام مىدهند و از كسى نمىترسند و تنها ناظر به امر خدا هستند ، نه به خاطر مدح مدح كننده‌اى و نه به خاطر سرزنش سرزنش كننده‌اى .\r\n ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ  آوردن اسم اشارهء بعيد جهت نهايت تعظيم نسبت به آن صفاتى است كه ذكر شد و همچنين\r\n\r\n\r\n","description":"","footnote":"\r\n( 1 ) تفسير الصافى 2 : ص 43 - تفسير البرهان 1 : ص 479 / ح 2 - مجمع البيان 2 : ص 208 .\r\n( 2 ) ناكثين : پيمان‌شكنان و منظور طلحه و زبير و ياران آنهاست كه همراه با عايشه جنگ جمل را ايجاد كردند كه سر انجام شكست خوردند و طلحه و زبير كشته شدند .\r\nقاسطين : نابودكنندگان قسط ، معاويه و يارانش بودند كه جنگ صفّين را ايجاد كردند كه سر انجام به حكميّت كشيد .\r\nمارقين : خوارج هستند كه پس از حكميّت و نتيجهء ناصحيح آن به علىّ ( ع ) اعتراض كردند و به جنگ وى پرداختند كه اكثر آنها در جنگ نهروان كشته شدند و ابن ملجم مرادى قاتل علىّ ( ع ) از آنها بود .\r\n","page_name":" 352 ","page_number":352},
  {"content":"\r\n\r\nاست نسبت دادن فضل به خدا كه آن هم به همان منظور است .\r\n\r\n[ سوره المائدة ( 5 ) : آيه 55 
  ]\r\nإِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ( 55 )\r\n\r\nترجمه :\r\nولىّ امر و ياور شما تنها خدا و رسول خدا صلّى اللّه عليه و آله و مؤمنانى هستند كه نماز به پا داشته و فقيران را در حال ركوع زكات مىدهند .\r\n\r\nتفسير :\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  از طريق عامّه و خاصّه وارد شده كه آيه در مورد علىّ ( ع ) نازل شده است ، در وقتى كه در مسجد در ركوع نماز انگشترش را ، يا جامه‌اش را كه قيمت آن هزار دينار بود ، صدقه داد . و مفسّرين عامّه انكار نمىكنند كه اخبار دلالت بر نزول آيه دربارهء علىّ ( ع ) مىكند و از راوىهاى خودشان به طريق‌هاى متعدّد نقل كرده‌اند كه آيه دربارهء علىّ ( ع ) نازل شده است ، ولى در عين حال در تفسير آيه مىگويند كه چون آيه بعد از نهى از دوست گرفتن اهل كتاب است و شكّى نيست كه مقصود از اولياء در آنجا اولياء و دوستان در معاشرت است نه اولياى تصرّف . . . پس در اينجا نيز به قرينهء مقابله و جمع آمدن « مؤمنين » بايد مقصود اولياء معاشرت باشد ، و اگر مقصود امير المؤمنين ( ع ) بود و مقصود از ولايت هم ، ولايت تصرّف بود به اسم او تصريح مىشد . يا اينكه « و الّذى آمن » را به صورت مفرد مىگفت . اينان غافل هستند از اينكه اگر به اسم علىّ ( ع ) تصريح مىشد يا « مؤمن » را مفرد مىآورد با ملاحظه اتّفاق در اينكه اين آيه دربارهء علىّ ( ع ) نازل شده است ، اسم على را حذف مىكردند تا مطلب را بر مخالفين علىّ ( ع ) مشتبه سازند . پس مىگوئيم :\r\nنسبت ولايت اوّلا به خدا ، سپس به رسولش صلّى اللّه عليه و آله سپس به كسانى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nكه ايمان آورده‌اند دلالت بر اين مىكند كه مقصود از ولايت ، ولايت تصرّف است كه در قول خدا :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  آمده است ، زيرا ولايت خدا ولايت معاشرت نيست ، و ولايت رسول همچنين نيست به قرينهء عطف و به اينكه اين مطلب از خارج معلوم است . پس همچنين است ولايت  الَّذِينَ آمَنُوا  به قرينهء عطف و به قرينهء عدم تكرار ولىّ ، زيرا مقصود اين است كه ولايت در اينجا يك امر است كه در ظهور ترتّب دارد ، چون ولايت رسول چيزى جز ولايت خدا نيست و ولايت خدا با ولايت رسول محقّق مىشود ، پس همچنين است ولايت كسانى كه ايمان آورده‌اند كه آن ولايت رسول صلّى اللّه عليه و آله است كه در ولايت مؤمنين بنا بر آنچه كه شيعه معتقد است ، ظاهر مىشود . و اگر مقصود ولايت معاشرت بود « اولياءكم » به لفظ جمع بهتر مىبود . و تقييد  الَّذِينَ آمَنُوا  به اقامهء نماز و دادن زكات در حال ركوع دلالت مىكند بر اينكه ولايت معاشرت مقصود نيست و گرنه همهء مؤمنين در آن مساوى بودند ، در حالى كه چنين نيست كه مؤمنين به آن صفاتى كه ذكر شد متّصف باشند .\r\nاز سوى ديگر خلاف قابل اعتنائى نيست كه اين آيه دربارهء علىّ ( ع ) نازل شده است و صورت اوصاف مخصوص اوست .\r\nو قول خدا  الَّذِينَ يُقِيمُونَ الصَّلاةَ  به صورت مضارع اشاره به اين است كه اين وصف براى آنها استمرار دارد ، يعنى حال آنان هميشه چنين است كه نماز به پا دارند و در حال خضوع براى خدا نه در حال بهجت و سرور نفس زكات بدهند ، زيرا آنان كارهايى را كه انجام مىدهند در حالى است كه دلهايشان ترسناك است و اينكه به سوى خدا باز مىگردند .\r\nبه خلاف كسى كه فعلى را از ناحيهء نفس انجام مىدهد كه شأن او خشنود گشتن از كارش مىباشد و توقّع دارد ديگرى بر فعل او مدح كند ، زيرا هر حزبى از احزاب نفس به آنچه كه نزد آنهاست خوشحالند ، و\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nدوست دارند بر كارى كه نكرده‌اند سپاسگزارى و حمد شوند تا چه برسد به كارى كه انجام داده‌اند .\r\nو استمرار صفات بر حسب معنى براى علىّ ( ع ) و اولاد معصومين او به شهادت دشمنانشان است ، بنا به نقل عامّه و خاصّه به حسب صورت نيز جز علىّ ( ع ) كسى مصداق اين آيه نبوده است . البتّه صدور زكات در حال ركوع براى هر يك از ائمّه ( ع ) واقع شده چنان كه از طريق خاصّه وارد شده است .\r\nنسبت ولايت به خدا نه به مخاطبين و آوردن ادات حصر دليل كاملى است بر اينكه مقصود ولايت تصرّف است ، و آن امرى است كه براى خدا ذاتا ثابت است و براى رسول و جانشينانش به اعتبار اينكه مظهر خدا هستند تحقّق دارد . و براى هيچ كسى حقّ شراكت در آن وجود ندارد ، امّا مقصود از ولايت معاشرت نيست كه با وضع و قرار داد و اتّخاذ درست شود ، و گرنه منحصر كردن به صفات مذكور در آيه وجهى نداشت و مقابله اقتضا مىكرد كه بگويد : بلكه شما اولياى خدا هستيد . . . تا آخر . يا بگويد : بلكه خدا و رسولش و مؤمنين را اولياى خدا بگيرند و چون مقصود ولايت تصرّف است كه بالذّات براى خدا ثابت است در مورد عكس آن فرموده است :\r\n\r\n[ سوره المائدة ( 5 ) : آيه 56 
  ]\r\nوَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ ( 56 )\r\n\r\nترجمه :\r\nو هر كس ولىّ او خدا و رسول و اهل ايمان باشند ، پيروز است كه تنها لشگر خدا فاتح و غالب خواهد بود .\r\n\r\nتفسير :\r\n وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا  اين آيه بيانگر آن است كه ولايت سابق ، ولايت تصرّف است و براى غير خدا و جانشينانش جز قبول آن\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nچيزى نيست و هر كس از مردم آن ولايت را قبول كند بدين نحو كه استعداد ظهور ولايت در خودش را داشته باشد مرتبط به خدا و جانشينان او مىشود ، و هر كس كه مرتبط با خدا گشت از حزب اللّه مىشود و هر كس از حزب اللّه شود غالب مىگردد .\r\n فَإِنَّ حِزْبَ اللَّهِ هُمُ الْغالِبُونَ  و اگر مقصود ولايت معاشرت بود بهتر اين بود كه بگويد « و من يتّخذ اللّه » يا « من صار وليّا للّه » .\r\nحاصل اينكه در لفظ آيه دلالات واضحى است بر اينكه مقصود از ولايت ، ولايت تصرّف است ، و اينكه آن ولايت بعد از رسول براى همهء مؤمنين نيست ، بلكه براى كسانى است كه متّصف به صفات مخصوص باشند هر كس مىخواهد باشد چند نفر باشند يا يك نفر . خواه بگوئيم كه آيه دربارهء علىّ ( ع ) نازل شده است يا نگوئيم . ولى به اتفاق فريقين اين اوصاف جز در علىّ ( ع ) در كسى يافت نمىشود و آيه در حقّ علىّ ( ع ) نازل شده است .\r\nو مقصود از كسانى كه ايمان آورده‌اند در اينجا همان كسانى هستند كه در آيهء سابق موصوف شده‌اند ، چون نزد اهل فنّ ثابت شده است ، كه وقتى معرفه تكرار شود عين اوّلى مىشود .\r\n\r\n[ سوره المائدة ( 5 ) : آيه 57 
  ]\r\nيا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ وَ اتَّقُوا اللَّهَ إِنْ كُنْتُمْ مُؤْمِنِينَ ( 57 )\r\n\r\nترجمه :\r\nاى اهل ايمان با آن گروه از اهل كتاب و كافران كه دين شما را به فسوس و بازيچه گرفتند دوستى نكنيد و از خدا بترسيد اگر ايمان آورده‌ايد .\r\n\r\nتفسير :\r\n يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ \r\n\r\n","description":"","footnote":"","page_name":" 356 ","page_number":356},
  {"content":"\r\n\r\n أُوتُوا الْكِتابَ مِنْ قَبْلِكُمْ وَ الْكُفَّارَ  يعنى به سبب ولايت كسى كه مأمور به ولايت و دوستى با او شديد اهل كتاب و كفّار را ولىّ و دوست خود قرار ندهيد ، و اين معنى به قرينهء اين است كه اين آيه بعد از آيهء ولايت خدا و قبول ولايت خدا آمده است ، و تعليق نهى بر اين وصف جهت اشعار به علّت نهى است .\r\n أَوْلِياءَ  زيرا آنها در جدائى و دشمنى با شما هستند پس براى شما شايسته نيست كه دوستى آنها را اتّخاذ كنيد .\r\n وَ اتَّقُوا اللَّهَ  از خدا بترسيد از اينكه كفّار و اهل كتاب را ولىّ خود قرار دهيد .\r\n إِنْ كُنْتُمْ مُؤْمِنِينَ  اگر مؤمن هستيد و اين‌گونه تقوى را داريد آنها را دوست نگيريد چون ايمان اقتضاى دورى از آنها را مىكند ، نه نزديكى و دوستى با آنها .\r\n\r\n[ سوره المائدة ( 5 ) : آيه 58 
  ]\r\nوَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ لا يَعْقِلُونَ ( 58 )\r\n\r\nترجمه :\r\nو چون شما نداى نماز بلند كنيد آن را مسخره و بازى انگارند آن قوم مردمى بىخرد و نادانند .\r\n\r\nتفسير :\r\n وَ إِذا نادَيْتُمْ  عطف است بر قول خدا  « اتَّخَذُوا دِينَكُمْ »  و يا حال است .\r\n إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ لا يَعْقِلُونَ  زيرا كه عقل تعظيم حق و عبادات او را اقتضا مىكند ، نه استهزاء به آنها را .\r\n\r\n[ سوره المائدة ( 5 ) : آيه 59 
  ]\r\nقُلْ يا أَهْلَ الْكِتابِ هَلْ تَنْقِمُونَ مِنَّا إِلاَّ أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ وَ أَنَّ أَكْثَرَكُمْ فاسِقُونَ ( 59 )\r\n\r\nترجمه :\r\nبگو اى اهل كتاب آيا جز آنكه ما مسلمانان به خدا و كتاب\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nخودمان و كتاب شما ايمان آورديم و شما ايمان نياورده اكثرا فاسقيد ، چيز ديگرى موجب كينه و انكار شما بر ما مىباشد ؟ ( البته نيست )\r\n\r\nتفسير :\r\n قُلْ يا أَهْلَ الْكِتابِ هَلْ   تَنْقِمُونَ مِنَّا  بگو : اى اهل كتاب آيا ما را سرزنش مىكنيد از باب مكافات ، يا اينكه از ما اكراه داريد يا ما را آزار و شكنجه مىدهيد ؟\r\n إِلَّا أَنْ آمَنَّا بِاللَّهِ  از اينكه به خدا ايمان آورده‌ايم ، عبارت بعد از الّا مستثنى بتقدير « لام يا باء » است ، يا مفعول به است بدون واسطهء حرف .\r\n وَ ما أُنْزِلَ إِلَيْنا وَ ما أُنْزِلَ مِنْ قَبْلُ  كنايه از منافقين امّت است در كينه‌اى كه از علىّ ( ع ) و اولاد معصومين ( ع ) و اصحاب پيرو آنان دارند .\r\n وَ أَنَّ أَكْثَرَكُمْ فاسِقُونَ  همانا اكثر شما بدكار و نافرمان هستيد . يعنى از طريق حق و عقل خارج هستيد ، و آن عطف بر « أن آمنّا » يا بر « اللّه » است يعنى مگر اينكه ما ايمان بياوريم كه بيشتر شما فاسق هستيد .\r\n\r\n[ سوره المائدة ( 5 ) : آيه 60 
  ]\r\nقُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ ( 60 )\r\n\r\nترجمه :\r\nبگو اى پيغمبر ، آيا شما را آگاه سازم كه كدام قوم را نزد خدا بدترين پاداش است ؟ كسانى را كه خدا بر آنها لعن و غضب كرد و آنان را به بوزينه و خوك مسخ نمود و آن‌كس كه بندگى شيطان كرد اين گروه نزد خدا بدترين و گمراه‌ترين خلق از راه راستند .\r\n\r\nتفسير :\r\n قُلْ هَلْ أُنَبِّئُكُمْ بِشَرٍّ مِنْ ذلِكَ  يعنى آن ايمانى كه به خاطر آن انتقام مىگيريد ، يا از آن فسق ، يا از آن كينه ، يعنى اگر اين كار به اعتقاد شما يا در واقع بد باشد آيا شما را به بدتر از آن خبر بدهم ؟\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n مَثُوبَةً  از باب جزاء و پاداشى كه نزد خداست .\r\n عِنْدَ اللَّهِ مَنْ لَعَنَهُ اللَّهُ  خبر مبتداى محذوف است تقدير آن چنين است :\r\nصاحب اين شرّ كسى است كه خدا او را لعنت كرده ، يا اين شرّ صفت كسى است كه مورد لعن خدا قرار گرفته است ، يا بدل است به تقدير مضاف كه تقدير آن بيان صفتى از لعنت و چگونگى آن مىباشد ، و آن مبتدا است و جمله  أُولئِكَ شَرٌّ مَكاناً  خبر آن است .\r\n وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ  و بر او خشم گرفته است و بعضى از آنها را بوزينه و خوك گردانيده است و خود بندهء بت شده‌اند . در لفظ « عبد » چند قرائت است ، به صورت معلوم ، مجهول به تقدير « فيهم » ، عابد الطّاغوت ، و عبدة الطّاغوت ، و عبد الطّاغوت به صورت جمع مانند خدم و عبد الطاغوت بضمّ باء كه وصف باشد ، و امّا عطف آن طبق همهء قرائت‌ها واضح است ، ( در مورد و تفسير طاغوت قبلا شرح مفصّلى در آيه الكرسى بيان شد ) .\r\n أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ  « سواء السبيل » اضافهء صفت به موصوف است يعنى سبيل سواء ، و منظور راهى است كه به هيچ يك از دو طرف افراط و تفريط يهود و نصارى مايل نباشد .\r\nمقصود از صيغهء تفضيل ( اضلّ بر وزن افعال صفت تفصيلى است ) مطلق زيادى است نه نسبت به مؤمنين يا نسبت به كينه‌دارها و يا نسبت به فاسقين يا نسبت به مؤمنين است . بنا بر اعتقاد آنها ، يا نسبت به مؤمنين است بر سبيل استهزاى آنان .\r\n\r\n[ سوره المائدة ( 5 ) : آيه 61 
  ]\r\nوَ إِذا جاؤُكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ وَ اللَّهُ أَعْلَمُ بِما كانُوا يَكْتُمُونَ ( 61 )\r\n\r\nترجمه :\r\nچون آنان نزد شما مؤمنين آيند اظهار ايمان كنند و حال آنكه آنها با همان كفر و انكار كه به اسلام وارد شدند باز از اسلام بيرون\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nرفتند و خدا به نفاقى كه در دل پنهان دارند آگاه‌تر است .\r\n\r\nتفسير :\r\n وَ إِذا جاؤُكُمْ قالُوا آمَنَّا  اين آيه تأديب مؤمنين است كه مراقب حال اين‌گونه افراد باشند و كنايه از منافقين از امّت محمّد صلّى اللّه عليه و آله است .\r\n وَ قَدْ دَخَلُوا  در مجلس تو يا در دين تو داخل شدند .\r\n بِالْكُفْرِ  يعنى دخول آنها در مجلس يا دين تو نه براى رهائى از كفر است بلكه از جهت مطيع و تسليم شدن در مقابل سلطنت تو است .\r\n وَ هُمْ قَدْ خَرَجُوا بِهِ  از نزد تو يا از دين تو خارج شدند بدون اينكه كلام تو در آنها اثرى بكند .\r\n وَ اللَّهُ أَعْلَمُ بِما كانُوا يَكْتُمُونَ  يعنى خدا با نفاقى كه در دل پنهان دارند آگاه‌تر است ، تهديد آنهاست .\r\n\r\n[ سوره المائدة ( 5 ) : آيات 62 تا 63 
  ]\r\nوَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ ( 62 ) لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ ( 63 )\r\n\r\nترجمه :\r\nبسيارى از آنها را بنگرى كه در گناه و ستمكارى و خوردن حرام مىشتابند كه بسيار كار بدى را پيشه خود ساختند .\r\nاگر علما و روحانيّين آنها را از گفتار زشت و خوردن حرام باز ندارند ( بلكه با آنها در خوردن مال حرام و رشوه شركت كنند ) آنها هم كار بسيار زشت مىكنند .\r\n\r\nتفسير :\r\n وَ تَرى كَثِيراً مِنْهُمْ يُسارِعُونَ فِي الْإِثْمِ  و بسيارى از آنان را مىبينى كه به سوى گناه مىشتابند ، گناهى كه به غير تعدّى نكند .\r\n وَ الْعُدْوانِ  يعنى بدى كردن به غير ، و مقصود اهل از كتاب كنايه به امّت است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n وَ أَكْلِهِمُ السُّحْتَ لَبِئْسَ ما كانُوا يَعْمَلُونَ  و حرام خوارگى آنان ، اين مطلب ، بيان نكوهش از فعل آنان است .\r\n لَوْ لا يَنْهاهُمُ الرَّبَّانِيُّونَ وَ الْأَحْبارُ  درباره ربانيّون و احبار پيش از اين گفتيم كه اوّلى مرتاض‌ها و دومى علما هستند .\r\n عَنْ قَوْلِهِمُ الْإِثْمَ  قول اعم از گفتار و كردار است چنانچه تحقيق آن گذشت .\r\n وَ أَكْلِهِمُ السُّحْتَ لَبِئْسَ ما كانُوا يَصْنَعُونَ  تعبير به  يَصْنَعُونَ  در اينجا اشاره به اين است كه ذمّ اينان رساتر از سابقين است ، زيرا در آيهء سابق به سبب جهل و نادانى خود عمل مىكردند ( يعملون ) ولى در اينجا از روى علم و آگاهى امر خدا را ترك مىكنند ، زيرا استعمال صنع به معنى ساختن ، غالبا در جايى است كه عمل با قدرت و فكر انجام گيرد .\r\nاز ابن عباس است : كه اين آيه شديدترين آيه در قرآن است .\r\n\r\n[ سوره المائدة ( 5 ) : آيه 64 
  ]\r\nوَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ ( 64 )\r\n\r\nترجمه :\r\nيهود گفتند دست خدا بسته است ( ديگر تغييرى در خلقت نمىدهد و چيزى از عدم به وجود نخواهد آمد ) به واسطهء اين گفتار دروغ دست آنها بسته شد و به لعن خدا گرفتار گرديدند بلكه دو دست ( قدرت و رحمت ) او گشاده است . هر گونه بخواهد انفاق مىكند ، و همانا قرآنى كه به تو نازل گشت بر كفر و طغيان بسيارى از اهل كتاب بيفزود و ما به كيفر آن تا قيامت آتش كينه و دشمنى را در ميان آنها برافروختيم ، هرگاه براى جنگ با مسلمانان آتشى برافروزند خدا آن\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nآتش را خاموش سازد و آنها در روى زمين به فسادكارى مىكوشند و خدا هرگز مردم ستمكار و مفسد را دوست نمىدارد .\r\n\r\nتفسير :\r\n وَ قالَتِ الْيَهُودُ يَدُ اللَّهِ مَغْلُولَةٌ  بسته شدن دست كنايه از امساك و بخل است و باز شدن دست كنايه از جود و بخشش است .\r\nبدان كه يهود عقائد مشتّت و مذاهب مختلف و آراى مبتدعى دارند كه از جملهء آنهاست اعتقاد به اينكه خدا جسم است و اينكه خداوند آسمان و زمين و مواليد موجود در آن را در شش روز آفريد ، و آخر مخلوقات در روز آخر آدم بود و از جانب چپ او حوّاء آفريده شد ، و خداوند او را در بهشت جاى داد كه در عدن بود ، و از خوردن درختى منع نمود ، و حوّاء با فريب شيطان و مار از آن درخت خورد و آدم را هم وادار به خوردن نمود ، و اينكه خداوند از آفريدن آدم و بنىآدم پشيمان شد ، و خداوند فارغ گشت از خلق و آفرينش روز جمعه و روز شنبه را استراحت كرد در حالى كه كارش تمام شده و راحت شده بود . پس خداى تعالى گفتار باطل آنها را نقل كرده و ردّ نموده و به آنها نفرين كرده است .\r\n غُلَّتْ أَيْدِيهِمْ وَ لُعِنُوا   بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ  « يد » چنان كه در امثال آن گذشت مختصّ به عضو مخصوصى نيست كه براى صاحبان حيات حيوانى است بلكه يد اسم معنى عامّ است كه داراى مصداقهاى فراوان مترتّبى است كه بعضى از آنها فوق بعضى ديگر است .\r\nو آن معنائى است كه به‌وسيله آن تصرّف به حركت مىشود در جذب و دفع و دخل و خرج ، و چيزى است كه به وسيلهء آن قدرت حاصل مىشود در انفاق و امساك و ايجاد و اعدام و غير اين‌ها از لوازم تصرّف .\r\nو آن « يد » در حيوان آلت ( عضو ) مخصوصى است كه از اجسام مختلف مركّب شده است ، و در انسان ملكى آلت ديگرى است و در\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nانسان ملكوتى نيز آلت محسوسى است غير از آنچه كه براى انسان ملكى است ، و در انسان جبروتى آلت محسوسى نيست بلكه امر معقول و مجرّد از مادّه و لوازم آن و از اندازه و شكل است .\r\nو از آنجا كه خداى تعالى يكى از ذات‌ها است كه هيچ وجهى از وجوه كثرت ذاتى در آن نيست ، و هيچ وجهى از وجوه تركيب نيز در آن نيست ، بلكه انيّت او وجود صرف و محيط به همه كثرتهاست به نحوى كه چيزى از آن كثرتها از وجودش غايب نيست و گرنه محدود و مركّب خواهد شد .\r\nپس او به ذات احديّتش مصداق جميع اسما و صفات متقابل است به نحوى كه از آن نه تكثير لازم آيد و نه تركيب و نه تحديد ، زيرا كسى كه او را به چيزى محدود نمايد او را شمرده و براى او دومى ثابت كرده است ، و هر كه او را دوگانه كند به تجزيه پرداخته و هر كس او را تجزيه كند به او جاهل شده و او را نشناخته است . پس از وجوب وجودش بر عدم تركيب او استدلال مىشود و چون مركّب نيست پس حدّى ندارد ، لذا بر هر چيزى احاطه دارد .\r\nو اين برهان از تمام‌ترين و كاملترين براهينى است كه حكما بر احاطهء او اقامه كرده‌اند بلكه اين برهان اصل همه است و همهء دليل‌ها به آن بر مىگردد ، پس او با احديّتش مصداق صفات حقيقى محض است و مصداق صفات حقيقى داراى اضافه است و مصداق همهء اضافه‌ها و سلب‌ها است ، پس او حىّ دانا و شنوا و بينا ، و مدرك ، و توانا ، و مريد و متكلّم ، و بخشنده و مهربان است و خالق ، و روزىدهنده ، و ابتداكننده ، و اعاده‌كننده است ، و تصرّف‌كننده و راهنما ، و تفضّل‌كننده ، گمراه‌كننده ، انتقام‌گيرنده ، سبّوح و قدّوس است . و لكن اين اسما در مرتبهء احديّتش ظاهر نيست ، كه آن مرتبه ، مرتبهء غيب است ، آنجا نه اسمى براى اوست و نه رسمى ، و نه خبرى از او هست و نه اثرى ، بلكه او در\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمقام معروفيّت ، كه به نام نفس رحمان و حقيقت محمّديّه و اضافهء اشراقيّه و عرش رحمن و ولايت مطلقه ، و مشيّت و حق مخلوق به او و امثالهم ظاهر گرديده است ، كه همه آنها از اسماء خدا مىباشد . و اين غير از هزار هزار اسم خداى تعالى است زيرا شأن خداى تعالى اين است كه مصداق آن اسماء در مقام ظهور باشد ، و آن اسماء به اعتبار خودش بدون اعتبار به هيچ حيثيّتى ، يد اللّه است و به اعتبار اينكه آن اسماء وجهى به سوى خدا دارند و وجهى به سوى خلق ، و به اعتبار پيوستگى آنها به ملكوت عليا و سفلى ، و به اعتبار ظهور لطف و قهر در آن اسماء دو دست خدا ناميده مىشود و محقّق مىگردد . ازاين‌رو گفته شده كه هر دو دستش جانب يمين و راست است . و اين گفته شده : ( اى خدائى كه دو دستت را به رحمت باز مىكنى ) در همين مقام است ، و چون آن اسماء به ماهيّت‌ها و اعيان ثابته مىپيوندد ، در آنها اسماء متقابل چون لطيف و قاهر و رحيم و منتقم ، ظاهر مىشود . همچنين براى هر صنفى از اسماء خداى تعالى عالمى است كه محلّ ظهور آن صنف است . پس عالم ارواح و اشباح نورى كه عالم مثال و فلكيّات است همه‌اش مظاهر اسماء لطيفهء خداوند است ، و عالم سفلى كه عالم شياطين و اجنّه و مقرّ ارواح خبيثه كه در همان‌جا جهنّم و آتش آن است ، مظاهر اسماء قهريّه خداوند مىباشد .\r\nعالم عناصر با مواليدش تمام مظاهر لطف و قهر است . پس اسماء لطفى و قهرى خداى تعالى دو دست خداست ، و به همين اعتبار نيز دو دستش راست است ، و مظاهر اسماء لطفى از قبيل عالم ارواح و سماوات جانب راست او است . و قول خدا :  السَّماواتُ مَطْوِيَّاتٌ بِيَمِينِهِ  و ( اصحاب اليمين و اصحاب الشمال ) اشاره به اهل اين دو عالم است ، و لكن بودن آن دو عالم يمين و شمال به اعتبار خود آن دو است ، نه نسبت به خداى تعالى ، زيرا كه هر دو عالم نسبت به خداى تعالى يمين است ،\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nلذا در كلام خداى تعالى شمال اللّه وارد نشده است ، بلكه اصحاب شمال و اصحاب مشئمه بدون نسبت به خدا آمده است .\r\nو خداى تعالى نفرمود ( « و الارض جميعا فى شماله » : همهء زمين در شمال خداست ) ، با اينكه مناسب اين است كه در مقابل  وَ السَّماواتُ مَطْوِيَّاتٌ بِيَمِينِهِ  بفرمايد « و الارض مقبوضة به شماله » بلكه فرمود :\r\n قَبْضَتُهُ  نه اسم شمال آورد و نه يمين . پس به سبب اضافهء عالمين به او هر دو دستش نيز يمين است ، و هرگاه از رحمت ، رحمت رحمانى اراده شود پس او بازكنندهء هر دو دستش به رحمت در هر دو عالم است ، و اگر اظهار اضافه اراده شود كه لازمهء يمين و شمال است . گفته مىشود يمين عالم و شمال عالم .\r\nحال كه اين مطلب معلوم شد پس بدان كه خداى تعالى قيّوم است و معنى قيّوم بودنش اين است كه تحصّل و بقاى اشيا به سبب اوست و اين بدان معنى است كه اشيا خودشان نمىتوانند باقى باشند مگر به سبب نگهدارنده‌اش چنان كه خداى تعالى مىفرمايد :  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  ( اى مردم شما نيازمند به خداييد و تنها خدا ، بىنياز و ستوده است ) . مثال اشيا در باقى ماندنشان به سبب بقادهنده و نگهدارنده آن و فناى آنها به علّت عدم آن است . مثال روشنايى آفتاب است كه بر سطوح پهن و گسترده شده است كه آن روشنايى از جهت نسبتش به سطوح در هر چيز آن به آن فانى مىشود به نحوى كه روشنايى بر روى يك سطح در دو لحظه باقى نمىماند .\r\nاگر بخواهى اين مطلب از طريق حسّ معلوم شود نگاه كن به روشنايى كه بر روى سطحى از روزنه‌اى كه بين آن سطح و روزنه مسافت دورى است گسترده شده است ، كه آنگاه كه آن روزنه بسته مىشود آن روشنايى نيز فانى گشته و بدون هيچ گونه تأخيرى از بين مىرود اگر فناى روشنايى در ذات خودش و بقاى آن به‌وسيله نگهدارنده‌اش كه همان\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nخورشيد است نبود يك آن بعد از بستن روزنه بايد روشنايى مىماند .\r\nحال اشياء نسبت به خداى تعالى ، حال روشنايى نسبت به آفتاب است .\r\nپس اگر يك آن افاضهء روشنايى حقيقى بر سطوح ماهيّات قطع شود ، اشيا ، همه فانى مىگردند . پس خداى تعالى هميشه در حال افاضه و خلق و ابداء است پس دو دست خداوند با آن معانى كه دانستى هميشه براى انفاق باز شده‌اند . و كيفيّت انفاق او بستگى به مشيّت او دارد .\r\nپس كسى كه گفته است : « خداوند از كار فارغ شده است » نادانى به خرج داده و دروغ بر خدا بسته است و از جهت شناختش لعن و طرد شده است و هر دو دست علمى و عملى او به گردنش بسته شده است .\r\nعين همين مسئله كه در عالم كبير است در عالم صغير نيز وجود دارد .\r\nبدون تفاوت مگر اينكه تفاوت از ناحيه بزرگى و كوچكى عالم باشد ، مادام كه صغير ، صغير است . پس نفس امّاره ( در عالم صغير ) مانند عالم سفلى است ( در عالم كبير ) ، و نفس لوّامه و بدن انسان مانند عالم عناصر است ( در عالم كبير ) ، و نفس مطمئنّه ( در عالم صغير ) مانند سماوات است ( در عالم كبير ) ، و قلب مانند خود انسان است كه بين عالم سفلى و عالم علوى واقع شده است . و روح و عقل مانند عالم ارواح است ، و اينكه گفته شده است : « قلب مؤمن بين دو انگشت رحمان است » ، اشاره به عالم سفلى و علوى است مانند دو دست در عالم كبير ، و چون عالم صغير بوده از آن دو ، به دو انگشت تعبير كرده است ( يعنى قلب انسان بين عالم سفلى و علوى است ) .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  « ل » براى بيان مقدّمه و آماده كردن كلام ، و « يزيدنّ » جواب قسم است ، و سرّ مطلب اين است كه چون آنها در كفر متمكّن و قدرتمند شدند ، هر اندازه كلمهء حقّ به گوش آنها بيشتر رسيد تنفّر و اشمئزاز آنها از حقّ و از تو رو به فزونى نهاد و چون سنخيّت با حق نداشتند خشم و كفرشان افزون شد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n وَ أَلْقَيْنا بَيْنَهُمُ الْعَداوَةَ  و ما در ميانشان دشمنى و كينه افكنده‌ايم يعنى دشمنى در قلوب آنها .\r\n وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ  در افعال ، زيرا آنچه كه به وسيلهء آن اتّفاق و محبّت حاصل مىشود ايمان و توجّه به عالم وفاق و دوستى است كه آنان از آن برى هستند . اتّحاد و وفاق ندارند ، پس اجساد و بدنهاى آنان بزرگ است و مجتمع ، و دلهايشان ضعيف و پراكنده است .\r\n وَ يَسْعَوْنَ فِي الْأَرْضِ فَساداً  « فسادا » مفعول مطلق « 1 » است بدون اينكه لفظى از فعل داشته باشد و آن وقتى است كه « يسعون » به معنى يفسدون يعنى فساد مىكنند باشد و گرنه مفعول له است « 2 » امّا فساد آنان در زمين عالم صغيرشان اين است كه اصلاح اهلش را ترك كنند و از طريق قلب از آنها جلوگيرى نمايند ، و افساد در عالم كبير به اين است كه اهل آن عالم را از طريق ايمان بازدارند .\r\nبعضى گفته‌اند چون افساد كردند خداوند « بخت‌النّصر » را بر آنان مسلّط نمود ، پس بيچاره و درمانده‌شان كرد ، سپس پطرس رومى بر آنها مسلّط شد ، سپس مجوس و آنگاه مسلمانان مسلّط شدند .\r\n وَ اللَّهُ لا يُحِبُّ الْمُفْسِدِينَ  پس ارزشى نزد خدا ندارند .\r\n\r\n[ سوره المائدة ( 5 ) : آيات 65 تا 66 
  ]\r\nوَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ ( 65 ) وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ ( 66 )\r\n\r\nترجمه :\r\nو چنانچه اهل كتاب ايمان آرند و تقوى پيشه كنند البتّه\r\n\r\n\r\n","description":"","footnote":"\r\n( 1 ) مفعول مطلق مصدرى است جهت تأكيد كه فعلش پيش از آن آمده مانند « و يفسدون فى الارض فسادا » .\r\n( 2 ) مفعول له : مصدرى است كه فعل پيش از آن براى آن ( به خاطر آن ) انجام شده پس معنى  وَ يَسْعَوْنَ فِي الْأَرْضِ فَساداً  اين است كه : و آنها براى فساد در زمين مىكوشند .\r\n","page_name":" 367 ","page_number":367},
  {"content":"\r\n\r\nگناهانشان را مستور مىسازيم و محقّقا آنها را در بهشت پرنعمت داخل گردانيم\r\nو چنانچه آنها به دستور تورات و انجيل خودشان و قرآنى كه به تو نازل شده قيام مىكردند البتّه به هر گونه نعمت از بالا و زير ( نعمتهاى آسمان و زمين ) برخوردار مىشدند برخى از آنان مردمى ميانه‌رو و بسيارى از آنها بدكارند .\r\n\r\nتفسير :\r\n وَ لَوْ أَنَّ أَهْلَ الْكِتابِ آمَنُوا  اگر اهل كتاب به نبىّ و كتابشان ايمان مىآورند .\r\n وَ اتَّقَوْا  و از مخالفت با كتابشان و احكامى كه در آن از وصف محمّد صلّى اللّه عليه و آله است ، مىترسيدند ، ( و اين معنى اگر چه براى اهل كتاب از يهود و نصارى است و لكن كنايه از اهل كتاب امّت محمّد صلّى اللّه عليه و آله است . )  لَكَفَّرْنا عَنْهُمْ سَيِّئاتِهِمْ  يعنى گناهانى كه ملازم نفوس آنها شده و حاصل افعال جوارح آنان مىباشد ، و گناهانى را كه سبب افعال جوارح آنها شده است ، مىپوشانديم .\r\n وَ لَأَدْخَلْناهُمْ جَنَّاتِ النَّعِيمِ  و محقّقا آنها را در بهشت پرنعمت داخل مىكرديم زيرا كه ايمان ، آماده‌كننده دخول بهشت است و تقوى نيز گناهان را پاك مىكند .\r\n وَ لَوْ أَنَّهُمْ أَقامُوا التَّوْراةَ وَ الْإِنْجِيلَ  يعنى اگر امّت محمّد صلّى اللّه عليه و آله قيام به دستورات قرآن مىكردند ، زيرا كه آيه كنايه از امّت محمّد صلّى اللّه عليه و آله است و آنچه كه از آن كنايه شده مقصود اصلى كلام است . و قيام به كتاب ، امتثال كردن اوامر و خوددارى كردن از نواهى و نگهدارى همان چيزى است كه آيه درباره‌اش نازل گرديده است .\r\n وَ ما أُنْزِلَ إِلَيْهِمْ مِنْ رَبِّهِمْ  موضوع انزال در خبر ، به ولايت تفسير شده و اين مناسب همان كنايه است . كه در اين‌گونه آيات ديده مىشود و نسبت به كسانى است كه كنايه از آنها شده است . امّا مقصود اصلى ساير\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nچيزهائى است كه از پيامبرانشان به آنها رسيده ، يا پيامبران و اوصياى آنان ، به آنها وصيّت و سفارش كرده‌اند از قبيل محافظت بر تورات و انجيل و حدود آن دو .\r\n لَأَكَلُوا مِنْ فَوْقِهِمْ  از ارزاق آسمانى اخروى روحى برخوردار مىشدند .\r\n وَ مِنْ تَحْتِ أَرْجُلِهِمْ  از روزىهاى زمينى دنيوى بدنى بهره‌مند مىشدند . ممكن است مقصود از هر دو يا غذاى روح باشد ، چون مؤمن پس از بيعت ولوى و قبول ولايت در قلبش باز مىشود ، آنگاه كه در قلب باز شد هر چه كه براى او حاصل شود از ارزاق نباتى و علوم حسّى و كسبى كه از عالم پائين هستند و همچنين علومى كه به سبب افاضهء الهى كه علوم لدنّى نام دارد ، براى او حاصل مىشود و همهء اين‌ها غذاى روح مىشود نه غذاى نفس و شيطان ، چون سابقا گذشت كه اسماء اشيا اسماء فعليّت‌هاى اخير آنهاست و هر كس كه تورات و انجيل را اقامه نمايد به محمّد صلّى اللّه عليه و آله اقرار كرده است . و هر كس به محمّد صلّى اللّه عليه و آله اقرار كند به ولايت اقرار كرده است ، و هر كس به ولايت اقرار كند فعليّت آخرش فعليّت ولايت مىشود ، و هر كس كه فعليّت آخر او فعليّت ولايت باشد هر چه كه براى او از علوم و اعمال حاصل شود غذاى فعليّت ولايت مىگردد .\r\n مِنْهُمْ أُمَّةٌ مُقْتَصِدَةٌ  يعنى آنان از تفريط يهود و افراط نصارى خارج بوده و داخل در طريقهء ميانهء محمّدى صلّى اللّه عليه و آله مىشوند .\r\n وَ كَثِيرٌ مِنْهُمْ ساءَ ما يَعْمَلُونَ  و بسيارى از آنها بدكارانند زيرا از راه معتدل و ميانه بيرون شده به يكى از دو طرف افراط و تفريط گرايش پيدا مىكنند .\r\n\r\n[ سوره المائدة ( 5 ) : آيه 67 
  ]\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ ( 67 )\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nترجمه :\r\nاى پيغمبر آنچه از خدا بر تو نازل شد به خلق برسان كه اگر نرسانى تبليغ رسالت و اداء وظيفه نكرده‌اى و خدا ترا از آزار مردم نگاه خواهد داشت كه خدا گروه كافران را به هيچ راه موفقيّتى راهنمائى نخواهد كرد ( آيه راجع به غدير خم و خلافت علىّ ( ع ) است ) .\r\n\r\nتفسير :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  يعنى هر چه به تو نازل شده است ، به مردم تبليغ كن . و از أئمّه ( ع ) است كه در آيه لفظ « فى علىّ » بوده كه آن را انداخته‌اند .\r\n وَ إِنْ لَمْ تَفْعَلْ  يعنى اگر از ترس فتنه‌گرى امّتت و از ترس ابتلاى توبه آنها ، تبليغ نكنى .\r\n فَما بَلَّغْتَ رِسالَتَهُ  رسالت او را ابلاغ نكرده‌اى ! زيرا ولايت غايت رسالت است كه اگر حاصل نشود گويا كه رسالت حاصل نشده است .\r\n وَ اللَّهُ يَعْصِمُكَ مِنَ النَّاسِ  يعنى ترس تو از فتنه‌گرى آنها مانع تبليغ تو نشود ، زيرا خداوند ترا از آزار مردم حفظ مىكند .\r\n إِنَّ اللَّهَ لا يَهْدِي الْقَوْمَ الْكافِرِينَ  يعنى خداوند آنها را به مقصودشان كه بدى به تو است نمىرساند يعنى بين آنها و بين مرادشان فاصله مىاندازد .\r\nاين آيه و آيهء  الْيَوْمَ أَكْمَلْتُ لَكُمْ دِينَكُمْ  از طريق خاصّه به طرق زيادى روايت شده است كه دربارهء ولايت علىّ ( ع ) است ، و نزول آن دو آيه در حجّة الوداع قبل از بازگشت از غدير خم يا بعد از آن است ، و اين سوره با تمام آيه‌هايش آخرين سوره‌اى است كه نازل شده و پس از آن چيزى از قرآن نازل نگرديده است . البتّه سخنرانىهائى كه پيامبر اكرم صلّى اللّه عليه و آله در مكّه و مسجد خيف و غدير خم ايراد كرد از طريق عامّه آمده و در كتابهاى مفصّل از تفاسير و غير آن ذكر شده است .\r\nامّا متأخّرين از مفسّرين عامّه در تفسير اين آيه به ظاهر لفظ اكتفا\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nنموده ، چنين تفسير كرده‌اند :\r\nاى رسول هر چه كه از پروردگارت بر تو نازل شده است برسان ، كه اگر همه نازل‌شده‌ها را تبليغ نكنى چيزى از رسالت خدا را تبليغ نكرده‌اى ، بنا بر اينكه لفظ « رسالته » مفرد خوانده شود ، يا اينكه جميع رسالت‌هاى خدا را تبليغ نكرده‌اى بنا بر اينكه « رسالات » به صورت جمع خوانده شود .\r\nو نزول آيه اگر در اوّل تبليغ پيامبر بود اين تفسير وجهى داشت ، ولى چون نزول آيه در آخر تبليغ است چنانچه اعتقاد شيعه بر آن است ، يا بعد از هجرت است چنان كه اعتقاد همه است ديگر اين تفسير جا ندارد ، زيرا قبل از نزول آيهء اكثر تكاليف را به مردم رسانده بود و بعضى از احكام باقى مانده بود پس اگر باقىماندهء احكام مانند احكام قالبى سابق بود ديگر نبايد ترس از تبليغ داشته باشد ، و نبايد در تبليغ آن اندك تأمّلى بكند تا اينكه به ترك تبليغ ملامت شود ، زيرا اكثر احكام را در حين سختى و غلبهء مشركين تبليغ كرده است و از آنها نترسيده است ، حالا موقعى كه سلطنت او ظاهر شده است و مردم احكام او را قبول مىكنند ، چگونه مىترسد ؟\r\nپس بايد ترس او از امّتش و فتنه‌گرى پيروانش باشد و اين نمىشود مگر وقتى كه آن امرى كه مأمور به تبليغ آن شده است يك امر بزرگ و مهمّ باشد كه بر گوشهاى امّت سنگينى كند و از قبول نكردن و ارتداد آنها بترسد ، و نسبت به خودش از اذيّت و قتل بترسد ، و در تبليغ آن تردّد و تأمّل داشته باشد . در اين وقت است كه عزيمت و قاطعيّت و امر حتمى از جانب خدا صحيح مىشود ، و نيز عتاب و تهديد بر ترك تبليغ و وعدهء حفظ از مردم در موقع تبليغ حكم صحيح مىشود .\r\nو هر كس از خودش انصاف به خرج دهد مىفهمد كه اين امر از جنس روزه و نماز و حجّ و زكات و خمس و جهاد و ساير عقود و\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمعاملات نيست . بلكه بايد امرى خارج از جنس آن احكام باشد ، و هيچ چيز در اين مورد تصوّر نمىشود مگر اينكه آن امر نصب كردن شخصى براى امارت بر آنها بعد از خودش باشد و اينكه مىخواهد مردم را زير فرمان كسى ببرد كه مورد بغض و خشم آنهاست . و اين معنى در مورد هيچ كس جز علىّ ( ع ) ادّعا نشده است .\r\nو به اتّفاق عامّه و خاصّه پيامبر فرمود : « من كنت مولاه فعلىّ مولاه » و از اينكه اين روايت را فقط به دوستدار على بودن تأويل كرده‌اند از انصاف به دور است آن هم در نهايت دورى ! و سخن ما با آدم منصف است نه با متعصّب منحرف كه با او نه حرفى داريم و نه نوشته‌اى و خداست كه توفيق و راه صواب را تفضّل مىكند .\r\nاين مطالب كه گفته شد قطع نظر از اخبارى است كه به طريق خاصّه و عامّه در حقّ علىّ ( ع ) وارد شده است ، و همهء آنها دلالت دارد بر استحقاق علىّ ( ع ) به جانشينى پيامبر ، نه غير از على . زيرا على ( ع ) حتّى يك چشم بهم زدن به خدا شرك نورزيده و هيچ بتى را عبادت نكرده بود .\r\nو اينكه رسول صلّى اللّه عليه و آله او را به اسلام فرا خواند و به او تكليف بيعت با پيامبر را نمود و علىّ ( ع ) اجابت نمود درحالىكه نه‌ساله بود ، زيرا كه علىّ ( ع ) در آن زمان اگر مستعدّ تعلّق تكليف بود ، مستحقّ دعوت رسول صلّى اللّه عليه و آله و قابليّت توبه به دست رسول و بيعت با او را نيز داشت . و همين اندازه در شرافت او كافى است ، زيرا خلافى نيست كه علىّ ( ع ) اوّل كسى بود كه با محمّد صلّى اللّه عليه و آله بيعت كرد و در حين بيعت نه‌ساله بود .\r\nو اگر « گفته شود » كه اهل اين دعوت و بيعت نبود و در عين حال محمّد صلّى اللّه عليه و آله او را به اسلام و بيعت با او دعوت كرد ، در اين صورت محمّد صلّى اللّه عليه و آله مرتكب كارى لغو شده است و محمّد صلّى اللّه عليه و آله با حكمت كاملى كه دارد بزرگتر از آن است كه كار لغو انجام دهد ( علاوه بر آن موارد زير نيز مقام علىّ ( ع ) را نشان مىدهد : )\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n1 - خوابيدن علىّ ( ع ) بر بستر رسول خدا صلّى اللّه عليه و آله و فدا كردن خودش در آن شب « ليلة المبيت » .\r\n2 - پيغمبر او را در مكّه دربارهء اهلش و ردّ امانت‌هاى مردم ، جانشين خود قرار دارد .\r\n3 - بعد از رفتن پيامبر به مدينه فاطمه‌ها را بنا به دستور آن حضرت با خود به مدينه برد كه در بين آنها فاطمه دختر رسول خدا نيز بود .\r\n4 - علىّ ( ع ) به منزلهء نفس پيامبر قرار گرفت چنان كه در آيهء مباهله گذشت ، و در آنجا اتّفاق خاصّه و عامّه را نقل كرديم كه در حين خروج به مباهله كسى از صحابه جز حسنين ( ع ) و فاطمه ( س ) و علىّ ( ع ) نبود ، و در آنجا از بعضى مفسّرين و روات عامّه نقل كرديم كه گفت : غير از اينان كسى با پيامبر نبود . و اين دلالت مىكند بر اينكه كسى براى پيامبر عزيزتر از اين‌ها نبوده است . و فضيلت چيزى است كه دشمن به آن گواهى دهد .\r\n5 - علىّ ( ع ) كشندهء پهلوانان عرب به جهت حمايت دين و اطاعت سيّد مرسلين صلّى اللّه عليه و آله بود ، و همين براى فضل و شرف او كافى است كه جانش را بذل كرد و انانيّتش را براى خاطر امر پروردگارش هلاك كرد و اقدام بر كارى كرد ، كه هيچ يك از اقرانش به آن اقدام نكردند آنها كه غرضشان از دين و بيعت با سيّد مرسلين صلّى اللّه عليه و آله نگهداشتن انانيّتشان و جلب منفعت براى خودشان بود .\r\n6 - پيامبر صلّى اللّه عليه و آله در حق علىّ ( ع ) فرمود : فردا پرچم را بدست كسى مىدهم كه خدا و رسولش را دوست دارد و خدا و رسول نيز او را دوست دارند « 1 » .\r\n7 - پيامبر فرمود : من در بين شما دو چيز گرانبها و سنگين را مىگذارم كتاب خدا و عترتم ( اهل بيتم ) و اينكه آن دو از هم جدا نمىشوند تا در حوض بر من وارد شوند ، و هيچ يك از مدّعيان خلافت\r\n\r\n\r\n","description":"","footnote":"\r\n( 1 ) الطرائف : ص 151 / ح 230 - ارشادا . . . : ص 36\r\n","page_name":" 373 ","page_number":373},
  {"content":"\r\n\r\nادّعا نكردند كه از اهل بيت و عترت پيامبر باشند « 1 » .\r\n8 - پيامبر اكرم فرمود : من شهر علمم و على در آن است « 2 » .\r\n9 - علىّ ( ع ) عالم‌ترين و شجاع‌ترين ، جنگجوترين و در قضاوت داناترين فرد صحابه بود .\r\n10 - خلفا در مشكلاتشان به علىّ ( ع ) مراجعه مىكردند ، و در همين مورد مىگفتند : « قضيه‌اى رخ ندهد كه ابو الحسن آنجا نباشد » و اين خود يك ضرب المثل در بين آنها شده بود .\r\nو من از باب تيمّن و تبرّك اين‌ها را ذكر كردم و گرنه فضائل و مناقب مشهور علىّ ( ع ) كه بين عامّه و خاصّه ذكر شده است ، در وضوح و روشنى به حدّى است كه مانند آفتاب در وسط روز از وصف و اظهار بىنياز است و در زيادى به اندازه‌اى است كه شرق و غرب را پر كرده است و شمارش آن ممكن نيست ، با اينكه دشمنان آن حضرت آن ستايشها را از جهت حسد و ظلم و دوستانش از بخل و ترس كتمان كردند .\r\nابن ابى الحديد با آنچه كه در شرح نهج البلاغه ذكر كرده ، شيعه را از ذكر مناقب علىّ ( ع ) بىنياز نموده است و با وجود بسيارى ، باز قطره‌اى از درياى مناقب او را بيان داشته است . وى به صورت صريح يا اشاره عيب و نقص عامّه را در ضمن اوصافشان ذكر كرده است ، و ابن ابى الحديد از مشايخ و علماى عامّه بود ، و در شرح نهج البلاغه چيزى ذكر كرده كه مضمونش اين است :\r\nمردى از اهل بصره در روز غدير در مشهد ( محل شهادت ) علىّ ( ع ) بود و از رافضىها شنيد كه خلفا و بعضى صحابه را رفض مىكنند و\r\n\r\n\r\n","description":"","footnote":"\r\n( 1 ) عيون اخبار الرضا 2 : ص 62 / ح 259 - بحار النوار 23 : ص 133 / ح 69 - اكمال الدّين : ص 234 / ح 44 .\r\n( 2 ) بحار الانوار 40 : ص 201 / ح 4 - عيون اخبار الرّضا 2 : ص 66 / ح 298\r\n","page_name":" 374 ","page_number":374},
  {"content":"\r\n\r\nعيب آنها را ذكر كرده آنان را سبّ مىكنند ، پس به بصره برگشت و پيش قاضى بصره رفت و گفت : در حرم علىّ ( ع ) چيز عجيبى ديدم ، قاضى گفت : چه ديدى ؟ گفت : ديدم شيعه خلفا را سبّ مىكنند ، قاضى گفت :\r\nآن چيزى است كه صاحب قبر يادشان داده است آن مرد گفت : پس چرا ما هم علىّ ( ع ) را دوست داريم و هم خلفا را ؟\r\nقاضى بلند شد و از درى كه پشت خانه‌اش قرار داشت خارج شد و گفت : خدا لعنت كند زنا كار زنازاده را اگر جواب اين دو مسئله را مىداند .\r\nپس اگر به اقرار آنها علىّ ( ع ) به شيعيانش ياد داده باشد ، كه خلفا را سبّ « 1 » كنند ، دشمن آنهاست ، پس اگر تو دوستدار على هستى ، محبّتش اقتضا مىكند كه خلفا مبغوض تو باشند و اگر دوستدار خلفا هستى محبّت آنان اقتضا مىكند كه با علىّ ( ع ) بغض داشته باشى ، پس چگونه است كه هم علىّ ( ع ) را دوست دارى و هم خلفا را ؟\r\nپس ، از تعصّب خود خارج شو و به آثار بزرگان ملّتت نظر بينداز و از دنيايت براى آخرتت بهره بگير .\r\nدر اينجا براى تيمّن و تبرك به قول رسول خدا صلّى اللّه عليه و آله در مورد خلافت خليفه‌اش ( ع ) شمّه‌اى از سخنرانيهاى پيامبر در حجّة الوداع را ذكر مىكنيم ، پس مىگوئيم : به ابن عبّاس و ثعلبى و غير آن دو از عامّه نسبت داده شده است ، كه گفته‌اند :\r\nخداوند پيامبرش را امر نمود كه علىّ ( ع ) را آشكارا براى مردم منصوب كند و ولايت او را به آنان خبر دهد ، پيامبر صلّى اللّه عليه و آله ترسيد كه\r\n\r\n\r\n","description":"","footnote":"\r\n( 1 ) طبق آيهء قرآن  وَ لا تَسُبُّوا الَّذِينَ  . . . آيه 108 سورهء انعام ) سبّ كردن و يا دشنام دادن حتّى كافران درست نيست و دور از شأن علىّ ( ع ) است كه خلاف آيه عمل كرده باشد و نهج البلاغه مؤيّد اين مطلب است . و امّا دوستى اهل سنّت ( به جز ناصبىها ) نسبت به علىّ ( ع ) امر طبيعى است چون اوّلا آنان در حديث غدير خم ( من كنت مولاه فهذا علىّ مولاه ) كلمه « مولى » را به معنى دوست گرفته‌اند ، ثانيا علىّ ( ع ) را جزو خلفاى چهارگانه ، و دوستى و احترام او را واجب مىدانند . بنا بر اين صحبت آن قاضى و افرادى نظير او بىمورد و از روى نادانى است .\r\n","page_name":" 375 ","page_number":375},
  {"content":"\r\n\r\nبگويند طرفدارى پسر عمويش را مىكند و اين معنى بر جماعتى از اصحابش سخت بيايد ، پس اين آيه نازل شد .\r\nپس پيامبر صلّى اللّه عليه و آله دست علىّ ( ع ) را در روز غدير خم گرفت و فرمود : « من كنت مولاه فعلىّ مولاه » و آيه را خواند .\r\nبه امام باقر ( ع ) نسبت داده شده است كه فرمود : رسول خدا حجّ را از مدينه آغاز كرد در حالى كه به قوم خود جميع شرايع را جز حجّ و ولايت تبليغ كرده بود ، پس جبرئيل آمد و گفت : اى محمّد صلّى اللّه عليه و آله خداى تعالى به تو سلام مىرساند و مىگويد : من قبض روح پيامبرى از پيامبرانم و رسولى از رسولانم را نكردم مگر پس از آنكه دينم را كامل و حجّتم را تأكيد كردم . و به عهدهء تو دو واجب مانده است ، كه بايد آنها را به قومت برسانى يكى فريضهء حجّ و ديگرى فريضهء ولايت و خلافت بعد از تو ، و من زمين خودم را از حجّتم خالى نگذاشته‌ام و هرگز خالى نخواهم گذاشت . پس خداوند امر مىكند كه به قومت حجّ را تبليغ كنى ، خودت حجّ انجام دهى و هر كسى كه استطاعت دارد از حاضرين و اطراف و اعراب با تو فريضهء حجّ انجام دهند ، و حجّ را به آنها بياموزى همان‌طور كه نماز و زكات و روزه به آنان آموختى ، و آنها را بر اين مطلب واقف ساختى همان‌طور كه همهء آنچه را كه از شرايع بود به آنها ابلاغ كردى .\r\nپس منادى و جارچى رسول خدا صلّى اللّه عليه و آله ، در بين مردم ندا سر داد كه :\r\nآگاه باشيد كه رسول خدا صلّى اللّه عليه و آله قصد حجّ دارد و مىخواهد همان‌طور كه شرايع دين را به شما ياد داد ، شما را بر مسائل حجّ واقف سازد ، همان‌طور كه بر غير آن واقف ساخت . پس رسول خدا صلّى اللّه عليه و آله خارج شد و مردم نيز با او خارج شدند و به او گوش مىدادند تا ببينند چه مىكند كه آنها نيز مثل او انجام دهند .\r\nپس با آنها فريضهء حجّ را انجام داد و كسانى كه با رسول خدا صلّى اللّه عليه و آله حجّ كردند از اهل مدينه و اطراف و اعراب به هفتاد هزار انسان يا بيشتر\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nرسيد بر همان عدد اصحاب موسى ( ع ) كه هفتاد هزار نفر بودند كه از آنها براى هارون بيعت گرفت و آنها بيعت و عهد را شكستند و پيرو گوساله و سامرى شدند .\r\nو همچنين رسول خدا صلّى اللّه عليه و آله براى خلافت علىّ بن أبي طالب ( ع ) بيعت گرفت به مقدار عدد اصحاب موسى ، اينان نيز بيعت را شكستند و پيرو گوساله شدند ، قدم به قدم و پابه‌پا بدون تغيير .\r\nچون پيامبر صلّى اللّه عليه و آله از مردم جهت علىّ ( ع ) بيعت خواست مردم بين مكّه و مدينه جواب مثبت دادند و با او همراهى كردند تا اينكه حضرت در عرفه ايستاد و در آنجا جبرئيل از جانب خداى تعالى خدمت او رسيد و عرض كرد : يا محمّد صلّى اللّه عليه و آله خدا تو را سلام مىرساند و به تو مىگويد : اجل و مدّت تو نزديك شده است ، و من تو را بر چيزى پيشنهاد مىكنم كه چاره و گريزى از آن نيست ، پس عهدت را انجام ده ، وصيّتت را پيش آر و آنچه كه از علم و ميراث علوم پيامبران قبل از تو ، و سلاح و تابوت و جميع آنچه كه از آيات انبيا ، نزد تو است ، همه را بياور و به وصىّ و خليفهء بعد از خودت تسليم كن ، وصىّ تو حجّت بالغهء من بر خلقم ، علىّ بن ابى طالب ( ع ) است ، او را براى مردم علم كن و عهد و ميثاق و بيعت او را تجديد نما ، و به ياد مردم بياور بيعت و ميثاق و پيمان مرا كه از آنها گرفتم و آن را محكم نمودم در مورد ولايت ولىّ من و مولاى هر مرد و زن مؤمن ، علىّ بن ابى طالب ( ع ) . كه من قبض روح هيچ پيامبرى از پيامبران را نكردم مگر بعد از كامل كردن دينم و اتمام نعمتم به سبب ولايت اولياى من و دشمنى با دشمنان من . و اين كمال توحيد من و دين من است و اتمام نعمت من بر خلقم به سبب پيروى از ولىّ من و اطاعت اوست . و اين بدان جهت است كه من زمينم را بدون قيّم رها نمىكنم و آن را استوار مىدارم تا اينكه حجّت من بر خلقم باشد .\r\n« پس امروز دين شما را كامل كردم تا آخر آيه » به سبب ولايت ولىّ\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nخودم و مولاى هر زن و مرد مؤمن علىّ بن ابى طالب - عبد من و وصىّ نبىّ من و جانشين و خليفهء بعد از او و حجّت رساى من بر خلقم كه طاعت او مقرون به طاعت محمّد صلّى اللّه عليه و آله نبىّ من است و طاعت او با طاعت محمّد صلّى اللّه عليه و آله مقرون به طاعت من است ، هر كس او را اطاعت كند مرا اطاعت كرده است ، و هر كه نافرمانى او كند نافرمانى مرا كرده است . و او را علم و نشانه بين خودم و بين خلقم قرار دادم ، هر كس او را بشناسد مؤمن است و هر كس او را انكار كند كافر است ، و هر كس به بيعت او شرك آورد ، او مشرك است ، و هر كس با ولايت او مرا ملاقات كند داخل بهشت مىشود ، و هر كس با عداوت او مرا ملاقات نمايد داخل آتش مىگردد ، پس اى محمّد صلّى اللّه عليه و آله علىّ ( ع ) را علم قرار بده و از مردم بيعت بگير و عهد و ميثاق مرا كه با آنها محكم بسته‌ام تجديد كن پس من تو را به سوى خودم قبض روح مىكنم و به سوى خود فرا مىخوانم . پس پيامبر از قوم خود و اهل شقاق و نفاق از اينكه متفرق و پراكنده شوند و به جاهليّت برگردند ترسيد ، چون عداوت آنها را با علىّ مىدانست ، و مىدانست كه چقدر در درونشان با علىّ ( ع ) بغض و كينه دارند . و از جبرئيل خواست كه از خدا بخواهد كه پيامبرش را از مردم حفظ كند ، و منتظر شد كه جبرئيل بيايد ( و آيه‌اى دالّ بر ) محافظت او ، و حفظ از جانب مردم از سوى خدا بياورد . پس اين موضوع به تأخير افتاد تا اينكه پيامبر به مسجد خيف رسيد .\r\nپس جبرئيل در مسجد خيف آمد و امر كرد كه پيامبر به عهدش وفا كند و علىّ ( ع ) را براى مردم قيّم قرار دهد ولى نگهداشتن پيامبر صلّى اللّه عليه و آله و حفظ او از مردم را كه پيامبر مىخواست نياورده بود ، تا اينكه حركت كردند و به محلّى به نام « كراع الغميم » در بين مكّه و مدينه رسيدند پس جبرئيل آمد و همان را كه قبلا آورده بود به او فرمان داد بدون اينكه درباره حفظ و نگهبانى او از مردم ذكرى به ميان آورد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nپس پيامبر به جبرئيل فرمود : اى جبرئيل من مىترسم كه قومم مرا تكذيب كنند و قول مرا در حقّ علىّ ( ع ) قبول نكنند ، پس به راه خود ادامه داد تا به غدير خم رسيد كه سه ميل به جحفه مانده بود ، پنج ساعت از روز گذشته بود و او را از تبليغ نكردن نهى كرد ، و به او نهيب زد ، و عصمت و حفظ از مردم را آورد و گفت يا محمّد صلّى اللّه عليه و آله خدا به تو سلام مىرساند و مىگويد :  يا أَيُّهَا الرَّسُولُ   بَلِّغْ ما أُنْزِلَ إِلَيْكَ مِنْ رَبِّكَ  فى على  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  و جلو جمعيّت نزديك جحفه رسيده بود آنها را امر به برگشتن نمود و به آنان كه در عقب بودند دستور توقّف را در آن مكان داد ، تا اينكه علىّ ( ع ) را براى مردم اقامه نمايد و به مردم تبليغ كند آنچه را كه در حق علىّ ( ع ) از جانب خدا نازل شده است و جبرئيل به پيامبر خبر داد كه خداوند او را از مردم حفظ خواهد كرد ، وقتى نگهبانى و حفظ پيامبر از طرف خدا آمد منادى را دستور داد كه در بين مردم ندا سر دهد كه براى نماز جمع شوند ، و آنهائى كه جلو رفته‌اند برگردند و آنهائى كه عقب هستند همان‌جا توقف كنند .\r\nپس از جانب راست راه مقدارى به طرف مسجد غدير مايل شد و خود را به آن سوى كشيد ، و اين كار را جبرئيل از طرف خدا دستور داده بود ، و در آنجا دو درخت بود پيغمبر صلّى اللّه عليه و آله دستور داد تا زير آن درختها را جارو كنند ، و از سنگها به شكل منبر درست كنند كه مشرف بر مردم باشد ، پس مردمى كه جلو بودند برگشتند و اواخر جمعيّت همان‌جا ماندند پس پيامبر روى آن سنگها ايستاد ، سپس حمد خداى تعالى به جاى آورد و بر او ثنا گفت . . . تا آنجا كه گفت : من به خدا و كتابها و ملائكه‌هايش ايمان مىآورم و امرش را مىشنوم و اطاعت مىكنم و به هر كارى كه رضاى خدا در آن باشد ، مبادرت مىورزم و تسليم قضاى او هستم و رغبت در طاعت او و ترس از عقوبت او دارم ، و اقرار و اعتراف به\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nعبوديّت براى خدا دارم ، و شهادت به ربوبيّت او مىدهم ، و آنچه را كه به من وحى مىشود ادا مىكنم از ترس اينكه اگر انجام ندهم و وحى خدا را نرسانم بلايى به من برسد كه هيچ كس نتواند آن را از من دفع نمايد اگر چه توانايى و قدرت او عظيم باشد ، جز او خدايى نيست ، زيرا كه او به من اعلام نموده است كه اگر آنچه را كه نازل شده نرسانم رسالت خدا را نرسانده‌ام ، و خداوند ضامن من شده است كه مرا حفظ كند ، و اوست خداى كفايت كنده و كريم ، پس به من چنين وحى كرده است  بِسْمِ اللَّهِ الرَّحْمنِ الرَّحِيمِ  ،  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  فى على  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  .\r\nاى گروه مردم من در تبليغ آنچه كه خداوند نازل فرمود كوتاهى نكرده‌ام و من براى شما سبب اين آيه را بيان مىكنم ، و آن اين است كه جبرئيل بر من سه بار فرود آمد و به من از پروردگارم سلام رساند و سلام او اين است كه من در همين مشهد حضور همه بايستم و به هر سياه و سفيد اعلان كنم كه علىّ بن ابى طالب ( ع ) برادر من ، و وصىّ من ، و خليفهء من ، و امام بعد از من است كه جايگاه او نزد من مانند جايگاه هارون نسبت به موسى ( ع ) است جز اينكه بعد از من پيامبرى نيست ، و او ولىّ شما بعد از خدا و رسولش است ، و خداى تعالى در اين مورد آيه‌اى از قرآنش بر من نازل نموده ، و آن آيه اين است :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 » و علىّ بن ابى طالب ( ع ) نماز به پا داشته و زكات داده در حالى كه راكع بوده است ، و خداى عزّ و جلّ در هر حال مىخواهد كه اين مأموريّت انجام پذيرد ، و اى مردم من از جبرئيل درخواست كردم كه مرا از تبليغ اين موضوع به شما معاف بدارد چون من علم دارم به اندك بودن متّقين و كثرت منافقين و خيانت گناهكاران ، و حيله‌هاى كسانى كه اسلام\r\n\r\n\r\n","description":"","footnote":"\r\n( 1 ) سورهء مائده ( 5 ) ، آيهء 55 .\r\n","page_name":" 380 ","page_number":380},
  {"content":"\r\n\r\nرا به استهزا مىگيرند ، كسانى كه خداوند آنها را در كتابش وصف نموده است : كه به زبان مىگويند آنچه را كه در دلهايشان نيست ، و آن را آسان و كوچك حساب مىكنند در حالى كه نزد خدا بزرگ است ، و كثرت اذيّت‌هاى آنها نسبت به من كه در دفعات متعدّد صورت گرفته است تا جائى كه مرا « اذن » يعنى گوش ناميده‌اند ، و گمان كردند كه من چنين هستم و اين از آن جهت بود كه علىّ ( ع ) زياد ملازم من بود و من به او روى مىآوردم .\r\nتا اينكه خداوند در اين مورد اين آيه را نازل فرمود :  وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ أُذُنُ  على الذين يزعمون انه اذن خير لكم . . . تا آخر آيه « 1 » » و اگر مىخواستم اسمهاى آنها را بگويم مىگفتم ، و اگر مىخواستم به آن اشخاص اشاره بكنم ، مىكردم ، و اگر مىخواستم آنها را معرفى كنم ، معرفى مىكردم و لكن من به خدا قسم در امور آنها بزرگوارى به خرج دادم . و با همهء اين‌ها خداوند از من راضى نمىشود مگر اينكه آنچه را كه به من نازل شده تبليغ كنم ، سپس اين آيه را خواند :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  فى على  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  پس اى مردم بدانيد كه خداوند على را براى شما ولى و امام نصب كرده است ، و طاعت او را بر مهاجرين و انصار و بر تابعين آنان ، به احسان و نيكى واجب كرده است . و بر روستائى و شهرى و بر عجم و عرب و آزاد و بنده و كوچك و بزرگ و بر سفيد و سياه و بر هر موجودى ، حكم او مجرى و قولش جائز و امرش نافذ است ، و مخالف او نفرين شده و موافق او رحمت شده است . هر كس او را تصديق كند خدا او را مىبخشد ، و نيز كسى را كه از علىّ ( ع ) بشنود و اطاعت كند ، مىبخشد .\r\nاى مردم البته اينجا آخرين جايى است كه من مىايستم و سخن\r\n\r\n\r\n","description":"","footnote":"\r\n( 1 ) سورهء توبه ( 9 ) ، آيهء 61 .\r\n","page_name":" 381 ","page_number":381},
  {"content":"\r\n\r\nمىگويم پس بشنويد و اطاعت كنيد و مطيع امر پروردگارتان باشيد ، چون خداى تعالى پروردگار و ولىّ و معبود شماست ، سپس بعد از او رسولش محمّد صلّى اللّه عليه و آله ولىّ شماست كه الآن ايستاده و با شما سخن مىگويد ، سپس بعد از من علىّ ( ع ) ولىّ شما و امام شما به سبب امر خدا ، مربّى شما مىباشد ، سپس امامت در ذريّهء من از فرزندان علىّ ( ع ) است تا روز قيامت ، روزى كه مردم خدا و رسولش را ملاقات كنند ، حلالى نيست جز آنچه خدا آن را حلال كرده ، و حرامى نيست جز آنچه كه خدا آن را حرام كرده ، و خداوند حلال و حرام را به من شناساند و آنچه را كه پروردگار من از كتاب و حلال و حرامش به من داده بود من نيز به علىّ ( ع ) دادم .\r\nاى گروه مردم هيچ علمى نيست مگر اينكه خداوند آن را در من حفظ و نگهدارى نمود ، و هر علمى كه من ياد گرفتم آن را در علىّ ( ع ) امام متّقين حفظ و نگهدارى كردم ، و هيچ علمى نيست مگر اينكه من آن را به علىّ ( ع ) آموختم ، و آن امام مبين است . اى گروه مردم او را گم نكنيد ، و از او نفرت نكنيد و از ولايت او خوددارى نورزيد ، او به حقّ راهنماست و به آن عمل مىكند ، و باطل را مىبرد و از آن نهى مىكند ، و در راه خدا سرزنش هيچ سرزنش كننده‌اى جلوى او را نمىگيرد . او اوّل كسى است كه به خدا و رسولش ايمان آورد ، و او كسى است كه جانش را فداى رسول خدا صلّى اللّه عليه و آله كرد ، و كسى است كه با رسول خدا صلّى اللّه عليه و آله بود و كسى از مردان جز او با رسول خدا صلّى اللّه عليه و آله عبادت خدا را نمىكرد .\r\nاى گروه مردم او را برتر بدانيد كه خدا او را برترى داده و به او روى بياوريد كه خدا او را نصب كرده است .\r\nاى مردم او از جانب خدا امام است ، و خداوند هرگز توبه منكر ولايت او را نمىپذيرد و او را نمىبخشد و اين كار را خداوند بر خودش حتم نموده است كه مخالفان امر او را به شكنجهء سختى عذاب نمايد كه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nجاودانه در عذاب باشند ، پس بر حذر باشيد از اينكه نسبت به علىّ مخالفت ورزيد كه در اين صورت به آتشى مىرسيد كه هيزم و آتش‌زنه‌اش مردم و سنگ است كه آماده براى كافران است  وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ  « 1 » .\r\nاى مردم به خدا قسم پيامبران و رسولان گذشته به من مژده داده‌اند و من خاتم انبيا و مرسلين هستم و حجّت بر جميع آفريدگان از اهل آسمانها و زمين‌ها هستم . پس هر كس در اين گفتار شكّ كند كافر است به كفر جاهليّت اوّل ، و هر كس در چيزى از گفتار من شكّ كند در همه آنها شكّ كرده ، هر كس در همهء گفتار من شكّ كند براى او آتش جهنّم ( مهيّا ) است .\r\nاى گروه مردم خداوند اين فضيلت را به من بخشيده است ، بر من منّت گذاشته و احسان كرده است ، جز او خدائى نيست و من هميشهء روزگار و بر هر حال او را مىستايم .\r\nاى مردم علىّ ( ع ) را برتر بدانيد كه او پس از من برتر از هر مرد و زن است ، خداوند به وسيلهء ما روزى فرستاده و به واسطهء ما خلق باقى مانده است ، كسى كه اين قول مرا ردّ كند اگر چه ( باطنا ) موافق آن ( ردّ ) نباشد ملعون است ، ملعون و مغضوب است ، مغضوب . آگاه ، باشيد كه جبرئيل از خداى تعالى اين مطلب را به من خبر داده است و مىگويد : هر كس با علىّ ( ع ) دشمنى كند و ولايت او را پذيرا نباشد ، لعنت و عضب من بر او باد . پس هر كس نظر كند كه براى فردا چه پيش فرستاده است ، و از خدا بترسيد كه مخالفت على بكنيد ، پس نكناد قدمى بعد از ثبوتش بلرزد و خدا به آنچه كه عمل مىكنيد ، آگاه است .\r\nاى مردم علىّ ( ع ) در جنب خدا ( در پهلو و كنار خدا ) است زيرا در كتابش نازل فرموده :  يا حَسْرَتى عَلى ما فَرَّطْتُ فِي جَنْبِ اللَّهِ  « 2 » يعنى\r\n\r\n\r\n","description":"","footnote":"\r\n( 1 ) سورهء بقره ( 2 ) ، آيهء 24\r\n( 2 ) سورهء زمر ( 39 ) ، آيه 56 .\r\n","page_name":" 383 ","page_number":383},
  {"content":"\r\n\r\nوا حسرتا بر چيزهائى كه در جنب خدا از دست داده و افراط كرده‌ام .\r\nاى مردم در قرآن تدبّر كنيد ، و آيات آن را بفهميد ، و به محكماتش نظر اندازيد و متشابهش را پيروى نكنيد ، پس به خدا قسم هرگز كسى براى شما بازدارنده‌هاى آن را بيان نمىكند و تفسيرش را براى شما روشن نمىكند مگر كسى كه من دست او را گرفتم و او را با خودم بالا آوردم و بازوى او را گرفته‌ام ، و من به شما ياد مىدهم و اعلان مىكنم كه هر كس كه من مولاى او باشم اين على مولاى او است و او علىّ بن ابى طالب ( ع ) « 1 » برادر و وصىّ من است ، و دوستى او از جانب خدا بر من نازل شده است .\r\nاى مردم علىّ ( ع ) و پاكيزگان از فرزندان من ثقل اصغراند . و قرآن ثقل اكبر است ، پس هر يك از آن دو از ديگرى خبر مىدهد و موافق با آن است و از هم جدا نمىشوند تا بر من در حوض وارد شوند ، آن دو امين‌هاى خدا در ميان خلقش حكّام خداوند در زمينش هستند ، آگاه باشيد كه من ادا كردم ، آگاه باشيد كه من رساندم ، آگاه باشيد كه من شنواندم ، آگاه باشيد كه من واضح و روشن ساختم . آگاه باشيد كه خداى عزّ و جلّ به من فرمود و من نيز از جانب خدا گفتم ، آگاه باشيد كه امير مؤمنان جز اين برادرم نيست ، و امارت مؤمنين بعد از من براى كسى جز على حلال نيست .\r\nسپس پيامبر صلّى اللّه عليه و آله دستش را به بازوى على زد و او را بلند كرد ، و از اوّل سخنرانى كه پيامبر صلّى اللّه عليه و آله بالاى منبر رفته بود على را بلند كرده بود تا جايى كه پاى علىّ ( ع ) با زانوى پيامبر صلّى اللّه عليه و آله مساوى شده بود ، سپس فرمود :\r\nاى مردم اين علىّ ( ع ) برادر من و وصىّ من ، و نگهبان علم من ، و خليفهء من بر امّتم است ، على تفسير كتاب خدا و دعوت‌كنندهء به سوى خداست ، و عمل‌كننده به چيزى است كه خدا راضى است و جنگ\r\n\r\n\r\n","description":"","footnote":"\r\n( 1 ) من كنت مولاه فهذا على مولاه و هو على بن أبي طالب ، . . .\r\n","page_name":" 384 ","page_number":384},
  {"content":"\r\n\r\nطالب‌كننده با دشمنان خداست و هميشه و پىدرپى مشغول طاعت خدا و نهىكننده از معصيت اوست ، خليفهء رسول خدا صلّى اللّه عليه و آله ، و امير مؤمنان ( ع ) ، و امام هادى و راهنما ( ع ) ، و قاتل ناكثين و مارقين و قاسطين است به امر خدا مىگويم ، نزد من گفتار تبديل نمىشود . به امر خدا ، پروردگارم ، مىگويم : خدايا دوست بدار كسى را كه او را دوست داشته باشد ، و دشمن بدار كسى را كه او را دشمن داشته باشد ، و لعنت كن بر كسى كه او را انكار كند ، و غضب كن بر كسى كه حقّ او را انكار كند ، خدايا تو بر من چنين نازل فرمودى كه امامت از آن علىّ ( ع ) ولىّ تو است . و تو اى خدا وقت بيان كردن اين موضوع و نصب علىّ ( ع ) جهت خلافت ، دينشان را كامل و نعمتت را بر آنها تمام كردى و راضى شدى كه اسلام دين آنها باشد . پس فرمودى :  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  « 1 » بار خدايا من تو را گواه مىگيرم كه من ابلاغ كردم .\r\nاى مردم ، خداوند دين شما را با امامت علىّ ( ع ) كامل كرد ، پس هر كس كه به او و به جانشين او از فرزندان من از صلب علىّ ( ع ) تا روز قيامت و حضور در برابر خداى تعالى اقتدا نكند اعمالش تباه شده ، در آتش جاويد خواهد بود و عذاب او تخفيف داده نمىشود و مهلتى برايش نيست . اى مردم اين علىّ ( ع ) است يارىكننده‌ترين شما بر من و سزاوارترين شما به من و نزديكترين شما به سوى من و عزيزترين شما بر من است ، و خداى تعالى و من از او راضى هستيم و آيهء رضايت خداى نازل نشد ، مگر اينكه علىّ ( ع ) در آن آيه است ، و خداوند مؤمنين را خطاب نكرد مگر اينكه به على ابتدا كرد . و در قرآن آيهء مدحى نازل نشد مگر اينكه علىّ ( ع ) در آن بود ، و خداوند شهادت به بهشت در   هَلْ أَتى عَلَى الْإِنْسانِ   نداد مگر براى علىّ ( ع ) ، و اين سوره را دربارهء غير علىّ ( ع ) نازل نكرد ، و با آن غير علىّ ( ع ) را مدح ننمود .\r\nاى گروه مردم ، علىّ ( ع ) يارىكنندهء دين خداست و دفاع‌كننده ، از\r\n\r\n\r\n","description":"","footnote":"\r\n( 1 ) سورهء آل عمران ( 3 ) ، آيهء 85 .\r\n","page_name":" 385 ","page_number":385},
  {"content":"\r\n\r\nرسول خدا و خدا ترس و پاك و هدايت‌كننده و هدايت شده است ، و نبىّ صلّى اللّه عليه و آله شما بهترين پيامبران و وصىّ شما بهترين وصىّها ، و فرزندانش بهترين اوصيا هستند . اى مردم ذريّه هر پيامبر از صلب همان پيامبر است ، ولى ذريّه من از صلب علىّ ( ع ) است .\r\nاى مردم همانا شيطان آدم را از بهشت به سبب حسد خارج كرد پس حسادت على را ننمائيد كه اعمالتان تباه مىشود و قدمهايتان به لغزش مىافتد ، زيرا كه آدم به زمين فرود آمد به سبب يك خطا در حالى كه او برگزيدهء خالص خداى تعالى بود پس شما را چه مىشود ، درحالىكه شما از كسانى هستيد كه در بينتان دشمنان خدا وجود دارد . آگاه باشيد كه علىّ ( ع ) را مبغوض نمىدارد مگر شقىّ ، و على را دوست نمىدارد مگر پرهيزكار ، و ايمان به او نمىآورد مگر مؤمن مخلص .\r\nبه خدا قسم دربارهء علىّ ( ع ) سورهء عصر نازل شده است : «   بِسْمِ اللَّهِ الرَّحْمنِ الرَّحِيمِ وَ الْعَصْرِ   « 1 » . . . تا آخر سوره » .\r\nاى مردم من خدا را گواه گرفتم ، و رسالتم را تبليغ كردم ، و بر رسول جز رساندن امرى روشن چيزى نيست  وَ ما عَلَى الرَّسُولِ إِلَّا الْبَلاغُ الْمُبِينُ  « 2 » .\r\nاى مردم بپرهيزيد و بترسيد از خدا آن‌چنان‌كه شايسته پرهيزگارى باشد و نميريد مگر اينكه مسلمان مرده باشيد .\r\nاى مردم به خدا و رسولش ايمان آوريد و به نورى كه با او نازل شده است بپيونديد  مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها  « 3 » پيش از آنكه روىها را باژگون كنيم و آنها را به پشت برگردانيم .\r\nاى مردم نور از جانب خداى عزّ و جلّ در من است ، سپس در علىّ ( ع ) داخل شده است ، سپس در نسل او تا قائم مهدى كه حقّ خدا را و هر\r\n\r\n\r\n","description":"","footnote":"\r\n( 1 ) سورهء عصر ( 103 ) .\r\n( 2 ) سورهء نور ( 24 ) ، آيه 54 ، سورهء عنكبوت ( 29 ) ، آيه 18 .\r\n( 3 ) سورهء نساء ( 4 ) ، آيه 47\r\n","page_name":" 386 ","page_number":386},
  {"content":"\r\n\r\nحقّى را مىگيرد ، او براى ماست زيرا كه خداى عزّ و جلّ ما را حجّت بر مقصّرين و معاندين و مخالفين و نااميدها و گناهكارها و ستمگرها از جميع عالم ، قرار داده است .\r\nاى مردم من به شما انذار مىكنم كه من رسول خدا صلّى اللّه عليه و آله به سوى شما هستم كه رسولان قبل از من گذشته و رفته‌اند آيا اگر من بميرم يا كشته شوم شما به اعقابتان بر مىگرديد ؟ و هر كس به آيين پيشينش برگردد به خدا ضرر نتواند زد و خدا شاكرين را پاداش خواهد داد  وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  . « 1 » آگاه باشيد كه علىّ ( ع ) موصوف به صبر و شكر است ، پس از او فرزندان من از صلب او .\r\nاى مردم بر خدا منّت نگذاريد كه اسلام آورده‌ايد ، پس خدا غضب مىكند بر شما و عذابى از جانب خدا به شما مىرسد كه او در كمين است .\r\nاى مردم پس از من پيشوايانى مىآيند كه دعوت به آتش مىكنند و روز قيامت يارى نمىشوند . اى گروه مردم خدا و من از آنان بيزار هستيم ، اى مردم آنها و پيروانشان و يارانشان در درك اسفل از آتش هستند و چه بد است جاى متكبّرين ، آگاه باشيد كه هم آنان اصحاب صحيفه « 2 » هستند پس هر كس از شما به صحيفه‌اش نگاه كند ، ( و فرمود : بر ذهن مردم اين معنى و صحيفه خطور نكرد مگر جماعت اندكى كه سازنده و نويسندهء صحيفه بودند ) اى مردم من كتاب « قرآن » را پيشوا و ما ترك خود ، پس از خود تا روز قيامت گذاشتم و من تبليغ كردم آنچه را كه به تبليغ آن مأمور خود تا روز قيامت گذاشتم و من تبليغ كردم آنچه را كه به تبليغ آن مأمور بودم تا بر هر حاضر و غايبى و بر هر كس كه شاهد باشد يا نباشد ، به دنيا\r\n\r\n\r\n","description":"","footnote":"\r\n( 1 ) سورهء آل عمران ( 3 ) ، آيهء 44 .\r\n( 2 ) اصحاب صحيفه : آن دسته از كاتبان وحى بودند كه آيات وحى را به طور ناقص يا كامل مىنوشتند ولى هيچ‌كدام احاطهء كلّى بر تمام وحى از نظر ظاهر و باطن ، مانند علىّ ( ع ) نداشتند چنان كه خود در نهج البلاغه ، خطبه « در صفت خلق آدم » اين موضوع را تصريح فرموده است .\r\n","page_name":" 387 ","page_number":387},
  {"content":"\r\n\r\nآمده باشد يا نباشد حجّت باشد . پس حاضر به غايب برساند و پدر به فرزند تا روز قيامت ، و به زودى برخى خلافت را ملك غصبى خود قرار مىدهند ، هان خدا لعنت كند غاصبين و كسانى را كه اين غصب را قبول كردند و راضى شدند ، و آن‌وقت است كه  سَنَفْرُغُ لَكُمْ أَيُّهَ الثَّقَلانِ   يُرْسَلُ عَلَيْكُما شُواظٌ مِنْ نارٍ وَ نُحاسٌ فَلا تَنْتَصِرانِ  « 1 » ( به زودى به شما اى دو گرانمايه مىپردازم و بر شما اى دو گروه ( كه بر آن دو گرانمايه يعنى كتاب و عترت پشت كرديد ) ، شراره آتش و مس گداخته خواهد بود و يارى من شما را نيست ) . اى مردم خداوند عزّ و جلّ شما را به حال خودتان وانمىگذارد تا اينكه پاك از ناپاك تميز داده شوند براى اينكه خداوند تبارك و تعالى ( از راه لطف ) چنين نيست كه شما را بر عيب آگاه كند ( منظور اين است كه خداوند عالم به مقتضاى قاعدهء لطف به‌وسيله پيامبران و اوليايش انواع راهنمايى را دربارهء سعادت بشر به وسيلهء كتب آسمانى و احكام و حركات اولياء مىفرمايد اگر خداى نكرده بيدار نشدند آن‌وقت آنان را به حال خودشان وامىگذارد ) .\r\nاى مردم هيچ قريه‌اى نيست مگر اينكه خداوند به سبب تكذيب آن قريه آن را نابود خواهد كرد و همچنين قريه‌ها را كه ظالم و ستمگر باشند هلاك مىكند چنان كه خداى تعالى ذكر كرده است ، و اين امام و ولىّ شما و هم او وعده‌هاى خداست كه وعده‌هاى خدا راست است .\r\nاى مردم به تحقيق كه قبل از شما بيشتر گذشتگان گمراه شدند و خداوند آنها را هلاك ساخت و هم او ديگران را نيز هلاك مىسازد .\r\nاى مردم خداوند به من امر و نهى كرده است ، و من نيز علىّ ( ع ) را امر و نهى كردم ، پس اوامر و نواهى را از پروردگارش آموخت ، پس بشنويد امر خدا را تا سالم بمانيد و اطاعت كنيد ا را تا هدايت يابيد و از آنچه نهى فرموده است خوددارى كنيد تا رشد يابيد ، و به سوى مقصود\r\n\r\n\r\n","description":"","footnote":"\r\n( 1 ) سورهء الرّحمن ( 55 ) ، آيه 31 و آيهء 35 .\r\n","page_name":" 388 ","page_number":388},
  {"content":"\r\n\r\nو مراد او حركت كنيد تا راههاى مختلف شما را از راه خدا دور و پراكنده نسازد . من صراط مستقيم خدا هستم كه خداوند شما را به پيروى از من امر كرده است بعد از من علىّ ( ع ) است ، سپس فرزندانم از صلب علىّ ( ع ) ائمّه‌اى كه به حقّ هدايت مىكنند و به حقّ مىگرايند .\r\nسپس قرائت فرمود :  الْحَمْدُ لِلَّهِ رَبِّ الْعالَمِينَ  . . . تا آخر سوره . و فرمود دربارهء من و آنان نازل شده و براى آنها عموميّت پيدا كرده و مخصوص آنان گشته است . اينان اولياى خدا هستند كه نه ترسى براى آنان هست و نه اندوهناك مىشوند ، آگاه باشيد كه حزب خدا هميشه غالب است ، آگاه باشيد كه دشمنان علىّ ( ع ) اهل جدايى و شكاف و تجاوز هستند ، و برادران شيطانند كه از باب فريب بعضى به بعض ديگر گفتارى بيهوده و پوچ را القا مىكنند . آگاه باشيد كه اولياى خدا مؤمنينى هستند كه خداوند آنها را در كتابش ذكر كرده و فرموده است : «  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ  . . . تا آخر آيه » . « 1 » قومى را نمىيابى كه به خدا و روز واپسين ايمان داشته باشند و با كسى كه با خدا و رسولش دشمنند دوستى كنند . . .\r\nآگاه باشيد كه اولياى خدا كسانى هستند كه خدا آنان را وصف نموده و فرموده است :  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ  « 2 » ( كسانى كه ايمان آوردند و ايمانشان را به ستم نيالودند ، آنها را امنيّت است و آنها هدايت شده هستند ) .\r\nآگاه باشيد كه اولياى خدا كسانى هستند كه در حال امن و آرامش داخل بهشت مىشوند و ملائكه آنها را با سلام ملاقات مىكنند و اينكه پاكيزه بوديد پس داخل بهشت شويد درحالىكه جاويد و هميشگى در بهشت باشيد .\r\nآگاه باشيد كه اولياء خدا كسانى هستند كه خدا فرموده : « داخل\r\n\r\n\r\n","description":"","footnote":"\r\n( 1 ) سورهء مجادله ( 58 ) ، آيهء 58\r\n( 2 ) سورهء انعام ( 6 ) ، آيهء 82 .\r\n","page_name":" 389 ","page_number":389},
  {"content":"\r\n\r\nبهشت مىشوند بدون حساب » .\r\nو آگاه باشيد كه دشمنان آنها كسانىاند كه در آتش مىسوزند .\r\nآگاه باشيد كه دشمنان خدا كسانى هستند كه شيههء ( صداى وحشتناك ) « جهنّم » را در حالى كه مىجوشد مىشنوند ، و براى آن ناله‌اى است كه هر امّتى داخل آنجا مىشود امت ديگر را لعنت مىكند .\r\nآگاه باشيد كه اعداء آنان كسانى هستند كه خداى عزّ و جلّ دربارهء آنها گفته : «  كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ  تا آخر آيه » .\r\nآگاه باشيد كه اولياء خدا كسانى هستند كه از پروردگارشان مىترسند و براى آنان مغفرت و اجر بزرگى است .\r\nاى مردم فاصله بين جهنّم و بهشت چقدر است ، دشمن ما كسى است كه خداوند او را ذمّ و لعن كرده ، و دوست ما كسى است كه خدا او را دوست دارد و مدح كرده است .\r\nآگاه باشيد كه من انذاركننده هستم و علىّ ( ع ) راهنماست .\r\nاى مردم من نبىّ هستم و علىّ ( ع ) وصىّ من است ، آگاه باشيد كه خاتم امامان از ما ، قائم مهدى است ، آگاه باشيد كه او ظاهر و غالب بر دين است ، آگاه باشيد كه او انتقام‌گيرنده از ظالمان است ، آگاه باشيد كه او فتح‌كنندهء قلعه‌ها و ويران‌كنندهء آنهاست . آگاه باشيد كه او كشندهء هر قبيله‌اى است كه از اهل شرك باشد ، آگاه باشيد كه او درك‌كنندهء هر خونخواه نسبت به اولياى خداست ، آگاه باشيد كه او يارىكنندهء دين خداى عزّ و جلّ است ، آگاه باشيد كه او نهر پرآبى است كه از درياى عميق سر چشمه مىگيرد ، آگاه باشيد كه او هر صاحب فضلى را به فضلش مىنامد و هر صاحب جهلى را به جهلش . آگاه باشيد كه او برگزيدهء خدا و مختار اوست . آگاه باشيد كه او وارث هر علم و محيط به آن است ، آگاه باشيد كه او از پروردگارش خبر مىدهد ، و به امر ايمانش بيداركننده است ، آگاه باشيد كه او رشيد و سديد ( محكم و استوار ) است . آگاه باشيد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nكه كارها به او واگذار مىشود ، آگاه باشيد كه گذشتگان به او بشارت داده‌اند . آگاه باشيد كه او حجّت باقى مىماند و پس از او حجّتى نيست ، و حقّى نيست جز با او و نورى نيست مگر نزد او ، آگاه باشيد كه كسى بر او غلبه نمىكند و كسى عليه او يارى نمىشود . آگاه باشيد كه او ولىّ خدا در زمينش ، و حكم خدا در خلقش و امين خدا در نهان و آشكارش ، مىباشد .\r\nاى مردم من براى شما بيان كردم و مطلب را فهماندم ، و اين علىّ ( ع ) است كه پس از من بايد شما را بفهماند ، آگاه باشيد وقتى كه سخنرانى من تمام شد شما را بر بيعت علىّ ( ع ) و اقرار به او فرا مىخوانم ، سپس بعد از من بر آن بيعت باقى بمانيد .\r\nآگاه باشيد من با خدا بيعت كردم و علىّ ( ع ) با من بيعت كرده و من براى علىّ ( ع ) از شما از جانب خداى عزّ و جلّ بيعت مىگيرم ، هر كس كه نقض بيعت كند و عهد شكند بر ضرر و زيان خودش كار كرده است .\r\nاى مردم همانا حجّ و صفا و مروه از شعائر خداست ، پس هر كس حجّ بيت يا عمره كند . . . تا آخر آيه « 1 » .\r\nاى مردم حجّ بيت نمائيد كه هيچ گروهى وارد آن نشدند مگر اينكه بىنياز گشتند ، و تخلّف نكردند مگر اينكه فقير و محتاج شدند .\r\nاى مردم مؤمنى در عرفه نايستاد ، مگر اينكه خدا گناهان گذشته‌اش تا آن وقت را بخشيد ، مگر پس از آنكه حجّت بر او تمام شد گناهانش را از سر بگيرد .\r\nاى مردم حجّاج يارى مىشوند و جاى نفقهء آنها پر مىشود و خدا اجر نيكوكاران را ضايع نمىكند .\r\nاى مردم حجّ بيت را با اعتقاد كامل به دين و تفقّه ( بينش و آگاهى كامل ) بجا آوريد و از مشاهد برنگرديد مگر با توبه و باز ايستادن از گناه .\r\n\r\n\r\n","description":"","footnote":"\r\n( 1 ) بقره : 159\r\n","page_name":" 391 ","page_number":391},
  {"content":"\r\n\r\nاى مردم آن‌چنان‌كه خدا امر فرموده است ، نماز به پا داريد و زكات بدهيد ، پس اگر مدّت طولانى شد و كوتاهى كرديد يا فراموش كرديد علىّ ( ع ) ولىّ شما و بيان‌كننده براى شماست ، علىّ ( ع ) كسى است كه خداى عزّ و جلّ بعد از من او را نصب كرده است و او كسى است كه خداوند او را خليفهء من و خودش قرار داده است ، خبر مىدهد آنچه را كه از او سؤال كنيد و بيان مىكند آنچه را كه نمىدانيد .\r\nآگاه باشيد كه حلال و حرام بيشتر از آن است كه من آن دو را به شمارم و به شما معرّفى كنم پس امر به حلال و نهى از حرام مىكنم در يك مقام ، پس من مأمور شده‌ام كه با شما عهد ببندم و دست بيعت از شما بگيرم به اينكه قبول كنيد چيزى كه من دربارهء علىّ ( ع ) از جانب خدا آورده‌ام ، و همچنين در مورد ائمّهء بعد از علىّ ( ع ) ، كسانى كه آنها از من و از علىّ ( ع ) هستند ، امّتى كه قائم به امامتند ، و از آنهاست مهدى تا روز قيامت كه به حق قضاوت مىكند .\r\nاى مردم هر حلالى كه من شما را به آن راهنمائى كردم و هر حرامى كه شما را از آن نهى كردم از آن باز نمىگردم و آن را تبديل نمىكنم ، آگاه باشيد كه اين موضوع را به ياد بسپاريد و آن را حفظ كنيد و به همديگر توصيه كنيد و آن را تبديل و تغيير ندهيد .\r\nآگاه باشيد كه رأس امر به معروف همين است كه به گفتار من برسيد و شما آن را به غايبين برسانيد و به قبول آن امر كنيد و از مخالفتش خوددارى كنيد و اينكه آن امرى است از جانب خداى عزّ و جلّ و از من ، و امر به معروف و نهى از منكر محقّق نمىشود مگر با امام .\r\nاى مردم قرآن به شما معرّفى مىكند كه ائمّهء بعد از علىّ ( ع ) فرزندان علىّ ( ع ) هستند و من نيز به شما شناساندم كه آنها از من و از على هستند آنجا كه خدا مىفرمايد :  وَ جَعَلَها كَلِمَةً باقِيَةً فِي عَقِبِهِ  « 1 » . . . ( و اين\r\n\r\n\r\n","description":"","footnote":"\r\n( 1 ) سورهء زخرف ( 43 ) : 28\r\n","page_name":" 392 ","page_number":392},
  {"content":"\r\n\r\nخداپرستى را در همهء ذريّت خود « تا قيامت » باقى گردانيد . . . ) .\r\nو من مىگويم : اى مردم مادام كه تمسّك به آن دو بكنيد ( قرآن و اهل بيت ) هرگز گمراه نمىشويد ، بر شما باد تقوى ، تقوى ، و برحذر باشيد از روز قيامت چنان كه خدا فرمود است :   إِنَّ زَلْزَلَةَ السَّاعَةِ شَيْءٌ عَظِيمٌ   « 1 » مرگ و حساب و موازين و محاسبه‌اى كه بين دو دست ( در برابر ) پروردگار عالميان است ، و نيز ثواب و عقاب را به ياد آوريد ، پس هر كس كار خوب انجام دهد به ثواب مىرسد و هر كس گناه كند در بهشت براى او بهره‌اى نخواهد بود .\r\nاى مردم شما بيشتر از آن هستيد كه با يك دست به من بيعت كنيد و خداوند عزّ و جلّ به من امر كرده كه از زبانهاى شما اقرار بگيرم به چيزى كه براى علىّ ( ع ) عقد بسته‌ام و آن امير بودن او بر مؤمنان است ، و ائمّه‌اى كه بعد از او مىآيند از من و از علىّ هستند و طبق آنچه كه براى شما اعلان كرده‌ام ، ذريّه و نسل من از صلب على است ، پس همگى با هم بگوئيد : ما شنيديم و به آنچه به ما رساندى مطيع و راضى و تسليم هستيم از جانب پروردگار و پروردگارت در امر علىّ ( ع ) و امر فرزندانش از صلب علىّ ( ع ) از ائمّه ( ع ) ، ما با تو بر اين موضوع بيعت مىكنيم با دلها و جانهايمان و زبانها و دستهايمان و بر اين بيعت و اقرار زنده‌ايم و مىميريم و مبعوث مىشويم ، و آن را تغيير نمىدهيم ، و شكّ و ريب به خود راه نمىدهيم ، و از عهدمان برنمىگرديم و عهد و پيمان را نمىشكنيم و اطاعت خدا و تو را و علىّ ( ع ) امير المؤمنين را و فرزندان او ، ائمّه را قبول مىكنيم ، كسانى كه ذكر كردى و گفتى كه آنان از ذريّهء تو از صلب علىّ ( ع ) بعد از حسن ( ع ) و حسين ( ع ) هستند .\r\nآن ائمّه كسانى هستند كه من مكان آنها را از خودم و محل و\r\n\r\n\r\n","description":"","footnote":"\r\n( 1 ) حجّ ( 22 ) آيهء 1 : . . . همانا زلزلهء روز قيامت بسيار حادثهء بزرگ و واقعهء سختى خواهد بود .\r\n","page_name":" 393 ","page_number":393},
  {"content":"\r\n\r\nموقعيّت آنها را نزد خودم و منزلت آنها را نزد خداى عزّ و جلّ براى شما بيان كردم و شناساندم ، و اين موضوع را به شما نيز ادا و بيان كردم ، و اينكه حسن و حسين آقاى جوانان اهل بهشتند و پس از على پدرشان آن دو امام هستند و قبل از على من پدر آن دو هستم .\r\nو بگوئيد : در اين مورد ما خدا را اطاعت كرديم ، و نيز اطاعت كرديم تو را و على و حسن و حسينت و ائمّه‌اى را كه ذكر كردى ، و ما عهد و پيمانى را اطاعت كرديم كه براى امير المؤمنين گرفته شده است كه اين اطاعت برخاسته از دلها و روانها و زبانهاى ماست و دستهاى ما در دست كسى است كه محمّد صلّى اللّه عليه و آله و علىّ ( ع ) را درك كردند و به آن دو با زبان اقرار نمودند . و ما در مقابل اين بيعت بدل و عوضى نمىخواهيم ، و از خودمان هيچ‌وقت تغيير و تحولى نمىبينيم .\r\nو خدا را شاهد مىگيريم كه گواهى خدا كافى است و تو نيز بر ما گواه باش ، و هر كس كه اطاعت كند چه ظاهر باشد و چه پنهان و ملائكهء خدا و لشگريانش و بندگانش گواه ما دراين‌باره هستند و خداوند بزرگتر از هر گواه است .\r\nاى مردم چه مىگوئيد خداوند هر صداى آشكار و نهان هر نفسى را مىداند ، پس هر كسى هدايت يابد به سود خودش مىباشد ، و هر كس گمراه شود زيان آن به خودش مىرسد ، و هر كس بيعت كند با خداى عزّ و جلّ بيعت كرده است كه دست خدا بالاى دست آنهاست .\r\nاى مردم از خدا بترسيد و با على امير المؤمنين و حسن و حسين و ائمّه آن كلمهء باقى و جاويد بيعت كنيد . و خداوند ، كسى را كه مكر و حيله كند نابود مىسازد و كسى را كه به عهد وفا كند مىبخشايد و هر كس پيمان را بشكند به ضرر و زيان خودش آن را شكسته است .\r\nو بگوئيد : پروردگارا ما شنيديم و اطاعت كرديم ما را به آمرزشت بيامرز و بازگشت ما به سوى تو است ، و بگوئيد : حمد خدايى راست كه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nما را به اين موضوع راهنمائى كرد و اگر خدا هدايت نمىكرد ، ما به آن راه نمىيافتيم .\r\nاى مردم فضائل علىّ بن ابى طالب نزد خدا عزّ و جلّ در حالى كه آن را در قرآن نازل كرده است بيشتر از آن است كه من آن را در يك جا بشمارم ، پس هر كس از آنها به شما خبر داد و آن فضائل را به شما شناساند تصديقش كنيد .\r\nاى مردم هر كس اطاعت كند خدا و رسولش و على و ائمّه‌اى را كه ذكر كردم رستگار شده و به رستگارى روشنى رسيده است .\r\nاى مردم آنان كه به بيعت با او سبقت گرفتند و دوستدار و تسليم او شدند و پذيراى فرمانروايى او بر امور مؤمنان شدند ، آنان رستگار گرديدند و جاى آنها در جنّات نعيم است .\r\nاى مردم چيزى بگوئيد كه خدا از گفتار شما راضى باشد ، اگر شما و همه اهل زمين كافر شوند هرگز نمىتوانند ذرّه‌اى به خدا ضرر بزنند .\r\nبار الها مؤمنين و مؤمنات را ببخش و بر كافرين و كافرات غضب كن ، و الحمد للّه ربّ العالمين .\r\nپس آن قوم رسول خدا صلّى اللّه عليه و آله را صدا زدند و گفتند : بلى شنيديم و اطاعت كرديم بر امر خدا و امر رسولش با دلها و زبانها و دستهايمان و هجوم آوردند بر رسول خدا و بر علىّ ( ع ) و دست بيعت به آنها دادند ، پس اوّل كسى كه دست بيعت به رسول خدا صلّى اللّه عليه و آله داد اوّلى و دوّمى و سوّمى و چهارمى و پنجمى بود « 1 » ، و باقى مهاجرين و انصار و بقيّه مردم بر طبق طبقات و مقدار منزلتشان مىآمدند و بيعت مىكردند تا اينكه نماز مغرب و عشاء در يك وقت خوانده شد ، و همچنان بيعت مىكردند و دست مىدادند سه مرتبه و رسول خدا صلّى اللّه عليه و آله در هر بار كه گروهى بيعت مىكردند مىفرمود : حمد خدائى را كه ما را بر جميع عالم برترى داد ، و\r\n\r\n\r\n","description":"","footnote":"\r\n( 1 ) تفسير الصّافى 2 : ص 53 - 67 - الاحتجاج 1 : ص 55 - 66\r\n","page_name":" 395 ","page_number":395},
  {"content":"\r\n\r\nاز همان‌جا دست دادن براى بيعت سنّت و رسم شد آن‌چنان‌كه كسانى آن را استعمال كرده‌اند كه اصلا براى خلافت و بيعت هيچ حقّى نداشته‌اند .\r\n\r\n[ سوره المائدة ( 5 ) : آيه 68 
  ]\r\nقُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ ( 68 )\r\n\r\nترجمه :\r\nاى پيامبر به اهل كتاب بگو كه اى يهود و نصارى شما ارزشى نداريد تا اينكه به دستورات تورات و انجيل و قرآنى كه به شما از جانب خدا فرستاده شد قيام كنيد . و همان قرآنى كه به شما مسلمين نازل شده ( به جاى آنكه ايمان آرند ) بر كفر و سركشى بسيارى از آنان خواهد افزود در اين صورت زيان كفرشان بر آنهاست و تو اى پيامبر بر حال گروه كافران نبايد تأسف بخورى .\r\n\r\nتفسير :\r\n قُلْ يا أَهْلَ الْكِتابِ لَسْتُمْ عَلى شَيْءٍ  يعنى شما از نظر دين چيزى نيستيد كه قابل اعتنا و ارزش باشيد ، و اينكه « شىء » ناميده شده يا كنايه از امّت است يا خطاب به آنها و اهل كتاب به طريق عموم است و مقصود خطاب امّت است به اينكه آنچه كه دربارهء ولايت به آنها نازل شده به پا دارند .\r\n حَتَّى تُقِيمُوا التَّوْراةَ وَ الْإِنْجِيلَ  به اينكه اوامر و نواهى آن دو ( تورات و انجيل ) را به پا داريد .\r\n وَ ما أُنْزِلَ إِلَيْكُمْ مِنْ رَبِّكُمْ  يعنى قرآن ، بدين گونه كه حدود آن را اقامه نمائيد و از جملهء حدود قرآن امر به ولايت است كه همان عمده و مهمّ است ، يا مقصود آن چيزى است كه از پروردگارتان دربارهء ولايت بر شما نازل شده است ، كه به طور كنايه در اخبار ما آمده است .\r\nو ممكن است گفته شود : و آنچه كه از پروردگارتان به زبان پيامبران\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nو جانشينان آنها از گرفتن عهد و پيمان و انتظار فرج به محمّد صلّى اللّه عليه و آله بر شما نازل شده است .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ  بسيارى طغيان و كفر يا به طور مطلق است يا اينكه دربارهء علىّ ( ع ) است . البته مقصود در اينجا چيزى است كه دربارهء ولايت نازل شده است ، بنحو كنايه .\r\nزيرا كافران وقتى كه از ولايت منحرف شدند ديگر چيزى در آنها باقى نمانده است كه بر آنها تأسّف بخورى ، و با انحرافشان نمىتوانند به تو و علىّ ( ع ) ضررى برسانند تا تو بر آن تأسّف بخورى .\r\n\r\n[ سوره المائدة ( 5 ) : آيه 69 
  ]\r\nإِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ ( 69 )\r\n\r\nترجمه :\r\nالبته هر كس از گروندگان به اسلام و فرقه يهودان و ستاره‌پرستان و نصارى كه به خدا و روز قيامت ايمان آورد و نيكوكار شود هرگز او را ترسى و اندوهى بر آنچه فوت شود نخواهد بود .\r\n\r\nتفسير :\r\n إِنَّ الَّذِينَ آمَنُوا  يعنى كسانى كه به محمّد صلّى اللّه عليه و آله ايمان آوردند به سبب قبول دعوت ظاهرى و با بيعت عامّ نبوى .\r\n وَ الَّذِينَ هادُوا وَ الصَّابِئُونَ  عطف است بر محلّ اسم « انّ » بنا بر قول ضعيف ، يا بر محلّ انّ و اسم آن . يعنى از فرقه يهودان و صائبان ( ستاره‌پرستان كه به دين خدا متمايل شدند )  وَ النَّصارى مَنْ آمَنَ  و نصارى كسانى كه ايمان آوردند ، با قبول كردن دعوت باطنى و بيعت با علىّ ( ع ) با بيعت خاصّ ولوى و دخول ايمان در قلوب آنان كه به سبب اين بيعت در قلب باز مىشود و با باز شدن آن ، خوف و حزن برداشته مىشود . و يقين به روز آخرت پيدا مىشود ، و\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبه سبب آن عمل صالح انجام داده مىشود .\r\n بِاللَّهِ وَ الْيَوْمِ الْآخِرِ وَ عَمِلَ صالِحاً  به يگانگى خدا و روز آخرت ايمان آورند و عمل صالح انجام دهند ، اعمالى كه مرتبط به ايمان است كه در قلب جاى دارد و آن ايمان اصل هر عمل صالح است ، و غير آن به توسّط آن ايمان عمل صالح مىشود .\r\n فَلا خَوْفٌ عَلَيْهِمْ وَ لا هُمْ يَحْزَنُونَ  بر آنان هيچ بيمى نيست و اندوهگين نمىشوند زيرا كه خوف و اندوه از صفات نفس است و اينان از سراى نفس خارج شدند و در حدود خانهء دل داخل گرديدند ، پس خوف آنها به خشيت از خدا تبديل شد و اندوهشان به قبض و گرفتگى .\r\nو اين معنى منافات ندارد با آنچه كه در اخبار و آيات به كرّات حزن و خوف را به مؤمن خاصّ نسبت داده‌اند ، زيرا كه اطلاق خوف و حزن بر آنچه كه به مؤمن خاصّ نسبت داده مىشود به اعتبار معنى عامّ خوف و حزن است . و گاهى فرح از جنود عقل و اندوه و حزن از جنود جهل شمرده شده است ، و آنچه كه وارد شده است كه خوف و رجاى مؤمن مانند دو كفّه ميزان ، مساوى است مقصود از آن معنى عامّ است . و وارد شده است كه مراد نفى خوف و حزن در آخرت است .\r\n\r\n[ سوره المائدة ( 5 ) : آيه 70 
  ]\r\nلَقَدْ أَخَذْنا مِيثاقَ بَنِي إِسْرائِيلَ وَ أَرْسَلْنا إِلَيْهِمْ رُسُلاً كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ( 70 )\r\n\r\nترجمه :\r\nهرآينه از بنى اسرائيل پيمان گرفتيم ( كه خدا را اطاعت كنند و پيامبرانى بر آنها فرستاديم كه احكام خدا را بياموزند ) هر رسولى آمد چون بر خلاف هواى نفس آنها سخن گفت گروهى را تكذيب كرده گروهى را كشتند .\r\n\r\nتفسير :\r\n لَقَدْ أَخَذْنا مِيثاقَ بَنِي إِسْرائِيلَ  يعنى همان‌طور از بنى اسرائيل\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nپيمان گرفتيم از شما نيز به ولايت علىّ ( ع ) عهد گرفتيم پس بترسيد كه مبادا مانند آنها شويد كه گروهى را تكذيب كنيد و گروهى را بكشيد ، چنان كه نسبت به على و حسن و حسين ( ع ) چنين كردند .\r\n وَ أَرْسَلْنا إِلَيْهِمْ رُسُلًا كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ  آوردن مضارع مستقبل جهت استحضار حال گذشته است تا آنها را رسوا كند و شنيع‌ترين حالات آنها را در ذهن حاضر نمايد ، و نيز براى محافظت بر رئوس آيه‌هاست .\r\n\r\n[ سوره المائدة ( 5 ) : آيه 71 
  ]\r\nوَ حَسِبُوا أَلاَّ تَكُونَ فِتْنَةٌ فَعَمُوا وَ صَمُّوا ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا كَثِيرٌ مِنْهُمْ وَ اللَّهُ بَصِيرٌ بِما يَعْمَلُونَ ( 71 )\r\n\r\nترجمه :\r\nو گمان كردند كه بر آنها فتنه و امتحانى نخواهند بود ، پس ( از ديدن آيات حق و شنيدن امر خدا ) كور و كر شدند ( و از امتحان خدا غافل ماندند ) پس از آن همهء اعمال زشت ، باز خدا توبهء آنها را پذيرفت باز هم بسيارى ديگر كور و كر شدند و آيات خدا را نديدند و نشنيدند ( بترسند كه ) خدا به هر چه مىكنند آگاه است .\r\n\r\nتفسير :\r\n وَ حَسِبُوا  يعنى از زياد ماندنشان در غفلت و اعراض چنين گمان كردند .\r\n أَلَّا تَكُونَ فِتْنَةٌ  كه عذاب و امتحانى از جانب خدا به سبب اين تكذيب و قتل ، نخواهد شد بدين نحو كه گناه بزرگ را كوچك شمردند .\r\n فَعَمُوا  يعنى از عبرت گرفتن به گذشته كور شدند .\r\n وَ صَمُّوا  نسبت به شنيدن حكايات آنان و شنيدن حقّ كر شدند .\r\n ثُمَّ تابَ اللَّهُ عَلَيْهِمْ  چون آنها توبه كردند و پند انبياء و جانشينانشان را قبول كردند خدا نيز توبهء آنها را پذيرفت .\r\n ثُمَّ عَمُوا وَ صَمُّوا  يعنى يك‌بار ديگر كور و كر شدند .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n كَثِيرٌ مِنْهُمْ  بسيارى از آنها ، اين عبارت بدل بعض از كلّ است .\r\n وَ اللَّهُ بَصِيرٌ بِما يَعْمَلُونَ  و خدا آگاه است كه آنها چه مىكنند اين معنى در امّت محمّد صلّى اللّه عليه و آله واقع شده است و مقصود از آيه كنايه از آنهاست .\r\nدر كافى از امام صادق ( ع ) در بيان وجود كنايه آمده است : « و حسبوا أن لا تكون فتنة » فرمود : تا پيامبر در ميان آنان بود كر و كور شدند تا اينكه پيامبر قبض روح شد ، سپس خداوند توبهء آنها را پذيرفت تا اينكه امير المؤمنين علىّ ( ع ) قيام نمود باز كرد و كور شدند تا الآن .\r\nو ممكن است بيان كنايه به وجهى ديگر باشد و آن اينكه گفته شود :\r\nگمان كردند امتحان نخواهند شد ، چون در مكّه عهد بستند و از دلائل صدق محمّد صلّى اللّه عليه و آله كور و كر شدند ، سپس وقتى كه با علىّ ( ع ) به خلافت بيعت كردند خداوند توبهء آنان را پذيرفت و باز بعد از آن كور و كر شدند و عهد و بيعت را شكستند .\r\n\r\n[ سوره المائدة ( 5 ) : آيه 72 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ ( 72 )\r\n\r\nترجمه :\r\nآنان كه به خدائى مسيح پسر مريم قائل شدند به راستى كافر شدند در صورتى كه مسيح به بنى اسرائيل گفت خدائى را كه آفرينندهء من و شماست ، بپرستيد هر كس كه به او شرك آورد خدا بهشت را بر او حرام سازد و جايگاهش در آتش دوزخ باشد و ستمكاران عالم را هيچ كس يارى نخواهد كرد .\r\n\r\nتفسير :\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  چون قائل به الوهيّت عيسى ( ع ) شدند و الهيّت را در عيسى حصر كردند يا به اتّحاد\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nچنان كه گمان بعضى چنين است يا به حلول چنان كه گمان بعضى ديگر است ، يا به اين نحو كه از خودش فانى و به خدا باقى باشد و ظهور خدا در او باشد چنان كه گمان بعضى ديگر است ، و بطلان اتّحاد و حلول براى كسى كه از شراب خالص توحيد بچشد احتياج به رنج دادن خود براى درك آن وجود ندارد زيرا كه اتّحاد و حلول مستلزم دوگانگى و دوم فرض كردن براى حقّ تعالى است ، و آن محال است . و دراين‌باره گفته شده است :\r\nحلول و اتّحاد اينجا محال است كه در وحدت دويى عين ضلال است « 1 » و بطلان سوم نيز به اعتبار حصرى كه در آن است احتياج به زحمت ندارد ، چون پيروان نصارى اين سخن را بدون تحقيق و تعمّق گفته‌اند و آن‌طور كه از ظاهر كلامشان توهّم مىشود قائل به تجسّم شدند ، خداى تعالى حكم به كفر آنها كرده و چنان كه در گذشته گفتيم اين مذهب گروهى از آنان است كه « يعقوبيّه » نام دارند ، در حالى كه چنان كه بيان شد محقّقين آنها گفته‌اند كه در عيسى يك جوهر الهى است و يك جوهر آدمى ، و اينجا جاى تفصيل و تحقيق اين مطلب نيست .\r\n وَ قالَ الْمَسِيحُ  مناسب‌تر اين است كه جمله حال باشد بتقدير « قد » تا اينكه در رسوا كردن آنها رساتر باشد و اينكه احتجاج بر عليه آنان باشد نه به سبب قول خداى تعالى :  يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ  يعنى مسيح ( ع ) فرمود : من نيز مانند شما آفريده و پروردهء خدا هستم پس كسى را كه او پروردگار من است عبادت كنيد چنان كه پروردگار شما نيز هست .\r\n إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ  يعنى كسى كه به خدا\r\n\r\n\r\n","description":"","footnote":"\r\n( 1 ) شعر از شيخ محمود شبسترى ( ره ) است .\r\n","page_name":" 401 ","page_number":401},
  {"content":"\r\n\r\nشرك بورزد خداوند بهشت را بر او حرام كرده است ، و آن يا بيان قول عيسى ( ع ) است ، يا ابتداى كلام است كه از جانب خدا مىباشد كه بر اثر شرك از راه بهشت كه توحيد مىباشد به خطا رفته است .\r\n وَ مَأْواهُ النَّارُ  و جايگاه او آتش است ، زيرا كسى كه راه بهشت را خطا كند حتما راه جهنّم را مىپيمايد چون واسطه‌اى نيست و انسان بالاخره به يك جهت از جهات حركت مىكند و از قوّه‌ها به فعليّت‌ها خارج مىشود .\r\n وَ ما لِلظَّالِمِينَ مِنْ أَنْصارٍ  و براى ستمكاران ياورى نخواهد بود ، آوردن اسم ظاهر ( ظالمين ) به جاى ضمير مشعر به ظلم او و به علّت حكم است ، زيرا همان‌طور كه براى ظالم ولىّ تصوّر نمىشود كه متولّى امور او بوده او را تربيت كند همچنين براى او يارى كننده‌اى تصوّر نمىشود كه او را از عذاب خدا نجات دهد ، زيرا كه نصير و ولىّ عبارت از نبىّ و ولىّ و جانشينان آن دو است ، و ظلم عبارت از انصراف و اعراض از آن دو و از توحيد است ، و اعراض‌كننده استحقاق قبول ندارد چون اكراه در دين نيست ، و هر كس مقبول خدا نباشد نصرت و ولايت براى او محقّق نمىشود ، و به ذكر « انصار » اكتفا كرد چون وقتى ناصر و يارىكننده نباشد به طريق اولى ولىّ هم ندارد ، يا از باب اينكه هر يك از نصير و ولىّ آنگاه كه تنها استعمال شود اعمّ از آن دو مىباشد . و ممكن است اين كنايه از كسانى باشد كه بعد از آن دربارهء ائمّه ( ع ) همان سخنانى را گفتند كه دربارهء مسيح گفته بودند .\r\n\r\n[ سوره المائدة ( 5 ) : آيه 73 
  ]\r\nلَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلاَّ إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ ( 73 )\r\n\r\nترجمه :\r\nالبتّه كسانى كه سه خدا را قائل شدند ( اب و ابن و روح القدس را خدا گفتند ) كافر گرديدند و حال آنكه جز خداى يگانه\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nخدايى نخواهد بود و اگر از اين گفتار زبان نبندند البتّه كافران را عذابى دردناك خواهد رسيد .\r\n\r\nتفسير :\r\n لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ  بدان كه نصارى مانند يهود و مانند مسلمانان داراى مذاهب مختلفى در فروع و اصولشان هستند . پس بعضى از آنها قائل به اقانيم ثلاثه شدند شامل « اب و ابن و روح القدس » ، و اقنوم بمعنى اصل است و اينان معظم نصارى هستند كه مىگويند : خدا يك ذات است و كثرتى در آن نيست و آن داراى سه شأن است كه دو شأن پدرى و پسرى است و يك شأن روح القدس ، و وحدت خدا با تعدّد شأن از بين نمىرود ، و اينان از قول به اينكه خدايان سه هستند منع مىكنند و به اينكه خدا سوم از آن سه تا است ، و به فارسى گفته شده :\r\n در سه آيينه ، شاهد ازلى * پرتو از روى تابناك افكند \r\n سه نگردد بر يشم ار او را * پرنيان خوانى و حرير و پرند \r\nو ليكن عوام مقلّد چون از محسوسات و كثرت‌ها تجاوز نمىكنند وقتى به مثل اين گفتارها سخن مىگويند از آن جز خدايان سه‌گانه چيزى درك نمىكنند ، و اينكه خداوند كه به اعتقاد آنها پدر است يكى از آن سه تا است ، و آنچه را كه محقّقين آنها مىگويند كه خداى تعالى يك حقيقت است و مقوّم هر ممكن است و تجلّى در هر مظهرى مىكند ، و اختصاص بعضى از مظهرها به مظهريّت براى شدّت ظهور خداى تعالى در آن است و اينكه عيسى ( ع ) و روح القدس چون هر يك از آن دو تمام‌ترين مظهر خداى تعالى هستند عوام درك نمىكنند و همچنين آنچه كه به اسم پدر ناميده شده است آنها را به اسم اقانيم خوانده‌اند .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nپس خداى تعالى اين گفتار آنان را كه از آن تحديد و تشبيه خداى تعالى لازم مىآيد ردّ كرد و آنچه كه در روايات وارد شده كه خداى تعالى چهارم سه تا است براى اشاره به اين است كه خداى تعالى قيوميّت براى هر چيزى دارد و خداوند با هر مظهرى ظهور دارد و داخل در هر چيز است نه به طور ممازجت و نه مثل دخول چيزى در چيزى .\r\n وَ ما مِنْ إِلهٍ إِلَّا إِلهٌ واحِدٌ  و آن حقيقت غيبى است كه در تمام مظهرها ظاهر است .\r\n وَ إِنْ لَمْ يَنْتَهُوا عَمَّا يَقُولُونَ  اگر بازنايستند از چيزى كه مىگويند تا اينكه پيروان به سبب تقليد از متبوعين و علماى خود به خدايان سه‌گانه قائل شوند در نتيجه كافر شوند بدون اينكه خودشان بدانند .\r\n لَيَمَسَّنَّ الَّذِينَ كَفَرُوا مِنْهُمْ  يعنى كسانى كه گفتند خدا مسيح است و آنان كه گفتند خدا سومى از سه‌تاست .\r\n عَذابٌ أَلِيمٌ  دچار عذابى دردناك مىشوند . يعنى اينكه آنان با گفتارشان بر خدا چيزى را كه در حقّ او جائز نيست قائل شوند با عذاب دردناك ممتاز مىشوند ، و امّا رؤساى آنان كه چيزى نگفتند كه در حق خدا جائز نباشد و مانند پيروانشان كافر نشدند از اين جهت آنان نيز عذاب دارند چون نبوّت محمّد صلّى اللّه عليه و آله را انكار كردند و كلمه‌اى را القا كردند كه پيروانشان مقصود از آن را درك نكردند .\r\n74 )  أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ  .\r\n\r\n[ سوره المائدة ( 5 ) : آيات 74 تا 75 
  ]\r\nأَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ ( 74 ) مَا الْمَسِيحُ ابْنُ مَرْيَمَ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ ( 75 )\r\n\r\nترجمه :\r\nآيا نبايستى از اين كفر و شرك به سوى خدا بازگشته توبه كنند و از او آمرزش بخواهند كه خدا آمرزنده و مهربان است ، مسيح\r\nپسر مريم پيامبرى بيش نبود كه پيش از او نيز پيامبرانى آمده‌اند و مادرش\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nهم زنى راستگو و با ايمان بود و هر دو به حكم بشريّت غذا تناول مىكردند . ( اگر خدا بودند در زندگانى خود به غذا محتاج نمىشدند ) بنگر ما آيات خود را ( در مورد بشريّت مسيح ( ع ) ) روشن بيان مىكنيم آنگاه بنگر كه آنان چگونه به خدا دروغ مىبندند ( مسيح را خدا مىدانند )\r\n\r\nتفسير :\r\n أَ فَلا يَتُوبُونَ إِلَى اللَّهِ  يعنى بعد از آنكه فهميدند كه اين كلمه ، كفر و فريب دادن غير است ، آيا توبه نمىكنند و به سوى خداوند باز نمىگردند .\r\n وَ يَسْتَغْفِرُونَهُ وَ اللَّهُ غَفُورٌ رَحِيمٌ  حال است و جهت تعليل آمده است .\r\nو از او طلب آمرزش نمىكنند در حالى كه خداوند آمرزندهء مهربان است .\r\n مَا الْمَسِيحُ ابْنُ مَرْيَمَ إِلَّا رَسُولٌ  نه اينكه خدا باشد چنان كه گروه اوّل گفته‌اند ، و نه يكى از خدايان سه‌گانه است چنان كه گروه دوم گفته‌اند .\r\n قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ  يعنى از جهت قول و فعل و حال راست است و اعوجاج ندارد ، و به كلمات پروردگارش و به كتب رسولان او تصديق كرده است و دليل بر اينكه آن دو خدا نيستند اين است كه آن دو ( مسيح ( ع ) و مادرش ( ع ) )  كانا يَأْكُلانِ الطَّعامَ  غذا مىخوردند ، پس با شما شريك مىشوند در پست‌ترين حالات شما و آن احتياج به خوردن است ، و اين كنايه از احتياج به تخليه كردن است و كسى كه به پست‌ترين حالت‌ها محتاج و مبتلا باشد ديگر نمىتواند در بالاترين مقام ، و خدا باشد .\r\n انْظُرْ كَيْفَ نُبَيِّنُ لَهُمُ الْآياتِ  يعنى به بيان عجيب ما در مورد آيات قرآن نگاه كن ببين چگونه حال عيسى و مادرش را مناسب با فهم و شأن آنها بيان كرديم به نحوى كه ديگر نمىتوانند انكار كنند ، يا نظر به بيان\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nآيات ما بينداز كه از جملهء آن آيات عيسى ( ع ) و مادرش ( ع ) است به نحوى كه همه درك مىكنند و شكّى در آن باقى نمىماند .\r\n ثُمَّ انْظُرْ أَنَّى يُؤْفَكُونَ  باز بنگر كه چگونه از حقّ روى مىگردانند .\r\nوسط قرار گرفتن « ثمّ » براى تفاوت بين دو تعجّب است ، يعنى آنها بعد از اين بيان از حقّ در مورد عيسى ( ع ) و مادرش ( ع ) برگشتند ، يا بعد از آنكه از آنها آن حالت پست را كه عجيب‌تر از هر عجيب است ، ديدند و دانستند ، باز از حق باز گشتند .\r\n\r\n[ سوره المائدة ( 5 ) : آيه 76 
  ]\r\nقُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ ( 76 )\r\n\r\nترجمه :\r\nبگو اى پيامبر شما كسى را به جاى خدا مىپرستيد كه مالك هيچ سود و زيانى دربارهء شما نخواهد بود . خداست ( هر كه او را بخواند ) مىشنود و به احوال همه داناست .\r\n\r\nتفسير :\r\n قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً  يعنى عبادت مسيح ( ع ) مىكنيد ، زيرا بعد از آنكه احتياج مسيح ( ع ) به پست‌ترين حالت‌ها و عدم توانايى او براى دفع ضرر آن احتياج از خودش دانسته شد ، معلوم مىشود كه مسيح ( ع ) مالك نفع و ضرر غير خودش نيست ، پس اهليّت معبود قرار گرفتن را ندارد ، و مقصود كنايه از امّت است در اطاعت كردن آنها از كسى كه نمىتواند ضرر را از خودش دفع كند .\r\n وَ اللَّهُ هُوَ السَّمِيعُ  و حال آنكه شنيدن حاجتها و بر آوردن آنها منحصر در خداست و براى غير خدا نيست .\r\n الْعَلِيمُ  و علم به مقدار حاجت‌ها و كيفيّت دفع ضررها و جلب منافع نيز منحصر در خداست .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\n[ سوره المائدة ( 5 ) : آيه 77 
  ]\r\nقُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ ( 77 )\r\n\r\nترجمه :\r\nبگو : اى اهل كتاب در دين خود به ناحق ، غلوّ نكنيد و از پى خواهشهاى آن قومى كه گمراه شدند و بسيارى را نيز گمراه كردند و از راه راست دور افتادند ، نرويد .\r\n\r\nتفسير :\r\n قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ  يعنى غلوّى غير از حقّ نكنيد و آن گفتار و اعتقاد دربارهء پيامبران ( ع ) است بيشتر از مرتبهء فهم شما يا بيشتر از مرتبهء پيامبران كه اين معنى در رؤسا و متبوعين محقّق مىشود .\r\n وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ  يعنى قبل از شما به سبب استبداد در رأى كه بدعت‌گذاران گذشته و حال بوده‌اند ، گمراه شدند ، و اين معنى در پيروان مقلّد است .\r\n وَ أَضَلُّوا كَثِيراً  و بسيارى را گمراه كردند و آن به سبب آن بود كه با رأى خود مردم را به دنبال خود كشاندند .\r\n وَ ضَلُّوا عَنْ سَواءِ السَّبِيلِ  و از راه وسط و مستوى كه افراط و تفريط در آن نباشد ، گمراه شدند ، تكرار از آن جهت است كه اوّلى گمراهى از احكام قالبى نبوّت است و دوّمى گمراهى از احكام ولايت قلبى است ، و اين كنايه از امّت محمّد صلّى اللّه عليه و آله است در گم شدن آنها از احكام محمّد صلّى اللّه عليه و آله و اقوال او و گم شدن آنها از ولايت علىّ ( ع ) و پيروى از اوست .\r\n\r\n[ سوره المائدة ( 5 ) : آيه 78 
  ]\r\nلُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ ( 78 )\r\n\r\nترجمه :\r\nكافران بنى اسرائيل به زبان داود و عيسى بن مريم از آن\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n( جهت ) لعنت كرده شدند كه نافرمانى حكم خدا كرده از حكم حقّ سركشى كردند .\r\n\r\nتفسير :\r\n لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ  استيناف است و در جاى تعليل نشسته است ، و در مجمع از امام باقر ( ع ) است : امّا داود ( ع ) اهل « ايله » را لعن كرد چون در روز شنبه‌شان تجاوز كردند ، و تجاوز آنها در زمان داود بود ، پس گفت : خدايا لباس لعنت به آنها بپوشان مثل ردايى كه بر روى دو شانه مىافتد و مثل كمربند بر دور كمر ، پس خدا آنها را به صورت بوزينه مسخ كرد . و امّا عيسى ( ع ) كسانى را كه غذا براى آنها نازل مىشد ، ولى آنها بعد از آن كافر شدند لعن كرد و آنان به صورت خوك گشتند « 1 » .\r\n ذلِكَ بِما عَصَوْا وَ كانُوا يَعْتَدُونَ  و آن به علّت نافرمانى و سركشى آنان بود ، پس شما نافرمانى نكنيد ، و ظلم و ستم روا نداريد و بشنويد اى امّت محمّد صلّى اللّه عليه و آله .\r\n\r\n[ سوره المائدة ( 5 ) : آيات 79 تا 80 
  ]\r\nكانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ ( 80 )\r\n\r\nترجمه :\r\nآنها هيچ‌گاه از كار زشت خود دست بر نداشتند و چقدر آنچه مىكنند زشت و ناشايسته است ،\r\nو با آنكه اهل كتاب و مدّعى ايمانند باز بسيارى از آنها را خواهى ديد كه با كافران دوستى مىكنند و ذخيره‌اى كه براى خود از پيش مىفرستند و آن غضب خداست كه بسيار ذخيرهء بدى است ، و آنها را در دوزخ عذاب جاويد خواهد بود .\r\n\r\n\r\n","description":"","footnote":"\r\n( 1 ) تفسير الصّافى 2 : ص 74 - تفسير البرهان 1 : ص 492 / ح 4 - مجمع البيان 2 : ص 231 .\r\n","page_name":" 408 ","page_number":408},
  {"content":"\r\n\r\n\r\nتفسير :\r\n كانُوا لا يَتَناهَوْنَ عَنْ مُنكَرٍ فَعَلُوهُ  يعنى بعضى از آنها از بعضى ديگر نهى نمىكنند يا اينكه بازنمىايستند . و از علىّ ( ع ) است كه وقتى تقصير و كوتاهى در بنى اسرائيل واقع شد اين‌چنين شد كه اگر مردى برادرش را در حال ارتكاب گناه مىديد او را نهى مىكرد ولى او از عمل باز نمىايستاد ، و اين كار نهىكننده را از آن باز نمىداشت كه با همديگر بخورند و بنشينند و بياشامند تا اينكه خداوند دلهاى بعضى را به بعضى ديگر آميخت و قرآن دربارهء آنها نازل شد آنجا كه خداى عزّ و جلّ مىفرمايد :  لُعِنَ الَّذِينَ كَفَرُوا  . . . تا آخر آيه » و اين دلالت مىكند بر ذمّ انس گرفتن و معاشرت با اهل معصيت .\r\n لَبِئْسَ ما كانُوا يَفْعَلُونَ  و آنچه را كه انجام مىدهند بسيار بد است و اين بدى از آن جهت است كه بعضى ، بعض ديگر از جهت گفتار ، فعلا و يا قلبا يكديگر را نهى نمىكردند ، و يا اينكه آنها را از كار بد باز نمىداشتند .\r\n تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا  يا بيان حال امّت است يا بيان حال اهل كتاب و كنايه از امّت ، و خطاب به محمّد صلّى اللّه عليه و آله يا عامّ است كه بسيارى از آنان را مىبينى كه به كافران روى مىآورند .\r\n لَبِئْسَ ما قَدَّمَتْ لَهُمْ أَنْفُسُهُمْ  فعل مخصوص به ذمّ محذوف است يعنى دوست گرفتن كافران بد است ، و آنچه را كه از اين طريق از پيش براى خود مىفرستند بسيار بد است .\r\n أَنْ سَخِطَ اللَّهُ عَلَيْهِمْ  خشم خدا بر آنان است . به تقدير « لام » يا « باء » ، يا اينكه همان فعل مخصوص است .\r\n وَ فِي الْعَذابِ هُمْ خالِدُونَ  به سبب دوستى با كافران در عذاب جاويد خواهند بود ، از امام باقر ( ع ) است پادشاهان ستمگر را دوست خود قرار مىدهند ، و هوا و هوس آنان را تمجيد مىكنند و زينت\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nمىدهند تا به منافع دنيوى خود برسند « 1 » .\r\n\r\n[ سوره المائدة ( 5 ) : آيه 81 
  ]\r\nوَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ ( 81 )\r\n\r\nترجمه :\r\nو اگر اهل كتاب به خصوص يهود به خدا و پيامبر و كتابى كه بر او نازل شده است ايمان مىآوردند البتّه كافران را دوست خود نمىگرفتند و ليكن بسيارى از آنها تبهكار و بدكردارند ( كه با آنها دوستى و يارى مىكنند ) .\r\n\r\nتفسير :\r\n وَ لَوْ كانُوا يُؤْمِنُونَ بِاللَّهِ وَ النَّبِيِّ  اگر به خدا و پيامبر حاضر يعنى محمّد صلّى اللّه عليه و آله بنا بر اينكه بيان حال امّت باشد ، تا پيامبر آنان بنا بر اينكه بيان حال اهل كتاب باشد ، ايمان مىآوردند . البتّه چون لفظ « نبىّ » مفرد است وجه اول بهتر است .\r\n وَ ما أُنْزِلَ إِلَيْهِ  و آنچه دربارهء علىّ ( ع ) يا مطلق آنچه كه نازل شده است ، و مقصود چيزى است كه دربارهء علىّ ( ع ) نازل شده ، ايمان داشتند .\r\n مَا اتَّخَذُوهُمْ أَوْلِياءَ  كافران را دوست نمىگرفتند چون ايمان با كفر مقابل هم و از هم دورند دوستى با كفّار لازمه‌اش همنشينى و همراهى با آنان است .\r\n وَ لكِنَّ كَثِيراً مِنْهُمْ فاسِقُونَ  و ليكن اكثر آنها از حقّ كه عبارت از ايمان است خارج هستند .\r\n\r\n\r\n","description":"","footnote":"\r\n( 1 ) تفسير الصافى 2 : ص 75 - مجمع البيان 2 : ص 232 سطر 2\r\n","page_name":" 410 ","page_number":410},
  {"content":"\r\n\r\nجزء هفتم\r\n\r\n[ سوره المائدة ( 5 ) : آيه 82 
  ]\r\nلَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ ( 82 )\r\n\r\nترجمه :\r\nهمانا دشمن‌ترين مردم نسبت به مسلمانان يهود و مشركان را خواهى يافت و بامحبّت‌تر از همه كس با اهل ايمان آنانند كه گويند ما نصرانى هستيم . اين دوستى نصارى با مسلمانان بدين سبب است كه برخى از آنها دانشمند و پارسا هستند و آنها بر حكم خدا تكبّر و گردنكشى نمىكنند .\r\n\r\nتفسير :\r\n لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا  زيرا يهود چون در دنيا فرورفته و توجّه به آخرت نكردند به سبب دورى زمان پيامبرشان و كهنه شدن شريعتشان و استبدال احكام آن ، احوالشان از احوال مؤمنين دور شده است ، چون مؤمنين به آخرت توجّه كردند و به احكام شرعى متلبّس شدند ، بنا بر اين مجانست و سنخيّت بين آنها به هيچ وجه باقى نمىماند . و عداوت از عدم مجانست ناشى مىشود ، چنان كه محبّت از مجانست ناشى مىگردد .\r\n وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا  گذاشتن اسم ظاهر ( الّذين آمنوا ) به جاى ضمير براى اين است كه تصريح به اين باشد كه ملاك عداوت آنان و محبّت اينان فقط ايمان است .\r\n الَّذِينَ قالُوا إِنَّا نَصارى  نفرمود « النّصارى » زيرا اين اسم چون از نصرت مشتق است دلالت مىكند بر اينكه آنها انصار خدا هستند ، و اگر آنان انصار خدا بودند پيروان محمّد صلّى اللّه عليه و آله مىشدند ، لذا اين چنين گفته\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nشده است ، كه آنها گفتند : ما يارىكنندگانيم يا براى اينكه نصرانيّت حقيقى به اين است كه به دين عيسى ( ع ) متديّن باشد با شرايطى كه دارد از قبيل بيعت با جانشينان او ، و پيمان گرفتن از آنها ، از آنان كه نصرانيّت را به خود بسته‌اند مانند به خود بستن تشيّع است در مورد اكثر شيعيان از كسانى كه اصلا قائل به امامت ائمّهء دوازده‌گانه نيستند .\r\nو امّا اسم يهود از آن جهت اطلاق بر يهود مىشود كه آنها فرزندان يهود بن يعقوب يا از پيروان اولاد او هستند كه نبوّت در بين آنهاست اگر چه اتفاقا به دين موسى ( ع ) گرويده‌اند .\r\n ذلِكَ بِأَنَّ مِنْهُمْ قِسِّيسِينَ  يعنى علمائى كه آنها را به احكام انجيل از عقايد و احكام فرعى امر مىكنند .\r\n وَ رُهْباناً  يعنى زاهدانى كه دنيا را ترك كرده و به عبادت و تحصيل آخرت مشغول شده‌اند .\r\nبدان كه هر شريعتى از زمان آدم ( ع ) تا الآن مشتمل بر سياسات و عبادات قالبى و عبادات و تهذيبات قلبى بوده است و براى هر يك از آنها اهل و رؤسايى بوده‌اند كه براى هر كس كه مىخواست متوسّل به آن احكام شود ، آن احكام را بيان مىكردند و پيروانى هم داشتند كه به آن عمل مىكردند .\r\nو رؤساى هر يك از آن احكام در هر ملّتى اسم خاصّى دارد ، مانند احبار و رهبان در ملّت نصارى ، و موبد و هر بد در ملّت عجم ، و مجتهد و صوفى ، يا عالم و عارف ، يا عالم و تقىّ در ملّت اسلام .\r\nو مقصود اين است كه نصارى به واسطهء اينكه زمان پيامبرشان دور نبوده و احكامشان كهنه نشده و علمائشان كه به زبان گفتار امر بطلب آخرت مىكردند منقطع نشده بود ، و مرتاض‌هايشان كه به زبان حال طلب آخرت مىنمودند هنوز منقطع نشده بود . . . در نتيجه اينان با مؤمنين هم جنس بودند و انس مىگرفتند ، پس آنها از باب مجانستشان مؤمنين را\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nدوست داشتند .\r\n وَ أَنَّهُمْ لا يَسْتَكْبِرُونَ  و از اطاعت حقّ تكبّر نمىورزند .\r\n\r\n[ سوره المائدة ( 5 ) : آيات 83 تا 85 
  ]\r\nوَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ ( 83 ) وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ ( 84 ) فَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ ( 85 )\r\n\r\nترجمه :\r\nو چون آياتى را كه به رسول فرستاده شد بشنوند اشك از ديدهء آنها جارى مىشود زيرا حقّانيّت آن را شناخته گويند بار الها ما به رسول تو محمّد صلّى اللّه عليه و آله و كتاب آسمانى او قرآن ايمان آورديم ما را در زمرهء گواهان صديق او بنويس\r\nو گويند ما چرا ايمان به خدا و كتاب حقّ نياوريم در صورتى كه اميد آن داريم كه روز قيامت ما را در زمرهء صالحان داخل گرداند\r\nپس خدا به آنچه گفتند پاداش نيكو به آنها داد و آن بهشتى است ، كه از زير درختانش نهرها جارى است و در آن بهشت زندگى جاويد خواهند يافت و اين نعمت جاودانه پاداش نيكوكاران است .\r\n\r\nتفسير :\r\n وَ إِذا سَمِعُوا   ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  چون آنان طالب حقّ بودند هرجا كه مىيافتند آن را مىشناختند .  يَقُولُونَ  از باب تسليم به حقّ مىگويند  رَبَّنا آمَنَّا  به آنچه كه به رسول صلّى اللّه عليه و آله نازل شده است ايمان آورديم  فَاكْتُبْنا مَعَ الشَّاهِدِينَ  ما را از شاهدان و گواهان حقيقت آن قرار ده « و » مىگويند :  ما لَنا لا نُؤْمِنُ بِاللَّهِ  چيست ما را كه بعد از شناخت حق و طلب آن خدا ايمان نمىآوريم ؟  وَ ما جاءَنا مِنَ الْحَقِّ  در حالى كه ما طالب حق بوديم و آن را يافتيم . « و » و حال آنكه ما   نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ  \r\n\r\n","description":"","footnote":"","page_name":" 413 ","page_number":413},
  {"content":"\r\n\r\n  فَأَثابَهُمُ اللَّهُ بِما قالُوا   طمع داريم كه خدا ما را به بهشتش يا محضرش همراه با گروه صالحان داخل كند پس خداوند نسبت به آنچه گفتند پاداش داد و آن به زبان قال و حال يا به زبان قال مقرون به اعتقاد بوده است زيرا آن عبادت زبانى است ، و كمال ايمان به سبب اقرار زبان است در حالى كه آن از درون و قلب خبر دهد .\r\n جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ  و آن پاداش بهشتهايى است كه در زير آن نهرها جارى است و آن پاداش نيكوكاران است . نقل شده است كه نزول آيه دربارهء نجاشى و گريه اوست در وقتى كه جعفر بن ابى طالب هنگام هجرتش به حبشه آيه‌هائى از قرآن را براى او خواند .\r\n\r\n[ سوره المائدة ( 5 ) : آيات 86 تا 87 
  ]\r\nوَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 86 ) يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ( 87 )\r\n\r\nترجمه :\r\nو آنان كه كفر ورزيده آيات خدا را تكذيب كردند ايشان اهل جهنّم خواهند بود ،\r\nاى اهل ايمان خوردنيهاى پاكيزه‌اى را كه خدا بر شما حلال كرده است ، حرام نكنيد و ستم مكنيد كه خدا ستمكاران را دوست ندارد .\r\n\r\nتفسير :\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  عطف است به اعتبار معنى گويا كه گفته است : آنان كه ايمان آوردند و آيات ما را تصديق كردند آنان اصحاب بهشت‌اند ، و آنان كه كافر شدند و آيات ما را تكذيب كردند آنها ياران دوزخند .\r\nاين آيه براى بيان حال منافقين امّت است يا كنايه از آنهاست ، چه علىّ ( ع ) از بزرگترين آيت‌هاست .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n يا أَيُّهَا الَّذِينَ آمَنُوا  اى كسانى كه با بيعت خاصّ ولوى ايمان آورده‌ايد ، بنا بر اينكه نظر آيه به كسانى باشد كه آيه دربارهء آنها نازل شده است ، چون آنها سه نفر بودند كه يكىشان امير المؤمنين بود ، و علىّ ( ع ) در نرمش و مدارا همراه و رفيق كسى نمىشود مگر آنكه مثل خودش باشد كه ايمان در قلبش داخل و سالك الى اللّه باشد و در طريق رفيق او باشد . يا مقصود بيعت عامّ نبوى است بنا بر اينكه نظر به تعميم باشد اگر چه نزول خاصّ است ، چون نهى عامّ است براى همه مسلمين .\r\n لا تُحَرِّمُوا  بر خودتان حرام نكنيد  طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ  بدان كه انسان داراى مرتبه‌هاى متعدّدى است كه بعضى از آنها فوق بعضى ديگر است و اين تا بىنهايت ادامه دارد ، و تكاليف الهى كه بر او وارد مىشود براى مرتبهء مخصوصى از او نيست ، بلكه چنان كه سابقا دانستى براى مفاهيم وارده در مورد تكاليف مصاديق متعدّدى است بتعدّد مراتب انسان كه بعضى فوق بعضى ديگر است ، پس هر چه كه در شريعت مطهّر از الفاظ وارد شده است از جهت مفاهيم عامّ آنها جميع مصاديق آن الفاظ مقصود است به نحوى كه هيچ مصداقى از مصاديق از آن كم نشود .\r\nپس انسان بر حسب مرتبه نباتى خود يك نوع محلّلات الهى دارد و بر حسب مراتب حيوانىاش نوع ديگرى از محلّلات ، و بر حسب سينه نوع ديگر ، و بر حسب قلب نوع ديگر ، و بر حسب روح نوع ديگر .\r\nو تحريم الهى نيز در هر مرتبه‌اى بر حسب همان مرتبه است ، و همچنين است تحريم انسان بر نفسش .\r\nپس محلّلات بر حسب مرتبهء حيوانى و نباتى آن چيزى است كه خداوند آن را مباح ساخته است از قبيل خوردنى ، آشاميدنى ، پوشيدنى ، و مركوب سوارى ، و نكاح ، و مسكن ، و نگاه‌كردنىها . و بر حسب سينه چيزى است كه خداوند آن را براى سينه مباح كرده از قبيل افعال ارادى و\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاعمال شرعى و تدبيرهاى مربوط به معاد و معاش و اخلاق زيبا و مكاشفات صورى و بر حسب قلب چيزى است كه خداوند آن را براى قلب مباح كرده است از قبيل اعمال قلبى ، و واردات الهى و علوم لدنّى و مشاهدات معنوى كلّى . و همچنين است در ساير مراتب و طيّبات از اين محلّلات در هر مرتبه‌اى آن چيزى است كه قواى مدركهء مخصوص همان مرتبه لذّت مىبرد .\r\nو مطلق مباح در هر مرتبه‌اى نسبت به مباح مرتبهء پائين‌تر طيّب است ، و خداى تعالى دوست دارد كه به اجازه و رخصت‌هاى او اخذ شود همان‌طور كه دوست دارد به واجباتش اخذ شود ، و دوست ندارد آز و حرص و تجاوز در رخصت‌هايش به نحوى كه منجرّ به انتقال به حرام بشود كه با اصل شرع ممنوع است ، يا به نحوى كه موجب حرام گشتن مباح بودش بدين نحو كه مباح را آن قدر پهن و عريض بگيريم كه به سبب زياده روى از حدّ ترخيص بگذريم ، چنان كه خدا دوست ندارد از رخصت‌هايش خوددارى شود .\r\nبنا بر اين معنى آيه چنين مىشود : اى كسانى كه ايمان آورده‌ايد از رخصت‌ها امتناع نكنيد ، و به‌وسيله قسم و شبهه و يا به كسالت آن مانند آنچه را كه قواى مدركه بر حسب هر مرتبه و قوّه‌اى از آن لذّت مىبرند بر خود حرام نكنيد از چيزهايى كه خداوند آنها را براى شما مباح گردانيده ، زيرا خداوند دوست دارد بنده‌اش را در حالى ببيند كه از چيزهائى كه براى او مباح كرده لذّت برده و بهره‌مند مىشود ، چنان كه دوست دارد ببيند از عبادات و مناجات با خدا لذّت مىبرد ، و خوددارى نكنيد بدين نحو كه از لذّت‌هاى مرتبه عالى به لذّت‌هاى مرتبه دانى و پائين اكتفا كنيد ، زيرا خدا دوست دارد بنده‌اش را ببيند كه بر طلب لذّت‌هاى مرتبهء عالى اصرار مىكند ، چنان كه در اين حالت دوست دارد بنده‌اش را ببيند كه از مناجات مرتبهء پائين اعراض كرده و فقط به\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nضروريّات و يا آنچه كه ترجيح دارد اكتفا كند ، و تجاوز نكنيد از مباحات خدا به آنچه كه ممنوع كرده است ، يا در مباح به حدّ منع و خطر برسيد . و آيه اشاره به حدّ معتدل و متوسّط بين تفريط و افراط در همهء چيزهاست ، از افعال و طاعات و اخلاق و عقايد و سير الى اللّه ، زيرا كه مطلوب از كسى كه سير الى اللّه مىكند اين است كه بين افراط جذب و تفريط سلوك قرار بگيرد .\r\n\r\n[ سوره المائدة ( 5 ) : آيه 88 
  ]\r\nوَ كُلُوا مِمَّا رَزَقَكُمُ اللَّهُ حَلالاً طَيِّباً وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 88 )\r\n\r\nترجمه :\r\nو از هر چيز حلال و پاكيزه‌اى كه خدا روزى شما كرده است ، بخوريد و از آن خدائى كه به او گرويده‌ايد ، بترسيد .\r\n\r\nتفسير :\r\n وَ كُلُوا مِمَّا رَزَقَكُمُ اللَّهُ حَلالًا طَيِّباً  در هر مرتبه آنچه حلال و پاكيزه است بخوريد  وَ اتَّقُوا اللَّهَ  از خدا بترسيد و از حدّ رخصت ( مجاز ) تجاوز نكنيد و به مرتبهء حظر ( منع ) نرسيد ، زيرا بايد هر دو فقره ( رخصت و منع ) مطابق دو فقره سابق ( افراط در جذب و تفريط در سلوك ) باشند ، يا در اعتدا و تجاوز و در تحريم رخصت‌هاى خدا به تقوى وابسته باشيد اعمّ از اينكه در مورد تحريم و يا اعتدا مىباشد ( يعنى سير الى اللّه سالك بايد بين افراط در جذب و تفريط در سلوك باشد ) .\r\n الَّذِي أَنْتُمْ بِهِ مُؤْمِنُونَ  توصيف خداى تعالى به اين وصف براى تهييج است .\r\nحكايت علىّ ( ع ) و بلال و عثمان بن مظعون در قول خداى تعالى  كُلُوا مِمَّا رَزَقَكُمُ اللَّهُ حَلالًا طَيِّباً  از امام صادق ( ع ) روايت شده كه اين آيه درباره مولاى ما\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nامير المؤمنين ( ع ) و بلال و عثمان بن مظعون نازل شده است . امّا امير المؤمنين ( ع ) پس سوگند ياد كرد كه شب را نخوابد و بلال سوگند ياد كرد كه در روز ابدا افطار نكند ، و نقل شده است كه سوگند ياد كرد با پروردگارش مناجات نكند ، و امّا عثمان بن مظعون سوگند ياد كرد كه هيچ‌وقت نكاح نكند .\r\nو طبق نقلى كه شده است « 1 » ، مدّتى از اين قضيّه گذشت كه زن عثمان بر عايشه داخل شد ، و زن عثمان زن زيبائى بود ، پس عايشه گفت :\r\nچگونه است مىبينم كه تعطيل كردى و آرايش نكردى ؟ گفت : براى چه كسى آرايش كنم ؟ پس به خدا سوگند كه همسرم با من از فلان وقت تاكنون نزديكى نكرده است ، زيرا او رهبانيت اختيار كرده ، و پلاس پوشيده ، و زاهد در دنيا شده است . هنگامى كه رسول خدا صلّى اللّه عليه و آله داخل شد عايشه اين خبر را به او داد ، پس پيامبر صلّى اللّه عليه و آله خارج شد و نداى نماز جماعت داد و مردم جمع شدند و بالاى منبر رفت و حمد و ثناى خدا را به جاى آورد و سپس گفت : براى چه اقوامى طيّبات را براى خودشان حرام مىكنند ؟ ! من شب مىخوابم و نكاح مىكنم ، و در روز افطار مىكنم ، پس هر كس از سنّت من روى بگرداند از من نيست .\r\nپس اين سه نفر بلند شدند و گفتند يا رسول اللّه صلّى اللّه عليه و آله ما سوگند ياد كرديم بر اين مطلب ، پس خداوند آيات سوگند را كه مىآيد نازل فرمود .\r\nاشكالى كه به اين قضيه وارد شده اين است كه اوّلا مثال اين‌گونه عتاب و سرزنش‌ها ، و نسبت تحريم و تجاوز و پرهيز و لغو قسم مناسب مقام علىّ ( ع ) نيست . ثانيا علىّ ( ع ) يا عالم به اين بود كه تحريم حلال اگر با استبداد رأى باشد بدعت و گمراهى است و لو با نذر و شبه نذر باشد ( چنان كه خبر به آن دلالت كرد كه مرجوح است و رضاى خدا در آن\r\n\r\n\r\n","description":"","footnote":"\r\n( 1 ) تفسير البرهان 1 : ص 494 / 18 - تفسير القمى 1 : ص 179 - تفسير الصافى 2 : ص 79\r\n","page_name":" 418 ","page_number":418},
  {"content":"\r\n\r\nنيست و بااين‌حال بر خودش حرام كرده است ) و يا جاهل به اين امور است كه هر دو وجه مناسب مقام علىّ ( ع ) نيست .\r\nجواب بر نقض اين اشكال قول خداى تعالى است كه در حق رسولش صلّى اللّه عليه و آله فرمود :   يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ   « 1 » ( اى پيامبر چرا آنچه را خدا كه براى تو حلال قرار داده است حرام مىكنى تا رضايت زنانت را بجويى ) و جواب حليّت قضيه ( روا بودن حد آن ) براى طالبين آخرت و سالكين الى اللّه كه با علىّ ( ع ) به ولايت بيعت كرده‌اند و با قدم صدق و راستى پيرو او شده‌اند و از نفخات نشئهء او در حال سلوك استشمام نموده‌اند . . . اين است كه گفته شود :\r\nسالك الى اللّه سلوكش وقتى تمام مىشود كه بين نشئهء جذب و سلوك را جمع كرده باشد بدين معنى كه معتدل و متوسّط بين تفريط سلوك محض و خالص و بين افراط جذب صرف بوده باشد ، چون اگر فقط در نشئهء سلوك باشد به سبب سردى سلوك طبعش جامد مىشود و از سير مىايستد ، و اگر فقط در نشئهء جذب باشد با حرارت جذب از افعال و صفات و ذاتش فانى مىشود به نحوى كه از او نه اثرى مىماند و نه خبرى ، و او در اين هنگام اگر چه در راحتى است ولى ناقص است در كمال نقص چون آنچه كه از او مطلوب است برگشتن نزد پروردگارش با سربازان و خدم و پيروان و حشمش مىباشد ، و آن جدا شدن از كل هستى و شتاب در جهت وحدت اوست .\r\nپس سالك به سوى خدا اگر بخواهد سلوكش تكميل گردد ، بستگى به اين دارد كه در جذب و سلوك ، برودت و سردى سلوكش به‌وسيله حرارت جذبش شكسته شود .\r\nپس جذب و سلوك مانند شب و روز است يا مانند تابستان و زمستان است ، از آن جهت كه آن دو به سبب تضادّى كه دارند مواليد را\r\n\r\n\r\n","description":"","footnote":"\r\n( 1 ) سورهء تحريم ( 66 ) ، آيهء 1\r\n","page_name":" 419 ","page_number":419},
  {"content":"\r\n\r\nتربيت مىكنند ، و در عين تنازع و دعوا الفت دارند و متوافقند . آنگاه كه اين مطلب را دانستى بدان كه سالك وقتى در نشئهء جذب باشد و از شراب شوق زنجبيلى بنوشد مستى و طرب و وجد ، به او دست مىدهد به نحوى كه در نظرش جز خدمت به محبوب چيزى نمىآيد و هر چيزى كه منافى آن خدمت باشد سنگين و و بال بر خودش و ناخوشايند مولايش مىبيند ، پس تصميم مىگيرد آن را دور اندازد و عزم مىكند كه اشتغال به آن را ترك كند ، و آن از كمال طاعت است نه اينكه چنان كه بعضى گمان كرده‌اند ترك طاعت باشد .\r\nپس مانعى ندارد كه امير المؤمنين ( ع ) در حال سلوكش در آن نشئه واقع شده و بر خودش هر چيزى را كه او را از خدمت باز دارد حرام كرده باشد ، زيرا كمال اهميّت را به طاعت مىداده است . و چون تحصيل كمال تامّ جز با جمع بين دو نشئه محقّق نمىشد محمّد صلّى اللّه عليه و آله او را از شراب سلوك كافورى سيراب كرد و او را به نشئهء سلوك برگردانيد ، چون آن حضرت مكمّل و مربّى علىّ ( ع ) و ديگران بود .\r\nو از همين جاست كه گفته‌اند حتما بايد براى سالك شيخى باشد و گرنه نزديك مىشود كه در ورطه‌هاى مهلك بيفتد . و هيچ نقصى در امثال اين سرزنش‌ها بر دوستان نيست بلكه در آنها نوعى لطف و ترغيب در خدمت است كه مخفى نيست .\r\nو علىّ ( ع ) مىدانست كه كمال حاصل نمىشود مگر به سبب هر دو نشئه ، و لكن او در حين جذب مىبيند كه هر چيزى كه او را از خدمت باز دارد آن ناخوشايند محبوب است و لذا ترك آن را ترجيح مىدهد و سوگند بر تركش ياد مىكند .\r\nيا اينكه گفته مىشود : علىّ ( ع ) چون در تكميل سالكين الى اللّه شريك رسول صلّى اللّه عليه و آله بود كه آن حضرت صلّى اللّه عليه و آله فرموده بود : « تو نسبت به من به منزلهء هارون نسبت به موسى ( ع ) هستى » ، و او داراى شأن دلالت و\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nراهنمائى بود و محمّد صلّى اللّه عليه و آله داراى شأن ارشاد ، و مرشد با نشئه نبوى شأنش تكميل سالك بر حسب نشئه سلوك است و اگر با نشئهء ولوى و شأن ارشاد مىباشد شأنش به حسب جذب كامل كردن مىباشد .\r\nو دليل و راهنما نيز با نشئه ولوىاش شأنش تكميل كردن به حسب نشئه جذب است و اگر با نشئه نبوىاش باشد ، شأن « دليل » بودن او تكميل به حسب سلوك مىباشد .\r\nپس دليل با ولايتش سالك را به حضور نزديك مىكند و به او آداب حضور و طريق عبوديّت را مىآموزد به طورى كه التفات به ما سواى معبود نكند و جميع مانع‌ها را از راهش بردارد و مرشد با نبوّتش او را از حضور دور مىسازد و به سلوك نزديكش مىكند و او را در آن ترغيب مىكند ، پس هر دو ، مرشد و دليل در كارشان مانند دو نشئهء متضادّ و متوافق‌اند . . . و چون چنين بود لذا امير المؤمنين ( ع ) وقتى بلال و عثمان ( بن مظعون ) ، را ديد كه آمادهء نشئهء جذب هستند ، آنها را به آن نشئه ترغيب كرد بدين گونه كه چيزهاى لذّت‌آور و پيش پا افتاده‌اى كه به آن انس گرفته‌اند ترك كنند و خود نيز با آن دو شريك شد تا شوق آن دو را تكميل كند تا جذب آن دو تمام و كامل گردد ، و چون مدّتى گذشت و رسول صلّى اللّه عليه و آله ديد كه برگشتن آنها به سلوك موافق‌تر و نافع‌تر به حال آنهاست آنها را به نشئه سلوك برگردانيد و با لطيف‌ترين عتاب و سرزنش آنها را مورد عتاب قرار داد ، و هيچ نقصى بر امير المؤمنين ( ع ) وارد نمىآيد و چون آنها بعد از ملامت رسول صلّى اللّه عليه و آله گفتند ما سوگند ياد كرديم و اين آيه نازل شد كه :\r\n\r\n[ سوره المائدة ( 5 ) : آيه 89 
  ]\r\nلا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ ( 89 )\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nترجمه :\r\nخدا به قسمهاى لغو و بيهوده شما را مؤاخذه نخواهد كرد و لكن به آن قسمى كه از روى عقيدهء قلبى ياد كنيد مؤاخذه خواهد كرد كفّارهء آن قسم طعام دادن برده فقير است از آن طعام متوسّط كه غالبا براى اهل خود آماده مىسازيد يا جامه بر آنان بپوشانيد يا يك بنده آزاد كنيد و هر كس توانائى آن ندارد سه روز روزه بگيرد . اين است كفّارهء سوگندهائى كه ياد مىكنيد و بايد به اداى كفّاره ، حرمت سوگندهاى خود را نگاه داريد . خدا آيات خود را بدين گونه براى شما روشن بيان مىكند شايد كه شكر او را به جاى آريد .\r\n\r\nتفسير :\r\n لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  خدا شما را به قسمهاى بيهوده بازخواست نمىكند ، آن قسمى چنان كه عادت عوام است براى تأكيد در كلام آورده مىشود .\r\n وَ لكِنْ يُؤاخِذُكُمْ بِما عَقَّدْتُمُ الْأَيْمانَ  « ما » ( بما عقدتم ) مصدريّه است و آن موافق قول خدا  بِاللَّغْوِ فِي أَيْمانِكُمْ  است ، يا موصوله است و معنى آن اين است :\r\nولى به آن چيزهائى كه درباره‌شان قسم ياد كرديد از جهت سوگند خوردن بر آنها ، اگر سوگند را شكستيد شما را مؤاخذه مىكند ( إذا حنثتم ) ( اگر سوگند را شكستيد ) حذف شده چون معلوم است .\r\nولى خداوند براى رفع مؤاخذه براى شما كفّارهء اندكى از باب ترحّم قرار داده است .\r\n فَكَفَّارَتُهُ  يعنى كفّاره‌اى كه گناهش را بپوشاند يا از بين ببرد .\r\n إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ  پس هرگاه ده مسكين را از آنهائى كه صاحب عائله‌اند اطعام كرديد نقصان تعظيم اسم مرا جبران كرده‌ايد ، آن‌وقت مستحقّ رحمت من مىشويد .\r\n أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ  يا پوشاندن\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nآنها يا يك برده آزاد كردن امّا اگر مالك طعام و پوشاك و بنده نباشيد و قيمت آنها را نيز نداشته باشد سه روز روزه بداريد زيرا خداوند بر شما آسانى را مىخواهد و سختى را روا نمىدارد .\r\n ذلِكَ كَفَّارَةُ أَيْمانِكُمْ إِذا حَلَفْتُمْ  اين است كفّارهء آن وقتى كه قسم را شكستيد .\r\n وَ احْفَظُوا أَيْمانَكُمْ  پس سوگندهاى خود را حفظ كنيد و آن را براى هر كارى بذل نكنيد بدين گونه كه اسم خدا را تعظيم كنيد و اگر سوگند ياد كرديد خلاف آن را عمل نكنيد ، و اگر با خلاف كردن سوگند را شكستيد كفّاره بدهيد .\r\n كَذلِكَ يُبَيِّنُ اللَّهُ لَكُمْ آياتِهِ  بدين‌طريق خداوند آيات حدود و شرايعش را براى شما بيان مىكند .\r\n لَعَلَّكُمْ تَشْكُرُونَ  باشد كه شما شكر نعمت تعليم و آسان كردن كارها را به جاى آريد .\r\nبدانكه قسم يا از مؤكّدات كلام است كه آن قسم لغو ناميده مىشود ، و يا با قصد و نيّت يمين است و آن يا بر ترك كار خوب است يا بر بجا آوردن كار بد كه آن هم لغو است زيرا كه كفّارهء آن بجا آوردن كار خوب و ترك كار بد است .\r\nيا اينكه قسم براى انجام دادن كار خوب و ترك كار بد است ، و آن عزم و اراده‌اى است كه بايد بر متعلّق آن حفظ شود يعنى نبايد قسم بشكند و مخالفت شود و اگر شكست بايد كفّاره بدهد به آنچه كه ذكر شد . و يا سوگند غموس است و آن اين است كه قسم ياد كند تا حقّ مسلمانى را منع كند يا حقّ او را به ناحقّ بگيرد و آن سوگندى است كه موجب آتش است . و امّا سوگند ياد كردن جهت دفع ادّعاى باطل يا احقاق حقّ . پس آن سوگند به جهت قطع خصومت‌ها مشروع است و لكن كراهت اين قسم و همّت گماردن به اينكه چنين سوگندى ياد نكند از\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nاخبار استنباط مىشود .\r\n\r\n[ سوره المائدة ( 5 ) : آيات 90 تا 91 
  ]\r\nيا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ ( 90 ) إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ ( 91 )\r\n\r\nترجمه :\r\nاى اهل ايمان همانا شراب و قمار و بت‌پرستى و تيرهاى گروبندى همهء اين‌ها پليد و از عمل شيطان است البتّه از آن دورى كنيد تا رستگار شويد .\r\nهمانا شيطان قصد دارد كه به وسيلهء شراب و قمار ميانهء شما عداوت و كينه برانگيزد و شما را از ذكر خدا و نماز باز دارد پس آيا شما از آن دست بر مىداريد ؟ ( تا به فتنهء شيطان مبتلا نشويد ) .\r\n\r\nتفسير :\r\n يا أَيُّهَا الَّذِينَ آمَنُوا   إِنَّمَا الْخَمْرُ وَ الْمَيْسِرُ  ميسر به هر چيزى كه به‌وسيله آن قماربازى شود ، گفته مىشود .\r\n وَ الْأَنْصابُ وَ الْأَزْلامُ  هر دو در اوّل سوره شرح داده شد ، ( ذيل تفسير آيه 3 از سورهء مائده ) .\r\n رِجْسٌ  نوعى پليدى است كه خوشايند عقل‌ها نيست .\r\n مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ  حرام بودن آنها را تأكيد كرد به سبب ادات حصر ، و اطلاق رجس بر آن و از عمل شيطان بودن آن و امر به اجتناب كه نسبت به نهى از فعل ، مفيد تأكيد است و مقصود در اينجا نهى از خمر و ميسر ( شراب و قمار ) است و براى مبالغه در حرمت ، آنها را به انصاب و ازلام مقرون ساخت . لذا در بيان غايت جز خمر و ميسر چيزى ذكر نكرد ، و اينكه پس از آن غايت آن دو و مفسده‌اى كه بر آن مترتّب است ذكر كرد بيانگر مبالغهء ديگرى در حرمت آن دو مىباشد . پس فرمود :\r\n إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ \r\n\r\n","description":"","footnote":"","page_name":" 424 ","page_number":424},
  {"content":"\r\n\r\n الْمَيْسِرِ  عداوت و كينه بر انگيختن شيطان به حسب دنياست .\r\n وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ  و جلوگيرى از ذكر خدا و نماز به حسب آخرت است و ذكر نماز بعد از ذكر از قبيل ذكر خاصّ بعد از عامّ است براى اشاره به اينكه خمر و قمار جلوگيرى از چيزى مىكنند كه عماد و ستون دين است ، تا اينكه در منع رساتر باشد .\r\n فَهَلْ أَنْتُمْ مُنْتَهُونَ  اداى امر به صورت استفهام نه حكم از باب لطف به آنهاست يعنى پس از آنكه مفاسد و اوصاف در خمر و ميسر را ذكر كرد شايسته است كه خود شما از آنها خوددارى كنيد ، اگر در مفاسد آنها درست تأمّل كرده باشيد .\r\n\r\n[ سوره المائدة ( 5 ) : آيات 92 تا 93 
  ]\r\nوَ أَطِيعُوا اللَّهَ وَ أَطِيعُوا الرَّسُولَ وَ احْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ ( 92 ) لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ ( 93 )\r\n\r\nترجمه :\r\nو خدا و رسول خدا صلّى اللّه عليه و آله را اطاعت كنيد ، و بترسيد كه از اينكه روى از اطاعت خدا بگردانيد پس بدانيد بر رسول جز آنكه به آشكارا حكم خدا را ابلاغ كند تكليفى نخواهد بود .\r\nبر آنان كه ايمان آوردند و نيكوكار شدند باكى نيست در آنچه از مأكولات خوردند هرگاه تقوى پيشه گرفته ايمان آرند و كارهاى نيك كنند ( و اگر به ريب و گناهى افتادند ) باز پرهيزكار شوند و ايمان آورند ( و اگر ديگر بار لغزش كردند ) باز پرهيزكار و نيكوكار شوند كه خدا نيكوكاران را دوست مىدارد .\r\n\r\nتفسير :\r\n وَ أَطِيعُوا اللَّهَ وَ أَطِيعُوا الرَّسُولَ  در خصوص نهى از چهار چيزى كه ذكر شد يا در هر چيزى كه به آن امر شديد يا از آن نهى شديد ، و به طور كلى عمده‌تر از همه و غايت همهء آنها امر به ولايت يا در امر به ولايت است\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nمخصوصا چون اطاعت در ولايت غايت همهء طاعت‌ها و مستلزم همهء طاعت‌هاست .\r\n وَ احْذَرُوا  و از عقوبت مخالفت با خدا و رسول بر حذر باشيد .\r\n فَإِنْ تَوَلَّيْتُمْ  اگر از خدا و رسول صلّى اللّه عليه و آله رو گردانيديد .\r\n فَاعْلَمُوا أَنَّما عَلى رَسُولِنَا الْبَلاغُ الْمُبِينُ  پس بدانيد كه از رو گرداندن شما نقصى بر رسول صلّى اللّه عليه و آله وارد نمىآيد در حالى كه او آنچه را كه مأمور به تبليغ آن بوده تبليغ كرده است .\r\n لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ  اين جمله‌ها در مقام تعليل ( ذكر دليل و علّت ) امر به اجتناب و طاعت است ، بدان كه براى انسان از اوان تميزش تا آخر مراتبش داراى تطوّرات و تحوّلات و نشأتى است ، و بر حسب هر نشئه براى او اعمال ، و اراده‌ها ، و بديها و خوبيهائى است .\r\nو براى سالك به سوى خدا تا آخرين مراتب بىنهايتش مقامات و مراحل و سفرها و منازلى است .\r\nتقوى گاهى بر حفظ و خوددارى از هر چيزى كه براى انسان ضرر دارد اطلاق مىشود چه در حال و چه در مآل ( عاقبت ) ، و اين معناى لغوى تقوى است ، و تقوى به اين معنى مىتواند قبل از اسلام و قبل از ايمان و با اسلام و ايمان و بعد از آن دو تحقّق يابد .\r\nو گاهى تقوى بر خوددارى از چيزى كه توجّه انسان را از ايمان بر مىگرداند اطلاق مىگردد ، تقوى به اين معنى مىتواند با اسلام و قبل از ايمان باشد و يا با ايمان ولى در مرتبهء اسلام باشد ، چون مادام كه اسلام نياورد تصوّر نمىشود كه بتواند به ايمان توجّه كند و بدان راه يابد تا اينكه تصوّر شود چيزى او را از ايمان برگرداند و درباره خوددارى از آن چيز صحبت كنيم . و تقوى به اين معنى عبارت از خوددارى نفس است از\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nهمهء مخالفتهاى شرعى و گاهى اطلاق مىشود بر چيزى كه او را از راهى كه به غايتش مىرساند برگرداند و او را به راهى كه به جهنّم مىرساند داخل كند ، و به اين معنى تقوى نمىتواند قبل از ايمان باشد زيرا در اين صورت در راه نبوده است ، بلكه تقوى با ايمان مخصوصى محقّق مىشود كه به وسيلهء آن رسيدن به طريق تحقّق مىپذيرد .\r\nو ايمان گاهى اطلاق بر اذعان مىشود كه آن معنى لغوى ايمان است و گاهى اطلاق مىشود بر چيزى كه با بيعت عامّ حاصل مىشود و آن ايمان عامّ است كه اسلام ناميده مىشود ، و گاهى اطلاق مىشود بر چيزى كه با بيعت خاصّ ولوى حاصل مىشود و آن ايمان حقيقى است .\r\nو گاهى اطلاق مىشود بر شهود چيزى كه يقين به آن دارد ، و آن ايمان شهودى است ، و در اوّل سورهء بقره تحقيق و تفصيلى براى ايمان گذشت .\r\nتقوى و صلاح عمل به اين است كه انسان از امر نفسش در عمل خارج شده در تحت امر آمر الهى داخل شود ، و فساد عمل به اين است كه انسان تحت امر نفس خودش داخل شود .\r\nجناح بمعنى حرج و گناه است . و طعم همان‌طور كه بر خوردن و آشاميدن ظاهرى اطلاق مىشود ، همچنين بر مطلق فعل و مطلق ادراك جزئى و كلى اطلاق مىگردد . پس فعل قواى محرّك اكل ( خوردن ) آن قوّه‌ها است ، و ادراك دريافت‌هاى جزئى و كلّى اكل قواى مدركه است ، و همچنين تصرّفات قواى علّامه كه مربوط به علم و دانستن است و جهت آماده سازى قواى عمل‌كننده است اكل آن قوا مىباشد .\r\nو نشئه انسان از اوّل تميزش نشئه حيوان است چيزى را كار خوب نمىداند مگر آنچه را كه قواى حيوانى اقتضا كند ، و چيزى را بد نمىداند مگر اينكه قواى حيوانى را ناخوشايند باشد ، و در اين مرحله براى انسان تقوى به جز تقواى لغوى تصوّر نمىشود .\r\nآنگاه كه به مقام مراهقه ( سنّ بلوغ و آغاز جوانى ) مىرسد اجمالا\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nتميز خير و شرّ انسانى براى او حاصل مىشود و به او يك مانع الهى باطنى تعلّق مىگيرد به نحوى كه مستعدّ قبول امر و نهى از نهىكننده بشرى مىشود ، ولى براى خاطر ضعفى كه در اين مرحله دارد به او تكليف نمىشود ، فقط از باب تمرين از جهت اينكه استعداد و زاجر باطنى دارد تكاليف را انجام مىدهد ، و در اين مقام براى او تقوى به معنى اوّل و دوم به مقدار تميزى كه از خير و شرّ انسانى مىدهد قابل تصوّر است پس آنگاه كه به اوان تكليف رسيد و تميز و استعداد و زاجر الهى در او قوى گشت تكليف از جانب خدا به واسطهء انذاركننده‌ها و رسولانش به او تعلّق مىگيرد و با قبول تكليف به سبب بيعت و عهد براى او اسلام حاصل مىشود كه در اينجا نيز تقوى به معنى اوّل و دوم در مورد او متصوّر است ، ولى تقوى به معنى سوم براى او تصوّر نمىشود ، چون هنوز به طريق نرسيده است ، و در اين مقام تكليف‌كنندهء الهى او را به تكاليف قالبى مكلّف مىكند و او را آگاه مىكند كه براى انسان راهى به غيب هست و براى او به حسب اين طريق تكاليف ديگرى هست و آن تكليف‌كنندهء الهى او را به كسى رهنمون مىشود كه راه را نشان دهد و از باب اشاره يا تصريح تكليف‌هاى ديگرى را به عهده او گذارد ، يا اينكه تكليف‌كنندهء الهى خودش راه را به او نشان مىدهد .\r\nپس آنگاه كه توفيق يار او شد و به صاحب طريق تمسّك جست ، تا اينكه او را قبول كرد و تكليف به بيعت و پيمان تكليفات قلبى نمود اينجا مؤمن به ايمان خاصّ شده و متمسّك به طريق ، و متّصف به تقوى به معنى سوم مىشود و سالك الى اللّه مىگردد .\r\nو براى او در اين سلوكش مراحل و مقامات و زكات و روزه و نماز و ترك و فناهايى است .\r\nپس در مرتبه اوّل فعل و ترك و همهء صفاتش را از نفسش مىبيند .\r\nوقتى ترقّى كرد و بعضى از چيزهائى را كه مال او نيست ، دور انداخت\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nفعل را از خدا مىبيند و چون ديد كه هيچ حول و قوّه‌اى جز به‌وسيله خدا نيست ، از فعلش فانى شده ، به فعل حقّ باقى مىماند .\r\nپس آنگاه كه ترقّى كرد و بعضى چيزهاى ديگر را كه مال او نيست دور انداخت به نحوى كه از نفسش هيچ صفتى را نديد ، از صفتش فانى گشته و به صفت خدا باقى مىماند . پس آنگاه كه ترقّى كرد و همه چيز را دور انداخت به نحوى كه خودش را هم در اين ميان نديد از ذاتش فانى مىشود ، و در اين مقام اگر خدا او را باقى بگذارد بعد از فنا به بقاى خدا باقى مىماند ، و سلوك براى او تمام و كامل مىشود و جامع بين فرق و جمع و وحدت و كثرت مىگردد .\r\nعرفاى عالىمقام به حسب امّهات و عمدهء سفرها ، سير و سفر سالك را ، چهار مرحله قرار داده‌اند و آنها را اسفار اربعه ناميدند .\r\nسفر اوّل سير از نفس به حدود قلب و آن سير او در اسلام است و بر غير طريق سير مىكند و آن را سفر از خلق به حقّ مىنامند ، و دوم سير او از حدود قلب به سوى خداست و آن سير او در ايمان و بر طريق و با راهنمائى شيخ مرشد است ، و در اين سير فناهاى سه‌گانه حاصل مىشود و آن را سفر از حقّ در حقّ به سوى حقّ مىنامند .\r\nو سوم سير او بعد از فناى در مراتب الهى است بدون ذات و احساس به ذات و آن را سفر به سبب حقّ در حقّ مىنامند .\r\nچهارم سير او به سبب حقّ در خلق است ، كه بعد از صحو ( بيدارى و هشيارى ) او و بقاى او به خدا حاصل مىشود ، و آن را سفر به سبب حقّ در خلق مىنامند .\r\nوقتى اين مطالب را دانستى مىگوييم : معنى آيه اين است : كسانى كه با بيعت عامّ نبوى بيعت كرده و دعوت ظاهرى را قبول كرده‌اند و با قبول احكام قالبى اسلام آورده‌اند ، و از ديار اسلام كه سينه‌هايشان است به ديار ايمان كه قلب‌هايشان مىباشد توجّه نموده‌اند ، و آن اعمالى را كه\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nاز صاحب اسلامشان گرفته‌اند ، عمل كرده‌اند ، بر چنين كسانى در آنچه از افعال و علوم انجام داده و تحصيل كرده‌اند ، باكى نيست .\r\nو چون تقوى در لسان شرع معنى دوم و سوم است نه معنى اوّل ، ديگر خداى تعالى نفرمود : « آنهائى كه در آن تقوى پيشه كردند و ايمان آوردند ، بلكه در آن مرتبه ايمان و عمل صالح اكتفا كرد ولى گناه و ايراد را به اين شرط نفى نمود كه از چيزهايى كه توجّه آنها را از ايمان بر مىگرداند پرهيزگارى نمايند ، و به سفر دوم و وصول به طريق كوچ كنند ، و از هر گونه مخالفتهاى شرعى كه آنها را از اين توجّه باز مىدارد ، دورى كنند .\r\nشرط ديگر اين است كه با بيعت خاصّ ولوى و قبول دعوت باطنى ايمان آورند و عمل صالح انجام دهند كه از صاحب طريق گرفته باشند ، سپس از نسبت دادن افعال و صفات به خودشان بپرهيزند و به آن چيزى كه ايمان غيابى داشتند ، ايمان شهودى بياورند .\r\nو در اين مقام است كه سالك در ورطهء حلول و اتّحاد و الحاد و ساير انواع زندقه از دو خدايى بودن و عبادت شيطان و رياضت بر خلاف شرايع الهى و مشتبه شدن ارواح خبيثه به ارواح طيّبه ، مىافتد ، زيرا كه اين مقام مقامى است كه تحت آن مراتب غير متناهى و چاه و چاله‌هاى غير محصور است و بيشترين چيزى كه در قلندرپيشگى از عقائد و اعمال فاش شده است ، ناشى از همين مقام است .\r\nچون سالك در اين مرتبه صفت و فعلى را از خودش نمىبيند لذا عمل صالح را حذف نموده و بيان نكرده است . پس از گذر از اين مرحله از ديدن ذوات خودشان نيز پرهيز مىنمايند كه اين همان فناى تامّ و فناى ذاتى است . در اين مقام بعد از تقوى براى آنها ذاتى باقى نمىماند كه ايمان يا عمل براى آنان تصوّر شود .\r\nو براى سير سالك در اين سفر نهايتى نيست و تعيّن و نفسيّتى براى\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nوجودش نيست ، از او شطحيّاتى ظاهر مىشود كه از غير او صحيح نيست چنان كه در مقام قبلى نيز شطحيّات از او صادر مىشود ، و چنان كه سالك در اين مقام براى نفس خودش عين و اثرى نمىبيند ، براى غير خودش نيز عين و اثرى نمىبيند .\r\nو از اين مقام و مقام سابقش آن وحدتى كه ممنوع است و عقائد باطل و اعمال فاسدى بر آن مترتّب مىشود ناشى مىشود . پس اگر عنايت الهى شامل حال او شد و از فنايش افاقه حاصل نمود و باقى به بقاى خدا شد بر حسب ذات و صفات و افعال محسن مىشود ، و لذا خداوند بعد از ذكر تقوى فرمود :  وَ أَحْسَنُوا  كه ايمان و عمل هر دو را انداخته ، زيرا بعد از فناى ذاتى و بقاى باللّه ذات و صفت و فعلش نيكو و احسان او حقيقى مىشود ، ولى قبل از اين از مشوب بودن به بدى و اسائه به مقدارى كه قبل از فنايش نسبت وجود به نفسش داده مىشد خالى نبود ، و نيز قبل از فنا به مقدار نسبت وجود به نفسش مبغوض است ، نه محبوب على الاطلاق . و بعد از فنا و قبل از بقاى باللّه ديگر موضوعيّتى براى او نيست تا بر او به محبوبيّت و مبغوضيّت حكم شود و بعد از بقاى باللّه محبوب على الاطلاق مىگردد ، و لذا در آخر آيه فرمود :  وَ اللَّهُ يُحِبُّ الْمُحْسِنِينَ  .\r\n\r\n[ سوره المائدة ( 5 ) : آيه 94 
  ]\r\nيا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ لِيَعْلَمَ اللَّهُ مَنْ يَخافُهُ بِالْغَيْبِ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ( 94 )\r\n\r\nترجمه :\r\nاى اهل ايمان خدا شما را به چيزى از شكار مىآزمايد كه در دسترس شما و تيرهاى شما آيند تا بداند كه چه كسى در باطن از خدا مىترسد ( و صيد محكوم به حرمت شكار را شكار مىكند ) پس هر كه بعد از اين ، از حدود خدا تجاوز كند او را عذابى دردناك خواهد بود .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه با قبول دعوت ظاهرى اسلام آورديد .\r\n لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ  در موقع احرامتان شما را از جهت صيد آزمايش مىكند .\r\nبعضى گفته‌اند در غزوه حديبيّه نازل شده است كه خداوند بر اطراف آنها صيد را جمع كرد و از امام صادق ( ع ) روايت شده است : در هرجا صيد بر آنها محشور شد تا نزديك به آنها رسيد .\r\n لِيَعْلَمَ اللَّهُ مَنْ يَخافُهُ بِالْغَيْبِ  تا خدا بداند چه كسى در باطن از خدا مىترسد و به اينكه صيد را به محض نهى از آن ترك مىكند ، و اين كار سهل و آسانى است .\r\n فَمَنِ اعْتَدى بَعْدَ ذلِكَ  يعنى بعد از امتحان و نهى كسى كه خود را آماده تجاوز نمايد  فَلَهُ عَذابٌ أَلِيمٌ  پس براى او عذاب دردناكى است .\r\n\r\n[ سوره المائدة ( 5 ) : آيه 95 
  ]\r\nيا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِهِ عَفَا اللَّهُ عَمَّا سَلَفَ وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ ( 95 )\r\n\r\nترجمه :\r\nاى اهل ايمان در حال احرام شكار را نكشيد و هر كس دانسته آن را كشت جزاى او آن است كه مثل آن صيد را از نعمتهائى كه دارد ، بپردازد و به مثل بودن آن ، دو نفر مؤمن عادل حكم كند و آن را به عنوان هدى ( قربانى ) به كعبه برساند ، يا چند مسكين را طعام دهد يا اگر ندارد به عوض آن روزه بگيرد تا بچشد عقوبت مخالفتش را ، خدا از گذشته در گذشت ولى هر كه ديگر بار به مخالفت باز گردد خدا از وى\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nانتقام كشد . خدا مقتدر است و از همه انتقام تواند كشيد .\r\n\r\nتفسير :\r\n يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ  از امام صادق ( ع ) « 1 » است هرگاه احرام بستى از كشتن هر جنبنده‌اى پرهيز كن مگر افعى و عقرب و موش و ذكر وجه هر يك و تفصيل مطلب موكول به فقه است ، و « حرم » جمع حرام بمعنى محرم است يا جمع « حرم » به كسر حاء و سكون راء ، يا جمع « حريم » به معنى محرم به حجّ يا عمره است ، و به معنى داخل در حرم است ، و هر دو وجه لفظا و معنا صحيح است .\r\n وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ  در اخبار زيادى آمده است كه مقصود از « ذوا عدل » صاحب عدالت است و آن عدل الهى است از رسول صلّى اللّه عليه و آله و امام ، و اينكه ذوا عدل گفته‌اند اشتباهى است از نويسندگان و تلفّظ صحيح كتاب آن ذو عدل است بدون الف ، و چون در شريعت الهى قياس جائز نيست اين كلمه ذو عدل است به صورت مفرد و ذو عدل يعنى صاحب عدل مختصّ به حاكم الهى است تا اينكه باب قياس را به كلّى ببندد اگر چنين نبود قائل به جواز قياس ، مىتوانست در جواز قياسش به اين آيه تمسّك كند .\r\n هَدْياً بالِغَ الْكَعْبَةِ  كيفيّت رسيدن هدى به كعبه موكول به فقه است .\r\n أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً  چنان كه در فقه تفصيل داده شده است .\r\n لِيَذُوقَ وَبالَ أَمْرِهِ  يعنى سنگينى هتك حرمت حرم را حسّ كند .\r\n عَفَا اللَّهُ عَمَّا سَلَفَ  يعنى آنچه كه قبل از زمان حكم به حرمت صيد باشد .\r\n وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ  از امام صادق « 2 » ( ع )\r\n\r\n\r\n","description":"","footnote":"\r\n( 1 ) تفسير الصافى 2 : ص 87 - الكافى 4 : ص 363 / ح 2\r\n( 2 ) تفسير الصافى 2 : ص 89 - تفسير البرهان 1 : ص 503 / ح 7\r\n","page_name":" 433 ","page_number":433},
  {"content":"\r\n\r\nاست در محرمى كه صيدى را كشته است ، فرمود : كفّاره بر او واجب است ، گفته شد : اگر صيد ديگرى را كشته باشد ؟ فرمود : اگر صيد ديگرى را نيز كشته باشد ديگر كفّاره ندارد ، و او از كسانى مىشود كه خدا در حقّ آن فرموده :  وَ مَنْ عادَ فَيَنْتَقِمُ اللَّهُ  ( و كسى كه از آن حد تجاوز كند خداوند انتقام مىگيرد ) و به اين معنى اخبار ديگرى نيز هست .\r\nاز امام صادق ( ع ) است « 1 » كه اگر محرم صيدى را از باب خطا بكشد پس بر او كفّاره واجب است و اگر بار دوم از جهت خطا بكشد پس هميشه كفّاره دارد اگر خطا باشد ، ولى اگر عمدا بكشد كفّاره دارد ، و اگر بار دوم عمدا بكشد پس او از كسانى است كه خدا از او انتقام مىگيرد و ديگر كفّاره ندارد .\r\nبنا بر اين معنى  عَفَا اللَّهُ عَمَّا سَلَفَ  يعنى خدا از بار اوّل كه قبل از بار دوم است مىگذرد .\r\n\r\n[ سوره المائدة ( 5 ) : آيه 96 
  ]\r\nأُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ تُحْشَرُونَ ( 96 )\r\n\r\nترجمه :\r\nبر شما صيد دريا و طعام آن از انواع ماهىها حلال گرديد تا شما و كاروانيان به آن بهره‌مند شويد و صيد بيابان تا زمانى كه محرم هستيد حرام است و بترسيد از خدايى كه بازگشت شما به سوى اوست .\r\n\r\nتفسير :\r\n أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ  به طور مطلق در حال احرام و غير آن ( صيد دريا حلال است ) و ضمير در « طعامه » به « صيد » يا به « بحر » بر مىگردد .\r\n وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ \r\n\r\n\r\n","description":"","footnote":"\r\n( 1 ) تفسير الصافى 2 : ص 89 - التّهذيب 5 : ص 372 / ح 211 - الاستبصار 2 : ص 211 / ح 4\r\n","page_name":" 434 ","page_number":434},
  {"content":"\r\n\r\n تُحْشَرُونَ  و صيد خشكى در حالت احرام بر شما حرام است پس در مخالفت امر و نهى خداوند از او بترسيد چون حشر و بازگشت شما بسوى اوست .\r\n\r\n[ سوره المائدة ( 5 ) : آيه 97 
  ]\r\nجَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ ( 97 )\r\n\r\nترجمه :\r\nخداوند خانهء كعبه را خانهء احرام قرار داد و حرمت آن را براى نگهبانى ايمان و اسلام و حفظ مصالح دين و دنياى مسلمانان واجب كرد و نيز ماه حرام را حرمت داد ( براى آسايش از جنگ و كارزار ) و نيز هدى و قلائد را ( قربانى نشانه‌دار و بىنشانه ) قرار داد تا بدانيد كه خداوند هر چه را كه در آسمانها و زمين است مىداند و خدا بر همه چيز آگاه است .\r\n\r\nتفسير :\r\n جَعَلَ اللَّهُ  جمله مستأنف در مقابل تعليل است براى صيد خشكى در وقت احرام براى زيارت بيت يا در وقت دخول حرم كه حريم بيت است ، و « جعل » بمعنى « صيّر » برگرداند يا به معنى « خلق » « آفريد » است .\r\n الْكَعْبَةَ  كعبه را از آن جهت كعبه گفته‌اند كه مانند مكعب است ، و عرب هر مربع و خميده را كعب و كعبه مىنامند .\r\n الْبَيْتَ الْحَرامَ  مفعول دوم است يا بدل از كعبه است و از اينكه به بيت الحرام توصيف شده است به علّت حرام بودن هتك حرمت آن با شكار كردن صيد در اطرافشان و مورد قصاص قرار دادن كسى است كه به حرم پناه جسته است و آن حرمى براى قيام مردم است و ( قياما للنّاس ) مفعول دوم يا حال از « قام » به معنى اعتدال است يعنى كعبه را سبب\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاعتدال مردم قرار داد ، يا كعبه را معتدل قرار داد تا مردم بهره‌مند گردند ، يا از « قام المرأة » يعنى زن به شأنش قيام كرد و امر خودش را كفايت كرد ، و معنى آن اين است كه خداوند كعبه را براى مردم كفايت‌كننده قرار داد يا به معنى قوام است به معنى آن چيزى كه زندگى مردم به آن استوار است يا به معنى ملاك كار و تكيه‌گاه آن يعنى خداوند آن را تكيه‌گاه همهء امور مردم در معاد و معاششان قرار داد .\r\n وَ الشَّهْرَ الْحَرامَ  ماه حرام يعنى جنس ماه حرام و افراد آن جنس چهار است ذىالقعده ، و ذىالحجّه ، و محرّم ، و رجب ، يا مقصود ماه حرام مورد نظر است كه ماه حجّ باشد ، و آن عطف بر « كعبة » است خواه توصيف آن فرض شود به اينكه قيام براى مردم است ، يا فرض نشود .\r\n وَ الْهَدْيَ وَ الْقَلائِدَ  يعنى صاحبان قلائد يا خود قلائد ، و ذكر آن در اوّل سوره گذشت .\r\nبدان كه قرار دادن كعبه به منزلهء قلب بيت اللّه الحرام كه همان سبب اعتدال مردم مىشود و مقام آن در عالم صغير كه موجب كفايت امور آنان مىگردد و ملاك كار و ستون زندگى آنان به آن وابسته است واضح و روشن مىباشد و منظور از ماه حرام نيز سينه‌اى است كه قلب در آن واقع شده و منظور از « هدى و قلائد » قواى روانى است كه بعضى آشكارا و نشان‌دار و بعضى بىنشانند و بودن صاحب قلب و صاحب سينه و طلب‌كنندگان وصول به قلب و سينه . . . همهء اين‌ها جهت قيام براى مردم است كه واضح بوده و هيچ خفائى در آن نيست .\r\nدر اوّل سوره و در قول خداى تعالى :  مَنْ دَخَلَهُ كانَ آمِناً  در سورهء آل عمران اشاره به تأويل آن شد .\r\nو اينكه منظور از كعبهء سنگها قيام براى مردم باشد از آنچه كه قبلا گفتيم ظاهر مىشود كه آن كعبه ظهور قلب است ، و در آن هر چيزى كه در قلب جريان دارد ، جارى است . علاوه بر اين تاجرهاى كعبهء احجار\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nسود مىبرند و ساكنين آنجا روزى مىخورند ، و پناهندگان به آنجا ايمن مىشوند و جاى نفقه و مخارج زائرين آنجا پر مىشود ، و دعاى دعاكنندگان در آنجا جهت معاد و معاش مستجاب مىشود ، و بقاى همهء اهل زمين به اين است كه كعبه در بين آنهاست و بعضى از مردم آنجا را زيارت مىكنند ، چنان كه در خبر به آن اشاره شده است .\r\nاما اينكه ماه حرام را قيام براى مردم آورده است ، بدان جهت است كه آن مظهر سينه و مظهر صاحب سينه است و هر چه كه در آن جريان دارد در اين نيز جريان دارد . علاوه بر آن ماه حرام ماه فراغت از قتال ، و ماه اشتغال به مرمّت معاش و معاد است ، و بودن هدى و قلائد قيام براى مردم براى اين است كه آن دو مظاهر طالبين علم است و طالبين علم بركات اهل زمين هستند ، علاوه بر اين فروشندگان قربانىها از قيمت آن بهره مىبرند و هبه‌كنندگان آن با خوردن گوشتشان بهره‌مند مىشوند .\r\n ذلِكَ  يعنى كعبه‌اى كه در شهرى قرار بگيرد كه از زراعت‌ها و اسباب تجارت‌ها و از همهء منافع خشكى و دريا خالى باشد و نواحى نزديك و دور آن نيز از زراعات و تجارات خالى باشد ، و در عين حال چنين شهرى را خداى تعالى سبب تعيّش مردم و سودهاى دنيوى و منافع غير منتظره آنها قرار داده است . و لفظ « ذلك » مبتداست و خبر آن قول خداى تعالى :  لِتَعْلَمُوا  است يعنى تا بدين‌وسيله بدانيد .\r\n أَنَّ اللَّهَ يَعْلَمُ ما فِي السَّماواتِ  كه خدا آنچه از اسباب غيبى روحانى ، و اسباب دور آسمانى علوى است ، مىداند .\r\n وَ ما فِي الْأَرْضِ  و مىداند آنچه از قبيل اسباب طبيعى حسىّ نزديك است ، زيرا شما پس از آنكه ديديد چگونه اهل اين شهر خالى ارتزاق مىكنند و از هر چيزى كه قابل بهره‌ورى و انتفاع است سودهاى فراوانى مىبرند مىفهميد كه اين معنى جز با اسباب و تأييدات الهى ميسّر نيست و در اين مورد اسباب طبيعى استقلال ندارند به خلاف اينكه\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nكعبه در شهرهاى آباد و داراى تجارت و زراعت قرار گيرد كه در اين صورت معلوم نمىشود كه روزى اهل آنجا با اسباب الهى است يا اسباب طبيعى ، بلكه اعتقاد بر اين مىشود كه با اسباب طبيعى است چنان كه اصحاب حسّ و طبيعيّون و دهريّون به آن معتقدند .\r\nو آنگاه كه فهميديد كه روزيهاى مردم و سودهايشان جز با اسباب الهى ميسّر نيست مىفهميد كه خداى تعالى عالم به جميع اسباب نزديك و دور و روحانى و جسمانى و علوى و سفلى است و اينكه خداى تعالى بر توجيه اسباب به سوى اين مسبّب قدرت دارد ، و نفرمود :\r\n لِتَعْلَمُوا أَنَّ اللَّهَ يَعْلَمُ  يعنى از كلمهء قدرت استفاده نكرد ، زيرا قدرت نسبت به مسبّب ، سبب قريب است بر خلاف علم ( كه سبب بعيد است ) ، پس گويا كه قدرت از حصول مسبّب استفاده مىشود « 1 » .\r\n« و » تا بدانيد  أَنَّ اللَّهَ بِكُلِّ شَيْءٍ عَلِيمٌ  زيرا كسى كه عالم باشد به اسباب خفى روحانى ، و جلىّ جسمانى و توجيه اين اسباب به سوى مسبّب كه بعيد الحصول است عالم به هر چيز از بزرگ و كوچك مىشود ، و آن تأكيد و تعميم است پس از اطلاق و تخصيص .\r\n\r\n[ سوره المائدة ( 5 ) : آيات 98 تا 99 
  ]\r\nاعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ ( 98 ) ما عَلَى الرَّسُولِ إِلاَّ الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ ( 99 )\r\n\r\nترجمه :\r\nاى مردم بدانيد كه هم عقاب خدا بسيار سخت و دشوار است و هم خدا بسيار آمرزنده و مهربان است\r\nبر پيامبران جز رساندن احكام خدا وظيفه‌اى نيست و خدا هر چه را آشكار سازيد يا پنهان داريد ، مىداند .\r\n\r\n\r\n","description":"","footnote":"\r\n( 1 ) چون مسبّب لازمه‌اش استفاده از سبب قريب يعنى قدرت مىباشد لذا بديهى است كه بايد قدرت داشته باشد و لزومى به ذكر آن نيست در حالى كه علم داشتن به اين قدرت در مرحلهء بعد قرار مىگيرد كه در واقع جلب توجّه علمى مردم به اين مسئله مىباشد .\r\n","page_name":" 438 ","page_number":438},
  {"content":"\r\n\r\n\r\nتفسير :\r\n اعْلَمُوا  بعد از آنكه شمول علمش را نسبت به هر چيزى ذكر كرد مقام اقتضا كرد كه منحرفين از علىّ ( ع ) را به توبه ترغيب كند ، و به سبب شمول غفران و رحمتش به سوى او باز گردند ، و منحرفين از علىّ ( ع ) را به سبب شدّت عقاب و اطّلاع خدا بر سرائر « 1 » شان بترساند ، پس فرمود حال كه دانستيد كه خدا بهر چيزى آگاه است از آشكار و نهان و ضمائر ، پس بدانيد كه عقاب خدا شديد است .\r\n أَنَّ اللَّهَ شَدِيدُ الْعِقابِ  براى كسى كه در حرمات خدا سستى كند ، و در حقّ علىّ ( ع ) بر خلاف آنچه كه گفتيم به دل داشته باشد ، خدا سخت عقوبت است .\r\n وَ أَنَّ اللَّهَ غَفُورٌ رَحِيمٌ  و خدا لغزش‌هاى كسى را كه در حرمات سستى كرده و لغزش‌هاى كسى را كه با علىّ ( ع ) مخالفت كرده اگر ، از آنچه كه سستى كرده است توبه كند و به سوى علىّ ( ع ) باز گردد ، خداوند به سبب رحمتش بر او تفضّل مىكند و او را مىبخشد .\r\n ما عَلَى الرَّسُولِ  جواب سؤال مقدّر است گويا كه گفته شده است :\r\nآيا رسولى كه در بين ماست نمىتواند عقاب را دفع كند ؟ يا گفته شده : آيا رسول نمىتواند ما را وادار به طاعت و استحقاق رحمت بكند ؟ پس فرمود : بر رسول نيست  إِلَّا الْبَلاغُ  مگر تبليغ ، نه حفظ از عقاب ، و نه وادار كردن بر طاعت ، و آنچه كه تبليغش بعهدهء او بود تبليغ كرد ، و اعظم و اشرف و اساس آن كه ولايت بود كه در حضور تقريبا هفتاد هزار نفر از شاهدان ، آن را ابلاغ كرد .\r\n وَ اللَّهُ يَعْلَمُ ما تُبْدُونَ  از اقوال ، و افعال ، از طاعت و مخالفت ، و دوستى علىّ ( ع ) و اعراض از او آنچه را كه آشكار كنيد خداوند همه را مىداند ، و همچنين  وَ ما تَكْتُمُونَ  آنچه ، از پنهانىهاى نفوستان كه آنها\r\n\r\n\r\n","description":"","footnote":"\r\n( 1 ) سرائر : جمع سريره : نيّت ، راز\r\n","page_name":" 439 ","page_number":439},
  {"content":"\r\n\r\nرا شما نمىدانيد و احساس به آن نمىكنيد ، و از عقيده‌ها و نيّت‌ها و عزم‌هايى كه جز خودتان كسى نمىداند و از اقوال و افعالتان كه آنها را از انسان‌هاى ديگر مخفى مىكنيد ، يا آنها را از غير دوستانتان مخفى مىكنيد ، . . . همه را خدا مىداند ، پس آنچه را كه محمّد صلّى اللّه عليه و آله در امر دينتان به شما گفته است ، يا آن را در حقّ علىّ ( ع ) بيان داشته از اينكه بر خلاف آن بگوييد يا انجام دهيد ، بينديشيد .\r\n\r\n[ سوره المائدة ( 5 ) : آيات 100 تا 101 
  ]\r\nقُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ ( 100 ) يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ ( 101 )\r\n\r\nترجمه :\r\nبگو اى پيامبر هرگز مردم پاك و ناپاك يكسان نخواهند بود هر چند در جهان بسيارى پليدان شما را به شگفت آرند . پس اى خردمندان از خدا بترسيد ، باشد كه رستگار شويد .\r\nاى اهل ايمان هرگز از چيزهايى مپرسيد كه اگر فاش گردد شما را بد مىآيد و اگر پرسش آن را به هنگام نزول آيات قرآن واگذاريد قرآن براى شما آنچه مصلحت باشد بيان مىكند خدا از عقاب سؤالات بىجاى شما درگذشت كه خدا آمرزنده و بردبار است .\r\n\r\nتفسير :\r\n قُلْ  بگو اين محمّد صلّى اللّه عليه و آله به امّتت  لا يَسْتَوِي الْخَبِيثُ وَ الطَّيِّبُ  كه ناپاك و پاك هرگز مساوى نيستند ، يعنى اين كبراى كلّى بديهى را به آنها يادآورى كن تا اينكه به يادشان باشد ، و از خبيث بر حذر باشند و در طيّب رغبت كنند در وقتى كه طيّب يا خبيث بر آنها عارض گردد و پيش بيايد از اعمال و اخلاق و اوصاف و حيوان و انسان . . . بدين ترتيب كه بگوئيد :\r\nاين خبيث است يا طيّب است و هر خبيثى بد و مكروه است و هر طيّبى\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nخوب و مرغوب است ، و منظور چيزى است كه آن از هر قصد شده‌اى مقصود است و آن ولايت علىّ ( ع ) و ولايت دشمنان على ( ع ) است ، زيرا كه طيّب بودن علىّ ( ع ) را كسى انكار نمىكند .\r\n وَ لَوْ أَعْجَبَكَ  كلامى است از جانب خدا و خطاب به محمّد صلّى اللّه عليه و آله است يعنى اى محمّد صلّى اللّه عليه و آله به آنان بگو كه خبيث و طيّب يكسان نيستند اگر تو را به شگفت نياورد و يا اگر  كَثْرَةُ الْخَبِيثِ  زيادى پليدها ترا به شگفت آورد . ممكن است جزء مفعول قول باشد ، و بنا بر اين خطاب به غير معيّن است ، يعنى بگو به آنان كه آن دو مساوى نيستند ، و اگر فراوانى و زيادى خبيث تو را به شگفتى وادارد از جهت اين است كه سنخيّت با خبيث كه در وجود بيشتر مردم غلبه دارد اقتضاى فراوانى خبيث و پيروى آن را مىكند و عدم سنخيّت بين مردم و طيّب مقتضى اين است كه پيروانى نداشته باشد و قلّت در جانب طيّب قرار گيرد .\r\n« ف » پس به كثرت نگاه نكنيد و از پاكى غافل نشويد .\r\n فَاتَّقُوا اللَّهَ  و در ترك طيّب و اتّخاذ خبيث از خدا بترسيد .\r\n يا أُولِي الْأَلْبابِ  از صاحبان خرد شما مخاطب هستيد كه مورد اعتنا قرار مىگيريد نه غير شما ، كه غير شما نمىتوانند طيّب را از خبيث تميز دهند تا مستحقّ خطاب به ترك خبيث شوند .\r\n  لَعَلَّكُمْ تُفْلِحُونَ . يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ   يعنى اگر حتما مىخواهيد از آن بپرسيد پس وقتى كه قرآن نازل مىشود بر شما آن را ظاهر مىكنيم ، پس قول خدا  « حِينَ يُنَزَّلُ الْقُرْآنُ »  متعلّق به تبديل است از امير المؤمنين ( ع ) است « 1 » كه رسول خدا سخنرانى كرد و فرمود :\r\nخداوند بر شما حجّ را واجب كرده ، پس عكاشة بن محصن گفت : ( سراقة بن مالك روايت كرده ) آيا در هر سال واجب است يا رسول اللّه صلّى اللّه عليه و آله ، پيامبر صلّى اللّه عليه و آله از او روى گردانيد تا اينكه سؤالش را دو بار يا سه بار تكرار\r\n\r\n\r\n","description":"","footnote":"\r\n( 1 ) تفسير الصّافى 2 : ص 91 - مجمع البيان 2 : ص 250\r\n","page_name":" 441 ","page_number":441},
  {"content":"\r\n\r\nكرد . آنگاه رسول خدا صلّى اللّه عليه و آله فرمود : واى بر تو ، چه چيز تو را ايمن كرده است كه من بگويم : بلى ، به خدا سوگند اگر مىگفتم بلى ، واجب مىشد ، و اگر واجب مىشد نمىتوانستيد انجام دهيد و اگر ترك مىكرديد ، كافر مىشديد ، پس آنچه را كه من ترك كردم شما هم ترك كنيد ، گذشتگان پيش از شما به سبب كثرت سؤالشان و اختلافشان بر پيامبران عهد خود هلاك شدند ، پس هرگاه چيزى را به شما امر كردم از آن به مقدار توانايى خودتان بياوريد ، و هرگاه از چيزى نهى كردم از آن اجتناب كنيد .\r\nپس مقصود از « سؤال از چيزهائى است ، كه اگر روشن و ظاهر شود ناراحتتان مىكند » ، زيادى سؤال و دقّت است در چيزى كه به آن مكلّف شده‌اند .\r\nو در خبر وارد شده است « 1 » ، كه بنى اسرائيل به سبب كثرت سؤال از گاو ماده‌اى كه امر به ذبح آن شدند بر خود سخت گرفتند ، پس خداوند بر آنها سخت گرفت .\r\nروايت شده كه چون فرزند صفيّه دختر عبد المطلّب درگذشت عمر جلو آمد و به صفيّه گفت : گوشواره‌ات را بپوشان كه خويشى تو به رسول خدا صلّى اللّه عليه و آله ، نفعى به تو نمىرساند ، صفيّه گفت : اصلا گوشواره‌اى در من تو ديدى اى فرزند زن متعفّن ، پس از آن صفيّه بر رسول خدا صلّى اللّه عليه و آله داخل شد در حالى كه گريه مىكرد و شكايت مىنمود ، رسول خدا صلّى اللّه عليه و آله خارج شد و ندا سر داد كه براى نماز جماعت حاضر شوند ، مردم جمع شدند ، رسول خدا فرمود : چگونه است اقوامى كه گمان مىكنند خويشى من سودى ندارد ، من اگر در مقام محمود بايستم حتى از دين خارج‌شده‌هاى شما را شفاعت مىتوانم كرد ، امروز كسى از من نمىپرسد پدرش كيست مگر اينكه به او خبر مىدهم ، پس مردى آمد و گفت : اى\r\n\r\n\r\n","description":"","footnote":"\r\n( 1 ) تفسير الصّافى 2 : ص 91 - تفسير البرهان 1 : ص 506 / ح 1 - تفسير القمى 1 : ص 188 - تفسير نور الثقلين 1 : ص 681 / ح 405\r\n","page_name":" 442 ","page_number":442},
  {"content":"\r\n\r\nرسول خدا صلّى اللّه عليه و آله پدر من كيست ؟ فرمود : پدر تو كسى غير از آن است كه الآن پدر تو خوانده مىشود پس ديگرى بلند شد و گفت : پدر من كيست يا رسول خدا ؟ فرمود : پدر تو كسى است كه الآن پدر خوانده مىشود .\r\nسپس رسول خدا صلّى اللّه عليه و آله فرمود : چه فكر مىكند كسى كه گمان مىكند خويشى من نفعى ندارد هيچ از پدرش سؤال نمىكند ، پس عمر بلند شد و گفت : اى رسول خدا صلّى اللّه عليه و آله پناه به خدا مىبرم از غضب خدا و خشم رسول خدا صلّى اللّه عليه و آله . از من بگذر خدا از تو بگذرد ، پس اين آيه نازل شد .\r\nبنا بر اين معنى آيه اين است : از چيزهائى كه خداوند آنها را بر شما پوشيده است ، مانند نسب‌هاى شما سؤال نكنيد كه اگر ظاهر شود ناراحت مىشويد .\r\nو ممكن است آن را تعميم داد نسبت به هر چيزى كه ظهور و روشن شدن آن سبب ناراحتى شود از قبيل تكاليف و انسان و اخلاق و اوصاف و اعمال از طرف سؤال‌كننده و غير آن .\r\n عَفَا اللَّهُ عَنْها  صفت ديگر « اشياء » است يعنى از اشيايى سؤال نكنيد كه خدا آن اشيا را رها كرده و براى شما بيان نكرده است .\r\n وَ اللَّهُ غَفُورٌ حَلِيمٌ  و خداوند آمرزنده و بردبار است .\r\n\r\n[ سوره المائدة ( 5 ) : آيات 102 تا 103 
  ]\r\nقَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ( 102 ) ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ ( 103 )\r\n\r\nترجمه :\r\nقومى قبل از شما از آن امور پرسيدند . آنگاه كه بر ايشان بيان شد بدان كافر گرديدند .\r\nخدا براى بحيره و وصيله و سائبه و حام ( يعنى 1 - شتر را گوش شكافته آزاد كنند ، 2 - شتر به نذر ، مطلق العنان سازند ، 3 - بچّه هفتم گوسفند را كه نر باشد نذر بتها كنند ، 4 - شترى را كه ده شكم بزايد سوار\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nنشوند ) حكمى مقرّر نفرمود و لكن كافران در جعل اين احكام بر خدا دروغ بستند چه آنكه بيشتر آنان خرد را به كار نمىبندند .\r\n\r\nتفسير :\r\n قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ  قومى قبل از شما پرسيدند چه چيزهايى است كه براى شما بد است سپس يا از جهت اينكه آن امور را بد دانستند و قبول نكردند كافر شدند و يا اينكه بواسطهء اين امور نسبت به پيامبران خود كفر ورزيدند .\r\n ما جَعَلَ اللَّهُ  استيناف است براى بيان حال كفّار در سنّت‌هاى مردودشان كه آن را خداوند تشريع نكرده و سنت ننموده است .\r\n مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ  از امام صادق ( ع ) است « 1 » كه اهل جاهليّت هرگاه شتر در يك شكم دو تا مىزائيد مىگفتند : وصيله يعنى وصل شده است و ذبح و گوشت آن را حلال نمىدانستند ، و اگر ده شكم مىزائيد آن را سائبه قرار مىدادند و سوار شدن و خوردن آن را حلال نمىدانستند ، و « حام » شتر نر است كه اصلا آن را حلال نمىدانستند .\r\nو روايت شده كه بحيره شترى است كه پنج شكم زائيده باشد ، اگر شكم پنجم مذكّر بود آن را نحر مىكردند و زنان و مردان مىخوردند و اگر پنجمى مؤنّث بود گوشش را مىشكافتند و بر زنها حرام مىشد . پس خداوند اين آيه را نازل فرمود كه هيچ يك از آنها را خداوند حرام نكرده است ، و در تفسير اين آيه غير از اين معنى نيز ذكر شده است .\r\n وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ  و ليكن كافران بر خدا دروغ مىبندند به اينكه نسبت تحريم را به او مىدهند .\r\n وَ أَكْثَرُهُمْ لا يَعْقِلُونَ  يعنى اينكه پيروان و مقلّدين چيزى از صحّت و فساد و افترا و غيرش را تعقّل نمىكنند تا متنبّه شوند كه اين افتراى بر\r\n\r\n\r\n","description":"","footnote":"\r\n( 1 ) تفسير الصّافى 2 : ص 95 - تفسير البرهان 1 : ص 506 / ح 1 - معانى الاخبار : ص 148 / ح 1\r\n","page_name":" 444 ","page_number":444},
  {"content":"\r\n\r\nخداست ، پس نبايد از آنها تقليد كنند .\r\n\r\n[ سوره المائدة ( 5 ) : آيات 104 تا 105 
  ]\r\nوَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ ( 104 ) يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ ( 105 )\r\n\r\nترجمه :\r\nو چون به آنها گفته شد از حكم كتابى كه خدا فرستاد و از دستور رسول او پيروى كنيد گفتند : آن دينى كه پدران خود را بر آن يافتيم ما را كفايت است آيا بايد از پدران خود در صورتى كه آنها مردم جاهلى بوده و به حقّ راه نيافته باشند باز پيروى كنند ؟\r\nاى اهل ايمان شما ايمان خود را محكم نگاه داريد و اگر همهء عالم گمراه شوند و شما به راه هدايت باشيد زيانى از كفر آنها به شما نخواهد رسيد بازگشت همهء خلق به سوى خداست و همهء شما را در قيامت بدانچه كرده‌ايد آگاه مىسازد و به پاداش اعمالتان مىرساند\r\n\r\nتفسير :\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ  چون به آنها گفته شود كه به سوى كتاب خدا و پيامبر صلّى اللّه عليه و آله بيائيد و از حدود شرع تجاوز نكنيد .\r\n قالُوا  از باب اينكه به آنچه كه به آن عادت كرده بودند اكتفا كرده ، و همان را تقليد كردند ، بدون تعقّل گفتند :\r\n حَسْبُنا ما وَجَدْنا عَلَيْهِ آباءَنا  همان گونه كه پدرانمان را يافتيم براى ما كافى است . يعنى دليل جز فعل پدرانشان ندارند ، و نسبت دادن به پدرانشان رسواتر از نسبت دادن به علمائشان مىباشد .\r\n  أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ يا أَيُّهَا الَّذِينَ آمَنُوا عَلَيْكُمْ أَنْفُسَكُمْ   « عليكم » اسم فعل است بمعنى « الزموا » يعنى بگيريد و ملزم\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nشويد ، « انفسكم » به رفع نيز خوانده شده كه در اين صورت « عليكم » ظرف است و خبر « انفسكم » و معنى آن اين است كه نفسهاى خودتان را بگيريد و مادام كه نفس‌هاى خود را اصلاح نكرده‌ايد به غير خودتان نرسانيد ، زيرا اشتغال به غير قبل از اصلاح خود سفاهت است و سبب فساد ديگرى مىگردد كه از غير گرفته شده است و سبب استحكام فساد مىشود و آن‌وقت ظلمات نفس مستحكم و متراكم مىشود .\r\nپس مادام كه انسان در نفس خودش به فساد و مرض مبتلاست شايسته است كه كسى را طلب كند كه بر امراض و مفاسدش مطّلع باشد ، پس هرگاه او را يافت بايد از او چيزى بياموزد كه با آن فسادش را اصلاح كند و امراضش را معالجه كند .\r\nوقتى آن را ياد گرفت شايسته است خود را از هر چيزى كه وى را به نفس خودش مشغول سازد باز دارد و از اصلاح نفس خود مادام كه فساد در آن باقى است ، باز نايستد .\r\nو آن شخص كه به دست او هدايت شده‌ايد يا نبىّ صلّى اللّه عليه و آله است كه در اين صورت « آمنوا » يعنى آنها كه به دست محمّد صلّى اللّه عليه و آله بيعت كردند ، يا ولىّ است كه به معنى بيعت كردن به دست علىّ ( ع ) مىشود .\r\nو محتمل است اعمّ از نبىّ صلّى اللّه عليه و آله و ولىّ باشد كه در اين صورت « آمنوا » نيز عامّ مىشود .\r\nوقتى دانستى كه ولايت حقيقت هر صاحب حقيقت و نفسيّت هر صاحب نفسى است ( اين معنى براى كسى كه ايمان به علىّ ( ع ) آورده ، و متّصل به ملكوت ولىّ خود شده باشد ظاهر مىشود زيرا او در اين صورت مىبيند كه ملكوت وليّش با اينكه پائين‌ترين مرتبهء ولايت است حقيقت او و نفس اوست و اينكه او مظهر آن ولايت است . . . ) تفسير آيه براى تو آسان مىشود ، به اينكه بگوئى بر شما باد امامتان : و « آمنوا » يعنى با بيعت خاصّ ولوى ايمان بياوريد ، چون در بيعت عامّ بيعت‌كننده\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمتوجّه قلب و نفسش نمىشود ، زيرا متّصل به قلب نيست و مادام كه متوجّه قلبش نشود حضور در نزد امامش براى او ميسّر نمىشود ، و مادام كه اين حضور براى او ممكن نباشد مأمور به ملازمت نمىشود ، و با ملازمت است كه جميع خيرات دنيوى و اخروى حاصل مىشود ، لذا به آن ملازمت امر شدند و اعراض از همه بر آنان لازم آمد .\r\nآنچه كه در مجمع روايت « 1 » شده است به همين معنى اشاره دارد ، در مجمع روايت شده است كه أبا تغلبه از اين آيه از رسول خدا سؤال نمود ، پس رسول خدا فرمود : به معروف عمل كنيد و از منكر خوددارى نماييد ، پس هرگاه ديدى كه دنيا را اختيار كرده‌اى و از امساك و بخل اطاعت و از هواى نفس پيروى نموده‌اى ، و اعجاب و خودپسندى و خوش آمدن از رأى خود را ديدى ، بر تو باد به خصوصيت و ويژگىهاى نفست ، زيرا مراد از اين خصوصيت نسبت‌هاى صورى نيست بلكه نسبت‌هاى روحانى است ، و شكّى نيست كه امامش از خاص‌ترين اين خواصّ است .\r\n لا يَضُرُّكُمْ مَنْ ضَلَّ إِذَا اهْتَدَيْتُمْ  يعنى هنگامى كه شما هدايت يافتيد گمراهى كسانى كه گمراه شدند ، به شما ضرر و زيانى نمىرساند و ( بالعكس ) اگر هدايت نشويد گمراهى كسى كه گمراه شده به شما ضرر مىرساند به جهت سنخيّتى كه با آنها داريد و فسادى كه از آنها اقتباس مىكنيد .\r\n إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ  بازگشت شما به سوى خداست و او شما را نسبت به آنچه كه انجام مىداديد آگاه خواهد ساخت پس هر كس ملازم امامش يا نفسش باشد داراى پاداش و جزاست ، و هر كس مراقب مردم باشد و به بدىهاى آنان نظر بكند\r\n\r\n\r\n","description":"","footnote":"\r\n( 1 ) تفسير الصافى 2 : ص 94 - مجمع البيان 2 ص 254 - تفسير البرهان 1 : ص 507 / ح مصباح الشريعة : ص 18 و 19 .\r\n","page_name":" 447 ","page_number":447},
  {"content":"\r\n\r\nجزاى آن براى او ثابت مىشود .\r\n\r\n[ سوره المائدة ( 5 ) : آيه 106 
  ]\r\nيا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ ( 106 )\r\n\r\nترجمه :\r\nاى اهل ايمان چون يكى از شما را هنگام مرگ فرارسد براى وصيّت دو شاهد عادل گواه گيريد چه از خودتان باشند يا از غير خودتان ، كه اگر در سفر به شما مصيبت مرگ رسد آن دو شاهد را نگاه داريد اگر از آنها بدگمان باشيد تا بعد از نماز آنها را سوگند دهيد كه ما ( به حقّ شهادت مىدهيم ) حاضر نيستيم حق كسى را در برابر چيزى بفروشيم اگر چه شهادت در مورد خويشان خود ما باشد . و گواهى خود را براى خدا كتمان نخواهيم كرد كه در اين صورت البتّه از گناهكاران خواهيم بود .\r\n\r\nتفسير :\r\n يا أَيُّهَا الَّذِينَ آمَنُوا  در اينجا آمنوا به معنى اسلموا يعنى اسلام آوردند مىباشند چون حكمى كه مىآيد از احكام اسلام است .\r\n شَهادَةُ بَيْنِكُمْ  يعنى از جهت تحمّل شهادتى كه انجام مىدهيد .\r\n إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ  اگر مرگتان فرا رسيد شهادت دو نفر  ذَوا عَدْلٍ مِنْكُمْ  عادل از شما مسلمانان .\r\n أَوْ آخَرانِ مِنْ غَيْرِكُمْ  يا از غير خودتان يا از اهل كتاب ( ضرورى است ) .\r\n إِنْ أَنْتُمْ ضَرَبْتُمْ فِي الْأَرْضِ  اگر در زمين سفر كرديد ،  فَأَصابَتْكُمْ مُصِيبَةُ الْمَوْتِ  و اجل شما نزديك شد و كسى را كه متحمّل شهادت است پيدا كرديد ،\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n تَحْبِسُونَهُما  وقت اداء يعنى آن دو نفر را وادار كنيد كه بايستند و صبر كنند .\r\n مِنْ بَعْدِ الصَّلاةِ  تا بعد از نماز ، از جهت تغليظ سوگند به سبب شرف وقت ، و از جهت اينكه از رسوايى بين مردم مىترسند كه تحريف كنند چون مردم براى نماز اجتماع كردند .\r\n فَيُقْسِمانِ بِاللَّهِ  پس آن دوتاى ديگر غير از شما قسم مىخورند ، و اين حبس و نگهدارى به علّت سوگند است .\r\n إِنِ ارْتَبْتُمْ  اگر شك كرديد و بدگمان شديد و گرنه احتياجى به نگهداشتن دو شاهد تا بعد از نماز نيست .\r\nو آن جملهء معترضه است بين قسم و مقسم عليه ، و ممكن است كه از قول قسم خورندگان بوده و از قبيل مترادف قسم و شرط باشد ، و ممكن است جواب قسم باشد چون مقدم شده و به همين جهت هم مجزوم نشده است .\r\n لا نَشْتَرِي بِهِ ثَمَناً  كه به هيچ قيمتى از مال دنيا شهادت را دگرگون نمىكنيم .\r\n وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ  كسى كه قسم براى او خورده مىشود گرچه با ما خويشى داشته باشد گواهى خود را كتمان نخواهيم كرد ، كه در اين صورت از گناهكاران خواهيم بود .\r\n\r\n[ سوره المائدة ( 5 ) : آيات 107 تا 108 
  ]\r\nفَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ ( 107 ) ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ وَ اتَّقُوا اللَّهَ وَ اسْمَعُوا وَ اللَّهُ لا يَهْدِي الْقَوْمَ الْفاسِقِينَ ( 108 )\r\n\r\nترجمه :\r\nاگر بر احوال آن دو شاهد اطلاعى حاصل شد كه مستوجب گناهى شده‌اند دو شاهد ديگر كه احقّ باشند به جاى آنها قيام\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nكنند پس به خدا سوگند ياد كنند كه شهادت ما راست‌تر از شهادت دو شاهد پيشين است و ما اصلا از حق تجاوز نكرديم تا ستمكار باشيم ،\r\nاين‌گونه كه بيان شد نزديكتر است به آنكه هم شهادت خود را بر وجه خود ادا كنند و هم از اينكه باز ( اوصياى بر ورثه ) قسم را ردّ كنند بيمناك نباشند و از خدا بترسيد و سخن حقّ بشنويد كه خدا مردم بدكار را هدايت نخواهد كرد .\r\n\r\nتفسير :\r\n فَإِنْ عُثِرَ عَلى أَنَّهُمَا اسْتَحَقَّا إِثْماً  اگر اطلاع حاصل شد آن دو شاهد كه از غير شماست به سبب تحريف و خيانت مستوجب گناهى شده‌اند .\r\n فَآخَرانِ يَقُومانِ مَقامَهُما  يعنى به امر ورثه كه شهادت به ضرر آنها داده مىشود دو شاهد ديگر كه به ارث و شهادت سزاوارتر باشند به جاى آنها قيام كنند ، چنان كه به دنبال آن مىفرمايد :  مِنَ الَّذِينَ اسْتَحَقَّ عَلَيْهِمُ الْأَوْلَيانِ  كه بيان همين معنى است ، يعنى از جانب كسانى كه به آنها به‌وسيله استحقاق گناه با تحريف و خيانت جنايت شده است دو نفر ديگر كه به شهادت سزاوارتر باشند انتخاب مىشوند .\r\n  فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ ذلِكَ   يعنى اين سوگند دادن غليظ وقت احتمال افتضاح و رسوائى است به سبب جانشين شدن دو نفر ديگر به جاى دو نفر اوّل .\r\n أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ  بهتر است كه قسم را بر شهود ورثه برگردانند و قبول كنند قسم شهود ورثه را و قسم آنان تكذيب شود و به واسطهء قسم دروغ نسبت خيانت به آنها رسوا شدند . و جمع ضميرها براى تعميم شهود است . و در تفسير آيه و نزول آن اخبارى در تفسير صافى و غير آن ذكر شده است .\r\n وَ اتَّقُوا اللَّهَ  اى شهود در تحريف شهادت و كسانى كه شهادت\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nعليه آنهاست از خدا بترسيد و شهادت را بدون خيانت ردّ كنيد .\r\n وَ اسْمَعُوا  آنچه را كه به آن پند داده مىشويد با حالت اجابت و قبول بشنويد .\r\n وَ اللَّهُ لا يَهْدِي الْقَوْمَ الْفاسِقِينَ  زيرا قومى را كه از امر خدا خارج شده‌اند ، خدا هدايت نمىكند .\r\n\r\n[ سوره المائدة ( 5 ) : آيات 109 تا 110 
  ]\r\nيَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلاَّمُ الْغُيُوبِ ( 109 ) إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلاً وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلاَّ سِحْرٌ مُبِينٌ ( 110 )\r\n\r\nترجمه :\r\nروزى كه خدا همهء پيامبران را جمع گرداند و آنگاه آنان را گويد كه چگونه امّت از دعوت شما اجابت كردند ؟ ( ايمان آوردند يا عصيان كردند ؟ ) پيامبران گويند : خدايا نمىدانيم تويى كه به باطن همهء موجودات كاملا دانائى .\r\nاى پيغمبر مردم را متذكّر گردان كه خدا عيسى مريم را گفت به خاطر آر نعمتى را كه ما به تو و مادرت عطا كرديم آنگاه كه ترا به تأييد روح القدس توانا ساختيم كه در گهواره و هنگام بزرگى با مردم سخن گفتى و آنكه ترا كتاب و حكمت ياد دادم و به تو علم تورات و انجيل آموختم و هنگامى كه از گل شكل مرغى را به امر من ساخته در آن دميدى به امر من مرغى گرديد و آنگاه كه كور مادر زاد و پيس را به امر من شفا دادى و مردگان را به امر من از قبر بيرون آوردى و آنگاه كه دست ستم بنى اسرائيل را از سر تو كوتاه كردم وقتى كه تو با معجزات روشن به هدايت آنها آمدى و كافران بنى اسرائيل باز به تو گفتند اين معجزات\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nحيرت‌انگيز جز سحرى آشكار نخواهد بود .\r\n\r\nتفسير :\r\n يَوْمَ يَجْمَعُ اللَّهُ الرُّسُلَ  ظرف قول خدا « لا يهدى » يا « لا ذكر » است يا ظرف « ذكّر » مقدّر است ، يا اينكه مقصود كنايه از كسى است كه محمّد صلّى اللّه عليه و آله را در ولايت امير المؤمنين ( ع ) اجابت نكرده است .\r\n فَيَقُولُ ما ذا أُجِبْتُمْ  در دعوت عامّ يا در دعوت خاصّ به سوى جانشينانتان ، و در خبر به همين تفسير شده است . پس از امام باقر ( ع ) « 1 » است كه براى اين آيه تأويلى است ، مىگويد : چه جواب داده شديد دربارهء جانشينانتان كه خليفهء خود بر امّت‌هايتان قرار داديد ؟ پس مىگويند ما علم نداريم به آنچه كه بعد از ما انجام دادند . و قول خداى تعالى :  قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ  اشاره به همين معنى دارد ، زيرا نفى علم بعد از حيات آنها صحيح است چه در زمان حياتشان خود مىدانند چه كسى اجابت كرد و چه كسى اجابت نكرد ، و چگونه اجابت كردند .\r\n إِذْ قالَ اللَّهُ  خداوند فرمود :  اذْكُرْ  به ياد آور ، يا  ذَكِّرْ  يعنى به يادشان بياور ، يا اينكه بدل است از « يوم يجمع اللّه »  يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلًا  يعنى ( اى عيسى ) در جميع احوالت نعمت خدا را به ياد آور .\r\n وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ . . .  يعنى نبوّت ، ولايت و دو صورت نبوّت را به تو آموختيم و تكرار « باذنى » براى رفع توهّم وجود خدايان متعدّد است ، زيرا اين كار محقّق نيست مگر از جهت الهيّت و يكى بودن خدا . . . تكرار « باذنى » براى رفع توهّم وجود خدايان متعدّد است ، زيرا اين كار محقّق نيست مگر از جهت الهيّت و\r\n\r\n\r\n","description":"","footnote":"\r\n( 1 ) تفسير الصافى 2 : ص 97 - تفسير البرهان 1 : ص 510 / ح 2 - روضه الكافى 81 ص 338 / ح 535\r\n","page_name":" 452 ","page_number":452},
  {"content":"\r\n\r\nيكى بودن خدا .\r\n\r\n[ سوره المائدة ( 5 ) : آيات 111 تا 112 
  ]\r\nوَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ ( 111 ) إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ ( 112 )\r\n\r\nترجمه :\r\nو ياد كن هنگامى كه به حواريّون وحى كرديم كه به من و رسول من ايمان آوريد گفتند ايمان آورديم خدايا گواه باش كه ما تسليم امر توئيم ،\r\nياد آر هنگامى كه حواريّون گفتند اى عيسى مريم آيا خداى تو تواند كه از آسمان براى ما مائده بفرستد عيسى در جواب گفت اگر ايمان آورده‌ايد از خدا بترسيد ( هرگز در قدرت خدا يا اجابت دعاى پيغمبر خدا شكّ نكنيد ) .\r\n\r\nتفسير :\r\n وَ إِذْ أَوْحَيْتُ  منظور از « اوحيت » وحى الهام است نه وحى ارسال .\r\n  إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ إِذْ قالَ الْحَوارِيُّونَ   مقصود از اين قسمت آيه تنبيه امّت است بر چيزى كه شايستهء آنها نيست مانند طلب كردن آيات از رسول صلّى اللّه عليه و آله يا از امير المؤمنين ( ع ) ، و آنچه كه سابقا از نعمت‌هاى عيسى ( ع ) ذكر شد مقدّمهء همين مقصد بود و اشاره به اين بود كه آنها فقط محض هواى نفس درخواست مائده كردند ، و گرنه نعمت‌هائى كه خداوند به عيسى داده بود آنها را از آيات ديگر بىنياز مىكرد ، لذا خداوند اسلوب را تغيير داد و آن را بدون عطف آورد تا توهّم نشود كه آن مانند نعمت‌هاى سابق است .\r\nآنان از رسول خدا صلّى اللّه عليه و آله نيز درخواست آيات كردند ، و بعد از آنكه آيات ( معجزات ) را آورد كافر شدند ، و از علىّ ( ع ) نيز درخواست كردند و بعد از آوردن آن كرامات ، باز كافر شدند چنان كه در تاريخها و اخبار آمده است .\r\n يا عِيسَى ابْنَ مَرْيَمَ هَلْ يَسْتَطِيعُ رَبُّكَ  گويا كه سؤال قبل از اين است كه\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nخدا را كاملا بشناسند ، يا مقصود استطاعتى است كه مطابق با حكمت باشد ، و « هل تستطيع » به صورت خطاب نيز خوانده شده است ، يعنى آيا مىتوانى از پروردگارت درخواست كنى .\r\n أَنْ يُنَزِّلَ عَلَيْنا مائِدَةً مِنَ السَّماءِ  كه از آسمان براى ، مائده‌اى فروفرستد . مائده سفره‌ايست كه طعام روى آن گذاشته مىشود از « ماد » بمعنى تحرّك يا از « مادة » هنگامى كه بخشيده شود .\r\n قالَ اتَّقُوا اللَّهَ  بپرهيزيد از پيشنهاد دادن بر خدا .\r\n إِنْ كُنْتُمْ مُؤْمِنِينَ  اگر به خدا و به قدرت او ايمان داريد .\r\n\r\n[ سوره المائدة ( 5 ) : آيات 113 تا 115 
  ]\r\nقالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ ( 113 ) قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ ( 114 ) قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ ( 115 )\r\n\r\nترجمه :\r\nحواريّون گفتند ما شكّ نكرديم ليكن مىخواهيم از آن مائدهء آسمانى تناول كنيم تا دلهاى ما مطمئن شود ( و بر يقين ما بيفزايد ) و تا به راستى عهدهاى تو پى ببريم و بر آن گواه باشيم\r\nعيسى مريم گفت بار الها ، اى پروردگار ، تو بر ما از آسمان مائده‌اى فرست تا اين روز براى ما و براى كسانى كه بعد از ما مىآيند روز عيد مباركى گردد و آيت و حجّتى از جانب تو براى ما باشد كه تو بهترين روزىدهندگانى ،\r\nخدا فرمود من آن مائده را براى شما مىفرستم ولى هر كه بعد از نزول مائده كافر شود وى را عذابى كنم كه هيچ يك از جهانيان را اين چنين عذابى نكرده باشم .\r\n\r\nتفسير :\r\n قالُوا نُرِيدُ أَنْ نَأْكُلَ مِنْها  گفتند : ما ( نظر سوئى نداريم ) مىخواهيم\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nاز آن مائدهء آسمانى بخوريم مقدّمه‌اى چنين ، جهت عذر درخواست و سؤال است  وَ تَطْمَئِنَّ قُلُوبُنا  و قلبمان مطمئن گردد ، نه مثل اطمينان قلبى كه ابراهيم طلب مىكرد ، به قرينهء  وَ نَعْلَمَ أَنْ قَدْ صَدَقْتَنا  يعنى تا بدانيم كه تو در ادّعاى نبوّت ما را تصديق مىكنى ، ادّعاى نبوّت از قادرى كه قدرتش رسا و بليغ باشد . يا اينكه مقصودشان اطمينان به سبب شهود است مانند ابراهيم ( ع ) بعد از يقين علمى و مقصود از قول خدا :  وَ نَعْلَمَ أَنْ قَدْ صَدَقْتَنا  علم شهودى است .\r\n وَ نَكُونَ عَلَيْها مِنَ الشَّاهِدِينَ  تا ما شاهد نزول مائده براى كسانى كه غايب هستند ، يا بر خوردن حاضر بودند ، باشيم .\r\n قالَ عِيسَى ابْنُ مَرْيَمَ اللَّهُمَّ رَبَّنا   اللَّهُمَّ رَبَّنا  تكرار نداست و در وقت دعا كردن و آن وظيفهء دعاكننده‌هاست .\r\n أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً  يعنى روز نزول مائده براى ما روز عيد باشد ، يا اينكه براى ما سرور و خوشحالى باشد ، زيرا عيد به معنى بازگشت است و سرور و شادمانى گاهگاهى بر مىگردد .\r\n لِأَوَّلِنا وَ آخِرِنا  بدل تفصيلى است يعنى براى حاضرين و براى كسانى كه تا روز قيامت نيامده‌اند ، يا براى جميع ما .\r\n وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ  از واسطه‌هاى روزى از افراد انسان ، و از اسباب علوى و زمينى ، و از قواى نباتى كه آن نزديكترين واسطهء رزق صورى است ، و از افراد انسان از دشمنان و دوستان كه اسباب كمال بندگان بودند به سبب قهر و لطف ، و از معلّمين حرفه‌ها و صنعت‌ها و از مكمّلين نفوس يا تعليم حقيقى روحانى و از مدركات ظاهرى و باطنى حيوانى و انسانى جهت رزق حقيقى روحانى .\r\n قالَ اللَّهُ  خداوند در جواب آنها فرمود :\r\n إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ \r\n\r\n","description":"","footnote":"","page_name":" 455 ","page_number":455},
  {"content":"\r\n\r\n أَحَداً مِنَ الْعالَمِينَ  من آن را براى شما مىفرستم ولى هر كس از شما بعد از آن كفر بورزد ، او را چنان مجازاتى كنم كه احدى از جهانيان را بدانسان مجازات نكرده باشم . نزول آيه و كيفيّت مائده و كيفيّت خوردن آنها در كتابهاى مفصّل با اختلاف در روايات ، مذكور است .\r\n\r\n[ سوره المائدة ( 5 ) : آيات 116 تا 117 
  ]\r\nوَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلاَّمُ الْغُيُوبِ ( 116 ) ما قُلْتُ لَهُمْ إِلاَّ ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ ( 117 )\r\n\r\nترجمه :\r\nو ياد كن آنگاه كه خدا به عيسى بن مريم گفت آيا تو به مردم گفتى كه من و مادرم را دو خداى ديگر سواى خداى عالم اختيار كنيد ؟ عيسى گفت خدايا تو منزّهى و هرگز مرا نرسد كه چنين سخنى به ناحقّ گويم چنان كه من اين را گفته بودم تو مىدانستى كه تو از اسرار من آگاهى و من از سرّ تو آگاه نيستم همانا تويى كه به همهء اسرار جهانيان آگاهى\r\nمن به آنها چيزى جز آنكه تو امر كردى نگفتم ( و آنچه برابر امر تو گفتم اين بود كه ) خداى يكتا را بپرستيد كه پروردگار من و شماست . من خود بر آن مردم گواه و ناظر اعمال بودمى مادام كه در ميان آنها بودم و چون روح مرا تصرّف كردى تو خود نگهبان و ناظر اعمال آنها بودى و بر همهء خلق عالم گواهى .\r\n\r\nتفسير :\r\n وَ إِذْ قالَ اللَّهُ  فعل ماضى آورد براى اينكه وقوع آن محقّق است ، يا اينكه آن داستان نسبت به حضرت رسول صلّى اللّه عليه و آله كه مخاطب است ، در زمان گذشته انجام شده است .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ  خطاب به عيسى و مقصود ملامت كردن امت او و سرزنش آنها است . در عين حال كنايه از امّت محمّد صلّى اللّه عليه و آله است ، آنان كه به الهيّت ائمّه ( ع ) قائل شدند .\r\n مِنْ دُونِ اللَّهِ  سرّ اين مطلب كه موضوع را با  مِنْ دُونِ اللَّهِ  مقيّد ساخته و در بسيارى از امثال اين آيه نيز آورده است اين است كه قرار دادن خلفا به عنوان مظاهر الهيّت خدا و إله قرار دادن آنان به سبب الوهيّت خدا چنان كه از ائمّه ( ع ) در تفسير اين قول خدا  هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  وارد شده ايرادى ندارد زيرا اين آيه كنايه از تسلّط خلفاى خداست . . . ، و قائلين به آن عقاب ندارند ، امّا قرار دادن آنها و غير آنها در مقابل خدا و مغاير با خدا ، كفر است و باعث عتاب و سرزنش قائلين آن است .\r\n قالَ سُبْحانَكَ ما يَكُونُ لِي  گفت چه چيز سزاوارتر است كه من انجام دهم ؟ و تعبير به مضارع براى اشاره به اين است كه با وجود اينكه عيسى ( ع ) در شريف‌ترين حالات است لايق و مناسب حال او نيست كه به چنين سخنى دهان بگشايد تا چه برسد به اينكه او در پست‌ترين حالت‌ها باشد .\r\nگويا كه گفته است لايق به حال من و اقرار من به عبوديّت تو و خلوص در طاعت تو در اين حالت خوب اين است كه :\r\n أَنْ أَقُولَ ما لَيْسَ لِي بِحَقٍّ  سخنى به ناحق نگويم پس چگونه آن سخن را در پست‌ترين احوال گفته باشم .\r\n إِنْ كُنْتُ قُلْتُهُ فَقَدْ عَلِمْتَهُ  اگر گفته بودم تو دانسته‌اى زيرا كه تو  تَعْلَمُ ما فِي نَفْسِي وَ لا أَعْلَمُ ما فِي نَفْسِكَ  مىدانى آنچه كه در درون من است و من نمىدانم آنچه كه در ذات تو است اين سخن از باب مشاكله ( همانندى ) است ، يا معنى آن اين است كه من علم ندارم به آنچه كه در ذات تو است ، يا اينكه اين كلمه كنايه از چيزى است كه انسان آن را از غير\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nمخفى مىكند بدون ملاحظهء نفس و روح .\r\n إِنَّكَ أَنْتَ عَلَّامُ الْغُيُوبِ  همانا فقط تو از اسرار نهان آگاهى ، اين عبارت بيان علّت هر دو جمله است با منطوق و مفهومش .\r\n ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ  « ان » در عبارت  أَنِ اعْبُدُوا اللَّهَ  « أن » تفسيريّه است به منزلهء لفظ « اى » ( يا ) و تفسير كلمه « قول » است به اينكه قول را به معنى امر قرار دهيم ، يا تفسير « أمرتنى » است به تقدير امر از قول بعد از « أن » ( يعنى امر كردى مرا كه بگويم ، بگويم در ظاهر نيست ولى در معنى وجود دارد ) و تقدير چنين است : « ما قلت لهم الّا ما أمرتنى به أن قل اعبدوا اللّه » و بنا بر اين ديگر احتياج به تكلّف و زحمت در ذكر « ربى و ربّكم » بعد از « اعبدوا اللّه » نيست ، يا اينكه « أن » ( در ان اعبدوا اللّه ) مصدريّه است كه بدل يا بيان باشد براى « ما » و قول به معنى امر مىباشد ، يا اينكه بيان ضمير مجرور باشد ، و در بدل لازم نيست طرح و حذف مبدل منه جائز باشد تا اينكه گفته شود لازمه آن سخن باقى ماندن موصول است بدون عايد .\r\nيا اينكه « ان » تفسيريّه است و تفسير « امرتنى » است بدون تقدير و ذكر « ربّى و ربّكم » حكايت چيزى است كه عيسى به آنها از پيش خودش گفته و آن را به موضوع حكايت شده پيوسته است ، تا اشعار به اين باشد كه وقتى آنها را امر به عبادت كرد براى نفس خودش نيز اقرار به عبوديّت كرد ، و اينكه اقرار آنان به ربوبيّت خدا از جهت پيروى از هوا و هوس بوده است ، نه از ناحيهء شبهه‌اى كه از قول عيسى ناشى شده باشد . و ممكن است خبر مبتداى محذوف باشد يا مفعول فعل محذوف .\r\n وَ كُنْتُ عَلَيْهِمْ شَهِيداً  يعنى من مراقب اعمال آنها بودم .\r\n ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ  تا آنجا كه بين آنها بودم و چون تعميم بعد از تخصيص است براى دفع توهّم تخصيص آمده است .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\n[ سوره المائدة ( 5 ) : آيات 118 تا 120 
  ]\r\nإِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ ( 118 ) قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ ( 119 ) لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ ( 120 )\r\n\r\nترجمه :\r\nاگر آنها را عذاب كنى بندگان تو هستند ( كسى ترا از آن منع نتواند كرد ) و اگر از آنها درگذرى باز توانا و درست‌كردارى .\r\nخدا گفت كه اين روز ( روز قيامت ) روزى است كه صادقان از راستى خود بهره‌مند مىشوند براى آنها بهشتهايى است كه از زير درختانش نهرها جارى است كه در آن به نعمت ابدى متنعّمند خدا از آنها راضى و آنها از خدا خشنودند و اين است پيروزى و سعادت بزرگ .\r\nملك آسمانها و زمين و هر چه در آنهاست همه ملك خداست و او بر هر چيز تواناست .\r\n\r\nتفسير :\r\n إِنْ تُعَذِّبْهُمْ فَإِنَّهُمْ عِبادُكَ  در شفاعت است به بهترين وجه .\r\n وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ  هيچ مانعى براى تو از مغفرت نيست .\r\n الْحَكِيمُ  با لطف و علم خودت استحقاق آنان را در مغفرت و مقدار استحقاقشان را مىدانى .\r\n قالَ اللَّهُ  خدا گفت : من كسى از آنان را كه صادق باشد و از حدّ خودش و از حدّ عيسى تجاوز نكند ، مىبخشم . زيرا  هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ  اين روز ، روزى است كه صادقان از راستى خود بهره‌مند مىشوند و دربارهء  رَضِيَ اللَّهُ عَنْهُمْ وَ رَضُوا عَنْهُ  كه آيا رضاى بنده بر خشنودى خدا پيشى دارد يا رضاى خدا بر خوشنودى بنده ، در تفسير قول خدا :  فَتابَ عَلَيْهِ إِنَّهُ هُوَ التَّوَّابُ الرَّحِيمُ  « 1 » و\r\n\r\n\r\n","description":"","footnote":"\r\n( 1 ) بقره آيه 37\r\n","page_name":" 459 ","page_number":459},
  {"content":"\r\n\r\nدر قول خدا  فَاذْكُرُونِي أَذْكُرْكُمْ  « 1 » در سورهء بقره گذشت .\r\n لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ  از امير المؤمنين « 2 » ( ع ) است كه فرمود : بعضى از آيات قرآن بعضى ديگر را نسخ مىكند و از امر رسول خدا بايد آخرين امر آن حضرت را اخذ كرد ، و آخرين چيزى كه بر او نازل شد سورهء مائده بود ، پس ما قبلش را نسخ كرد ، و آن را چيزى نسخ نكرد . و مائده بر پيامبر نازل شد درحالىكه او سوار بر قاطر پيشانى سفيد بود ، و وحى بر او سنگينى كرد تا اينكه ايستاد و شكمش به طرف پائين فرود آمد تا اينكه ديدم نافش نزديك زمين گرديد ، و به رسول خدا صلّى اللّه عليه و آله حالت اغماء دست داد تا اينكه دستش را بر بند شمشير شيبة بن وهب نهاد ، سپس اين حالت از رسول خدا صلّى اللّه عليه و آله بر طرف شد ، پس سورهء مائده را بر ما خواند ، و رسول خدا به آن عمل كرد و ما به آن عمل كرديم .\r\nو از امام صادق ( ع ) است كه سوره مائده همه‌اش كامل نازل شد ، و با آن هفتاد هزار هزار ملائكه نازل شد .\r\nپايان جلد چهارم ( پايان سورهء مائده )\r\n\r\n\r\n\r\n","description":"","footnote":"\r\n( 1 ) بقره : 152\r\n( 2 ) تفسير الصافى 2 : ص 104\r\n","page_name":" 460 ","page_number":460}
  ]