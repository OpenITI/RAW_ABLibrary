[
  {"content":"\r\n\r\nبراى آنكه در تاريخ و جغرافياى تاريخى ايران تحقيقى جامع و كامل و دقيق انجام بگيرد نخستين كار آن است كه مآخذ و مدارك مهم و معتبر در دسترس محققان واقع شود .\r\nبسيارى از اين آثار كه در ادوار مختلف به زبان فارسى تاليف شده هنوز به چاپ نرسيده و چاپ بعضى ديگر با وقتى شايسته انجام نگرفته است اما كتابها و رسالاتى كه به زبانهاى ديگر نوشته شده نيز فراوان است والبته هر پژوهنده اى نمى تواند با چندين زبان بيگانه آشنائى داشته باشد .\r\nبراى رفع اين شكل بنياد فرهنگ ايران مى كوشد كتابهاى فارسى را كه از اين جهت ارزش و اهميت دارد و نسخه هاى خطى آنها از دسترس علاقه مندان دور است منتشر كند و كتابها و رسالاتى را كه به زبانى ديگر تأليف يافته است به زبان فارسى در آورد و انتشار دهد .\r\nپرويز ناتل خانلرى\r\nدبيركل بنياد فرهنگ ايران\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمنابع تاريخ و جغرافياى ايران\r\n\" 74 \"\r\nمرآت الممالك\r\nسفرنامه اى به خليج فارس ، هند ، ماوراء النهر و ايران\r\nبه قلم\r\nسيدى على كاتبى\r\nترجمه از تركى\r\nمحمود تفضلى و على گنجه لى\r\nانتشارات بنياد فرهنگ ايران\r\n\" 243 \"\r\n\r\n","description":"","footnote":"","page_name":" 1 ","page_number":3},
  {"content":"\r\n . \r\n","description":"","footnote":"","page_name":" 2 ","page_number":4},
  {"content":"\r\n\r\n\r\nفهرست مطالب\r\nديباچه 9\r\nمرآت الممالك 25\r\nدر بيان آنچه در درياى هرمز روى داد 43\r\nدر بيان حوادثى كه دريابار هند روى داد 53\r\nدر بيان احوالى كه در ولايت گجرات روى داد 61\r\nدر بيان احوالى كه در ولايت سند روى داد 77\r\nدر بيان احوالى كه در ديار هندوستان روى داد 89\r\nدر بيان سرگذشتى كه در باخترزمين يعنى زابلستان روى داد 123\r\nدر بيان سرگذشتى كه در ولايت بدخشان و ختلان روى داد 126\r\nدر بيان احوالى كه در ماوراء النهر واقع شد 130\r\nدر بيان احوالى كه در دشت قبچاق و ولايت خوارزم روى داد 142\r\nدر بيان وقايعى كه در ولايت خراسان روى داد 151\r\nدر بيان احوالى كه در عراق عجم روى داد 169\r\nدر بيان بقيهء احوال 186\r\nضمائم 197\r\nفهرست‌ها 213\r\n\r\n","description":"","footnote":"","page_name":" 3 ","page_number":5},
  {"content":"\r\n . \r\n","description":"","footnote":"","page_name":" 4 ","page_number":6},
  {"content":"\r\n\r\nاين ترجمه را به برادر و دوست عزيز آقاى ابو القاسم تفضلى اهداء مىكنيم محمود تفضلى - على گنجه‌لى\r\n\r\n","description":"","footnote":"","page_name":" 5 ","page_number":7},
  {"content":"\r\n . \r\n","description":"","footnote":"","page_name":" 6 ","page_number":8},
  {"content":"\r\n\r\n\r\nمقدمه\r\n\r\n","description":"","footnote":"","page_name":" 7 ","page_number":9},
  {"content":"\r\n . \r\n","description":"","footnote":"","page_name":" 8 ","page_number":10},
  {"content":"\r\n\r\n\r\nديباچه\r\nكتاب « مرآت الممالك » كه به زبان فارسى چاپ و نشر شده است ترجمهء كتابيست به همين نام كه در سال 964 هجرى قمرى به زبان تركى عثمانى نوشته شده و سرگذشت و سفرنامهء يكى از درياسالاران ترك بنام « سيدى على » مىباشد .\r\nنويسندهء كتاب كه از معاصران شاه طهماسب صفوى است بفرماندهى ناوگان عثمانى در درياى سرخ و خليج فارس منصوب شده بود و مأموريت داشت كه تعدادى كشتىهاى عثمانى را كه در بندر بصره بودند به پايگاه سوئز در درياى سرخ بازگرداند . در راه اجراى اين مأموريت ناچار شد با پرتغاليان كه آنزمان بر اقيانوس هند و درياهاى آن مسلط بودند بجنگد و عاقبت هم طوفان‌هاى سخت و بادهاى شديد دريائى كشتىهاى او را به سواحل غربى هند كشاندند و چون بازگشت از راه دريا برايش ممكن نبود باتفاق گروهى از افسران و ملاحان خود ناچار شد از راه زمين به كشور خويش بازگردد .\r\nدر راه اين سفر ، از سرزمين‌هاى متعددى در هند و افغانستان و ماوراء النهر عبور كرد و بعد هم از راه مشهد به ايران آمد ، در قزوين\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nبه حضور شاه طهماسب بازيافت و مدتى در دربار او ماند و عاقبت از طريق بغداد به استانبول بازگشت .\r\n« سيدى على » كه علاوه بر هنر دريانوردى با ادبيات نيز آشنائى داشت پس از بازگشت ، شرح اين سفر دور و دراز را كه چهار سال طول كشيد در كتاب « مرآت الممالك » نوشت .\r\nاز آنجا كه در جريان اين سفرها مدتى را در ايران گذرانيده است و بعلاوه سرگذشت او وضع حكومت‌ها و كشورهاى همسايهء ايران را در آنزمان نيز نشان ميدهد ، اين كتاب ميتواند براى بررسى و تحقيق تاريخ ايران در دوران صفويه مفيد واقع شود و به همين دليل به ترجمه فارسى آن اقدام شد .\r\nبىفايده نخواهد بود كه براى فهم بهتر حوادث و مطالب كتاب زمينه‌ها و سوابق تاريخى و رويدادهاى آن و مختصرى از شرح حال نويسندهء كتاب نيز در اين مقدمه آورده شود .\r\n\r\nتسلط پرتغاليها بر درياهاى شرق\r\nاز اواخر قرن نهم هجرى ( قرن پانزدهم ميلادى ) دريانوردان اروپائى و بخصوص پرتغالىها توانستند با تهيهء كشتىهاى بزرگ و محكم و با استفاده از قطب‌نما به پهنهء اقيانوسها سفر كنند و از جمله قارهء آفريقا را دور بزنند و به اقيانوس هند راه يابند .\r\nهند و سرزمين‌هاى شرقى با محصولات و مصنوعات گرانبها و ثروت‌هاى افسانه‌اى براى ماجراجويان اروپائى كششى فوق العاده داشت و به همين جهت بود كه دريانوردان پرتغالى چون بارتلمودودياز و\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nواسكوداگاما و آلفونسو دالبوكرك كه همه در تاريخ مشهور شده‌اند با نيروهاى فراوان يكى پس از ديگرى بسوى اقيانوس هند راه افتادند و تقريبا در همان زمان كه شاه اسماعيل اول بنيان سلطنت صفويان را در ايران استوار ميساخت ، درياسالاران پرتغالى بر بنادرى در سواحل غربى هند و كناره‌هاى شبه‌جزيرهء عربستان و جزاير خليج فارس مسلط ميشدند و امپراطورى شرقى خويش را بوجود مىآوردند و بازرگانى پر بركت با مشرق را در اختيار خود ميگرفتند . در دوران سلطنت شاه طهماسب و حدود سالهاى 960 تا 964 هجرى قمرى كه حوادث اين كتاب جريان دارد ، عملا پرتغاليان در اقيانوس هند و درياى عمان و خليج فارس نيروى برتر و مسلطى بودند كه ديگران را ياراى برابرى با ايشان نبود .\r\nسرانجام حدود هفتاد سال بعد ، در زمان شاه عباس اول نيروى زمينى ايران با كمك نيروى دريائى انگلستان كه به رقابت با پرتغاليان برخاسته بود نيروى آنها را در بندرعباس درهم شكستند و ايشان را از خليج فارس بيرون راندند .\r\nاما آن ماجراهاى تاريخى با حوادث و رويدادهاى اين كتاب مربوط نمىشود و نمىتواند در اين مقدمه مختصر جائى داشته باشد .\r\n\r\nامپراطورى و نيروى دريائى عثمانى\r\nدر همين دوران ، امپراطورى عثمانى هم در مغرب ايران به اوج خود ميرسيد . سلطنت شاه طهماسب صفوى در ايران ( 930 تا 984 هجرى قمرى ) تقريبا معاصر و همزمان با سلطنت سلطان سليمان عثمانى ( 926 تا 974 هجرى ) است كه يكى از مشهورترين پادشاهان اين خاندان بود\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nو به لقب « سليمان قانونى » معروفست و اروپائيان او را « مجلل » يا « شكوهمند » مينامند .\r\nدر اين زمان كشور عثمانى به منتهاى وسعت و قدرت خود رسيد و بر سرزمين‌هاى وسيعى از مرزهاى غربى ايران و سواحل خليج فارس تا نواحى غربى مديترانه و كشورهاى الجزاير و تونس امروزى از يكسو و كرانه‌هاى شمالى درياى سياه و تمامى شبه‌جزيره بالكان از سوى ديگر و سرزمين‌هاى مصر و يمن و عدن و اطراف درياى سرخ از طرف جنوب مسلط بود .\r\nسلاطين عثمانى از زمانيكه بر شهرهاى مقدس و تاريخى مكه و مدينه و بيت المقدس و دمشق و بغداد و قاهره كه پايتخت‌هاى خلفاى اسلامى بودند دست يافتند ، عنوان خلافت را هم براى خود تثبيت كرده بودند ، به اين جهت مسلمانان جهان در همه‌جا به آنها توجه داشتند و ايشان را خليفه و جانشين پيغمبر اسلام مىشمردند و آنها از اين عنوان براى منظورهاى سياسى و نظامى خود هم سود مىجستند .\r\nدر اين ميان مسلمانان ايران بودند كه زير سلطنت صفويان و با داشتن مذهب شيعه حسابشان از ديگر مسلمانان جدا بود و به همين عنوان هم در برابر عثمانيان مىجنگيدند و مقاومت ميكردند . شرح اين خصومت‌ها و رقابت‌ها كه تقريبا در تمام دوران سلطنت صفويان و تا مدتى پس از آن هم ادامه داشت در تاريخ‌ها بتفصيل آمده است و بازتابى از آنها در همين كتاب « مرآت الممالك » نيز ديده مىشود .\r\nعثمانيان نه فقط نيروى زمينى خشن و جنگجوئى در اختيار داشتند\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nكه با آن تا قلب اروپا و پشت دروازه‌هاى وين مىتاختند بلكه نيروى دريائى بزرگى نيز فراهم كرده بودند .\r\nنيروى دريائى عثمانى در درياى سياه ، درياى مديترانه و درياى سرخ پايگاههاى استوار و ناوگانهاى مجهز داشت و با استفاده از همين نيروها بود كه سرزمين‌هاى شمال آفريقا و الجزاير و تونس را بدست آورد و در اقيانوس هند و درياهاى آن هم نفوذ يافت .\r\nاين نيروى دريائى هم در زمان سلطان سليمان تقريبا به اوج قدرت خود رسيد .\r\nدريا سالاران نامدارى چون خير الدين پاشا ، سليمان پاشا ، و سنان پاشا در نيروى دريائى عثمانى ظهور كردند كه مخصوصا نام خير الدين پاشا در تاريخ دريانوردى عثمانى بسيار مشهور است و او را پدر و بنيانگزار نيروى دريائى ترك ميدانند . خير الدين پاشا كه ريشى قرمزرنگ داشت در تاريخ‌هاى اروپائى بنام « بارباروس » ( ريش‌قرمز ) مشهور است . او در سراسر مديترانه فتوحات درخشانى انجام داد و پس از مرگش ( بسال 953 هجرى ) جسدش در كناره‌هاى « بسفور » در شهر كنونى استانبول دفن شد و امروز مجسمه‌اى بزرگ در كنار موزهء دريانوردى تركيه در نزديكى كاخ « دلمه باغچه » استانبول خاطرهء او را زنده نگهميدارد .\r\n\r\nنيروى عثمانى در اقيانوس هند\r\nوقتى كه تركان عثمانى بر سرزمين‌هاى مصر و عربستان مسلط شدند .\r\nعملا تمام درياى سرخ در اختيار ايشان قرار گرفت . و به اين ترتيب در بندر « سويش » - كه امروز « سوئز » ناميده مىشود و انتهاى آبراهيست\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nكه از مديترانه به درياى سرخ ميرود - پايگاه دريائى و ناوگانى فراهم ساختند كه زير فرمان والى و حكمران مصر بود .\r\nبطوريكه گفته شد در اين زمان پرتغاليها با نيروهاى دريائى خود قارهء آفريقا را دور زده و به اقيانوس هند راه يافته بودند و تسلط خود را بر اين اقيانوس و درياهاى آن استوار ميكردند . آنها حتى از باب المندب كه انتهاى درياى سرخ است گذشتند و بندر جده را تهديد ميكردند و نيروى دريائى عثمانى ميخواست و مىبايست از پيشرفت‌هاى ايشان جلوگيرى كند .\r\nاز سوى ديگر تجاوزات پرتغاليها در سواحل هندوستان و سرزمين‌هائى كه بخشى از آنها مانند گجرات زير حكومت امراى مسلمان قرار داشت موجب شده بود كه آنها از سلطان سليمان كه هم پادشاهى توانا بود و هم براى ايشان خليفه مسلمانان بشمار ميرفت كمك بخواهند و بدينقرار بود كه نيروى دريائى عثمانى در درياى سرخ كه گاه بگاه به درياهاى ديگر هم مىآمدند فرمان يافت پرتغاليها را از اين دريا و درياى عمان و خليج فارس و تمامى اقيانوس هند بيرون براند .\r\nاين مأموريت به « پيرى رئيس » فرمانده ناوگان مصر واگذار شد .\r\nپيرى رئيس با سى كشتى جنگى و 16000 سرباز به درياى عمان آمد . مسقط را متصرف شد و جزيره هرمز را كه در تصرف پرتغاليان بود محاصره كرد ، اما چون نمىتوانست در برابر نيروى دريائى پرتغال كه از هند مىآمد مقاومت كند كشتىهاى خود را در خليج فارس به بندر بصره كشاند و توانست خودش از آنجا با سه كشتى كوچك تندرو به سوئز\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nبازگردد .\r\nچون شهرت يافته بود كه پيرى رئيس در اين مأموريت جنگى ثروت و غنايم هنگفتى بچنگ آورده است بخاطر عدم موفقيتش در برابر پرتغاليان بفرمان سلطان او را اعدام كردند و تمام ثروتش هم ضبط شد .\r\n( سال 959 هجرى )\r\nپيرى رئيس در فنون جغرافيا و دريانوردى استاد بود ، كتابى از او باقيست كه نقشه‌هاى دريائى جالبى دارد و امروز هم از نظر تاريخ دريانوردى با ارزش است .\r\nپس از اعدام « پيرى رئيس » مقام او به « مراد رئيس » داده شد و او مأموريت يافت از ناوگانى كه پيرى رئيس به بصره برده بود چند كشتى را در همانجا بگذارد . اما قسمت عمدهء آن را به پايگاه دريائى سوئز بازگرداند .\r\nمراد رئيس در راه بازگشت از بصره به مصر در حوالى جزيره‌هاى هرمز و هنگام با نيروهاى دريائى پرتغال مواجه گشت و در جنگى سخت كه ميان ايشان درگرفت قسمتى از كشتيهايش از دست رفت و آسيب ديد و دو تن از فرماندهانش و جمعى از سپاهيانش كشته شدند و خودش ناچار با باقيماندهء كشتىها و نيروهايش به بصره بازگشت و بخاطر اين شكست از مقام خويش معزول شد .\r\n\r\nسيدى على رئيس ، نويسندهء مرآت الممالك\r\nسلطان سليمان كه از فكر بيرون راندن پرتغاليان از خليج فارس و درياى عمان و اقيانوس هند بيرون نرفته بود وقتى خبر شكست مراد -\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nرئيس را شنيد . يكى از درياسالاران آزمودهء خود را بجاى او گماشت كه « سيدى على رئيس » نام داشت و نويسندهء اين كتابست .\r\nسيدى على از يك خانوادهء دريانورد و كشتىساز بود . پدر بزرگش از اهالى بندر سينوپ در قسمت وسطاى درياى سياه بود و در زمان سلطنت سلطان محمد دوم ملقب به « فاتح » كه استانبول را فتح كرد و به حكومت هزار ساله بيزانس پايان بخشيد به اين شهر آمد . سلطان محمد فاتح در كنار خليج شاخ طلائى كه امروز در وسط شهر بزرگ استانبول است و در ساحل قسمتى كه « گالاتا » نام دارد يك كارگاه كشتىسازى تأسيس كرد كه « دار الصنايع » ناميده ميشد . جدّ سيدى على به « كتخدا » گرى و سرپرستى اين دار الصنايع گمارده شده بود .\r\nپدر سيدى على كه حسين نام داشت نيز همين مقام كتخداگرى دار الصنايع كشتىسازى را بدست آورد .\r\nسيدى على در اوايل قرن دهم هجرى در همين محل گالاتا ( كه به خط قديم تركى و با حروف عربى « غلطه » نوشته مىشود ) متولد شد و طبعا از اوان جوانى به خدمت دار الصنايع درآمد . و از سال 928 هجرى ( 1522 ميلادى ) به نيروى دريائى عثمانى پيوست .\r\nاز آن به بعد سيدى على زير فرمان دريانوردان بزرگ چون خير الدين پاشا ( بارباروس ) در فتح جزيرهء رودس ( صفر 929 هجرى ) شركت جست . بعد هم در ناوگان مديترانه در جنگهاى عمدهء ديگر شركت داشت . در سال 958 هجرى در فتوحات طرابلس مىجنگيد و عاقبت او هم مانند پدرش و پدربزرگش به كتخدائى دار الصنايع كشتىسازى غلطه\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nگمارده شد .\r\nدر سال 960 هجرى هنگاميكه سلطان سليمان قانونى به سوى شرق عثمانى و حدود نخجوان مىرفت سيدى على هم جزء همراهان او بود و موقعى كه از شكست مراد رئيس خبر يافت او را براى فرماندهى ناوگان مصر برگزيد و مأمور ساخت ناوهائى را كه در بصره بودند به مصر بازگرداند .\r\nسيدى على رئيس در اول محرم 961 هجرى از شهر حلب حركت كرد و از راه موصل و بغداد به بصره آمد و پس از مدتى تداركات در رمضان 961 بسوى خليج فارس حركت كرد و به بحرين حمله برد و مدتى در آنجا ماند .\r\nدر اين موقع نيروى دريائى پرتغال در هرمز زير فرمان فرماندهى شايسته بود بنام « فرناندز - دو - منزس » . اين فرمانده زيرك كه بوسيلهء جاسوسان خود از وضع ناوگان عثمانى مطلع شده بود قسمت عمدهء نيروهاى خود را به مسقط فرستاد تا در آنجا با نيروهاى عثمانى بجنگد .\r\nدر جنگهاى سختى كه ميان ناوگان عثمانى و كشتىهاى پرتغالى درگرفت ابتدا پرتغاليها شكست يافتند اما با تدابير جنگى كه تهيه شده بود نيروهاى اصلى پرتغالى بر نيروى عثمانى حمله بردند و آنها را شكست دادند و فرارى ساختند .\r\nپس از اين شكست ، عثمانىها ديگر نتوانستند در مقابل پرتغاليها در اقيانوس هند و درياى عمان و خليج فارس نيروئى فراهم سازند و مقاومتى نشان دهند و از اين تاريخ تا اواسط قرن يازدهم هجرى ( زمان\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nشاه عباس ) پرتغاليها عملا فرمانرواى بلامنازع و بىرقيب اين درياها بودند .\r\nسيدى على كه پس از شكست در مقابل پرتغاليان مىخواست به سوئز بازگردد گرفتار طوفان‌هاى شديد درياى عمان گشت و به سواحل هند كشانيده شد و چون نميتوانست از راه دريا بازگردد بطوريكه در آغاز اين مقدمه گفته شد از راه زمين به كشور خود باز گشت .\r\nمرآت الممالك سيدى على ، كه علاوه بر مقام عالى درياسالارى و اطلاعات بسيار در فنون دريانوردى ، مردى اديب و دانشمند و شاعر هم بود ، شرح مأموريت و ماجراهاى سفر خود را در كتاب « مرآت الممالك » نوشت و پس از بازگشت به كشورش آن را به سلطان سليمان تقديم داشت .\r\nبطورى كه در متن كتاب ملاحظه مىشود نويسندهء اديب و شاعر كه در شعر « كاتبى » تخلص ميكرده در چند مورد با استفاده از هنر شاعرى خود توانسته است مشكلاتش را حل كند و در نزد اميران و پادشاهان براى خود مقام و منزلتى بدست آورد . بعلاوه گاه بگاه و جابجا ابياتى از شاعران مشهور فارسىگوى مانند حافظ و سعدى و نظامى و شاعران تركىگوى و آيات و احاديث عربى نقل مىكند كه همه نشانهء آنست كه خود او مردى اديب بوده و با زبانهاى عربى و فارسى كه زبان فضل و دانش زمان مىبود آشنائى كافى داشته است .\r\nسيدى على مردى مسلمان و مؤمن بوده است و در هر شهر و هر\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nفرصت براى ملاقات و درك فيض روحانيان و عالمان زنده و زيارت قبور مقدسان و مشايخ و صوفيان گذشته مىرفته است .\r\nبدينگونه است كه در مشهد به زيارت مرقد حضرت امام رضا رفته و مبلغ قابل ملاحظه‌اى هم نذر كرده است . با اين همه در اين شهر برايش گرفتاريهائى پيش آمد كه تفصيلش در كتاب آمده است .\r\nخوشبختانه آمدن او به ايران مصادف بازمانى بود كه شاه طهماسب صفوى و سلطان سليمان عثمانى به يك دوره از جنگهاى خود پايان داده بودند و با پيمان صلحى كه بسال 963 هجرى در شهر آماسيه منعقد شده بود صلح كرده بودند و سيدى على توانست به سلامت از ايران بگذرد .\r\nاحتمال دارد كه سيدى على با تجربهء تلخى كه از قتل پيرى رئيس و خلع مراد رئيس فرماندهان پيشين ناوگان مصر داشته در اين كتاب كوشيده است حوادث را به صورتى نقل كند كه بنفع خودش باشد و بتواند او را از خشم سلطان سليمان محفوظ نگاهدارد .\r\nشايد هم به همين جهت از اميران و پادشاهانى كه با ايشان ملاقات ميكرده است نامه‌ها و سفارش نامه‌هائى مىگرفته است كه در آنها اظهارات خود او تأييد مىشود .\r\nدو نمونه از اين نامه‌ها كه يكى از طرف « همايون » پادشاه هند و ديگرى از طرف شاه طهماسب صفوى براى سلطان سليمان نوشته شده و بوسيله سيدى على ارسال گشته است بعنوان ضميمه در آخر كتاب نقل شده است .\r\nدر متن كتاب ملاحظه مىشود كه سيدى على به سه لهجه مختلف\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nتركى ( عثمانى ، جغتائى ، آذرى ايرانى ) شعر سروده است و بعلاوه ملاحظه مىشود كه هرچند در دربارهاى هند و ايران مكاتبات و امور ادارى به زبان فارسى انجام ميشده زبان تركى هم رواج بسيار داشته است و سيدى على از اين موقعيت و از سرودن اشعار تركى سود جسته است .\r\nبطوريكه در اواخر كتاب ملاحظه مىشود سيدى على پس از بازگشت به كشورش از خدمت نيروى دريائى كناره گرفت و به امور دفتردارى و مستوفىگرى ولايت ديار بكر منصوب شد . او تا آخر عمر در اين خدمت بود و به سال 970 هجرى در همان شهر ديار بكر درگذشت .\r\n\r\nآثار ديگر سيدى على\r\nسيدى على بخاطر كتاب مرآت الممالك و سفرهاى پرماجرايش بسيار مشهور شد و حتى در زبان تركى اصطلاح و ضرب المثلى شايع شد كه وقتى براى كسى مشكلات و دشواريهائى پيش مىآمد مىگفتند « آنچه بر سر فلانى آمده بر سر سيدى على هم آمده است . »\r\nبا اينهمه شهرت سيدى على نه فقط بخاطر مقام دريانوردى و سفرهاى پرماجراى اوست ، بلكه شهرت اصلى او بخاطر كتابهاى پرارزش و آثار متعددى است كه دربارهء فنون دريانوردى و علوم جغرافيا و هيئت نوشته است .\r\nكاتب چلبى از نويسندگان و محققان عثمانى در كتاب « تحفة الكبار » نوشته است كه « پس از سيدى على رئيس در كانون دار الصنايع كسى كه بتواند با او برابرى كند نيامده است . »\r\nآثار عمدهء سيدى على غير از مرآت الممالك بقرار زير است :\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n1 - مرآت كائنات دربارهء ساختن اسطرلاب و چگونگى كاربرد آن و علوم هيئت و استفاده از آنها در دريانوردى . نسخهء خطى اين كتاب در كتابخانهء دانشگاه استانبول محفوظ است .\r\n2 - خلاصة الهيئة اين كتاب همانطور كه از نامش پيداست مجموعهء خلاصه‌ايست از تمام علوم هيئت كه در آنزمان مىدانستند و براى تهيهء آن از كتابهاى مختلف استفاده شده است .\r\nنسخهء خطى اين كتاب در كتابخانهء اياصوفيهء و كتابخانهء نور عثمانيه تركيه وجود دارد .\r\n3 - كتاب المحيط فى علم الافلاك و الابحار - اين كتاب مشهورترين اثر سيدى على است كه بطور خلاصه بنام « محيط » معروفست .\r\nدر اين كتاب تمام معلومات و تجارب علمى و دريانوردى سيدى - على در زمينه‌هاى علوم و فنون دريانوردى و هيئت و جغرافيا جمع آمده است . كتاب ، ده باب و پنجاه فصل دارد . و در آنها مسائل بسيار مطرح شده است . حتى اطلاعاتى دربارهء ينگىدنيا ( آمريكا ) و جزاير سيلان ، جاوه ، سوماترا و ساير جزاير اقيانوس هند دربر دارد .\r\nدر قرن گذشته قسمت‌هائى از اين كتاب دربارهء اقيانوس هند و علوم هيئت و جغرافيا بزبانهاى اروپائى ترجمه و چاپ شده است .\r\nفن‌هامر آلمانى  J . V . Hammer  قسمت‌هاى منتخب آن را در سالهاى 1834 تا 1838 در مجلهء انجمن آسيائى بنگال به زبان انگليسى ترجمه كرده است .\r\nلوئيجى بونلى ايتاليائى  Luigi BOnelli  سه باب منتخب از كتاب\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nرا در سال 1894 به زبان ايتاليائى نشر داد .\r\nم . بيتنر  M . Bittner  آلمانى بخش مربوط به جزاير اقيانوس هند و آمريكا را همراه با 30 نقشه كه از روى توضيحات سيدى على رسم شده است در سال 1897 به زبان آلمانى نشر داد .\r\n\r\nترجمه‌هاى مرآت الممالك\r\nكتاب « مرآت الممالك » نيز از آثار مشهور سيدى على رئيس است .\r\nبطورى كه در آخر كتاب بنابر رسم زمان ، به زبان عربى نوشته شده اصل كتاب در شهر غلطه ( گالاتاى استانبول ) در اوايل ماه شعبان بسال 964 بپايان رسيده است و پاكنويس آن در اواسط ماه صفر سال بعد 965 تكميل شده است .\r\n« فريدريش ديتز »  H . Friedrich Diez  اين كتاب را به زبان آلمانى ترجمه كرد كه در سال 1815 در برلين چاپ شده است .\r\n« م . موريس »  M . Morris  قسمتهائى از كتاب را به زبان فرانسه ترجمه كرد كه در سال 1826 در مجلهء آسيائى چاپ شد .\r\nمستشرق معروف « وامبرى »  Vambery  ماجراهاى كتاب را به زبان انگليسى ترجمه كرده است كه در سال 1899 در لندن بچاپ رسيده است .\r\nمتن تركى كتاب به سال 1313 هجرى قمرى ( 83 سال پيش ) با مقدمه‌اى بقلم « نجيب عاصم » از طرف « احمد جودت » صاحب كتابخانه اقدام در استانبول با خط قديم تركى ( الفباى عربى ) چاپ شده است .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nترجمهء فارسى كنونى از روى همين متن و همين چاپ كه اصل آن به كتابخانهء « ديانت ايشلرى » ( ادارهء كل امور دينى تركيه ) در آنكارا تعلق دارد صورت گرفته است .\r\nكار اصلى ترجمه را دوست دانشمند و زبانشناس عاليقدر ترك آقاى على گنجه‌لى كه زبان‌هاى فارسى و عربى و اردو را هم مانند زبانهاى فرانسه و انگليسى و آلمانى به خوبى مىداند انجام داده است .\r\nآشنائى و همكارى با ايشان كه به دوستى استوارى ميان ما مبدل شده است از توفيقات بزرگ و پرارزش من در دوران خدمتم بعنوان رايزن فرهنگى در تركيه و بالكان بوده است .\r\nعلى گنجه‌لى نه فقط براى ترجمه اين كتاب از تركى به فارسى صميمانه اقدام كرد بلكه كارهاى عمده‌اى در زمينهء نشر زبان و ادبيات فارسى در تركيه انجام داده است و مىدهد . ترجمهء تاريخ ادبيات ايران اثر دكتر رضازاده شفق ( همراه با ضمائم اضافى و ملحقات بسيار ) كه از طرف دانشگاه تهران چاپ و نشر مىشود ، و ترجمهء منتخب فرمايشات شاهنشاه آريامهر و ترجمهء صدها شعر و غزل از آثار شاعران معروف گذشته و امروز ايران و ترجمهء بسيارى كتابهاى ديگر تاريخى و ادبى به زبان تركى قسمتى از كارهاى اوست . همچنين گردآورى مجموعهء عظيم « تركان پارسى گوى » يكى از خدمات عمده اوست به شناخت ادبيات ايران و گسترش آن در نواحى ديگر .\r\nبيقين بدون علاقه‌مندى و كار على گنجه‌لى ترجمهء اين كتاب به فارسى ممكن نمىبود .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nسهم من در تهيهء كتاب خواهش براى ترجمهء آن و بعد هم مرور و تجديد نظر در متن‌هاى فارسى بوده است .\r\nكوشش شده است كه در ترجمه عبارات و اصطلاحات و كلمات و احاديث عربى و سياق جملات به اصل كتاب و شيوهء زمان وفادار باشد ، تا همبستگى ادبيات ايران و عثمانى و تأثير آنها در يكديگر بيشتر نمايان باشد .\r\nبايد يادآور شوم كه دانشمند گرامى دكتر عبد الحسين نوائى در كتاب نفيس خود بنام « شاه طهماسب صفوى » كه از طرف بنياد فرهنگ ايران در مجموعه منابع تاريخ و جغرافياى ايران چاپ و نشر شده است ، آنجا كه نامه‌هاى همايون پادشاه هند و شاه طهماسب صفوى به شاه سليمان عثمانى را نقل كرده‌اند در مقدمهء آنها تاريخچهء مختصرى از دريانوردى عثمانيان در خليج فارس و درياى عمان و اقيانوس هند را آورده‌اند كه در آن شرح حال كوتاهى از « سيدى على رئيس » هم آمده است و به كتاب « مرآت الممالك » هم بانام « مرآت » اشاره شده است . ( صفحات 304 و و 305 كتاب شاه طهماسب صفوى ) .\r\nخوشوقتم كه اكنون ترجمهء كامل اين كتاب به فارسى درمىآيد .\r\nاز بنياد فرهنگ ايران سپاسگزارم كه وسايل چاپ و نشر آن را فراهم ساخته‌اند و من مىتوانم اين كتاب را بعنوان ارمغان ديگرى از سفر و مأموريتم در تركيه به دوستداران كتاب تقديم دارم .\r\nمحمود تفضلى\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n\r\n[ خطبه 
  ]\r\nبسم اللّه الرحمن الرحيم مرآت الممالك حمد نامحدود و ثناى نامعدود آن واجب الوجود و واهب الخير و الجود را كه جملهء موجودات را از كتم عدم به وجود آورد و به انواع نعمت خود غرق كرد و در بحر كرم خويش مستغرق گردانيد . زهى قادر بر كمال و پادشاه ذو الجلالّ . جّل جلاله و عمّ نواله .\r\n\r\nلمؤلفه\r\n يارا دوب عالمى ويردى شرف * جمله دن آدمى قليدى اشرف\r\nحقّى اى دل آرايوب سياح اول * معرفت بحرينه‌وار ملاح اول « 1 » \r\n\r\n\r\n","description":"","footnote":"\r\n( 1 ) - اين اشعار كه از خود مؤلف است به زبان تركى و به لهجهء استانبولى است و معناى آن چنين است :\r\n خداوند جهان را خلق كرد و شرف داد * و آدمى را اشرف همه گردانيد\r\nاى دل بيا جوياى حق باش و سياح شو * به درياى معرفت برو ملاح شو . \r\n","page_name":" 25 ","page_number":27},
  {"content":"\r\n\r\nو تحيّات طيبات و تسليمات ذا كيات آن سرور كاينات و مفخر موجودات را باد كه جميع مخلوقات را خالق مطلق بخاطر شرف محبت او آفريد و او را شفيع مذنبين و رحمة للعالمين گردانيد . صلى اللّه عليه و على آله و صحبه اجمعين .\r\n\r\nلمؤلفه\r\n ايلدى نفس بزى غرق گناه * قيل شفاعت ايده رحمت اللّه\r\nهمت ايت روز حشرده يارين * يوزمز آغ اوله اولميه سياه « 1 » \r\n\r\nدر مدح پادشاه دين پناه\r\nپادشاه اسلام سعادت انجام را دعا كردن بر هر مؤمن لازم واهّم بلكه واجب و الزم است . خصوصا سلطان سلاطين جهان و خاقان زمين و زمان ، سكندر شوكت و فريدون سطوت ، نوشروان عدالت و حاتم همت ، قيصر صولت ، دارا دولت ، سلطان البر و البحر ، صاحب العّز و النصر ، صاحب - قرآن زمان ، اعنى سلطان سليمان خان ابن سلطان سليم خان ابد اللّه تعالى عمره و ايد سلطنته الى غاية الزمان و نهاية الدوران . آمين بحرمة روح الامين .\r\n\r\n\r\n","description":"","footnote":"\r\n( 1 ) - معنى اشعار چنين است :\r\n نفس ما در گناه غرق شده است * تو شفاعت كن تا خداوند رحمت آورد\r\nفردا در روز محشر همتى كن * تا ما رو سپيد باشيم نه رو سياه \r\n","page_name":" 26 ","page_number":28},
  {"content":"\r\n\r\n\r\nلمؤلفه\r\n دعام اولدر شه رومك ، الهى * سعادت برله كچسون سال و ماهى\r\nآنك فرمان برى خاقان چينك * مطيعى هند و سندك پادشاهى « 1 » \r\n\r\nباعث تأليف كتاب\r\nباعث تأليف اين كتاب آنكه هنگام تشريف فرمائى خجسته پادشاه عالم‌پناه اعز الله انصاره به ديار مشرق كه زمستان را در محمية « 2 » حلب مىگذرانيدند . اين بنده را به رتبهء قپودانى « 3 » مصر سرفراز فرمودند .\r\nنخست فرمان مطاع صادر شد تا ناوگان مصر كه در بندر بصره بود دوباره به مصر بازگردانيده شود . اين بنده نيز به موجب فرمان عالى شهريارى به شهر بصره عزيمت كرد . در آنجا پانزده فروند\r\n\r\n\r\n","description":"","footnote":"\r\n( 1 ) - معنى اشعار چنين است :\r\n دعايم آنست كه الهى بر شاه روم ( سلطان عثمانى ) * سال و ماه هميشه با سعادت بگذرد\r\nخاقان چين فرمانبر او باشد * و پادشاه هند و سند مطيع او \r\n( 2 ) - محميه - به معناى حمايت‌شده است و لقب شهر حلب در سوريه امروزى است و دربارهء شهرهاى ديگر هم به كار مىرفته است .\r\n( 3 ) - قپودان - تركى شدهء كلمه « كماندان » فرانسوى بمعنى « فرمانده » است .\r\n","page_name":" 27 ","page_number":29},
  {"content":"\r\n\r\n« قدرغه » « 1 » را تحويل گرفته از راه درياى هرمز « 2 » بصوب مصر عازم شد .\r\nولى بمقتضاى « العبد يّدير و اللّه يقدّر » تقدير موافق تدبير نيفتاد و رسيدن به مصر ميسّر نگرديد بالّضروره به سواحل درياى هند افتاديم و عزيمت از راه دريا امكان نيافت بناچار با گروهى از نمك‌پروردگان حلال‌خوار پادشاه فرخنده بخت از بندگان مصر « 3 » عازم كشور روم « 4 » شديم . از ولايات گجرات ، هند ، سند ، باخترزمين يعنى زابلستان « 5 » ، ديار بدخشان ، ختلان ، توران ، ايران يعنى ماوراء النهر و خراسان ، ولايت خوارزم و دشت قبچاق گذشتيم و آن جانب نيز راه مرور ميسر نشد .\r\n\r\n\r\n","description":"","footnote":"\r\n( 1 ) - قدرغه - نوعى كشتى جنگى چوبى بزرگ بود كه هم بادبان داشت و هم پارو . پيش از ساخته شدن كشتىهاى جديد فلزى و موتوردار ، اين نوع كشتى از عمده‌ترين كشتىهاى نيروهاى دريائى بشمار ميرفت .\r\n( 2 ) - درياى هرمز - ناميست كه براى خليج فارس به كار رفته است .\r\n( 3 ) - بندگان مصر - منظور افراد و افسران پادگان دريائى عثمانى در مصر است كه ظاهرا آنان كه همراه مؤلف بودند تعدادشان به حدود 300 نفر ميرسيد .\r\nدولت عثمانى در آنزمان چند پايگاه عمده دريائى داشت كه يكى در بالكان ، يكى در آناطولى و يكى در شمال آفريقا و مصر بود .\r\n( 4 ) - روم - اسمى است كه براى آناطولى و آسياى صغير به كار ميرفت زيرا محل و مركز عمده روم شرقى بوده است . لقب رومى هم كه به جلال الدين محمد مولوى عارف مشهور داده شده بخاطر اقامتش در قونيه و سرزمين آناطولى بوده است .\r\n( 5 ) - مؤلف نامهاى باختر زمين و زابلستان را براى سرزمين افغانستان امروزى به كار برده است .\r\n","page_name":" 28 ","page_number":30},
  {"content":"\r\n\r\nعاقبت از راه مشهد خراسان و عراقين يعنى قزوين و همدان به سلامتى به محروسهء بغداد رسيديم .\r\nپس از آن چند تن از ياران با صفا و اخوان باوفا كه در اثناى اين راه همراه بودند خواستار شدند اين سرگذشت كه خود از جملهء داستانهاى « فرج بعد از شدت » « 1 » است نوشته شود .\r\nراهى بسيار دراز پيموديم . از كوهها و دشت‌ها گذشتيم كه اگر گفته شود از سفر مكه و جده فزونتر است اغراق نگفته‌ايم . آنچه گفته‌ايم جمله بيان واقع است . اگر درياى هند مركب شود و جنگل ولايت سند خامه گردد و هزار دبير و منشى گرد آيند نخواهند توانست هزار يك از رنج و شدائدى را كه در اين سفر پرخطر كشيديم به قلم آورند و اگر صد حسابدار جمع آيند نمىتوانند عشرى از اعشار محنتى كه در راه خشكى ديديم تحرير و تقرير كنند .\r\nبارى ، شهرهائيكه ديديم ، عجايب و غرائبى كه مشاهده كرديم ، مزارات شريفه كه به زيارتشان رفتيم و آنچه محنت و مشقّت كشيديم اينك به خواهش دوستان به شكل كتابى درآورده‌ام تا خوانندگان و شنوندگان از قصهء پر غصه ما باخبر شوند و بر احوال ما دلسوزى كنند .\r\nچون دوستان و ياران ايام محنت اصرار داشتند كه به مقتضاى « الابرام يحصل المرام » من هم به خواهش ايشان نوشتن اين چند صفحه\r\n\r\n\r\n","description":"","footnote":"\r\n( 1 ) - فرج بعد از شدت نام يك سلسله كتاب است كه داستانهاى آن پس از سختىها با خوشى پايان مىيابد . اين كتابها در اصل عربى بوده‌اند كه بعد به تركى و فارسى هم ترجمه شده‌اند .\r\n","page_name":" 29 ","page_number":31},
  {"content":"\r\n\r\nرا براى فهم و اطلاع هر كس با زبانى ساده و روزمره بدون در نظر - گرفتن تصنع و سجع و غيره آغاز كردم و چون به مسكن مألوف يعنى دار السلطنهء استانبول و اصل شديم بلا و محنت و قصهء پر غصه ما به انجام رسيد .\r\nهرچند بخاطر شدائدى كه ديديم و آنچه بر سر ما گذشت مىبايست نام اين كتاب « محنت‌نامه » مىبود . ولى چون اوضاع و احوال هر شهر و ديار در اين كتاب بيان شده است نام كتاب « مرآت الممالك » ( آئينهء كشورها ) مناسب‌تر آمد .\r\nاز ياران فيض رسان و اخوان كتاب‌خوان خواهش آنكه چون اين كتاب را از نظر بگذرانند و بخوانند اين سرگردان وادى هجران و و اين غريب نالان و گريان و بندهء عاجز و ناتوان را بدعاى خير ياد كنند و دل غمگين ما را شاد گردانند .\r\n\r\nلمؤلفه\r\n هر كيشى ايستر قويه عالمده آد * خير ايله تاكيم قيلالر آنى ياد\r\nسرگذشتم بن دخى ذكر ايتدو كم * بر دعا ايله آكلمقدر مراد « 1 » \r\n\r\n\r\n","description":"","footnote":"\r\n( 1 ) - معنى اشعار چنين است :\r\n هر كس ميخواهد در عالم نامى از خود بگذارد * تا او را به خير ياد كنند\r\nمن نيز اينك سرگذشت خود را نوشتم * مرادم اينست كه به دعا يادم كنند . \r\n","page_name":" 30 ","page_number":32},
  {"content":"\r\n\r\n\r\nمطلع داستان مرآت الممالك\r\n\r\nلمؤلفه\r\n ينه درياى محنت ايلدى جوش * موج غم باشدن آشوب ايتدى خروش\r\nدهر ايدوب آشكاره كينه سينى * غرقه قصد ايتدى تن سفينه سنى « 1 » \r\nاتفاقا حضرت پادشاه عالم‌پناه سعادت فرجام در اواسط ماه رمضان سال نهصد و شصت ( 960 ) « 2 » با ميمنت و اقبال و سعادت و اجلال\r\n\r\n\r\n","description":"","footnote":"\r\n( 1 ) - ترجمه اشعار چنين است :\r\n باز درياى محنت به جوش آمده * موج غم از سرگذشته خروش كرده\r\nزمانه آشكارا كينه توزى مىكند * تا سفينهء تن را غرق كند . \r\n( 2 ) - سال 960 هجرى قمرى است . مانند همهء تاريخ‌هاى ديگر در اين كتاب .\r\n","page_name":" 31 ","page_number":33},
  {"content":"\r\n\r\nبصوب ديار شرق عزيمت فرمودند . براى گذراندن زمستان به محميهء حلب شرف نزول بخشيدند . اين بنده نيز در موكب همايون ملوكانه شرف خدمتگذارى بدست آورده بود . عسكر ظفر رهبر به راه افتاد .\r\nپادشاه سعادت جاه عيد رمضان مبارك را به فرخندگى و خجستگى در بلدهء ينگى شهر « 1 » گذراندند . پس از آن به شهر سيدى غازى « 2 » رسيدند . آستانه را زيارت كردند . از آنجا به شهر قونيه رفتند . پس از زيارت مرقد ملاى روم « 3 » و سلطان العلما « 4 » و شمس تبريزى « 5 » و شيخ صدر الدين قونوى به سمت قيصرى « 6 » حركت فرمودند و به آن شهر رسيدند . مزارات شيخ اوحد الدين\r\n\r\n\r\n","description":"","footnote":"\r\n( 1 ) - شهرى است در نزديكى شهر « بورسا » در جنوب شرقى استانبول .\r\n( 2 ) - قصبه ايست از توابع « اسكى شهر » كه مرقد سيد بطال غازى در آنجاست و به اين جهت به اين نام ناميده مىشود .\r\nسيد بطال غازى بروايتى از مسلمانان اوايل اسلام است كه براى فتح آسياى صغير آمده‌اند . داستان سيد بطال غازى در ميان مسلمانان تركيه معروف است .\r\n( 3 ) - منظور مولانا جلال الدين محمد مولوى است كه مرقدش در قونيه است .\r\n( 4 ) - پدر مولانا جلال الدين محمد كه مقبره‌اش در جوار مولاناست .\r\n( 5 ) - در شهر قونيه مقبره‌ايست كه منسوب به شمس تبريزى است اما مرقد قطعى او معلوم نيست .\r\n( 6 ) - قيصرى از شهرهاى تركيه در آناطولى در جنوب شرقى آنكارا است و در زمان سلجوقيان روم مانند قونيه اهميت زياد داشت و مزار چند تن از مشايخ در آنجاست .\r\n","page_name":" 32 ","page_number":34},
  {"content":"\r\n\r\nكرمانى ، شيخ برهان الدين محقق ، شيخ بهاء الدين‌زاده ، شيخ ابراهيم آقسرائى و داود قيصرى را زيارت كردند و از آنجا به بلدهء حلب تشريف‌فرما شدند . در حلب زيارت داود نبى ذكريا ، و بلقيا نبى عليهم السلام رفتند و مزارات سعد انصارى و سعيد انصارى از اصحاب گزين رضى الله تعالى - عنهما و ديگر قبور صالحين در شهر حلب را زيارت كردند . چندى در اين شهر اقامت فرمودند و عيد قربان را در آن بلده گذرانيدند .\r\nدر همان اوان خبر رسيد كه پيرى بك « 1 » قپودان سابق مصر ، باسى فروند ناو جنگى از نوع « باشترده » ، « قدرغه » ، « قالته » و « قليون » « 2 » از بندر سوئز « 3 » در درياى قلزم عرب يعنى بحر احمر به راه افتاده و پس از بازديد از بندر جده به ولايت يمن رسيده ، از بغاز باب المندب گذشته و از برابر عدن به راه شحر و ظفار « 4 » از رأس الجدى عبور كرده‌اند . در اين حوالى با ابرومه غليظ برخوردند . كشتىهاشان به سختى افتادند . در حوالى شحر يك فروند از كشتىها شكسته شد و بقيه خود را خلاص كرده‌اند و به قلعه مسكت از قلاع عمان رسيدند و آنجا را فتح كردند . مردمش را به\r\n\r\n\r\n","description":"","footnote":"\r\n( 1 ) - فرمانده سابق ناوگان عثمانى در مصر . ( به مقدمه رجوع شود )\r\n( 2 ) - اين كلمات نام انواع مختلف كشتىهاى جنگى آن زمانست .\r\n( 3 ) - بندر سوئز كه اكنون در انتهاى جنوبى كانال سوئز است مركز ناوگان عثمانى در درياى سرخ و درياهاى جنوبى بود .\r\n( 4 ) - ملاحظه مىشود كه نيروى دريائى شبه جزيره عربستان را دور زده و به خليج فارس مىآمده است .\r\n","page_name":" 33 ","page_number":35},
  {"content":"\r\n\r\nاسارت گرفتند . « 1 » بعد به جزاير هرمز و برخت آمده آنجا را غارت كردند .\r\nچون قصد داشتند به بندر بصره بيايند خبر يافتند كه ناوهاى كفّار « 2 » خاكسار در راه است .\r\nقپودان كافر هم خبر داد كه آمدن ناوگان حتمى است . در اين‌جا نبايد منتظر شد و گرنه رفتن ميسر نخواهد بود . بدينقرار « قپودان پيرى » فورا عزم بازگشت كرد ولى چون موفق نشد تمامى ناوگان را حركت دهد تنها سه فروند « قدرغه » را پيش از رسيدن كافران راه انداخت كه يكى از آنها در نزديكىهاى بحرين شكست و تنها دو فروند به مصر ( سوئز ) رسيد . بقيه ناوهاى ناوگان كه در محل مانده بودند به بندر بصره آمدند .\r\nدر آن وقت بيگلربگى سنجاق مصر « 3 » قباد پاشا عنوان قپودانى را به على بيگ « 4 » ( كه همراه كشتىها به بصره آمده بود ) پيشنهاد كرد . اما او\r\n\r\n\r\n","description":"","footnote":"\r\n( 1 ) - منظور شهر و قلعه مسقط است ، در كتاب به همين صورت « مسكت » نوشته شده است . اين قلعه آنزمان در تصرف پرتغاليان بود و نيروى دريائى عثمانى آن را فتح كرد . فرمانده پرتغالى اسير شد . اما نيروهاى كمكى پرتغالى براى نجات مسقط به اين سمت آمدند .\r\n( 2 ) - منظور ناوهاى پرتغال است كه در اين زمان بر اين درياها مسلط بودند .\r\n( 3 ) - عنوان بيگلربگى در ايران هم مرسوم بود . در اينجا به معنى والى ايالت مصر مىباشد .\r\n( 4 ) - اين على بيگ غير از نويسنده كتابست و از افسران عالىرتبه نيروى دريائى عثمانى بود .\r\n","page_name":" 34 ","page_number":36},
  {"content":"\r\n\r\nاين وظيفه را قبول نكرد و از راه خشكى به مصر برگشت .\r\nدر اين ماجرا تقريبا تمام ناوهاى ناوگان آسيب ديده بودند .\r\nچون اين اوضاع در آستانهء سعادت « 1 » شنيده شد قپودانى مذكور به مراد بيگ واگذار شد و او دستور يافت كه با پنج فروند « قدرغه » و يك فروند « قاليته » در بندر بصره بماند . اما يكى از ناوهايش در بندر بصره سوخت و نابود شد .\r\nدر بصره غير از ناوهاى مراد بيگ پانزده فروند ناو ديگر هم بود .\r\nمراد بيگ تصميم داشت اين ناوها را به مصر بازگرداند و به اين منظور از بصره حركت كرد ، اما در برابر هرمز ناوگان كافران فرارسيد و كافران به مقابله با اهل اسلام شتافتند و جنگ سختى درگرفت . قپودان رئيس ( مراد بيگ ) و سليمان رئيس و رجب رئيس و جمعى از ملوانان شهيد شدند و بسيارى هم مجروح گشتند . كشتىها « 2 » با گلوله‌هاى توپ به سختى آسيب ديدند . بالاخره وقتى شب فرارسيد خود را خلاص دادند . يك فروند از كشتىها در « برّ عجم » « 3 » در حدود سواحل « لار » به گل نشست . بعضى از ملوانان آن ناوهم اسير شدند اما برخى خود را نجات دادند . ناو شكسته هم بدست كافران افتاد . كشتىهاى ديگر به بصره بازگشتند و به دربار دولت خبر فرستادند كه حركت از بصره و\r\n\r\n\r\n","description":"","footnote":"\r\n( 1 ) - منظور دربار سلطان عثمانى است .\r\n( 2 ) - ناوگان عثمانى كه در برابر پرتغاليها جنگيده بود .\r\n( 3 ) - منظور سواحل ايران است .\r\n","page_name":" 35 ","page_number":37},
  {"content":"\r\n\r\nبازگشت به مصر ممكن نيست .\r\nدر اين وقت از آنجا كه اين داعى ديرين و بندهء كمترين كاتبى رومى الفقير اعنى سيدى على بن حسين الحقير ، چون از قديم الايام طالب علم دريا و واقف آن دانش بود ، و براى تحصيل و تكميل آن از دل و جان رغبت داشت و در فتح رودس « 1 » در پيشگاه پادشاه عالم‌پناه سعادت دستگاه انجام خدمت كرده بود و از آن روز الى يومنا هذا در تمامى غزوات درياى مغرب و فتوحات قلاع در خدمت مرحوم و مغفور خير الدين پاشا « 2 » و سنان پاشا « 3 » عليهما الرحمه و الغفران و ديگر قپودان‌ها انواع خدمت‌ها انجام داده بود و هر طرف درياى مغرب را ديده و به اطراف و اكناف آن آشنا شده بود ، هر گونه امور غريب دريائى را مىشناخت و از علم هيئت و فن حكمت و ديگر دانش‌هاى دريائى حظّى وافر داشت و در علم نجوم كتب چندى تأليف كرده بود ، و خصوصا چون پدر و\r\n\r\n\r\n","description":"","footnote":"\r\n( 1 ) - جزيره معتبرى است در نزديكى سواحل تركيه كه اكنون متعلق به يونان است و در آن زمان حكومتى مستقل داشت و در برابر عثمانيها سقوط كرد .\r\n( 2 ) - خير الدين پاشا معروف به بارباروس معروفترين دريا سالار عثمانى است كه تمامى شمال آفريقا و سواحل شرقى مديترانه را براى دولت عثمانى فتح كرد . در شهر استانبول مجسمه بزرگى از او در مقابل موزه دريانوردى برپاست . در سال 1546 وفات يافت .\r\n( 3 ) - سنان پاشا - از امراى معروف عثمانى كه چند بار صدر اعظم شد و مدتى هم دريا سالار نيروهاى دريائى عثمانى در مديترانه بود .\r\n","page_name":" 36 ","page_number":38},
  {"content":"\r\n\r\nنياكانم از روز فتح قسطنطنيه « 1 » كدخداى دار الصناعه « غلطه » « 2 » و همه در اين فن استاد ماهر بودند ، لذا اين هنر و صنعت اباعن جده به اين بنده به ارث رسيده است . ازين جهت با وجود بضاعت قليل و عدم استطاعت به احتمال آن كه در امور كما هو حقه وقوف دارم در اواخر ذى الحجه سال مذكور قپودانى مصر به اين بندهء كمتر بعنوان تصدق مرحمت گرديد و فرمان عالى صادر شد كه كشتىهاى موجود در بندر بصره به مصر بازگردانده شود . به موجب اين فرمان عالى در روز اول ماه محرم - الحرام سال 961 از بلدهء محميهء حلب بسوى بصره روانه شدم . در برابر بريه جك « 3 » از رود فرات گذشتم و به شهر « رها » « 4 » رسيدم . در آنجا مقام ابراهيم خليل عليه السلام را زيارت كردم . از راه نصيبين به موصل آمدم .\r\nمرقد حضرت يونس نبى و جرجيس نبى عليهما السلام و شيخ محمد غرابيلى و فتح موصلى و قضيب البان موصلى را زيارت كردم و از آنجا بسوى\r\n\r\n\r\n","description":"","footnote":"\r\n( 1 ) - منظور فتح قسطنطنيه بوسيله سلطان محمد دوم ( فاتح ) و سقوط دولت بيزانس در سال 1453 ميلادى است .\r\n( 2 ) - « غلطه » اكنون « گالاتا » ناميده مىشود و قسمتى از شهر استانبول در سمت اروپاست . در زمان بيزانس اين قسمت كه در ساحل شمالى خليج شاخ طلائى است مركز كشتىسازى بوده است . اهالى آن از بقاياى ژنىها ( ايتاليائى ) اسپانيائىها ، يونانيها و يهوديها بوده‌اند . هنوز هم بقاياى آنها در اين محل هستند .\r\nاكنون گالاتا از مراكز عمده تجارت و بازرگانى استانبول است .\r\n( 3 ) - بريه جك - قصبه كوچكى در ساحل فرات است كه در آنجا پلى وجود دارد و در جنگهاى صليبى در آنجا چند جنگ شده است .\r\n( 4 ) - شهر « رها » اكنون « اورفه » نام دارد و در تركيه است . در سفرنامه ناصرخسرو از آن ياد شده است .\r\n","page_name":" 37 ","page_number":39},
  {"content":"\r\n\r\nبغداد رفتم .\r\nپس از عبور از قلعهء تكريت به سامره آمدم . مقام امام على الهادى و امام حسن عسكرى را زيارت كردم . بعد از عبور از شهر عاشق و معشوق « 1 » و قصبه حربى از راه قصر سمكه به محروسهء بغداد رسيدم .\r\nدر بغداد از جسر دجله يعنى شط بغداد گذشتم . مرقد يوشع نبى عليه السلام و امام اعظم « 2 » و امام احمد بن جنبل « 3 » و امام يوسف « 4 » و امام محمد « 5 » و امام محمد غزالى و عيص بن اسحاق عليه السلام « 6 » و امام موسى كاظم و امام محمد تقى و قنبر على و شيخ عبد القادر گيلانى و جنيد بغدادى و معروف كرخى و شيخ شبلى و سرى سقطى و منصور حلاج و بشر حافى و جوانمرد قصاب و بهلول ديوانه و فضيل بن عياض و شيخ شهاب الدين سهروردى و شيخ داود طائى را زيارت كردم .\r\nسپس از مقابل قلعه الطير عبور كردم و به قلعهء « بيره » رسيدم در حوالى قصبه مسيب از رود فرات گذشتم و به عزويه يعنى كربلا آمدم .\r\n\r\n\r\n","description":"","footnote":"\r\n( 1 ) - اكنون دهكدهء ويرانه ايست در نزديكى سامره .\r\n( 2 ) - منظور ابو حنيفه نعمان بن ثابت پيشواى فرقهء حنفى از اهل تسنن است .\r\n( 3 ) - پيشواى فرقه حنبلى از شعب تسنن .\r\n( 4 ) - ابو يوسف كرنى شاگرد ابو حنيفه از پيشوايان بزرگ حنفى .\r\n( 5 ) - منظور ابو عبد اللّه محمد اشيبانى شاگرد ديگر ابو حنيفه و از پيشوايان مشهور حنقى است .\r\n( 6 ) - از انبياى بنى اسرائيل .\r\n","page_name":" 38 ","page_number":40},
  {"content":"\r\n\r\nحضرت امام حسين و مشهد شهداء كربلا و حر شهيد را زيارت كردم .\r\nبعد از راه شفاته از طريق باديه بسوى مشهد ( نجف ) روى آورده به حائره يعنى نجف رسيدم . مرقد حضرت آدم و نوح نبى و شمعون عليهم سلام و حضرت مرتضى على رضى اللّه تعالى عنه را زيارت كردم و رهسپار كوفه شدم .\r\nدر كوفه مسجد و محاريب « 1 » انبيا عليهم السلام و سعادت‌خانه حضرت مرتضى على و مقام قنبر و دلدل را زيارت كردم . بعد به قلعهء حسينيه آمدم . در اثناى راه مرقد حضرت ذى الكفل نبى بن هارون عليهما السلام را نيز زيارت كردم . پس از آن به حله آمدم . در آنجا مقام صاحب الزمان امام محمد مهدى و امام عقيل برادر حضرت على مرتضى و مسجد شمس زيارت شد . دوباره از جسر فرات گذشته به بغداد بازآمدم و به كشتى سوار شدم و سوى بصره به راه افتادم . در راه مداين ، طاق كسرى و قصر شاه زنان را تماشا كردم . سلمان فارسى را زيارت نمودم . از تنگه عماره گذشتم از راه واسط به زكيه آمدم در آنجا مقام عزيز نبى عليه - السلام را زيارت كردم . از آنجا به قلعهء عجل رسيدم از آن جا از مقابل قلعهء مزرعه به قلعهء صدر السويبه آمدم ، بالاخره به شط بصره رسيدم و در آخر ماه صفر آن سال « 2 » وارد بصره شدم .\r\n\r\n\r\n","description":"","footnote":"\r\n( 1 ) - ميدانهاى نبرد .\r\n( 2 ) - سال 961 هجرى قمرى .\r\n","page_name":" 39 ","page_number":41},
  {"content":"\r\n\r\n\r\nدر بيان احوالى كه در ولايت بصره روى نمود\r\nفرداى آن روز به خدمت حضرت مصطفى پاشا رسيدم . فرمان شريف پادشاهى را نشان دادم . پانزده قطعه غدرغه را كه در آنجا موجود بود تحويل داد . كشتىها را بازديد كردم . آنچه محتاج مرمت بود مشخص كردم و به قلفات « 1 » كشيدم . رئيسان « 2 » در ميان غنايمى كه از هرمز آورده بودند مقدارى قومبار « 3 » پيدا كرده آوردند كه براى ذخيره آب در كشتى ها به كار برديم . مقدار كافى قنطاس « 4 » نيز ساختيم . چون موسم دريانوردى هنوز دور بود پنج ماه در آنجا مانديم .\r\nدر بصره مسجد على ، مقام حسن بصرى و طلحه و زبير و انس بن مالك و عبد الرحمن بن عوف و شهداء اصحاب رضوان الله تعالى عليهم اجمعين را زيارت كرديم .\r\nدر آن اوان اتفاقا شبى در خواب ديدم كه شمشيرم كند شده است . اين را ميدانستم كه شيخ محى الدين عربى قدس سرّه از حضرت رسالت پناهى روايت مىكند كه ديدن كندى شمشير در خواب برشكست اصحاب دلالت داشته است .\r\n\r\n\r\n","description":"","footnote":"\r\n( 1 ) - محل تعمير و مرمت كشتى در بندر .\r\n( 2 ) - افسران ارشد دريايى .\r\n( 3 ) - نوعى لوازم دريانوردى .\r\n( 4 ) - بشكه‌هاى بزرگ چوبى .\r\n","page_name":" 40 ","page_number":42},
  {"content":"\r\n\r\nاين روايت را كه به ياد آوردم بسيار نگران شدم و ترسيدم . به حضرت رسول اللّه پناه بردم و دعا كردم و پيروزى لشكر اسلام « 1 » را خواستار شدم .\r\nدر اين موقع بود كه از خواب بيدار شدم . شرح خواب خود را به كسى نگفتم اما تا مدتها غم و اضطراب آن خواب را در دل داشتم .\r\nاتفاقا حضرت مصطفى پاشا براى فتح قلعهء هويزه و سركوب طائفهء اعراب مشعشع اراده فرمود . اين حقير را نيز براى اينكه از طرف عليان اوغلى « 2 » به ولايت ضررى نرسد با پنج قطعه غدرغه بسوى جزاير « 3 » فرستاد . سربازانى كه از لشكر مصر در كشتىها بودند با اين كشتىها رفتند .\r\nمقدر الهى آن بود كه فتح قلعه ميسر نشد . بيش از صد نفر از تفنگ - اندازان خوب ما شهيد شدند . هرچند از اين واقعه بسيار دل افسرده شدم اما پيش خود فكر كردم كه تعبير آن خواب هولناك همين بوده است .\r\nديگر نگرانى و ترسم از ميان رفت . اما معلوم است كه با تدبير نمىتوان تقدير را تغيير داد .\r\n\r\nشيخى\r\n اولاجق نسنه اولور چار و ناچار * كرك سن كو كليلى كك طوت كرك طار « 4 » \r\n\r\n\r\n","description":"","footnote":"\r\n( 1 ) - منظور لشكر عثمانى است كه بايد در برابر پرتغاليها مىجنگيد .\r\n( 2 ) - پسر « آليون » فرمانده پرتغالى در خليج فارس .\r\n( 3 ) - حدود آبادان كنونى و دهانه شط العرب و جزيره خارك .\r\n( 4 ) - معنى شعر « شيخى » چنين است :\r\nآنچه شدنى است ناچار خواهد شد چه تو از آن دلخوشى باشى و چه دلتنگ .\r\n","page_name":" 41 ","page_number":43},
  {"content":"\r\n\r\nبالاخره موسم دريانوردى فرا رسيد . پاشاى مذكور يكى از كاردانان دريائى را كه بنام ماهر شريف مشهور بود با يك « پر كنده » « 1 » يعنى گروهى از سربازان را براى تجسس و تحقيق از اوضاع و احوال بسوى هرمز فرستاد . آنها يك ماه در آن حوالى بودند و جوياى حال شدند و خبر دادند جز چهار قطعه كشتى كوچك از ناوهاى كافر « 2 » چيزى وجود ندارد كه اين ناوها نيز كشتىهاى فصلى هستند .\r\nبدينقرار سربازان و ملوانان را به كشتىها سوار كرديم و از بصره بسوى مصر رو نهاديم .\r\n\r\n\r\n","description":"","footnote":"\r\n( 1 ) - كلمهء فارسى « پراكنده » به اين صورت و به معنى واحدهاى متفرقه نظامى به كار ميرفته است .\r\n( 2 ) - منظور كشتىهاى جنگى پرتغالىهاست .\r\n","page_name":" 42 ","page_number":44},
  {"content":"\r\n\r\n\r\nدر بيان آنچه در درياى هرمز روى داد\r\nدر همين سال « 1 » روز اول ماه شعبان از بندر بصره روانه شديم .\r\nماهر شريف بدستور پاشاى بصره پيش از ما با « فرقتين » « 2 » به سوى هرمز حركت كرده بود ، از شط العرب از راه مهرزى به عبادان « 3 » رسيديم . در آنجا مقام حضرت خضر عليه السلام را زيارت كرديم . سپس بدرياى هرمز بادبان گشوديم . از كناره « دوسپول » و « ششتر » « 4 » به جزيره محترمه « 5 » رسيديم .\r\nدر آنجا مقام امام محمد حنيفى بن حضرت على و شهداء اصحاب رضى اللّه عنهم را زيارت كرديم .\r\nاز مقابل بندرهاى ولايت شيراز « 6 » گذشتيم به ريشهر « 7 » رسيديم .\r\nدر بر فارس « 6 » پياده شديم . حوالى شيراز و برّ فارس را گشتيم .\r\n\r\n\r\n","description":"","footnote":"\r\n( 1 ) - سال 961 هجرى قمرى .\r\n( 2 ) - ناوگان كوچكى از چند كشتى جنگى كه به زبان‌هاى اروپائى « فريگوت » ميگفتند .\r\n( 3 ) - آبادان امروز .\r\n( 4 ) - منظور سواحل خوزستان حدود شهرهاى « دزفول » و « شوشتر » امروز است .\r\n( 5 ) - جزيره خارك .\r\n( 6 ) - پيداست كه سواحل بنام شهرهاى معتبر ناميده ميشدند .\r\n( 7 ) - ظاهرا بندر بوشهر است .\r\n","page_name":" 43 ","page_number":45},
  {"content":"\r\n\r\nبعد از آن باز به دريا آمديم . در دريا به يك كاروان « جلبه » « 1 » برخورديم .\r\nاز احوال دشمن پرس‌وجو كرديم . خبرى نداشتند . بالاخره نزديك لحساء كه آن را بنام ديگر هجر هم مينامند به شهر قطيف رسيديم كه در سواحل بر عرب است . در آنجا يك كشتى « شايت » « 2 » ديديم و باز از احوال دشمن جويا شديم . ايشان نيز خبرى نداشتند .\r\nسپس به بحرين رسيديم . با حاكم آنجا رئيس مراد « 3 » ملاقات كرديم .\r\nاز او نيز جوياى احوال شديم . او خبر داد كه در حوالى بحرين كافر وجود ندارد .\r\nچه حكمت غريبى ! در نزديكى بحرين غواصان تقريبا هشت قولاج « 4 » در آب دريا فرو مىروند و در ته دريا مشك‌هائى را كه با خود مىبرند از آب پر ميكنند و بالا مىآيند . در آنجا آب ته دريا شيرين است . آن آب را به خدمت رئيس مراد مىآورند . در ايام تابستان اين آب هميشه خنك و لطيف است و رئيس مراد از آن آب مىنوشد . براى خاطرنوازى از آن آب براى اين حقير هم فرستاد . حقيقتا آبى بسيار گوارا بود . البته براى قدرت حق تعالى حد و پايانى نيست . و الله على كل شيىء قدير .\r\n\r\n\r\n","description":"","footnote":"\r\n( 1 ) - كشتىهاى ماهيگيرى .\r\n( 2 ) - كشتىهاى غواصى .\r\n( 3 ) - اين حاكم ظاهرا از افسران تابع سلطان عثمانى بوده است .\r\n( 4 ) - هر « قولاج » بيش از دو متر بوده است .\r\n","page_name":" 44 ","page_number":46},
  {"content":"\r\n\r\nمعنى « مرج البحرين يلتقيان » « 1 » دربارهء همين محل گفته شده است .\r\nوجه تسميهء اين شهر بنام « بحرين » هم به همين سبب است .\r\nبارى از آنجا هم راه افتاديم و به جزيرهء قيس يعنى جزيرهء هرمز قديم رفتيم . از آنجا به جزيرهء برخت رسيديم . همچنين در درياى اخضر كه قسمت شرقى درياى هرمز است به چند جزيره سرزديم . در هيچ‌جا از كافر خبرى نبود . بالاخره از هرمز هم گذشتيم .\r\nبه شريف كه از بصره همراه ما شده بود رخصت داده شد كه باز گردد . همراه او نامه‌اى براى مصطفى پاشا نوشتم و خبر دادم كه به صحت و سلامت از هرمز عبور كرديم .\r\nسپس از سواحل جلغار و جادى ردّ شديم . از قصبه معروف به كيمزاد و ليمه هم گذشتيم و به نزديكيهاى شهر خورفكان رسيديم .\r\nروز چهلم بود كه در دريا بوديم يعنى روز دهم ماه رمضان مبارك .\r\nحوالى صبح ناگهان چهار فروند كشتى كوه‌پيكر كفّار خاكسار از نوع « غراقه » و سه فروند « قاليون » بزرگ و شش فروند « قراوله » پرتغالى و دوازده فروند « غراب » يعنى « قاليته » « 2 » هاى ناوكش كه مجموعا بيست و پنج فروند كشتىهاى مختلف بود به ما حمله آوردند . ما نيز همان دم به\r\n\r\n\r\n","description":"","footnote":"\r\n( 1 ) - يعنى حدود دو دريا به يكديگر ميرسند . بطورى كه ملاحظه مىشود خليج فارس دو دريا به حساب آمده است . قسمت غربى آن را بنام درياى هرمز و قسمت شرقى آن را « درياى اخضر » ناميده شده است .\r\n( 2 ) - نامهائى كه آمده است اسامى انواع مختلف كشتىهاى جنگى آن زمانست .\r\n","page_name":" 45 ","page_number":47},
  {"content":"\r\n\r\nتداركات پرداختيم « تنته » « 1 » ها را بالا كشيديم . لنگرها را كشيديم . آماده به جنگ توكل به عنايت حضرت حق و توسل به همّت انبياى عظام و اولياى كرام كرديم . « فلاندره » « 2 » ها را به دكل زديم و پرچم گشاده با منتهاى سعى و غيرت و گلبانگ محمدى « 3 » جنگ را آغاز كرديم .\r\nجنگ توپ و تفنگ چنان سخت درگرفت كه توصيف نتوان كرد . با عنايت حق و كمك كرد گارى يكى از قليون‌هاى ايشان با توپ زده شد . آن كشتى در نزديكى جزيرهء « فك الاسداد » واژگون و غرق شد و همه سرنشينانش هلاك شدند .\r\n\r\nمسيحى\r\n غالبا گور مدى چشم انجم * بو قدر حادثهء عظمائى\r\nبيلمزم كيم نيجه تعبير ايده‌ين * سكابو واقعهء كبرائى « 4 » \r\nبارى تا وقت نماز خفتن جنگ دوام داشت . بالاخره فانوس\r\n\r\n\r\n","description":"","footnote":"\r\n( 1 ) - بادبانهاى كوچك كشتى .\r\n( 2 ) - پرچم‌هاى كوچك سه‌گوش كه از علائم دريانورديست و در كشتىها به كار ميرود .\r\n( 3 ) - اذان و بانگ اللّه اكبر و شهادتين .\r\n( 4 ) - ترجمهء شعر چنين است :\r\nشايد چشم انجم حادثه‌اى اينقدر عظيم نديده باشد\r\n نميدانم چگونه توصيف كنم * براى تو اين واقعهء كبرى را \r\n","page_name":" 46 ","page_number":48},
  {"content":"\r\n\r\nقپودانى روشن شد . قپودان كافر ترسيده فرمان داد توپ تنبيه « 1 » شليك كنند . كشتىهاى كافر سّكان چرخاندند و به سوى هرمز رو برگرداندند و با سرعت فرار كردند .\r\nدر سايهء دولت پادشاه سعادت‌جاه بعنايت الله تعالى و حسن توفيقه بر كافر پيروز شديم و اعداى دين منهزم گشتند .\r\nبالاخره تاريكى شب فرا رسيد . سطح دريا آرام بود . در آن هنگام ناگهان باد موافق بشدت وزيدن گرفت . ما بادبانها را گشوديم و چون ساحل نزديك بود تا صبح به موازات ساحل به راه دريا ادامه داديم .\r\nدر طى راه چندين بار رگبارهاى شديد باران باريد . آبها را از سطح كشتىها پاك كرديم و كمى به وسط دريا رفتيم . دكل‌ها را پائين كشيديم و به راه خود ادامه داديم .\r\nفرداى آن شب به شهر خورفكان رسيديم . آب گرفتيم و بعد به طرف جنوب سكّان پيچانديم . به شهر عمان از ولايت عمّان يعنى شهر شحار آمديم . هفده روز پس از روز جنگ بود كه در دريا مىرانديم . روز بيست و ششم رمضان كه شب قدر مىشد طرفهاى عصر به حوالى قلعه مسكت « 2 » و قلهات رسيديم .\r\nهنگام صبح از بندرگاه مسكت « غورنه دورك اوغلا كوّه كاپيتان » « 3 »\r\n\r\n\r\n","description":"","footnote":"\r\n( 1 ) - توپ هشدار در دريانوردى .\r\n( 2 ) - نام مسقط در متن كتاب به اين صورت آمده است .\r\n( 3 ) - ظاهرا نام فرمانده پرتغالى در بندر مسقط بوده است كه با شكل تركى نقل شده است .\r\n","page_name":" 47 ","page_number":49},
  {"content":"\r\n\r\nبا لشكرى فزون از حدّ بوسيله دوازده فروند كشتى و بيست و دو « غراب » كه جمعا سى و چهار فروند بودند به ما هجوم آوردند . براى خيره كردن چشم ما « ما يستره » هاى خود را بالا كشيده و « تنته » ها را پهن كردند و با « قروله‌ها » و « چنبريلكن » « 1 » گشاده كشتىهاى خود را با فلاندرها زينت دادند .\r\nما نيز به كمك حضرت حق كمر همت بسته آمادهء جنگ شديم .\r\nكشتىهاشان به « غدرغه » هاى ما نزديك شدند . جنگ سختى با توپ و تفنگ و حتى شمشير درگرفت . چنان جنگى كه وصف كردنى نيست .\r\nحتى دريچه‌هاى كوچك كشتىهاى جنگى را كه مانند روزنه بود گشوده بودند و از آنجا نيز بسوى ما هجوم مىآوردند . به غدرغه‌هاى ما آنقدر تير زده بودند كه به شكل خارپشت درآمده بودند . گلوله‌هاى تفنگ هم مثل باران ميريخت .\r\n\r\nيتيم\r\n طاشلرى كولكلرى كيم يغدرور * هر برى در ياده دو كندى اولور « 2 » \r\nيكى از غدرغه‌هاى ما را با خمپارهء توپ سوزاندند اما به حكمت حق از غدرغه سوخته ما آتش به كشتىهاى ايشان گرفت . در نتيجه يك\r\n\r\n\r\n","description":"","footnote":"\r\n( 1 ) - اسامى همه كلمات و نام بادبانها و آلات و ادوات كشتىهاى جنگى است .\r\n( 2 ) - معنى شعر چنين است :\r\n آيا چه كسى اين سنگ‌ها و كلوخ‌ها را مىباراند ؟ * كه هر كدام حتى براى دريا هم بارى سنگين است . \r\n","page_name":" 48 ","page_number":50},
  {"content":"\r\n\r\nغدرغه از ما و پنج غدرغه از دشمن در نزديكى ساحل واژگون شد و همه غرق شدند .\r\nسرنشينان كشتىها به دريا افتادند و بسيارى هلاك شدند . يك كشتى ديگر دشمن نيز كه بادبانرا پائين كشيده و با پارو مىرفت به ساحل خورد و شكست .\r\nالغرض از هر دو جانب بسيارى از ملاحان و پاروكشان از پا درآمدند و از پارو كشيدن بازماندند و طاقتشان طاق گشت . معهذا بالضروره لنگر كشيديم . لنگرها را از طرف عقب كشتىها آويزان كرديم و باز هم به جنگ ادامه داديم . زورق‌ها را به روى دريا انداختيم . از رئيس‌هاى غدرغه‌هاى غرق شده علمشاه رئيس قره مصطفى ، قلفات ممى و سردار كوكلى درزى ، مصطفى بيك و چند تن ديگر از افسران مصرى و از گروه آلاتچىها دويست نفر را از دريا گرفتيم . اما پاروكشان چون اغلب عرب بودند و شناگران ماهر بودند خودشان را با شنا به ساحل رساندند .\r\nدر اين وقت گروه بزرگى از اعراب از صحراى نجد آمده به اهل اسلام كمك كردند و آنها را به طرف خشكى راه نمودند .\r\nغراب‌هاى كافر كه شكسته بودند نيز خود را به ساحل رساندند اما معلوم شد كه پاروكشان كافر از قوم عرب بودند كه به مزدورى پارو مىزدند و آنها نيز همه به ديار عربستان رفتند .\r\nخدا مىداند چه جنگ عظيمى بود كه جنگهاى مرحوم خير الدين پاشا با « آندريه طوريه » و « جنددال » به چنين شدت نبوده است .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nبالاخره شب فرا رسيد . ما دوباره به خليج هرمز بازگشتيم . بادى شديد وزيدن گرفت ما ناوها را دو به دو در حال نيمه لنگر با طناب به هم بستيم . غراب‌ها را به ساحل كشانديم و با سرنشينان كه همه پريشان احوال بودند همراه غدرغه‌ها لنگر كشيديم و آن شب را چاروناچار از برّ عرب و سواحل دور شديم . و بادبان گشاده خود را به درياى عمان يعنى بحر بىپايان افكنديم . عاقبت به بّر جاش « 1 » از ولايت كرمان رسيديم .\r\nچون سواحل آن منطقه همه « يالى » و درياى باز بود يعنى بندر نداشت به موازات ساحل به راه خود ادامه داديم . در اثناى راه هميشه آلت افكنده عمق آب را اندازه‌گيرى مىكرديم و مىرفتيم .\r\nدو سه روزى بدين منوال دريا را پيموديم . بالاخره به كيچىمكران از ولايت مكران رسيديم . چون شب نزديك بود نتوانستيم به ساحل فرود آئيم .\r\nآن شب را در دريا در نزديكى ساحل گذرانديم تا چون صبح شد .\r\nتلاطم دريا سرنشينان را بسيار پريشان‌حال مىكرد بالاخره با هزار دشوارى و بلا و محنت فرداى آن روز به بندر شهبا آمديم . در آنجا يك واحد « نوقاق » يعنى باصطلاح ما « پركندهءلوند » بود كه زورق‌هاى نجات هم داشتند . ديده‌بانان ايشان كه ما را ديده بودند كسانى را پيش ما فرستادند .\r\nوقتى كه رسيدند و گفتيم كه ما مسلمان هستيم به رئيس خود خبر دادند .\r\nرئيس ايشان به كشتى ما آمد . چون در كشتىهاى ما يك قطره هم آب آشاميدنى نمانده بود و مردم ما از تشنگى داشتند هلاك مىشدند .\r\n\r\n\r\n","description":"","footnote":"\r\n( 1 ) - بندر جاسك امروزى .\r\n","page_name":" 50 ","page_number":52},
  {"content":"\r\n\r\nرئيس آنها ما را به آب راهنمائى كرد . در لشكر نيمه مردهء ما جان تازه دميد .\r\nآن روز را جشن گرفتيم زيرا از پيدا كردن آب در آن حدود بسيار نااميد بوديم . آن رئيس باز هم ما را راهنمائى كرد تا در روز عيد رمضان به بندرى بنام كوادر رسيديم .\r\nمردم اين بندر از قوم بلوچ بودند . پادشاهشان ملك جلال الدين پسر ملك دينار بود . حاكمى كه از طرف اين پادشاه در كوادر بود از رسيدن ما خبر يافت و به كشتى ما آمد . اخلاص و ارادت خود را به پادشاه سعادت جاه عرضه داشت و گفت چون ناوگان همايون به هرمز مىآمد بوسيله پنجاه شصت كشتى كسانى را با ارزاق و خوراك فرستاديم اما وقتى كشتىهاى ما به هرمز رسيد ناوگان همايون از آنجا رفته بود . « 1 » و بعد هم گفت ما براى هر گونه خدمت كمر بسته و آماده‌ايم و هر وقت ناوگان همايون به درياى هرمز بيايد البته خدمت خواهيم كرد . چون به فحواى « الامور مرهونه با اوقاتها » اينك در خدمت‌گزارى حاضريم .\r\nما بوسيلهء او نامه‌اى براى ملك جلال الدين فرستاديم . بعد هم از او راهنمايانى خواستيم . او يك نفر « معلم » « 2 » و يك نفر « ربّان » « 3 » همراه ما كرد و اخلاص و ارادت خود را نسبت به پادشاه سعادت‌جاه ابراز داشت . « 4 »\r\n\r\n\r\n","description":"","footnote":"\r\n( 1 ) - اشاره به آمدن نيروى دريائى عثمانى به خليج فارس و حوادث قبل از ماموريت سيدى على رئيس ( نويسنده كتاب ) است كه در مقدمه كتاب از آن سخن رفته است .\r\n( 2 ) - معلم در اينجا به معنى ارتفاع شناس دريائى است .\r\n( 3 ) - آب‌شناس و راهنماى دريائى .\r\n( 4 ) - مسلمانان آن نواحى كه بيشتر سنى مذهب هستند سلطان عثمانى را خليفه مسلمانان ميشمردند و به او ارادت و اخلاص ميورزيدند .\r\n","page_name":" 51 ","page_number":53},
  {"content":"\r\n\r\n\r\nدر بيان حوادثى كه دريابار « 1 » هند روى داد\r\nبه عنايت حق توكل كرديم . از بندر كوادر به درياى هند يعنى بحر محيط بادبان گشاديم . تا چندى باد موافق وزيد و ما بسوى يمن روانه بوديم « 2 » .\r\nو با خود مىگفتيم :\r\n\r\nنجاتى\r\n صالدم انكينه كوكل زورقينى شاه او كره * به دييه نولسه كرك ايده لم اللّه او كره « 3 » \r\nچند روزى در دريا رانديم . از حدود « راس الحدّ » گذشتيم . به مقابل ظفار و شحر رسيديم . در اين هنگام از طرف مقابل يعنى از سمت\r\n\r\n\r\n","description":"","footnote":"\r\n( 1 ) - كلمه « دريابار » به همين صورت در متن كتاب به معنى پهنهء دريا به كار رفته است .\r\n( 2 ) - اين كشتىها بسوى بندر سوئز در درياى سرخ بازمىگشتند و به اين جهت به طرف يمن مىرفتند .\r\n( 3 ) - معنى شعر چنين است :\r\nاى شاه ، زورق دل را به درياى بيكران افكندم هرچه پيش آيد خوش آيد و خواهم گفت خواست خداست\r\n","page_name":" 52 ","page_number":54},
  {"content":"\r\n\r\nمغرب طوفانى كه بنام « طوفان فيل » مشهور است فرا رسيد . مادماغهء كشتىها را به طرف طوفان كرديم . شدت باد بقدرى بود كه نه فقط باز كردن بادبانهاى بزرگ امكان نداشت حتى « ترنكته » « 1 » ها را نيز نمىتوانستيم گشود . با خود مىگفتيم :\r\n\r\nيتيم\r\n بر بحر دو شدى كشتى دل يوق كناره هيچ * بر بادبانى راست دكل روز كاره هيچ « 2 » \r\nطوفان و باد چنان تند بود كه مجال گشودن چشم نبود تا چه رسد به بادبان . آن موج تلاطم كه در آن دريا ديدم به عظمتى بود كه امواج متلاطم و طوفانهائى كه در درياى مغرب « 3 » ديده بودم در برابر آن چون ذرات در برابر قلل جبال مىنمود و يا چون قطره‌اى در مقابل موج دريا هرگز نمىتوانستيم روز را از شب تشخيص دهيم . كشتىهاى ما بسيار زبون شدند . از بار كشتىها هرچه سنگين بود به دريا افكنديم .\r\nمفهوم اين شعر را بخاطر مىآوردم كه :\r\n\r\n\r\n","description":"","footnote":"\r\n( 1 ) - بادبانهاى كوچك كشتى .\r\n( 2 ) - معنى شعر چنين است :\r\n كشتى دل به دريائى افتاد كه كناره ندارد * و هيچ كشتى با باد آن موافق نمىآيد \r\n( 3 ) - درياى مديترانه .\r\n","page_name":" 53 ","page_number":55},
  {"content":"\r\n\r\n\r\nحافظ\r\n شب تاريك و بيم موج و گردابى چنين حايل * كجا دانند حال ما سبكباران ساحل‌ها \r\nالحاصل . چاروناچار به وزش باد روزگار تابع شديم و به قضاى الهى رضا داديم . به عنايت حق توكل كرديم و به همت انبياى عظام و اولياى كرام توسل جستيم .\r\nگاهگاه براى تسكين خاطر غمگين اين شعر را مىخواندم :\r\n\r\nيتيم\r\n دوشمه انكين غمه فورتنه چقدر صاولور * ساكن فلك رضا اول كوريننجه قرالر « 1 » \r\nو گاهى دل محزون را با اين شعر تسلى مىدادم و مىگفتم\r\n\r\nلمؤلفه\r\n اى كوكل كل دوشمه غم گردابنه دريادل اول * بركى كون اسسون صاورسون بويله قالمز روزگار « 2 » \r\n\r\n\r\n","description":"","footnote":"\r\n( 1 ) - معنى شعر اينست :\r\nخود را به درياى غم مسپار ، طوفان مىخيزد و فرو مىنشيند به كشتى رضا بنشين ، مسلما خشكى را خواهى ديد بدينسان نمىماند .\r\n( 2 ) - معنى شعر اينست :\r\n اى دل به گرداب غم ميفت ، دريا دل شو * باد يك دو روزى مىوزد ، موج مىخيزد اما بدينسان نمىماند . \r\n","page_name":" 54 ","page_number":56},
  {"content":"\r\n\r\nبدين منوال ده روزى در دريابار هند با طوفان و باران‌هاى تند دست بگريبان بوديم ، چنان كه مادر و فرزند هم يكديگر را نمىشناختند و دوست روى دوست را نمىديد . به همراهان كه در كشتى بودند دلگرمى و نصيحت مىدادم و چندى بعد گفتم همه به « سويورغه » « 1 » آماده باشيد .\r\nاما چشم بصيرت بگشائيد . ان شاء الله انجام كار خير است .\r\nدر آن هنگام در دريا ماهىهاى بزرگ به طول دو غدرغه بلكه زياده ديده شد . معلّم « 2 » ها گفتند مبارك است ، نترسيد . به ساحل نزديك هستيم در اينجا جذرومد دريا وجود دارد و اينها علامت بروز جذر است .\r\nچندى بعد به حوالى خليج كوچك جكده رسيدم . در آنجا فرس البحر « 3 » مارهاى بزرگ دريائى و لاك پشت‌هاى فراوان ديديم كه بر اثر طوفان مثل خرمن روى هم ريخته و « رشتهء بحرى « 4 » » بهم پيچيده ديديم .\r\nكمى بعد رنگ دريا تغيير يافت و رو بسفيدى گذاشت . معلم‌ها كه اين احوال را ديدند فرياد برآوردند كه به گرداب درياى هند مىافتيم .\r\nاين گرداب‌ها افسانه‌هاى بىاساس نيست . يكى از آنها در سواحل حبشه در حوالى گردفون و ديگرى در سواحل سند حوالى خليج جگد مىباشد .\r\nدر كتب دريانوردى نوشته‌اند و ذكر كرده‌اند كه اگر كشتى به اين\r\n\r\n\r\n","description":"","footnote":"\r\n( 1 ) - به آب پريدن به هنگام خطر .\r\n( 2 ) - راهنماى دريائى كه امير بلوچستان همراه كرده بود .\r\n( 3 ) - اسب دريائى .\r\n( 4 ) - نوعى ماهى و آبزى است كه به شكل طناب مىباشد .\r\n","page_name":" 55 ","page_number":57},
  {"content":"\r\n\r\nگردابها بيفتد خلاصى امكان ندارد . ما بگفته معلم‌ها دست به كار شديم .\r\n« اسقنديل » « 1 » افكنديم . جائى به ژرفاى پنج قولاج « 2 » پيدا كرديم . فورا بادبانهاى وسطى را فرود آورديم . دكل را پيچانديم و هرچه ممكن بود « اورسه » « 3 » را بالا كشيديم و راست كرديم . زنجيرها را محكم بستيم . آن روز و آن شب « فورسه » به كار برديم . بالاخره به عنايت حق زمان جذر فرا رسيد . باد هم از شدت افتاد و آرام گرفت و تنها به اندازهء دميدن بادبانهاى كوچك مىوزيد .\r\n\r\nسحرى\r\n وجودك زورقن صال بحر عشقه روز كار كدر * خدا نكدر او كرمق صانمه‌اى دل روزكار كدر « 4 » \r\nفرداى آن روز ، على الصباح « ماينه » « 5 » كرديم . بادبانها را پائين كشيديم . يك نفر از « درك » « 6 » هاى تيزبين را به بالاى بلندترين دكل كشتى فرستاديم . او جا پاى خود را محكم ساخت و بلند شد و به اطراف نگاه\r\n\r\n\r\n","description":"","footnote":"\r\n( 1 ) - آلت عمق ياب دريائى .\r\n( 2 ) - واحد طول كه بيش از دو متر بوده است به اندازهء دو بازوى گشاده .\r\n( 3 ) - بادبانهاى كوچك طرفى در كشتىهاى بادى .\r\n( 4 ) - معنى شعر چنين است .\r\n زورق وجود خود را به درياى عشق افكن * اى دل مپندار كه حكم با ناخداست . حكم با باد است . \r\n( 5 ) - دماغه كشتى را رو به باد كردن .\r\n( 6 ) - روغن كار كشتى .\r\n","page_name":" 56 ","page_number":58},
  {"content":"\r\n\r\nكرد . از دور بت‌خانه‌اى را تشخيص داد كه در مرز ولايت جامهر بود .\r\nفورا او را پائين آورديم و بادبانها را بالا كشيديم . از مقابل فورميان و منگلور « 1 » گذشتيم . به حوالى سومنات « 2 » رسيديم . پس از عبور از آن حدود به نزديكىهاى بندر ديو رسيديم . چون اين بندر در دست كافر « 3 » بود از بيم خطر بادبانها را پائين كشيديم كه ديده نشويم و از آنجا از دور با پارو گذشتيم . هرچه پيش مىرفتيم وزش باد شديدتر مىشد بطوريكه نگاهدارى و ميزان كردن سكّان كشتى را مشكل مىساخت . ناچار تيرهاى چوبى بزرگ را با طنابها به فرمان سكّان بستيم و با نيروى چهار نفرى بر فرمان كشتى مسلط شديم .\r\nباد چنان سخت ميوزيد كه كسى نمىتوانست بر روى عرشهء كشتى بايستد و هيچ‌كس نمىتوانست از اين سر كشتى تا آن سر برود . از شدت سروصداى چهار ميخ‌ها « 4 » ناوبانان نمىتوانستند صداى يكديگر را بشنوند فقط آلت‌چىها با كمك علائم و اشارات باهم حرف ميزدند و به يكديگر خبر مىرساندند . رئيس‌ها و بادبان‌داران نمىتوانستند حتى در اطاقهاى خود سر پا بايستند . هرچه در عرشه و سطحهء كشتى بود به انبار برده شد .\r\n\r\n\r\n","description":"","footnote":"\r\n( 1 ) - شهرهاى ساحل غربى هند جنوبى در ايالت ميسور .\r\n( 2 ) - اين سومنات غير از شهر سومنات در شمال غربى هند است .\r\n( 3 ) - منظور پرتغالىهاست كه از همانزمان تا چند سال پس از استقلال هند بنادر « ديو » و « دامان » و ناحيهء « گوا » در سواحل غربى هند را در تصرف داشتند و سرانجام هند مستقل آنها را آزاد ساخت .\r\n( 4 ) - چوبهائى كه به دسته پاروهاى بزرگ وصل مىشود و براى پارو كشيدن به كار ميرود .\r\n","page_name":" 57 ","page_number":59},
  {"content":"\r\n\r\nتخته‌ها و چوبهاى يدكى كه براى تعميرات بر روى سطحه چيده شده بود همه را باد برد .\r\nالغرض ، آن روز مثالى از قيامت بود . آخر الامر در ديار هندوستان به ولايت كجرات رسيديم اما نمىدانستيم كه در كجا هستيم . ناگاه معلمان فرياد برآوردند كه « چاتلاق دوكندى » « 2 » در مقابل هست غافل نشويد .\r\nلنگرها را آويختيم و با لنگر نيمه آويزان مىرفتيم . با اينهمه خرپشتهء كشتى محكم به صخرهء زير آبى خورد و احتمال غرق شدن بود . نظم حركت پاروكشان آشفته شده بود . همهء سرنشينان لباس‌ها را كندند .\r\nبعضىها چليك و بعضىها مشك باد كرده و بعضىها حلقه‌هاى شنا را برداشتند و آماده شدند . همه باهم حلال جوئى كرديم . اين حقير نيز لخت شدم . بنده‌ها و غلامانى كه داشتم همه را آزاد ساختم و صد ليره طلاى فلورى براى فقراى مكه شرفها إله نذر كردم .\r\nبالاخره يكى از لنگرها در قسمت اتصال به حلقه و ديگرى از خود حلقه شكست . دو لنگر ديگر كه يدك داشتيم بستيم و با كمال احتياط به راه ادامه داديم . كمى كه از محل صخره‌ها دور و خلاص شديم معلم‌ها گفتند كه اين موضع كه در آن افتاديم صخره لاخ دريائى است ميان ديو و دمن كشتى كه به اينجا بيفتد هلاكش قطعى است و خلاصى ندارد .\r\nو گفتند بايد بادبان كشيد و به سرعت از نزديك كفار گذشت .\r\nاين حقير زمان جذر و مدّ را حساب كردم . جريان دريائى را سنجيدم .\r\nسمت سير باد را مشخص كردم تا موقعيت خود را نسبت به ساحل به درستى\r\n\r\n\r\n","description":"","footnote":"\r\n( 2 ) - صخره‌هاى بزرگ سنگى كه در زير سطح آب درياهاست .\r\n","page_name":" 58 ","page_number":60},
  {"content":"\r\n\r\nمعلوم كنم . از كلام قديم و فرقان عظيم « 1 » تفأل زدم . پاسخ آمد كه « ساكن بودن بهتر است » . سپس به آب‌انبارهاى كشتى سركشى كردم . در هر انبار مقدار كافى آب بود . براى سبك كردن كشتىها دست‌به‌كار شديم مقدارى از آبهاى ذخيره را كشيديم . آنوقت هوا نيز كمى موافق آمد .\r\nوقتى كه به حدود بندر دمن در ولايت گجرات از ديار هندوستان رسيديم تقريبا به اندازهء دو ميل از ساحل فاصله داشتيم . كشتىهاى ديگر ما نيز آنجا بودند ولى بعضى از غدرغه‌ها كه به سمت ساحل رفته بودند بسيار پريشان حال شده بودند . زورق‌هاى خلاصى و چليك‌هاشان را دريا از دستشان گرفته بود . و توانسته بودند با كمك مّد خود را خلاص كنند .\r\nالغرض ما با لنگر آويزان مىرفتيم . پنج شبانه روز پياپى باران بىحد باريد و طوفان روى داد زيرا آن هنگام فصل برصاد « 2 » هندوستان بود . ما چه مىتوانستيم كرد ؟ از دست ما چه برمىآمد ؟ مثل مشهور است كه « هرچه آسمان ببارد زمين قبول دارد » .\r\nدر آن ايام نه هنگام روز از آفتاب خبرى بود و نه شب از ستارگان اثرى . روز و شب قطب‌نما و ساعت را در پيش رو داشتيم و مراقب بوديم .\r\nهركس غرق درياى حيرت و مستغرق بحر محنت بود . همه از زندگى دست شسته منتظر مرگ نشسته بوديم و با اين بيت دل غمگين را تسلى مىداديم .\r\n\r\n\r\n","description":"","footnote":"\r\n( 1 ) - قرآن .\r\n( 2 ) - فصل بارانهاى موسمى هند كه در اواسط تابستان ايران شروع مىشود .\r\n","page_name":" 59 ","page_number":61},
  {"content":"\r\n\r\n\r\nآفتابى\r\n آفتابى ، دوغه دولت كنشى بر كون اوله * حق تعالى قولينى قهر ايله دايم قراماز « 1 » \r\nبه حكمت خداوندى ، سه كشتى ديگر ما كه با لنگر آويزان حركت مىكردند هرچند از يك طرف كج شده بودند به راه ادامه مىدادند و سرنشينان آنها به زبان حال ميگفتند .\r\n\r\nحافظ\r\n كشتى شكسته‌گانيم اى باد شرطه برخيز * باشد كه باز بينيم آن يار آشنا را « 2 » \r\nعرض نياز به بارگاه خداى بىنياز مىكردند . الحمد للّه و المنه همگى صحيح و سالم به ساحل رسيده خلاص يافتند .\r\n\r\n\r\n","description":"","footnote":"\r\n( 1 ) - معنى شعر چنين است .\r\n آفتابى ، روزى كه دولت طلوع مىكند * حق تعالى هميشه بر بنده‌اش قهر نمىگيرد . \r\n( 2 ) - اين بيت حافظ در متن كتاب به همين صورت آمده است .\r\n","page_name":" 60 ","page_number":62},
  {"content":"\r\n\r\n\r\nدر بيان احوالى كه در ولايت گجرات روى داد\r\nبه عنايت حضرت حق تعالى پنج روز بعد از شدت وزش باد كاسته شد . باد موافق وزيد . دريا ساكت شد . توپها و ديگر اسباب كشتىهائى كه شكسته شده بود به كنار آورديم و نزد ملك اسد حاكم قلعهء دمن كه از طرف سلطان احمد پادشاه گجرات در آنجا حكومت داشت امانت گذاشتيم .\r\nاز آنجا بوسيلهء چند « جون » يعنى كشتىهاى كوچك موسمى ساحلى كه عازم كليكوت بودند حركت كرديم . ناخدايان آن‌ها به كشتى ما آمدند و گفتند سامرى پادشاه كليكوت به پادشاه سعادت جاه اطاعت و انقياد دارد و اضافه كردند كه ما هم روز و شب با كافران پرتغالى در جنگ هستيم .\r\nاز معلم‌هائى كه همراه ما بودند ، معلم على كه از اهل آن ولايت بود به ناخدايان سامرى گفت ناوگان همايون ان شاء الله عنقريب از مصر مىرسد و اين ديار را از دست كافر خلاص مىكند . شما بهادر و دلير باشيد . نامه‌اى هم به همين مضمون براى سامرى پادشاه كليكوت نوشتند و فرستادند .\r\nچندى بعد ملك اسد حاكم قلعه براى اين حقير خبر فرستاد و گفت ناوگان كافر عنقريب به اين حوالى مىرسد غافل مباشيد و سعى كنيد خود را به قلعهء سرت برسانيد . كاركنان كشتىهاى ما چون اين خبر را شنيدند بعضىها همانجا ماندند و به خدمت ملك اسد پيوستند و بعضى نيز گفتند :\r\n\r\n","description":"","footnote":"","page_name":" 61 ","page_number":63},
  {"content":"\r\n\r\n\r\nيتيم\r\n صويى باردقده ديمشلر كمىيى كاغذ ده * بيزدن اوّل بو جهان سيرن ايدن اهل وقوف\r\nعالم برى قويوب بحر هوا سنده يلان * بو على ايسه آنك عقلينه ادراكنه يوف « 1 » \r\nآنها زورق‌ها را پائين آورده خود را به ساحل رساندند تا از راه خشكى عازم قلعه سرت « 2 » شوند . از اتباع اين حقير كسانى كه در كشتىها ماندند باهم از راه دريا به سوى قلعه سرت حركت كرديم .\r\nبراى هر كشتى يك راهنما گرفتيم و با هزار و يك زحمت و مشقت با بادبان و پارو پيش مىرفتيم . در اثناى راه آغا حمزه كوتوال سرت با يك فروند غراب رسيد و نامه‌اى از عماد الملك وزير اعظم سلطان احمد فرمانرواى گجرات آورد كه در آن گفته مىشد : كافر جمعيت زياد دارد و دمن حفاظ و پناهگاهى ندارد . غافل نباشيد و به قلعه سرت بيائيد .\r\nما خود قبلا همين فكر را كرده بوديم . الغرض پنج روز در خودكارى كه نواحى كم عمق درياست مىرانديم . به هنگام مّد پيش مىرفتيم و به\r\n\r\n\r\n","description":"","footnote":"\r\n( 1 ) - معنى شعر اينست :\r\n از اهل وقوف آنان كه بيش از ما جهان را گذراندند * آب را در خم و كشتى را روى كاغذ مىديدند\r\nكسى كه عالم خشكى را بگذارد و به دريا برود * اگر بو على هم باشد بايد به عقل و ادراكش خنديد \r\n( 2 ) - سرت يا « سورت » بندر عمدهء گجرات است كه به مسافت زيادى بالاتر از بمبئى كنونى واقع شده است .\r\n","page_name":" 62 ","page_number":64},
  {"content":"\r\n\r\nهنگام جذر لنگر مىانداختيم و با هزاران محنت و بلا بالاخره به عنايت حضرت حق سه ماه تمام پس از حركت از بصره به قلعه سرت ولايت گجرات رسيديم .\r\nوقتى داخل قلعه شديم اهل اسلام مسرور و شادان شدند و گفتند شما خضر نجات ما هستيد . به هنگام آشوب ولايت گجرات به يارى ما رسيده‌ايد . اگرچه از دوران نوح تاكنون درين دريا چنين طوفانى روى نداده اما از زمان آدم تا امروز از ديار روم هيچ كشتى به ديار هند نيامد .\r\nكه چنين فرمانده و ناخداى عالم و ماهرى در علم دريا داشته باشد .\r\nاميد است كه ان شاء الله الرحمن عن قريب الزمان ولايت گجرات به تحت حمايت ممالك عليه عثمانيه درآيد و بنادر هند از دست كفّار خاكسار رهائى يابد .\r\nدر آنجا دانستيم كه پس از وفات پادشاه سابق گجرات سلطان بهادر جوانى دوازده ساله بنام سلطان احمد از خويشاوندان او بعنوان پادشاه گجرات بر تخت نشسته مراسم جلوس به عمل آورده و لشكر از او اطاعت كرده‌اند . اما يكى از خان‌هاى بزرگ به نام ناصر الملك سلطنت او را قبول نكرده چتر برافراشته « 1 » . و به ادعاى پادشاهى قيام كرده سپاهى انبوه گرد آورده ، قلعهء بروج را متصرف گشته ، با كفار بدفعال كه در كره بودند ارتباط برقرار ساخته ، به فرمانده ايشان نامه نوشته ، كس فرستاده ، همدست شده و گفته تمام بنادر گجرات هند يعنى دمن ، سرت ، بروج ، كتبايه\r\n\r\n\r\n","description":"","footnote":"\r\n( 1 ) - در هند و بعضى نواحى ديگر چتر افراشتن علامت حكمرانى و سلطنت بوده و هست .\r\n","page_name":" 63 ","page_number":65},
  {"content":"\r\n\r\nسومنات ، منگلور و فورميان از آن شما باشد قسمت درونى خشكى از آن من . سلطان احمد هم لشكر كشيده و به قلعه بروج هجوم برده و جنگى بزرگ آغاز شده بود كه خبر رسيدن ما پخش شد . به اين جهت كس فرستاد و از ما كمك خواست . ما هم دويست نفر افراد توپچى و تفنگ انداز از همراهان خود را فرستاديم به بروج رفتند .\r\nسه روز بعد فرماندهان و قپودان‌هاى كافر بنامهاى كوه ، ديو ، شيول ، بسايى و پره و دور با هفت فروند « قاليون » و هشتاد فروند « غراب » فرا - رسيدند . چون از بودن ما در آنجا باخبر گشتند . براى جنگ با ما آماده شدند . ما كه به ساحل رسيده بوديم سنگرها و پناهگاههاى جنگى ترتيب داديم . چادرهاى اردو را برافراشتيم و مدت دو ماه روز و شب آمادهء جنگ بوديم .\r\nآن ناصر الملك ظالم كه با كافر همدست شده بود براى هلاك ساختن من چاره‌انديشى كرده بود . چند تن از فدائيان خود را با پول فريفته براى كشتن من شبانه به چادرهاى اردوگاه ما فرستاده بود اما كشيكچىها و پاسداران ما خبر شدند و آن فدائيان ناچار گريختند . بعد به زهرآلودن خوراك من كوشيد اما حسين آغا كوتوال قلعه سرت از اين مطلب خبر شد و به اين حقير هشدار داد كه احتياط كنم .\r\nبه عنايت حضرت حق ناصر الملك هيچگونه كاميابى نيافت .\r\nسلطان احمد قلعهء بروج را فتح كرد . خداوند خان و جهانگير خان را با چند زنجير فيل و مقدارى لشكر به قلعهء سرت فرستاد و خودش به سوى احمد آباد رفت . در آنجا جوان ديگرى كه او هم سلطان احمد نام داشت و از اقوام\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nسلطان بهادر بود ياغى شده چتر برافراشته بود . چون سلطان احمد به آنجا رسيد جنگى بزرگ درگرفت . سلطان احمد ياغى شكست يافت . خودش مجروح گشت و فرار كرد و از خان‌هاى او حسن خان اسير شد .\r\nسلطان احمد فاتح دوباره بر تخت نشست . ناصر الملك هم ازين غم هلاك شد و به اين شكل آشوب و فساد گجرات خاتمه يافت .\r\nچون كافر ازين احوالات خبر يافت يك نفر ايلچى پيش خداوند خان فرستاده گفت : ما با شما سر جنگ نداريم . مقصود ما به دست آوردن قپودان مصر است . و خواست كه اين حقير را به ايشان تحويل دهند .\r\nمنسوبان خداوند خان گفتند ما نمىتوانيم او را به شما تحويل دهيم .\r\nكسانى كه زير فرمان اين حقير بودند خواستند ايلچى را بكشند اما حقير مانع شدم و گفتم : ما در سرزمين پادشاه ديگرى هستيم . نبايد دخالتى بكنيم و بايد منتظر بمانيم و ببينيم كار به كجا مىكشد و گفتم\r\n\r\nنجاتى\r\n هله درد و بلايه صبر ايده لم * كوره لم عاقبت خدا نيلر « 1 » \r\nمتأسفانه يكى از آلاتچىها كه در كشتى من خدمت مىكرد و كافر « 2 » بود گريخته به « غراب » ايلچى رفته و گفته بود از احوالات ايشان ( يعنى ما )\r\n\r\n\r\n","description":"","footnote":"\r\n( 1 ) - معنى شعر اينست :\r\n بيا با درد و بلا صبر كنيم * ببينيم عاقبت خدا چه مىكند \r\n( 2 ) - در كشتىهاى عثمانى خدمهء غيرمسلمان هم بودند كه گاهى به درجات بالا نيز مىرسيدند .\r\n","page_name":" 65 ","page_number":67},
  {"content":"\r\n\r\nاطلاع دارد . پس از عيد « 1 » از اينجا خواهند رفت و تعهد مىكنم كه او ( يعنى من ) را دستگير سازم .\r\nلشكريان من كه از اين امر خبر يافت به كشتى ايلچى حمله برده آن كافر فرارى را گرفتند و آوردند . چون ايلچى كافر و آن كافران زبان اين كافر فرارى را نمىدانستند نتوانسته بود منظور خود را به آنها بفهماند . فرارى در مقابل قلعه پيش چشم ايلچى به سياست رسيد « 2 » و ايلچى از اين منظره سخت هراسان شد .\r\nدر آن ولايت درختى هست بنام درخت « تارى » « 3 » از نوع نخل خرما . بهر شاخ آن درخت كوزه‌اى مىآويزند و نوك شاخه را بريده درون كوزه مىكنند . از بريدگى شاخه مايعى بدرون كوزه مىچكد به رنگ عرق كه در اندك زمانى در حرارت آفتاب تخمير گشته شرابى عجيب مىشود . به اين ترتيب زير هر درخت به خودى خود ميخانه ايست .\r\nمردم زير اين درخت‌ها جمع مىشوند و به عيش‌ونوش مىپردازند .\r\nاتفاقا از افراد لشكر ما چند تن اهل فساد در آنجا جمع شدند و از همين شراب خورده باهم عهد و پيمان بستند كه به هنگام نماز خفتن سرداران و فرماندهان خود را بكشند .\r\nيكى آن نگون‌بختان كه يغمور نام داشت ، هنگام نماز خفتن خنجر\r\n\r\n\r\n","description":"","footnote":"\r\n( 1 ) - منظور « عيد قربان » ذيحجهء سال 961 هجرى است .\r\n( 2 ) - با بريدن سر اعدامش كردند .\r\n( 3 ) - اين درخت « نارگيل » است و به اشتباه « تارى » ثبت شده .\r\n","page_name":" 66 ","page_number":68},
  {"content":"\r\n\r\nكشيده به حسين آغا سردار چراكسه « 1 » حمله برد . بعضى از همقطاران خواستند او را بگيرند . او دو نفر را مجروح ساخت و يكى از دليران ما به نام حاجى ممى را كشت . بالاخره افراد لشكر ما به آن حرامزاده حمله بردند و او را دستگير كرده نزد من آوردند و گفتند حق اين حرامزاده را بده .\r\nگفتم اينجا ملك پادشاه بيگانه است . فرمان ما در اينجا جارى نيست . او را نگاه داريد و منتظر بمانيد فردا صبح به حكام محلى اطلاع مىدهيم ببينيم چه مىگويند .\r\nگفتند فرمان پادشاه ما در همه جا جارى است . تو سردار ما هستى .\r\nامر شرع هرچه هست حكم بده ، ما حق او را مىپردازيم و آيهء قصاص را از قرآن خواندند و گفتند كه براى قصاص حاجى ممى بايد او را كشت .\r\nمن هم ناچار موافقت كردم و او را در همانجا كشتند . اشرار ديگر چون اين حال را ديدند عبرت گرفتند و آرام شدند . در حقيقت مفهوم آيهء  « وَ لَكُمْ فِي الْقِصاصِ حَياةٌ »  نمايان شد . سركرده‌هاى كافر نيز از شنيدن خبر اين احوال عبرت گرفتند . ايلچى كافر هم فورا عرابه‌اى گرفت و به خدمت سلطان احمد رهسپار شد .\r\nاز طرف ديگر خداوند خان به هر يك از افراد لشكر ما نسبت به پايه‌شان\r\n\r\n\r\n","description":"","footnote":"\r\n( 1 ) - قسمتى از مصريان كه در نيروى عثمانى خدمت ميكردند و از « مماليك » بودند .\r\n","page_name":" 67 ","page_number":69},
  {"content":"\r\n\r\nپنجاه يا شصت آقچه « 1 » پول « علوفه « 2 » » داد . عادل خان هم به افراد لشكرى كه در بروج بودند حق علوفه‌اى پرداخت .\r\nدر ميان لشكريان ما كسانى فتنه مىانگيختند و مىگفتند نزديك دو سال است علوفهء ما نرسيده ، از زاد و توشهء ما چيزى نمانده ، آلات و ملزومات كشتىها از بين رفته ، خود كشتىها نيز كهنه و خراب شده و با اين حالات رفتن ما به مصر « 3 » ممكن نخواهد بود . بعضى از ايشان هم به زبان حال مىگفتند :\r\n\r\nشيخ سعدى\r\n به دريا در منافع بىشمار است * اگر خواهى سلامت در كنار است « 4 » \r\nبرخى نيز مىگفتند :\r\n\r\nيتيم\r\n گر فلك عاقلميدر اول * اختيار ايله دريا سفرن « 5 » \r\n\r\n\r\n","description":"","footnote":"\r\n( 1 ) - واحد پول نقره قديمى .\r\n( 2 ) - حقوق سربازان و افراد لشكر بنام پول علوفه داده مىشد . امروز هم در تركيه اين اصطلاح مرسوم است .\r\n( 3 ) - سربازان و ملوانان از افراد پادگان مصر بودند و قرار بود به مصر باز گردند .\r\n( 4 ) - بيت سعدى در متن به همين صورت آمده است .\r\n( 5 ) - معنى شعر چنين است :\r\nاگر عاقل هستى فقط وقتى كشتى فلك در دست توست سفر دريا را در پيش گير\r\n","page_name":" 68 ","page_number":70},
  {"content":"\r\n\r\nعاقبت الامر اغلب ايشان ترجيح دادند كه در ولايت گجرات بمانند و به خدمت حكام آنجا پيوندند . چون كشتىها خالى ماند اسباب و اسلحه و يراق‌ها را در قلعه سرت به خداوند خان تحويل داديم و او تعهد كرد كه بهاى آنها را به انبار دولت عليه ارسال دارد . براى آنها از خداوند خان و عادل خان هر دو قبض گرفته شد .\r\nاز بندگان پادشاه سعادت جاه كه حلال خواران و نمك پادشاه و تابع اين فقير بودند مصطفى آغا كتخداى ينگيچريان مصر و على آغا سردار تفنگچيان و چند تن از بلوك باشيان « 1 » و ديگر افسران ناوگان و حدود پنجاه تن از همقطاران ديگر توكل به خدا گفته\r\n\r\nشيخ نظامى\r\n ان مع العسر چويسرش قفاست * شاد بر آنم كه كلام خداست « 2 » \r\nمدلول شعر را در نظر گرفته روز اول محرم الحرام سال نهصد و شصت و دو هجرى به سوى احمد آباد « 3 » رهسپار شديم .\r\nپس از چند روز به بروج رسيديم و چند روز بعد از آنجا به بلودر آمديم سپس از آنجا از راه چامپانر روانه شديم .\r\nدر طول راه درختان عجيب و غريبى ديديم كه هر يك به آسمان سركشيده بودند .\r\n\r\n\r\n","description":"","footnote":"\r\n( 1 ) - اين كلمات كه براى اشخاص به كار رفته در كتاب همه به همين صورت است و درجات نظامى بوده است .\r\n( 2 ) - بيت نظامى در متن كتاب به همين صورت آمده است .\r\n( 3 ) - احمد آباد اكنون مركز ايالت گجرات هند و از مراكز عمدهء صنايع بافندگى هند است .\r\n","page_name":" 69 ","page_number":71},
  {"content":"\r\n\r\nشب پره‌هاى خفاش « 1 » عجيب روى درختان نشسته بودند كه فاصلهء ميان دو بالشان بيش از چهارده وجب بود . در هر درخت آنقدر از اين پرندگان بودند كه به حساب نمىآيد . اين درخت‌ها پس از بالا رفتن و شاخه كردن ، از شاخه‌هاشان ريشه‌هاى تازه فرود مىآيد و به زمين مىنشيند و به اين ترتيب درخت وسعت مىيابد و درختهاى تازه پيدا مىشود به طوريكه از يك درخت ده و بيست و حتى بيش از بيست درخت جديد بوجود مىآيد . اين درخت را در آن حوالى درخت « طوبى » « 2 » مىنامند و در سايهء آن درخت‌ها چند هزار كس مىتوانند استراحت كنند .\r\nدر اين راه غير از « زقوم » « 3 » چيز ديگرى ديده نمىشود .\r\nدر گجرات طوطىها آنقدر زيادند كه به تصور نمىآيد . همچنين آنجا سرزمين ميمون‌هاست . هر روز در هر جا كه اقامت مىكرديم از هر طرف هزاران ميمون در اطراف ما جمع مىشدند . اغلبشان بچه‌هاشان را در آغوش يا روى دست گرفته مىآمدند و ما را تماشا مىكردند . هر - كدامشان كارهاى شگفت انگيز انجام مىدادند . گوئى داستان جهانشاه « 4 » را مجسم مىكردند و مىخواستند بفهمانند كه در ميان ايشان كسى اولويت و حكمرانى ندارد و همه آزاد و برابر زندگى مىكنند . وقتى شب فرا -\r\n\r\n\r\n","description":"","footnote":"\r\n( 1 ) - كركس‌هاى لاشخوار را كه در هند زياد هستند و همه جا به چشم مىخورند به اين اسم ناميده است .\r\n( 2 ) - درخت بانيان در هند معروف است . بزرگترين اين درخت‌ها در باغ نباتات شهر كلكته است كه چند كيلومتر مربع زمين را پوشانده است .\r\n( 3 ) - نوعى خربزه بدمزه و تلخ كه حنظل هم ناميده مىشود .\r\n( 4 ) - سومين امير از سلسلهء تركمانان قره قويونلو .\r\n","page_name":" 70 ","page_number":72},
  {"content":"\r\n\r\nمىرسيد و هوا تاريك مىشد همهء ميمونها به جاهاى خود باز مىگشتند .\r\nالحاصل با هزاران رنج و محنت به محمودآباد رسيديم كه از آنجا تا احمدآباد پايتخت گجرات را پانزده روزه طى كرديم . در اين شهر با پادشاه و عماد الملك وزير و ساير خوانين و سرآمدان گجرات ملاقات كرديم . پيشكش فقيرانه‌اى به خدمت سلطان احمد تقديم داشتيم . پادشاه ، ما را به انواع نوازش و عنايات سرافراز گردانيد و ارادات و اخلاص خود را نسبت به پادشاه عالم‌پناه « 1 » بيان داشت و كمال انقياد و اطاعت خويش را عيان ساخت . يك رأس اسب و يك قطار شتر و خرج راه به حقير مرحمت نمود .\r\nدر حوالى احمدآباد در نزديكى محلى بنام چركش مقام شيخ احمد مغربى را زيارت كرديم .\r\nروزى ايلچى كافر نزد عماد الملك وزير سلطان احمد آمده بود و با او گفتگو مىكرد . عماد الملك به ايلچى كافر مىگفت :\r\n- ما محتاج پادشاه روم « 2 » هستيم . اگر كشتىهاى ما به بنادر ايشان رفت و آمد نداشته باشند وضع ما دشوار خواهد شد . مخصوصا كه پادشاه روم سلطان همهء مسلمانان است . چگونه ممكن است كه شما قپودان و درياسالار او را از ما بخواهيد ؟\r\nاتفاقا من همان دم وارد مجلس شدم . چون اين گفتگو را شنيدم به خشم آمدم و گفتم .\r\n\r\n\r\n","description":"","footnote":"\r\n( 1 ) - منظور سلطان عثمانى ، سليمان قانونى است .\r\n( 2 ) - منظور سلطان عثمانى است كه مقام خلافت را هم داشت .\r\n","page_name":" 71 ","page_number":73},
  {"content":"\r\n\r\n- بره « 1 » ملعون . مرا با ناوگان آسيب ديده گير آورديد ؟ ان شاء الله الرحمن عنقريب الزمان در سايهء دولت حضرت عالم‌پناه نه تنها شما را از هرمز بيرون خواهيم راند حتى ديو و كره « 2 » نيز در دست شما نخواهد ماند . درياى هرمز را در خواب هم نخواهيد ديد .\r\n\r\nلمؤلفه\r\n دكز يوزنده يورو رز * دشمنى آراربو لورز\r\nاوجو مز قومز آلورز * بزه خير الدين لى ديرلر « 3 » \r\nو باز گفتم اى كافر پس از اين در بنادر هند و درياى هرمز نه تنها شما بلكه پرنده‌هاى شما نيز نخواهند توانست پريد . كلمات حقارت‌آميز ديگر هم بر آن افزودم و گفتم گمان نكنيد كه من ناچارم از راه دريا به كشور خود بازگردم اگر خدا بخواهد از راه خشكى رفتن هم برايم آسان است .\r\nايلچى كافر نتوانست در برابر جملات من جوابى بدهد برخاست و از مجلس بيرون رفت .\r\n\r\n\r\n","description":"","footnote":"\r\n( 1 ) - يعنى مردك .\r\n( 2 ) - بنادر گجرات هند .\r\n( 3 ) - اين نوع شعر و كلمات آن نوعى رجز خوانى در زبان تركى است كه هنوز هم رواج دارد معنى آن چنين است .\r\n سطح دريا را مىنورديم * دشمن را در هر جا پيدا مىكنيم\r\nكين دشمن را مىپروريم * ما « خير الدينى » هستيم \r\nخير الدين پاشا درياسالار بزرگ ترك بوده است كه در مديترانه فتوحات درخشان داشت و در مقدمه كتاب به او اشاره شد .\r\n","page_name":" 72 ","page_number":74},
  {"content":"\r\n\r\nسپس چند روز بعد ، سلطان احمد حكمرانى قلعهء بروج را با مواجب گزاف به اين حقير پيشنهاد كرد . اما قبول نكردم و گفتم از مراحم پادشاهى بىحد خرسندم ولى نه تنها بروج بلكه اگر تمامى ولايت گجرات را هم به من ببخشايند ، ماندنم در اين‌جا محال است .\r\nاتفاقا شبى حضرت على مرتضى رضى اللّه تعالى عنه را در خواب ديدم .\r\nكاغذى نوشته را پيش من گذاشت و گفت : اين مهر حضرت حق است به تو ارزانى شده كه آن را با خود داشته باشى و از هيچ چيز نترسى .\r\nمن هم عرض كردم : - اگر مهر حضرت حق با ما نبود ، درين ديار بيگانه آبها نيز از ما گريزان ميشدند .\r\nاز اين خواب بسيار شادمان شدم . فردا صبح تفصيل خواب را براى همقطاران بيان داشتم . همه شكر كردند . هماندم به خدمت پادشاه رفتم و از او براى رفتن رخصت طلبيدم . به احترام پادشاه سعادت جاه اجازه داد و سپس توصيه كرد كه در اين نواحى كسانى از علماى كافران « بانيان » هندو هستند كه ايشان را « بات » مىنامند . هر وقت مسافران و بازرگانان بخواهند به سفرى بروند ، از اين « بات » ها به اجرت مىگيرند و آنها ضمانت و تعهد مىكنند كه مسافران را به سلامت عبور دهند . اين « بات » ها همراه مسافران مىروند . چنانچه در راه با افرادى از قبايل « راشپوت » كه سواران دلير و بيباك و از هندوان هستند مصادف شوند كه قصد غارت و آزار داشته باشند اين « بات » ها خنجرشان را عريان روى سينهء خودشان مىگذارند و مىگويند اگر به مسافر و كاروانى كه ما ضامن شده‌ايم آزارى برسد خود را هلاك خواهيم كرد .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\n« راشپوت » ها به احترام « بات » ها به كاروانيان تعرضى نميكنند چون ميدانند كه اگر به اندازهء سرموئى تجاوز و آزار كنند در واقع بات‌ها خودشان را مىكشند . زيرا اگر خود را هلاك نكنند ديگر مردمان به ايشان اعتماد و اطمينان نخواهند داشت و اين رسم اجرا نخواهد شد اما اگر به كاروانيان ضررى برسد و يك يا چند « بات » خود را بكشند به موجب كيش و آئين باطل راشپوت و بالى عظيم به گردن ايشان خواهد افتاد و همگى مستحق قتل و هلاك خواهند بود و در اين صورت خود سران راشپوت آن نواحى همهء مرد و زن و پسر و دختر ايشان و اتباعشان را به قتل خواهند رساند .\r\nبه همين قرار مسلمانان احمدآباد دو نفر « بات » را براى همراهى ما تعيين كردند كه با آنها قرارى گذاشتيم و در اواسط ماه صفر سال مذكور از راه خشكى با عرابه‌ها به قصد ديار روم حركت كرديم . پس از پنج روز به شهر پتن آمديم . در آنجا مقام شيخ نظام الدين پيرپتن را زيارت كرديم .\r\nدر اين شهر شير خان و برادرش موسى خان لشكرى جمع كرده در تدارك جنگ با خان بلوچ رادنپور بودند . به گمان و احتمال آنكه ما به كمك دشمن ايشان ميرويم از حركت ما جلو گرفتند و گفتند چند روزى توقف كنيد تا نتيجهء كار معلوم شود آنوقت به سلامت و عافيت به راه خود برويد .\r\nگفتيم باللّه العظيم ما قصد جنگ و يارى با هيچ‌كس نداريم . ما مسافريم و به راه خود مىرويم و فرمان شريف پادشاه شما را در دست داريم .\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nعاقبت پس از هزاران تضرع و زارى به ما اطمينان كردند و اجازهء عبور دادند .\r\n\r\nلمؤلفه\r\n ايلكان هند بيلان پتن سفرين * اختيار ايلسون محن سفرين\r\nبيغلا ما قدين عقيق بولدى كوزم * دير كورم ايلمش يمن سفرين\r\nدر اشكمله دامنيم پر دور * كوئيا ايلدوم عدن سفرين\r\nيوراكوم بولدى نافه وش پرخون * نى قلاى مين ايتب ختن سفرين\r\nيا الهى ينه ميسّر قيل * كاتبى بنده كه وطن سفرين « 1 » \r\nبارى ، از آنجا نيز خلاص شديم و به راه افتاديم . روز پنجم به رادنپور رسيديم و با محمود خان بلوچ ملاقات كرديم . او نيز با ما به سختى و خشونت رفتار كرد عاقبت سه نفر از همقطاران و همراهان ما را نگاهداشت و باقى را اجازه عبور داد .\r\nدر راه كافران راشپوتى بودند . اما يكى از سران ايشان براى كمك به ما آمده بود . از او سفارش نامه‌اى گرفتيم و به راه خود ادامه داديم تا به\r\n\r\n\r\n","description":"","footnote":"\r\n( 1 ) - اشعار اثر مؤلف و به لهجهء تركى جغتائى است كه ترجمه‌اش چنين است :\r\n چون كسى عازم هند و پتن شود * سفر محنت‌ها را اختيار مىكند\r\nچشمم از گريه عقيق‌گون شد * آيا به سفر « يمن » مىرود\r\nدامنم از مرواريد اشك پر شده * گوئيا به سفر « عدن » رفته‌ام\r\nدلم همچون نافه پرخون است * آيا سفر « ختن » در پيش دارم\r\nيا الهى دوباره ميسر فرما * كه بنده‌ات كاتبى به سفر وطن برود \r\n","page_name":" 75 ","page_number":77},
  {"content":"\r\n\r\nولايت سند رسيديم . در اينجا براى ادامهء سفر شتر كرايه گرفتيم و از اينجا به « بات » هائى كه از احمد آباد همراه آمده بودند مقدارى جيب خرجى داديم و آنها را پس فرستاديم .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\n\r\nدر بيان احوالى كه در ولايت سند روى داد\r\nروز اول ماه مبارك ربيع الاول به راه افتاديم ، روز دهم به شهر پاركر از شهرهاى راشپوت رسيديم . چون كافران راشپوت راه را بر ما بستند سفارش‌نامه سركردگانشان را نشان داديم . مقدارى نيز تحفه و هدايا پيشكش كرديم . آنها راه را باز كردند اما گفتند تقريبا هزار راشپوت در راه هست از آنها غافل مباشيد .\r\nفرداى آن روز سحرگاهان حركت كرديم و به راه ادامه داديم .\r\nروزى هنگام صبح ناگهان از طرف مقابل راشپوتها نمايان شدند و غوغا درگرفت .\r\n\r\nلمؤلفه\r\n كوروندوكى كيبى راشپوت آلايى * دوه جيلر كوتوردى ردلايى « 1 » \r\nفورا شترها را خوابانديم و تدبيرى انديشيديم . چند تير تفنگ شليك كرديم . راشپوت‌ها چون تيراندازى تفنگ‌هاى ما را ديدند كس فرستادند و پيغام دادند كه ما سر جنگ نداريم ولى باج مىخواهيم .\r\nگفتيم ما سوداگر نيستيم . بارهاى ما « دارو » و « مهره » است باج\r\n\r\n\r\n","description":"","footnote":"\r\n( 1 ) - اين بيت مولف به لهجه تركى عثمانى است و معنايش چنين است :\r\n چون گروه راشپوت‌ها ديده شدند * شتر بانان فرياد و غوغا برآوردند . \r\n","page_name":" 77 ","page_number":79},
  {"content":"\r\n\r\nآنها را هم فرستاديم . اگر خواسته باشيد بازهم مىفرستيم . « 1 »\r\nدر مقابل اين جواب ما خود را از راه ما كنار كشيدند و ما توانستيم به راه خود ادامه دهيم .\r\nپانزده روز در ريگستان و بيابان رفتيم تا روزى به شهر وانيكه در سرحدّ ولايت سند رسيديم . در آنجا شترهاى ديگرى كرايه گرفتيم و پس از پنج روز به شهر جونه و از آنجا هم به شهر باغ فتح رسيديم .\r\nحسن ميرزا پادشاه سند كه از چهل سال قبل در اين ولايت حكمرانى داشته از پنج سال پيش نيمى از بدنش فلج شده بود و نمىتوانست بر اسب سوار شود . به اين جهت هميشه با كشتىهائى كه بر روى رود سند در رفت و آمد بودند به هر جا مىخواست مىرفت .\r\nدر شهر تته پايتخت سند مير عيسى ترخان كه از اميران محلى بود چند تن از بندگان و سرآمدان حسن ميرزا را كشته قلعه نصرت آباد را متصرف شده خزينه حسن ميرزا را تصاحب كرده و ميان لشكر خويش پخش كرده بود و به نام همايون « 2 » پادشاه خطبهء آدينه خوانده و نقاره زده بود .\r\nحسن ميرزا هم كه در اين وقت در شهر بكره بوده برادر رضاعى\r\n\r\n\r\n","description":"","footnote":"\r\n( 1 ) - كلمات « دارو » و « مهره » به همين صورت در متن كتاب بمعنى « باروت » و « گلوله » به كار رفته است . معنى عبارت هم اينست كه اگر بخواهيد باز تيراندازى خواهيم كرد .\r\n( 2 ) - همايون پادشاه هند كه به علت شورشى از دهلى گريخت و بدربار شاه طهماسب پناهنده شد در اين موقع به هند بازگشته بود و در دهلى سلطنت داشت .\r\nدر صفحات آينده مطالب بيشترى دربارهء او خواهد آمد .\r\n","page_name":" 78 ","page_number":80},
  {"content":"\r\n\r\nخود به نام سلطان محمود را سردار لشكر كرده و از راه خشكى فرستاده بود و خودش با چهارصد فروند كشتى از راه رود سند به مير عيسى هجوم آورده بود .\r\nدر اين زمان بود كه ما به آنجا رسيديم . سلطان محمود كه به آنجا رسيده بود و از آمدن ما خبر يافت كس فرستاد و با احترام بسيار ما را پيشواز كرد . در اوايل ماه ربيع الاخر با او ملاقات كرديم . مقدارى تحفهء فقيرانه هديه داديم او نيز از اين بنده تعظيم و تكريم كرد . سر و پا داد يعنى خلعتهاى گوناگون انعام نمود و اسم ما را « لشكر غيب » گذاشت و حكمرانى شهر ديول سند را كه بندرگاه شهر لاهور در كنار سند است به اين فقير پيشنهاد كرد . اما فقير قبول نكرد و اجازهء رفتن خواست .\r\nسلطان محمود گفت ان شاء اللّه پس از فتح اجازه با خود شماست و به صحت و عافيت برويد نامه‌اى نيز به پيشگاه سعادت دستگاه نوشت .\r\nالغرض از ما خواست كه در جنگ با مير عيسى به ايشان كمك كنيم .\r\nاما مسلمانان آنجا پيش ما تضرع كردند و گفتند شما تفنگ و خمپاره به كار نبريد زيرا ما همه از يك قوم هستيم و باهم خويشاوند و برادريم ، در طرف مقابل ما هم خويشاوندان و فرزندان ما هستند .\r\nما هم كمكى نكرديم اما براى حل اختلاف و برقرارى صلح ميان طرفين اقدام كرديم .\r\nاز مشايخ سند شيخ عبد الوهاب را ديدن كرديم و از او دعاى خير گرفتيم . شيخ ميرك و شيخ جمال را هم زيارت كرديم .\r\nجنگ با مير عيسى يك ماهى طول كشيده بود . در اين مدت تعبيه‌هاى\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nجنگى تدارك شده بود و توپها شليك ميكردند و از هر دو طرف عدهء بسيارى تلف شده بود ؛ اما چون شهر تته در جزيره واقع است گلوله‌هاى توپ كه از طرف مقابل افكنده مىشد به شهر كارى نمىكرد و فتح آن ممكن نميشد .\r\nعاقبت ما ميانجيگرى كرديم كه مير عيسى خواندن خطبه آدينه و نقاره زدن به نام همايون شاه را قطع كند و مثل سابق تابع حسن ميرزا باشد .\r\nمير عيسى اين ميانجيگرى را پذيرفت و پسر خود مير صالح را با پيشكش و هدايا به حضور حسن ميرزا روانه داشت .\r\nحسن ميرزا هم او را پذيرفت . از خزانه‌اى كه مير عيسى صاحب شده و ميان لشكر پخش كرده بود هرچه باقى بود به پسر مير عيسى بخشيد .\r\nحكومت آن ولايت را هم به خود مير عيسى واگذاشت و به وزيرش منلايارى دستور داد كه فرمان و عهدنامه‌اى براى مير عيسى نوشت و بوسيلهء پيشكار خود نقاره‌اى براى او فرستاد كه نشان حكومت بود . بعلاوه ده تن از كسان و منسوبان مير عيسى از جمله ارغوان و ترخان را كه در حبس بودند آزاد ساخت و به هر يك خلعتى فاخر بخشيد .\r\nمير عيسى نيز همسر حسن ميرزا بنام حاجى بيگوم را كه گرفته بود پس فرستاد .\r\nدر اوايل ماه جمادى الاول سلطان محمود كه از راه خشكى مىآمد و شاه حسن ميرزا كه با كشتى از راه رود مىآمد به هم پيوستند و حاجى بيگوم نيز به آنها پيوست اما ده روز بعد حسن ميرزا وفات يافت و شايع شد كه خاتون او را زهر داده است .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\n\r\nحمدى\r\n اريسك عورته ايننمه اخى * عورت ال اتدى انبيايه دخى « 1 » \r\nدر آن موقع سلطان محمود دارائى حسن ميرزا را به سه حصه بخش كرد . يك بخش را به خاتون داد و بخش ديگر را بوسيلهء خواجهء بزرگ حسن ميرزا براى مير عيسى فرستاد و جنازهء حسن ميرزا را نيز به شهر تته روانه كرد .\r\nآنگاه ما را به كشتى نشاند و روانه كرد و خود با اسب‌ها و شترها و باروبنه‌اش از راه خشكى به سوى بكره حركت كرد .\r\nپس از رفتن او لشكريان كشتىهاى ديگر را غارت كردند و كشتى - بانان آنها از ترس گريختند ناچار همقطاران ما كشتىبان شدند و كشتىهاى ما به راه افتاد . در طول راه گروهى از جغتائيان به ما هجوم آوردند اما ما توانستيم با زحمت و بلاى بسيار و با استفاده از تفنگ‌هاى خودمان از چنگ آنها خلاص شويم .\r\nدر آن منطقه مدت ده روز بر ضد جريان رود ميرانديم تا به شهر ناصرپور رسيديم . اين شهر را راجه‌هاى راشپوت غارت كرده بودند .\r\nبه اين جهت مير عيسى با ده هزار نفر بدنبال سلطان محمود براى مقابله با راشپوتها روانه شده بود و پسرش مير صالح هم با هشتاد فروند كشتى از راه رود حركت كرده بود كه به آنها بپيوندد .\r\n\r\n\r\n","description":"","footnote":"\r\n( 1 ) - معنى شعر چنين است :\r\n اى برادر ، اگر مرد هستى به زن اعتماد مكن * زن به انبيا نيز خيانت كرده است . \r\n","page_name":" 81 ","page_number":83},
  {"content":"\r\n\r\nمن براى حال و كار خودمان تفأل كردم . برگشتن خوب آمد .\r\nپس همه گرد آمديم و براى دفع بلا ده هزار بار « سورهء اخلاص » خوانديم و با كشتىهاى خود به سوى تته بازگشتيم .\r\nروز سوم با كشتىهاى مير صالح كه از راه رود مىآمد مصادف شديم . با مقدارى پيشكش به كشتى او رفتيم و از مقصدش جويا شديم .\r\nگفت از پى پدرم مير عيسى ميروم . گفتيم او مدتيست رفته . گفت شما هم بازگرديد باهم برويم چون ما كشتىبان كافى نداريم . ما پانزده نفر كشتىبان به او داديم و ناچار دوباره بازگشتيم و پس از ده روز به قصبهء سند رسيديم . در آنجا با مير عيسى ملاقات كرديم . سران و اطرافيان حسن ميرزاى مرحوم اكنون به خدمت مير عيسى پيوسته بودند . آنها به مير عيسى گفتند كه اين شخص ميانجيگرى كرد و صلح را برقرار ساخت و به جنگ‌هاى ما پايان داد .\r\nمير عيسى از شنيدن اين سخن به ما اعزاز و اكرام بسيار ارزانى داشت و گفت قصور ما را ببخشيد و چند روزى با ما باشيد چون قرار است ان شاء اللّه مير صالح را به خدمت همايون پادشاه بفرستيم شما هم با او برويد .\r\nچون كه سلطان محمود شما را در بكره نگاه خواهد داشت ، او پسر فرخ ميرزا است و سوداى پادشاهى در دماغ مىپروراند .\r\nحقير به ماندن راضى نشدم و گفتم به ما اجازه رفتن بدهيد و كشتىها را با ما بفرستيد و يكنفر « جلودار » همراه ما كنيد . ان شاء اللّه سلطان محمود نيز بنام همايون پادشاه خطبه خواهد خواند و ميان شما ان شاء اللّه آشتى خواهد شد .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nگفتهء من در او اثر بخشيد . هفت فروند كشتى خود را به ما داد و يكنفر « جلودار » راهنما و چند كشتىبان در اختيارمان گذاشت . عريضه‌اى هم به پيشگاه پادشاه سعادت دستگاه نوشت و ما روانه شديم .\r\nدر راه خود تمساح‌هاى بزرگ در كنار رود سند ديديم . در خشكى نيز پلنگ‌ها ديده ميشدند بطوريكه راه رفتن تنها ممكن نمىبود . همچنين در اثناى راه خود هر روز با طائفه « سمچه » و « ماجى » مىجنگيديم تا سرانجام پس از چند روز با تحمل مشكلات و بلاياى بسيار به سياوان رسيديم . پس از آن به پاترى و از راه ديله به قلعه بكره آمديم در بكره سلطان محمود و منلايارى وزير مرحوم حسن ميرزا را ملاقات كرديم .\r\nهدايائى به سلطان پيشكش كرديم و در اثناى گفتگو با سلطان مسئلهء اختلاف او را با همايون پادشاه نيز حل كرديم . سلطان محمود هم راضى شد كه بنام همايون پادشاه خطبه بخواند و با مير عيسى هم آشتى كرد . در اين موقع ماده تاريخى براى وفات مرحوم حسن ميرزا سرودم .\r\n\r\nلمؤلفه\r\n شاه حسن سند كه شه ايردى ولى * جيكتى اجل جا مينى تاپتى فنا\r\nهاتف غيب ايتى تاريخنى * « جنت فردوس مكانى اولا » « 1 » \r\n\r\n\r\n","description":"","footnote":"\r\n( 1 ) - اين اشعار به لهجهء تركى جغتائى و معنايش چنين است :\r\n شاه حسن به پادشاهى سند رسيد ولى * جام اجل را نوشيد و فانى شد\r\nهاتف غيب گفت تاريخش را * جنت فردوس مكان او باشد \r\n","page_name":" 83 ","page_number":85},
  {"content":"\r\n\r\nسلطان محمود از اين شعر ماده تاريخ بسيار خوشوقت شد و تمجيد كرد . پس از آن دو غزل ديگر نيز سرودم :\r\n\r\nلمؤلفه\r\n فرقت الىنى طوراولوربيلماس ايديم * اصلامين آنينك خيالينى قيلماس ايديم\r\nآخر مينى اوچراتى سينك عشقنينك انكا * اوزحاليمه قالسه سندين اير ايلماس ايديم\r\nدردمنى سنكاييغلاسه‌اى مه چشمم * بيردم كوزو مينك يا شينى مين سيلماس ايديم\r\nبيلسام مينى رد ايتكينكى آخر سين * هر كزايشيكينكه‌اى پرى كيلماس ايديم\r\nهجر آتشينى كاتبى اول تانيسام * عشقى يوليدامو نجه زمان يبلماس ايديم « 1 » \r\n\r\n\r\n","description":"","footnote":"\r\n( 1 ) - معنى اشعار غزل چنين است :\r\n نميدانستم كه دست فرقت دراز بود * اصلا من اين را به خيال خود نمىآوردم\r\nآخر عشق تو مرا بدان گرفتار ساخت * اگر به حال خودم ميبودم هرگز از تو جدا نميشدم \r\n اى مه ، اگر اشك چشمم دردم را به تو بگويد * يك دم آنها را از چشمهايم نميزدودم اگر ميدانستم كه آخر تو مرا رد خواهى كرد\r\nهرگز اى پرى ، به آستانه تو نمىآمدم * اى « كاتبى » اگر آتش هجر را از اول ميدانستم\r\nاينهمه زمان به راه عشق نميرفتم . \r\n( ملاحظه مىشود كه چه اندازه كلمات و تركيبات فارسى در اين اشعار تركى وجود دارد )\r\n","page_name":" 84 ","page_number":86},
  {"content":"\r\n\r\nو غزل دوم اين بود :\r\n\r\nلمؤلفه\r\n يار سزهر قايدا بولسام بيت الاحزاندور منكا * عالم اول يوسف لقادين ايرو زندان دور منكا\r\nدشمن ايتور ميش مينك چون يولينكا اولماس سينك * دوستوم اول سوز بارى واللّه بهتاندور منكا\r\nشربت لعلينك عطا قيلغانداجان بيرسام نىتنك * اى طبيبم سنكا مشكل ايرسه آساندور منكا\r\nالغاج اطرافيم ملامت سنكى كونكلوم شاداولور * غمم چريكين دفع او چون اول يخشى قورو غاندورمنكا\r\nايتلار ينك لا كاتبى بند نكنى قيلدينك هم‌سغال * نعمتينك حقى بيكوم اول اوليغ احساندور منكا « 1 » \r\n\r\n\r\n","description":"","footnote":"\r\n( 1 ) - ترجمه اشعار اين غزل چنين است :\r\n هر كجا بىيار باشم بين الاحزان منست * اگر آن يوسف لقا نباشد عالم زندان منست\r\nدشمن مرا گمراه كرده است چون به تو راه ندارم * اى دوست باللّه اين حرف‌ها به من بهتان است\r\nاگر شربت لعلت را بنوشم و جان دهم عجب نيست * اى طبيبم آنچه براى تو مشكل مىنمايد براى من آسان است\r\nاگر سنگ ملامت از هر طرف بر من ببارد * همان ( شربت ) براى دفع لشكر غم از من حمايت مىكند\r\nاين « كاتبى » بنده‌ات را با سگان خويش هم‌سگال كردى * به حق نعمت تو اى خداوند كه اين خود احسانى است براى من \r\n","page_name":" 85 ","page_number":87},
  {"content":"\r\n\r\nاين غزل‌ها را به خدمت سلطان محمود فرستادم و اجازهء رفتن خواستم . سلطان اجازه داد و او هم عريضه‌اى به پيشگاه پادشاه سعادت دستگاه نوشت .\r\nسلطان با اينكه اجازهء رفتن داده بود گفت در راه قندهار بهادر سلطان فرزند حيدر سلطان از سلاطين اوزبك چند هزار نفر بدور خود جمع كرده راهزنى و سركشى پيش گرفته و به كسى راه نميدهد . حتى مرغ هم نميتواند از آن منطقه بگذرد . بعلاوه حالا فصل بادهاى سموم است و از اينجا نميتوان عبور كرد . بهتر است چندى در اينجا توقف كنيد و بعد چند نفر راه - شناس همراه شما ميكنيم و شما را به لاهور ميفرستيم . اما در آن راه هم طايفهء جدوار هستند كه نبايد از آنها غافل باشيد .\r\nبدينقرار ما ناچار بيش از يك ماه نزد سلطان محمود مانديم .\r\nاتفاقا شبى والدهء خود را در خواب ديدم كه گفت حضرت فاطمه رضى الله تعالى عنها را در خواب ديدم و از سلامتى تو مژده داد .\r\nصبح بعد تفصيل خواب را براى همقطاران نقل كردم و به سلطان محمود نيز گفتم كه اكنون ميتوانيم رفت . او هم اجازه داد . يك اسب بسيار خوب و يك قطار شتر ، يك خرگاه و يك شاميانه « 1 » و خرج راه و انعام و احسان بسيار بما بخشيد . دويست نفر جمازه سوار از سربازان سندى نيز همراه ما كرد . عريضه‌اى هم در باب اطاعت به خدمت همايون پادشاه نوشت و به ما داد .\r\nدر اواسط ماه شعبان از راه سلطان‌پور روانه شديم و پس از پنج\r\n\r\n\r\n","description":"","footnote":"\r\n( 1 ) - چادرهاى سايبان كه در هند مرسوم است .\r\n","page_name":" 86 ","page_number":88},
  {"content":"\r\n\r\nروز به قلعهء ماو رسيديم . در آنجا گفتند كه در راه جنگلى طائفه « جد » هستند كه مزاحم خواهند بود . به اين جهت ما راه بيابان را پيش گرفتيم .\r\nفرداى آن روز به محل چاههاى آب رسيديم اما چاهها آب نداشت . چند تن از همراهان از تشنگى و از اثر باد سموم قريب الموت شده بودند . به هر يك از آنها ترياق فاروق دادم و فرداى آن روز با شفقت فراوان بهبود يافتند .\r\nپس از مشاهده اين احوال ناچار از راه بيابان صرفنظر كرديم و دوباره به قلعه ماو بازگشتيم .\r\nدر آن بيابان مورهائى ديديم به بزرگى گنجشك كوچك .\r\nهمراهان سندى ما از رفتن به راه جنگلستان مىترسيدند . عاقبت با پند و نصيحت به همقطاران و همراهان قوت قلب مىبخشيدم و شعر يتيم را براى ايشان مىخواندم .\r\n\r\nيتيم\r\n قادر اولان نيجه شير افكنه * صونسه‌تدار كله صو نر دشمنه\r\nرأى قوى واحد و الف اولسه‌ار * رأى قوى سمتى در اهل ظفر\r\nبير اولاوز واحد و دشمن ماية * بيزه يتر آيت  « كَمْ مِنْ فِئَةٍ »  « 1 » \r\nآنگاه ده نفر تفنگدار از تفنگداران خودمان را در جلو و ده نفر\r\n\r\n\r\n","description":"","footnote":"\r\n( 1 ) - معنى اشعار چنين است :\r\n كسى كه قادر است چندين شير بيفكند * با تداركات كافى بر دشمن نيز پيروز مىشود\r\nاگر يك تن واحد قوىدل باشد و دشمن هزار * آنكه دلش قوى است پيروز مىشود\r\nما هم اگر يك نفر باشيم و دشمن صد نفر * براى ما آيهء  « كَمْ مِنْ فِئَةٍ »  كافى است \r\n( در اين اشعار تركى هم كلمات عربى و آيه قرآنى خوب به چشم مىخورد . )\r\n","page_name":" 87 ","page_number":89},
  {"content":"\r\n\r\nرا در عقب و بقيهء همراهان را در وسط قرار دادم . به عنايت بىنهايت حضرت باريتعالى توكل كرده روانه شديم سندىها هم چون اين وضع را ديدند همراه ما آمدند تا به آن جنگلستان جان‌ستان رسيديم . با هزاران بلا و محنت در مدت ده روز به اوچى آمديم . در آنجا با شيخ ابراهيم ملاقات كرديم و از او دعاى خير گرفتيم . مرقد شيخ جمال و شيخ جلال قدس اللّه - سّرهما العزيز را هم زيارت كرديم .\r\nدر اول ماه رمضان المبارك روانه شده به آب‌كاره آمديم . به سنديها كه همراه آمده بودند اجازه بازگشت داديم . خودمان كلك‌هائى ساختيم و از آب گذشتيم . سپس به آب‌ماچوار رسيديم . از اين آب بوسيلهء كشتى گذشتيم . در آنجا قريب پانصد نفر از « جد » ها بودند اما از تفنگ‌هاى ما ترسيدند و كارى نكردند .\r\nاز آنجا نيز روانه شديم و در مدت پانزده روز در نيمه ماه رمضان به شهر ملتان « 1 » رسيديم .\r\n\r\n\r\n","description":"","footnote":"\r\n( 1 ) - شهر مولتان پايتخت ولايت سند بود .\r\n","page_name":" 88 ","page_number":90},
  {"content":"\r\n\r\n\r\nدر بيان احوالى كه در ديار هندوستان روى داد\r\nدر شهر ملتان نخست مرقد حضرت شيخ بهاء الدين زكريا و شيخ ركن الدين و شيخ صدر الدين رحمهم الله را زيارت كرديم .\r\nبا شيخ محمد راجه ملاقات نموديم و از او دعا گرفتيم . با ميرميران و ميرزا حسن سلطان ملاقات كرديم . اجازه گرفتيم و بسوى لاهور روانه شديم .\r\nبه صدكره رسيديم . در آنجا با شيخ حامد ملاقات كرديم و دعا گرفتيم ، از آنجا نيز به راه افتاديم .\r\nدر اوايل شوال به لاهور رسيديم . در اينجا شنيديم كه چون سليم شاه پسر شير خان پادشاه سابق هند وفات كرده اسكندر خان بجاى او پادشاه شده است . همايون شاه كه اطلاع بدست آورده از كابل لشكر كشيده . « 1 » ابتدا لاهور را فتح كرده از طرف خويش حكمران تعيين كرده است و خودش نيز در حوالى شهر سحرند « 2 » با اسكندر خان روبرو شده ، جنگ\r\n\r\n\r\n","description":"","footnote":"\r\n( 1 ) - همايون پسر بابر بود بنيان‌گذار سلسله مغولان هند ( گور كانيان هند است . پس از مرگ بابر همايون پادشاه شد . اما شير خان بر او شوريد و همايون ناگزير بدر بار شاه طهماسب صفوى پناهنده شد ، سالها در ايران ماند و پس از مرگ شير شاه به هند بازگشت و دوباره چند سالى سلطنت كرد . حوادث اين كتاب مربوط به همين سالها و اشاره به اين وقايع است .\r\n( 2 ) - در متن كتاب به اين صورت « سحرند » ثبت شده اما اسم اين شهر « سرهند » است .\r\n","page_name":" 89 ","page_number":91},
  {"content":"\r\n\r\nكرد ، و او را شكست داده است ، چهارصد فيل و ضرب زنان خمپاره افكن و چهارصد عرابه‌اش را نيز به غنيمت گرفته ، اسكندر خان فرار كرده به قلعهء مانكوت پناهنده شده است ، همايون شاه هم شاه ابوالمعالى از ميرزايان كشمير را سردار كرده با مقدارى سپاه از پى اسكندر خان فرستاده و خودش روانه دهلى « 1 » كه پايتخت است شده بود . و از خان‌هاى خويش اسكندر خان اوزبك را به اگره فرستاده بعضى از خان‌ها و سلطان‌هاى خود را هم به حصار فيروز شاه و سنبله و بياته و كنويچ « 2 » اعزام داشته و طرفين مسئول جمع‌آورى لشكر و تدارك جنگ بودند . در اين موقع ما به لاهور رسيديم .\r\nميرزا شاه حاكم لاهور به ما راه نداد و گفت تا به خدمت پادشاه عرض نشود ، اجازه نيست . ما هم احوال خود را به پيشگاه پادشاه عرضه داشت كرديم . فرمان رسيد كه به اردوى همايون روانه شويم . به اين ترتيب تقريبا يك ماه گذشت . بالاخره قبول كردند كه ما را به پيشگاه پادشاه روانه كنند همراه ما كس فرستادند و ناچار به راه افتاديم . از رود سلطان‌پور با كشتى گذشتيم و از راه حصار فيروز شاه روانه شديم و پس از بيست روز در اواخر ذيقعده به شهر دهلى پايتخت هندوستان رسيديم .\r\nهمايون پادشاه چون از رسيدن ما اطلاع يافت به پاس حرمت و عزت پادشاه سعادت جاه ، خان خانان و ديگر خوانين و سلطانان خود را با چهار صد زنجير فيل و چند هزار لشكر به پيشباز ما فرستاد . براى خود اين بنده نيز\r\n\r\n\r\n","description":"","footnote":"\r\n( 1 ) - دهلى در آن موقع در قسمت‌هاى جنوبى دهلى نو امروزى بوده است كه مقدارى از ساختمانهاى آن هنوز باقيست .\r\n( 2 ) - ظاهرا منظور شهر « قنوج » است كه امروز « كانوج » ناميده مىشود .\r\n","page_name":" 90 ","page_number":92},
  {"content":"\r\n\r\nيك قطعه نشان و دو دست خلعت و مخارج ارسال داشت . در آن روز خان خانان در همانجا ضيافتى عالى ترتيب داد .\r\nدر ديار هند رسم بر آنست كه اغلب شب‌ها « ديوان » تشكيل مىشود . به همين قرار ما هم پس از صرف شام با تعظيم و تكريم به ديوان همايون ، همايون پادشاه شرفياب شديم .\r\nبموجب گفته « الهدايا قدر من يهدى » چيزهائى بعنوان تحفهء درويشانه تقديم داشتيم . موقعى كه به خدمت پادشاه رسيديم قطعه شعر ماده تاريخى كه به مناسبت فتح هندوستان بدست او سروده بودم به پيشگاهش عرضه داشتم :\r\n\r\nلمؤلفه\r\n شاه جم رتبت همايون بخت * يتّى اقليم هند كه چون آتش\r\nقيردى افغان نى دهلى نى آلدى * بولدى فرمانبرى بارى سركش\r\nاول فتحغه ايتد يلر تاريخ * « طالع دولت همايونش » « 1 » \r\nدو غزل ديگر عرض كرده كه اولى اين بود :\r\n\r\nلمؤلفه\r\n اگر كه حاليمه رحم ايتمكاى حبيب مينينك * علاجى قايدا تاپار درديمه طبيب مينينك \r\n\r\n\r\n","description":"","footnote":"\r\n( 1 ) - ترجمه اشعار كه به زبان تركى جغتائى و ملمع با فارسى است چنين است :\r\n شاه جم رتبت همايون بخت * رفت به اقليم هند چون آتش\r\nبشكست افغان را و دهلى را گرفت * هر سركش بزرگ كه بود فرمانبر او شد\r\nبراى آن فتح تاريخى گفتند * « طالع دولت همايونش » \r\n","page_name":" 91 ","page_number":93},
  {"content":"\r\n\r\n وصال يارى منكا قيلماس ايردى حق روزى * از لدين اى دل اگر بولماسه نصيب مينينك\r\nشراب لعلينك ايچوب مست او لندى اى ساقى * مگر كه كيرمكاى ايلكيمكا هيچ رقيب مينينك\r\nروا مىدور ديمكاى سين مينك او چون هرگز * نيچو كدورور غم هجر يمدين اول غريب مينينك\r\nيوزينى ( كاتبى ) كور كاج هزار عشوه بيلان * قول ايتدى كو نكلومى اول شوخ دلفريب مينينك « 1 » \r\nو غزل دوم چنين بود :\r\n\r\nلمؤلفه\r\n وصل اميدم يوق مينك مشتاق روى يار مين * آرزو قيلمام بهشتى عاشق ديدار مين\r\nاى طبيبم ايشيكينك دار الشفا سيدين منكا * شربت لعلينكنى بيردير دينك بيلان بيمار مين\r\nعقل و فكر و صبور و هوشيم قيلدى يغما عشق يار * وادى هجرانده قالديم نى قيلاى ناچار مين \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n اگر يار به حالم رحم نكند * كى طبيب تواند دردم را چاره كند\r\nوصال يار را حق ، روزى نكرد * از ازل دل مرا نصيب چنين بود\r\nاى ساقى از شراب لعلت مست شديم * مگر رقيب ما را ازين مستى هشيار سازد\r\nرواست كه نگوئى براى من هرگز * از غم هجر من آن غريب چه حال دارد\r\nآنگه كه « كاتبى » روى ترا ديد با هزار عشوه * اسير كردى دلش را اى شوخ دلفريب \r\n","page_name":" 92 ","page_number":94},
  {"content":"\r\n\r\n مجلس خاصه رقيب روسيه نى چاللمه * ساقيا شكل قبيحيدين آنينك بيزار مين\r\n« كاتبى » خسرو بولپدر نظم آرا شيرين‌كلام * وصف لعل يار بيرله مين شكر گفتار مين « 1 » \r\nپادشاه از شنيدن غزلها بىاندازه لذت برد و مسرور شد . در اين فرصت اجازه خواستم كه سفر خود را دنبال كنم . اما پادشاه اجازه نداد .\r\nبه اين حقير ، يك « كرور » وظيفه با « جايگير » ، « پركنه » و « خرچه » پيشنهاد كرد و براى هر يك از همقطاران نيز وظيفه‌اى به قدر يك « لك » آقچه تعيين كرد . اما فقير قبول نكرد و اجازه رفتن خواست .\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n اميد وصال نيست ، اگرچه مشتاق روى يار هستم * بهشت را آرزو نمىكنم چه عاشق ديدار هستم\r\nاى طبيب من از آستانه دار الشفاى خود به من * شربت لعل خود را دادى گفتى كه تو بيمار هستى\r\nعشق يار ، عقل و فكر و صبر و هوشم را بيغما برد * در وادى هجران ناچار ماندم نه دانم چه چاره سازم\r\nآن رقيب روسياه را به مجلس خاص راه مده * اى ساقى من از شكل قبيح او بيزار هستم\r\n« كاتبى » در كار نظم « خسرو » شيرين كلام شده است * با وصف لعل يار شكر گفتار هستم . \r\n( كلمه خسرو در اينجا اشاره به امير خسرو دهلوى شاعر فارسىگوى معروف هند است و در عين حال در بازى كلمات با « شيرين » در مصرع اول و « شكر » در مصرع دوم يك جا آمده كه اشاره‌ايست به مثنوى مشهور « خسرو و شيرين » نظامى گنجوى ) .\r\n","page_name":" 93 ","page_number":95},
  {"content":"\r\n\r\nپادشاه فرمود لا محاله يكسال در اينجا با ما باش و خيلى اصرار كرد .\r\nاين كمترين عرض كرد كه به موجب فرمان پادشاه سعادت دستگاه به دريا سفر كرديم .\r\nبا كفار خاكسار جنگيديم اما بسبب طوفان به ديار هند افتاديم و اكنون من بايد كه به دربار دولت بازگردم تا پادشاه سعادت دستگاه از احوال كفار خاكسار خبر يابد . زيرا پادشاه سعادت دستگاه ميل داشت كه ولايت گجرات از دست كافر خلاص شود .\r\nدر اين موقع همايون پادشاه فرمود ايلچى به حضور پادشاه سعادت دستگاه ميفرستيم و عذر ترا بعرض ميرسانيم .\r\n\r\nميرك\r\n قال فخر الانام والامم * اتقوا عن مواضع تهم « 1 » \r\nعرض كردم كه نميتوانم اين لطف پادشاه را بپذيرم چون خواهند گفت خودش در ديار هند مانده و ايلچى به كشور روم فرستاده است .\r\nپس از هزاران تضرع و نياز اجازه رفتن داد اما فرمود سه ماه فصل « برشكال » و بارانى است . راهها مسدود مىشود . رفتن ممكن نيست .\r\nبايد تا پايان فصل باران‌ها منتظر بمانيد . و فرمود : چون تو به كارهاى نجومى و عمل كسوف و خسوف و زيج و تقويم وارد هستى حساب كردن با اسطرلاب و رساله دايرهء معدّل را به ما بياموز . اگر پيش از سه ماه اين كار پايان\r\n\r\n\r\n","description":"","footnote":"\r\n( 1 ) - اين بيت عربى عينا در متن آمده كه به حديث نبوى اشاره دارد و معنى آن چنين است :\r\n فخر مردمان و ملت‌ها فرموده است * از موارد تهمت بپرهيزيد \r\n","page_name":" 94 ","page_number":96},
  {"content":"\r\n\r\nپذيرد ميتوانى زودتر به روى .\r\nبخاطر اين اصرار ناچار فرمان پادشاه را كار بستيم و از حركت فورى مايوس شده صرفنظر كرديم و مانديم زيرا « اليأس احدى الراحتين »\r\nدر اين مدت نه شب ما شب بود و نه روز ما روز ، اصلا روى راحت و آسايش نديديم . بالاخره آن رساله را از اول تا آخر به پادشاه تعليم دادم و عمل كسوف و خسوف با اسطرلاب را هم به او آموختم . اتفاقا در همان ايام شهر اگره هم فتح شد . پادشاه امر فرمود براى فتح اگره قطعه تاريخى بسازم . فورا قطعه تاريخ ذيل گفته شد :\r\n\r\nلمؤلفه\r\n فلك رفعت همايون شاه غازى * سالور پرتو لواسى مهر و ماهه\r\nيتيشتى هند كه قيلدى دهلى نى فتح * نزول ايتّى حصار دين پناهه\r\nبپاردى نيجه خان نى اكره سارى * بيريب كوب استمالت لر سپاهه\r\nدوام دولتبدا فتحى انينك * ميسّر بولدى منّت اول الاهه\r\nايتى انكابير ايكيسكلى تاريخ * مبارك بولسون اكره پادشاهه « 1 » \r\nاين قطعه ماده تاريخ خيلى مورد پسند پادشاه واقع شد .\r\n\r\n\r\n","description":"","footnote":"\r\n( 1 ) - معنى اين اشعار كه به تركى جغتائى است چنين است :\r\n فلك رفعت همايون شاه غازى * كه لوايش بر مهر و ماه پرتو مىافكند\r\nبه هند رسيد و دهلى را فتح كرد * و به حصار دين پناه نزول فرمود\r\nچند خان خود را به اگره فرستاد * و از سپاه استمالت‌ها كرد\r\nبه ايام دولت او فتح آنجا نيز * ميسر گرديد منت خداى را\r\nيكى كم كرده تاريخى براى آن سرودم * مبارك باشد اگره براى پادشاه \r\n","page_name":" 95 ","page_number":97},
  {"content":"\r\n\r\nروزى در اثناى ميهمانى پادشاه احوال سلطان محمود بكرى را به پيشگاه پادشاه عرض داشتم و تقاضا كردم كه عهدنامه‌اى براى او فرستاده شود . پادشاه قبول فرمود . عهدنامه نوشته شد و پادشاه بجاى طغرا ، پنجه دست خود را به زعفران آلوده ساخت و در بالاى عهدنامه زد . « 1 » و آن عهد نامه براى سلطان محمود فرستاده شد .\r\nچون عهدنامه به سلطان محمود رسيد خودش و وزيرش منلا يارى هر يك جداگانه مكتوبى براى من فرستادند .\r\nمكتوب سلطان محمود چنين بود : « 2 »\r\n« پس از بيان اشتياق و آرزومنديها ، سخن اينكه ما متأسفانه خيلى زود از دولت ملاقات و سعادت محبت شما محروم مانديم . هميشه شب و روز درين فكر و ذكر بوديم كه خداوندا ، آن سعادت‌پناه چه وقت\r\n\r\n\r\n","description":"","footnote":"\r\n( 1 ) - طغرا - اسم و القاب پادشاهان بود كه به شكل مخصوصى نوشته ميشد و در بالاى فرمان‌ها و عهدنامه‌ها ثبت ميشد و در واقع امضا و مهر پادشاه به‌شمار ميرفت .\r\nكلمه « طغرا » همان كلمه تركى « دغرو » است كه به معناى « صحيح است » مىباشد .\r\nرسم بوده است كه پادشاهان ترك دست خودشان را به زعفران معطر آلوده ميكردند و بجاى امضا در بالاى فرمانها و عهدنامه‌ها ميزدند و اين نشانه تأييد بود وقتى خطاطان طغرا را اختراع كردند . اسم و لقب پادشاه را همراه با خطوط و دوايرى رسم ميكردند كه به شكل كف دست و پنج انگشت درمىآمد و از آن پس همين نقش را بجاى نقش دست در بالاى فرمانها مينوشتند .\r\nدر دربار عثمانى طغرا نويسان نامدارى بوده‌اند .\r\nهنوز هم در تركيه كسانى هستند كه اسامى را به صورت طغرى مينويسند رسم طغرانويسى در كشورهاى مسلمان كه الفباى عربى را به كار مىبرند رواج داشت .\r\n( 2 ) - متن مكتوب به زبان تركى جغتائى در كتاب آمده است كه ترجمهء آن نقل شد .\r\n","page_name":" 96 ","page_number":98},
  {"content":"\r\n\r\nعرض دولتخواهى اين حقير را به درگاه حضرت پادشاه ظفر دستگاه عرضه خواهند داشت . و آنچه را روى داده است در آن مجلس عالى بعرض خواهند رساند . و اخلاص و دولتخواهى فقير را خاطرنشان خواهند ساخت . تا اينكه فرستادهء همايونى فرا رسيد . تاج خاص و فتح نامه و خلعت و فرمان پادشاهى را آورد . چون اين فقير علامت پنجهء مبارك پادشاهى را در آن فرمان ديد دانست كه نتيجهء خواهش آن سعادت‌پناه است .\r\n زعفرانليغ پنجه سى كون پنچه سينى قيلدى پست * بو مثل مشهور دور كيم دست بر بالاى دست « 1 » \r\n« و حضرت پادشاه دين‌پناه « 2 » در حاشيهء آن فرمان به كلك گوهر نثار خويش مرقوم فرموده بودند كه وحيد الدهر ، فريد العصر ، امير سيد على عرايض ترا بحضور ما رسانيد و ما قبول كرديم . ان شاء الله اين رابطه كه ميان ما و شما در اين دنيا برقرار شده در آخرت نيز صدچندان شود . و بعلاوه انواع محبت و عنايت را ابراز فرموده بودند . »\r\nمكتوب منلايارى هم بدين گونه بود : « 3 »\r\n« پس از عرض دعا و ثنا معروض راى مهرآرا و ضمير فرح‌افزا آنكه\r\n\r\n\r\n","description":"","footnote":"\r\n( 1 ) - اين بيت تركى هم اثر منلايارى وزير سلطان محمود فوق الذكر است كه در متن نامه آمده و معنى آن چنين است :\r\n پنجهء زعفرانيش پنجهء آفتاب را پست گردانيد اين مثل مشهورى است كه « دست بالاى دست » هست \r\n( 2 ) - اشاره به همايون شاه است .\r\n( 3 ) - اين مكتوب هم به زبان تركى جغتائى در متن كتاب آمده است كه ترجمهء آن نقل مىشود . ابياتى كه در متن نامه مىباشد اثر خود منلايارى وزير سلطان محمود است .\r\n","page_name":" 97 ","page_number":99},
  {"content":"\r\n\r\nتا اين ذرهء قليل الاستطاعت از ملازمت دولت و سعادت مواصلت محروم شده است لحظه و بلكه لمحه‌اى از ياد شما غافل نمانده است .\r\n چو غربت ايچرامنكا وصلينكيز نصيب ايماس * من غريب نى كر سورسانكيز غريب ايماس « 1 » \r\n« انتظار داشتيم كه به لطف و مرحمت آن حضرت ، « 2 » به زودى عهد نامه و نامه‌اى برسد اما نميرسيد . حضرت نواب سلطان « 3 » و اين اسير وادى هجران سخت ملول بوديم . حضرت سلطان « 3 » هميشه مىفرمود شايد نتوانستيم آنطور كه بايد مراسم خدمت بجاى آوريم و ايشان « 4 » آزرده شده‌اند .\r\n اى دوست خلاف دوستدارى قيلما * غربت ته‌قويوب كوب‌منكا خوارى قيلما\r\nغفلت نى اونيت مونجه مينينك حاليمدين * يارى نى اونيتما ترك يارى قيلما « 5 » \r\n\r\n\r\n","description":"","footnote":"\r\n( 1 ) - معنى بيت چنين است :\r\n چون در غربت وصال شما نصيب نميگردد * اگر از حال من غريب خبرى پرسيد ديگر غريب نخواهم بود \r\n( 2 ) - اشاره به سيدى على نويسنده كتاب است .\r\n( 3 ) - منظور سلطان محمود است .\r\n( 4 ) - اشاره به سيدى على است .\r\n( 5 ) - ترجمه رباعى تركى چنين است :\r\n اى دوست خلاف دوستدارى منما * مرا در غربت مگذار و بيش ازين خوار مدار\r\nاين غفلت از احوالپرسى را فراموش كن * يار را از ياد مبر و ترك يارى مكن . \r\n","page_name":" 98 ","page_number":100},
  {"content":"\r\n\r\nچون اطناب موجب ملال خاطر آن حضرت خواهد بود به همين رباعى اكتفا شد . »\r\nاين هردو مكتوب را به خدمت همايون پادشاه عرضه داشتم . از ضرب المثل « دست بالاى دست » كه در مكتوب آمده بود بسيار خشنود شد و به اين حقير فرمود كه جاى مناسبى براى پاسخ گفتن است .\r\nفرداى آن روز اين بنده با عرض « المأمور معذور » و « العذر عند كرام الناس مقبول » غزلى را كه در جواب ساخته بودم بحضور پادشاه عرضه داشتم كه چنين بود :\r\n\r\nلمؤلفه\r\n دست خون‌آلود ينك ايتى پنجهء مرجاننى پست * بو مثل درايل اراكيم دست بر بالاى دست\r\nاول لبى ميكون اگر مجلسده بيردم بولغاى * ساقى قان ييغلاب صراحى جام مى بولسون شكست\r\nمست عشقه اهل تقوا طعنى قويسون ايتيكيز * دائما هشيار آراسيدا بولور معذور مست\r\nظاهرين كورمه كيشيننك باطينى غه قيل نظر * زاهدا معنى غه باق آدم ايماس صورت‌پرست\r\nباعث كيفيتنكنى قايدا ذوق ايتكاى سينينك * ايچمكان وحدت شرابن « كاتبى » روز الست « 1 » \r\n\r\n\r\n","description":"","footnote":"\r\n( 1 ) - ترجمه غزل چنين مىشود :\r\n دست خون‌آلود تو پنجهء مرجان را خوار و پست كرد * اين مثالى است ميان مردم كه گويند دست بر بالاى دست \r\n","page_name":" 99 ","page_number":101},
  {"content":"\r\n\r\nپادشاه چون غزل فقير را شنيد التفات بىاندازه فرمود و به انواع احسان مستغرقم گردانيد و اين كمترين را « على شير ثانى » « 1 » ناميد .\r\nفقير عرض كرد ما را چه ياراست كه على شير ثانى شويم . مراحم پادشاهى افزون باد . اگر ميتوانستيم خوشه چين على شير هم باشيم راضى ميبوديم .\r\nپادشاه محبت بسيار فرمود و گفت اگر يك سال بدين قرار تمرين كنى طائفهء جغتاى مير على شير را فراموش خواهد كرد « 2 » .\r\nروزى هنگام مصاحبه با پادشاه يكى از ميرزايان مقرب دربار بنام\r\n\r\n\r\n","description":"","footnote":"\r\n-\r\n آن لب ميگون اگر يكدم در مجلس ديده شود * ساقى خون ميگريد و بگذار صراحى و جام بشكند\r\nبگذار اهل تقوى مستان عشق را طعنه زنند * هميشه ميان هوشياران ، مست معذور است\r\nظاهر مرد را نگاه نكن به باطن او بنگر * اى زاهد معنى را ببين آدم صورت پرست نيست\r\nاگر به ذوق كيفيت نبود چه‌گونه ممكن بود * « كاتبى » روز الست شراب وحدت ننوشد . \r\n( 1 ) - منظور امير عليشير نوائى وزير مشهور سلطان حسين بايقرا از نوادگان امير تيمور است كه در هرات حكومت داشت .\r\nعليشير نوائى بانى ادبيات تركى جغتائى بشمار ميرود و به اين زبان غزلها و اشعار فراوان سرود .\r\n( 2 ) - مكالمات همايون با نويسنده كتاب كه در متن كتاب آمده به لهجه تركى جغتائى است .\r\n","page_name":" 100 ","page_number":102},
  {"content":"\r\n\r\nخوش‌حال بك هم آمد كه جوانى بود بىبديل . مقام كماندار پادشاه و قورچىگرى را داشت . او اغلب در مجلس پادشاه حاضر ميشد و به مباحثهء شعرى مىپرداخت . آن روز به فقير پيشنهاد كرد كه دو غزل بسرايم به شرط آنكه قافيه و رديف را او تعيين كند . فقير اين پيشنهاد را قبول كردم و فرداى آن روز غزلها را كه سروده بودم در مجلس همايون خواندم .\r\nغزل اول اين بود :\r\n\r\nلمؤلفه\r\n رخ لارى كيفيت مىدن قچان كيم آل دور * ساقيا تانير مين اول كلچهره نى خوش‌حال دور\r\nنقد عمر ينكنى متاع وصل غه خرج ايتكانينك * ديل بيلان كنكاشنى قوى عالم غه اول دلال دور\r\nمرده لر احيا سيد العلى مسيحا دور ولى * زلفى جادو ، چشمى فتان ، غمزه سى قتّال دور\r\nلب لرى يارينك چوچو كدور ، دل نيچون ميل ايتمكاى * هر نيمه سه كيم چوچوك بولغاى كوكل ميّال دور\r\nتيلبه بولوب ييغلامه قلاش مين ديب « كاتبى » * سيم اشك بيرلا درون سينه مالامال دور « 1 » \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n هنگاميكه گونه‌هايش از مى سرخ مىشود * مىدانى اى ساقى كه آن گل چهره خوشحال است \r\n","page_name":" 101 ","page_number":103},
  {"content":"\r\n\r\nو غزل دوم چنين بود :\r\n\r\nلمؤلفه\r\n چين دو روز زلفيككه جادو ليغ آنى يلغان ايماس * كفر اسنادى خطينككه اى صنم بهتان ايماس\r\nشربت لعلينكنى بيرمين خسته كه دارونى قوى * اى طبيبم اول مينينك در ديمغه هيچ درمان ايماس\r\nعيب ايماسمو لاف عشق اوراق كيليب عشاق آرا * عشق ميدانيدا آيننك كيم باشى غلتان ايماس\r\nيارغه اتينك قيلماسون اغيار بيرلاكفت و كوى * هم‌نفس بولماق ملك شيطان بيلان چسبان ايماس\r\nعيد و صلى بير كاى ايل اول قاشى يايننك « كاتبى » * قبله دين يانسون يوزى هركيم انكا قربان ايماس « 1 » \r\n\r\n\r\n","description":"","footnote":"\r\n وقتى كسى نقد عمر را در راه متاع وصل خرج مىكند * كنگاش‌كنندهء زبان‌دانى بياور كه تنها او دلال است\r\nلعلش در زنده كردن مردگان مسيحاست ولى * زلفش جادو ، چشمش فتان غمزه‌اش قتال است .\r\nلب‌هاى يار كوچك است چگونه دل به آنها ميل نكند * هرچه كوچك باشد دل به آن مايل است\r\n« كاتبى » لازم نيست به سخريه و دروغ گريه كنى * زيرا درون سينه از سيم اشك مالامال است \r\n( 1 ) - ترجمه غزل چنين مىشود ،\r\n آنكه جادوگرى مىكند چين زلف توست چيز ديگر نيست * نسبت دادن كفر به خط تو ، اى صنم بهتان نيست \r\n","page_name":" 102 ","page_number":104},
  {"content":"\r\n\r\nاين غزلهائيكه سروده شد در ديار هند شهرت فراوان يافت و وارد زبانها شد .\r\nيكى ديگر از ميرزايان پادشاه بنام عبد الرحمن بيگ نيز جوانى نورسيده بود و منصب آفتابه‌چى پادشاه را داشت و در نزد شاه عزيز بود .\r\nدر مجالس خاص پادشاه حضور مىيافت و مىنشست . شعردان و شعر خوان بود و چند بار با او مشاعره كرده بوديم . روزى براى مشاعره با او دو غزل ديگر سرودم .\r\nغزل اول اين بود :\r\n\r\nلمؤلفه\r\n اول پرىچهره قاچان ناز ايلكاى * ناله غه عشاق آغاز ايلكاى\r\nيبريدور اول غنجه نيك دل بلبلى * كلشن كوييدا پرواز ايلكاى\r\nعاشق اولدور بزم غمدا ساقيا * ناله سين نى بيرلا دمساز ايلكاى \r\n\r\n\r\n","description":"","footnote":"\r\n شربت لعل خود را به من بيمار بده از دارو بگذر * اى طبيبم براى درد من هيچ درمان ديگر نيست\r\nلاف عشق از عشاق عيب نيست . در اوراق هم آمده است * در ميدان عشق سر باختن خطا نيست\r\nمبادا اغيار با يار تو گفت‌وگو كنند * چون فرشته نمىتواند با شيطان هم‌نفس باشد\r\n« كاتبى » اگر هلال عيد وصل آن كمان ابرو برآيد * هركس كه قربانى او نشود ، قبله چهره‌اش را بسوزد \r\n","page_name":" 103 ","page_number":105},
  {"content":"\r\n\r\n ايتلاريه هم سفال ايلاب مينى * اومرين عالمدا ممتاز ايلكاى\r\nدلبر اولدور عاشقه‌اى « كاتبى » * لطفينى كوب ، جورينى آز ايلكاى « 1 » \r\nو غزل ديگر اين بود :\r\n\r\nلمؤلفه\r\n تشبيه ايتيب لبينككه اوزين باده قيلدى نفع * نركس كوزينككه اوخشار ايتر مى خمارى دفع\r\nدعوت ميسّر اويله دعا بيرلا اول پرى * اغيارى بر دعا بيلان آسان ايروردى دفع \r\n\r\n\r\n","description":"","footnote":"\r\n( 1 ) - ترجمه اين غزل چنين است :\r\n هر گه آن پر بچهره ناز كند * نالهء عشاق آغاز مىشود\r\nجاى آن دارد كه بخاطر غنچهء دهان تو * اين بلبل زبان در گلشن كوى تو پرواز كند\r\nساقيا آنكس كه عاشق است در بزم غم * ناله‌اش را با نواى نى دمساز مىكند\r\nمرا با سگان خود هم سفال كرده‌اى * و از اين جهت در عالم ممتاز شده‌ام\r\nاى « كاتبى » دلبر آنست كه به عاشق خود * لطف بسيار داشته باشد و جور كم \r\n","page_name":" 104 ","page_number":106},
  {"content":"\r\n\r\n اول اى حجاب ايتر يوزيكه زلفين ابدوش * كيل اى صبايتيش آرادين قيل حجابى دفع\r\nكور دو كجه قامتينكنى سجود ايتيكيم بو كيم * ديرلار غاز جايز ايماس بولماينجه شفع\r\nيانيب يا قيلسه دل نولا درد منى « كاتبى » * نار فراق باد چه وجود منى قيلدى سفع « 1 » \r\nبارى ، روز و شب ما بدينسان با مباحثه و مشاعره و گفتگو ميگذشت .\r\nهيچوقت از حضور پادشاه دور نبوديم .\r\nروزى پادشاه از اين حقير پرسيد كشور روم بزرگتر است يا هندوستان ؟\r\nعرض كردم اى پادشاه اگر مقصود از كشور روم نفس روم « 2 » باشد\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n باده خود را به لب تو تشبيه مىكند تا به نفع برسد * نرگس چشم ترا مينوازد تا خمار را دفع كند\r\nاى پرى اگر ميسر ميبود كه دعا پذيرفته شود * با دعائى به آسانى اغيار دفع ميشدند\r\nاى حجاب زلف از چهرهء او به يكسو رو * اى صبا تو نيز براى رفع اين حجاب يارى كن\r\nچون قامت ترا ديدم سجده كردم * زيرا به هنگام « آيات » بايد نماز گزارد\r\n« كاتبى » اگر در آتش بسوزم و بسازم با كى نيست * چون آتش فراق وجود مرا خاكستر كرده است . \r\n( 2 ) - منظور سرزمين آناطولى ( آسياى صغير ) است .\r\n","page_name":" 105 ","page_number":107},
  {"content":"\r\n\r\nكه حوالى ولايت سيواس است هندوستان خيلى بزرگتر است . اما اگر منظور ممالكى باشد كه تابع پادشاه روم « 1 » هستند هندوستان از عشر عاشر آن هم كمتر است .\r\nپادشاه فرمود مقصود همهء ممالك تابع روم است .\r\nعرض شد اى پادشاه به نظر حقير چنين مينمايد كه حكومت اسكندر بر دنيا و فرمان راندن او به هفت اقليم چيزى مانند فرمانروائى و حكمرانى پادشاه روم بوده است زيرا عمر و مدت سلطنت اسكندر از روى تواريخ معلوم است .\r\nبنابراين گشتن و سفر كردن اسكندر در تمامى هفت اقليم عقلا محال مينمايد زيرا طول ربع مسكون صد و هشتاد درجه و عرض آن از خط استوا شصت و شش درجه است . مساحت آن كه در كتب هيئت نوشته شده چهارهزار بار هزار و ششصد و شصت و هشت و ششصد و هفتاد فرسخ مىباشد .\r\nبدينقرار به اغلب احتمال اسكندر نيز مانند پادشاه روم از هر اقليم حصه‌اى داشت و به اين جهت گفته‌اند بر هفت اقليم فرمان ميراند .\r\nپادشاه گفت آيا شاه روم هم در هفت اقليم حصه دارد ؟\r\nعرض كردم د راقليم اول يمن ، در اقليم ثانى مكهء شريفه در اقليم ثالث مصر در اقليم رابع حلب ، در اقليم خامس دار السلطنه محروسهء\r\n\r\n\r\n","description":"","footnote":"\r\n( 1 ) - سلطان عثمانى\r\n","page_name":" 106 ","page_number":108},
  {"content":"\r\n\r\nقسطنطنيه ، از اقليم سادس كفه « 1 » از اقليم سابع بدون ويج « 2 » . پادشاه روم در هر يك از اين سرزمين‌ها بگلربگى و قاضىها دارد كه از طرف او كشور را اداره ميكنند . غير از اينها هم خدا ميداند . در ولايت گجرات در بندر سرت از دو بازرگان بنام خواجه بخشى و قره‌حسن كه به ديار چين رفته بودند شنيدم كه در آنجا وقتى كه عيد « 3 » فرا رسيد و بازرگانان خواستند نماز عيد بگذارند هر طائفه بنام پادشاه خود خطبه مىخواندند . بازرگانان روم « 4 » به خاقان چين عرض كردند پادشاه ما پادشاه مكه و مدينه و قبله است .\r\nخاقان چين هرچند كافر بود اما با انصاف بود و به آنها اجازه داد كه بنام پادشاه مكه و مدينه خطبه خوانده شود . آنوقت بازرگانان رومى به خطيب خلعتهاى فاخر بخشيدند و او را برفيل سوار كردند و در شهر گرداندند و جشن گرفتند و بازآوردند و نماز عيد گزاردند . و از آن روز تا امروز در ولايت چين نيز بنام پادشاه روم خطبه مىخوانند . اى پادشاه آنچه عرض شد در حق چه كسى تواند بود ؟\r\nپادشاه نيز انصاف داد و به خوانين و سلطان خويش گفت حق اينست كه در روى زمين بزرگترين پادشاهى حق خداوندگار دولتمآب است و جز او حق ديگرى نيست . و بدينسان به بزرگى پادشاه سعادت دستگاه اعتراف فرمود .\r\n\r\n\r\n","description":"","footnote":"\r\n( 1 ) - در شبه جزيره كريمه ، جنوب روسيه ، در درياى سياه\r\n( 2 ) - منظور بوداپست پايتخت مجارستان است كه در متن كتاب چين نوشته شده .\r\n( 3 ) - منظور عيد اسلامى فطر است .\r\n( 4 ) - بازرگانان عثمانى\r\n","page_name":" 107 ","page_number":109},
  {"content":"\r\n\r\nروزى نيز درباره خان قريم « 1 » پرسيد . عرض كردم به او نيز پادشاه سعادت دستگاه سلطنت و حكمرانى ميدهد .\r\nفرمود شنيده‌ايم كه او صاحب خطبه است .\r\nعرض كردم امتياز پادشاه روم از ديگر شاهان اينست كه به پادشاهان ديگر حق خطبه و سكه و حتى پادشاهى نيز عنايت ميفرمايد .\r\nپادشاه گفته ما را تأييد فرمود و به طول عمر و دولت پادشاه سعادت جاه دعا كرد .\r\nروزى نيز در خدمت پادشاه سوار شده براى زيارت مشايخ دهلى ميرفتيم . مرقد شيخ قطب الدين پير دهلى و شيخ نظام ولى « 2 » و شيخ فريد شكرگنج و مير خسرو دهلوى و مير حسن دهلوى « 3 » را زيارت كرديم . اتفاقا در حوالى مرقد مير خسرو سخن از اشعار او به ميان آمد . مطلع « بحر الابرار » و مطالع نظيره « 4 » هاى آن ذكر شد .\r\nاين فقير به آن مناسبت بالبداهه مطلعى گفتم و به پادشاه عرض كردم كه اگرچه گستاخى و جسارت است اما از روحانيت حضرت امير خسرو مطلعى طلوعى كرد كه اگر اجازه فرمايند بعرض برساند .\r\nپادشاه به تركى فرمود « اوقى » « 5 » و من بيت خود را خواندم .\r\n\r\n\r\n","description":"","footnote":"\r\n( 1 ) - شبه‌جزيره كريمه در درياى سياه كه مدتى تابع امپراطورى عثمانى بود .\r\n( 2 ) - اكنون با نام نظام الدين اوليا معروف است .\r\n( 3 ) - در متن كتاب به اشتباه « مير حسين » آمده است .\r\n( 4 ) - نظيره شعريست كه در اصطلاح كنونى فارسى استقبال گفته مىشود .\r\n( 5 ) - يعنى « بخوان »\r\n","page_name":" 108 ","page_number":110},
  {"content":"\r\n\r\n\r\nلمؤلفه\r\n هر كه قانع شد به يك نان پاره مرد مهتر است * كار او از جملهء شاهان عالم بهتر است \r\nچون بيت را خواندم پادشاه به فارسى فرمود « 1 » « و إله العظيم اين بهتر است » مقصود ذكر كردن مطلع شعر نبود . قصدم بيان طبع همايون پادشاه بود كه با الهام از خود بيت فرمود « اين بهتر است » .\r\nروزى اتفاقا بديدن يكى از ميرزايان پادشاه رفتم بنام شاهين بيگ كه مهردار پادشاه و جوانى مقبول درگاه و محرم اسرار شاه بود . دو غزل را كه ساخته بودم به او پيشكش و تقديم كردم .\r\nغزل اول چنين بود :\r\n\r\nلمؤلفه\r\n هر سحر اى يوزى كل كلشن كوينيككه باريب * ييغلار احوالينى دل شبنم اشكمنى تاديب\r\nكور كاج اى غنجه دهن كل يوزو كى كلشندا * كل بيلان غنجه خجل بولدى حيادين قيزاروب\r\nاى طبيبم دل مجروح شفا تاپسه نى يار * سين شكر لبنى قرابا غريغه بير لحظه ساديب\r\nيوراكيم هجر المى بير لانيچون پرخون دور * كوركازاى دل آنى اول خونى غه باغرينكى ياريب \r\n\r\n\r\n","description":"","footnote":"\r\n( 1 ) - همايون فارسى ميدانسته است اما گفتگوى عاديش به تركى جغتائى بوده است .\r\n","page_name":" 109 ","page_number":111},
  {"content":"\r\n\r\n « كاتبى » سين ره عشق ايچرا سرآمد بولدونك * تاشله فرهاد ايله مجنوننى آلار قالدى هاريب « 1 » \r\nو غزل دوم اين بود :\r\n\r\nلمؤلفه\r\n كپريكى اوقينه قاشى يارينك كمان ياسار * دلى سينم اوزره پنبهء داغيم نشان ياسار\r\nمغرور بولما حسنينكه‌اى قاشلارى كمان * رستم لارينك كمانينى آخر زمان ياسار\r\nبىتاب بولسه دل تب هجرينكدين اى پرى * آهم ترحّم ايلاب انكا سايبان ياسار\r\nقصر وصال ياره كوكل قيلمغه عروج * عاشق كمند آهى آكا نردبان ياسار \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n هر سحرى اى گل چهره به گلشن كوى تو مىآيم * چون شبنم مىگريم و احوال دلم را به تو ميگويم\r\nاى غنچه دهن چون روى ترا در گلشن مىبينم * غنچه از روى چون گل تو خجل ميگردد و سرخ مىشود\r\nاى طبيبم اگر دل مجروح شفا يابد ، يارش * تو هستى كه لب چون شكرت را يك لحظه به دل سياه او آميختى\r\nدلم چرا از الم هجر پرخون است * اى دل بنگر ، دل خونى او را شكافته است ،\r\n« كاتبى » تو در ره عشق سرآمد شدى * بايد به فرهاد و مجنون سنگ انداخت آنها كه هستند ؟ ! \r\n","page_name":" 110 ","page_number":112},
  {"content":"\r\n\r\n دل رشتغه چيكار در اشكمنى « كاتبى » * او خشار كه ياره بار ماغ ايچون ارمغان ياسار « 1 » \r\nاين غزلها را بهانه ساختم و براى بازگشت خود با تضرع و نياز فراوان از او مساعدت خواستم و او نيز وعده‌هاى مساعد داد .\r\nسرانجام روزى خبر مسرت‌بخش را بما رسانيد و گفت ، وقت رخصت است احوال خود را بنظم درآور و به پادشاه عرضه كن .\r\nمن هم عرضداشتى نوشتم و در آن گفتم كه وقت رفتن فرا رسيده است مستدعى است اجازه رخصت فرمايند .\r\nدو غزل نيز سرودم كه اولى اين بود :\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n به تير مژه يار كمان ابروى او بسته است * دل سينهء مرا داغ سرخ شايسته است\r\nمغرور حسنت نباش اى ابروان كمان * كمان رستم را هم آخر ، زمان از او گرفت\r\nاگر از تب هجر تو اى پرى دل بيتاب شد * بر او ترحم كن براى او هم سايبان شايسته است\r\nدل ميخواهد به قصر وصال يار عروج كند * عاشق را كمند آه بجاى نردبان شايسته است\r\n« كاتبى » با اشك به رشته تو مىپيوندد * براى رفتن نزد يار ارمغان جان شايسته است \r\n","page_name":" 111 ","page_number":113},
  {"content":"\r\n\r\n\r\nلمؤلفه\r\n دولت سنينك بيلان اگر اى دل بولورسه يار * قيلغارى وفالار اول صنم شوخ و شيوه كار\r\nبير بير كاكيلسه خان رهك بيرلا اى پرى * تو فراقچه بولما غايدى انينك اليدا ايپار\r\nشفتالو سورسم اول لب عناب لارغه كر * هر قايسى بولسه خشم ايتيب ايتور كه نارى يار\r\nگريه قيلوب ايشيككه يوز سوت دو كيم بو كيم * كوز ياشينى بولورسه سويير غال قيلاى نثار\r\nيوقارى تابوغيدا شها قورقه ايمنه * در دينى « كاتبى » سنكا عرض ايلسه نى بار « 1 » \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n دولت اگر با تو باشد يار پيدا مىشود * آن صنم شوخ و شيوه كار هم وفا خواهد كرد\r\nاگر ذرات خاك رهت شوم اى پرى * هميشه بر خاك خواهد ماند و بدست تو نخواهد رسيد\r\nاگر آن شفتالوى لب‌هاى عناب‌گون را بخواهم * هر زردآلو ( قيسى ) ميگويد آنها را با خشم گاز بگير و بخور\r\nگريه‌كنان به آستانت اشك ميريزم و ميگريم * از شدت محبت است كه چشمانم در آستان تو اشك ميريزند\r\nبدرگاه عالى تو ، شها ، بخاطر ايمنى آمدم * اينك « كاتبى » دردش را به تو عرض مىكند \r\n","page_name":" 112 ","page_number":114},
  {"content":"\r\n\r\nغزل دوم را به لهجهء تركى روم سرودم كه اين بود :\r\n\r\nلمؤلفه\r\n غافل اولمه دوشد و كك ير ملك هندوستاندر * ميل ايدوب آنده قلانلر جمله سرگرداندر\r\nعالمى كشت ايلينلر ديديلر بالاتفاق * حق بو در دنياده جنت ملكت عثماندر\r\nواروب آنده بر نظر كورمك احبابك يوزين * بلمش اول اى خسته‌دل هر درد كه درماندر\r\nدوش اياغينه همايون پادشاهك رخصت آل * دائما دوشموشلره آنوك ايشى احساندر\r\nميل ايده رسه قالمغه دل طفلى هندستانده * « كاتبى » اويمه سن آكا اول دفى او غلاندر « 1 » \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n غافل مشو آنجا كه تو افتاده‌اى ملك هندوستان است * آنان كه ميل كرده و آنجا مانده‌اند همه سرگردانند\r\nآنان كه عالم را گشته‌اند به اتفاق گفته‌اند * در حقيقت اگر جنت در اين دنيا هست ملك عثمان است\r\nاگر به آنجا برسى و بديدار دوستان نايل آئى * بدان كه براى هر درد دل بيمارت درمان هست\r\nبپاى همايون پادشاه بيفت و رخصت بگير * ميدانى كه دائما كار او احسان به درماندگان است\r\nاگر ميل طفل دل اينست كه در هندوستان بماند * « كاتبى » به او گوش مده چون او كودك است \r\n","page_name":" 113 ","page_number":115},
  {"content":"\r\n\r\nعرضداشت و غزلهاى مذكور بعرض پادشاه رسيد و با مرحمت و شفقت دستور فرمود اسب و مخارج و فرمان راه به ما داده شود .\r\nموقعى كه حاضر شده بوديم از حضور پادشاه مرخص شويم از حكمت الهى اتفاقى روى داد . روز جمعه وقت نماز شام پادشاه مراسم « كورنش » « 1 » را بپايان رسانده از قصر بازگشته بود . و اذان خوانده ميشد .\r\nعادت پادشاه اين بود كه هميشه هنگام اذان دوزانو مىنشست . آن روز نيز چنين نشسته بود . چون از جاى برخاست و بر نردبان بالا رفت به حكم « الحذر لايغنى عن القدر » « 2 » از نردبان فرود افتاد و در سر مباركش جراحتى پيدا شد . « 3 » آشوب و آشفتگى بزرگى برپا شد . ما هم ناچار سفر خود را به تأخير انداختيم .\r\nاز بيمارى پادشاه همه مشوش شدند . فورا به همه‌جا نامه‌ها فرستاده شد و گفته شد كه به حمد اللّه حال پادشاه خوبست . به فقيران صدقه‌ها دادند . به افراد لشكر انعام و احسان بخشيدند اما عاقبت در سومين روز واقعه كه روز دوشنبه بود همايون پادشاه اين دار فانى را ترك گفت و به سراى آخرت رحلت نمود .  إِنَّا لِلَّهِ وَ إِنَّا إِلَيْهِ راجِعُونَ . \r\nپسرش جلال الدين اكبر ميرزا از چندى پيش همراه با خانخانان\r\n\r\n\r\n","description":"","footnote":"\r\n( 1 ) - كورنش كلمهء تركى و به معناى « بارعام » است .\r\n( 2 ) - از مقدار نميتوان بر حذر ماند .\r\n( 3 ) - بقراريكه نوشته‌اند همايون شاه ميخواسته است از كتابخانه خود كتابى بردارد و به سيدى على ( نويسنده كتاب ) بيادگار بدهد و به همين منظور از نردبان بالا رفته بود . ظاهرا بر اثر دوزانو نشستن پايش خواب رفته بود و نتوانسته بود تعادلش را بر روى نردبان حفظ كند .\r\n","page_name":" 114 ","page_number":116},
  {"content":"\r\n\r\nبراى ديدن شاه ابو المعالى « 1 » رفته بود . ايشيك آغاسى و سران دربار فورا بدنبال ايشان كس فرستادند كه خبر برسانند . خودشان همه مضطرب و نگران بودند و ميگفتند معلوم نيست احوال ما چگونه خواهد بود ؟\r\nاين فقير ايشان را تسلى داد و گفت مرحوم مغفور سلطان سليم خان « 2 » عليه الرحمه و الغفران چون رحلت فرمود تا تخت‌نشينى پادشاه سعادت جاه مرحوم پيرى پاشا تدبيرهاى گوناگون انديشيد تا مردم از اوضاع و احوال آگاه نشوند و خبردار نگردند . شما نيز كارى كنيد كه تا وقتى به پسرش خبر برسد كسى از حقيقت واقعه خبر نشود .\r\nايشان اين تدبير را پسنديدند و بدينقرار در آن روز كماكان ديوان را تنظيم كردند . امرا را به ديوان خواندند . ضيافتى عظيم ترتيب دادند .\r\nبه اميران مناصب بخشيدند و گفتند پادشاه به چهار باغ ميرود و اسب حاضر كردند . بعد گفتند هوا خوب نيست و پادشاه منصرف شده‌اند . فرداى آن روز كه روز كورنش و بار عام بود و بعد از قول منجمان گفتند كه ساعت براى ديوان عام خوب نيست و ديوان را موقوف داشتند . با اينهمه چون لشكريان مضطرب بودند يكى از درباريان بنام منلا بىكس را كه به پادشاه شباهت بسيار داشت فقط كمى قدش كوتاهتر بود در آن روز سه‌شنبه لباس پادشاهى پوشاندند و او را در جائى مشرف به رود در ايوان شاهى بر تخت پادشاه نشاندند بطورى كه رويش نيمه پوشيده بود . خوشحال بيگ در پشت\r\n\r\n\r\n","description":"","footnote":"\r\n( 1 ) - از سرداران همايون كه كشميرى بود و از طرف همايون در لاهور حكومت ميكرد .\r\n( 2 ) - سلطان سليم معاصر شاه اسماعيل صفوى و پدر سليمان قانونى .\r\n","page_name":" 115 ","page_number":117},
  {"content":"\r\n\r\nسر او ايستاد و مير منشى در پيش رويش .\r\nتمام خانان و سلطانان آمدند و از لب دريا ( رود ) پادشاه يعنى كسى را كه بجاى پادشاه نشانده بودند ، ديدند و دعا خواندند و شاديانه زدند .\r\nبه طبيب شاهى در برابر عموم خلعت بخشيدند كه مزاج پادشاه سلامت است .\r\nدر اين موقع اين فقير به خدمت امرا رسيدم و با ايشان وداع كردم و باخبر صحت پادشاه بسوى لاهور راه افتاديم .\r\nدر نيمه ماه ربيع الاول روز پنجشنبه ابتدا به شهر سونى پت رسيديم و پس از آن از پانىپت و بعد هم از كرنال و تانىسر گذشتيم و به شهر ثمانيه رفتيم :\r\nو به حاكم شهر قره بهادر سلطان گفتيم كه پادشاه كورنش فرمود .\r\nدر هرجا خبر ميرسانديم كه الحمد للّه پادشاه در كمال صحت است .\r\nو هركس از حال پادشاه مىپرسيد از صحت و سلامت او مىگفتيم . بالاخره از راه سهرند ( سرهند ) به ماچوره و از آنجا به پاچواره رسيديم . در آنجا با كشتى از آب سلطان‌پور گذشتيم . الحاصل ما با سرعت ميرانديم . در آخر ماه ربيع الاول دوباره به لاهور رسيديم .\r\nتا اين موقع جلال الدين اكبر در آنجا پادشاه شده و جلوس كرده بود در لاهور و شهرهاى ديگر بنام او خطبه خوانده ميشد .\r\nميرزا شاه حاكم لاهور باز مانع راه ما شد و گفت بفرمان پادشاه هيچ‌كس نميتواند بسوى كابل و قندهار برود . ناچار به حضور پادشاه رفتيم و مقابل قلعه مانككوت به محل پادشاه رسيديم . جلال الدين اكبر پادشاه\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nتازه و خان خانان « 1 » را ديديم .\r\nپادشاه ملا پير محمد معلم بيرام خان را نزد ما فرستاد و پيغام داد كه هنگام هرج و مرج است چند روزى در هندوستان ما بمانيد پس از آن هر جا دلتان بخواهد برويد .\r\nفقير در اين موقع فرمان پادشاه مرحوم را كه به ما داده بود برايش خواندم و براى عرض تسليت تاريخ فوت آن پادشاه مرحوم قطعهء تاريخ ذيل را سرودم و به خدمت پادشاه تقديم داشتم :\r\n\r\nلمؤلفه\r\n هندايچيدا بر هماى ايردى همايون پادشاه * بر دم ايچره بولدى شونقار ايلادى عزم آله\r\nاول مصيبت نى ايشتكاج قجغريب زارى بيلان * ايتيكيز تاريخ فوت بولدى همايون پادشاه « 2 » \r\nو نيز غزل زير را نوشتم و فرستادم :\r\n\r\n\r\n","description":"","footnote":"\r\n( 1 ) - بيرام خان كه لقب خان خانان داشت معلم و وزير اكبر شاه معروف بوده است .\r\n( 2 ) - ترجمهء اشعار چنين است :\r\n همايون پادشاه در هند همائى بود * در يك دم با يك تصادف روانه شد نزد اللّه\r\nچون آن مصيبت را شنيدم فغان و زارى كردم * و گفتيم تاريخ فوت شد « همايون پادشاه » \r\n","page_name":" 117 ","page_number":119},
  {"content":"\r\n\r\n\r\nلمؤلفه\r\n غرض جور و جفا ايماس جهانينك شاهى بولماقدين * ساقين عشاق نينك اى مه خدنك آهى بولماقدين\r\nشه رومك ايشيكيدا باريب دائم كدا بولماقدين * منكا به راك دورور كوب هند و سند نينك شاهى بولماقدين\r\nجيبنك كوييدا منكا رقيب اولماق تيلار همراه * خدايا مينى سن ساقله انينك همراهى بولماقدين\r\nمينى اولتورسه اول خونى قوينيبك منعى قيلينك ترغيب * مرام اولدور كيشينيك كيشى دولتخواهى بولماقدين\r\nوفا قيلماق ميسّر بولسه سنكا اول جفاپيشه * رقيبنييك « كاتبى » غم تارتمغين اكاهى بولمقدين « 1 » \r\n\r\n\r\n","description":"","footnote":"\r\n( 1 ) - ترجمه غزل چنين است .\r\n آنچه به شاه جهان رسيد با غرض جور و جفا نبود * اى مه خدنگ آه از عشاق به ساقى ميرسد\r\nپيش شاه روم رفتن و دائم گدا بودن * برايم بهتر است تا پادشاه هندوستان باشم\r\nدر كوى حبيب ، رقيب ميخواهد همراه باشد * خدايا تو مرا از همراهى او حفظ كن\r\nاگر آن خونى بخواهد مرا بكشد ، منعش نكنيد ترغيبش كنيد * مرام مرد دولتخواه آنست كه هميشه مرد باشد\r\nاگر وفا برايت ميسر باشد اى جفاپيشه * رقيبت ، اى « كاتبى » بايد غم بخورد . \r\n","page_name":" 118 ","page_number":120},
  {"content":"\r\n\r\nپادشاه از اين اشعار مسرور گشت و چون فرمانهاى پدرش را ديد با سفر ما به كابل هم موافقت فرمود . براى همراهى ما كسانى گماشت .\r\nچهار هزار « 1 » هم براى ما فرستاد . ما باتفاق همراهان از ما نككوت به لاهور آمديم پادشاه هم به لاهور آمد . شاه ابو المعالى را دستگير كردند و به قلعه لاهور فرستادند كه در آنجا محبوس شد . براى صله و پاداش قطعه تاريخى كه ساخته بودم پروانه و برات « 2 » براى هزينه سفر داده شد و ما با همراهان در لاهور به تدارك سفر پرداختيم .\r\nاكنون شمه‌اى از عجايب و غرايب هندوستان كه ديديم . بگويم .\r\nيكى از آنها آنكه كفره هندوستان را مردم گجرات « بانيان » و اهالى هندوستان « هندو » ميگويند . ايشان كتابى « 3 » نيستند . به قدم عالم قائلند . وقتى كسى بميرد جسد او را در پوست مىپيچند . به كنار رودخانه‌ها مىآوردند و ميسوزانند . اگر مردى بميرد و زنش زنده باشد و اين زن از عمل قطع شده باشد « 4 » او را نميسوزانند . اما اگر شايستگى شوهر كردن داشته باشد خواه ناخواه او را زنده با جسد شوهرش ميسوزانند . اگر زن بدلخواه خود بسوزد خانواده‌اش جشن ميگيرند و شادى ميكنند و ساز مينوازند . اگر اتفاقا چند تن از اهل اسلام زن را به زور از خانواده‌اش بگيرند و از سوختن\r\n\r\n\r\n","description":"","footnote":"\r\n( 1 ) - احتمالا چهار هزار آقچه يا روپيه بوده است .\r\n( 2 ) - پروانه و برات براى حكام شهرها و ولايات بوده است كه در طول راه وسيله سفر و خرج راه فراهم كنند .\r\n( 3 ) - يعنى اهل كتاب نيستند . براى مسلمانان تنها يهوديان و مسيحيان اهل كتاب هستند و كتابهاى توراة و انجيل مقدس است .\r\n( 4 ) - يعنى اگر زن عادت جسمى ماهيانه‌اش قطع شده باشد .\r\n","page_name":" 119 ","page_number":121},
  {"content":"\r\n\r\nنجات دهند زن مال ايشان مىشود . خانواده‌اش با او قطع علاقه مىكند و هيچ يك از هندوان ديگر او را نميخواهند . به اين جهت هنگام مراسم سوزاندن زنان از پادشاه مأمورانى ميگيرند كه مردم مانع سوزاندن زنان نشوند .\r\nديگر اينكه در هند آهوهاى تعليم يافته‌اى هست كه بوسيله آنها آهوان وحشى را صيد ميكنند ، به اين ترتيب كه در شاخ آهوان اهلى و تعليم يافته و دست‌پرورده كمندى ميگذارند و آنها را به گله آهوان وحشى ميفرستند . آهوان وحشى چون هم‌جنسان خود را مىبينند به فحواى « الجنس يميل الى الجنس » نزديك مىآيند و با آهوان دست‌پرورده جمع ميشوند در اين موقع آهوان دست‌پرورده طورى ميكنند كه كمند شاخ آنها به گردن آهوان وحشى مىافتد و هرچه اين آهوان حركت كنند كمند تنگ‌تر مىشود و نميتواند بگريزد . آنوقت صيادان مىآيند و آهوان وحشى را ميگيرند . در همه جاى ديار هندوستان آهوان را به اين صورت شكار مىكنند .\r\nدر بيابانهاى هندوستان گاوميش‌هاى وحشى هم زياد است كه آنها را به فيل شكار ميكنند . بر پشت فيل اطاقك كوچكى درست ميكنند و به صحرا ميروند وقتى فيل به گاوميش رسيد او را با دندانهايش ميگيرد و نگاهميدارد و صياد از پشت فيل پائين مىآيد و او را سر مىبرد .\r\nگاو قطاس « 1 » را نيز به همين منوال شكار ميكنند زيرا در هندوستان گاو\r\n\r\n\r\n","description":"","footnote":"\r\n( 1 ) - گاو قطاس ( كوتاز ) نوعى گاو است كه موى دمش بسيار گرانبهاست و از آن مگس‌پرانهاى سلطنتى درست ميكردند و بر بالاى نيزه‌ها و علم‌هاى تشريفاتى براى زينت مىآويختند .\r\n","page_name":" 120 ","page_number":122},
  {"content":"\r\n\r\nقطاس وحشى هم هست ولى قوت گاو قطاس وحشى شبيه حيوانات ديگر نيست . قوت او در زبانش مىباشد . زبان خيلى بزرگى دارد . حيوانات ديگر را با زبان خود مىزند و به زمين مىافكند . حتى اگر با زبان خود مردى را بزند به زمين مىافتد .\r\nمن خود از مرحوم همايون پادشاه شنيدم كه گفت روزى يكى از اين گاوها به كسى حمله‌ور شد . مرد گريخت اما به زمين افتاد . گاو آمد و آنقدر با زبانش او را زد كه مرد از هوش رفت .\r\nبهترين گاوهاى قطاس در ولايت بحرايج مىباشد كه آن را قطاس بحرى ميگويند . شايد اين اسم از بحرايچ آمده باشد زيرا قطاس حيوان برّى است و بحرى نيست .\r\nاگر در اينجا بيش از اين از غرايب و عجايب ديار هند بگوئيم از مقصود خود دور مىافتيم . بنابراين شرح سفر خود را ادامه ميدهيم .\r\nدر اواسط ربيع الاخر از لاهور بسوى كابل عازم شديم .\r\nدرياى « 1 » لاهور را با كشتى عبور كرديم . پس از آن به شهر بزرگ ديگرى رسيديم كه براى عبور از آن كشتى پيدا نشد . بوسيله تخته‌ها و كوزه‌هائى كه بهم بستيم كلك درست كرديم و پس از عبور از نهر به بهره رسيديم . از درياى بهره نيز با كشتى عبور كرديم . پروانهء ميرزا را به خواجهء بهره نشان داديم گفت : و الله العظيم از وقتى كه پادشاه وفات\r\n\r\n\r\n","description":"","footnote":"\r\n( 1 ) - در اين قسمت‌ها همه‌جا كلمه دريا بجاى رود به كار ميرود . از قديم نيز كلمات « آمودريا » و « سيردريا » براى سيحون و جيحون به كار ميرفت . در اطراف مشهد هنوز هم به كشف رود كه رودخانه كم آبيست « دريا » ميگويند .\r\n","page_name":" 121 ","page_number":123},
  {"content":"\r\n\r\nيافته ما هنوز نتوانسته‌ايم ماليات را از مردم جمع‌آورى كنيم . سه چهار روزى مهلت دهيد تا جمع شود و تحويل بدهيم .\r\nبا امير بابوس و ديگر بيگها كه همراه بودند مشاوره نموديم ، چون شنيديم كه شاه ابو المعالى از قلعه لاهور گريخته و كسى هم نميداند به كجا رفته است . بعضىها ميگفتند كه به كابل گريخته است چون برادرش بيگ كهمرد در آنطرف‌هاست . بيگ‌هاى ما ملاحظه كردند و ترسيدند كه در راه مزاحمتى فراهم شود . گفتند جاى ايستادن نيست . ما از پيش ميرويم شما چند روزى توقف و مخارج را تحصيل نمائيد و از عقب بيائيد .\r\nچون راه پرخوف و خطر بود با همراهان مشورت كرديم و به فحواى « من قنع شبع و من طمع ذل » از گرفتن مخارج راه صرفنظر كرديم زيرا جدا ماندن از همراهان صلاح و مناسب نبود .\r\nبدين ترتيب همه راضى شدند و همه باهم روانه شديم .\r\nاز درياى خوشاب با كشتى گذشتيم . به نيلاب رسيديم از آنجا نيز با كشتى عبور كرديم و به باختر زمين آمديم .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n\r\nدر بيان سرگذشتى كه در باختر زمين يعنى زابلستان روى داد\r\nغرّه ماه مبارك جمادى الاول از نيلاب بسوى كابل روانه شديم .\r\nولى از آدم خان افغان مشهور ترس داشتيم . از اين جهت در منطقهء او شبانه عبور كرديم ، حدود صبح به دامنه گذر كوه كه آن را « كوتل » ميگويند رسيديم .\r\nطايفهء افغانان بىخبر ماندند سحرگاه وقتى كه به سر كوتل رسيده - بوديم افغانها خبر شدند چند هزار نفر به طرف ما آمدند ما با تفنگ تيراندازى كرديم و به عنايت حق از دستشان خلاص شديم . به شهر پرشوره « 1 » رسيديم . پس از آن از كوتل خيبر گذشتيم به شهر جوشا « 2 » آمديم .\r\nدر آن كوهها دو رأس كرگدن ديديم كه هر يك به بزرگى فيل كوچكى بودند . در پيشانى آنها شاخى بود تقريبا اندازه دو وجب . ولى ميگويند در ولايت حبشه كرگدنهايى هست كه شاخهاى بزرگتر دارند .\r\nسپس به لمعان آمديم . با هزاران بلا از ميان قوم هزاره گذشتيم و به باختر زمين يعنى ولايت زابلستان رسيديم و به پايتخت زابلستان يعنى شهر كابل آمديم .\r\n\r\n\r\n","description":"","footnote":"\r\n( 1 ) - ظاهرا شهر كنونى « پيشاور » است در متن كتاب به اين صورت آمده است .\r\n( 2 ) - گويا شهر جلال آباد كنونى در افغانستان باشد .\r\n","page_name":" 123 ","page_number":125},
  {"content":"\r\n\r\nمحمد حكيم ميرزا و فرخ فال ميرزا پسران ديگر همايون پادشاه مرحوم در اين شهر بودند كه به حضورشان رفتيم . با منعم خان ملاقات كرديم . فرمانهاى مرحوم همايون پادشاه را ديد و بسيار احترام كرد .\r\nكابل شهرى زيباست . اطرافش را كوههاى پوشيده از برف گرفته است رودخانه پرآبى در شهر جارى است . چهارباغها دارد . در هر طرف باغها بزم‌هاى عيش و عشرت گسترده بود و در هر گوشه دلبران رعنا و لوليان زيبا با ساز و آواز مجالس ذوق و صفا برپا ميداشتند .\r\nمردم كابل هميشه با نشاط و عشرت و شادى بسر مىبرند .\r\n\r\nلمؤلفه\r\n اولور مى هرگز آدم حوره مايل * وار يكن لوليان شهر كابل « 1 » \r\nاما چون دل ما در حسرت وطن مىتپيد هيچ يك از آنها در چشم ما اثرى نداشتند .\r\nبه منعم خان گفتم كه ما بايد هرچه زودتر روانه شويم .\r\nگفت راهها پر از برف است و در اين حوالى از كوتل - هندوكش نميتوان عبور كرد . بهتر است يك يا چندى در اينجا توقف كنيد .\r\nفقير گفت : « همم الرجال تقلع الجبال » ، همت لازم است .\r\n\r\n\r\n","description":"","footnote":"\r\n( 1 ) - معنى بيت چنين است :\r\n هرگز آدم به حوريان مايل نميشود * اگر لوليان شهر كابل باشند \r\n","page_name":" 124 ","page_number":126},
  {"content":"\r\n\r\nمنعم خان يكى از اميران را بنام مير نذرى كه در طائفهء فراشى و پشائى نفوذ و قدرت داشت با سيصد كس همراه ما ساخت و با كمك ايشان از محل سكونت آن طائفه‌ها گذشتيم و اسب‌ها و لوازم خود را از كوتل گذرانديم .\r\nدر اوايل جمادى الاخر روانه شديم به قره‌باغ از آنجا به شهر چاريگيران سپس به شهر پروانه يعنى شهر مروانه رسيديم . از اينجا به بعد ولايت مير نذرى بود . مير نذرى كسان خود را جمع كرد . اسب‌ها و لوازم ما را به پشت گرفته از كوتل گذرانيدند . و بدين ترتيب با هزاران زحمت و بلا از كوتل گذشتيم و در دامنهء ديگر كوه به قصبه‌اى رسيديم .\r\n\r\n","description":"","footnote":"","page_name":" 125 ","page_number":127},
  {"content":"\r\n\r\n\r\nدر بيان احوالى كه در ولايت بدخشان و ختلان روى داد\r\nدر اول ماه مبارك رجب به شهر اندراب رسيديم . از آنجا به بدخشان « 1 » و از آنجا نيز به تالقان آمديم . و در آنجا با سليمان شاه و پسرش ابراهيم ميرزا ملاقات دست داد . ميرزا ما را پيشواز كرد . در چهارباغ به خدمتش رفتيم و در كورنش شركت كرديم . هدايا و تحفه‌هائى پيش - كش كرديم و غزل ذيل را نوشتم و در پيشگاهش خواندم :\r\n\r\nلمؤلفه\r\n اگر بارغاى سين اول آى قاشيغه جسمينك هلال ايله * يوزون كورمك تيلار بولسانك كوزينك باشينكى آل ايله\r\nرقيبا اول صنم نينك كفر زلفن قيلمه انديشه * يورى قايت اندين او ز كفر نيكدا بول او ز كه خيال ايله\r\nكداى كويى بولغاى بيز كو كل اول خواجه حسنينك * زكات وصل دين بيز كانيچون بيرماس سؤال ايله\r\nالف لار دال الار كس سينمه آدايتمنك اشتر سنك * رقيبينك اى الف قامت باريب قدينى دال ايله \r\n\r\n\r\n","description":"","footnote":"\r\n( 1 ) - اين نواحى در آنزمان تابع دولت صفوى بودند و شاهزادگانى كه اسمشان آمده است صفوى بوده‌اند .\r\n","page_name":" 126 ","page_number":128},
  {"content":"\r\n\r\n اگر اكبر عشقه طالب ايرسنك و اصل او لماقغه * او زينكنى « كاتبى » نار محبت برلا قال ايله « 1 » \r\nميرزا شعر شناس بود . غزل را پسنديد و با من به مشاعره پرداخت .\r\nفرداى آن روز باز به خدمت پادشاه « 2 » رسيديم و اين غزل را عرضه داشتم :\r\n\r\nلمؤلفه\r\n عالم ار واحدا كيم آشنا بو لدوم سنكا * حق بيلور تا اول زماندين مبتلا بو لدوم سنكا \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n اگر به خدمت آن هلال ابرو رسيدى با اين جسم مانند هلال خود * آنوقت با چشم خونبار در پيشگاه او احوال خودت را عرض كن\r\nاى رقيب از زلف كافر آن صنم انديشناك مباش * از او روگردان باش در كفر خويش خيال ديگرى بكن\r\nما در كوى آن صاحب جمال در يوزه‌گر هستيم * زكات وصل او را مىخواهيم چرا نميدهد . ميپرسيم\r\nالف‌ها دال گردند ، از بسكه درد به سينه من چيده شد * اى الف قامت برو قد رقيب را دال گردان\r\nاگر طالب عشق بزرگى اگر طالب وصالى تو * اى « كاتبى » خود را بيانداز به آتش عشق و بسوزان \r\n( 2 ) - منظور سليمان شاه ، شاهزاده صفوى و امير محلى بدخشان است .\r\n","page_name":" 127 ","page_number":129},
  {"content":"\r\n\r\n كحل ايدينور شه نى بار كرد منى ارباب نظر * حمد للّه پادشاهم خاك پا بولدوم سنكا\r\nاى كوكل عشقنينك طريقين سكا تفهيم ايلدوم * غم ييمه شمدين كرو كيم رهنما بولدوم سنكا\r\nكوى ياره عزم ايترمين تابع اول اى دل منكا * خاطرك جمع اولسون اندين پيشوا بولدوم سنكا\r\nكنج غم دا « كاتبى » حالم كوروب دلبر ديدى * شاد اول اى بيمار غم كيلديم شفا بولدوم سنكا « 1 » \r\nپادشاه و ميرزا به اين حقير اسب و خلعت بخشيدند و به جهانگير خان امير و فرمانرواى ختلان كه شوهر خواهر كوچك پادشاه بود توصيه نامه‌اى نوشتند و ما را روانه كردند .\r\nاز آنجا به پايتخت بدخشان يعنى شهر كشم رسيديم . در آنجا\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n اى يگانه عالم چون من آشناى تو گشتم * خدا مىداند از آن روز مبتلاى تو گشتم\r\nارباب نظر خاك پايت را بجاى سرمه به چشم كشند * حمد خدا را اى پادشاه كه من خاك پاى تو گشتم\r\nاى دل راه عشق را به تو تعليم دادم * پس ازين ديگر غم مخور چه من راهنماى تو گشتم\r\nاى دل من بكوى يار ميروم تو هم تابع من شو و بيا * خاطرجمع باش درين سفر من پيشواى تو گشتم\r\nاى كاتبى ، دلبر مرا در كنج غم ديد و گفت * شاد باش اى بيمار غم كه من شفاى تو گشتم \r\n","page_name":" 128 ","page_number":130},
  {"content":"\r\n\r\nچهار باغ پادشاه را ديديم و به باغى كه همايون پادشاه بنام باغ دو آب ساخته بود رسيديم .\r\nسپس از راه قلعه ظفر به شهر رسطاق آمديم ، از آنجا به بندر سمتى رسيديم و به وسيلهء مشك‌ها از آب آمو يعنى جيحون گذشتيم به دللى در سر راه كاشغر از توابع ختلان آمديم .\r\nدر اينجا مرقد حضرت ميرسد على همدانى را زيارت كرديم ، و از آنجا به شهر گلابه رسيديم . با جهانگير على خان ملاقات كرديم . توصيه نامه را داديم . پانزده نفر همراه ما ساخت . همراه ايشان به شهر چارسوى آمديم و از آنجا به پل سنگين رسيديم و از پل گذشتيم . و به راهنمايان اجازهء بازگشت داديم .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\nدر بيان احوالى كه در ولايت توران زمين يعنى ماوراء النهر واقع شد\r\nروزى كه از پل جيحون گذشتيم به توران زمين يعنى ماوراء النهر وارد شديم . آن روز را در آنجا استراحت كرديم . فردا بسوى بازار نو روانه شديم . به قصبهء چهارشنبه رسيديم ، مزار خواجه يعقوب چرخى را زيارت كرديم . از آنجا به چغانيان يعنى حصار شادمان رسيديم و به دربار تيمور سلطان از شاهان اوزبك رفتيم .\r\nسپس از كوه سنگردك عبور كرديم در آن كوه هميشه آب به صورت قطره‌هاى باران فرو ميريزد و در دامنهء كوه رودخانه‌اى مىشود . قدرت حق تعالى را تماشا كرديم كه چگونه قطره‌هاى آب از درون سنگ بيرون مىجهد .\r\nاز آنجا به شهر كش يعنى شهر سبز آمديم « 1 » . با هاشم سلطان ملاقات كرديم . او اجازهء عبور داد و بسوى سمرقند روانه شديم . از كوتلى كه ميان شهر سبز و سمرقند است با هزاران بلا و مصيبت گذشتيم و به قصبه مصر رسيديم و از آنجا هم روانه شديم .\r\nدر اوايل شعبان به شهر سمرقند بهشت آسا آمديم . و به ملاقات نوروز احمد خان ملقب به براق خان كه خان سمرقند بود رفتيم . به فحواى\r\n\r\n\r\n","description":"","footnote":"\r\n( 1 ) - اين شهر زادگاه تيمور لنگ بوده است .\r\n","page_name":" 130 ","page_number":132},
  {"content":"\r\n\r\n« تحفة الحقير حقير » تحفهء حقيرانه‌اى پيش‌كش كرديم . براق خان هم يك رأس اسب و مصارف زندگى و خلعت‌هاى گوناگون به اين حقير ارزانى داشت .\r\nبراق خان براى ما نقل كرد كه چندى پيش‌تر عبد اللطيف خان كه در سمرقند خان بوده درگذشته و خود او ( براق خان ) در اين شهر جانشين او شده است اما پير محمد خان در ولايت بلخ و سيد برهان خان در ولايت بخارا از او اطاعت نكرده و هر يك به نام خود خطبه خواندند براق خان به حضور پادشاه سعادت دستگاه عالم‌پناه « 1 » ايلچى فرستاده تعدادى تفنگچى به كمك خواسته بود .\r\nپادشاه عالم‌پناه هم شيخ عبد اللطيف « 2 » و داداش ايلچى را همراه با تعدادى تفنگچى و خمپاره‌چى اعزام داشته‌اند و براق خان با يارى آنها در حوالى شهر سبز با سپاه سيد برهان جنگيد در اين جنگ كتخداى تفنگچيان رومى فرمانده بوده و شهر سبز را براى براق خان فتح كرده و پس از آن به بخارا حمله برده و مدتى اين شهر را در محاصره داشته . سيد برهان خان كه خان بخارا بود براى مقابله در برابر لشكر براق خان با خان بلخ پير محمد خان متحد شده ، شهر قره كول را به او واگذاشته و او هم برادران كوچكتر خود را فرستاده و قره كول را تصاحب كرده است . اما سيد برهان خان پس از مدتى زدوخورد با\r\n\r\n\r\n","description":"","footnote":"\r\n( 1 ) - منظور سلطان سليمان قانونى سلطان عثمانى است .\r\n( 2 ) - اين شيخ عبد اللطيف از مشايخ عثمانى پير و مرشد سيدى على رئيس بوده است كه در صفحات بعد هم نامش مىآيد .\r\n","page_name":" 131 ","page_number":133},
  {"content":"\r\n\r\nبراق خان آشتى كرده و براق خان هم ولايت بخارا را دوباره به خود او بخشيده و به شهر قره‌كول كه بدست برادران پير محمد خان افتاده بود حمله برده است . اما اين‌ها هم امان خواستند و دست از جنگ كشيدند و شهر قره‌كول را پس دادند . براق خان اين شهر را هم به سيد برهان خان واگذار كرده خود به سمرقند برگشته بود . و چون به اين ترتيب كار او به سامان رسيده بود به آغاى روميان « 1 » اجازهء بازگشت داده بود و او از راه تاشكند و تركستان به روم بازگشته بود يكى از اميران او بنام احمد چاوش نيز با دسته‌اى از تفنگچيان رومى از راه بخارا و خوارزم به روم بازگشته بود . اما از تفنگچيان رومى و ينگيچريان عده‌اى پيش سيد برهان خان رفتند و حدود يكصد و پنجاه نفر نزد براق خان مانده بودند .\r\nبراق خان كه اين احوالات گذشته را نقل كرد گفت ما در پيشگاه پادشاه سعادت دستگاه خجل مانديم كه نتوانستيم خدمتى انجام دهيم .\r\nحالا اگر تو كمك كنى اميد هست كه كارى انجام شود . در اين وقت حكمرانى يكى از ولايات را هم به اين فقير پيشنهاد كرد .\r\nاين فقير گفت با اين عدهء كم كه دارم كارى ساخته نيست و بىامر و فرمان پادشاه نيز ما قادر به هيچ كار نيستيم .\r\nبراق خان گفت بخاطر تو ايلچى مىفرستم و احوالات ترا به حضور پادشاه عرضه ميدارم .\r\n\r\n\r\n","description":"","footnote":"\r\n( 1 ) - رئيس تفنگچيان و عسكران عثمانى كه بدرخواست براق خان به اين نواحى آمده بودند .\r\n","page_name":" 132 ","page_number":134},
  {"content":"\r\n\r\nسپس شيخ صدر عالم از نواده‌هاى خواجه احمد يسوى را ايلچى تعيين كرد و نامه‌اى نوشت كه ازين پس هر فرمانى كه حضرت پادشاه صادر فرمايند اطاعت و انجام خواهد شد . به اين حقير نيز رخصت رفتن داد « 1 » .\r\nدر سمرقند مقام دانيال پيغمبر ، مقام خضر ، خرقهء حضرت ختمى مرتبت و نعلين رسول اللّه عليهم السلام را زيارت كرديم .\r\nو نيز قرآنى به خط حضرت على كرم الله وجهه زيارت شد . از مزارات علما و مشايخ مرقد صاحب هدايه و شيخ ابو منصور ماتريدى و شاه زنده و خواجه عبيد اللّه شيخ الاحرار و خواجه عبدى بيرونى و خواجه عبدى درونى و چوپان و قاضىزاده رومى و مزار علماى صاحب فتواى ماوراء النهر يعنى مجموعا چهار صد و چهل و چهار مزار و تربت را زيارت كرديم .\r\nروزى براق خان ازين فقير پرسيد اين همه شهر كه ديدى و گشتى كدام يك را پسنديدى . گفتم :\r\n\r\nنجاتى\r\n دل سر كو يك قويوب ايتمز بهشت آرزو * هر كيشى يه كندو شهرى يك كلور بغداد دن « 2 » \r\n\r\n\r\n","description":"","footnote":"\r\n( 1 ) - بطوريكه خواهيم ديد سيدى على مدت سى و پنج روز در سمرقند مانده است .\r\n( 2 ) - ترجمه بيت چنين است :\r\n دل سر كوى ترا نميگذارد كه بهشت را آرزو كند * براى هر كس شهر خودش از بغداد زيباتر است \r\n","page_name":" 133 ","page_number":135},
  {"content":"\r\n\r\nبراق خان كه اين بيت را شنيد گفت واقعا درست گفتى حرف راست همين است .\r\nشيخ صدر عالم كه به ايلچى گرى از طرف براق خان عازم روم بود ميخواست از راه تركستان برود اما گفتند در آن راه ما نغيت‌ها يعنى طايفه نوغاى هستند و به مردم ظلم و تعدى بسيار ميكنند . خبر رسيده است كه قزاق و قزقچىشان از شمار بيرون است و به اهل اسلام راه نميدهند . هر كه را بدست ايشان بيفتد ميكشند و انواع ظلم و جور را روا ميدارند . شيخ صدر عالم به اين جهت از رفتن آن راه منصرف شد و خواست از راه بخارا برود كه حكومتش از طرف براق خان به سيد برهان خان داده شده بود . و قرار شد باهم از آن راه برويم .\r\nبراق خان به من گفت باز اين سيد برهان به مخالفت با ما برخاسته با پسرم كه سلطان خوارزم است دشمنى ميورزد . اگر ممكن باشد وقتى به غجدوان رسيديد در آنجا توقف كنيد و كس بفرستيد ببينيد اگر مخالفت نداشته باشند به راه خود برويد و گرنه در آنجا باشيد تا كمك فرستاده شود و شما را بگذرانند .\r\nما اين گفته را پذيرفتيم . پنجم ماه مبارك رمضان از سمرقند روانه شديم و به شهرى كه آن را قلعه ميگفتند رسيديم . از آنجا به شهر كرمن آمديم . در محل دوابه از نهر سمرقند گذشتيم و به غجدوان رسيديم .\r\nمزار خواجه عبد الخالق غجدوانى را زيارت كرديم . سلطان خوارزم ( پسر براق خان ) در آنجا نبود و خبر درستى هم از او بدست نيامد .\r\nناچار از آنجا روانه شديم . به پل رباط آمديم . لشكر سلطان خوارزم\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nكه گليم و جاجيم پوشيده آماده جنگ شده بود در اينجا بودند .\r\nوقتى ما رسيديم خان على بيگ كه براق خان او را بعنوان آقاليق ( مربى و معلم ) پسرش تعيين كرده بود فقير را ديد و از مقصد ما پرسيد . گفتم به بخارا ميرويم گفت سيد برهان خان در آنجا با لشكر خوارزم در جنگ است لطف فرموده به ما كمك كنيد ، خيلى هم اصرار كرد .\r\nفقير گفت ما براى كمك كردن به كسى نيامده‌ايم و خان ( براق خان ) همچنين فرمانى نداده است فقط گفته اگر احتمال جنگ باشد به غجدوان برگرديم .\r\nناچار از پل رباط به طرف غجدوان بازگشتيم . چون به پيش مناره رسيديم قريب يكصد نفر سوار ازبك كه به دنبال ما ميتاختند فرا رسيدند و گفتند ميرزا ( سلطان خوارزم و پسر براق خان ) فرمان داده است كه برگرديد . يكى از رفقاى ما را هم با شمشير زدند . ناچار ما نيز دست به اسلحه برديم و قصد جنگ كرديم . در اين موقع سيدى عالى مقام از طرف ميرزا رسيد و به اوزبكان گفت صبر كنيد . و به ما هم با ملايمت گفت ميرزا به اينجا آمده است شما هم لطف فرموده باز - گرديد و نرويد زيرا اوضاع لشكر دشمن خراب شده است .\r\nما هم از جنگ با آن سواران ازبك صرفنظر كرديم و با ده نفر از نزديكان خود به ملاقات ميرزا رفتيم .\r\nميرزا با اصرار و ابرام از ما كمك ميخواست . اما فقير راضى نشد .\r\nميرزا گفت اگر خودتان كمك نميكنيد لااقل تفنگهاى خود را\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nبه ما بدهيد . ما هم ده لوله تفنگ به اوزبكان داديم . آنوقت گفت حالا شما در محلى ايستاده تماشا كنيد .\r\nتا اين موقع از لشكر سيد برهان خبر و اثرى نبود .\r\n\r\nشيخى\r\n ييمه ين كيشى يادالدن طبنجه * دموردن در صانور قولنده پنجه \r\nدر همين موقع ناگهان سيد برهان با لشكرش از طرف مقابل نمايان گشت . ميرزا از پل عبور كرد و به نزديك رباط رسيد . فقير نيز پيش همراهان خود بازگشتم .\r\nاز همراهان من شش نفرشان همراه ميرزا از پل گذشته و فقير با چهار نفر از همقطارانم پيش ديگران كه در چهارباغ بودند آمدم .\r\nسيد برهان در آن روز ضرب دستى نشان داد . او حدود يكهزار نفر از « قزل اياق » يعنى ولگردان و اجامر بخارا و چهل نفر از تفنگ - اندرن رومى كه به بخارا آمده بودند جمع كرده و لشكر خوبى ترتيب داده بود و به ميرزا ( پسر براق خان ) حمله‌ور شده بود .\r\nدر آن حمله خود ميرزا با گلوله تفنگ مجروح شد و گريخت .\r\nعلم و بيدقش بدست سيد برهان افتاد .\r\nاز شش نفر رفقاى ما كه همراه ميرزا رفته بودند سه نفرشان با او گريختند كه يكى را با نيزه زدند و ديگرى به زمين افتاد و شهيد شد .\r\nسه نفرشان هم با اوزبكان ميرزا به رباط رسيدند .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nسيد برهان قصد داشت كه جنگ را با آنان دنبال كند . اما فقير پيش لشكر او رفتم . از اسب پياده شدم و سراغ سيد برهان خان را گرفتم . مرا بسوى پل كه او در آنطرفش بود راهنمايى كردند و از پل گذشتيم اما به فحواى « اذا جاء القضا عمى البصر » وقتى ميخواستيم به حدود رباط برسيم ناگهان ظالمى با تير اين فقير را مجروح كرد و سربازان اوزبك از هر طرف مرا در ميان شمشير گرفتند . چيزى نمانده بود كه كشته شوم . آنوقت روميهائى كه در خدمت سيد برهان بودند به روى آن ظالم شمشير كشيدند و گفتند اين مرد خدمت خان آمده شما چرا با او به بدى معامله ميكنيد .\r\nآنوقت متجاوزان دست كشيدند و به خان خبر رساندند ، خود خان ( سيد برهان ) آمد . مرا در آغوش كشيد و گفت گمان بردند شما به جنگ آمده‌ايد . عذرخواهى كرد و گفت مثل مشهور است كه ترهم به آتش خشك ميسوزد .\r\nسيد برهان خان جوانى بود بلندبالا و زيبا . دو نفر از كسان او رفتند تا همراهان ما را از پل عبور دهند و بياورند . اما باز هم هنگام عبور آنها سربازان اوزبك سيد برهان ، دو نفر از همراهان ما را با شمشير مجروح ساختند و يكى از خوب‌ترين اسب‌هاى يدك و تمامى اثاثيه مطبخ و آبدارى و دو رأس از اسب‌هاى ما را به يغما گرفتند . اما همراهانم بالاخره با هزاران محنت و بلا از پل گذشتند و همه در محل امنى آرام گرفتيم .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nسيد برهان خان از اين فقير خواست كه به روميانى « 1 » كه رباط را در تصرف داشتند پند بدهم تا رباط را پس بدهند و گفت ما با آنها كارى نداريم چون بيگناهند . من نزديك رباط آمدم و به روميان گفتم شما دست از جنگ برداريد و خلاص شويد . چون من اينجا هستم خان تقصيرات شما را مىبخشد . آنها هم نصيحت مرا كار بستند و رباط را پس دادند .\r\nچند رأس از اسب‌هاى گمشده و اسباب و اثاث غارت شدهء ما را پيدا كردند اما بسيارى از تفنگ‌هامان از دست رفت . دو نفر از همراهان نيز كه در آن جنگ اسير شده بودند آزاد شدند و همه بسوى بخارا روانه گشتيم .\r\nطرف عصر به بخارا رسيديم . سيد برهان با اصرار و ابرام به اين فقير گفت در دنيا و آخرت پدر من باش . اين كشور از آن پادشاه سعادت دستگاه است . تو در بخارا بمان و فرمانروايى كن . براى من ولايت قره گول كافيست .\r\nفقير گفت : نه تنها بخارا اگر تمامى ماوراء النهر هم به من بخشوده شود ، ماندن من در اينجا ميسر نيست . ولى ان شاء الله الرحمن آنچه بر شما گذشته است در دربار پادشاه سعادت دستگاه بعرض خواهم رسانيد ، البته كه پادشاه عالم‌پناه لطف و عنايت خواهند فرمود و خانى اين\r\n\r\n\r\n","description":"","footnote":"\r\n( 1 ) - اين روميان كه در اينجا به آنها اشاره شده همانها هستند كه به خواهش براق خان از عثمانى فرستاده شده بودند و پس از بازگشت فرماندهانشان در اين نواحى مانده بودند و به خدمت خان‌ها و امراى محلى درآمده بودند .\r\n","page_name":" 138 ","page_number":140},
  {"content":"\r\n\r\nولايت را به خودتان ارزانى خواهند داشت .\r\nسيد برهان خان كه خوشوقت و شادمان شده بود فقير را به ميهمانى دعوت كرد . لطف و التفات بىحد نشان داد . پانزده روزى كه در بخارا بوديم ، هر روز به چهار باغ ميرفتيم . بساط بزم و الفت ترتيب مىيافت .\r\nاز اين فقير خواست كه به اسلوب و لهجهء ايشان شعر بسرايم . فقير هم اين غزل را سرودم :\r\n\r\nلمؤلفه\r\n خجل بولدى كوروب رخسار يارى باغده كل لار * فغانيم كوش ايتب كلشن دين اوتتى بارچه بلبل لار\r\nيوزى كل ، قامتى عرعر ، كوزى نركس ، لبى غنجه * نى بولغاى باشيغه اول لاله رخ سچغاى قرنفل لار\r\nجهان كلزارى دامانندى يوق اول قدى شمشادينك * بولوبتور باغ حسنى ايچرا زلفى تازه سنبل لار\r\nيوزينك كور كاج قرا زلفينك پريشان قيلدى عقلمنى * كونكلنى سالدى سوداغه نى قيلاى اشبو كاكل لار\r\nدمى دور آج كوزينكنى غفلتى قوى جام مى نوش ايت * اويو تماز ( كاتبى ) بزم اهلينى آواز قلقل لار « 1 » \r\n\r\n\r\n","description":"","footnote":"\r\n( 1 ) - ترجمهء غزل چنين است :\r\n خجل شدند چون رخسار يار را ديدند در باغ گلها * فغانم را كه در گلشن شنيدند بلبل‌ها به نوا آمدند \r\n","page_name":" 139 ","page_number":141},
  {"content":"\r\n\r\nسيد برهان خان از شنيدن غزل بسيار خشنود شد . چند روزى با هم مباحثه و مشاعره داشتيم تا سرانجام اجازهء مرخصى خواستيم . گفت پس تفنگ‌هاى آهنين خود را به ما بدهيد و ما در عوض تفنگهاى مسى به مقدار كافى به شما ميدهيم . ما هم ناچار تفنگهاى خود را به او داديم و او چهل تفنگ مسى به ما داد . بجاى اسب يدكى كه گم شده بود دو اسب زيباى ابلق به ما بخشيد و دو جلد كتاب پر بهاء هم هديه داد و با رفتن ما موافقت كرد .\r\nدر اين موقع فرستاده‌اى از طرف براق خان از سمرقند رسيد و از جانب پسرش ( سلطان خوارزم ) عذرخواهى كرد و گفت براق خان غجدوان را به ابدال سلطان بخشيده است . به اين ترتيب دوباره ميان دو طرف آشتى و صلح برقرار شد و در همه جا امن و امان حكمفرما شد و ما هم تدارك راه داديم .\r\nدر بخارا مزارات حضرت خواجه بهاء الدين نقشبند و قاضى خان و چهار بكر و خواجه ابو حفص كبير ، صدر الشريعه ، تاج الشريعه ، و شيخ العالم سيد مير كلال پير خواجه بهاء الدين نقش‌بند و سلطان اسمعيل سامانى و حضرت ايوب\r\n\r\n\r\n","description":"","footnote":"\r\n چهره‌اش گل ، قامتش عرعر ، چشمش نرگس لبش غنچه * اگر آن لاله‌رخ بر سر تو قرنفل نپاشد چه كند ؟\r\nدر گلزار جهان مانند قد آن دلدار شمشادى نيست * سنبل‌هاى تازه در باغ حسنش زلف ديگرى شده‌اند\r\nچون رويت و زلف سياهت را ديدم عقلم پريشان شد * كاكل‌هاى زيباى تو دل مرا به چه سودا افكنده‌اند\r\nدمى به ايست چشم بگشا ، غفلت مكن ، جام مى را بنوش * « كاتبى » قلقله آواز اهل بزم نميگذارد بخوابى \r\n","page_name":" 140 ","page_number":142},
  {"content":"\r\n\r\nنبى عليه السلام و كعب الاحبار و شمس الائمه سرخسى را كرديم .\r\nاز بخارا بسوى خوارزم رهسپار شديم . در راه به شهر قره‌گول رسيديم . آنجا در حوالى فاراب با كشتى از رود آمويه ( جيحون ) گذشتيم .\r\nدر اول ماه مبارك شوال به ولايت ايران‌زمين يعنى ديار خراسان گام نهاديم . نخست به شهر چارجوى آمديم . در آنجا مزار خواجهء مشهد يعنى برادر امام على بن موسى ( الرضا ) را زيارت كرديم . از راه بيابان و كنار آب آمويه بسوى خوارزم روانه شديم .\r\nدر آنجا شب و روز پيوسته با شيرها جنگ ميكرديم . در اينجا كسى نميتواند براى برداشتن آب هم تنها برود چون شيرها به او حمله ميكنند .\r\nبا هزاران زحمت در مدت دوازده روز به شهر هزاروس « 1 » رسيديم و از آنجا نيز در مدت پنج روز به شهر خيوه آمديم .\r\nدر آنجا مزار پهلوان محمود پير يارولى « 2 » را زيارت كرديم .\r\n\r\n\r\n","description":"","footnote":"\r\n( 1 ) - اين شهر در تاريخ و ادبيات ايران « هزار اسب » ناميده شده است اما در متن كتاب چنين است .\r\n( 2 ) - در ايران اين پهلوان به « پورياى ولى » مشهور است .\r\n","page_name":" 141 ","page_number":143},
  {"content":"\r\n\r\n\r\nدر بيان احوالى كه در دشت قيچاق و ولايت خوارزم روى داد\r\nدر اواخر ماه مبارك شوال از شهر خيوه حركت كرديم و در مدت پنج روز به خوارزم « 1 » رسيديم . با دوست محمد خان و برادرش ايش سلطان ملاقات كرديم . مزارات شيخ نجم الدين كبرى و شيخ على رامتنى و شيخ خلوتىيان ، امام محمد بارعى و صاحب قدورى ، جار الله علامه يعنى صاحب « كشاف » ، ملا حسين خوارزمى صاحب « تفسير » ، سيد آتا و حكيم آتا را زيارت كرديم .\r\nدر خوارزم خبر وفات مرحوم و مغفور شيخ عبد اللطيف را كه در شهر وزير فوت كرده بود شنيديم . بىاندازه متأسف و غمناك شديم .\r\nمرحوم شيخ عبد اللطيف در طريقت پير ما بود . باتفاق چند تن از همراهان خود به شهر وزير رفتم و مرقد مخدوم اعظم شيخ عبد اللطيف مرحوم را زيارت كردم و دعا خواندم . حق تعالى روح شريف او را در جنت نعيم و فردوس برين قرين مغفرت گرداند . آن شب مراسم قرآن خوانى و آش ترتيب داديم .\r\nدر آنجا قطعه تاريخ ذيل را نوشتم :\r\n\r\n\r\n","description":"","footnote":"\r\n( 1 ) - خوارزم نام منطقه و ولايت بود در عين حال به شهر « اورگنج » هم گفته مىشد .\r\n","page_name":" 142 ","page_number":144},
  {"content":"\r\n\r\n\r\nلمؤلفه\r\n شيخ عبد اللطيف پير خوارزم * دار دنيا دين ايلدى رحلت\r\nروح قدسى آيتى تاريخين * ايله يارب مقامينى جنت « 1 » \r\nسپس از شاهزادگان طوايف مانغيت يعنى حاجى محمد سلطان و تيمور سلطان و محمد سلطان كه در آنجا بودند نامه‌هائى گرفتيم و به خوارزم باز آمديم . در اين موقع شيخ صدر عالم كه از نوادگان خواجه احمد يسوى بود و از طرف براق خان به ايلچى گرى عازم روم بود نيز به خوارزم رسيد و همه به اتفاق عازم شديم .\r\nدختر مخدوم اعظم شيخ عبد اللطيف كه زوجهء شيخ حسين خوارزمى بود باتفاق پسرش و چند تن از مسلمانان عازم سفر بودند و عرابه‌هائى كرايه كرده بودند . همه براى خود لباسهائى از پوست گوسفند فراهم كردند چون در آن حدود براى هر كس لازمست كه به اين لباس درآيد و گرنه « ما نغيت‌ها » كه بدتر از « ازبكان » هستند كسانى را كه در اين لباس نباشند به گمان اينكه روسى هستند مزاحم ميشوند و آزار ميرسانند .\r\nناچار ما نيز از همين لباسها براى خود تهيه كرديم .\r\n\r\n\r\n","description":"","footnote":"\r\n( 1 ) - ترجمهء شعر چنين است :\r\n شيخ عبد اللطيف پير خوارزم * چون از دار دنيا رحلت كرد\r\n« روح قدسى » را گفتيم تاريخش * يا رب جنت را مقامش كن \r\n","page_name":" 143 ","page_number":145},
  {"content":"\r\n\r\n\r\nلمؤلفه\r\n عالمك منفعتنى اوزبيكينى * حق الارنينك يوغ ايلكاى پاكينى\r\nآشى تالقان بيلان قوروت بارنيك * كيشى بير بارچه تاپمان ايتمكينى\r\nقميز ايچيب آلار آشار آت اتين * داغى كورماى بيز اوز كايمكينى\r\nقزاغى و قزاقجيسى كو پدور * ينكرى يوق ايته كونده بير لكينى\r\nكارواننى تالاب قيلغه ربلا كاج * اولوسينك تيشيسينى ارككينى\r\nحق بودور اول غزاى اكبر ايتر * چاپغاى انيك قليج بيلان بكينى\r\nاوچرايوب توختاغان تانر سوزمينك * ( كاتبى ) يا لغانيننى كرچكينى « 1 » \r\n\r\n\r\n","description":"","footnote":"\r\n( 1 ) - ترجمه اشعار چنين است :\r\n منغيت و اوزبك عالم را * حق از روى زمين پاك كند\r\nريشهء ايشان را بخشكاند * كه مردم بتوانند نانى بدست آورند\r\nآنها قميز و گوشت اسب ميخورند * ما هيچ نديديم كه چيز ديگرى هم بخورند \r\n","page_name":" 144 ","page_number":146},
  {"content":"\r\n\r\nخلاصه ، به همراهان نصيحت دادم و گفتم كه براى حفظ خويش ناچاريم به اين لباس درآئيم تا كسى متعرض و مزاحم ما نشود .\r\n\r\nلمؤلفه\r\n بويله ايمش بويرده چونكه توده * كيم كور كينى كونينه كوره « 1 » \r\nهمهء همراهان از همين لباسهاى پوستى پوشيدند و در اول ماه ذيقعده روانه شديم .\r\nتقريبا يك ماه در دشت قبچاق سرگردان به راه ميرفتيم . چون فصل پائيز بود هيچ چيز يافت نميشد . در اين ولايت حتى مرغ نمىپريد و كره اسبى به نظر نمىآمد . چون هيچگونه نبات و گياه يا قطره‌اى آب نبود . دشتى بود بىپايان و همه صحرا و بيابان .\r\n\r\n\r\n","description":"","footnote":"\r\n قزاق و قزاقچىشان زياد است * هر روز هم زيادتر ميشوند\r\nكاروان را ميزنند و اموال را تالان ميكنند * زن‌ها و مردها همه را ميكشند\r\nحق اينست كه با آنها جنگ بزرگى شود * رئيسان ايشان را بايد به شمشير زد\r\nهر كس كه گفته‌هاى مرا بشنود * خواهد گفت كه « كاتبى » راست ميگويد \r\n( 1 ) - معنى بيت چنين است :\r\n چون رسم و آئين اينجا چنين است * تو هم لباسى كه دلخواه ايشانست بپوش \r\n","page_name":" 145 ","page_number":147},
  {"content":"\r\n\r\n\r\nلمؤلفه\r\n يوغدى آنده وحش و طيره غدا * صو بوليمزدى قوربغه بوچغا « 1 » \r\nعاقبت با هزاران بلا و محنت به محلى رسيديم بنام شام از آنجا گذشتيم و به قصبهء سرايجق آمديم . در آنجا چند نفر را ديديم كه عازم حج بودند . سه نفر از روميان نيز كه با اجازه از سمرقند بازگشته و به ولايت خود ميرفتند همراه آنها بودند . همه حالى خراب و سر و وضعى آشفته داشتند و به ما گفتند كجا خواهيد رفت ؟ چون هشتر خان را روس‌ها گرفته‌اند و احمد چاوش با آنها در جنگ است . سران ما و خود ما را هم ارسلان ميرزا كه از خانهاى ما نغيت است و اتباعش غارت كردند . راه پيشرفت نيست بهتر است شما هم بازگرديد .\r\nدر اين موقع بيتى از نجاتى در خاطرم گذشت و خواندم :\r\n\r\nنجاتى\r\n تجريد لرزنيليجك در بيزه افلاك * طقوزجبه لوصويميه بريلا كاجى « 2 » \r\n\r\n\r\n","description":"","footnote":"\r\n( 1 ) - معنى اين بيت همچنين است :\r\n در آنجا نه براى وحش غذا بود و نه براى طير * حتى قورباغه هم براى خود آب پيدا نميكرد \r\n( 2 ) - معنى بيت چنين است :\r\n ما اهل تجريد هستيم ( چيزى نداريم ) فلك با ما چه تواند كرد * كسى كه جبه ندارد هيچ كس او را لخت نميكند \r\n","page_name":" 146 ","page_number":148},
  {"content":"\r\n\r\nاما نصيحت من در همسفران كه سوداگر بودند اثرى نبخشيد و به ادامهء سفر از اين راه راضى نشدند و گفتند چند روزى در خوارزم توقف كنيم و ببينيم آخر الامر چه مىشود . چون « العجلة من الشيطان و التأنى من الرحمن » عاقبت شيخ صدر عالم ايلچى براق خان از ادامهء سفر منصرف شد . مسلمانان ديگر هم تصميم گرفتند بازگردند ما هم ناچار بسوى خوارزم بازگشتيم .\r\n\r\nلمؤلفه\r\n ايرمنك وصال يارا كو كل بولدى ممتنع * اولدوم غميله بولمادى حاليمغه مطّلع\r\nواعظ حديث لعلينكى تفسير ايلدى * رحمت آكا كه بارچه اولوس بولدى منتفع\r\nكوپدور جهاندا غنچه لب و لاله خدولى * سين سرو قد كيبى قنى بر قدرى مرتفع\r\nبلبل تيك ايلا ناله و آهى سحر غه چه * باشد كه رحم ايتيب اولا اول غنجه مستمع\r\nبارى المنى ( كاتبى ) دفع ايلمانك بولور * اغيار ايرور همين الم غير مندفع « 1 » \r\nچون چاره نبود همه به خوارزم برگشتيم و مسافران در آنجا\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n رسيدن به وصال يار ممتنع شد * از غم مردم اما او از حالم مطلع نشد \r\n","page_name":" 147 ","page_number":149},
  {"content":"\r\n\r\nجمع بودند . ايلچى براق خان از سفر منصرف شد و به سمرقند برگشت .\r\nخان خوارزم دوست محمد خان از اين فقير پرسيد اكنون از كدام راه خواهيد رفت ؟ گفتم با عرابه از راه مشهد و خراسان و عراق عجم ميتوان به بغداد رفت .\r\nخان گفت چندى در اينجا بمانيد . منغيت‌ها در بهار به ييلاق ميروند و راهها باز مىشود . ان شاء الله تا آنوقت روسها نيز بر طرف ميشوند و از همين راه خواهيد رفت . راه بغداد كه شما ميخواهيد برويد خيلى دور است . گفتم :\r\n\r\nنجاتى\r\n سندق اولورسه ياره اگر بعد مشرقين * سعى ايت كوكل كه عاشقه بغداد ايراق دكل « 1 » \r\nعاقبت خان با رفتن ما موافقت كرد . اسب خوبى به من بخشيد\r\n\r\n\r\n","description":"","footnote":"\r\n واعظ حديث لعل ترا تفسير كرد * رحمت بر او باد كه خلق از حرف او منتفع شدند\r\nدر اين جهان غنچه لب و لاله خدهست ولى * چون سرو قد تو كجا بلندبالائى هست\r\nهمچون بلبل نالهء سحرى سر كن و آهى بكش * باشد كه آن غنچه بر تو رحم كند و مستمع ناله تو شود\r\nبارى اى « كاتبى » چارهء تو دست شستن از همه چيز است * اغيار نيز به اين درد بىدفاع دچار شده‌اند \r\n( 1 ) - ترجمه بيت چنين است :\r\n اگر از تو تا يار بعد مشرقين باشد * سعى كن به او برسى براى عاشق بغداد دور نيست \r\n","page_name":" 148 ","page_number":150},
  {"content":"\r\n\r\nو چند عرابه هم به همراهانم داد . قرار شد ما به سمت درياى خزر برويم و از آنجا با كشتى به سوى شروان روانه شويم . اما باز هم همراهان راضى نشدند و گفتند اوضاع شروان حالا خراب است . روميها از طرف كفه به شروان حمله كرده‌اند و با عبد الله خان شروان مىجنگند و به اين جهت در آن حدود به اهالى روم راه نميدهند . القاص « 1 » هم در ديار چركس است و اطراف « دمور قاپو » ( دربند قفقاز ) را گرفته .\r\nچركس‌ها بهوادارى او طغيان و عصيان كرده‌اند .\r\nوقتى دربارهء راه خراسان و عراق تحقيق كرديم ، گفتند : حالا ميانه شاه « 2 » با پادشاه عالم خوب است و روابط دوستانه برقرار كرده‌اند .\r\nاما بعضى از سران قزلباش خودسر شده‌اند و شما را سلامت به خدمت شاه نميرسانند . من گفتم تا كسى را خدا نكشد هيچ كس قادر به كشتن او نيست ما هم از كشته شدن بيم نداريم و اين بيت هجرى را بخاطر آوردم :\r\n\r\nهجرى\r\n ييمه هجران غمن اى دل اجلدن او كدن اولمش يوق * يترچك غصّه سن خطك يازلمش ده يوييلمش يوق « 3 » \r\n\r\n\r\n","description":"","footnote":"\r\n( 1 ) - القاص ميرزا برادر شاه طهماسب صفوى است كه بخاطر رنجشى نزد سلطان عثمانى رفته بود و در نواحى قفقاز بسر مىبرد .\r\n( 2 ) - منظور از « شاه » در اينجا شاه طهماسب صفوى است . از اينجا به بعد همه جا كلمهء « شاه » براى طهماسب و « پادشاه » براى سلطان سليمان عثمانى به كار رفته است .\r\n( 3 ) - معنى بيت چنين است :\r\n اى دل غم هجران مكش هيچ كس پيش از اجل نمرده است * نوشته غم را خط بكش ، چيزى كه نوشته شد پاك نميشود \r\n","page_name":" 149 ","page_number":151},
  {"content":"\r\n\r\nآنگاه استخاره كردم . جز از راه خراسان از راه ديگر رفتن خوب نيامد .\r\nخلاصه ، به عنايت بىنهايت حضرت حق متوكل شديم و به بركات معجزات سرور كاينات توسل جستيم و به راه افتاديم .\r\n\r\nلمؤلفه\r\n دخى يول بولمه دم اولوب ناچار * او غرادم بالضرورى آخر كار « 1 » \r\nبه فحواى « الضرورات تبيح المحظورات » همان روز شتر كرايه كرديم از خان خوارزم دوست محمد خان اجازه گرفتيم . گفت به كشور دشمن با سلاح رفتن مناسب نيست . ناچار نيمى از تفنگ‌هاى خود را به خان خوارزم و نيم ديگر را به ايش سلطان برادر كوچكتر خان داديم . سفارش نامه‌هائى براى دين محمد و برادرش على سلطان گرفتيم . آذوقه راه را تدارك كرديم . نهنگ‌ها يعنى مشك‌هاى بزرگ را پر آب كرديم و برداشتيم . توكل به خداوند كرديم و روز اول ذيحجه به سوى ديار خراسان روانه شديم .\r\n\r\n\r\n","description":"","footnote":"\r\n( 1 ) - معنى بيت چنين است :\r\n چون راه ديگرى پيدا نشد ناچار * به همين راه رفتم در آخر كار \r\n","page_name":" 150 ","page_number":152},
  {"content":"\r\n\r\n\r\nدر بيان سرگذشت و وقايعى كه در ولايت خراسان روى داد\r\nبه عنايت حضرت بارى تعالى از آب آمو گذشتيم . مدتى در ساحل رود توقف كرديم . آنوقت دختر مخدوم اعظم ( شيخ عبد اللطيف ) زوجهء شيخ حسين خوارزمى كس فرستاده و پيغام گفت كه ديشب مخدوم اعظم پدرم را در خواب ديدم كه با عالمى عالىمقام از شهر وزير به خوارزم مىآمد . مردم از او پيشواز مىكردند و مىپرسيدند اين كه مىآيد كيست ؟ فرمود مير سيدى على « 1 » به شهر وزير به ديدن ما آمد و براى ما قرآن تلاوت كرد و از ما كمك خواست ما اكنون به كمك او آمده‌ايم تا او را به سلامت به ديار خراسان بگذرانيم .\r\nاين بشارت فقير را بىاندازه خرسند گردانيد . با همان خرسندى فردا سحرگاهان روانه شديم . در مدت چند روز به شهر درون رسيديم محمود سلطان راه داد . از آنجا به شهر باغ وايه آمديم . پولاد سلطان نيز مانع نشد . از آنجا به نسا آمديم . در اينجا با على سلطان برادر تين محمد ( دين محمد ) كه قبلا والى مرو بود ملاقات كرديم . نامه‌هاى خان « 2 » وايش سلطان را به او داديم او نيز اجازهء عبور داد . الغرض همهء آنها مطيع و منقاد پادشاه سعادت دستگاه بودند .\r\n\r\n\r\n","description":"","footnote":"\r\n( 1 ) - يادآورى مىشود كه نام نويسنده سرگذشت و سفرنامه است - مترجم .\r\n( 2 ) - منظور دوست محمد خان ، خان خوارزم است .\r\n","page_name":" 151 ","page_number":153},
  {"content":"\r\n\r\nاز آنجا به شهر باورد « 1 » روانه شديم و بعد به شهر طوس رفتيم .\r\nدر آنجا مقبرهء امام محمد حنيفى و قبر فردوسى طوسى را زيارت كرديم .\r\nروز اول ماه محرم الحرام سنهء اربع و ستين و تسعمائه ( 964 ) به مشهد خراسان يعنى مشهد شاه خراسان على موسى الرضا رسيديم و زيارت كرديم . در آنجا مبلغ يك تومان « 2 » كه در اثناى طوفان به امام نذر كرده بودم به متولى آستانهء امام على الرضا پرداختم . و نيز يك تومان به سادات و طلاب علوم و منسوبان درگاه امام على الرضا دادم .\r\nدر آن وقت ابراهيم ميرزا پسر بهرام ميرزا سلطان مشهد بود و سليمان ميرزا پسر شاه ( طهماسب ) نيز در آنجا اقامت داشت . ما با گوگجه خليفه وزير ابراهيم ميرزا ملاقات كرديم و از او خواستيم با آنها مذاكره كند تا اشخاصى را همراه ما كنند و ما را به خدمت شاه بفرستند .\r\nوزير تقاضاى ما را قبول كرد و براى ما ميهمانى ترتيب داد در اثناى صحبت حرف از حضرت على و ابوبكر و عمر عثمان رضى اللّه تعالى عنهم به ميان آمد . از فقير دربارهء خلافت و اولويت ايشان پرسيد و گفت در اين باب چه ميگوئيد .\r\nاين فقير هم چون زمينه را براى اين‌گونه گفتگوها مناسب نمىديد سكوت كرد و حرف را بجاى ديگر كشانيد .\r\nوزير دوباره سؤال را تكرار نمود و من غزل زير را خواندم .\r\n\r\n\r\n","description":"","footnote":"\r\n( 1 ) - « باورد » نام ديگر شهر « ابيورد » است .\r\n( 2 ) - يك تومان ده هزار آقچه بود .\r\n","page_name":" 152 ","page_number":154},
  {"content":"\r\n\r\n\r\nلمؤلفه\r\n عيب ايرور ساقى مى ايتمك لعل جانان بيرلا بحث * هيچ آجيغ سو ايلكاى مى آب حيوان بيرلا بحث\r\nدرد عشق نينك بونه حكمت دوز دواسين تا پماغاى * ايلا كانلار علم حكمت ايچرا لقمان بيرلا بحث\r\nدل قضا بير لا قدر دين عقل ايلا قيلسه جدل * مين صاغينور مين قيلور عنقا سليمان بيرلا بحث\r\nدرس عشقى ايتمه زاهد بيرلا اى دل گفت و گو * جهل ايرور دانا اولانلار قيلسه نادان بيرلا بحث\r\nجان و دل بير لانو لا لعلينك او چون قيلسام نزاع * عيب ايماس ساقى شراب اوستيدا ياران بيرلا بحث\r\n( كاتبى ) كورسه نظامى انتظام نظمكى * ديردى لايق دور قليور سنك سنكا سليمان بيرلا بحث « 1 » \r\n\r\n\r\n","description":"","footnote":"\r\n( 1 ) - معنى غزل چنين است :\r\n عيب است كه ساقى مى با لعل جانان بحث كند * آيا هيچ آب تلخ با آب حيوان بحث مىكند ؟\r\nاين چه حكمت است كه دواى درد عشق يافت نشود * آيا هيچ دانا دربارهء علم حكمت با لقمان بحث مىكند ؟\r\nاگر هم دل دربارهء قضا و قدر با عقل جدل كند * من گمان ندارم كه عنقا با سليمان بحث كند\r\nاى دل از درس عشق با زاهد گفت‌وگو مكن * دانايان از بحث با نادان مبتلاى جهل ميشوند \r\n","page_name":" 153 ","page_number":155},
  {"content":"\r\n\r\nپس از خواندن غزل تمثيلى از خواجه نصر الدين « 1 » ذكر كردم كه روزى به او گفتند در مسجد قرآن بخواند گفت اينجا جاى قرآن خواندن نيست .\r\nحالا ما هم براى مباحثه با شما نيامده‌ايم و قادر به پاسخ سئوالات شما نيستيم . در دل خود ميگفتم فضلاى عالم گفته‌اند « الحق مرّ » و به آنها گفتم محبت ما را نسبت به خاندان آل عبا بسنجيد .\r\n\r\nلمؤلفه\r\n آستان مرتضايه انتسابم بار ميننك * دائم الدهر اول ايشيكدين فتح با بيم بار ميننك\r\nقنبرى مين شير يزدانينك سورمين الينى * اوز كه لارده نى سئوال و نى جوابيم بارمينك « 2 » \r\n\r\n\r\n","description":"","footnote":"\r\n چه مىشود اگر بخاطر لعل تو با جان و دل نزاع كنم * عيب نيست اگر ساقى شراب با ياران بحث كند\r\nاى « كاتبى » اگر « نظامى » هم نظم ترا مىديد * ميگفت لايق توست كه با سليمان بحث كنى \r\n( 1 ) - خواجه نصير الدين در كشور تركيه يك شخصيت تاريخى است كه چند قرن پيش ميزيسته و زادگاه و محل زندگى و مقبره‌اش هم وجود دارد . و همين شخصيت است كه در ايران بنام ملا نصر الدين مشهور است :\r\n( 2 ) - ترجمه اشعار چنين است :\r\n به آستان مرتضى انتساب دارم * دائم الدهر از آن درگاه فتح باب دارم\r\nمن قنبر مرتضى هستم و خاندان شير يزدان را دوست ميدارم * و با ديگران هم نه سئوالى دارم نه جوابى . \r\n","page_name":" 154 ","page_number":156},
  {"content":"\r\n\r\nبه اين تدبير با هزار مصيبت از مباحثه دورى كرديم و از دست او خلاص شديم .\r\nدر مشهد ظالمى بود بنام غازى بك و گفته بود فرستادن اين همه مردم به حضور شاه مناسب نيست . بهتر است ترتيبى داده شود تا راهنمايان و همراهانى كه با ايشان روانه ميكنيد آنها را در راه بكشند و خودشان بگريزند . زيرا به اغلب احتمال اين‌ها همان رومىهائى هستند كه براى كمك به براق خان ازبك فرستاده شده‌اند و چه بسا كه نامه‌هاى رمزى و مخفى هم با خود داشته باشند در اين صورت رها كردن اين شكارها كه بپاى خود به اينجا آمده‌اند بدون هيچگونه رسيدگى و پرس‌وجو درست نيست .\r\nمتأسفانه ميرزا ( ابراهيم ميرزا ) گفتهء او را پذيرفت و فرداى آن روز سحرگاهان دويست قورچى زره پوشيده فرستادند و كاروانسرائى را كه ما در آنجا اقامت داشتيم محاصره كردند . همهء ما را گرفتند ، هر يك از ما را به يك قورچى سپردند . اين فقير را نيز با دو نفر خدمتكارم به اطاق كوكجه خليفه بردند . اسبهاى ما را به اشخاص ديگرى سپردند اسباب و اثاثمان را پيش متولى آستانه امانت گذاشتند و چون هنگام زمستان بود گذران ما بدون اسباب و باروبنه سخت دشوار بود . از سرما ميلرزيديم ولى چه ميتوانستيم كرد ؟ و از دست ما چه برمىآمد ؟\r\nروز بعد همهء نوشته‌ها و نامه‌ها و فرمان‌هائى را كه از پادشاهان و اميران داشتيم گرفتند و در كيسه‌اى گذاشتند و سر كيسه را مهر كردند .\r\nهمقطاران همه از زندگى خود نااميد شده بودند . فقير براى تسلى ايشان\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nگفت : مثلى مشهور است « كسى كه خودش زمين مىخورد نبايد بگريد » ما خودمان اين بلا را بسرمان آورده‌ايم . نمىبايستى از اين راه بيائيم .\r\nبهر حال همانطور كه روزى زائيده شده به دنيا آمديم روزى هم ميميريم و از دنيا ميرويم . نگرانى فايده ندارد . بايد صبر كرد . كه گفته‌اند با صبر غوره ترش حلوا مىشود و « الصبر مفتاح الفرج و به يرفع الحرج » .\r\nو اين اشعار حمدى را بخاطر مىآوردم :\r\n\r\nحمدى\r\n صبر ايله يتدى دولت جاويد * صبر ايله بتدى ميوهء اميد\r\nباغده صبر ايله بتر خوشه * خوشه هم صبر ايله اولور توشه « 1 » \r\nپس همه توكل به خدا كرديم و منتظر مانديم .\r\n\r\nنجاتى\r\n ياره يول ايكى قدم بريسينى جانه باص * چونكه بو ميدانه كيردك آياغك مردانه باص « 2 » \r\n\r\n\r\n","description":"","footnote":"\r\n( 1 ) - معنى ابيات حمدى چنين است :\r\n دولت جاويد با صبر بدست آيد * ميوه اميد با صبر بدست آيد\r\nخوشه انگور در باغ با صبر ميرسد * و خوشه هم با صبر توشه مىشود \r\n( 2 ) - ( ترجمه بيت در حاشيه صفحه بعد است ) -\r\n","page_name":" 156 ","page_number":158},
  {"content":"\r\n\r\nخلاصه آنكه دست و پاى همهء همراهان را بستند . هرچند دست و پاى مرا نبستند پنج نفر قورچى براى نگهبانى من گماشتند . فقير از اين كار ميرزا خيلى رنجيده خاطر بودم و خود را با اين بيت تسلى ميدادم :\r\n\r\nلمؤلفه\r\n قدرينى هر كز بيلور مى آدمك * كرم و سردين چكمينلر عالمك « 1 » \r\nروزى از شدت اندوه مرگ خود را به چشم ميديدم و در آن موقع اين غزل را در خاطر گذراندم .\r\n\r\nلمؤلفه\r\n مىدور ساقى علاجى كيشى بولغاى غمناك * زهر غم دفعيغه هيج مى تيكى بولماز ترياك\r\nگنج حسنيدا ايكى زلفى بولوبدور ايكى مار * قتل ايچون غمزه سى طالب لرى تيغ ضحاك \r\n\r\n\r\n","description":"","footnote":"\r\n( 2 ) - ترجمه بيت نجاتى اين است :\r\n راه يار دو قدم است بايستى جان به راه نهاد * چون كه در اين ميدان پا نهادى مردانه قدم بنه \r\n( 1 ) - ترجمه بيت اينست :\r\n قدر ترا هرگز نميداند آدمى * كه گرم و سرد عالم را نكشيده باشد . \r\n","page_name":" 157 ","page_number":159},
  {"content":"\r\n\r\n اول قوياش طلعتى كوركان نى قيلور حورنى ياد * صوفى برذره كينه سيندا يوغ ايرميش ادراك\r\nاول صنم غيره وفالار قيله لايقمى مينك * تيغ مژگانى بيلان سينمنى مونداق قيله چاك\r\nيار رحم ايّتى كوروب بيغلاق ديغم زارى بيلان * ( كاتبى ) بولدى ايشتكاج آنى اغيار هلاك « 1 » \r\nدر آن حال بخواب رفتم . ميان خواب و بيدارى اتفاقا مصرعى بر زبانم گذشت .\r\nچون از خواب بيدار شدم با خود گفتم اين الهام ربانى است فورا آن مصرع را به صورت ترجيع‌بندى ساختم و نوشتم و براى متولى آستانهء امام على بن موسى الرضا فرستادم .\r\nترجيح بند چنين بود :\r\n\r\n\r\n","description":"","footnote":"\r\n( 1 ) - ترجمه غزل چنين است :\r\n ساقى ، براى كسى كه غمناك باشد علاج مى است * براى دفع زهر غم هيچ ترياك چون مى نيست\r\nبراى گنج حسن او در زلفش دو مار هستند * براى قتل عاشقان غمزه‌اش تيغ ضحاك است\r\nآنكس كه آن مه‌رو را ببيند از حور ياد مىكند ؟ * اى صوفى در تو به اندازه ذره‌اى هم ادراك نيست\r\nآيا رواست كه صنم به غير وفا كند * و با تيغ مژگان سينه مرا چاك سازد ؟\r\nيار چون زارى مرا ديد رحم آورد * چون اغيار حال « كاتبى » را شنيدند او را هلاك كردند \r\n","page_name":" 158 ","page_number":160},
  {"content":"\r\n\r\n\r\nلمؤلفه\r\n عالمه كلمش دكلدر ساكه بنزد بر دلير « 1 » * حدى يوقدور كيم سنكله پنجه اوره نره شير\r\nقيل ترحم وادى محنتده قالدوم بن فقير * يا على سندن مدد دوشدوم بكا اول دستكير\r\nچهره زردم اشيككده واروب خاك ايلدم * ذو الفقار مهرك ايله سينه مى چاك ايلدم\r\nلافتا الا على سرينى ادراك ايلدم * يا على سندن مدد دوشدم بكا اول دستكير\r\nعالم روياده شاد ايدوب بشارت ايلدك * راه امنى كوستروب بنكا اشارت ايلدك\r\nكوكلمى ويران ايكن ياپدوك عمارت ايلدك * يا على سندن مدد دوشدم بكا اول دستكير \r\n\r\n\r\n","description":"","footnote":"\r\n( 1 ) - معنى ترجيع‌بند چنين است :\r\n چون تو دليرى به دنيا نيامده است * نره شير هم نميتواند با تو پنجه زند\r\nبر من فقير كه در وادى محنت افتادم ترحم كن * يا على از تو مدد ميخواهم مرا دستگير باش\r\nچهرهء زردم را بر خاك آستانت نهادم * با مهر ذو الفقارت سينه‌ام را چاك كردم\r\nسر لافتى الا على را ادراك كردم * يا على از تو مدد ميخواهم مرا دستگير باش\r\nدر عالم رؤيا مرا با بشارت خود شاد كردى * راه امن را نشان دادى و اشارت كردى\r\nدل ديوانهء مرا عمارت كردى و ساختى * يا على از تو مدد ميخواهم مرا دستگير باش \r\n","page_name":" 159 ","page_number":161},
  {"content":"\r\n\r\n فال ايدوب اسمك سنك كيردم يوله‌اى نيك‌نام * هندو سندى ، ماوراء النهرى كشت اندم تمام\r\nجان و دلدن تنكرى شاهد در سنكا در التجام * يا على سندن مدد دوشدم بكا اول دستكير\r\nهنددن عزم ايلدم شاه خراسان آدينه * ايشيكينه يوز سوروب قول اولمشم اجدادينه\r\nبر نظر قيل بن غريبك ناله و فريادينه * يا على سندن مدد دوشدم بكا اول دستكير\r\nايلدى كان سنى عالمده ذاتك اول جليل * ارتفاع قدرك ايچون « هل اتى » روشن دليل\r\nهمت ايلد حالمه رحم ايده شاه اردبيل * يا على سندن مدد دوشدم بكا اول دستكير \r\n\r\n\r\n","description":"","footnote":"\r\n اى نيك‌نام به اسم تو فال زدم و به راه افتادم * هند و سند و ماوراء النهر تمام را گشتم\r\nخدا شاهد است كه از جان و دل به تو التجا آوردم * يا على از تو مدد ميخواهم مرا دستگير باش\r\nبه نام شاه خراسان از هند عازم شدم * به آستان او رو ماليدم چون بندهء اجداد اويم\r\nبه ناله و فرياد اين غريبت نظر كن * يا على از تو مدد ميخواهم مرا دستگير باش\r\nخداى جليل ذات ترا در عالم كان ثنا كرد * براى بلندى قدر تو « هل اتى » دليل روشن است\r\nهمتى كن كه شاه اردبيل به حالم رحم آورد * يا على از تو مدد ميخواهم مرا دستگير باش \r\n","page_name":" 160 ","page_number":162},
  {"content":"\r\n\r\n او مرم بكا عنايت قيله اون ايكى امام * ملجأم در ظاهر و باطن آنلراى همام\r\nجمله سينك اشكينه يوز سوروب اولدم غلام * يا على سندن مدد دوشدم بكا اول دستكير\r\nمحنت غربت بنم بغريمى پرخون ايلدى * درد فرقت كوزلرم ياشينى جيحون ايلدى\r\nنار حسرت حاليمى غايت ديكر كون ايلدى * يا على سندن مدد دوشدم بكا اول دستكير\r\n( كاتبى ) اولا محبت خاندان مصطفا * نور شو قكله درونى دائم اوله پرصفا\r\nسكا منسوب ايكن اول لايقمدر چكمك جفا * يا على سندن مدد دوشدم بكا اول دستكير \r\n\r\n\r\n","description":"","footnote":"\r\n اميدم آنكه دوازده امام به من عنايت فرمايند * اى همام در ظاهر و باطن ملجاء من آنها هستند\r\nبر آستان همهء آنها رو نهادم و غلامشان شدم * يا على از تو مدد ميخواهم مرا دستگير باش\r\nمحنت غربت دلم را پرخون كرد * درد فرقت آب چشمانم را جيحون كرد\r\nنار حسرت حالم را به غايت دگرگون كرد * يا على از تو مدد ميخواهم مرا دستگير باش\r\nكاتبى محب خاندان مصطفى است * با نور شوق تو درون او پرصفاست\r\nچون منسوب توست ، آيا شايسته جفاست ؟ * يا على از تو مدد ميخواهم مرا دستگير باش \r\n","page_name":" 161 ","page_number":163},
  {"content":"\r\n\r\nاين ترجيع بند فورا در ميان سادات مشهور شد . اتفاقا در همان وقت هم يكى از خدام امام نزد من آمد و به راست يا دروغ با تضرع و زارى گفت ديشب حضرت مرتضى على را در خواب ديدم كه فرمود فردا سحرگاهان خدمت مير سيد على برو و بگو حضرت على مرا به خدمت تو فرستاده است .\r\nخبر اين واقعه هم به زودى در سراسر شهر مشهد پخش شد .\r\nمردم جمع شدند و اظهار مخالفت كردند و آنچه را بر سر ما آورده بودند خلاف احترامات مقام رضوى شمردند . متولى و سران سادات پيش ميرزا رفتند و گفتند مردى پاك از راه دور به زيارت امام آمده مبلغ زيادى هم نذر كرده و پرداخته است و خواسته به حضور شاه برود اكنون كه ميان شاه و پادشاه روم دوستى برقرار است چگونه روا ميداريد كه در ايام عاشورا با آنها چنين بىحرمتى و بدرفتارى شود .\r\nاگر اينان اهل حيله و خدعه مىبودند از چهره‌شان معلوم ميشد . زيرا حق تعالى در كلام قديم فرموده است  « يُعْرَفُ الْمُجْرِمُونَ بِسِيماهُمْ »  در واقع هيچ احتمالى هم نيست كه اينها مردمى مجرم و گناهكار باشند .\r\nگفته‌هاى متولى و علما و سادات ميرزا را تحت تأثير قرار داد چون از ايشان حساب مىبرد و ملاحظه داشت گفته‌شان را كار بست ، فقير نيز اين بيت را با خود ميگفت :\r\n\r\n","description":"","footnote":"","page_name":" 162 ","page_number":164},
  {"content":"\r\n\r\n\r\nنجاتى\r\n كندويى تعريف ايدرمش مشك تر * او كسز او غلان كوبكن كندو كسر « 1 » \r\nدر انتظار نتيجهء ترجيع بند سعى كردم غزلهاى ديگرى هم بنويسم و براى ميرزا بفرستم و در آنها احوالات خود را بگنجانم و بگويم كه در آنچه به تو گفته شده احتمال صدق و كذب هر دو هست . پس بر ما جفا روا مدار .\r\n\r\nشيخى\r\n ديمه كيم ايده سن قاله يا نو كه * سكا قالورسه قالمزا او غلانو كه « 2 » \r\nبدينگونه سه غزل نوشتم و براى ميرزا فرستادم بدينقرار :\r\n\r\nلمؤلفه\r\n سيندين اى دل اغريمش جهدايت ياراش اول يار ايله * آشتى بولماقدين اما قيل حذر اغيار ايله\r\nخاطريم جمع ايت اى لب جان بخشينك ايله اى پرى * عقليمى قيلما پريشان زلف عنبر بار ايله \r\n\r\n\r\n","description":"","footnote":"\r\n( 1 ) - معنى بيت نجاتى چنين است :\r\n مشك تر خودش تعريف خود را ميگويد * نوزاد مادر مرده خودش بند نافش را مىبرد \r\n( 2 ) - ترجمهء بيت شيخى اينست :\r\n آنچه كرده‌اى پاداشش را خواهى ديد * اگر به خود تو نرسد به فرزندت مىرسد . \r\n","page_name":" 163 ","page_number":165},
  {"content":"\r\n\r\n جام عشقى نوش ايتب مين قوى مينى اوز حاليمه * مست مين طبعيم اليشماس زاهدا هشيار ايله\r\nزلفى ساحر چشمى پرفتنه او رى نينك ايشى آل * نى بولور حاليم مينيك اول غمزه سى مكّار ايله\r\nباغ دهرينك ذوقينى قيلمان تيلار سنك « كاتبى » * عمرينكى اوتكا ريودى بر سرو خوش‌رفتار ايله « 1 » \r\nغزل دوم اين بود :\r\n\r\nلمؤلفه\r\n اول يار كيشيكا مهربان بولماس ايميش * عاشق اولان انكا شادمان بولماس ايمسيش \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n اى دل يار از تو آزرده شده جهد كن تا صلح كنى * اما بر حذر باش كه با اغيار آشتى نكند\r\nاى پرى با آن لب جان‌بخش خاطرجمع باش * عقل مرا چون زلف عنبر بارت پريشان مكن\r\nمن جام عشق را نوشيده‌ام مرا به حال خود بگذار * طبع مست من با زاهد هشيار نمىسازد\r\nزلفش ساحر ، چشمش پرفتنه ، كارش با پيچ و خم * كجا حال مرا مىداند صاحب آن غمزه مكار\r\nاگر خواهى ذوق باغ دهر را بدانى اى « كاتبى » * عمر خود را با سروى خوش‌رفتار بگذران \r\n","page_name":" 164 ","page_number":166},
  {"content":"\r\n\r\n دل بلبلغه كلشن كويى دين يبك * كلزار جهانده آشيان بولماس ايميش\r\nعشقمنى تو ييردى ايلكا آهم آلوى * هيچ شعله سى آتشينك نهان بولماس ايميش\r\nمژكانلرى سينمدين اوتيب يتى دله * امّا نى قيلاى زخمى عيان بولماس ايميش\r\nاى « كاتبى » دايم ايشيتير بيز ايلدين * اولتورسه كيشى رقيبى قان بولماس ايميش « 1 » \r\nو غزل سوم هم اين بود :\r\n\r\nلمؤلفه\r\n منكا جوراتيب جفا قيلغان صانير يناردور * مين تانير مين اى كو كل باعث بارى اغيار دور \r\n\r\n\r\n","description":"","footnote":"\r\n( 1 ) - ترجمه غزل چنين است :\r\n آن يار به هيچ‌كس مهربان نيست * عاشقانش شادمان نيستند\r\nكوى تو براى بلبل دل از گلشن خوشتر است * چون او را در گلزار جهان آشيان نيست\r\nشعلهء آهم عشق مرا به تو خبر داد * شعلهء آتشت هيچ پنهان نمىماند\r\nمژگانهايش سينه‌ام را سوراخ كردند و به دل رسيدند * اما چه چاره كه زخم دل عيان نيست\r\nاى « كاتبى » هميشه از ما شنيده‌اى كه * اگر رقيب كسى را بكشد خونبهاى در ميان نيست \r\n","page_name":" 165 ","page_number":167},
  {"content":"\r\n\r\n كوزلرم ياشيغه رحم ايلاب يا شورمه حسنينكى * ديرلار اى مه دو اقارشو عاشق ديدار دور\r\nرخ لارينك باغ جنان بولغاى لبينك آب حيات * اى طبيبم نى سببدين كوزلرينك بيمار دور\r\nتا پسه بر دمدا ايچردى قاننى عاشقلارينك * غمزه سى اول بيوفانينك كورنيجوك خونخوار دور\r\n« كاتبى » بند نكنى رد ايتمنك يمان دور دوستم * اول ايشيكينك ايتلاريغه يخشى خدمتكار دور « 1 » \r\nميرزا غزلها را پسنديد . بعلاوه ترسيد كه متولى و سادات به شاه خبر برسانند . از كردهء خود پشيمان شد و در روز عاشورا همهء ما را آزاد ساخت و عذرخواهى كرد .\r\nدوباره براى ما ضيافتى ترتيب داد . اسبابها و باروبنهء ما را هم\r\n\r\n\r\n","description":"","footnote":"\r\n( 1 ) - ترجمه اين غزل چنين است :\r\n گمان مىبرند جفائى كه بر من مىرود از يار است * من مىدانم كه باعث آن اغيار هستند\r\nبه اشك چشمانم رحم كن و حسنت را پنهان مدار * اى مه گويند دواى عاشق ديدار است\r\nرخ‌هاى تو باغ جنان و لبانت آب حيات است * اى طبيبم از چه سبب چشمانت بيمار است\r\nاگر دستش مىرسيد در يك دم خون عاشقان را مىنوشيد * غمزهء آن بيوفا بنگر كه چون خونخوار است\r\nاى دوست بندهء خود « كاتبى » را دور مكن * او براى سگان درگاهت نيكو خدمتگارى است \r\n","page_name":" 166 ","page_number":168},
  {"content":"\r\n\r\nپس دادند . اما خيلى چيزها از دست رفته بود . چهار جلد كتاب و فرمانها و نامه‌هائى را كه در كيسه گذاشته و مهر كرده بودند به على بيگ قبچاجى - باشى كه به عنوان يساول همراه ما كردند سپرد . در اواسط ماه محرم ما را به ظاهر آزاد اما در حقيقت تحت الحفظ به خدمت شاه روانه ساخت .\r\nاتفاقا يكى از زوجه‌هاى شاه و يكى از زنهاى بهرام ميرزا كه براى زيارت مشهد آمده بودند نيز همراه قافله ما روانه شدند . در اثناى راه ميان ما رابطهء گفت‌وگو برقرار شد . آنها وعده دادند وقتى خدمت شاه مىرسند لطف و مراحم او را براى ما تأمين كنند .\r\nهمچنين در طول راه با خدام و خدمتگاران اين دو بانو دوستى و نزديكى به‌وجود آمد و به اين مناسبت به دوستان و همقطاران خود پند ميدادم كه :\r\n\r\nحافظ\r\n آسايش دو گيتى تفسير اين دو حرف است * با دوستان تلطّف با دشمنان مدارا « 1 » \r\nوقتى به نيشابور رسيديم مزار امامزاده محمد محروق و شيخ عطار را زيارت كرديم . با آغا كمال كه وكيل خراسان بود نيز ملاقات نموديم .\r\nاو به ما راه عبور داد و از آنجا به سبزوار آمديم .\r\nدر اين شهر چند تن از اراذل و اوباش مزاحمتى براى ما فراهم\r\n\r\n\r\n","description":"","footnote":"\r\n( 1 ) - اين بيت حافظ به همين صورت كه در متن آمده است نقل شد - مترجم .\r\n","page_name":" 167 ","page_number":169},
  {"content":"\r\n\r\nساختند ولى ما به فحواى آنكه « سگ عوعو مىكند و كاروان به راه خود مىرود » با هزاران زحمت خود را از دستشان خلاص كرديم و به راه خويش ادامه داديم .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n\r\nدر بيان احوالى كه در عراق عجم روى داد\r\nسرانجام روزى به ولايت عراق عجم قدم نهاديم . از دامنه‌هاى كوه دماوند يعنى از جانب مازندران به شهر بسطام آمديم . در آنجا مرقد امام محمد افتح ، شيخ با يزيد بسطامى و شيخ ابو الحسن خرقانى را زيارت كرديم .\r\nفرداى آن روز از آنجا به شهر دامغان رفتيم .\r\nآن شب يكى از همقطاران كه به نام رمضان بلوك باشى مشهور است و شخص صالح و متدين مىباشد حضرت با يزيد بسطامى را در خواب ديده بود كه با چهل درويش آمده و گفته بود « اى درويشان بيائيد دعا كنيم كه مير سيدى على و همراهانش بسلامت به وطن خود و اصل شوند » سپس حضرت با يزيد و درويشان همگى دعا كرده بودند آنگاه فرمانى براى عبور از راهها نوشته و مهر كرده و گفته بود « زنهار در اثناى راه كسى مانع ايشان نباشد . »\r\nوقتى رمضان اين خواب خود را نقل كرد من از كرم حق تعالى شكرگزارى كردم زيرا مژده‌اى جان‌پرور بود كه به دلهاى مردهء ما حيات تازه مىبخشيد .\r\nدر دامغان مرقد امامزاده جعفر را زيارت كرديم و به سمنان آمديم و مرقد حضرت علاء الدوله سمنانى را زيارت كرديم .\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nدر آنجا تبرائىها « 1 » ميخواستند با ما مباحثهء مذهبى ترتيب دهند به همقطاران گفتم بايد حديث « استرذهبك و ذهابك و مذهبك » را به كار بنديد و با كسى به مباحثه نپردازيد .\r\n\r\nلمؤلفه\r\n عاقل اولانلر ايلمز بر آن * ذهبى ، مذهبى ، ذهابى عيان « 2 » \r\nهمه پند مرا به كار بستند و فردا صبح زود از سمنان راه افتاديم .\r\nدر راه باز از همقطاران دلجوئى ميكردم و با اين بيت پندشان ميدادم\r\n\r\nمنلاء روم « 3 »\r\n صوفى نشود صافى تا درنكشد جامى * بسيار سفر بايد تا پخته شود خامى \r\nبه ايشان مىگفتم گمان ندارم هرگز كسى بيش از شما سفر كرده باشد . پس لازم است كه پختگى بسيار داشته باشيد . براى كسى\r\n\r\n\r\n","description":"","footnote":"\r\n( 1 ) - تبرائىها فرقه‌اى از شيعه اثنى عشرى هستند كه پيوسته به خلفا دشنام ميدهند و لعنت ميكنند .\r\n( 2 ) - معنى بيت چنين است :\r\nكسانى كه عاقل هستند هرگز ذهب و مذهب و ذهاب خود را عيان نميسازند .\r\n( 3 ) - منظور مولانا جلال الدين محمد مولوى است .\r\n","page_name":" 170 ","page_number":172},
  {"content":"\r\n\r\nكه عقل كامل دارد همنشينى و مصاحبت ادانى و اراذل مناسب نيست .\r\nپند و اندرز من در همقطاران اثر مىبخشيد .\r\nچند روز بعد به شهر رى شهريار رسيديم . در آنجا امام عبد العظيم بىبى شهربان « 1 » زوجهء امام حسين رضى اللّه تعالى عنه را زيارت كرديم .\r\nدر اين شهر پسرشاه ، شاهزاده محمد ميرزا « 2 » و قورچىباشى سويندك آغا را كه در اين موقع آنجا بودند و بسوى هرات ميرفتند ملاقات كرديم .\r\nتفصيل اين بود كه مدتى پيش از آن شاه ، محمد ميرزا را كه در هرات بود به قزوين فرا خواند و پسر ديگرش اسماعيل ميرزا را به آنجا فرستاده بود . اسماعيل ميرزا در خراسان ناراحتىهائى بوجود آورده بود . بدستور شاه يكى از اميران او در خراسان بنام محمد خان يكى ديگر از اميران را كه در اين آشوبها دست داشت با چند تن ديگر از اطرافيان و نزديكان اسماعيل ميرزا دستگير كرد و كشت و از شاه هم خواسته بود كه اسماعيل ميرزا را به قزوين بازخواند و دوباره محمد ميرزا را به هرات بفرستد . به اين جهت بود كه محمد ميرزا اكنون همراه با قورچىباشى تا رى آمده بودند كه به هرات برود و اسماعيل ميرزا بازگردد .\r\nهنگام ملاقات با محمد ميرزا خدابنده اين فقير باخبر شد كه ميان شاه و پادشاه سعادت دستگاه رابطهء دوستى استوارى برقرار شده است « 3 »\r\n\r\n\r\n","description":"","footnote":"\r\n( 1 ) - چون در متن كتاب اسامى به اين صورت آمده است عينا به همين صورت نقل شد .\r\n( 2 ) - اين محمد ميرزا پسر طهماسب است كه بنام « خدابنده » معروفست .\r\n( 3 ) - اشاره به پيمان ارض روم ميان شاه طهماسب و سليمان قانونى است .\r\n","page_name":" 171 ","page_number":173},
  {"content":"\r\n\r\nچون اين خبر خوش را شنيديم خاطرجمع شديم و انديشه و اضطراب از دل‌هامان دور شد . فرداى آن روز از شهر رى روانه شديم .\r\nبالاخره در آخر ماه صفر به شهر قزوين پايتخت عراق عجم رسيديم . از مشهد خراسان تا قزوين يك ماه و نيم در راه بوديم .\r\nوقتى به قزوين رسيديم ابتدا ما را به شهر راه ندادند و به دهكده‌اى بنام سبزه‌كران فرستادند و از طرف معصوم بيگ وزير اعظم شاه ديوان بيگى او كه محمود بك نام داشت به سرپرستى و حفاظت ما گمارده شد . و گفتند بايد اسامى همه را صورت‌نويسى كنيم و به پيشگاه شاه عرضه داريم . ايشيك آغاسى هم آمد . اسامى همهء ما را نوشتند .\r\nتعداد اسب‌هاى ما را شمردند و ثبت كردند و پنهانى به كسان خود سپردند كه هر شب مراقب رفتار و كار ما باشند تا معلوم شود آخر كار به كجا ميرسد .\r\nضمنا خبر رسيد كه شاه گوكجه خليفه را كه از طرف او در مشهد وزارت داشت و همچنين مير منشى وزير را از آنجهت كه بدون كسب اجازه ما را از مشهد به اينجا فرستاده‌اند عزل كرده است و سخت خشمگين شده است .\r\nدر اين موقع قبچاق چى على بيگ يصاول كه از مشهد همراه ما فرستاده شده بود . يكى از خدمتكارانش بنام پير على را نزد من فرستاد و پيغام داد كه « از اين مردمان بوى خير به مشام نميرسد هر چه نقدينه داريد پيش ما به امانت بگذاريد اگر حق تعالى خلاصى ميسر سازد البته مال خودتان خواهد بود و اگر بشما ضررى برسد بجاى آنكه\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nبه دست دشمن بيفتد به ما بخشيده‌ايد . » فقير در جواب گفت كسى كه اين همه وقت در غربت بوده باشد ديگر نقدينه‌اى نخواهد داشت و كسى كه از مرگ بترسد به اينجا نمىآيد . خداوند متعال در كلام قديم فرموده  « فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ . »  آمنا و صدقنا . آنكس را كه خداوند نخواهد بكشد كسى نتواند كشت .\r\nبه خداى توكل كرديم و منتظر شديم . در اين فرصت از يك طرف شاه‌نامه‌ها و كتابها و فرمان‌هاى ديگر پادشاهان را از نظر گذرانيده بود و از طرف ديگر آن دو بانوى همسفر ما يعنى خاتون شاه و خاتون بهرام ميرزا از ما پيش او تعريف و تحسين كرده بودند و شرح رنجها و مشقات ما و جريان احوالات مشهد و متولى و سادات و علما را بعرض شاه رسانده بودند .\r\nمن هم ترجيع‌بند مربع ديگرى سرودم و به حضور شاه فرستادم كه چنين بود :\r\n\r\nلمؤلفه\r\n شاه مردان دلدله روز نبرد اولسه سوار * ذو الفقاره دورمز ايدى رستم و اسفنديار\r\nنولا آنك چون ديسه لطف ايليوب پروردگار * لا فتا الا على لا سيف الا ذو الفقار\r\nهر زمان اعدايه اول شاه ولايت صالسه آت * ضرب شمشيرين كوزن فرزانه لر او لوردى مات \r\n\r\n","description":"","footnote":"","page_name":" 173 ","page_number":175},
  {"content":"\r\n\r\n وصف ايدوب شانك آنوك ايدردى فخر كائنات * لا فتا الا على لا سيف الا ذو الفقار\r\nشول غزاده كافرى قرماغه ايتمشدى يمين * اويله چالدى تيغى اولدم قانه غرق اولدى زمين\r\nديدى حقنده شهادت ايليوب روح الامين * لا فتا الا على لاسيف الّا ذو الفقار\r\nايلدى آكا شجاعت خلعتينى حق عطا * قيلجندن قان طمرسه طكميدر روز غزا\r\nديديلر جمله ملائك ايليوب آكا دعا * لا فتا الا على لاسيف الا ذو الفقار\r\nشير يزداندن قاچردى خوف ايدوب ببر بيان * قهرمانلر تيغ خونريزيندن ايستردى امان\r\nمرداولوب هر كيم قليج قوشانسه ايده ربى گمان * لا فتا الا على لاسيف الا ذو الفقار\r\nنعره او روب ايلسه شاه نجف عزم صواش * صالسه سيف قاطعن دويمزدى آكاطاغ و طاش\r\nخلق ، اولوب فرمانبرى دير لردى قيوب يره‌باش * لا فتا الا على لاسيف الا ذو الفقار\r\nخيبرك قوپاردى قاپوسن قودى عالمده نام * عرشه آصدى تيغنى شاد اولدى جمله خاص و عام \r\n\r\n","description":"","footnote":"","page_name":" 174 ","page_number":176},
  {"content":"\r\n\r\n مرتضايه قنبر اولوب « كاتبى » ايده رمدام * لا فتا الا على لاسيف الا ذو الفقار « 1 » \r\nشاه وقتى ترجيع بند مربع را خوانده بود بسيار خوشش آمده\r\n\r\n\r\n","description":"","footnote":"\r\n( 1 ) - ترجمه اشعار چنين است :\r\n اگر شاه مردان روزى به دلدل گردد سوار * به ذو الفقار نمىتوانند مقاومت نشان دهند نه رستم نه اسفنديار\r\nعجب نباشد دربارهء او اگر گفته است پروردگار * لا فتى الا على لاسيف الا ذو الفقار\r\nهر وقت كه آن شاه ولايت بر دشمنان بتازد * فرزانگان چون ضرب شمشيرش بينند همه مات گردند\r\nحضرت فخر كائنات او را توصيف كرده در شان او گويد * لا فتى الا على لاسيف الا ذو الفقار\r\nقسم خورده بود كه در آن غزوه كافر را مغلوب كند * چنان تيغ زد كه هماندم زمين غرق خون شد\r\nجبرئيل روح الامين شهادت داد و دربارهء او گفت * لا فتى الا على لاسيف الا ذو الفقار\r\nحق به دو خلعت شجاعت بخشوده است * اگر روز غزا از شمشيرش خون چكد چه عجب\r\nهمهء فرشتگان دعا كرده براى او گفتند * لا فتى الا على لاسيف الا ذو الفقار\r\nببر ژيان از شير يزدان ترسيده فرار ميكرد * دليران چون شمشير قهر او را مىديدند امان مىخواستند\r\nهركس كه شمشير به كمر بندد اگر فرزانه است خواهد گفت * لا فتى الا على لاسيف الا ذو الفقار\r\nاگر شاه نجف نعره تكبير بلند كرده عزم جنگ كند * وقتى شمشير بران را كشيد كوه و سنگ خارا تاب نياورد \r\n","page_name":" 175 ","page_number":177},
  {"content":"\r\n\r\nبود و فورا وكيل خود معصوم بيگ را احضار كرده گفته بود : « فردا تو ايشان را به ميهمانى دعوت كن . پس‌فردا هم ما دعوت مىكنيم . همين الان كس بفرست و مژده بده به هر راه كه بخواهند مىتوانند رفت . ما هم به ايشان كمك مىكنيم » .\r\nدر واقع گماشتهء معصوم بك پيش ما آمد و ما را به ضيافت دعوت كرد و اجازهء رفتن ما را هم آورد و گفت ايلچى شاه آماده شده است كه به اركان سعادت « 1 » برود اگر بخواهيد از راه آذربايجان ، تبريز و وان برويد مىتوانيد آمادهء سفر باشيد و به زودى با او برويد .\r\nمن گفتم از حضور شاه استدعا شود كه چون اكنون فصل زمستان است و ما طاقت سرماى سخت آن حوالى را نداريم اگر فرمان باشد اجازه فرمايند از راه بغداد سفر كنيم .\r\nپس‌فرداى آن روز از ما دعوت شد كه به حضور شاه باريابيم .\r\nارمغانهاى فقيرانه‌اى تقديم داشتيم . در بزم شاه از شعر و ادب گفتگو به ميان آمد و با شاه مباحثهء شعرى و مشاعره دست داد . « 2 » چون\r\n\r\n\r\n","description":"","footnote":"\r\n مردم همه فرمانبر او مىشوند و سر به زمين نهند و گويند * لا فتى الا على لاسيف الا ذو الفقار\r\nدر خيبر را كند و در عالم نامدار شد * تيغ خود را به عرش آويخت خاص و عام شاد گشتند\r\n« كاتبى » هم كه قنبر مرتضى شده است پيوسته مىگويد * لا فتى الا على لا سيف الا ذو الفقار \r\n( 1 ) - منظور دربار سلطان عثمانى است .\r\n( 2 ) - شاه طهماسب خود شاعر بود و به زبان تركى شعر ميسرود هم او و هم شاه اسماعيل از شاعران معروف تركىگو هستند .\r\n","page_name":" 176 ","page_number":178},
  {"content":"\r\n\r\nشاه به احوال ما واقف گشت به بيگ‌هاى خود گفت : « سيماهم فى وجوههم من اثر السجود . » يعنى اينها اهل خدعه و حيله نيستند اينها حاجى و غازىها هستند كه با كفار جنگ كرده و آمده‌اند . « 1 »\r\nبه همين مناسبت گوكجه خليفه و مير منشى را كه بخاطر فرستادن ما از مشهد عزل كرده بود دوباره به منصب‌هاشان برگرداند ، به اين حقير يك رأس اسب و خلعت فاخر و يك قطعه حمايل حرير و بعضى اسباب و اثاث بخشيد . به دو نفر از همقطاران من دو قطعه و به پنج نفر از ايشان يك قطعه خلعت داد .\r\nهمچنين نسبت به پادشاه سعادت دستگاه لطف و محبت بىاندازه اظهار داشت .\r\nروزى شاه اين فقير را در فراشخانه يعنى قهرخانهء خاصهء خود به ميهمانى خواند . سران و اميران مقرب نيز حاضر بودند . در آن مجلس شاه براى نشاندادن ثروت و قدرت خود خزينهء خويش را به فقير نشان داد و گفت اين‌ها كه مىبينى هر كدام به پانصد تومان و هزار تومان تمام شده‌اند .\r\nچه‌ها كه نديديم . مخمل‌ها ، حريرهاى زربفت منقش و مصور ، قاليچه‌هاى گرانبها ، بالش‌هاى اعلاى زرى ، نمدهائى كه ارزش آنها به حساب نمىآيد ، خيمه‌ها و خرگاههائى كه هر كدام يك اثر هنرى پربها بودند ، اوتاغهائى « 2 » كه مانند آنها هرگز نديده بودم .\r\n\r\n\r\n","description":"","footnote":"\r\n( 1 ) - اشاره به جنگ با پرتغاليهاست .\r\n( 2 ) - نوعى خيمه و خرگاه است و همين كلام تركى است كه امروز « اطاق » شده است .\r\n","page_name":" 177 ","page_number":179},
  {"content":"\r\n\r\nيكى از اميران شاه بنام يوزباشى حسن بك كه از مصاحبان خاصه بود گفت « خزينه‌اى عالى و قيمتى است » من در جواب گفتم خزينهء اصلى پادشاهان سيم و زر نيست بلكه آلات جنگ است و دليرى شكر خدا را كه شاه هم دليرى دارند و هم آلات جنگ . حسن بك از اين پاسخ مبهوت ماند و ديگر چيزى نگفت .\r\nايلچى شاه كه ثابت آغا نام داشت پيش از ما از راه تبريز روانه شده بود . شاه ما را تقريبا يك ماه در آنجا نگه داشت و هرچند روز يك بار به ميهمانى دعوت مىكرد و التقاب ارزانى مىداشت . صحبت ما با شاه بسيار صميمانه بود .\r\nروزى در اثناى صحبت گفت شنيده‌ايم كه براى كمك به براق خان سيصد نفر ينگى چرى فرستاده‌اند . دربارهء ايشان چه ميدانى ؟\r\nعرض كردم آنها براى معاونت و كمك براق خان فرستاده نشده‌اند چون چركس‌ها در راه هشترخان بابا شيخى را كه از اولاد شيخ احمد يسوى بود شهيد كرده بودند و راهها را بسته بودند اين عده براى تأمين آسايش مردم و امن ساختن راه بازگشت مرحوم و مغفورله شيخ عبد اللطيف فرستاده شده بودند . اگر مقصود فرستادن كمك براى براق خان مىبود نه تنها سيصد نفر بلكه لازم بود چندين هزار نفر فرستاده شود . شاه گفته فقير را پذيرفت .\r\nروزى در بزم شاه مير ابراهيم صفوى كه از خويشاوندان شاه و علماء بود از فقير پرسيد كه شنيده‌ايم علماى روم ما را تكفير مىكنند سبب چيست ؟ فقير گفت شنيده شده است كه بعضىها صحابهء رسول اكرم\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nراسبّ مىكنند چنان كه در كتب فقه نوشته شده سبّ شيخين كفر است .\r\nگفت امام اعظم چنين گويد اما امام شافعى از گناهان صغير مىشمارد .\r\nفقير گفت درست است كه امام شافعى اين امر را از گناهان صغير مىشمارد ولى شنيده شده است كه علاوه بر آن دربارهء حضرت عايشه رضى اللّه تعالى عنها نيز كلمات ناشايست مىگويند . در اين صورت نسبت به حضرت ختمى مرتبت صلى إله عليه و سلم ناسزا گفته مىشود كه شرم آور است و هر كس نسبت به حضرت ختمى مرتبت ناگفتنى بگويد مرتد مىشود و قتلش حلال و مالش در دوران غزا به غازىها مباح مىگردد ، زنان و دختران و فرزندانش نيز اگر اسير شوند تا از اعتقاد خود توبه نكنند حبس مىشوند و اگر از حرف خود بازنگردند زنانشان به كنيزى مىروند و نكاحشان باطل مىشود .\r\nصفوى گفت هر كس به حضرت عايشه رضى الله تعالى عنها حرف ناشايست بگويد در نزد ما نيز كافر است . زيرا هم به خانوادهء نبوت بد گفته و هم قرآن را تكذيب كرده است چه حضرت حق جل و علا و عم نواله چند جا در قرآن كريم در حق حضرت عايشه شهادت داده است كه آن حضرت عفيف و صاحب عصمت بوده است . منتهى چون عايشه در واقعهء جمل با حضرت على مخالفت ورزيد ما او را دوست نميداريم .\r\nفقير گفت جواب خوبى داديد ولى به اين سئوال چه جواب مىگوئيد كه در حديث شريف آمده است « علماى امتى كانبياى بنى اسرائيل » ولى چنان كه شنيده شده است گاهى اوقات نسبت به ائمه\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nمذاهب هم اطاله لسان مىشود .\r\nگفت مگر علماى ما ( شيعه ) از علماى امت بشمار نيستند ؟ گفتم تمام علماى از اين جمله هستند و بعد گفتم مگر بر شما معلوم نيست كه فرموده‌اند « لحوم العلما مسمومه من شمها مرض و من اكلها فقدمات » بنابراين كسانى كه به علما ناسزا گويند در دنيا و آخرت گرفتار مىگردند .\r\nصفوى ديگر نتوانست جواب بدهد و سخنم را قطع كرد و گفت آنچه مىگويند همه اين قبيل حرفها جز اسناد و بهتان چيزى نيست در ميان ما كسى به علما زبان درازى نميكند حقير هم مناسب ديد ورق را برگرداند و دنبالهء صحبت را به جاى ديگر بكشاند .\r\nروزى شاه از فقير پرسيد اين همه در جهان گشتى ، كشورها و شهرها ديدى . كدام شهر و كدام كشور مطبوع و مقبول طبع تو شد . فقير بالبداهه اين بيت را خواندم :\r\n\r\nلمؤلفه\r\n كروب سير ايلدم هر شهرينى كرچه بود نيانك * نظيرين كورمدم هركز ستنبول و قلاتانك « 1 » \r\nشاه تصديق فرمود سپس پرسيد حقوق بگلربيگىها و امراى روم چند تومان است ؟ حقير به عرض رسانيده گفت : در ديار روم حقوق\r\n\r\n\r\n","description":"","footnote":"\r\n( 1 ) - معنى بيت اينست :\r\n اگرچه هر شهر اين دنيا را گشتم و ديدم * هرگز نظير استانبول و گالاتا ( بخشى از استانبول امروزى ) را نديدم \r\n","page_name":" 180 ","page_number":182},
  {"content":"\r\n\r\nبگلربگىها و امرا مخصوص خود مىباشد . امرا و افراد لشكر غير از حقوق كه از پادشاه ميگيرند عايدات علوفه « 1 » جداگانه هم دارند .\r\nامراى پادشاهان دست نشاندهء پادشاه سعادت جاه نسبت به لشكر و قلمروشان از پادشاه خودشان حقوق ميگيرند و علاوه بر آن مستقيما از پادشاه سعادت دستگاه هم مواجب دارند . به اين ترتيب اگر مواجب بگلربگىها و امرائى كه از پادشاه جداگانه مواجب ميگيرند جمع شود نه فقط چندين تومان بلكه چندين صد هزار تومان مىشود . مثلا روم ايلى « 2 » و آناطولى و مصر و بودين « 3 » و ديار بكر و بغداد و يمن و الجزاير ، و جزاير مغرب زمين در هر يك بگلربگى نسبت به عده افراد لشكرى كه زير فرمان اوست از كشور محل اقامت خود مواجب دارد و از پادشاه هم مواجب جداگانه ميگيرد . به اين قرار است كه مواجب هر يك از اين بگلربگىها از مواجب بگلربگىها در كشورهاى ديگر زيادتر است . اصول مواجب بگلربگىها و امرا بدين منوال است . در كشورهاى ديگر خدمتگزاران پادشاهان و خانان و سلطانان مستقيما بخودشان وابسته هستند ، ولى در ديار روم با اينكه همهء لشكر لشكر پادشاه است اما وابسته به بگلربگىها و امرا و پادشاهان محلى خودشان هستند كه آنها همه تابع پادشاه ميباشند و از جانب او در هر منطقه حكمرانى دارند و در عين حال هرگز از اطاعت پادشاه سعادت دستگاه سرپيچى ندارند .\r\n\r\n\r\n","description":"","footnote":"\r\n( 1 ) - علوفه در زبان تركى اصطلاحى است براى كمك‌خرج نظاميان كه امروز هم رواج دارد\r\n( 2 ) - ايالاتى كه شامل كشورهاى بالكان امروزى مىشود .\r\n( 3 ) - مجارستان امروزى\r\n","page_name":" 181 ","page_number":183},
  {"content":"\r\n\r\nدر آن مجلس به من يادآورى كردند كه به خدمت شاه عرض كنم مقدارى از كتابهاى مرا ابراهيم ميرزا در مشهد گرفته و ضبط كرده است .\r\nشاه فرمان خواهد داد تا فورا بياورند . اما من بفحواى « الفتنه نائمه لعن اللّه من ايقظها » از كتابها صرفنظر كردم و دنبالهء سخن را به جاى ديگر كشاندم .\r\nبالاخره غزل زير را سرودم و به شاه تقديم داشتم و اجازه مرخصى خواستم :\r\n\r\nلمؤلفه\r\n عاشق ايسه‌ك خون غم ييمكدن اى دل لذت آل * عارف ايسه‌ك جام مى نوش ايليوب بر حالت آل\r\nبىبقا در مال دنيا يه كوكل ميل ايلمه * قصهء قارونى واركوش ايله آندن عبرت آل\r\nآلمغه جان نقدنى منّت مىايتمزسين بنكا * قل تكلم بر نفس بندن آنى بىمنت آل\r\nرحم ايدوب بن ناتوانه كيردى غمزك زخمنه * اى طبيبم بارى كل نقد حياتى اجرت آل\r\nكزمه مجنون كيبى طاغلرده عبث اى كوه كن * عشق وادى سنده شاكرد اول بكابر صنعت آل\r\nيارى كورسه‌م أو لمدن كار اتدى حسرت جانمه * جهد ايدوب اى خسته‌دل دست « 1 » جلدن مهلت آل\r\nشبهه يوق حب الوطن ايماندندر « كاتبى » * حالكى عرض ايليوب شاه كرمدن رخصت آل « 1 » \r\n\r\n\r\n","description":"","footnote":"\r\n( 1 ) - ترجمه غزل بدينقرار است\r\n","page_name":" 182 ","page_number":184},
  {"content":"\r\n\r\nاين غزل مورد پسند شاه واقع شد و او را مسرور ساخت و به ما اجازه مرخصى داد .\r\nبراى پادشاه سعادت‌پناه نيز نامه‌اى محبت‌آميز نوشت « 1 » و نظر بك را كه برادر يوزباشى حسن بك بود با تعدادى از منسوبان و چاكران همراه ما كرد و باز هم خلعت‌هاى ديگر به ما بخشيد .\r\nدر قزوين مرقد امامزاده شاهزاده حسين را زيارت كرديم و روز اول ماه ربيع الاخر بسوى محروسهء بغداد راه افتاديم .\r\nپس از عبور از سلطانيه از شهرى بنام ابهر گذشتيم . در آنجا مرقد پير حسن بن اخى اوران را زيارت كرديم . پس از آن از خرقان\r\n\r\n\r\n","description":"","footnote":"\r\n اى دل اگر عاشقى از خون غم خوردن لذت ببر * اگر عارفى از نوشيدن جام مى حالتى پيدا كن\r\nمال دنيا بىبقاست به آن ميل مكن * قصه قارون را گوش كن و از آن عبرت بگير\r\nنقد جان مرا نميگيرى كه منتى بر من بگذارى * دمى با من حرف بزن و آن را بىمنت از من بستان\r\nغمزه تو بر من ناتوان رحم آورد و بر زخمم نشست * اى طبيبم بيا و نقد حياتم را به اجرت بگير\r\nاى كوه كن همچون مجنون عبث به هرسو مگرد * بيا در وادى عشق شاگرد من باش و صنعت يادگير\r\nتا يارم را پيش از مرگ به‌بينم كه حسرت جانم است * اى دل بيمار جهد كن از دست اجل مهلت بگير\r\nاى « كاتبى » شبهه نيست كه حب الوطن از ايمانست * حالت را به شاه عرض كن و رخصت بگير \r\n( 1 ) - متن اين نامه در آخر كتاب آورده شده است .\r\n","page_name":" 183 ","page_number":185},
  {"content":"\r\n\r\nگذشتيم و در آنجا مرقد شيخ محمد دم تيز بن خواجه احمد يسوى را زيارت كرديم . از آنجا به شهر دره گزين و سپس به همدان رسيديم .\r\nدر همدان مرقد عين القضاة همدانى و پير ابو العلا مكى علمدار رسول اللّه صلى اللّه عليه و سلم را زيارت كرديم و از آنجا به قصبهء سعدآباد آمديم . در آنجا با حسن بك از بيگ‌هاى ولايات مرزى ملاقات كرديم .\r\nاو نيز با تشريفات و احترام فراوان ميهمانى بزرگى بخاطر ما ترتيب داد . سپس از كنار كوه الوند و نهاوند گذشتيم از دامنهء كوههاى لرستان به دامنهء كوه بيستون رسيديم . در آن حوالى مرقد امام قاسم را زيارت كرديم و از آنجا به قصبهء ويس القرنى آمديم مرقد حضرت ويس القرن رضى الله تعالى عنه را زيارت نموديم از راه قصر شيرين از درون كردستان به قلعهء زنجير رسيديم .\r\nآن روز ناگهان يك مرغ « هما » در آسمان ديده شد . فال خير زديم و همه بسيار خوشحال شديم . بعضىها از خجستگى ديدار هما و بعضى از احوال هما سخن بميان آوردند . چنان كه شيخ سعدى رحمة اللّه عليه هم ميفرمايد :\r\n\r\nسعدى\r\n هماى بر سر مرغان از آن شرف دارد * كه استخوان خورد و جانور نيازارد \r\nبدينقرار خوراك هماى جز استخوان نيست و گويند كه با خوردن استخوان گذران مىكند . بعضىها روايت ميكنند كه هماى براى خوردن استخوان آن را به منقار ميگيرد و به اوج آسمان مىپرد و از آنجا آن را\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nبه زمين مىافكند تا بشكند و خورد شود . آنگاه استخوانهاى خورد شده را مىخورد . هماى در غذاى خود اندازه نگه ميدارد . در ديار عجم مثل مشهور است كه اگر كسى در خورد و خوراك اندازه نگه ندارد ، به او ميگويند اگر مثل هماى ميخوردى به زحمت سوء هاضمه مبتلا نميشدى .\r\nهمان روز نظر بگ را كه همراه ما آمده بود مرخص كرديم .\r\nفرداى آن روز سحرگاهان از قلعهء زنجير حركت كرديم . از رودخانهء بزرگى بنام طقوز اولوم ( نه مرگ ) گذشتيم و به شهر بانه آمديم و از آنجا به محروسهء بغداد رسيديم .\r\nدر بغداد با حضرت خضر پاشا ملاقات كردم . پاشا التفات بسيار نشان داد و مهربانىها كرد .\r\nاز بغداد بسوى ديار روم رهسپار شديم .\r\n\r\n","description":"","footnote":"","page_name":" 185 ","page_number":187},
  {"content":"\r\n\r\n\r\nدر بيان بقيهء احوال\r\nدر اوايل ماه مبارك جمادى الاول از دجله يعنى شط بغداد با كشتى عبور كرديم . و دوباره به زيارت مزارهاى شريف رفتيم كه قبلا هم زيارت كرده بوديم . آنگاه از راه قصر سمكه و حربى به تيكريد آمديم و از آنجا به موصل رسيديم .\r\nاز راه موصل قديم و جرزه به نصيبين آمديم و از راه ولايات دياربكر و ماردين به شهر آمد رسيديم . در آنجا با اسكندر پاشا ملاقات دست داد و التفات نمود . چند بار در صحبت او بوديم .\r\nوقتى سرگذشت خود را بيان كرديم تعجب كرد و گفت : آنچه از حادثات عالم براى شما روى داده و عجايب و غرايبى كه شما ديده‌ايد بلقيا « 1 » و جهان‌شاه « 2 » در خواب هم نديده‌اند و بعد از احوال كشورها و پادشاهان و لشكر ايشان پرسيد . اين فقير هم آيهء نخستين از « سورهء\r\n\r\n\r\n","description":"","footnote":"\r\n( 1 ) - سياح قديمى يونانى\r\n( 2 ) - از تركمانان قراقويونلو\r\n","page_name":" 186 ","page_number":188},
  {"content":"\r\n\r\nروم « 1 » » را خواندم كه    الم غُلِبَتِ الرُّومُ    . . . الخ و گفتم : در روى زمين نه ولايتى معادل ولايت روم هست نه پادشاهى مانند پادشاه عالم‌پناه .\r\n\r\nلمؤلفه\r\n پادشاه رومه نسبت شاه اولنلر حق بودر * بر كيشى به كلى حجبده پادشاه اولمقدور « 2 » \r\nو نه لشكرى همتاى لشكر روم در دنيا متصور است .\r\n\r\nلمؤلفه\r\n مغرب و مشرقده رومك لشكرى مشهور در * قنده عزم ايلرسه آنلر دائما منصور در « 3 » \r\nو بعد گفتم از درگاه حضرت جل و علا استدعا و نياز آنكه تا حشر كشور روم را آباد دارد و عمر و دولت پادشاه را زياد گرداند .\r\nعساكر منصوره‌اش را هميشه كامياب و پيروز سازد ، اعدا و دشمنانش را زار و حقير و بيمقدار به قهر براندازد . آمين بحرمة سيد المرسلين .\r\n\r\n\r\n","description":"","footnote":"\r\n( 1 ) - از قرآن كريم\r\n( 2 ) - معنى بيت چنين است :\r\n نسبت به پادشاه روم شاهان ديگر در واقع * جز شاهان پردهء بازيچه نيستند \r\n( 3 ) - معنى بيت اينست :\r\n لشكر روم در مغرب و مشرق مشهور است * به هر طرف عزم كند دائما منصور است . \r\n","page_name":" 187 ","page_number":189},
  {"content":"\r\n\r\nپاشا هم گفتهء مرا تصديق كرد و گفت : ما نيز دربارهء اطراف و اوكناف عالم واقف هستيم . آنچه گفتى صدق محض است .\r\nدر اثناى صحبت‌ها شنيدم كه خبر وفات فقير در بارگاه دولت پخش شده و به اين جهت قپودانى مصر و سنجاق بيگى رودس به قوردزاده ارزانى شده است . فقير گفت : عمر پادشاه زيادت باد . كار منصب آسان است .\r\nاما براى تسلى دل غمگين خويش ترجيع بند مخمس زير را ساختم :\r\n\r\nلمؤلفه\r\n رغبت ايدرمى آدم اولنلر برخانيه * صيد اولمه دامه‌اى كوكل آلداغه دانيه\r\nسهم قضا بيلورسين ايريشور نشانيه * چكمك كمان محنتى عالمده يانيه\r\nكوردك زمانه اويمدى سن اوى زمانيه * نى كيبى اكليسك نوله هر دم ايدوب فغان\r\nقانون ايدندى قدكى چنك ايتمكى جهان * چونكيم سنك ترانكه رقص ايلمز زمان\r\nكوج ايلمه اصوله كوزت دايرك همان * كوردك زمانه اويمدى سن اوى زمانيه\r\nباش اكمه دهره حرمت ايچون اولمه مبتذل * هر كيشى يه نصيب كلور بودرر مثل \r\n\r\n","description":"","footnote":"","page_name":" 188 ","page_number":190},
  {"content":"\r\n\r\n ال ويرمسه زمانه صقن ايلمه جدل * پندم قبول ايله بنم سوزم اسله كل\r\nكوردك زمانه اويمدى سن اوى زمانيه * دنيا سنك وله طوتلم نيلسك كرك\r\nعاقل او در كه يوق ييره خرج اتميه امك * صنمه مرامك اوزره دونر دائما فلك\r\nكوش ايت نصيحتم هله بندن سكاديمك * كوردك زمانه اويمدى سن اوى زمانيه\r\nيازمش نكيم مقدر ايسه لوحه چون قلم * البته باشه كلسه كرك يازيلن رقم\r\nشاد اولمه حرمت ايلدفنا كلسه چكمه غم * اى « كاتبى » جهانده ندر چكدو كك الم\r\nكوردك زمانه اويمدى سن اوى زمانيه « 1 » \r\n\r\n\r\n","description":"","footnote":"\r\n( 1 ) - ترجمهء اشعار چنين است :\r\n آيا آنان كه آدم هستند رغبت خانه ميكنند * اى دل شكار دام مشو فريب دانه مخور\r\nتير قضا ميدانى كه بر نشانه مىخورد * پس در عالم بايد كمان محنت را كشيد\r\nزمانه با تو نسازد تو با زمانه بساز * اگر چون نى هر دم فغان كنى چه مىشود\r\nقانون اينست كه جهان قدت را چنگ كند \r\n","page_name":" 189 ","page_number":191},
  {"content":"\r\n\r\nبه عنايت حضرت حق متوكل شدم . اما آرزوى الحاق بندر هرمز و ممالك گجرات را به ولايت روم نتوانستم از دل بدر كنم .\r\nبالاخره به خود گفتم :\r\n\r\nلامعى\r\n سنك كتمز باشكدن بوهوالر * دماغك جمله تپرق دولمينجه \r\n\r\n\r\n","description":"","footnote":"\r\n چون زمانه به ترانه تو نمىرقصد * از اصول روى مگردان دايره‌ات را درست كن\r\nزمانه با تو نسازد تو با زمانه بساز * در برابر دهر سر فرو نياور خود را مبتذل مكن\r\nمثل مشهور است كه هر كس نصيبى دارد * اگر زمانه با تو نميسازد جدل مكن\r\nپندم را قبول كن و حرفم را به گوش گير * زمانه با تو نسازد تو با زمانه بساز\r\nبر فرض كه دنيا از آن تو باشد چه خواهى كرد * عاقل آنست كه غيرت خود را بى جا خرج نكند\r\nمپندار كه فلك دائما بر مرام تو ميگردد * گوش كن نصيحتم را و پندم را به كار بند\r\nزمانه با تو نسازد تو با زمانه بساز * چون آنچه مقدر است قلم بر لوح نوشته\r\nالبته آنچه رقم رفته به سرمان خواهد آمد * از حرمت شاد مباش و اگر فنا هم برسد غم مخور\r\nاى « كاتبى » اين رنج و الم كه در جهان كشيدى چيست ؟ \r\n زمانه با تو نسازد تو با زمانه بساز \r\n","page_name":" 190 ","page_number":192},
  {"content":"\r\n\r\n بو سر كردانلغك پايانى يوقدر * وجودك سر تسر خاك اولمينجه « 1 » \r\nسپس به اميد آستان بوسى درگاه سعادت عازم ولايت روم شديم و به ارغينى « 2 » آمديم . در آنجا نبى ذو الكفل عليه السلام را زيارت كرديم و از راه خارپوت « 3 » به شهر ملاطيه آمديم و منسوبان سيد غازى سلطان را زيارت كرديم . از آنجا به شهر سيواس كه در ولايت روم است روى نهاديم در آنجا با عبد الوهاب ملاقات كرديم . لطف و التفات ارزانى داشت . مرقد عبد الوهاب غازى را زيارت كرديم و به ديدن على بابا رفتيم و از او ادعاى خير گرفتيم . سپس عازم استانبول گشتيم . در راه از صحراى كن به قره حصار بهرامشاهى و از راه بوزاوق به حاجى بكتاش آمديم . مزار سلطان حاجى بكتاش ولى و بالم سلطان را زيارت كرديم .\r\nاز آنجا به قيرشهر رسيديم . مزارهاى آخى اوران و عاشق پاشا را زيارت كرديم و از راه اياش از دره وارصق « 4 » ورود قزل ايرمق از پل چاشنىگير گذشتيم و به شهر انگورى « 5 » و اصل شديم . مزار حاجى بيرام سلطان و\r\n\r\n\r\n","description":"","footnote":"\r\n( 1 ) - ترجمه ابيات چنين است :\r\n اين هوى و هوس از سرت بيرون نرود * تا دماغت جمله به خاك انباشته نشود\r\nاين سرگردانيت را پايانى نيست * تا وجودت سرتاسر خاك نشود \r\n( 2 ) - شهرى نزديك ديار بكر .\r\n( 3 ) - آن را العزيز هم ميگويند و امروز « الازيك » نام دارد .\r\n( 4 ) - امروز بنام « وارساك » ناميده مىشود .\r\n( 5 ) - امروز « آنكارا » نام دارد .\r\n","page_name":" 191 ","page_number":193},
  {"content":"\r\n\r\nاولاد او و مقام خضر عليه السلام را زيارت كرديم . با حضرت جنابى پاشا ملاقات نموديم كه بىاندازه لطف ارزانى داشت .\r\nسپس از راه بيگ بازار به بولو و از آنجا نيز به مودورنو گذشتيم .\r\nبعد به كونيك رسيديم و مزار حضرت آق شمس الدين را زيارت كردم .\r\nپس از آن از يكيجه طراقلى به گيوه آمديم و از پل رود صاقريه « 1 » گذشتيم . از رود آغاج دكزى هم عبور كرديم . از راه صبانجه « 2 » به ازنكميد « 3 » رسيديم . مزار حضرت نبى خواجه را زيارت كرديم . از آنجا از راه گكيويزه « 4 » آمديم ، از بوغاز اسكودر « 5 » گذشتيم و با صحت و عافيت به دار السلطنه اعنى به محروسهء استانبول و اصل شديم .\r\n« الحمد لله الذى انقذنا من المهالك و اوصلنا الى خير الممالك » الغرض پس از چهار سال تمام محنت و آلام سرانجام جمله درد و الم مرتفع گشت در سنه اربع و ستين و تسعمائه در اوايل شهر رجب المرجب با اقوام و اقارب و اخوان مواصلت دست داد .\r\nفحمدا ثم حمدا على الالاء و النعماء عمدا\r\nو چون پادشاه سعادت دستگاه در شهر ادرنه تشريف داشتند بخاطر آستان بوسى سرير سعادت شان روز دوم به بلده ادرنه رهسپار شدم كه به حمد اللّه دوباره ميسر شد .\r\n\r\n\r\n","description":"","footnote":"\r\n( 1 ) - امروز « ساكاريا » نام دارد .\r\n( 2 ) - امروز « ساپانجه » است .\r\n( 3 ) - امروز « ازميت » است در گوشه خليج ازميت از درياى مارمارا ( مرمره )\r\n( 4 ) - امروز « گبزه » نام دارد .\r\n( 5 ) - محلات آسيائى شهر بزرگ استانبول امروزى در كنار درياى مارمارا\r\n","page_name":" 192 ","page_number":194},
  {"content":"\r\n\r\n\r\nلمؤلفه\r\n اول صنم نينك درد عشقى سنكا اى دل يار ايميش * مين سنينك حالينكغه رشك ايتيم نى ذوقينك بار ايميش\r\nخاك پاين باشيكه تاج ايتينك اول شاهك ينه * حمد لله كيم سنينك باشيكدا دولت بار ايميش\r\nاول طبيب جان مينينك حاليمنى صورسه آيتيكيز * كنج غمدا محنت در دينك بيلان بيمار ايميش\r\nعقلينى يغما ايتيب دل ملكينى غارت قيلان * دوست لر آلدوم خبر بر غمزه سى تاتار ايميش\r\nزلف يارى وصف ايتيب قيلدينك معطر عالمى * كورسه ايتوردى نوائى « كاتبى » عطار ايميش « 1 » \r\n\r\n\r\n","description":"","footnote":"\r\n( 1 ) - ترجمه اشعار چنين است :\r\n اى دل چون درد عشق آن صنم يارت بود * من به حالت رشك بردم كه چه ذوقى داشته‌اى\r\nباز خاك پاى آن شاه را تاج سر كردى * شكر خدا را ، كه بر سرت دولتى بوده است\r\nاگر آن طبيب از حالم بپرسد بگوئيد * آنكه در كنج غم محنت دردت را ميدانست بيمار بوده\r\nآنكه عقلم را يغما كرد و ملك دلم را به غارت برد * اى دوستان خبر يافتم كه غمزهء تاتار بوده است\r\nزلف يار را وصف كردى و عالم را معطر ساختى * اگر نوائى ميديد ميگفت « كاتبى » عطار بوده است \r\n","page_name":" 193 ","page_number":195},
  {"content":"\r\n\r\nالغرض مورد عنايات و الطاف پادشاه سعادت دستگاه قرار گرفتيم . وزراى عظام نيز انواع لطف و التفات ارزانى داشتند .\r\nخصوصا دستور اعظم مشير افخم اعنى حضرت رستم پاشا يسر الله ما يشاء بىاندازه لطف و مرحمت اظهار فرمودند و به مقتضاى « الانسان عبيد الا - حسان » بنده را شرمنده احسان خويش ساختند . با حقوق روزانه هشتاد آقچه متفرقه‌نويسى درگاه معلّى به اين فقير بذل و عنايت شد .\r\nبه هر يك از بلوك باشىها هشت آقچه اضافه بر حقوق و به هر يك از همقطاران ديگر شش آقچه اضافه بر حقوق داده شد . يكى را به چاوشى « 1 » مصر فرستادند . ديگران به گويلى گديك « 2 » الحاق شدند . « علوفه » « 3 » چهار ساله نيز پرداخت گرديد و براى تأديه عليق و جيره به مصر فرمان و حواله صادر شد .\r\nدر اواخر رجب المرجب موكب همايون پادشاه سعادت دستگاه با يمن و اقبال و عزت و جلال به دار السلطنهء محميهء قسطنطنيه روانه گشت . چون به منزلگاه چتالجه رسيدند فرمان دفتردارى ولايت ديار بكر را به اين بنده صدقه كردند . الحمد لله و المنه در سايهء دولت حضرت پادشاه سعادت دستگاه همهء ما به آرزوى خويش نايل شديم .\r\nحق سبحانه و تعالى عمر و دولت و عز و نصرت پادشاه را روز بروز زياد گرداند او را هميشه مظفر و پيروز دارد و دشمنان او\r\n\r\n\r\n","description":"","footnote":"\r\n( 1 ) - چاوشى معاونت والى نظامى بوده است .\r\n( 2 ) - گويلى كديك افسران ارشد در سپاه عثمانى بودند .\r\n( 3 ) - علوفه اصطلاحا به حقوق سربازان و نظاميان عثمانى گفته مىشد .\r\n","page_name":" 194 ","page_number":196},
  {"content":"\r\n\r\nرا زار و حقير و بيمقدار و مقهور گرداند . آمين يا خير الناصرين بحرمة سيد الاولين و الاخرين .\r\n\r\nلمؤلفه\r\n يا الهى جمله مزى ايلدك دنياده شاد * آخر تده دخى ايله رحمتكله بر مراد « 1 » \r\nاصحاب عبرت و ارباب خبرت را ازين قصه ، حصه آنكه مرد نبايد در پى خيال‌هاى ناممكن و سوداى خام باشد بلكه بايد به مقتضاى « القناعة كنز لايغنى » قناعت پيشه سازد و از آنچه دارد شكر گزارد . اگر اتفاقا به تقدير ربانى و حكم لا يغيير سبحانى به ديار غربت اوفتد و از وطن مألوف خود دور و از مسكن خويش مهجور شود و در درياى مشقت‌زار و حيران و در گرداب بلا بىخانمان گردد و در وادى محنت سرگردان و در ديار غربت نالان و گريان باشد بايد به مقتضاى « حب الوطن من الايمان » در آرزوى وطن خود باشد و براى بازگشت به ديار خويش بكوشد . و بايد حق نعمت پادشاه اسلام را بداند و به قصد آستان‌بوسى به درگاه پادشاه آيد . در اين صورت به عنايت حضرت سبحانه و تعالى در مدت كم به مقصد خود نايل خواهد شد . روسفيدى دنيا و آخرت نصيب او خواهد\r\n\r\n\r\n","description":"","footnote":"\r\n( 1 ) - ترجمه بيت اينست :\r\n الهى همهء ما را در دنيا شاد گردانيدى * در آخرت هم برحمت خود بر مراد گردان \r\n","page_name":" 195 ","page_number":197},
  {"content":"\r\n\r\nگشت . بين الناس مقبول و ممدوح گردد . ابواب مقاصد به روى او مفتوح خواهد بود .\r\nقدتم الكلام بتوفيق الله الملك العلام فى بلدهء « غلطه » فى اوايل شهر شعبان المعظم سنه اربع و ستين و تسعمائه من الهجرة النبويه عليه افضل الصلوات و اكمل التحيات .\r\nتحريرا فى اواسط صفر المظفر سنه خمس و تسعين و تسعمائه .\r\nانتها\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n\r\nضمائم\r\n\r\n","description":"","footnote":"","page_name":" 197 ","page_number":199},
  {"content":"\r\n . \r\n","description":"","footnote":"","page_name":" 198 ","page_number":200},
  {"content":"\r\n\r\nاين نامه از صفحات 306 تا 308 كتاب شاه « طهماسب صفوى » اثر دكتر عبد الحسين نوائى از انتشارات بنياد فرهنگ ايران ( شماره 105 ) نقل شده است . در آن كتاب هم متن نامه از كتاب منشآت فريدون بيگ نقل گرديده است .\r\nآقاى نوائى در حاشيهء كتاب ذكر كرده‌اند كه « در منشآت فريدون بيگ اين نامه به شاه طهماسب نسبت داده شده ولى ظاهرا از پادشاه هند ( همايون ؟ ) بايد باشد . »\r\nاستنباط آقاى نوائى درست است زيرا متن و مفاد نامه روشن ميسازد كه نامه از دهلى هند نوشته شده است .\r\nدر متن كتاب هم اشاره شده است كه همايون پادشاه هند پيش از بازگشت سيدى على بوسيلهء او نامه‌اى براى سلطان سليمان فرستاد .\r\n\r\n","description":"","footnote":"","page_name":" 199 ","page_number":201},
  {"content":"\r\n . \r\n","description":"","footnote":"","page_name":" 200 ","page_number":202},
  {"content":"\r\n\r\n\r\nنامهء همايون شاه به سلطان سليمان كه توسط سيدى على فرستاده شده است\r\nتحفه دعائى كه هر سحرگاه از منظرهء  نَصْرٌ مِنَ اللَّهِ وَ فَتْحٌ قَرِيبٌ  چهره گشايد بلكه هر گاه و بيگاه از منصهء «  وَ مَا النَّصْرُ إِلَّا مِنْ عِنْدِ اللَّهِ الْعَزِيزِ الْحَكِيمِ  » جلوه نمايد نثار ايثار ملازمان سّدهء سنيهء عالى حضرت فلك رفعت خلافت منقبت ، سليمان حشمت ، قطب فلك عظمت و بختيارى ، مركز دايرهء ابهت و جهاندارى ، مؤسس بنيان الاسلام ، منصورة الالويه و الاعلام ، اصدق السلاطين قولا و دينا ، احق الملوك و الخواقين صدقا و يقينا ، مرصص معاقد العقل و الانصاف ، هادم قواعد الجور و الاعتساف ، امر العباد با قامة النفل و الفرض ، المخصوص به تشريف  « هُوَ الَّذِي جَعَلَكُمْ خَلائِفَ فِي الْأَرْضِ »  ملجاء سلاطين زمان ، معين خواقين ظفر قرآن :\r\n شهى كه نقش نگين جلال شد نامش * كمال يافت خلافت به عزايامش \r\nفاتح ابواب الحشمه و السلطنته به مفاتيح الهدايه ، مالك رقاب\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nالاعادى به محض التأييد ممن له اللطف و العناية ، مطلع انوار الهى ، زيبندهء اورنگ خلافت و شهنشاهى ، ناصر الدين المتين ، حافظ الشرع المبين ، لازالت رايات دولته مرفوعة الى قبة السماك و آيات عظمته و شوكته مكتوبه على صفحات الواح الافلاك گردانيده استعلاى مراتب اركان و دولت قاهره و ارتفاع مدارج حشمت باهره را از حضرت واهب العطايا تقدس ذاته و تنزهت صفاته مستدعى بوده دوام ايام سلطنت و شهريارى و خلود عهود خلافت و جهاندارى كه متضمن صلاح حال و انجاح آمال عباد الله المتعال است خواهان است .\r\nصحايف آن مراد از ديوان امانى به طغراى « اجيب دعوة الداع » مطرز و موشح باد .\r\nلله الحمد و المنه كه ابواب فتوحات غيبى به مفاتيح لاريبى مفتوح گشت و بتوفيق الله تعالى ديگر باره سرير سلطنت و اورنگ خلافت ممالك هند و سند به يمن همت متعالى منزلت آن سليمان حشمت مقر اقامت و مستقر استقامت شد . هر چند اتفاق مباسطت مراسلات و مفاتحت مخاطبات با آن خلافت منقبت عالى صفات نيفتاده اما تواتر مكارم اخلاق و تظاهر آثار ميامن وفاق و محاسن اشفاق آن قدوهء سلاطين آفاق همواره محرك دواعى اشواق به موافقت و مرافقت بوده و هست .\r\n ميان كعبه و دل گرچه صد بيابان است * دريچه‌اى ز حرم در سراچهء جان است \r\nو همه وقت مكنون ضمير و مخزون خاطر خطير خبير آن بود\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nكه ابواب رسل و رسايل مفتوح باشد و تا غايت اين مضمون از قوت به فعل نيامده بود و شاهد اين مطلوب از حجلهء اين مقصود بر وفق قامول رخ ننموده .\r\nدر اين ولا ، شرافت مآب معالى اياب مكرمت انتساب سيد على قپودان كه از اخلص خدام عالى مقام است به خدمتى مأمور شده با جمعى از عساكر مصر به حسب مقدرات الهى به ولايت گجرات آمده بعد از استماع خبر فتح ممالك به دار الملك جنت حضرت دهلى رسيده خبر خجسته اثر انتظام احوال خير مآل و استقامت ذات با بركات لازم الاجلال را رسانيد و معلوم شد كه از آن خلاصة الملوك مرخص نشده به آن شرافت مآب در باب توقف تكليف نشده و عازم آن صوب گشت كه محرك سلاسل اتحاد و محبت گشته به اين وسيله اختصاص نموده شود .\r\nبنابر آن لآلى شاهوار اعتقاد در رشتهء محبت كشيده . يواقيت معادن اختصاص را چنانچه شعار محبان خاص است در سلك موافقت و مخالصت انتظام داده به ابلاغ آن ارقام مصدع اوقات با بركات خدام سپهر احتشام شد . ترقب آن و مراد چنان است كه از آن جانب نيز كنوز ارتباط به مقاليد اختصاص انفتاح پذيرد و دائم - الاوقات ابواب مخاطبات و مراسلات مفتوح گشته بنيان رفيع الاركان اتحاد به نوعى استحكام يابد كه از شائبه خلل و نقصان محروس و مصمون باد .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nبه زوائد تصديع نميرود . اعلام خلافت عز و علا ، و رايات عدالت عالم‌آرا در اطراف خافقين و خورشيد عظمت و جلال از افق دولت بىزوال طالع و لامع باد .\r\nبه محمد و آله خير العباد و به حق نون و الصاد .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nاين نامه هم از صفحات 309 تا 312 همان كتاب « شاه طهماسب » اثر دكتر عبد الحسين نوائى نقل شده است .\r\nبه قرارى كه آقاى نوائى ذكر كرده‌اند متن نامه را از « مجموعهء فارسى شارل شفر » و منشآت فريدون بيگ نقل كرده‌اند .\r\nدر متن كتاب حاضر به اين نامه نيز اشاره شده است .\r\n\r\n","description":"","footnote":"","page_name":" 205 ","page_number":207},
  {"content":"\r\n . \r\n","description":"","footnote":"","page_name":" 206 ","page_number":208},
  {"content":"\r\n\r\n\r\nنامهء شاه طهماسب به سلطان سليمان كه بوسيلهء سيدى على فرستاده شده است\r\nدعائى كه چون پرتو نيّر جهان‌آرا نهال محبت و ولاى همگنان را در رياض آرزو و تمنا نشو و نما نمايد و ثنائى كه چون نسيم صبا گلهاى مراد و كامرانى بر شاخسار آمال و امانى مخلصان جانى شكفته گرداند و سلامى كه چون انفاس عيسوى از نكهت جان‌بخش آن نسيم روح و راحت به دماغ جان و جنان وزد و پيامى كه چون نويد بشارت خجسته اشارت  « يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ »  از ورود آن مژده امن و امان به گوش هوش عالميان رسد .\r\nسلام يعطر نفحاته مشام اصحاب الصدق و التصديق و بنور لمعاته مقام ارباب الحق و التوفيق .\r\n سلام على فخر السلاطين فى الورى * من الحضرة الوهاب كل صباح\r\nو قرن اليه الف الف تحيه * و الف سلام عند كل رواح \r\n\r\n","description":"","footnote":"","page_name":" 207 ","page_number":209},
  {"content":"\r\n\r\nبه خدمت اعلى حضرت عالى رتبت متعالى منزلت گردون بسطت فريدون شوكت كيوان وقار فلك اقتدار عالم پناهى شاهنشاهى ظل الهى اسكندر جاهى ، خسرو دارا راى خورشيد سرير ، خاقان سليمان شان جمشيد نظير ، سلطان الغزاة و المجاهدين ، حامى حوزة الاسلام عن مكايد الكفار و المشركين ، ناصب الوية الفتح و الظفر ، حارس بنيان الدين عن شوائب الخوف و الخطر ، سلطان چهار بالش عزت و اقتدار ، مصدر آثار  « يَخْلُقُ ما يَشاءُ وَ يَخْتارُ »  ، مظهر اسرار دقايق حكمت الهى ، مطلع انوار الهامات نامتناهى ، كيخسرو زمان و شهنشاه كامران ، نوشيروان دوران ، المؤيد بتأييدات الازليه من الملك المنان ، الموفق بالتوفيقات الابديه من اللّه المستعان ، سلطان سليمان خان لازالت عتبة - العليه حدا بين الكفر و الاسلام و سدته السنيه سدا لحمايه جمهور الانام من الخواص و العوام مبلغ و مهدى داشته حقا كه همواره بر مسلك مصادقت و موالات مقيم و بر جادهء موافقت و مصافات مايل و مستقيم بوده و مىباشد . و چون بر حسب مقتضاى اخلاص و يگانگى هميشه طالب و مستدعى آن بوده و هست كه به ذريعهء هر گونه تقريبات و وسيلهء هر نوع خصوصيات عرض وظايف محبت و اختصاص صميمى نموده به مقتضاى حديث صحيح « انا و اتقياء امتى براء من التكلف » از شرح مناقب و القاب و بسط محامد و اوصاف ذات خجسته صفات كه شيوهء ارباب رسوم و عادات است و بىتكلف از وفور مكارم صفات ملكى ملكات در مقام عد و احصاى آن كما ينبغى نمىتوان شد تحاشى مىنمايد و سوق كلام محبت انجام را كه به مؤداى الحديث شجون از صوب\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nمرام منعطف مىگردد به جانب مقصود مىكشد .\r\n النطق عن احصاء وصفك عاجز * و العقل عن ادراك قدرك قاصر \r\nهذا مشهود راى عالم‌آرا كه فى الحقيقه جام جهان‌نما بلكه مرآت حقايق جميع اشيا است آن كه در اين ولا از غرايب اتفاقات حسنه ، شرافت مآب معالى نصاب ، امارت شعارى ، زين العابدين على چلبى كه با وجود قدمت خدمت به عتبهء عليا و شرف نسبت بدان سده عرش - آسا فضايل و كمالات حسبى را علاوهء شرافت نسبى گردانيده و مع هذا از تغرب اوطان و مسافرت بلدان و مشاهدهء غرايب آثار و مطالعهء عجايب بدايع صنايع پروردگار بر وفق :\r\n تغرب عن الاوطان فى طلب العلى * و سافر ففى الاسفار خمس فوايد \r\nبه مواهب جليه و خصائل سنيه فايز گشته به عز مجالست مجلس همايون استسعاد يافت و به واسطهء حسن محاورات و غرايب و عجايب حكايات كه در اين مدت ديده و شنيده بود و معروض داشت به نظر قبول عاطفت شاهانه ملحوظ و منظور گشت .\r\nمجمل احوال مشار اليه آن كه از تاريخى كه بر حسب امر مطاع متوجه مصر بوده و حاكم مطلق العنان « تجرى الرياح بما لاتشتهى السفن » كشتى او را به ساحل رسانيده مدتى در ممالك هند و سند و كابل و بدخشان و ماوراء النهر افتاده و به هر كس از حكام و سلاطين به مقتضاى وقت و زمان طريق معاشرت و مخالطت سپرده در اين مدت مديد همه وقت شوق وصول به درگاه سعادت كيش و آرزوى رجوع به دريافت\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nشرف مرتبه و مقام خويش عنان‌گير مشار اليه بود . هرچند سلاطين آن صوب تكليف ملازمت و اقامت او در آن ممالك نموده‌اند قبول نكرده و مضمون العود احمد را صلاح حال و مآل و متضمن حصول هر گونه امانى و آمال خود دانسته يك بارگى زمام صبر و اختيار در رجوع بدان مقصد اعلى و مطلب اسنى از دست داده تا بعد از قطع منازل و طى مراحل هايل به رهنمون قايد توفيق و دلالت هادى طريق تحقيق به سرحد ممالك محروسه رسيده و ديگر باره رخت از موج خيز حوادث به ساحل نجات كشيده و به واسطهء استماع خبر صلح و صلاح ما بين از روى اطمينان خاطر و فراغ بال متوجه درگاه فلك مثال شده بعد از استسعاد به شرف مجالست مجلس فلك تزئين و استماع برخى از حكايات غزا آئين ، شرافت مآب مشار اليه را به شمول عواطف خسروانه معزز و گرامى داشته روانه درگاه گيتىپناه گردانيديم و بدان صوب فرستاديم .\r\nرجاى واثق و امل صادق ( آن ) كه بر وفق منتهاى همت و قصاراى امنيت خود در سلك بندگان عتبهء عرش‌آسا و ملازمان بارگاه فلك اعتلا منتظم گشته عن قريب بدان مقصد اعلى و مطلب اسنى فايز گردد و از اين جانب عرض وظايف دعاى بىريا نيز نمايد . ان شاء الله تعالى .\r\nچون غرض منحصر بوده زياده از اين قدم بر بساط انبساط ننهاد .\r\nهمين توقع كه از آن جانب نيز به وسيلهء امثال اين تقريبات ابواب مفاوضات و مكاتبات علّيه كه موجب تشييد بنيان مصادقت و دوستى است همواره مفتوح دارند و به اعلام سوانح حالات و اشارهء هر گونه خصوصيات كه هر آينه متضمن صلاح حال و مآل و موجب انتظام\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nامانى و آمال جميع مسلمانان بلكه جمهور عالميان است مخلصان را ممنون گردانند .\r\nهميشه لواى عرش آساى معدلت و مرحمت سليمانى بر مفارق جهانيان سايه گستر و با آفتاب عالم‌تاب در افاضهء انوار عدل و احسان و اشاعهء آثار برّ و امتنان مساوى و برابر باد . برب العباد .\r\n\r\n","description":"","footnote":"","page_name":" 211 ","page_number":213},
  {"content":"\r\n . \r\n","description":"","footnote":"","page_name":" 212 ","page_number":214},
  {"content":"\r\n\r\n\r\nنام اشخاص\r\nآخى اوران 191\r\nآدم خان 123\r\nآغا حمزه 62\r\nآغا كمال 167\r\nآقا شمس الدين 192\r\nآلفونسو دالبوكرك 11\r\nابدال سلطان 140\r\nابراهيم آق سرائى ، شيخ . . . 33 ، 87\r\nابراهيم خليل 37\r\nابراهيم ميرزا 126 ، 152 ، 155 ، 182\r\nابو بكر 152\r\nابو الحسن خرقانى ، شيخ . . . 169\r\nابو حفص كبير ، خواجه . . . 169\r\nابو منصور ماتريدى ، شيخ . . . 133\r\nاحمد بن حنبل ، امام . . . 38\r\nاحمد جودت 22\r\nاحمد چاوش 146\r\nاحمد مغربى ، شيخ . . . 71\r\nاحمد يسوى ، خواجه . . . 154 ، 178\r\nارسلان ميرزا 146\r\nارغون 80\r\nاسكندر پاشا 186\r\nاسماعيل ميرزا 171\r\nامير بابوس 122\r\nانس بن مالك 40\r\nاوحد الدين كرمانى 33\r\nايش سلطان 142 ، 150\r\nايوب ، حضرت 140\r\nبابا شيخى 178\r\nبارباروس - خير الدين پاشا\r\nبارتلمودودياز 10\r\nبالم سلطان 191\r\nبا يزيد بسطامى 169\r\nخواجه بخشى 107\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nبراق خان - نوروز احمد خان\r\nبرهان خان ، سيد . . . 131 ، 132\r\nبرهان الدين محقق شيخ . . . 33\r\nبشر حافى 38\r\nبكتاش ولى 191\r\nبلقيا 186\r\nبهاء الدين زاده ، شيخ . . . 33\r\nبهاء الدين زكريا ، شيخ . . . 89\r\nبهاء الدين سهروردى ، شيخ . . . 38\r\nبهاء الدين نقشبند ، شيخ . . . 140\r\nبهرام ميرزا 152\r\nبهلول ديوانه 38\r\nبىبى شهربان 171\r\nبيرام خان 117\r\nبيرام سلطان 191\r\nبيگ كهمرد 122\r\nپولاد سلطان 151\r\nپير ابو العلاء 184\r\nپيرحسن بن اخى اوران 183\r\nپيرمحمد خان 131\r\nپيرى پاشا 115\r\nپيرى رئيس 14 ، 15\r\nپيريار ولى ، محمود 141\r\nترخان 80\r\nتين محمد 151\r\nتيمور سلطان 130 ، 143\r\nثابت آغا 178\r\nجار الله علامه 142\r\nجرجيس نبى 37\r\nجلال ، شيخ . . . 88\r\nجلال الدين اكبر 114 ، 116\r\nجمال ، شيخ . . . 79 ، 88\r\nجنابى پاشا 192\r\nجنيد بغدادى 38\r\nجوانمرد قصاب 38\r\nجهان شاه 186\r\nجهانگير خان 64 ، 128\r\nجهانگير على خان 129\r\nچوپان 133\r\nچهار بكر 140\r\nحاج بيگو 80\r\nحافظ 18 ، 60\r\nحامد ، شيخ . . . 89\r\nحر شهيد 39\r\nحسن بصرى 40\r\nحسن بك 183\r\nحسن سلطان 89\r\nحسن ميرزا 78 ، 80 ، 81 ، 73 ، 86\r\nحسين آغا 67\r\nحسين بن على 39\r\nحسين خوارزمى ، شيخ . . . 143 ، 151\r\nحكيم آتا 142\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nخان على بيگ 135\r\nخداوند خان 64 ، 65 ، 67 ، 69\r\nخضر 63\r\nخضر پاشا 185\r\nخلوتيان 142\r\nخوشحال بك 101 ، 115\r\nخير الدين پاشا 13 ، 16 ، 36\r\nداداش ايلچى 131\r\nداود طائى ، شيخ . . . 38\r\nداود قيصرى 33\r\nدوست محمد خان 142 ، 148 ، 150\r\nذى الكفل نبى بن هارون 39\r\nركن الدين ، شيخ . . . 89\r\nزبير 40\r\nسامرى 61\r\nسرى سقطى 38\r\nسعدى 18 ، 68 ، 184\r\nسلطان احمد 61 ، 62 ، 63 ، 64 ، 65 ، 67 ، 71 ، 73\r\nسلطان اسماعيل سامانى 140\r\nسلطان بهادر 63 ، 65\r\nسلطان محمد دوم 16\r\nسلطان محمود 79 ، 80 ، 81 ، 82 ، 83 ، 84\r\nسلطان محمود بكرى 96\r\nسلطان سليمان عثمانى 11 ، 12 ، 13 14 ، 15 ، 17 ، 19\r\nسلطان سليم خان 116\r\nسلمان فارسى 39\r\nسليمان پاشا 13\r\nسليم شاه 89\r\nسليمان شاه 126\r\nسليمان قانونى - سلطان سليمان عثمانى\r\nسنان پاشا 13 ، 36\r\nسويندك آغا 171\r\nسيد برهان خان 135 ، 136 ، 137 ، 138 ، 139 ، 140\r\nشاه ابو المعالى 59 ، 115 ، 119 ، 122\r\nشاه اسماعيل اول 11\r\nشاهزاده حسين 183\r\nشاه زند 133\r\nشاه طهماسب صفوى 9 ، 10 ، 11 ، 19 ، 24\r\nشاه عباس 18\r\nشاهين بيگ 109\r\nشبلى ، شيخ . . . 38\r\nشمس الائمه سرخسى 141\r\nشمس تبريزى 32\r\nشير خان 74 ، 89\r\nصاحب قدرى 142\r\nصدر الدين قونوى ، شيخ . . . 32\r\n\r\n","description":"","footnote":"","page_name":" 215 ","page_number":217},
  {"content":"\r\n\r\n89\r\nصدر عالم ، شيخ . . . 133 ، 134 143 ، 147\r\nطرابلس 16\r\nطلحه 40\r\nعادل خان 69\r\nعايشه 189\r\nعبد الرحمن بن عوف 40\r\nعبد الرحمن بيگ 103\r\nعبد العظيم ، امام . . . 171\r\nعبد القادر گيلانى ، شيخ . . . 38\r\nعبد اللطيف خان 131 ، 142 ، 143 177\r\nعبد الله خان 149\r\nعبدى بيرونى 133\r\nعبدى درونى 133\r\nعبد الوهاب غازى 79 ، 191\r\nعثمان 152\r\nعطار 167\r\nعلاء الدولهء سمنانى 169\r\nعلى ( ع ) 152 ، 172\r\nعلى آغا 69\r\nعلى بابا 191\r\nعلى بن موسى الرضا 141 ، 152 ، 158\r\nعلى رامتين 142\r\nعلى سلطان 150 ، 151\r\nعلى شير ثانى 100\r\nعلى گنجه‌لى 23\r\nعماد الملك 62 ، 71\r\nعمر 152\r\nعيص بن اسحاق 38\r\nعين القضاة همدانى 184\r\nغازى بك 155\r\nفتح موصلى 37\r\nفرخ فال ميرزا 124\r\nفردوسى طوسى 152\r\nفرناندز دومنزس 17\r\nفريدريش ديتز 22\r\nفريد شكر گنج ، شيخ . . . 108\r\nفضيل بن عياض 38\r\nفن هامر 21\r\nفيروز شاه 90\r\nقاضى خان 140\r\nقاضى زاده رومى 133\r\nقبچاق چى على بيگ 172\r\nقره حسن 107\r\nفضيب البان موصلى 37\r\nقنبر على 38\r\nكاتب چلبى 20\r\nكعب الاحبار 141\r\nگوگجه خليفه 152 ، 172 ، 177\r\nگوگجه سلطان 155\r\nلوئيجى بونلى 21\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nمراد رئيس 15\r\nم . بيتز 22\r\nمحمد افتح ، امام . . . 169\r\nمحمد بارعى ، امام . . . 142\r\nمحمد حكيم ميرزا 124\r\nمحمد حنفى بن حضرت على 43\r\nمحمد حنفى 152\r\nمحمد دم تيز بن خواجه احمد يسوى 184\r\nمحمد راجه 89\r\nمحمد سلطان 143\r\nمحمد عزاييلى 37\r\nمحمد غزالى 138\r\nمحمد محروق 167\r\nمحمد ميرزا خدابنده 171\r\nمحمود بك 172\r\nمحمود پيريارولى 141\r\nمحمود خان 75\r\nمحمود سلطان 151\r\nمحى الدين عربى 40\r\nمصطفى آغا 69\r\nمعروف كرخى 38\r\nمعصوم بيگ 176\r\nمعلم على 61\r\nملك اسد 61\r\nملا پيرمحمد 117\r\nملك جلال الدين 51\r\nملك دينار 51\r\nمنصور حلاج 38\r\nمنعم خان 124 ، 125\r\nمنلابى كس 115\r\nمنلا يارى 80 ، 83 ، 97\r\nموسى خان 74\r\nمير ابراهيم صفوى 178\r\nمير حسن دهلوى 108\r\nمير خسرو دهلوى 108\r\nمير سيد على همدانى 129\r\nمير صالح 80 ، 81 ، 82\r\nمير عيسى ترخان 78 ، 79 ، 80 ، 81 82\r\nميرك 79\r\nمير منشى 177\r\nمير ميران 89\r\nمير نذرى 125\r\nناصر الملك 64\r\nنبى خواجه 192\r\nنبى ذو الكفل 191\r\nنجم الدين كبرى 142\r\nنجيب عاصم 22\r\nنظام الدين ، شيخ . . . 74\r\nنظام ولى ، شيخ . . . 108\r\nنظامى 18\r\nنظربك 183\r\nنوح 63\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nنوروز احمد خان 130 ، 131 ، 147 ، 155\r\nواسكودوگاما 11\r\nوامبرى 22\r\nويس القرنى 184\r\nهاشم سلطان 130\r\nهمايون شاه 19 ، 24 ، 78 ، 80 ، 82 ، 89 ، 90 ، 91 ، 99 ، 109 ، 114 ، 121 ، 124\r\nيعقوب چرخى 130\r\nيغمور 64\r\nيكيجه طراقلى 192\r\nيوشع نبى 38\r\nيونس نبى 37\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n\r\nنام جاها\r\nآذربايجان 176\r\nآماسيه 19\r\nآمد 186\r\nآناطولى 181\r\nآنكارا ( انگورى ) 23 ، 191\r\nابهر 183\r\nالجزاير 12 ، 13\r\nاحمدآباد 64 ، 71 ، 74 ، 76\r\nادرنه 192\r\nارغينى 191\r\nازنكميد 192\r\nاستانبول 13 ، 16 ، 191\r\nافغانستان 9\r\nاگره 90 ، 95\r\nآمريكا 21\r\nاندراب 126\r\nاوچى 88\r\nاياصوفيه 21\r\nاياش 191\r\nباب المندب 14\r\nبازار نو 130\r\nباغ فتح 78\r\nباغ وايه 151\r\nبخارا 138\r\nبدخشان 28 ، 126 ، 127\r\nبدون ويچ 107\r\nبرجاس 50\r\nبر فارس 43\r\nبروج 63 ، 64 ، 68 ، 69\r\nبسطام 169\r\nبصره 9 ، 15 ، 17 ، 39 ، 63\r\nبغداد 12 ، 148 ، 183 ، 185\r\nبلودر 69\r\nبودين 181\r\nبوزاوق 191\r\nبوغاز اسكودر 192\r\nبولو 192\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nبياته 90\r\nبيت المقدس 12\r\nبيك بازار 192\r\nپاترى 83\r\nپاچواره 116\r\nپاركر 77\r\nپانى پت 116\r\nپروانه 125\r\nتاشكند 132\r\nتانى سر 116\r\nتبريز 176\r\nتته 80 ، 81 ، 82\r\nتكريت 38\r\nتوران 28\r\nتونس 12 ، 13\r\nتيكريد 186\r\nشمانيه 116\r\nجادى 45\r\nجامهر 57\r\nجاوه 21\r\nجده 14 ، 29\r\nجرزه 186\r\nجلغار 45\r\nچارجوى 141\r\nچار سعدى 129\r\nچاريگيران 125\r\nچامپانر 69\r\nچركش 71\r\nچغانيان 130\r\nحاجى بكتاش 191\r\nحبشه 123\r\nحربى 186\r\nحصار شادمان - چغانيان\r\nحلب 17 ، 106\r\nخارپوت 191\r\nختلان 28 ، 129\r\nخراسان 141 ، 148 ، 171\r\nخرقان 183\r\nخوارزم 28 ، 141 ، 142 ، 148\r\nخورفكان 45 ، 47\r\nخيوه 141 ، 142\r\nدامغان 169\r\nدشت قبچاق 28\r\nدللى 129\r\nدماوند 169\r\nدمشق 12\r\nدمن 58 ، 59 ، 60 ، 63\r\nدوابه 134\r\nدوسپول 43\r\nدهلى 90\r\nديار بكر 186\r\nديله 83\r\nديو 57 ، 82\r\nديول سند 79\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nرادنپور 75\r\nراشپوت 77\r\nرسطاق 129\r\nرودس 16\r\nرى 171\r\nريشهر 43\r\nزابلستان 123\r\nزنجير 174 ، 185\r\nسامره 38\r\nسحرند 89\r\nسرايجق 146\r\nسرت 61 ، 62 ، 63 ، 64 ، 107\r\nسعدآباد 184\r\nسلطان‌پور 86\r\nسلطانيه 183\r\nسمرقند 146\r\nسنبله 90\r\nسند 76\r\nسنگردك 130\r\nسوماترا 21\r\nسومنات 57 ، 64\r\nسونى پت 116\r\nسوئز 9 ، 13\r\nسويش - سوئز\r\nسهرند 116\r\nسيدى غازى 32\r\nسيلان 21\r\nسينوپ 16\r\nسيواس 106\r\nشام 146\r\nشحر 52\r\nشروان 149\r\nششتر 43\r\nشهربانه 185\r\nشيراز 43\r\nصبانجه 192\r\nصدالسوبيه 39\r\nصدكره 89\r\nظفار 52\r\nعدن 12\r\nعراق عجم 148 ، 172\r\nعربستان 13\r\nعزويه 38\r\nعماره 39\r\nغجدوان 134\r\nغلطه 196\r\nفاراب 141\r\nفورميان 57 ، 64\r\nقاهره 12\r\nقره حصار بهرامشاهى 191\r\nقره گول 131 ، 132 ، 141\r\nقريم 108\r\nقزوين 9 ، 29 ، 171 ، 172 ، 173\r\nقسطنطنيه 107\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nقصر سمكه 186\r\nقصر شيرين 184\r\nقطيف 44\r\nقفقاز 148\r\nقندهار 86 ، 116\r\nقير شهر 191\r\nكابل 89 ، 116 ، 121 ، 123\r\nكاشغر 129\r\nكتبايه 63\r\nكربلا 38\r\nكردستان 184\r\nكرمان 50\r\nكرنال 116\r\nكره 72\r\nكشم 128\r\nكفه 107\r\nكليكوت 61\r\nكنويچ 90\r\nكيمزاد 45\r\nگالاتا 16\r\nگجرات 58 ، 59 ، 61 ، 62 ، 73 ، 190\r\nگليكويزه 192\r\nگيوه 192\r\nلاهور 79 ، 86 ، 89 ، 116 ، 119 ، 121\r\nلندن 22\r\nليمه 45\r\nماچوره 116\r\nماردين 186\r\nمازندران 169\r\nمانككوت 116 ، 119\r\nماو 87\r\nماوراء النهر 9 ، 138 ، 140\r\nمحترمه ( - جزيره خارك ) 43\r\nمحمودآباد 71\r\nمداين 39\r\nمدينه 12\r\nمرو 151\r\nمروانه 125\r\nمزرعه 39\r\nمشهد 9 ، 29 ، 148 ، 155 ، 172 173\r\nمصر 12 ، 13 ، 15 ، 28 ، 106 ، 130 ، 181\r\nمكه 12 ، 29 ، 106\r\nملاطيه 191\r\nملتان 88 ، 89\r\nمنگلور 57 ، 64\r\nمودورنو 192\r\nموصل 17 ، 186\r\nنخجوان 17\r\nنصرت‌آباد 78\r\nنصيبين 186\r\nنيشابور 167\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nنيلاب 122 ، 123\r\nوارصق 181\r\nواسط 39\r\nوان 176\r\nوانيكه 78\r\nوين 13\r\nهرات 171\r\nهرمز 15 ، 18 ، 72 ، 190\r\nهزاروس 141\r\nهشتر خان 146 ، 178\r\nهمدان 29 ، 184\r\nهندوستان 14 ، 58 ، 59\r\nهندوكش 124\r\nيكيجه طراقلى 192\r\nيمن 12 ، 106\r\nينگى دنيا - آمريكا\r\nينگى شهر 32\r\n\r\n","description":"","footnote":"","page_name":" 223 ","page_number":225},
  {"content":"\r\n . \r\n\r\n","description":"","footnote":"","page_name":" 224 ","page_number":226}
  ]