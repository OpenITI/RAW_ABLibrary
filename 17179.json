[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد دهم\r\nاز سورهء زخرف تا آيه 74 سورهء واقعه\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمركز چاپ و نشر بنياد بعثت\r\nنام كتاب : تفسير احسن الحديث جلد ده\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1378\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : - 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nisbn : 964 - 309 - 186 - 4 ( 12 vol set )\r\nشابك 7 - 193 - 309 - 964 ( جلد 10 )\r\nisbn : 964 - 309 - 193 - 7 ( vol . 10 )\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 10 ) ISBN 964 - 309 - 193 - 7\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج . 1 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد دهم\r\n\r\nسورهء زخرف\r\nدر مكه نازل شده و هشتاد و نه آيه است\r\n\r\nنظرى به سورهء مباركه\r\n1 - در مقدمهء تفسير گفته شد : زخرف شصت و سومين سوره است كه بعد از سورهء شورى در مكه نازل گرديد ، به نظر مىآيد كه در سالهاى هشتم و نهم بعثت نازل شده باشد ، متأسفانه تاريخ نزول آن دقيقا معلوم نيست ، در ترتيب فعلى قرآن مجيد سورهء چهل و سوم است .\r\n2 - عدد آياتش در شمارش قارئان شام هشتاد و هشت و در شمارش ديگران از جمله قارئان كوفى هشتاد و نه است ، علّت اين اختلاف آنست كه قارئان كوفى « حم » را به تنهايى يك آيه شمرده‌اند ، قارئان حجاز و بصره با آنكه « حم » را آيهء مستقل ندانسته‌اند ولى آيهء 52 را تا « هو مهين » گفته‌اند ، ديگران تا  وَ لا يَكادُ يُبِينُ  را يك آيه دانسته‌اند ( مجمع البيان ) .\r\nو نيز در مجمع البيان در فن اوّل مقدمه فرموده : عدد كوفى صحيحترين اعداد و بالاترين آنها از لحاظ سند است زيرا آن از أمير المؤمنين عليه السّلام مأخوذ است ( بوسيلهء عاصم از ابو عبد الرحمن از آن حضرت ) .\r\nگويند : عدد كلمات اين سوره هشتصد و سى سه و عدد حروف آن سه هزار و چهارصد است و اللَّه اعلم .\r\n3 - نامگذارى بر « زخرف » ظاهرا به علّت وقوع اين كلمه در آيهء 35 است\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n  وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ وَ زُخْرُفاً   ، على هذا تسميهء كل به نام جزء است و ظاهر آنست كه كه اين نامگذارى به وسيلهء حضرت رسول اللَّه صلّى اللَّه عليه و آله بوده است .\r\n4 - سورهء مباركه به شهادت آيات آن مكى است در مجمع البيان از مقاتل نقل كرده كه آيهء 45  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا  در بيت المقدس نازل شده است ، در روايات اهل بيت صلوات اللَّه عليهم آمده كه آيهء در معراج نازل گرديده چنان كه خواهد آمد ، در الميزان فرموده : سوره به شهادت مضمون آياتش مكى است مگر  وَ سْئَلْ مَنْ أَرْسَلْنا . . .  كه مكى بودنش ثابت نشده است .\r\n5 - احتمال نزديك به يقين آنست كه همهء سوره به يك بار نازل گرديده و دليلى بر نزول تدريجى نيست .\r\n6 - در اين سوره مىخوانيم كه سنت الهى لازم گرفته براى هدايت بندگان شريعت بفرستد و پيامبران مبعوث گرداند ، اعراض و عدم قبول مردم مانع از اين سنت نيست بلكه خدا اين كار را كرده و مستهزءين را هلاك نموده است اين سخن ابتداء به طور اجمال ، سپس با ذكر حالاتى از ابراهيم و موسى و عيسى ، تفصيل داده شده است .\r\nدر ضمن ، حقائق ديگرى و مقدارى از حالات و بدعتهاى مشركان ، مخصوصا نسبت فرزند دادن به خدا مطرح و ردّ شده است ، اكثريت نزديك به تمام سورهء در رابطه با انذار مىباشد ، على هذا غرض سوره بيان سنت الهى در هدايت بشر است .\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nسورة الزّخرف مكّيّة و هى 89 آية نزلت بعد سورة الشّورى بِسْمِ اللَّهِ الرَّحْمنِ الرَّحِيمِ\r\n\r\n[ سوره الزخرف ( 43 ) : آيات 1 تا 14 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) وَ الْكِتابِ الْمُبِينِ ( 2 ) إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ ( 3 ) وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ ( 4 )\r\nأَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ ( 5 ) وَ كَمْ أَرْسَلْنا مِنْ نَبِيٍّ فِي الْأَوَّلِينَ ( 6 ) وَ ما يَأْتِيهِمْ مِنْ نَبِيٍّ إِلاَّ كانُوا بِهِ يَسْتَهْزِؤُنَ ( 7 ) فَأَهْلَكْنا أَشَدَّ مِنْهُمْ بَطْشاً وَ مَضى مَثَلُ الْأَوَّلِينَ ( 8 ) وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ خَلَقَهُنَّ الْعَزِيزُ الْعَلِيمُ ( 9 )\r\nالَّذِي جَعَلَ لَكُمُ الْأَرْضَ مَهْداً وَ جَعَلَ لَكُمْ فِيها سُبُلاً لَعَلَّكُمْ تَهْتَدُونَ ( 10 ) وَ الَّذِي نَزَّلَ مِنَ السَّماءِ ماءً بِقَدَرٍ فَأَنْشَرْنا بِهِ بَلْدَةً مَيْتاً كَذلِكَ تُخْرَجُونَ ( 11 ) وَ الَّذِي خَلَقَ الْأَزْواجَ كُلَّها وَ جَعَلَ لَكُمْ مِنَ الْفُلْكِ وَ الْأَنْعامِ ما تَرْكَبُونَ ( 12 ) لِتَسْتَوُوا عَلى ظُهُورِهِ ثُمَّ تَذْكُرُوا نِعْمَةَ رَبِّكُمْ إِذَا اسْتَوَيْتُمْ عَلَيْهِ وَ تَقُولُوا سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ ( 13 ) وَ إِنَّا إِلى رَبِّنا لَمُنْقَلِبُونَ ( 14 )\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبه نام خدا رحمان رحيم\r\n1 - حاء - ميم .\r\n2 - قسم به كتاب روشنگر .\r\n3 - كه ما آن را قرآن عربى گردانده‌ايم تا بفهميد .\r\n4 - و آن در اصل كتاب نزد ما ، و الا و حكيم است .\r\n5 - آيا قرآن را از شما برگردانيم و از هدايت شما اعراض كنيم كه چون اسرافكاريد ؟ !\r\n6 - چه قدر پيامبرى در ميان گذشتگان فرستاديم ؟\r\n7 - هيچ پيامبرى بر آنها نمىآمد مگر آنكه مسخره‌اش مىكردند .\r\n8 - اقوام نيرومندتر از اهل مكه را هلاك كرديم ، حكايت پيشينيان گذشت .\r\n9 - اگر از آنها بپرسى آسمانها و زمين را چه كسى آفريده است ؟ حتما خواهند گفت : خداى توانا و دانا .\r\n10 - خدايى كه زمين را براى شما آماده كرده و در آن راهها قرار داده تا هدايت شويد .\r\n11 - و خدايى كه از آسمان آبى به اندازه نازل كرد با آن ، ديار مرده را زنده كرديم ، اين چنين ( از قبرها ) خارج مىشويد .\r\n12 - و خدايى كه اصناف حيوانات را آفريد و براى شما از كشتيها و چهارپايان آنچه سوار مىشويد آفريد .\r\n13 - تا بر پشت آنها استقرار يافته سپس نعمت خدا را ياد كنيد چون بر آنها استقرار يافتيد ، و بگوئيد : منزه است خدايى كه اين را براى ما مسخر كرد ، ما به تسخير آن توانا نبوديم .\r\n14 - و ما به طرف پروردگارمان رجوع كننده‌ايم .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\nكلمه‌ها\r\nمبين : آشكار و آشكار كننده ، لازم و متعدى هر دو آمده است « بان الشيء :\r\nبيانا : اتضح و قد يتعدى فيقال : بنته : اوضحته » على هذا متعدى بودنش كم است .\r\nعربى : فصيح و روشن . بعضى زبان عربى گفته‌اند .\r\nام الكتاب : اصل كتاب و منشأ كتاب ( لوح محفوظ ) .\r\nصفحا : اغماض . ناديده گرفتن . آن در اصل به معنى جانب و روى چيز است مثل صفحهء صورت ، صفحه شمشير ، صفحه سنگ ، در اقرب گويد : « صفح صفحا : اعرض عنه » يعنى صفحه صورت خويش را از او برگردانيد .\r\nبطشا : بطش : اخذ به شدت . راغب اخذ با صلابت گفته است ، با انتقام و عذاب تطبيق مىشود نظير  إِنَّ بَطْشَ رَبِّكَ لَشَدِيدٌ  بروج / 12 ، لازمهء اخذ به شدت ، قدرت و توانايى است ، در آيهء در معنى لازم به كار رفته است .\r\nمهدا : مهد در اصل مصدر است به معنى آماده كردن ، آن در آيهء به معنى مفعول ( آماده شده ) مىباشد .\r\nانشرنا : نشر در اصل به معنى گستردن و گسترده شدن است لازم و متعدى هر دو به كار رود ، نشر و انشار به معنى زنده كردن نيز آيد « « نشر اللَّه الموتى و انشرهم : احياهم » » در آيهء به معنى زنده كردن است .\r\nبلدة : سرزمين ، ديار . آن به معنى شهر نيست .\r\nفلك : كشتى . در مفرد و جمع به كار مىرود و با قرائن معلوم مىگردد .\r\nلتستووا : استواء اگر با « على » باشد به معنى استقرار آيد و اگر با « الى »\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nباشد به معنى توجه و پرداختن به كار رود .\r\nمقرنين : قرن ( بر وزن عقل ) : جمع كردن . اقران : اطاقه و توانايى .\r\n« اقرن الامر : اطاقه » على هذا « مقرنين » به معنى : توانايان است .\r\n\r\nشرحها\r\nدر اين آيات ابتدا موقعيت و عظمت قرآن بيان شده آن گاه از سنت الهى سخن رفته كه اعراض مردم جلو سنّت خدا را نمىگيرد ، بلكه خدا به ارسال رسل و انزال كتب ادامه مىدهد و مستهزءان را تار و مار مىكند .\r\nسپس در شش آيهء اخير ، آفرينش جهان و تدبير آن ياد آورى شده كه يعنى :\r\nمشركان با آنكه آفرينش و تدبير خدا را اذعان دارند باز از خدا و فرموده‌هاى او اعراض مىكنند و يا منظور آنست كه : خدا از آفريدن وسائل زندگى غفلت نكرده از هدايت شما نيز غفلت نمىكند .\r\n1 تا 3 -     حم وَ الْكِتابِ الْمُبِينِ إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ     .\r\nدر همه حواميم بلا فاصله سخن از قرآن است و آن حكايت از نوعى هماهنگى ميان آنها دارد ، مگر سورهء شورى كه در آن نيز  كَذلِكَ أَوْحَيْنا  آمده است .\r\n« المبين » به معنى بيان كنندهء راه هدايت يا به معنى آشكار و قابل فهم است  إِنَّا جَعَلْناهُ . . .  جواب قسم است ، منظور از « عربيا » اگر لغت عرب باشد معنى چنين مىشود : ما آن را به زبان عربى نازل كرديم تا بفهميد « لعل » در اين گونه موارد معنى تعليل مىدهد نه اميد .\r\nدر قاموس قرآن گفته‌ام : اخفش و كسايى بر تعليل بودن آن تصريح كرده‌اند آيهء  إِنَّا جَعَلْناهُ . . .  حاكى است كه قرآن حقيقتى ما وراء عربيت دارد و آن از درك عقول بالاتر است چنان كه در آيهء بعدى خواهد آمد .\r\n\r\n","description":"","footnote":"","page_name":" 8 ","page_number":10},
  {"content":"\r\n\r\n4 -  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  .\r\nاين آيهء حال است از « الكتاب » ، يعنى : اين كتاب را براى فهم شما عربى نازل كرديم حال آنكه او در ام الكتاب ، بالاتر از تعقل ، و حكيم است .\r\nمراد از  أُمِّ الْكِتابِ  لوح محفوظ و موطن اصلى كتاب است كه همه كتابها از آن نازل مىشوند و نسخه‌اى از آنند ، در آيهء ديگرى آمده :   بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ   بروج / 22 ، منظور از  كِتابٍ مَكْنُونٍ  نيز همانست .\r\nچنان كه فرموده :    إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ    واقعه / 77 « لدينا » وصف و قيد  أُمِّ الْكِتابِ  مىباشد .\r\nدر الميزان فرموده : منظور از « على » بنا بر مفاد آيهء سابق ، اين مىشود :\r\nقرآن بالاتر است از آنكه عقول آن را درك كند ، « حكيم » است يعنى در آن مرحله مجزا از هم نيست و به جملات و آيات و كلمات تقسيم نمىشود ، اين دو وصف ، بيان بالاتر از تعقل بودن است ، زيرا عقول فقط بعد از به صورت كلمات در آمدن ، مىتواند آن را بفهمد .\r\nعلى هذا اين آيهء در مقام امتنان است كه خداوند قرآن را از موطن اصلى خود نازل كرده و عقل فهم گردانيده است .\r\nدر اين صورت بايد معنى حكيم همان باشد كه الميزان فرموده است زيرا « حكيم » وصف فعلى قرآن نيز آمده است كه به معنى مصلحتدار است نظير :   تِلْكَ آياتُ الْكِتابِ الْحَكِيمِ   يونس / 1 .\r\n5 -  أَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ  .\r\nاين همان سنت الهى است كه مىگويد : اعراض انسانها سبب آن نمىشود كه خدا از هدايت و ارسال رسل دست بردارد . ضرب در آيهء به معنى برگرداندن و « صفحا » مفعول له است « ان كنتم » تقديرش « لان كنتم » مىباشد ، يعنى : آيا قرآن را از شما برمىگردانيم . به جهت اعراض از شما ، زيرا كه مردم اسرافكار\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nهستند ؟ نه ، اين را نمىكنيم .\r\nطبرسى فرموده : اصل « اضربت عنه الذكر » آنست كه اسب سوار چون بخواهد اسب را برگرداند او را با عصا ، يا شلاق مىزند ، ضرب در اينجا به جاى « صرف » گذاشته شده است .\r\n6 و 7 -   وَ كَمْ أَرْسَلْنا مِنْ نَبِيٍّ فِي الْأَوَّلِينَ وَ ما يَأْتِيهِمْ مِنْ نَبِيٍّ إِلَّا كانُوا بِهِ يَسْتَهْزِؤُنَ   اشاره است به سنت ارسال رسل و انزال كتب در گذشته ، و استكبار و عدم قبول مردم ، آيهء دوم حاكى است كه همهء پيامبران بدون استثناء در بادى امر مورد مسخره واقع شده‌اند .\r\n8 -  فَأَهْلَكْنا أَشَدَّ مِنْهُمْ بَطْشاً وَ مَضى مَثَلُ الْأَوَّلِينَ  ضمير « منهم » به اهل مكه راجع است يعنى اقوامى را كه قويتر از اينها بودند هلاك گردانيديم ، و در سوره‌هاى گذشته حكايت حال اقوام پيشين گذشت كه چطور محو و نابود گرديدند مراد از « مضى » گذشتن در سوره‌هاى قبل از اين سوره است .\r\n9 -  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ خَلَقَهُنَّ الْعَزِيزُ الْعَلِيمُ  از اين آيهء مسألهء توحيد و آفرينش شروع مىشود ، كه خلقت كائنات و تدبير آنها دست خداست همانطور كه از آفريدن وسائل زندگى غفلت نكرده از هدايت شما نيز غفلت نخواهد كرد .\r\nمشركان به وجود خدا عقيده داشتند ، در مقابل اين سؤال نمىتوانستند بگويند كه جهان را خدايان ما آفريده‌اند ، دو وصف عزيز و عليم حكايت از توانايى خدا و دانستن راه خلقت ، حكايت دارند ، معلول پيوسته هم به وجود علّت دلالت دارد و هم به توانايى و دانايى او .\r\n\r\n","description":"","footnote":"","page_name":" 10 ","page_number":12},
  {"content":"\r\n\r\n10 -  الَّذِي جَعَلَ لَكُمُ الْأَرْضَ مَهْداً وَ جَعَلَ لَكُمْ فِيها سُبُلًا لَعَلَّكُمْ تَهْتَدُونَ  اين آيهء گوشه‌اى از تدبير را بيان مىكند ، زمين در ابتداى خلقت براى زندگى آماده نبود چنان كه در سورهء فصلت  خَلَقَ الْأَرْضَ فِي يَوْمَيْنِ . . .  گذشت زمانهاى بسيارى گذشته كه زمين براى آفرينش موجود زنده و انسان آماده شده است .\r\nجريان پيدايش راهها در زمين و سهولت انتقال از اين طرف به آن طرف يكى از تدبيرهاى خداست ، اگر همهء زمين كوهستانها بود و كوه‌ها همچون ديوارهاى طبيعى به وجود مىآمدند ، زندگى در آن ناممكن مىشد و رفت و آمد قطع مىگرديد .\r\nمنظور از « تهتدون » ظاهرا راه يافتن در زمين و هدايت به انتقال از جايى به جايى است .\r\nاين آيه همان آيهء 53 سورهء طه است كه در اينجا به جاى « سلك » لفظ « جعل » آمده است . نظير اين است آيهء :   وَ اللَّهُ جَعَلَ لَكُمُ الْأَرْضَ بِساطاً لِتَسْلُكُوا مِنْها سُبُلًا فِجاجاً   نوح / 21 .\r\n11 -  وَ الَّذِي نَزَّلَ مِنَ السَّماءِ ماءً بِقَدَرٍ فَأَنْشَرْنا بِهِ بَلْدَةً مَيْتاً كَذلِكَ تُخْرَجُونَ  گوشهء ديگرى از نظم جهان است كه بدون آن نه حيات به وجود مىآمد و نه ادامه پيدا مىكرد ، مشيت ازلى بر آن قرار گرفته كه درياها در اثر تابش آفتاب تبخير شده ، به صورت ابرها در آيند . آن گاه بوسيله بادها به سوى خشكيها حركت كرده و به صورت باران و برف در زمين بنشينند تا ديار مرده زنده شده ، خوراكيها كه پشتوانه زندگى هستند به وجود بيايند .\r\nپاك و منزه است پروردگارى كه : آب و خاك و گازهاى هوا را به هم مخلوط\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nكرده هزاران نوع روئيدنى و نعمتها را به همه تحويل مىدهد ، اينها كارى است كه حتى دست بشر نيز در آنها دخالتى ندارد ، عجبا ! ! !  كَذلِكَ تُخْرَجُونَ  در رابطه با معاد است كه در آخر سورهء « حجر » به تفصيل بيان شده است .\r\n12 -  وَ الَّذِي خَلَقَ الْأَزْواجَ كُلَّها وَ جَعَلَ لَكُمْ مِنَ الْفُلْكِ وَ الْأَنْعامِ ما تَرْكَبُونَ  آيه گذشته در رابطه با روئيدنيها بود ، اين آيه ظاهرا در رابطه با انواع حيوانات است اعم از حيوان ، پرنده ، خزنده ، حشرات و غيره ، كه خلقت آنها نيز از دلائل بارز وجود خدا و علم و قدرت و تدبير اوست .\r\nواقعا با كدام الفاظ مىتوان عظمت و قدرت خدا را در خلقت اينهمه اصناف حيوان مجسم نمود ؟ ! ، اينها همه در ذات خود از لحاظ اعضاء وجود ، كامل و قابل بقا آفريده شده‌اند كه مىتوانند زندگى كنند و نسل بگذارند ، و همه به فنون زندگى خود هدايت شده‌اند ، براى نمونه ، زندگى و عمل زنبور عسل را در نظر بياوريد .\r\nدر آخر آيه به چهارپايانى كه در سوارى به كار مىروند اشاره شده است كه يكى از موارد مفيد خلقت آنهاست . نسبت كشتى به خدا با آنكه دست بشر در آن كار كرده است مانعى ندارد ، زيرا همه چيز كشتيها از خداست ، بشر نيز مصنوع خداست ، النهايه بشر در خلقت خدا واسطه است .\r\n13 -  لِتَسْتَوُوا عَلى ظُهُورِهِ ثُمَّ تَذْكُرُوا نِعْمَةَ رَبِّكُمْ إِذَا اسْتَوَيْتُمْ عَلَيْهِ  اشاره به شكر نعمت است ضمير « ظهوره » راجع به ماء موصول در  ما تَرْكَبُونَ  مىباشد ، گويى بعد از سوار شدن نعمت بودن آنها بسيار متجلى مىشود ، « ما » شامل چهارپايان و كشتى هر دو است .\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nناگفته نماند : ذكر نعمت لازمه‌اش شكر منعم مىباشد .\r\n وَ تَقُولُوا سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ  « 1 » اين كلام به دنبال ذكر نعمت است ظاهرا اين سخن مطلبى غير از شكر نعمت مىباشد . و مأمور هستيم كه به هنگام سوار شدن خدا را با اين كلام تنزيه نمائيم .\r\nچنان كه از امام صادق عليه السّلام نقل شده فرمود : ذكر نعمت آنست كه بگويى\r\n« الحمد للَّه الذى هدانا الاسلام و علمنا القرآن و من علينا بمحمد صلّى اللَّه عليه و آله »\r\nو سپس بگويى  سُبْحانَ الَّذِي سَخَّرَ لَنا . . .  ملاحظه مىشود كه شكر را از تنزيه جدا كرده است ، در كشاف از حضرت مجتبى صلوات اللَّه عليه نقل كرده : آن حضرت ديد كسى سوار مركب مىشود و گفت  سُبْحانَ الَّذِي سَخَّرَ لَنا هذا  امام فرمود : آيا به اين مامور هستيد ؟ آن مرد گفت : پس به چه مأمور شده‌ايم ؟ فرمود : به اينكه پروردگارتان را ياد كنيد . معلوم مىشود كه آن شخص از شكر غفلت كرده و فقط متوجه تنزيه بوده است لذا امام عليه السّلام به او تذكر داد .\r\n14 -  وَ إِنَّا إِلى رَبِّنا لَمُنْقَلِبُونَ  يعنى و بگوئيد : ما به سوى پروردگارمان رجوع كننده‌ايم ، گويى منظور آنست كه از اين سفر ، سفر آخرت را ياد آوريد پس « منقلبون » در جاى « راجعون » مىباشد .\r\n\r\n\r\n","description":"","footnote":"\r\n( 1 ) ضمير « له » راجع است به تسخير كه از « سخر لنا » فهميده مىشود .\r\n","page_name":" 13 ","page_number":15},
  {"content":"\r\n\r\n\r\n[ سوره الزخرف ( 43 ) : آيات 15 تا 25 
  ]\r\nوَ جَعَلُوا لَهُ مِنْ عِبادِهِ جُزْءاً إِنَّ الْإِنْسانَ لَكَفُورٌ مُبِينٌ ( 15 ) أَمِ اتَّخَذَ مِمَّا يَخْلُقُ بَناتٍ وَ أَصْفاكُمْ بِالْبَنِينَ ( 16 ) وَ إِذا بُشِّرَ أَحَدُهُمْ بِما ضَرَبَ لِلرَّحْمنِ مَثَلاً ظَلَّ وَجْهُهُ مُسْوَدًّا وَ هُوَ كَظِيمٌ ( 17 ) أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ ( 18 ) وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ ( 19 )\r\nوَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلاَّ يَخْرُصُونَ ( 20 ) أَمْ آتَيْناهُمْ كِتاباً مِنْ قَبْلِهِ فَهُمْ بِهِ مُسْتَمْسِكُونَ ( 21 ) بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ ( 22 ) وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلاَّ قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ ( 23 ) قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ ( 24 )\r\nفَانْتَقَمْنا مِنْهُمْ فَانْظُرْ كَيْفَ كانَ عاقِبَةُ الْمُكَذِّبِينَ ( 25 )\r\n15 - براى خدا از بندگانش فرزند قرار دادند انسان كافر آشكارى است .\r\n16 - آيا از آنچه مىآفريند دخترانى گرفته و مخصوص كرده شما را با پسران ؟\r\n17 - و چون به يكى مژده دهند آنچه ( دختر ) را كه به خدا نسبت مىدهد چهره‌اش سياه و پر از خشم مىشود .\r\n18 - آيا كسى را كه در زيور تربيت مىشود و در محاجه روشنگر نيست ( عاجز است ) ؟ !\r\n19 - ملائكه را كه بندگان خدايند ، زنان گفتند ، آيا آفرينش آنها را ديده‌اند ؟ اين گفته\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nبر آنها نوشته مىشود و مسئول مىگردند .\r\n20 - گفتند : اگر خدا مىخواست ، ملائكه را عبادت نمىكرديم به اين گفته علمى ندارند فقط حدس مىزنند .\r\n21 - آيا پيش از قرآن به آنها كتابى داده‌ايم كه ( در اثبات مدعا ) به آن چنگ مىزنند ؟\r\n22 - بلكه گفتند : ما پدرانمان را بر دينى يافته‌ايم و ما بر اعمال آنها ثابتيم و هدايت يافته‌ايم .\r\n23 - بدين سان در هيچ محلى پيامبرى نفرستاديم مگر آنكه ثروتمندان طاغى آن گفتند :\r\nما پدران خويش را در دينى يافتيم و ما بر اعمالشان تابعيم ،\r\n24 - پيامبر گفت : هر چند كه دين هدايت كننده‌تر آورده‌ام ، از آنچه پدران خويش را در آن يافته‌ايد ؟ گفتند : ما به آنچه فرستاده شده‌ايد كافريم .\r\n25 - از آنها انتقام كشيديم بنگر عاقبت مكذبين چه شد .\r\n\r\nكلمه‌ها\r\nكفور : صيغه مبالغه است يعنى : بسيار ناسپاس .\r\nاصفاكم : صفو : خالص شدن . اصفاء : خالص كردن ، آن به معنى اختيار و اختصاص مىآيد .\r\nكظيم : كظم : حبس و نگهدارى غيظ در سينه ، خواه به واسطهء عفو باشد يا نه ، طبرسى فرموده : كظم در اصل بستن دهان مشك است پس از پر شدن « كظيم » : پر از خشم .\r\nينشأ : نشأ . پديد آمدن . تنشئة : پديد آوردن ، آن در آيهء به صيغه مجهول به معنى تربيت شدن است .\r\nخصام : مصدر است به معنى مخاصمه و مجادله .\r\nيخرصون : خرص : سخن گفتن از روى حدس ، به معنى دروغ گفتن نيز آيد .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nمترفوها : ترف : نعمت . مترف : ثروتمند . يعنى ثروتمندى كه نعمت او را به طغيان و بىبند و بارى كشيده است منظور پيشوايان ستمگر و ثروتمندان عياش است .\r\n\r\nشرحها\r\nدر اين آيات مقدارى از اسراف مشركان و بدعتهايشان نقل و ردّ شده است كه مىگفتند :\r\n1 - خدا فرزند دارد ، فرزند حقيقى .\r\n2 - ملائكه زنان هستند و دختران خدا مىباشند .\r\n3 - ما كه ملائكه را عبادت مىكنيم با اراده و مشيت خداست .\r\n4 - حقيقت آنست كه در عبادت آنها از پدران پيروى كرده‌اند ، دليلى بر كار خويش ندارند ، بلكه به عاطفه چسبيده‌اند .\r\n15 -  وَ جَعَلُوا لَهُ مِنْ عِبادِهِ جُزْءاً إِنَّ الْإِنْسانَ لَكَفُورٌ مُبِينٌ  منظور از جزء فرزند است و آن حاكى است كه نظرشان فرزند حقيقى و به طور زائيدن بوده غرض از  مِنْ عِبادِهِ  ملائكه است چنان كه خواهد آمد .\r\nناگفته نماند : اين كار محال است و سبب تركب ذات خداوندى است ، خدا از جميع جهات واحد است ، محال است كه واجب الوجود مادى و مركب باشد ، وانگهى بندهء خدا چطور جزء خدا تواند بود ، فرزند بايد از جنس پدر باشد .\r\nمنظور از كفران شايد پوشاندن واقعيات و حقائق باشد يعنى : انسان نسبت به واقعيات منحرف كنندهء آشكارى است .\r\n16 -  أَمِ اتَّخَذَ مِمَّا يَخْلُقُ بَناتٍ وَ أَصْفاكُمْ بِالْبَنِينَ  ؟\r\nاين آيه و دو آيه بعدى در رابطه با آنست كه : چيزى را كه بر خود نمىپسندند به خدا نسبت مىدهند ، اگر آنها اهل عقل بودند لا اقل مىگفتند : ملائكه\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nپسران خدايند تا اقلا خدا را با خود برابر بدانند اين كار در عين محال بودن ، اهانت به مقام كبريايى است .\r\nو آن گهى چطور مىشود كه مخلوق دختران خدا باشند با آنكه در فرزند بودن تجانس ميان پدر و فرزند لازم است ؟ ! ناگفته نماند : منظور از « بنات » همان « جزءا » است كه در آيه اول گذشت ، مفرد آمدن در آنجا و جمع آمدن در اينجا مانعى ندارد .\r\n17 -  وَ إِذا بُشِّرَ أَحَدُهُمْ بِما ضَرَبَ لِلرَّحْمنِ مَثَلًا ظَلَّ وَجْهُهُ مُسْوَدًّا وَ هُوَ كَظِيمٌ  مثل حكايت از تجانس و هم جنس بودن دارد ، ضرب مثل براى چيزى ، همجنس دانستن با آن چيز است على هذا اينكه گويند ملائكه دختران خدايند يعنى با او هم جنس هستند پس چون آنها را به دخترى كه با خدا همجنس مىدانند ، بشارت دهند ، پر از خشم مىشوند و آن را عار مىدانند ولى آن را براى خدا مانعى نمىبينند .\r\n18 -  أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ  .\r\n« او من » تقديرش « او جعلوا من . . . » است ، در اينجا براى دختر دو وصف نقل شده ، يكى تربيت در زينت ، ديگرى اينكه در موقع مخاصمه نمىتواند دليل خود را آشكار كند و خوب تقرير نمايد .\r\nدر الميزان فرموده اين دو نعت براى آنست كه زن طبعا در عاطفه قويتر از مرد و در تعقل ضعيفتر از اوست ، اين سبب تعلّق شديد زن به زينت و سبب عجز وى از تقرير دليل است .\r\nناگفته نماند : مراد تحقير زن نيست كه خداوند او را چنين آفريده است بلكه منظور آنست كه : اين موجود كجا و فرزند خدا و همجنس بودن با خدا كجا ! ؟ ! عجبا ! مثلا نظير اين را در مردان نيز مىشود گفت بدين صورت : مردانى كه احتياج\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nبه خوردن و خوابيدن و زناشويى دارند و سر تا پا احتياجند آيا مىتوانند همجنس خدا باشد ؟ ! 19 -  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ  اين آيه عبارت اخراى مطلب سابق است كه گفتند : ملائكه دختران خدا هستند ، النهايه در قالب ديگرى مطرح شده كه مشركان ملائكه را زنان گمان كردند ، در ردّ اين باطل فرموده : آنا آنها به وقت خلقت ملائكه حاضر بودند ؟ ! مراد از « شهادتهم » گفته آنهاست ، يعنى اينكه مىگويند ، در نامه عمل آنها نوشته مىشود و از آن مسئول مىگردند .\r\nناگفته نماند : ملائكه از جنس نر و ماده بودن خارج مىباشند مانند زمين و آسمان و غيره كه موجودى غير از مذكر و مؤنث هستند دربارهء آنها بايد گفت :\r\nعباد الرحمن مىباشند از كلمهء  الَّذِينَ ، هُمْ ، عِبادُ  نبايد نتيجه گرفت كه آنها مذكر هستند .\r\n20 -  وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلَّا يَخْرُصُونَ  ضمير « عبدناهم » ظاهرا راجع به ملائكه است و معلوم مىشود كه ملائكه را عبادت مىكرده‌اند چنان كه از آيهء  وَ يَوْمَ يَحْشُرُهُمْ جَمِيعاً ثُمَّ يَقُولُ لِلْمَلائِكَةِ أَ هؤُلاءِ إِيَّاكُمْ كانُوا يَعْبُدُونَ  سبأ / 40 نيز فهميده مىشود .\r\nآنها دو تا خطا داشتند يكى اينكه ملائكه را پرستش مىكردند ، دوم اينكه آن را مستند بارادهء خدا مىدانستند و ما بين ارادهء تكوينى و تشريعى فرق نمىگذاشتند .\r\nناگفته نماند : اراده تكوينى قابل تخلّف نيست ولى ارادهء تشريعى قابل\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nتخلّف است خدا خواسته انسان مشروب نخورد ولى مىخورد ، خدا خواسته انسان نماز بخواند ولى نمىخواند ، مسألة پرستش ملائكه و غيره از موارد اراده تشريعى است ، اين سخنشان حتى ابطال نبوت را نيز نتيجه مىدهد كه چون خدا خواسته مشرك شوند پس چرا پيامبر فرستاده و نهى مىكند ؟ نظير اين مطلب در سورهء انعام / 148 و سورهء نحل / 35 نيز گذشت . لذا در جواب فرموده : به اين سخن علمى ندارند از روى حدس يا دروغ مىگويند .\r\n21 -  أَمْ آتَيْناهُمْ كِتاباً مِنْ قَبْلِهِ فَهُمْ بِهِ مُسْتَمْسِكُونَ  .\r\nتأكيد رد سابق و اشاره است به اينكه دليل نقلى هم ندارند « ام » به معنى همزهء انكار مىباشد ، ضمير « قبله » راجع به قرآن است .\r\n22 -  بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ  « بل » اعراض است از مفاد آيه قبلى ، يعنى دليلى از وحى ندارند ، بلكه عمل پدرانشان را دليل قرار مىدهند .\r\nمنظور از « امة » دين و طريقه است كه مورد قصد واقع مىشود ، مراد از آثار ، همان عمل و طريقه آنهاست كه گفتند : ما با پيروى آنها هدايت يافته‌ايم ، گويند : « آثارهم » خبر « إنّا » است و « مهتدون » تقديرش « مهتدون بهم » مىباشد .\r\nناگفته نماند : تمسك به عاطفه چنان بىپايه است كه احتياج به جواب ندارد ، لذا در آيه بعدى نيز اين سخن را از ديگران نقل كرده سپس مىگويد  فَانْتَقَمْنا مِنْهُمْ  بىآنكه جواب بياورد .\r\n23 -  وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  .\r\nيعنى : اين منطق غلط از پيشينيان به آنها رسيده است ، اين منطق نيز ساخته مترفين بوده است كه نخواسته‌اند از پيامبران پيروى كنند  وَ إِنَّا عَلى آثارِهِمْ . . . \r\n\r\n","description":"","footnote":"","page_name":" 19 ","page_number":21},
  {"content":"\r\n\r\nحاكى است كه يعنى نمىتوانيم آنها را تخطئه بكنيم بلكه بر اعمال آنها اقتداء مىكنيم ، آنها خود گمراه شده ، ديگران را نيز به دنبال كشيدند .\r\n24 -  قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ  .\r\nضمير « قال » راجع به « النذير » است ، جملهء  أَ وَ لَوْ جِئْتُكُمْ  عطف بر محذوف است يعنى : « أ تقتدون بآبائكم و لو جئتكم باهدى . . . » .\r\nناگفته نماند : « اهدى » حاكى است كه در دين مشركان هدايت هست ، با آنكه باطل مطلق مىباشد .\r\nبه نظر الميزان : آن از باب مجازات خصم است ،  قالُوا إِنَّا بِما أُرْسِلْتُمْ . . . \r\nعناد محض و جواب بىدليل است .\r\n25 -  فَانْتَقَمْنا مِنْهُمْ فَانْظُرْ كَيْفَ كانَ عاقِبَةُ الْمُكَذِّبِينَ  نتيجه آن همه هدايت پيامبران و لجاجت و تقليد بيجاى مشركان ، چنين بود ،  فَانْظُرْ كَيْفَ كانَ . . .  در رابطه با عبرت و تهديد است مثل :   فَأَخَذَهُ اللَّهُ نَكالَ الْآخِرَةِ وَ الْأُولى إِنَّ فِي ذلِكَ لَعِبْرَةً لِمَنْ يَخْشى   نازعات / 26 .\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n\r\n[ سوره الزخرف ( 43 ) : آيات 26 تا 35 
  ]\r\nوَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ ( 26 ) إِلاَّ الَّذِي فَطَرَنِي فَإِنَّهُ سَيَهْدِينِ ( 27 ) وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ ( 28 ) بَلْ مَتَّعْتُ هؤُلاءِ وَ آباءَهُمْ حَتَّى جاءَهُمُ الْحَقُّ وَ رَسُولٌ مُبِينٌ ( 29 ) وَ لَمَّا جاءَهُمُ الْحَقُّ قالُوا هذا سِحْرٌ وَ إِنَّا بِهِ كافِرُونَ ( 30 )\r\nوَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ ( 31 ) أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ ( 32 ) وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ ( 33 ) وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ ( 34 ) وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ ( 35 )\r\n26 - ياد آر كه ابراهيم به پدر و قومش گفت : من از آنچه به آن پرستش مىكنيد بيزارم .\r\n27 - ليكن خدايى كه مرا آفريده هدايتم مىكند .\r\n28 - برائت را در نسل خويش باقى گذاشت تا به توحيد برگردند .\r\n29 - بلكه اهل مكه و پدرانشان را متاع دادم تا دين حق و پيامبر روشنگر به سوى آنها آمد .\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n30 - و چون دين حق به آنها آمد گفتند : اين جا دوست و ما به آن كافريم .\r\n31 - و گفتند : چرا اين قرآن بمرد بزرگى از اهل مكه يا طائف نازل نشده است ؟ ؟\r\n32 - آيا آنها رحمت پروردگارت را تقسيم مىكنند حال آنكه ما معيشت آنها را در زندگى دنيا قسمت كرده و بعضى را بر بعضى درجاتى تفوق داده‌ايم تا بعضى بعض ديگر را به كار گيرند ، و ثواب خدايت بهتر است از آنچه مردم جمع مىكنند .\r\n33 - و اگر اين نبود كه مردم همه يك امت كافره شوند ، براى خانه‌هاى كافران سقفهايى از نقره و نردبانهايى از نقره قرار مىداديم كه بر آنها بالا روند .\r\n34 - و براى خانه‌هايشان درهايى از نقره و تختهايى از نقره قرار مىداديم كه بر آنها بنشينند .\r\n35 - و بر ايشان طلا قرار مىداديم . همهء اينها جز زندگى دنيا نيست ، زندگى آخرت نزد پروردگارت براى اهل تقوى بهتر است .\r\n\r\nكلمه‌ها\r\nبراء : بيزار . كنار . آن مصدر است به معنى كنار شدن از چيزى كه مجاورت آن ناپسند است ، طبرسى فرموده : مذكر ، مؤنث ، مفرد و جمع در آن يكسان ، تقدير آن « ذو براء » و يا من باب زيد عدل است .\r\nعقبه : عقب ( بر وزن كتف ) : پاشنه . به طور استعاره به فرزند و نسل نيز گفته مىشود .\r\nمعيشتهم : معاش و معيشت مصدر هستند به معنى زندگى . معيشت گاهى اسم است و به طعام و شراب و غيره كه وسيلهء زندگى مىباشند گفته مىشود ، در قاموس گويد : « المعيشة : التي تعيش بها من المطعم و المشرب و ما يكون به الحياة . . . » منظور از آيه همين است .\r\nسخريا : ( به ضم اول ) تسخير شده . طبرسى در ذيل آيهء  فَاتَّخَذْتُمُوهُمْ سِخْرِيًّا  مؤمنون / 11 فرموده : آن به كسر و ضمّ اوّل به معنى\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nمسخره شده آيد ، ولى به معنى تسخير شده فقط با ضم اول آيد و نيز فرموده : آن در آيهء زخرف بالاتفاق با ضم اول خوانده شده است .\r\nمعارج : پله‌ها . عروج . بالا رفتن . معرج : محلّ عروج مانند نردبان و پله‌ها ، جمع آن معارج است .\r\nزخرفا : زخرف : زينت . مثل  حَتَّى إِذا أَخَذَتِ الْأَرْضُ زُخْرُفَها  يونس / 24 راغب آن را زينت روكش گفته كه نقش و نگار است ، آن را كمال حسن نيز گفته‌اند ، طبرسى فرموده : زخرف كمال حسن شىء است لذا به طلا و نقوش و تصاوير زخرف گفته‌اند . منظور از آن در آيه طلا يا مطلق زينت است .\r\n\r\nشرحها\r\n1 - در آيات گذشته خوانديم كه مشركان تقليد از پدران را عنوان كرده و از قبول رسالت سر باز زدند ، لذا در اين آيات جريان ابراهيم عليه السّلام به طور سرمشق نقل شده كه از پدر و قوم خويش تقليد نكرد و به طرف توحيد آمد .\r\n2 - ولى مشركان به نعمت خدا مغرور شده و به توحيد برنگشتند تا پيامبر خاتم آمد ، اما دين او را نيز سحر نام نهادند .\r\n3 - از جملهء جهالتشان آنكه گفتند : نبوت كار شريف و الهى است ، بايد به يكى از اشراف محول شود ، ولى آنها كه حتى اختيار وسائل مادى در دستشان نيست چگونه براى نبوت محل تعيين مىشوند ؟ ! ! 4 - آياتى است در رابطه با اينكه متاع دنيا در نزد خدا ارزشى ندارد ، پس آن چگونه ملاك نبوت خواهد بود ؟ ! كه خدا آن را به يكى از اشراف بدهد .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\n26 -  وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ  .\r\nدر ذيل آيهء :  وَ إِذْ قالَ إِبْراهِيمُ لِأَبِيهِ آزَرَ . . .  انعام / 74 گفته شد : آزر پدر ابراهيم عليه السّلام نبود ، بلكه به روايت معصوم عليهم السّلام ، او جد مادرى ابراهيم بود اينجاست كه ملاحظه مىشود ابراهيم از دين پدران تقليد نكرده و از عمل پدر و قوم خويش بيزارى مىكند .\r\n27 -  إِلَّا الَّذِي فَطَرَنِي فَإِنَّهُ سَيَهْدِينِ  .\r\n« الا » استثناء منقطع است به معنى « لكن » يعنى : ليكن خدايى كه مرا آفريده حتما هدايت خواهد كرد در آيه اشاره هست به اينكه هدايت از وظائف خداوندى است كه بر عهده گرفته است ،  إِنَّ عَلَيْنا لَلْهُدى  ليل / 12 ،  وَ عَلَى اللَّهِ قَصْدُ السَّبِيلِ  نحل / 9 .\r\n28 -  وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ  .\r\nيعنى : خداوند برائت از شرك را به صورت كلمه « لا إله الا اللَّه » در نسل ابراهيم باقى گذاشت تا به سوى آن برگردند و بعضى از نسل او بعض ديگر را به سوى آن بخوانند ، به عبارت ديگر موحدين مشركان را به توحيد برگردانند على هذا در نسل او هميشه عده‌اى موحد خواهد بود و گرنه بر خلاف  جَعَلَها كَلِمَةً باقِيَةً  مىشود . و شايد آن در اثر استجابت دعايش باشد كه او و فرزندش اسماعيل گفتند :  رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ  بقره / 123 .\r\nبدين طريق فاعل « جعلها » اللَّه و ضمير « ها » به برائت راجع است كه از  إِنَّنِي بَراءٌ  فهميده مىشود . به نظر بعضى فاعل « جعلها » ابراهيم است به دليل آنكه بر فرزندان خويش توحيد را وصيت كرد  وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ  بقره / 132 .\r\nناگفته نماند : در روايات اهل بيت عليهم السّلام  كَلِمَةً باقِيَةً  را امامت تفسير\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nكرده‌اند چنان كه در تفسير برهان و مانند آن نقل شده است .\r\nدر مجمع البيان از امام صادق عليه السّلام نقل كرده :\r\n« الكلمة الباقية في عقبه هى الامامة الى يوم الدين »\r\nو در بعضى از روايات به جعل امامت در نسل حضرت امام حسين عليه السّلام تطبيق شده است .\r\nدر الميزان فرموده : دقّت در روايات نشان مىدهد كه اين تفسير بنا بر آنست كه ضمير « جعلها » راجع به هدايت باشد كه از « سيهدين » فهميده مىشود در ذيل  إِنِّي جاعِلُكَ لِلنَّاسِ إِماماً  گفته شد كه : امام وظيفه‌اش هدايت مردم و ارشاد آنهاست ، پس قول ابراهيم عليه السّلام در  فَإِنَّهُ سَيَهْدِينِ  شامل هدايت خويش و هدايت مردم توسط اوست ، به عبارت ديگر يعنى خدا مرا هدايت مىكند و به وسيله من ديگران را نيز هدايت مىكند كه همان امامت است و آن در نسل ابراهيم باقى ماند ( باختصار ) .\r\n29 -  بَلْ مَتَّعْتُ هؤُلاءِ وَ آباءَهُمْ حَتَّى جاءَهُمُ الْحَقُّ وَ رَسُولٌ مُبِينٌ  .\r\nيعنى : انتظار آن بود كه به حكم  لَعَلَّهُمْ يَرْجِعُونَ  اهل مكه نيز به طرف توحيد برگردند ، اما آنها از متاع دادن ما سوء استفاده كردند ، تا سنت هدايت ايجاب كرد كه رسول ديگرى بيايد و دين حق را بياورد .\r\n30 -  وَ لَمَّا جاءَهُمُ الْحَقُّ قالُوا هذا سِحْرٌ وَ إِنَّا بِهِ كافِرُونَ  اما نتيجه آن شد كه حق را سحر ناميده و به آن كافر شدند . و گفتند : چرا اين قرآن بر يكى از اشراف ما نازل نشده است ؟\r\n31 -  وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  .\r\nمنظور از قريتين مكه و طائف است . ظهور آيه نشان مىدهد كه شخص بخصوصى را در نظر نگرفته‌اند ، بلكه گفته‌اند : نبوت يك امر عالى و با شرافت است ، لذا لازم بود به يكى از اشراف مكه يا طائف نازل مىشد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nدر مجمع البيان : از قتاده نقل كرده : منظورشان وليد بن مغيره از مكّه و عروة بن مسعود ثقفى از طائف بود ، به قولى عتبة بن ربيعه از مكه و ابن عبديايل از طائف و در قولى وليد بن مغيره از مكه و حبيب بن عمر ثقفى از طائف است ولى گفته شد كه خصوصيت منظور نيست ، تعيين مصداق از لحاظ استحسان است « 1 » .\r\n32 -  أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ  .\r\nجواب سخن مشركان است كه گفتند :  لَوْ لا نُزِّلَ هذَا الْقُرْآنُ عَلى رَجُلٍ . . . \r\nمنظور از  رَحْمَتَ رَبِّكَ  نبوت است .\r\nيعنى : آيا آنها محل نبوت را تعيين مىكنند ؟ ! حال آنكه از تقسيم معيشت خودشان عاجز هستند با آنكه وسائل مادى در مقابل نبوت يك چيز بسيار جزئى است ، در اينجا چند مسألهء وجود دارد :\r\nاول : تقسيم معيشت و دادن وسائل مادى در دست خداست و گر نه انسان مىبايست در زندگى به تمام خواسته‌هاى خويش برسد ، اين سخن ظاهرا غير از فقر و گرسنگى است كه در  فَقَدَرَ عَلَيْهِ رِزْقَهُ  فجر / 17 خواهد آمد .\r\nدوم : « معيشتهم » شامل جاه و مقام نيز هست كه خدا بوسيله ، اختلاف صفات و خصائص به انسان مىدهد مثلا انسان شجاع و بلند همت ، به جاه : و مقام ميرسد و هكذا . . .\r\nسوم :  وَ رَفَعْنا بَعْضَهُمْ   . . . سُخْرِيًّا  بيان علّت تقسيم معيشت است و مراد از « رفعنا » اختلاف استعداد انسانهاست مثلا در يكى استعداد پزشك بودن بيشتر است و در ديگرى استعداد تجارت و در سومى استعداد صنعت و هكذا ، اين سبب\r\n\r\n\r\n","description":"","footnote":"\r\n( 1 ) اما در احتجاج از امام هادى ( ع ) نقل شده كه منظورشان وليد بن مغيره و عروة بن مسعود بوده است ( الميزان ) .\r\n","page_name":" 26 ","page_number":28},
  {"content":"\r\n\r\nمىشود كه وسائل مادى نسبت به اشخاص متفاوت بدست آيد .\r\nچهارم : علّت اختلاف استعداد آنست كه بعضى از انسانها بعض ديگر را تسخير كنند ، به عبارت ديگر : اختلاف استعدادها سبب اختلاف مشاغل مىشود هر صاحب شغل آن ديگرى را تسخير و زير فرمان خويش مىآورد ، با اين وضع كار جامعه روبراه مىشود .\r\nپنجم :  رَفَعْنا بَعْضَهُمْ فَوْقَ بَعْضٍ  معنايش آن نيست كه جامعه به دو قشر تسخير كننده و تسخير شده در آيد بلكه هر كس نسبت به آن ديگرى تسخير شده و تسخير كننده است مثلا پزشك نسبت به كار خويش مردم به او مسخر و محتاجند در مقابل او نيز در تهيهء وسائل زندگى به ديگران نياز دارد و هكذا .\r\nششم :  وَ رَحْمَتُ رَبِّكَ خَيْرٌ مِمَّا يَجْمَعُونَ  به نظر مىآيد : منظور از « رحمة » ثواب و پاداش خداوندى است يعنى : اين اختلاف در معيشت لازمه زندگى دنياست ، بدون آن ، زندگى انسانها راه نمىافتد ولى ثواب خداوند كه همه قدرت بدست آوردن آن را دارند ، از ثروت دنيا بهتر است ، الميزان آن را نيز نبوت گرفته است .\r\n33 -  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ  اين آيه و دو آيه بعدى ظاهرا در رابطه با  خَيْرٌ مِمَّا يَجْمَعُونَ  است و نشان مىدهد كه معيشت دنيا به علّت ناپايدار بودن پيش خدا ارزشى ندارد ، اگر سبب اضلال نمىشد به كافران بيشتر از مؤمنان مىداد .\r\nگويد : منظور از  أُمَّةً واحِدَةً  كافر بودن است يعنى وقتى كه ديدند همهء زينت دنيا در اختيار كفار است و مؤمنان چيزى ندارند قهرا به سوى كفر روى مىآورند ، اين نشان مىدهد كه مردم در آن صورت به شك افتاده و مىگفتند : اگر كافران ناحقند پس چرا چنين شده‌اند ؟ !  لِبُيُوتِهِمْ . . .  بدل است از  لِمَنْ يَكْفُرُ \r\n\r\n","description":"","footnote":"","page_name":" 27 ","page_number":29},
  {"content":"\r\n\r\n بِالرَّحْمنِ  .\r\nمراد از معارج ظاهرا نردبانى از نقره است كه با آن به سقفها بالا روند .\r\n34 -  وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ  تنكير ابوابا و سررا براى تفخيم است ، تقدير آن « و جعلنا لبيوتهم ابوابا من فضة و جعلنا لهم سررا من فضة » است ضمير « عليها » راجع به سرر مىباشد .\r\n35 -  وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ  .\r\nيعنى : « و جعلنا لهم مع ذلك زخرفا » ، « ان » براى نفى و « لما » به معنى « الا » است منظور از آخرت ، حيات و زندگى آخرت است .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\n[ سوره الزخرف ( 43 ) : آيات 36 تا 45 
  ]\r\nوَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ ( 36 ) وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ ( 37 ) حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ ( 38 ) وَ لَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ ( 39 ) أَ فَأَنْتَ تُسْمِعُ الصُّمَّ أَوْ تَهْدِي الْعُمْيَ وَ مَنْ كانَ فِي ضَلالٍ مُبِينٍ ( 40 )\r\nفَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ ( 41 ) أَوْ نُرِيَنَّكَ الَّذِي وَعَدْناهُمْ فَإِنَّا عَلَيْهِمْ مُقْتَدِرُونَ ( 42 ) فَاسْتَمْسِكْ بِالَّذِي أُوحِيَ إِلَيْكَ إِنَّكَ عَلى صِراطٍ مُسْتَقِيمٍ ( 43 ) وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ ( 44 ) وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ( 45 )\r\n36 - هر كه از ياد خدا اعراض كند ، براى او شيطانى آماده مىكنيم كه قرين اوست .\r\n37 - شياطين آنها را از راه حق باز مىدارند . و گمان مىكنند كه هدايت يافته‌اند .\r\n38 - تا وقتى كه اضلال شده ، پيش ما آيد به شيطان خويش گويد : اى كاش ميان من و تو مانند مشرق و مغرب فاصله بود .\r\n39 - اعتذار امروز به علت ظالم بودن ، به شما فائده نمىدهد ، همه در عذاب مشتركيد .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\n40 - آيا تو مىتوانى كرها را بشنوانى يا نابينايان و كسى را كه در گمراهى است هدايت كنى ؟ !\r\n41 - اگر تو را ببريم ما حتما از مشركان انتقام خواهيم كشيد .\r\n42 - يا اگر عذابى را كه وعده‌شان داده‌ايم به تو بنمايانيم ما بر آنها تواناييم .\r\n43 - به آنچه به تو وحى شده است چنگ بزن كه تو بر راه راستى .\r\n44 - قرآن براى تو و قومت بيدارى است به زودى از آن مسئول خواهيد بود .\r\n45 - بپرس از كسانى كه پيش از تو فرستاده‌ايم آيا جز خدا ، خدايانى قرار داده‌ايم كه عبادت شوند ؟\r\n\r\nكلمه‌ها\r\nيعش : عشو : ضعف بينايى . عشى : رفتن بينايى و كورى و نيز به معنى ميل و اعراض آيد ، طبرسى فرموده : « يقال عشى الى النار اذا أتاها و قصدها ، عشى عنها : اذا اعرض عنها قاصدا لغيرها » مراد از آن در آيه اعراض است .\r\nنقيض : تقييض : اندازه‌گيرى و آوردن چيزى به سوى چيزى .\r\nصم : كرها ( ناشنواها ) مفرد آن اصمّ است .\r\nعمى : ( بر وزن قفل ) كورها . مفرد آن اعمى است .\r\n\r\nشرحها\r\nدر آيات گذشته مطلب به ذكر عاقبت متقين رسيد ، مناسب آمد كه در اين آيات عاقبت اعراض كنندگان از حق ذكر شود ، لذا در اين آيات مىخوانيم .\r\n1 - هر كه از ذكر خدا اعراض كند شيطانى را با او قرين مىكنيم كه كارهاى بد را به او خوب نشان مىدهد ، عاقبت با هم به آتش مىروند .\r\n\r\n","description":"","footnote":"","page_name":" 30 ","page_number":32},
  {"content":"\r\n\r\n2 - در اين صورت ديگر ارشاد رسول اللَّه صلّى اللَّه عليه و آله در آنها مؤثر نخواهد بود ولى به هر حال سزاى اعراضشان را خواهند ديد ، خواه در حيات آن حضرت يا بعد از رحلت ايشان .\r\n3 - اعراض آنها دليل نمىشود كه تو از ارشاد و تبليغ خويش دست بردارى بلكه در آن پايدار باش كه در راه حق هستى ، مىتوانى اين مطلب را از پيامبرانى كه پيش از تو بودند بپرسى .\r\n36 -  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ  اين آيه واقعيت بزرگى را بازگو مىكند و آن اينكه انسان از قرين خالى نمىشود يا رحمن يا شيطان ، اگر از ياد رحمن اعراض كند ، شيطانى با او قرين خواهد بود خدا چنين قرار داده است .\r\n37 -  وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ  ضمير « انهم » راجع به شياطين است ، چون مراد از آيه فوق هم جمع است گرچه به صورت مفرد آمده است ، قرين بودن شياطين اثرش آنست كه انسانها از راه حق اعراض كنند و راه ضلال را خوب بدانند و مصداق :  الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي  كهف / 102 گردند .\r\n38 -  حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ  يعنى : مانع شدن از راه حق ادامه پيدا مىكند تا وقتى كه هر دو در قيامت پيش ما آيند ،  يا لَيْتَ بَيْنِي . . .  اظهار بيزارى از شياطين است مراد از مشرقين ، مشرق و مغرب است ، به علّت تغليب ، مشرقين آمده است .\r\nآرى انسان در دنيا متوجه شياطين نيست و حتى به كارهاى بد نيز افتخار مىكند ولي چون به حكم  لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ . . . \r\n\r\n","description":"","footnote":"","page_name":" 31 ","page_number":33},
  {"content":"\r\n\r\nق / 26 ، حقائق بر او روشن گرديد و پرده‌ها از روى چشمش برداشته شد از شيطان خود بيزارى جسته و گويد :  فَبِئْسَ الْقَرِينُ  آن گاه شيطانش گويد :  رَبَّنا ما أَطْغَيْتُهُ وَ لكِنْ كانَ فِي ضَلالٍ بَعِيدٍ  ق / 27 .\r\n39 -  وَ لَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ  يعنى : اعتذار به هيچ يك از شما فائده‌اى ندارد و هر دو در عذاب خواهيد بود ، معلوم مىشود كه شيطان ضلالتگر نيز اهل عذاب است  إِذْ ظَلَمْتُمْ  تعليل بىفائده بودن اعتذار و  أَنَّكُمْ فِي الْعَذابِ . . .  عاقبت  لَنْ يَنْفَعَكُمُ  است يعنى حال كه اعتذار سودى نبخشيد . كارتان در عذاب بودن است .\r\n40 -  أَ فَأَنْتَ تُسْمِعُ الصُّمَّ أَوْ تَهْدِي الْعُمْيَ وَ مَنْ كانَ فِي ضَلالٍ مُبِينٍ  يعنى وقتى كه شياطين با آنها قرين شدند و بدها را خوب جلوه دادند ، ديگر به حكم :  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  حاضر به قول حق نمىشوند ، تبليغ تو مانند فرياد زدن بر ناشنوا و راه نشان دادن بر نابيناست ، خودت را ناراحت مكن . از اعراضشان غمگين مباش ، « من كان » عطف است بر « عمى » .\r\n41 و 42 -   فَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ أَوْ نُرِيَنَّكَ الَّذِي وَعَدْناهُمْ فَإِنَّا عَلَيْهِمْ مُقْتَدِرُونَ   يعنى : به هر حال از مشركان انتقام خواهيم گرفت ، خواه در حال حيات تو و خواه بعد از رحلت تو ، « ما » در « فاما » براى تأكيد و اصل آن « ان » است .\r\nدر روايت مجمع البيان و در منثور آمده كه آيه شريفه دربارهء منحرفين از خلافت علىّ بن ابى طالب عليه السّلام نازل شده است در اين صورت تهديد آيه در رابطه با كسانى است كه وصيّت آن حضرت را دربارهء على عليه السّلام ناديده گرفتند\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nو اللَّه اعلم « 1 » .\r\n43 -  فَاسْتَمْسِكْ بِالَّذِي أُوحِيَ إِلَيْكَ إِنَّكَ عَلى صِراطٍ مُسْتَقِيمٍ  اشاره است به اينكه اعراض آنها سبب نمىشد كه تو از رسالت خويش دست بردارى كه تو در راه راستى خواه اعراض كنند و خواه نكنند ، فاء در اول آيه تفريع است بر آنچه گذشت .\r\n44 -  وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ  تأكيد آيهء قبلى است منظور از ذكر ، بيدارى و واقف شدن به تكاليف و خواسته‌هاى الهى مىباشد ، ذيل آيه حاكى است كه رسول و امّت ، روز قيامت در مقابل آن مسئول خواهد بود ،  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ  .\r\n45 -  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ  گويند مراد از  مَنْ أَرْسَلْنا  امت و علماء دين آنهاست يعنى از امتهاى پيامبران پيشين بپرسى . زيرا سؤال از آنها عين سؤال از پيامبران آنهاست ، نظير  فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ  يونس / 94 ، علّت اين مجاز براى تأكيد است .\r\nبه قولى مراد آنست كه از يهود و نصارى بپرس ، آنها گرچه تو را قبول ندارند ولى اين را مىدانند كه شرك از جانب خدا نيامده است .\r\nدر الميزان فرموده : و گويند : اين آيه بر آن حضرت در شب معراج نازل شده\r\n\r\n\r\n","description":"","footnote":"\r\n( 1 ) اين سطور در روز 15 ج 1 سال 1405 هجرى كه در ميان راه قره چمن و بستان آباد در اثر برف و كولاك در قريهء على خلج مانده بوديم در همان قريه نوشته شده است در خانه مرد نيكوكارى بنام كربلا محمد اسدى بوديم كه از ما خوب پذيرايى كرد .\r\n","page_name":" 33 ","page_number":35},
  {"content":"\r\n\r\nكه در آنجا ارواح انبياء عليهم السّلام جمع شده بودند ، خطاب رسيد از اينها بپرس آيا جز دين توحيد از جانب خدا آمده است ؟ از امامان اهل بيت صلوات اللَّه عليهم در اين رابطه رواياتى نقل شده است .\r\nدر مجمع البيان نقل كرده : ارواح هفتاد نفر از پيامبران از جمله موسى و عيسى عليهما السّلام جمع شده بودند ، مرحوم سيد هاشم بحرانى در تفسير مبارك برهان شش روايت در اين زمينه نقل فرموده است .\r\n\r\n","description":"","footnote":"","page_name":" 34 ","page_number":36},
  {"content":"\r\n\r\n\r\n[ سوره الزخرف ( 43 ) : آيات 46 تا 56 
  ]\r\nوَ لَقَدْ أَرْسَلْنا مُوسى بِآياتِنا إِلى فِرْعَوْنَ وَ مَلائِهِ فَقالَ إِنِّي رَسُولُ رَبِّ الْعالَمِينَ ( 46 ) فَلَمَّا جاءَهُمْ بِآياتِنا إِذا هُمْ مِنْها يَضْحَكُونَ ( 47 ) وَ ما نُرِيهِمْ مِنْ آيَةٍ إِلاَّ هِيَ أَكْبَرُ مِنْ أُخْتِها وَ أَخَذْناهُمْ بِالْعَذابِ لَعَلَّهُمْ يَرْجِعُونَ ( 48 ) وَ قالُوا يا أَيُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ إِنَّنا لَمُهْتَدُونَ ( 49 ) فَلَمَّا كَشَفْنا عَنْهُمُ الْعَذابَ إِذا هُمْ يَنْكُثُونَ ( 50 )\r\nوَ نادى فِرْعَوْنُ فِي قَوْمِهِ قالَ يا قَوْمِ أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي أَ فَلا تُبْصِرُونَ ( 51 ) أَمْ أَنَا خَيْرٌ مِنْ هذَا الَّذِي هُوَ مَهِينٌ وَ لا يَكادُ يُبِينُ ( 52 ) فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ أَوْ جاءَ مَعَهُ الْمَلائِكَةُ مُقْتَرِنِينَ ( 53 ) فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ ( 54 ) فَلَمَّا آسَفُونا انْتَقَمْنا مِنْهُمْ فَأَغْرَقْناهُمْ أَجْمَعِينَ ( 55 )\r\nفَجَعَلْناهُمْ سَلَفاً وَ مَثَلاً لِلْآخِرِينَ ( 56 )\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n46 - موسى را با دلائل خود به سوى فرعون و قومش فرستاديم ، گفت : من فرستادهء رب العالمينم .\r\n47 - چون آيات ما را به آنها آورد ، آن گاه آنها به آيات مىخنديدند ( مسخره مىكردند )\r\n48 - به آنها معجزه‌اى نشان نمىداديم مگر آنكه از نظيرش بزرگتر بود . . . تا از شرك برگردند .\r\n49 - گفتند : اى جادوگر خدايت را طبق وعده‌اى كه به تو داده است بخوان كه ما هدايت پذيريم .\r\n50 - چون عذاب را از آنها زايل كرديم ، آن وقت گفته خويش را مىشكستند .\r\n51 - فرعون با صداى رسا در ميان قوم خويش گفت : آيا حكومت مصر مال من نيست ؟\r\nآيا اين نهرها از زير كاخ من روان نيست . . . ؟\r\n52 - بلكه من بهترم از اين ، كه حقير است و نزديك نيست كه كلام خويش را روشن كند\r\n53 - چرا بر او بازو بندهايى از طلا ، انداخته نشده يا چرا ملائكه با او با هم نيامده‌اند ؟ !\r\n54 - عقل قوم خويش را سبك كرد از او اطاعت كردند زيرا كه قومى فاسق بودند .\r\n55 - چون ما را بخشم آوردند از آنها انتقام كشيده و همه را غرق كرديم .\r\n56 - آنها را مقدم بر آتش و موعظه براى آيندگان گردانديم .\r\n\r\nكلمه‌ها\r\nملائه : ملء ( بفتح اول ) : پر كردن . خواه پر كردن با آب باشد يا با غير آن . ملاء : جماعت يا جماعت اشراف . به جماعت ملاء گويند كه زمين را پر كرده‌اند ، به اشراف سلطان ملاء گويند كه هيبتشان سينه‌ها را پر كرده است .\r\nكشفنا : كشف : زايل كردن و آشكار كردن « كشف اللَّه غمه : ازاله » در آيه معناى اول مراد است .\r\nينكثون : نكث : شكستن . نظير نقض .\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nاسوره : دستنبدها . مفرد آن سوار است .\r\nاستخف : يعنى : عقل و درك قوم را خفيف و سبك كرد .\r\nآسفونا : اسف ( بر وزن شرف ) غضب شديد و اندوه . طبرسى رحمه اللَّه فرموده : اسف : خشم شديد است ، به معنى اندوه نيز آيد ، ايساف نيز چنين است « آسفونا » : ما را به خشم آوردند .\r\nسلفا : سلف ( بر وزن شرف ) : گذشته و گذشتن . اسم و مصدر هر دو آمده است .\r\n\r\nشرحها\r\nجريان موسى و فرعون در اين آيات بهترين شباهت را به آيات گذشته دارد در آنجا خوانديم كه مشركان مكه قرآن را سحر و آورندهء آن را ساحر خواندند ، آن گاه ثروت و شهرت را عنوان كرده و گفتند :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  سپس با آيات  فَإِمَّا نَذْهَبَنَّ بِكَ . . .  آنها را تهديد فرمود .\r\nدر اينجا نيز فرعون و قومش موسى را ساحر گفته ، آن گاه فرعون در بر حق بودن خويش ملك مصر و بازو بندهاى طلا را پيش مىكشد و بالاخره خود و قومش غرق مىشوند ، در اين صورت آيات فوق ، تسليت بر حضرت رسول صلّى اللَّه عليه و آله تهديد بر مشركان و موعظه بر همگان است .\r\n46 -  وَ لَقَدْ أَرْسَلْنا مُوسى بِآياتِنا إِلى فِرْعَوْنَ وَ مَلَائِهِ فَقالَ إِنِّي رَسُولُ رَبِّ الْعالَمِينَ  .\r\nمنظور از آيات ، معجزات نهگانهء موسى است از قبيل عصا و يد بيضاء و غيره  وَ لَقَدْ آتَيْنا مُوسى تِسْعَ آياتٍ بَيِّناتٍ  اسراء / 101 مراد از « ملاء » ظاهرا قوم فرعون است نه فقط درباريانش .\r\n\r\n","description":"","footnote":"","page_name":" 37 ","page_number":39},
  {"content":"\r\n\r\n47 -  فَلَمَّا جاءَهُمْ بِآياتِنا إِذا هُمْ مِنْها يَضْحَكُونَ  آوردن آيات ، اظهار و نشان دادن آنهاست ، ضحك به معنى خنده از روى استهزاء است « من » در « منها » نشويه است يعنى ضحكشان ناشى از استخفاف آيات بود .\r\n48 -  وَ ما نُرِيهِمْ مِنْ آيَةٍ إِلَّا هِيَ أَكْبَرُ مِنْ أُخْتِها وَ أَخَذْناهُمْ بِالْعَذابِ لَعَلَّهُمْ يَرْجِعُونَ  مراد از « اكبر » بزرگتر در دلالت بر نبوت آن حضرت بود : هر آيهء بعدى در اثبات نبوت آن حضرت از آيهء قبلى كاملتر بود ،  وَ ما نُرِيهِمْ . . .  حال است از « منها » ، يعنى آنها از روى استخفاف به آيات مىخنديدند حال آنكه هر يك از آيات در دلالت از آن ديگرى بزرگتر بود .\r\nبه نظر مىآيد مراد از  وَ ما نُرِيهِمْ مِنْ آيَةٍ . . .  معجزاتى غير از عصا و يد بيضاست زيرا كه آن دو از ما بعديها بزرگتر بودند ، طبرسى نيز چنين فرموده است مؤيد اين احتمال آنست كه : اخذ به عذاب توسط همان معجزات بوده است ، على هذا  أَخَذْناهُمْ بِالْعَذابِ  بيان آنهاست و آنها عبارتند از  فَأَرْسَلْنا عَلَيْهِمُ الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ آياتٍ مُفَصَّلاتٍ  اعراف / 133 و نيز اخذ بسنين و نقص ثمرات . مقصود از همه آن بود كه به دين موسى برگردند .\r\n49 -  وَ قالُوا يا أَيُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ إِنَّنا لَمُهْتَدُونَ  اين مطالب در سورهء اعراف به تفصيل گذشت و در آنجا آمده :  وَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ  اعراف / 134 . مراد از عهد آن بود كه موسى از طرف خدا وعده كرده بود كه در صورت ايمان آوردن عذاب را زايل خواهد كرد .\r\nالميزان فرموده : استعمال كلمهء ساحر براى استهزاء و تكبر است چنان كه\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nبه جاى « ربنا » گفته‌اند « ربك » ولى مجمع البيان از بعضى نقل كرده : مرادشان از ساحر عالم است ساحر در نزد آنها بزرگ بود ، آن در اينجا صفت ذم نيست ، ناگفته نماند : آنجا محل ساحر گفتن نبود ، ولى ظاهرا از كثرت عجز و ناراحتى اين كلمه را به زبان آورده‌اند .\r\n50 -  فَلَمَّا كَشَفْنا عَنْهُمُ الْعَذابَ إِذا هُمْ يَنْكُثُونَ  .\r\nمنظور از نكث ، نقض قولشان  إِنَّنا لَمُهْتَدُونَ  است . كه پس از برداشته شدن عذاب باز در حال شرك و كفر ماندند .\r\n51 -  وَ نادى فِرْعَوْنُ فِي قَوْمِهِ قالَ يا قَوْمِ أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي أَ فَلا تُبْصِرُونَ  .\r\nاينجاست كه فرعون در حق بودن خويش ، به وسائل مادى چسبيده و حكومت و امكانات خويش را به رخ مردم كشيده است ،  وَ هذِهِ الْأَنْهارُ  عطف است بر « ملك مصر » مراد جريان انهار از زير درختان كاخهاى اوست  أَ فَلا تُبْصِرُونَ  تأكيد سخن فوق است .\r\n52 -  أَمْ أَنَا خَيْرٌ مِنْ هذَا الَّذِي هُوَ مَهِينٌ وَ لا يَكادُ يُبِينُ  .\r\nظاهر آنست كه « ام » منقطعه به معنى « بل » است يعنى : بلكه من بهترم از موسى ، زيرا كه او حقير است و نمىتواند مطلب خود را روشن كند ، در كشاف گويد : ام متصله و آن به جاى  أَ فَلا تُبْصِرُونَ  ام تبصرون » است .\r\nبه نظر مىآيد « مهين » در مقابل ملك مصر است يعنى من حكومت دارم اما موسى يك فرد عادى است ،  وَ لا يَكادُ يُبِينُ  يك سخن باطلى است از طرف فرعون ، و آن ربطى به  وَ احْلُلْ عُقْدَةً مِنْ لِسانِي  -  وَ أَخِي هارُونُ هُوَ أَفْصَحُ مِنِّي  ندارد زيرا قرآن آن را به صورت عدم قبول نقل مىكند .\r\n53 -  فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ أَوْ جاءَ مَعَهُ الْمَلائِكَةُ مُقْتَرِنِينَ  طبرسى رحمه اللَّه فرموده : چون كسى را پيشوا مىكردند دستبندهاى\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nطلا به بازو و طوقهاى طلا به گردنش مىآويختند ، لذا گفته است : اگر موسى پيشواست پس كو زيور و زينتش ؟ ! يا اگر پيامبر است چرا ملائكه با او با هم نيامده‌اند ، آمدن ملائكه در زبان بسيارى از منكران نبوت آمده است  لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً  فرقان / 7 « مقترنين » به معنى نزديك شوندگان است گويند : « قرنته فاقترن » .\r\n54 -  فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ  .\r\nيعنى با اين سخنان ، عقل و درك قوم خويش از دستشان گرفت ، لذا از او در عدم ايمان به موسى اطاعت كردند ،  إِنَّهُمْ كانُوا . . .  حاكى است كه فسق پيشين باعث اطاعت از فرعون شده است .\r\n55 -  فَلَمَّا آسَفُونا انْتَقَمْنا مِنْهُمْ فَأَغْرَقْناهُمْ أَجْمَعِينَ  .\r\nجملهء « فاغرقنا » بيان انتقام است يعنى انتقام ما همان غرق كردن بود ، غضب خدا ارادهء انتقام است .\r\n56 -  فَجَعَلْناهُمْ سَلَفاً وَ مَثَلًا لِلْآخِرِينَ  .\r\nيعنى آنها را نسبت به خود ، گذشتگان و به عذاب رفتگان كرديم و نسبت به آيندگان موعظه گردانديم نظير :  فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  بقره / 66 ، به نظر بعضى : سلف جمع سالف است مانند خدم و خادم .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\n[ سوره الزخرف ( 43 ) : آيات 57 تا 65 
  ]\r\nوَ لَمَّا ضُرِبَ ابْنُ مَرْيَمَ مَثَلاً إِذا قَوْمُكَ مِنْهُ يَصِدُّونَ ( 57 ) وَ قالُوا أَ آلِهَتُنا خَيْرٌ أَمْ هُوَ ما ضَرَبُوهُ لَكَ إِلاَّ جَدَلاً بَلْ هُمْ قَوْمٌ خَصِمُونَ ( 58 ) إِنْ هُوَ إِلاَّ عَبْدٌ أَنْعَمْنا عَلَيْهِ وَ جَعَلْناهُ مَثَلاً لِبَنِي إِسْرائِيلَ ( 59 ) وَ لَوْ نَشاءُ لَجَعَلْنا مِنْكُمْ مَلائِكَةً فِي الْأَرْضِ يَخْلُفُونَ ( 60 ) وَ إِنَّهُ لَعِلْمٌ لِلسَّاعَةِ فَلا تَمْتَرُنَّ بِها وَ اتَّبِعُونِ هذا صِراطٌ مُسْتَقِيمٌ ( 61 )\r\nوَ لا يَصُدَّنَّكُمُ الشَّيْطانُ إِنَّهُ لَكُمْ عَدُوٌّ مُبِينٌ ( 62 ) وَ لَمَّا جاءَ عِيسى بِالْبَيِّناتِ قالَ قَدْ جِئْتُكُمْ بِالْحِكْمَةِ وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ فَاتَّقُوا اللَّهَ وَ أَطِيعُونِ ( 63 ) إِنَّ اللَّهَ هُوَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ ( 64 ) فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ ظَلَمُوا مِنْ عَذابِ يَوْمٍ أَلِيمٍ ( 65 )\r\n57 - چون پسر مريم براى قدرت خدا مثل زده شد ، آن وقت قوم تو از آن اعراض مىكردند .\r\n58 - گفتند : آيا خدايان ما بهتر است يا عيسى ؟ اين گفته را جز براى مخاصمه نگفته‌اند ؟\r\nبلكه اساسا آنها مردمى مخاصمه گرند .\r\n59 - عيسى نيست مگر بنده‌اى كه به او نعمت داديم و او را براى بنى اسرائيل مثل گردانديم ،\r\n60 - و اگر مىخواستيم ملائكه‌اى از شما در زمين قرار مىداديم كه جانشين ديگران شوند .\r\n61 - عيسى براى قيامت علامت است در آن شك نكن ، مرا پيروى كنيد كه راه راست همين است .\r\n62 - شيطان شما را از پيروى من مانع نشود كه او براى شما دشمن آشكارى است .\r\n\r\n","description":"","footnote":"","page_name":" 41 ","page_number":43},
  {"content":"\r\n\r\n63 - چون عيسى معجزات را آورد ، گفت : براى شما حكمت را آورده‌ام و تا شما را بيان كنم بعضى از آنچه را كه در آن اختلاف مىكنيد ، از خدا بترسيد و از من اطاعت كنيد .\r\n64 - اللَّه پروردگار من و شماست ، او را عبادت كنيد ، راه راست همين است .\r\n65 - احزاب از بين يهود به اختلاف برخاستند . واى به ظالمان از عذاب روز دردناك .\r\n\r\nكلمه‌ها\r\nتصدون : صدّهم به معنى اعراض آيد و هم به معنى برگرداندن . در اقرب الموارد گويد : در صورت لازم بودن ، فعل آن از باب ضرب يضرب و نصر ينصر آيد و در صورت متعدى بودن فقط از نصر ينصر به كار مىرود ، آن در آيه به معنى اعراض است ، طبرسى فرموده : اهل مدينه و ابن عامر آن را با ضم صاد و بقيه به كسر آن خوانده‌اند .\r\nجدلا : جدل : مجادله و مقابلهء حجت با حجت ، شدت خصومت نيز گفته‌اند .\r\nخصمون : خصم ( بر وزن كتف ) مخاصمه گر ، جمع آن خصمون است .\r\n\r\nشرحها\r\nدر آغاز سورهء مباركه گفته شد كه ارسال انبياء و شريعتها ، سنت الهى است اعراض مردم مانع از آن نمىشود ، اين مطلب ابتدا به طور مجمل با آيهء  وَ كَمْ أَرْسَلْنا مِنْ نَبِيٍّ فِي الْأَوَّلِينَ  بيان گرديد ، سپس با ذكر مشروح جريان ابراهيم و موسى و عيسى عليهم السّلام تعقيب شد ، على هذا در اين آيات ماجراى عيسى ذكر مىشود .\r\nالنهاية اول مجادلهء مشركان دربارهء ولادت و الوهيت آن حضرت ذكر مىشود سپس ارشاد و تبليغ و رسالت او ، دقت در اين آيات نشان مىدهد : چون ولادت عيسى و بدون پدر بودنش توسط قرآن بيان گرديد ، مشركان از آن ، يك نوع\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nالوهيت فهميدند و گفتند : خدايان ما بهتر از اوست زيرا كه او رفت ولى خدايان ما باقى هستند .\r\nقرآن در جواب آنها فرمود : او خدا نبود تا بگوئيد خدايان ما از او بهتر است ، بلكه او بندهء خدا بود ، ولادت او معجزه‌اى براى بنى اسرائيل بود ، نه دليل الوهيت ، و نيز ولادت او دليل وقوع قيامت است تا در آن شك نكنيد آن گاه در ذيل آيات ، نبوت عيسى ذكر شده است .\r\n57 -  وَ لَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْهُ يَصِدُّونَ  .\r\nناگفته نماند سورهء مريم كه ولادت عيسى در آن ذكر شده سورهء چهل و چهارم است كه در مكه نازل گرديد ، ولى زخرف كه سورهء شصت و سوم مىباشد مدتها بعد از آن نازل شده است ، على هذا اين آيه ظاهرا اشاره به سورهء مريم و مراد از آن ، مثل بودن ولادت عيسى به قدرت خداست . يعنى : وقتى كه عيسى بن مريم براى قدرت خدا مثل زده شد ، آن گاه قوم تو از آن اعراض مىكنند ، كيفيت اعراض در آيهء بعدى آمده است . « يصدون » را فرياد كشيدن و ضجه معنى كرده‌اند در هر حال معنى اعراض مىدهد .\r\n58 -  وَ قالُوا أَ آلِهَتُنا خَيْرٌ أَمْ هُوَ ما ضَرَبُوهُ لَكَ إِلَّا جَدَلًا بَلْ هُمْ قَوْمٌ خَصِمُونَ  .\r\nبه نظر مىآيد مشركان از كيفيت ولادت عيسى در سورهء مريم ، يك نوع الوهيّت فهميده‌اند لذا گفته‌اند : خداى ما از او بهتر است زيرا كه او رفت ، اما خدايان ما باقى و در دسترس است . ولى ادعاى الوهيت عيسى جدل و ادعاى بدون دليل است ، مشركان نه فقط در اين سخن مجادله مىكنند ، بلكه اساسا آنها قومى مخاصمه‌گر هستند . و اللَّه اعلم .\r\n59 -  إِنْ هُوَ إِلَّا عَبْدٌ أَنْعَمْنا عَلَيْهِ وَ جَعَلْناهُ مَثَلًا لِبَنِي إِسْرائِيلَ  .\r\nيعنى : عيسى معبود نيست بلكه بنده‌اى از بندگان ماست ، مراد از « انعمنا »\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nدادن نبوت به او و تأييد او با روح القدس است . وانگهى ولادت او از آيات عجيبهء الهى براى يهود بود كه مانند « مثل سائر » در ميان آنها گرديد .\r\n60 -  وَ لَوْ نَشاءُ لَجَعَلْنا مِنْكُمْ مَلائِكَةً فِي الْأَرْضِ يَخْلُفُونَ  .\r\nدر الميزان فرموده : آيه براى استبعاد است گويى كسى اشكال مىكند كه :\r\nكارهاى عيسى نظير ساختن مجسمه و دميدن در آن . زنده كردن مردگان ، سخن گفتن در گاهواره و نظير آن ، كار فرشتگان است كه واسطه فيض هستند نه كار انسان ؟ ! ، عيسى اگر يك بنده ساده و مصداق  إِنْ هُوَ إِلَّا عَبْدٌ  است چگونه اينكارها از او ساخته بود ؟ ! جواب آنست كه : خدا اگر بخواهد بشرى را چنان به درجهء كمال مىرساند كه در ظاهر انسان و در باطن فرشته باشد و كارهاى فرشته را انجام دهد « يخلفون » يعنى اين گونه انسانها جانشين يكديگر باشند .\r\nعلى هذا منظور از « ملائكة » انسانى است كه كار ملك مىكند نه ملائكهء واقعى ، و منظور از « منكم » بعضيت است ( با اختصار و كمى تغيير ) .\r\nدر مجمع البيان « منكم » را بدليّت گرفته ، و ملائكه را ملائكه واقعى فرموده است ، يعنى اگر بخواهيم شما را از بين برده و ملائكه مىآوريم كه جانشين آدميان شوند ، اين سخن فى نفسه صحيح است ولى با سياق آيات جور در نمىآيد .\r\n61 -  وَ إِنَّهُ لَعِلْمٌ لِلسَّاعَةِ فَلا تَمْتَرُنَّ بِها وَ اتَّبِعُونِ هذا صِراطٌ مُسْتَقِيمٌ  تكميل  وَ جَعَلْناهُ مَثَلًا لِبَنِي إِسْرائِيلَ  است يعنى : گذشته از اينها ، عيسى از جملهء شواهد قيامت است ، ولادت بدون پدر و زنده كردن مردگان به دست او ، نشان مىدهد كه قيامت شدنى است پس در آن شك نكنيد . « علم » در آيه به معنى « ما يعلم به » است .\r\n\r\n","description":"","footnote":"","page_name":" 44 ","page_number":46},
  {"content":"\r\n\r\n وَ اتَّبِعُونِ . . .  يعنى دربارهء اعتقاد به عيسى آنچه من مىگويم باور كنيد راه راست همين است نه خدا يا فرزند خدا بودن . احتمال هست  وَ اتَّبِعُونِ . . . \r\nكلام خدا باشد ، نه بقيهء قول آن حضرت .\r\n62 -  وَ لا يَصُدَّنَّكُمُ الشَّيْطانُ إِنَّهُ لَكُمْ عَدُوٌّ مُبِينٌ  .\r\nيعنى : شيطان شما را از تبعيّت من باز ندارد . اين موجود شرير از اوّل امتحان خويش را در دشمنى بشر داده ، پس  عَدُوٌّ مُبِينٌ  است .\r\n63 -  وَ لَمَّا جاءَ عِيسى بِالْبَيِّناتِ قالَ قَدْ جِئْتُكُمْ بِالْحِكْمَةِ وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ  .\r\nمراد از بيّنات معجزات آن حضرت است كه در بالا اشاره شد ، منظور از حكمت ، معارف و اخلاق و گفته‌هاى اوست كه پر از حكمت و مصلحت بودند ، احتمال دارد مراد از  وَ لِأُبَيِّنَ لَكُمْ . . .  بيان بعضى حلالها باشد كه در دين موسى به علت عصيان يهود ، حرام شده بود چنان كه در آل عمران آمده :  وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ . . .  / 50 .\r\n فَاتَّقُوا اللَّهَ وَ أَطِيعُونِ  تهديد و ترغيب است ، نسبت تقوى به خدا حاكى از رسالت اوست .\r\n64 -  إِنَّ اللَّهَ هُوَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ  دفع هر گونه شبهه‌ايست نسبت به خدا يا فرزند خدا بودنش ، يعنى ربوبيت خدا نسبت به من و شما يكى است و فرقى ندارد ، پس او را بايد پرستش كرد . . .\r\n65 -  فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ ظَلَمُوا مِنْ عَذابِ يَوْمٍ أَلِيمٍ  .\r\nاحزاب بودن از اختلاف به وجود آمد ، عده‌اى گفتند : عيسى يك انسان و پيامبر خدا بود ، گروهى گفتند : يكى از سه خداست  وَ لا تَقُولُوا ثَلاثَةٌ  نساء / 171 ، عده‌اى قائل شدند كه او خداست :  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  مائده / 17\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nو گروهى گفتند : پسر خداست  وَ قالَتِ النَّصارى الْمَسِيحُ ابْنُ اللَّهِ  توبه / 30 .\r\n فَوَيْلٌ لِلَّذِينَ ظَلَمُوا  نشان مىدهد كه اگر كمى فكر مىكردند ، از آن عقيده برمىگشتند در اينجا « اليم » وصف « يوم » آمده است مانند  يَوْمٌ عَسِيرٌ   يَوْماً عَبُوساً قَمْطَرِيراً  و امثال آنها .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n\r\n[ سوره الزخرف ( 43 ) : آيات 66 تا 78 
  ]\r\nهَلْ يَنْظُرُونَ إِلاَّ السَّاعَةَ أَنْ تَأْتِيَهُمْ بَغْتَةً وَ هُمْ لا يَشْعُرُونَ ( 66 ) الْأَخِلاَّءُ يَوْمَئِذٍ بَعْضُهُمْ لِبَعْضٍ عَدُوٌّ إِلاَّ الْمُتَّقِينَ ( 67 ) يا عِبادِ لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ ( 68 ) الَّذِينَ آمَنُوا بِآياتِنا وَ كانُوا مُسْلِمِينَ ( 69 ) ادْخُلُوا الْجَنَّةَ أَنْتُمْ وَ أَزْواجُكُمْ تُحْبَرُونَ ( 70 )\r\nيُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ ( 71 ) وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ ( 72 ) لَكُمْ فِيها فاكِهَةٌ كَثِيرَةٌ مِنْها تَأْكُلُونَ ( 73 ) إِنَّ الْمُجْرِمِينَ فِي عَذابِ جَهَنَّمَ خالِدُونَ ( 74 ) لا يُفَتَّرُ عَنْهُمْ وَ هُمْ فِيهِ مُبْلِسُونَ ( 75 )\r\nوَ ما ظَلَمْناهُمْ وَ لكِنْ كانُوا هُمُ الظَّالِمِينَ ( 76 ) وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ ( 77 ) لَقَدْ جِئْناكُمْ بِالْحَقِّ وَ لكِنَّ أَكْثَرَكُمْ لِلْحَقِّ كارِهُونَ ( 78 )\r\n66 - آيا منتظر هستند جز آن را كه قيامت به طور ناگهان بر آنها بيايد در حالى كه نمىدانند ؟\r\n67 - دوستان در آن روز بعضى به بعضى دشمنند مگر متقىها .\r\n68 - اى بندگان من ترسى بر شما نيست و محزون نمىشويد .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\n69 - كسانى كه به آيات ما ايمان آورده و تسليم بودند .\r\n70 - داخل بهشت شويد شما و زنانتان ، در حال شادمان .\r\n71 - كاسه‌هايى از طلا و بطريها در اطراف آنها گردانده شود ، در بهشت است آنچه نفسها مىخواهد و آنچه چشمها لذت مىبرند ، شما در آن جاودانيد .\r\n72 - اين بهشت همانست كه به وسيلهء اعمالتان به ارث برده‌ايد .\r\n73 - شما راست در آن ميوهء بيشتر و از آن مىخوريد .\r\n74 - گناهكاران در عذاب جهنم پيوسته‌اند .\r\n75 - عذاب از آنها تخفيف داده نمىشود و در آن ، نااميد هستند .\r\n76 - ما به آنها ستم نكرده‌ايم بلكه آنها خود ستمكار بودند .\r\n77 - فرياد برآورند : اى مالك خدايت ما را بميراند ، گويد : شما ماندنى هستيد .\r\n78 - به شما دين حق را آورديم ليكن بيشترتان حق را ناپسند مىداريد .\r\n\r\nكلمه‌ها\r\nاخلاء : خلّه ( بضم اول ) : دوستى و مودت خالص . خليل : دوست . جمع آن اخلاء است .\r\nتحبرون : حبور : سرورى كه اثر آن در چهره ظاهر شود گويند : « حبرته :\r\nاى حسنته » ( مجمع البيان ) « تحبرون » : شاد مىشويد .\r\nصحاف : صحفه : كاسه‌اى كه در آن طعام خورند . جمع آن صحاف است ، اقرب الموارد طبقها گفته است ، اين كلمه فقط يك بار در قرآن مجيد آمده است .\r\nاكواب : كاسه‌ها . جامها . مفرد آن كوب است ، راغب كوب را كاسهء بى - دستگيره گفته است ، طبرسى فرموده : كوب ، ظرفى است به شكل آفتابه كه دستگيره و آبريز ندارد ، على هذا آن بمعنى « بطرى » است .\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nلا يفتر : فتر : قطع . سستى ، آن در آيه بمعنى قطع يا تخفيف است .\r\nمبلسون : ابلاس : نوميدى چنان كه در مجمع البيان فرموده است .\r\n\r\nشرحها\r\nآيات فوق يك نوع نتيجه گيرى از مطالب گذشته است و در آنها ، مشركان انذار و مؤمنان تبشير شده و مآل كار هر دو گروه بيان گرديده است .\r\n66 -  هَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً وَ هُمْ لا يَشْعُرُونَ  .\r\nهل در آيه به جاى ماء نافيه است يعنى : اين مشركان بعد از آمدن قرآن و دانستن آن ، جز آمدن قيامت و انتقام خدايى را منتظر نيستند ، مراد از « ساعة » قيامت است ولى آن با مرگ آغاز مىشود ، و گرنه مشركان مكه مشمول اين كلام نمىشوند . جملهء  وَ هُمْ لا يَشْعُرُونَ  حال است از ضمير « تأتيهم » .\r\n67 -  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  .\r\nاين بدان علّت است كه دوست ، كمك و مددكار دوست خويش است ، لذا بدكاران در رفتن راه ضلالت به همديگر كمك مىكنند و اين امر سبب عذاب مىشود در نتيجه اهل ضلالت ، در قيامت دشمن يكديگر خواهند بود و خواهند گفت :   يا وَيْلَتى لَيْتَنِي لَمْ أَتَّخِذْ فُلاناً خَلِيلًا لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي   فرقان / 29 .\r\nاما مؤمنان و متحابين في اللَّه به عكس آنها خواهند بود ، از حضرت صادق صلوات اللَّه عليه نقل شده : «\r\nالا كل خلة كانت في الدنيا في غير اللَّه فانها تصير عداوة يوم القيامة » ( برهان ) .\r\n68 -  يا عِبادِ لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ  .\r\nخطاب راجع به متقين است كه دوستى آنها سبب سعادت شده است ، اين خطاب بزرگترين موهبت الهى درباره مؤمن است ، ناگفته نماند : خوف ناشى از\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nفقدان و خطر آينده است ، ولى حزن در زمينهء كمبود حاليّه است ، به عبارت ديگر : انسان محزون مىشود زيرا كه احساس مىكند الان كمبود دارد ، و مىترسد از اينكه در آينده با خطر و بدبختى مواجه شود .\r\n لا خَوْفٌ عَلَيْكُمْ وَ لا أَنْتُمْ تَحْزَنُونَ  به معناى واقعى آن فقط در بهشت قابل پياده شدن است زيرا در آنجا نه كمبود هست و نه فقدان آينده ، اين تعبير كه در بعضى از آيات راجع به دنيا آمده است به طور نسبى مىباشد .\r\n69 و 70 -   الَّذِينَ آمَنُوا بِآياتِنا وَ كانُوا مُسْلِمِينَ ادْخُلُوا الْجَنَّةَ أَنْتُمْ وَ أَزْواجُكُمْ تُحْبَرُونَ   .\r\nآيه اول بدل يا صفت « عباد » است ،  كانُوا مُسْلِمِينَ  در جاى « عملوا الصالحات » مىباشد « آياتنا » شامل همه آيات نازله بر انبياء و ظاهرا آيات تكوينى را نيز شامل است .\r\nمنظور از ازواج زنان مؤمنه است ، به نظر بعضى حور العين مراد است ولى آنها از اول در بهشتند . « تحبرون » حال است از  أَنْتُمْ وَ أَزْواجُكُمْ  يعنى در حالى كه مسرور هستيد و اثر سرور در قيافه‌تان ظاهر است .\r\n71 -  يُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ  .\r\nاطافه و گردانيدن به وسيله غلمان و خدمتگزاران بهشت خواهد بود   يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَ أَبارِيقَ وَ كَأْسٍ مِنْ مَعِينٍ   واقعه / 17 ،  ما تَشْتَهِيهِ الْأَنْفُسُ  شامل همه مشتهيات مادى و  تَلَذُّ الْأَعْيُنُ  راجع به مناظر عالى است ، علت نسبت اشتهاء با نفس و لذت به چشمها روشن است ، نسبت لذت به چشم ، نسبت به سبب مىباشد .\r\nالميزان فرموده : التفات به غيبت در  يُطافُ عَلَيْهِمْ . . .  براى تفخيم است ، يعنى جا دارد كه به ديگران مقام آنها نقل شود ، طبرسى رحمه اللَّه فرموده :\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nاللَّه سبحان با جمله  ما تَشْتَهِيهِ الْأَنْفُسُ وَ تَلَذُّ الْأَعْيُنُ  انواع نعمتهاى بهشت را طورى بيان كرده كه اگر مخلوق همه جمع شوند بهتر از آن نتوانند گفت .\r\nآرى اين توصيف در حد اعلاى بلاغت است . در روايتى قريب به اين تعبير آمده است :\r\n« في الجنة مالا عين رأت و لا اذن سمعت و لا خطر على قلب بشر » .\r\n72 -  وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ  .\r\nاين آيه تعليل رسيدن به بهشت است و نشان مىدهد كه سرنوشت ، زائيدهء عمل انسان است ، ايراث شايد به معنى اعطاء باشد و يا از كافران ارث برده‌اند چنان كه در  أُولئِكَ هُمُ الْوارِثُونَ  مؤمنون / 10 گذشت .\r\n73 -  لَكُمْ فِيها فاكِهَةٌ كَثِيرَةٌ مِنْها تَأْكُلُونَ  .\r\nتكميل نعمتهاى گذشته است ، « منها » براى بعضيت است ، الميزان فرموده از آنها خلود استفاده مىشود : يعنى هر چه بخورند باز بعضى از آنست .\r\n74 -  إِنَّ الْمُجْرِمِينَ فِي عَذابِ جَهَنَّمَ خالِدُونَ  .\r\nاين آيه و سه آيه بعدى دربارهء اهل عذاب است ، « خالدون » نشان مىدهد كه منظور از مجرمين كفّار و مشركان است ، در عين حال وصف مجرم ، مبيّن عليّت مىباشد ، كه جرم سبب آتش مىشود ، دربارهء خلود در عذاب ، ذيل آيه  قالَ النَّارُ مَثْواكُمْ . . .  انعام / 128 سخن گفته‌ايم .\r\n75 -  لا يُفَتَّرُ عَنْهُمْ وَ هُمْ فِيهِ مُبْلِسُونَ  .\r\nدر بعضى از آيات آمده :  فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ  بقره / 86 ، على هذا « فتر » در آيه به معنى تخفيف است « مبلسون » نشان مىدهد كه از خارج شدن از آتش به كلى نااميد هستند ( نعوذ باللّه ) .\r\n76 -  وَ ما ظَلَمْناهُمْ وَ لكِنْ كانُوا هُمُ الظَّالِمِينَ  .\r\nاشاره است به اينكه نتيجه اعمالشان چنين بوده است و گرنه خدا به كسى ظلم نمىكند ، اين آيه مقابل  أُورِثْتُمُوها بِما كُنْتُمْ تَعْمَلُونَ  است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n77 -  وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ  .\r\nمالك خازن و سرپرست جهنم است « ليقض » قضاء به موت است يعنى از خدايت بخواه كه ما را بميراند . مالك در جواب خواهد گفت : شما در اين عذاب ماندنى هستيد .\r\n78 -  لَقَدْ جِئْناكُمْ بِالْحَقِّ وَ لكِنَّ أَكْثَرَكُمْ لِلْحَقِّ كارِهُونَ  .\r\nگويند : اين سخن مالك است به آنها يعنى ما ملائكه حق را به شما آورديم اما اكثر شما آن را ناپسند مىداشتيد . و گويند : آن كلام خداست در جوابشان ، الميزان احتمال اول را تقويت مىكند ، اما طبرسى دوم را اختيار كرده است .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n\r\n[ سوره الزخرف ( 43 ) : آيات 79 تا 89 
  ]\r\nأَمْ أَبْرَمُوا أَمْراً فَإِنَّا مُبْرِمُونَ ( 79 ) أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ ( 80 ) قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ ( 81 ) سُبْحانَ رَبِّ السَّماواتِ وَ الْأَرْضِ رَبِّ الْعَرْشِ عَمَّا يَصِفُونَ ( 82 ) فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ ( 83 )\r\nوَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ وَ هُوَ الْحَكِيمُ الْعَلِيمُ ( 84 ) وَ تَبارَكَ الَّذِي لَهُ مُلْكُ السَّماواتِ وَ الْأَرْضِ وَ ما بَيْنَهُما وَ عِنْدَهُ عِلْمُ السَّاعَةِ وَ إِلَيْهِ تُرْجَعُونَ ( 85 ) وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلاَّ مَنْ شَهِدَ بِالْحَقِّ وَ هُمْ يَعْلَمُونَ ( 86 ) وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ فَأَنَّى يُؤْفَكُونَ ( 87 ) وَ قِيلِهِ يا رَبِّ إِنَّ هؤُلاءِ قَوْمٌ لا يُؤْمِنُونَ ( 88 )\r\nفَاصْفَحْ عَنْهُمْ وَ قُلْ سَلامٌ فَسَوْفَ يَعْلَمُونَ ( 89 )\r\n79 - بلكه محكم كرده‌اند كار حيله را ما نيز محكم كننده‌ايم .\r\n80 - يا گمان دارند كه ما مكنونات و خلوت آنها را نمىدانيم ، بلى و فرستادگان ما در نزد آنهايند مىنويسند .\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n81 - بگو : اگر براى خدا فرزندى باشد من اولين عبادت كنندگانم .\r\n82 - منزه است پروردگار آسمانها و زمين و پروردگار عرش ، از آنچه توصيف مىكنند .\r\n83 - بگذار آنها را در باطل وارد شوند و بازى كنند ، تا روز موعودشان را به‌بينند .\r\n84 - خدا همانست كه : در آسمان معبود است و در زمين معبود است و فقط اوست حكيم و عليم .\r\n85 - دائم الخير است خدايى كه حكومت آسمانها و زمين خاص اوست ، علم قيامت نزد اوست و به سوى او برمىگرديد .\r\n86 - معبودهايى كه جز خدا مىخوانند ، مالك شفاعت نيستند لكن آنهايى كه به توحيد اعتراف كرده‌اند مالك شفاعتند ، و مىدانند به چه كسى شفاعت كنند .\r\n87 - و چون از آنها بپرسى چه كسى آنها را آفريده است ؟ گويند : اللَّه پس به كجا برمىگردند ؟\r\n88 - خدا مىداند گفتار آن حضرت را كه گفت : خدايا اينان قومى هستند ايمان نمىآورند .\r\n89 - از دعوتشان صرف نظر كن ، بگو : سلام . به زودى خواهند دانست .\r\n\r\nكلمه‌ها\r\nابرموا : ابرام : محكم كردن ، اصل آن از محكم كردن ريسمان است با . تاب دادن . برم نيز بدان معنى است ، اين دو كلمه در همه قرآن فقط در اين آيه آمده است .\r\nنجواهم : نجوى : سرى سخن گفتن و سخن سرى ، اسم و مصدر هر دو آمده است ، در مجمع گويد : نجوى در اصل به معنى دورى است ، گويى نجوى كنندگان خود را از مردم دور مىكنند .\r\nيخوضوا : خوض : داخل شدن در آب ، به طور استعاره به وارد شدن در امور اطلاق مىشود ، اكثر موارد آن در قرآن محلى است كه وارد شدن در آن مذموم است ( مفردات ) .\r\nيلعبوا : لعب : فعلى است كه مقصد صحيحى در آن قصد نشده است در\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nنهج البلاغه با جدّ مقابل آمده است\r\n« فانه اللَّه و الجد لا اللعب »\r\nخطبهء / 130 .\r\nقيله : مصدر است مانند قول . در اقرب الموارد گويد : « قال يقول ، قولا و قالا و قيلا » .\r\nفاصفح : صفح : عدم ملامت « ترك التثريب » راغب گويد : آن از عفو ابلغ است ، طبرسى آن را با عفو و تجاوز از ذنب يكى مىداند قول راغب بهتر به نظر مىآيد تا در آياتى نظير  وَ إِنْ تَعْفُوا وَ تَصْفَحُوا . . . \r\nتغابن / 14 تكرار لازم نيايد .\r\n\r\nشرحها\r\nآيات شريفه تتمهء مطالب گذشته است كه مشركان تهديد و توبيخ شده‌اند ، و نيز فرزند داشتن خدا نفى شده است ، به دنبال آن ، ربوبيت و الوهيت مطلق براى خدا در ترسيم بسيار عالى بيان گرديده است ، سپس با رمز تهديد  فَسَوْفَ يَعْلَمُونَ  سورهء مباركه به پايان مىرسد .\r\n79 -  أَمْ أَبْرَمُوا أَمْراً فَإِنَّا مُبْرِمُونَ  ام در اينجا منقطعه و به معنى « بل » است يعنى : بلكه آنها براى حيله‌اى تصميم گرفته‌اند ، ما نيز در مقابلشان تصميم قاطع گرفته‌ايم نظير :  أَمْ يُرِيدُونَ كَيْداً فَالَّذِينَ كَفَرُوا هُمُ الْمَكِيدُونَ  طور / 42 .\r\n80 -  أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ  ام مانند سابق به معنى « بل » است ، راجع به مكنونات خاطر آنهاست چنان كه « نجواهم » راجع به گفته‌هايى است كه از ديگران پنهان مىدارند .\r\nعلى هذا « يكتبون » راجع به نجوى و كارهاى ديگر است زيرا ملائكه از مكنونات\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nخاطر اطلاعى ندارند در دعاى كميل آمده «\r\nوكلتهم بحفظ ما يكون منى و جعلتهم شهودا على مع جوارحى و كنت انت الرقيب على من ورائهم و الشاهد لما خفى عنهم »\r\nطبرسى « ام » را به معنى « بل » و همزه دانسته است .\r\n81 -  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  ان براى شرط است ، فرزند خدا بايد مجانس با خدا و معبود باشد ، زيرا فرزند هر چيز مشابه اوست در اين آيه با نفى عبادت ، وجود فرزند نفى شده است يعنى : اگر خدا فرزندى داشته باشد ، بايد من اولين پرستش كنندهء او باشم ، حالا كه چنين نيستم پس خدا فرزندى ندارد .\r\nدر الميزان فرموده : در اينجا لازم بود حرف « لو » آيد كه به معنى نفى در گذشته است آمدن « ان » براى آنست كه مشركان از لجاجت به مرحلهء انصاف بيايند . به عبارت ديگر : نگفته خدا فرزند ندارد ، بلكه گفته : اگر فرزند مىداشت من عبادتش مىكردم .\r\n82 -  سُبْحانَ رَبِّ السَّماواتِ وَ الْأَرْضِ رَبِّ الْعَرْشِ عَمَّا يَصِفُونَ  نوعى استدلال است بر نفى ولد و در عين حال تنزيه خداست ، يعنى پروردگار آسمانها و زمين كه ربوبيت مختص اوست از كجا فرزند مىشود داشته باشد ؟ ! الميزان فرموده : ظاهرا  رَبِّ الْعَرْشِ  عطف بيان  رَبِّ السَّماواتِ وَ الْأَرْضِ  است زيرا مراد از سماوات و ارض مجموع عالم مشهود است و آن تحت حكومت خداست كه بر آن استقرار يافته و تدبير امر مىكند .\r\nآرى : كائنات با اين گستردگى از اتم تا سحابيها ، همه تحت نفوذ ارادهء حق تعالى انجام وظيفه مىكنند و در مسيرى كه او قرار داده روانند :\r\n از اتم تا كهكشانها تا سحابيها همه * بندهء حقند و فرمانبر ، نه خود مختار \r\n83 -  فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ \r\n\r\n","description":"","footnote":"","page_name":" 56 ","page_number":58},
  {"content":"\r\n\r\nآيه نوعى تعزيز است كه خدا حاجتى به ايمان آنها ندارد ، آمدن دين براى آنهاست نه براى سود بردن خدا و رسول ، يعنى بگذار تا در كارهاى باطل خوض كنند و به كارهاى غير مفيد مشغول گردند ، مراد از يوم ، روز قيامت است كه با مرگ آغاز مىگردد .\r\n84 -  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ وَ هُوَ الْحَكِيمُ الْعَلِيمُ  نتيجه‌ايست در رابطه با آيهء  سُبْحانَ رَبِّ السَّماواتِ وَ الْأَرْضِ  آرى پرورش دهندهء آسمانها و زمين بايد در هر دو معبود باشد ، يعنى او همانست كه در آسمانها معبود است و در زمين معبود است ، تكرار « إله » براى تأكيد مىباشد .\r\nتدبير ، لازمه‌اش حكمت و علم است ، بدون آن دو ، ميسر نمىباشد لذا به طور انحصار فرموده : حكيم و عليم واقعى و بالاستقلال فقط اوست و مدبر بودن ، الوهيت را لازم گرفته است .\r\n85 -  وَ تَبارَكَ الَّذِي لَهُ مُلْكُ السَّماواتِ وَ الْأَرْضِ وَ ما بَيْنَهُما وَ عِنْدَهُ عِلْمُ السَّاعَةِ وَ إِلَيْهِ تُرْجَعُونَ  ثنائى است بر خداى متعال . يعنى او پر بركت و دائم الخير است سه وصف از اوصاف توحيد در اينجا آمده است ، اختصاص حكومت كائنات به او ، بودن علم ساعت در نزد او .\r\nآرى ديگران از آن خبر ندارند ، اما لازمه حكومت آنست كه انتهاى مسير كائنات در نزد حاكم معلوم باشد ، رجوع همه به سوى او كه روشن و هويداست .\r\n ما بَيْنَهُما  شامل انسانها ، حيوانات ، نباتات ، ابرها و مانند آنهاست كه ميان آسمانها و زمين هستند .\r\n86 -  وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلَّا مَنْ شَهِدَ بِالْحَقِّ وَ هُمْ يَعْلَمُونَ  .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nاين سخن نفى قول مشركان است كه دربارهء اصنام مىگفتند :  هؤُلاءِ شُفَعاؤُنا عِنْدَ اللَّهِ  .\r\nمراد از « الذين » معبودها و اصنام مىباشند ، « الا » به معنى « لكن » است يعنى لكن كسانى كه به توحيد اعتراف كرده‌اند ، و مىدانند براى كدام كس شفاعت خواهند كرد ، مالك شفاعتند .\r\nپس ملائكه و پيامبران و امامان كه به حق ، يعنى توحيد خدا اعتراف كرده‌اند مىتوانند شفاعت بكنند ، مفعول « يعلمون » مشفوع لهم است مانند :\r\n وَ لا يَشْفَعُونَ إِلَّا لِمَنِ ارْتَضى  انبياء / 28 . آيه در وجود شفاعت صريح است .\r\n87 -  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ فَأَنَّى يُؤْفَكُونَ  .\r\nاستدلال ديگرى است بر توحيد و الوهيت و عبادت ، يعنى : آنها اعتراف دارند كه خالقشان خداست ، خلقت از ربوبيّت قابل انفكاك نيست ، پس معبود هم بايد خدا باشد پس ، از توحيد به كجا بر مىگردند ؟ هواهاى نفسانى آنها را به كجا بر مىگرداند ؟ .\r\n88 -  وَ قِيلِهِ يا رَبِّ إِنَّ هؤُلاءِ قَوْمٌ لا يُؤْمِنُونَ  .\r\nضمير « قيله » راجع به آن حضرت است ، گويند : آن عطف است به « الساعة » در آيهء 85 يعنى « و عنده علم قيله . . . » طبرسى رحمه اللَّه چند وجه ديگر نيز نقل كرده است آيه در رابطه با شكايت آن حضرت است از عدم ايمان مشركان .\r\n89 -  فَاصْفَحْ عَنْهُمْ وَ قُلْ سَلامٌ فَسَوْفَ يَعْلَمُونَ  .\r\nصفح اشاره به عدم ايمان آنهاست يعنى آنها را ناديده بگير ، وقت خويش را درباره‌شان تلف مكن .\r\nدر كشاف گويد : « فاصفح عن دعوتهم » جملهء « قل سلام » مفيد متاركه كردن\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nو جدا شدن است .\r\nدر جوامع الجامع فرموده : « قل لهم سلام » اى « تسلم منكم و متاركة » جمله  فَسَوْفَ يَعْلَمُونَ  براى تهديد است .\r\nدر شب شنبه بيست پنجم جمادى الاولى سال هزار و چهار صد و پنج مطابق 27 بهمن 1363 تفسير سورهء زخرف به پايان رسيد .\r\nو الحمد للَّه و هو ختام\r\n\r\n","description":"","footnote":"","page_name":" 59 ","page_number":61},
  {"content":"\r\n\r\n\r\nسورهء دخان\r\nدر مكه نازل شده و پنجاه و نه آيه است\r\n\r\nنظرى به سورهء مباركه\r\n1 - دخان شصت چهارمين سوره است كه بعد از سورهء زخرف در مكه نازل گرديد ، در ترتيب فعلى قرآن مجيد سورهء چهل و چهارم است ، به نظر مىآيد حدود سال نهم و دهم بعثت نازل شده باشد ، متأسفانه تاريخ دقيق نزول آن معلوم نيست .\r\n2 - عدد آيات آن در قرائت كوفى پنجاه و نه و در قرائت بصرى پنجاه و هفت و در قرائت ديگران پنجاه و شش است ، ما قرائت كوفى را اختيار كرده‌ايم توسط عاصم بن ابى النجود و ابو عبد الرحمن سلمى به أمير المؤمنين صلوات اللَّه عليه مىرسد در مقدمه . مجمع البيان در فن اول كه در عدد آيات قرآن است فرموده : « اعلم ان عدد اهل الكوفة اصح الاعداد و اعلاها اسنادا لانّه مأخوذ عن أمير المؤمنين على بن ابى طالب عليه السّلام » .\r\nدر تفسير خازن آمده آن داراى سيصد و چهل و شش كلمه هزار و چهارصد و سى يك حرف است .\r\n3 - تسميه آن به « دخان » به علت وقوع اين كلمه در آيهء  فَارْتَقِبْ يَوْمَ تَأْتِي السَّماءُ بِدُخانٍ مُبِينٍ  / 10 ، است . ( تسميهء كل به اسم جزء ) از روايات نبوى معلوم مىشود كه اين نامگذارى توسط حضرت رسول صلّى اللَّه عليه و آله صورت گرفته است\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nاز جمله چنين است :\r\n« ابو امامة عن النبى صلّى اللَّه عليه و آله قال : و من قرء سورة الدخان ليلة الجمعة و يوم الجمعة بنى اللَّه له بيتا في الجنّة » ( مجمع البيان ) .\r\n4 - سورهء مباركه به شهادت آيات آن ، مكى است ، ظاهرا كسى خلاف آن را نگفته است .\r\nزمخشرى نقل كرده آيه :  إِنَّا كاشِفُوا الْعَذابِ . . .  15 مدنى است ولى وجه آن معلوم نيست ، وانگهى همه سورهء به يك بار نازل گرديده و دليلى بر نزول تدريجى نيست .\r\n5 - در حواميم ديگر گفته شد : لفظ « حم » در اوائل اين سورهءها نشان مىدهد كه مقصود از همهء آنها يكى است و در ميان مطالب آنها يك نوع هماهنگى وجود دارد ، از شواهد ديگر آنكه در همه آنها بعد از كلمه « حم » سخن از تنزيل كتاب و وحى است ، سه تاى آنها با    حم تَنْزِيلُ الْكِتابِ    و دو تا با    حم وَ الْكِتابِ الْمُبِينِ    و سورهء شورى با  كَذلِكَ يُوحِي  و فصلت با    حم تَنْزِيلٌ مِنَ الرَّحْمنِ    آغاز مىشود .\r\n6 - دقت در آيات سورهء نشان مىدهد كه غرض از آن انذار مشركان و بدكاران است با عذاب دنيا و آخرت ، در آغاز آن مىخوانيم :\r\n إِنَّا كُنَّا مُنْذِرِينَ  آن گاه راجع به عذاب دنيا مىگويد :  فَارْتَقِبْ يَوْمَ تَأْتِي السَّماءُ بِدُخانٍ مُبِينٍ  .\r\nسپس در رابطه با وعدهء آخرت مىخوانيم :  يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ  / 17 آن گاه در آيات بعدى ، بعثت موسى و غرق فرعونيان براى عذاب دنيا شاهد آورده مىشود بعد در استدلال براى قيامت به آيات   وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ما خَلَقْناهُما إِلَّا بِالْحَقِّ . . .   / 38 آن وقت با بيان آخرت كفار و متقين ، سورهء مباركه پايان مىپذيرد ، على هذا يك\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nانسجام بسيار عالى در ميان مطالب و آغاز و انجام آن مشهود است از مطالب نخبه اين سورهء است :\r\n1 - نزول قرآن در شب مبارك قدر و تعين امور در آن شب كه واقعيت و كيفيت آن از فهم ما خارج مىباشد .\r\n2 - جريان  فَما بَكَتْ عَلَيْهِمُ السَّماءُ وَ الْأَرْضُ  در بيان غرق فرعونيان .\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nسورة الدّخان مكّيّة و هى تسع و خمسون آية نزلت بعد سورة الزّخرف بِسْمِ اللَّهِ الرَّحْمنِ الرَّحِيمِ\r\n\r\n[ سوره الدخان ( 44 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) وَ الْكِتابِ الْمُبِينِ ( 2 ) إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ ( 3 ) فِيها يُفْرَقُ كُلُّ أَمْرٍ حَكِيمٍ ( 4 )\r\nأَمْراً مِنْ عِنْدِنا إِنَّا كُنَّا مُرْسِلِينَ ( 5 ) رَحْمَةً مِنْ رَبِّكَ إِنَّهُ هُوَ السَّمِيعُ الْعَلِيمُ ( 6 ) رَبِّ السَّماواتِ وَ الْأَرْضِ وَ ما بَيْنَهُما إِنْ كُنْتُمْ مُوقِنِينَ ( 7 ) لا إِلهَ إِلاَّ هُوَ يُحْيِي وَ يُمِيتُ رَبُّكُمْ وَ رَبُّ آبائِكُمُ الْأَوَّلِينَ ( 8 )\r\nبه نام خداى رحمان رحيم\r\n1 - حاء ، ميم .\r\n2 - قسم به اين كتاب روشنگر .\r\n3 - كه ما قرآن را در شبى مبارك نازل كرده‌ايم كه ما انذار كنندگانيم .\r\n4 - در آن شب هر چيز با حكمت از هم جدا مىشود .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\n5 - قرآن امرى است از جانب ما كه ارسال كنندگانيم .\r\n6 - قرآن رحمتى است از طرف پروردگارت كه او شنوا و داناست .\r\n7 - پروردگار آسمانها و زمين و آنچه ميان آن دو است اگر جويندگان يقين باشيد .\r\n8 - معبودى جز او نيست حيات مىدهد و مىميراند پروردگار شما و پروردگار پدران گذشته شماست .\r\n\r\nكلمه‌ها\r\nمبين : آشكار و آشكار كننده . ابانه به معنى آشكار شدن و آشكار كردن هر دو آمده است .\r\nيفرق : فرق : جدا كردن . « يفرق » جدا كرده مىشود .\r\nموقنين : يقن ( بر وزن عقل و شرف ) : ثابت و واضح شدن « يقن الامر يقنا : ثبت و وضح » ، يقين بالاتر از علم و از صفات علم است « يقنه و ايقنه » يعنى تحقيق كرد و به يقين رسيد .\r\n\r\nشرحها\r\nدر اين آيات مىخوانيم : يكى از علل نزول قرآن انذار مردم است كه بدانند مخالفت با توحيد و فرمانهاى خدا ، هم در دنيا و هم در عقبى به شقاوت انسانها تمام خواهد شد .\r\nقرآن در شبى نازل شده كه در آن همه مقدرات از روى حكمت و صلاح ، از هم جدا و نصيب هر كسى به او حواله مىشود ، قرآن نيز كه از امور حكيمه است لازم بود در آن شب نازل شود زيرا كه از مصاديق « يفرق » است .\r\nقرآن به فرمان خدا نازل شده زيرا كه سنت خدايى ارسال رسل است قرآن رحمتى از جانب خدايى است خواستهء مردم را مىشنود و به نيازهايشان\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nداناست خدا پرورش دهندهء همهء كائنات و معبود همه است ، على هذا بايد مردم را ارشاد كند و پيامبران را مبعوث گرداند .\r\n1 -   حم   اين لفظ در قرائت كوفى به تنهايى يك آيه است ، راجع به حروف مقطعه در اول سورهء اعراف سخن گفته‌ايم ، به قولى در اين هفت حاميم ، محور سخن حيات و موت است ، حاء رمز حيات ، ميم رمز موت مىباشد و اللَّه اعلم .\r\n2 و 3 -   وَ الْكِتابِ الْمُبِينِ إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ   يعنى قرآن را در يك شب پر بركت نازل كرديم زيرا كه يكى از سنن ما انذار بندگان و هشدار به آنهاست . مراد از كتاب ، قرآن است ، الف و لام آن اشاره است به آنچه نازل شده بود و به آنچه در علم خدا بود كه نازل شود .\r\nمنظور از  لَيْلَةٍ مُبارَكَةٍ  شب قدر است چنان كه در مجمع البيان از حضرت باقر و حضرت صادق عليهما السّلام نقل شده است كه فرمودند :\r\n« و الليلة المباركة هى ليلة القدر » .\r\nظهور « انزلناه » در تمام قرآن است نظير   إِنَّا أَنْزَلْناهُ فِي لَيْلَةِ الْقَدْرِ   ، على هذا همهء قرآن در شب قدر به يك بار نازل شده است ، چنان كه در نكته‌ها خواهد آمد .\r\n إِنَّا أَنْزَلْناهُ  جواب قسم است ، مبارك بودن به علّت آنست كه مقدرات به طور حكمت و مصلحت در آن تعيين مىگردد ، آن ، حتى براى بدكاران نيز مبارك است كه چيزى خارج از حكمت دربارهء آنها تعيين نمىشود ، ظهور آيه آنست كه :\r\nآن شب پيش از نزول قرآن نيز مبارك بود ،  إِنَّا كُنَّا . . .  تعليل انزال مىباشد .\r\n4 -  فِيها يُفْرَقُ كُلُّ أَمْرٍ حَكِيمٍ  اين آيه صريح است در اينكه : همه كارها در آن شب از روى حكمت و\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nمصلحت از هم جدا شده و مقدر هر كس تعيين مىگردد . چنان كه  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  قدر / 4 نيز ناظر به همين معنى است .\r\nعلى هذا كارهاى خدا داراى دو مرحله است مرحله اجمال كه در نزد خداست و مرحله تفصيل كه در شبهاى قدر صورت مىگيرد ، كلمه « يفرق » دلالت بر استمرار دارد ، يعنى شب قدر در هر سال هست و همه ساله اين كار تكرار مىشود چنان كه مضمون روايات نيز همين است و در تفسير سورهء قدر خواهد آمد .\r\n« حكيم » وصف امر است يعنى امرى كه داراى حكمت و مصلحت است .\r\nنه بدون حساب و كتاب ، اين مىرساند كه تمام مقتضيات و علل و مصالح ، در تعيين سرنوشت در نظر گرفته مىشود .\r\n5 -  أَمْراً مِنْ عِنْدِنا إِنَّا كُنَّا مُرْسِلِينَ  به قرينه « مرسلين » معلوم مىشود كه « امرا . . . » مربوط به كتاب و انزال است يعنى قرآن را نازل كرديم به امر خود يا در حالى كه امرى است از جانب ما ، زيرا كه سنت ما ارسال رسل و انزال كتب است ، على هذا « امرا » يا حال است به معنى كار و شأن و يا منصوب به نزع خافض است به معنى دستور و فرمان .\r\nممكن است متعلق به « يفرق » باشد در اين صورت حال است از « كل امر » يعنى : در آن شب هر امر حكيم تعيين مىشود در حالى كه امر و كارى است از جانب ما يا به فرمان ما ، ولى آن با  إِنَّا كُنَّا مُرْسِلِينَ  نمىسازد مگر آنكه « مرسلين » راجع بارسال امرها باشد ولى آن بعيد است .\r\n6 -  رَحْمَةً مِنْ رَبِّكَ إِنَّهُ هُوَ السَّمِيعُ الْعَلِيمُ  رحمت مفعول له است راجع به انزال كتاب ، يعنى : نازل كردن كتاب به علّت رحمتى است از جانب خدا ، ممكن است حال باشد از كتاب وصف سميع و عليم در توجيه رحمت و انزال است يعنى اين كار به سبب آنست كه : خدا به\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nخواسته‌هاى مردم شنوا و به نيازهاى آنها داناست .\r\nمنظور از سميع ، شنيدن خواسته و سؤالهايى طبيعى است بىآنكه سؤال لفظى در بين بوده باشد نظير :  وَ آتاكُمْ مِنْ كُلِّ ما سَأَلْتُمُوهُ  ابراهيم / 34 .\r\n7 -  رَبِّ السَّماواتِ وَ الْأَرْضِ وَ ما بَيْنَهُما إِنْ كُنْتُمْ مُوقِنِينَ  اين آيه در تعليم ربوبيت و تكميل مطلب فوق است يعنى : چون ربوبيت خدا شامل آسمانها و زمين است ، على هذا لازم گرفته كه قرآن نازل كند و كار زمين را از نظر دور ندارد ، و شايد اشاره باشد به رد آنچه مشركان ، به ربوبيت بت‌ها در زمين قائل بودند .\r\n إِنْ كُنْتُمْ مُوقِنِينَ  ايقان در اينجا ظاهرا به معنى يقين پيدا كردن است يعنى اگر جويندگان يقين هستيد مىتوانيد به « رب العالمين » بودن خدا يقين پيدا كنيد ، به همين مناسبت در آيهء 9 آمده :  بَلْ هُمْ فِي شَكٍّ يَلْعَبُونَ  يعنى از يقين جويان نيستند ، على هذا تقدير آن چنين مىشود « ان كنتم طالبى اليقين تعلمون انه رب السموات . . . » .\r\n8 -  لا إِلهَ إِلَّا هُوَ يُحْيِي وَ يُمِيتُ رَبُّكُمْ وَ رَبُّ آبائِكُمُ الْأَوَّلِينَ  .\r\nتكميل مطلب بالاست ، جمله اول نتيجه  رَبِّ السَّماواتِ وَ الْأَرْضِ . . .  و جمله دوم ظاهرا در رابطه با  رَحْمَةً مِنْ رَبِّكَ  است كه اختصاص ربوبيت به آن حضرت نشود و اللَّه العالم .\r\n يُحْيِي وَ يُمِيتُ  كار مخصوص خداست كه مواد بيجان را با روئيدن و زائيدن جان مىدهد و بعد جان مىستاند .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\n\r\nنكته‌ها\r\nنزول قرآن : در رابطه با نزول قرآن در مقدمهء تفسير به طور مشروح سخن گفته‌ايم ، چيز قابل دقتى كه در آنجا گفته شد آن بود كه باحتمال قوى حضرت رسول صلّى اللَّه عليه و آله با نزول اولى ، همه مطالب قرآن را مىدانست ، احتياج به نزول دوم براى ادا كردن به شكل اعجاز بود ، به عبارت ديگر اگر آن حضرت بدون آمدن جبرئيل خودش مطالب را ادا مىكرد مانند گفته‌هاى ديگرش مىشد نه به صورت اعجاز .\r\nآنجا كه قرآن مىفرمايد :    لا تُحَرِّكْ بِهِ لِسانَكَ لِتَعْجَلَ بِهِ إِنَّ عَلَيْنا جَمْعَهُ وَ قُرْآنَهُ فَإِذا قَرَأْناهُ فَاتَّبِعْ قُرْآنَهُ    قيامة / 17 ، معلوم مىشود كه آن بزرگوار قبل از خواندن جبرئيل ، مطلب را مىدانسته است ولى لازم بود كه جبرئيل بخواند آن وقت او مطابق جبرئيل بخواند زيرا كه او به صورت اعجاز مىخواند ، روايتى در اين زمينه در سورهء قيامت آيهء 18 خواهد آمد .\r\nنظير كسى كه مطالب خويش را نمىتواند به صورت شعر ادا كند ، بايد شاعرى به او تعليم دهد وانگهى لازم بود اندازهء آنچه را كه مىبايست گفته شود جبرئيل تعيين نمايد ، پس نزول ثانوى براى ادا كردن به صورت اعجاز بود و نيز تا وحى ادامه يابد و قلب آن جناب مطمئن و تثبيت شود  كَذلِكَ لِنُثَبِّتَ بِهِ فُؤادَكَ  .\r\nمزيد بر آنچه در اينجا و در مقدمه گذشت مىگوئيم : در شب قدر همه قرآن با تفصيل تمام به قلب رسول خدا نازل گرديد چون آن شب شب تفصيل است نه اجمال على هذا تمام ناسخها و منسوخها و حتى جريانهايى كه بعد از مدتها بنا بود اتفاق بيافتد نظير   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها . . .   مجادله / 1 و نظير  وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً . . .  تحريم / 3 همه با تفصيل كامل در شب قدر\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nنازل شده است ، زيرا خدا همه آنها را از اول مىدانسته و همه كائنات و واقعيات در علم خدا حضور جمعى دارند .\r\nنتيجه اين مىشود كه مطلب و حكم هر جريان را آن حضرت قبل از وقوع مىدانسته است النهايه اگر خودش بيان مىكرد به صورت احاديثش و بدون اعجاز بيان مىگرديد ، امّا جبرئيل مىآمد و به صورت اعجاز تلاوت مىكرد و اللَّه العالم .\r\n\r\n","description":"","footnote":"","page_name":" 69 ","page_number":71},
  {"content":"\r\n\r\n\r\n[ سوره الدخان ( 44 ) : آيات 9 تا 33 
  ]\r\nبَلْ هُمْ فِي شَكٍّ يَلْعَبُونَ ( 9 ) فَارْتَقِبْ يَوْمَ تَأْتِي السَّماءُ بِدُخانٍ مُبِينٍ ( 10 ) يَغْشَى النَّاسَ هذا عَذابٌ أَلِيمٌ ( 11 ) رَبَّنَا اكْشِفْ عَنَّا الْعَذابَ إِنَّا مُؤْمِنُونَ ( 12 ) أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ ( 13 )\r\nثُمَّ تَوَلَّوْا عَنْهُ وَ قالُوا مُعَلَّمٌ مَجْنُونٌ ( 14 ) إِنَّا كاشِفُوا الْعَذابِ قَلِيلاً إِنَّكُمْ عائِدُونَ ( 15 ) يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ ( 16 ) وَ لَقَدْ فَتَنَّا قَبْلَهُمْ قَوْمَ فِرْعَوْنَ وَ جاءَهُمْ رَسُولٌ كَرِيمٌ ( 17 ) أَنْ أَدُّوا إِلَيَّ عِبادَ اللَّهِ إِنِّي لَكُمْ رَسُولٌ أَمِينٌ ( 18 )\r\nوَ أَنْ لا تَعْلُوا عَلَى اللَّهِ إِنِّي آتِيكُمْ بِسُلْطانٍ مُبِينٍ ( 19 ) وَ إِنِّي عُذْتُ بِرَبِّي وَ رَبِّكُمْ أَنْ تَرْجُمُونِ ( 20 ) وَ إِنْ لَمْ تُؤْمِنُوا لِي فَاعْتَزِلُونِ ( 21 ) فَدَعا رَبَّهُ أَنَّ هؤُلاءِ قَوْمٌ مُجْرِمُونَ ( 22 ) فَأَسْرِ بِعِبادِي لَيْلاً إِنَّكُمْ مُتَّبَعُونَ ( 23 )\r\nوَ اتْرُكِ الْبَحْرَ رَهْواً إِنَّهُمْ جُنْدٌ مُغْرَقُونَ ( 24 ) كَمْ تَرَكُوا مِنْ جَنَّاتٍ وَ عُيُونٍ ( 25 ) وَ زُرُوعٍ وَ مَقامٍ كَرِيمٍ ( 26 ) وَ نَعْمَةٍ كانُوا فِيها فاكِهِينَ ( 27 ) كَذلِكَ وَ أَوْرَثْناها قَوْماً آخَرِينَ ( 28 )\r\nفَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ ( 29 ) وَ لَقَدْ نَجَّيْنا بَنِي إِسْرائِيلَ مِنَ الْعَذابِ الْمُهِينِ ( 30 ) مِنْ فِرْعَوْنَ إِنَّهُ كانَ عالِياً مِنَ الْمُسْرِفِينَ ( 31 ) وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ ( 32 ) وَ آتَيْناهُمْ مِنَ الْآياتِ ما فِيهِ بَلؤُا مُبِينٌ ( 33 )\r\n\r\n","description":"","footnote":"","page_name":" 70 ","page_number":72},
  {"content":"\r\n\r\n9 - بلكه آنها در شكى مشغول زندگى هستند .\r\n10 - منتظر باش روزى را كه آسمان دودى آشكارا مىآورد .\r\n11 - مردم را احاطه مىكند ، اين عذاب دردناكى است .\r\n12 - پروردگار ما اين عذاب را از ما بردار كه مؤمنانيم .\r\n13 - اين ياد كردن كجا فائده مىدهد با آنكه پيامبرى روشنگر بر آنها آمد .\r\n14 - آن گاه از وى اعراض كرده گفتند : تعليم داده شد و ديوانه است .\r\n15 - ما عذاب را كمى برخواهيم داشت و شما به كفر برخواهيد گشت .\r\n16 - يا دآر روزى را كه مىگيريم گرفتن بزرگتر ، كه ما انتقام كشندگانيم .\r\n17 - پيش از اهل مكه ، قوم فرعون را امتحان كرديم و پيامبرى بزرگوار به سوى آنها آمد .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n18 - كه بندگان خدا را به من بدهيد من براى شما پيامبر امينى هستم .\r\n19 - و بر خدا برترى نجوئيد من به شما حجت آشكار آورده‌ام .\r\n20 - و من به پروردگارم و پروردگار شما پناه برده‌ام از اينكه سنگسارم كنيد .\r\n21 - و اگر به من ايمان نمىآوريد از من كنار بكشيد .\r\n22 - پروردگارش را خواند كه اينان قومى مجرمند .\r\n23 - بندگان مرا شب هنگام ببر كه شما تعقيب شونده‌ايد .\r\n24 - دريا را باز بگذار كه آنها لشكر غرق شونده‌اند .\r\n25 - چقدر ترك كردند از باغات و چشمه‌ها .\r\n26 - و كشتها و مجالس دلپذير .\r\n27 - و عيش گسترده‌اى كه در آن متنعم بودند .\r\n28 - جريان چنين بود ، آنها را به قومى ديگر ارث گذاشتم .\r\n29 - آسمان و زمين بر آنها گريه نكرد و مهلت شدگان نبودند .\r\n30 - بنى اسرائيل را از آن عذاب خوار كننده نجات داديم .\r\n31 - از فرعون كه متكبر و از اسرافكاران بود .\r\n32 - آنها را روى علم بخصوص ، بر جهانيان اختيار كرديم .\r\n33 - و آياتى را كه در آنها امتحان بارزى بود به آنها داديم .\r\n\r\nكلمه‌ها\r\nفارتقب : رقبه ( بكسر اول ) : حفظ و انتظار . در آيه معناى دوم مراد است .\r\nدخان : دود . اين كلمه فقط دو بار در قرآن مجيد آمده است ، فصلت / 11 دخان / 10 .\r\nنبطش : بطش : گرفتن به شدت ، آن با انتقام و عذاب مىسازد ، نظير :  إِنَّ بَطْشَ رَبِّكَ لَشَدِيدٌ  بروج / 12 ، آن در آيه به معنى انتقام و عذاب است .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nترجمون : رجم زدن با سنگ « رجمه رجما / رماه بالحجارة » .\r\nفاسر : سرى و اسراء : رفتن در شب ، راغب گويد : « السرى : سير الليل يقال سرى و اسرى » آن در آيه با باء « بعبادى » متعدى شده ، و يا باء به معنى « مع » است .\r\nرهوا : رهو : گشوده . باز ، راغب آن را راه وسيع گفته است . طبرسى ساكن و آرام فرموده است ، آن در آيه مصدر به معنى مفعول « مرهو » مىباشد .\r\nنعمة : ( بفتح نون ) تنعم ، راغب گويد : « النعمة : التنعم » در قاموس گويد : تنعم به معنى وسعت عيش است ، مراد از آن در آيه گستردگى عيش و لذات مىباشد .\r\n\r\nشرحها\r\nچنان كه در بند ششم از مقدمهء سورهء گفته شد ، در اين آيات مشركين مكه با عذاب دنيا و آخرت انذار شده است ، آن گاه جريان موسى و غرق فرعونيان به عنوان شاهد عينى براى انذار دنيا نقل شده است ، مىشود گفت : جريان موسى اشاره است به آنچه خدا آن حضرت را مانند موسى از مكه خارج كرده و در مدينه به پيروزى خواهد رسانيد .\r\nدر مجمع البيان نقل شده : چون اهل مكّه رسول خدا صلّى اللَّه عليه و آله را تكذيب كردند ، حضرت آنها را نفرين كرد و گفت : خدايا سالهايى مانند سالهاى قحطى يوسف براى اينان پيش آور ، در نتيجه ، خشكسالى پديد شد ، قريش به گرسنگى دچار شدند ، مردم از شدت گرسنگى احساس مىكردند كه ميان آنها و آسمان دود تشكيل شده است .\r\nتا جايى كه ميته‌ها و حتى استخوانها را خوردند آن گاه پيش آن حضرت آمده\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nو گفتند : يا محمّد مىگويى كه براى صلهء رحم آمده‌ام ، حال آنكه قوم تو از گرسنگى هلاك شدند ، حضرت از خدا خواست ، قحطى رفت ، فراوانى پيش آمد اما قريش در كفر خويش اصرار ورزيدند ( از ابن مسعود و ضحاك ) .\r\nدر اين نقل ، دخان به صورت خيال است حال آنكه  بِدُخانٍ مُبِينٍ  در آيه حاكى از دخان واقعى است .\r\nبه نقلى : آن دخان از اشراط قيامت است كه در چشم و گوش كفار و منافقان داخل مىشود ، آن فعلا نيامده ولى پيش از وقوع قيامت خواهد آمد ، داخل گوشهاى كفار و منافقان مىشود كه سرهاى آنها كباب و سوخته مىشود اما مؤمنان از آن ، فقط زكام مانند مىشوند ، زمين مانند خانه‌اى مىشود كه در آن آتش افروخته‌اند ، در آن سوراخى نمىشود ، اين دخان چهل روز ادامه خواهد داشت ( از ابن عباس و ابن عمر و حسن و جبائى ) .\r\nدر جوامع الجامع افزوده كه اين سخن از على بن ابى طالب صلوات اللَّه نيز نقل شده است « 1 » .\r\nناگفته نماند : ظهور آيات در آنست كه : اهل مكه اين دخان را خواهند ديد و زوال آن را خواهند خواست و خدا آن را از بين خواهد برد ، در اين صورت چگونه از اشراط قيامت خواهد بود ؟ ! ، چيزى كه بتواند انسان را قانع كند در اين باره نقل نشده است ، از تفسير قمى نقل شده كه آن در رجعت خواهد بود .\r\nو اللَّه اعلم .\r\n9 -  بَلْ هُمْ فِي شَكٍّ يَلْعَبُونَ  .\r\nاعراض است از مطالب گذشته يعنى : كتاب را براى انذار و رحمت در شب قدر نازل كرديم ، آنها به كتاب و رسالت تو ايمان نمىآورند بلكى در شكّى از\r\n\r\n\r\n","description":"","footnote":"\r\n( 1 ) در تفسير صافى به حضرت رسول اكرم صلّى اللَّه عليه و آله نيز نسبت داده شده است .\r\n","page_name":" 74 ","page_number":76},
  {"content":"\r\n\r\nكتاب و رسالتت مشغول زندگى هستند ، « يلعبون » حاكى است كه به چيز بىاهميت مشغولند ، آرى زندگى بىايمان جز لعب نيست .\r\n10 و 11 -   فَارْتَقِبْ يَوْمَ تَأْتِي السَّماءُ بِدُخانٍ مُبِينٍ يَغْشَى النَّاسَ هذا عَذابٌ أَلِيمٌ   .\r\nلفظ « فارتقب » خطاب است به حضرت رسول صلّى اللَّه عليه و آله و يا هر شنونده ، دلالت به نزديك بودن حادثه دارد  يَغْشَى النَّاسَ  حاكى است كه همهء مردم را فرا خواهد گرفت  هذا عَذابٌ  دفع دخل است كه مبادا گمان كنى كه اين دخان رحمت است .\r\nناگفته نماند جاى همه گونه فكر و احتمال دربارهء اين آيه باز است .\r\n12 -  رَبَّنَا اكْشِفْ عَنَّا الْعَذابَ إِنَّا مُؤْمِنُونَ  .\r\nيعنى : به وقت آمدن آن ، چنين خواهند گفت و به ربوبيت خدا اعتراف خواهند كرد و خواهند گفت كه ما به تو و قرآن و رسالت ايمان آورديم .\r\n13 و 14 -   أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ ثُمَّ تَوَلَّوْا عَنْهُ وَ قالُوا مُعَلَّمٌ مَجْنُونٌ   .\r\nيعنى : اين استغاثه از كجا فائده مىدهد حال آنكه پيامبرى روشنگر براى آنها آمد ، منظور از « رسول » پيامبر اسلام است ، مشركان يك دفعه به آن حضرت گفتند كه ديگران او را تعليم مىدهد  وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ  نحل / 103 و نيز گفتند : ديوانه و مختل العقل است اين است معنى  مُعَلَّمٌ مَجْنُونٌ  .\r\n15 -  إِنَّا كاشِفُوا الْعَذابِ قَلِيلًا إِنَّكُمْ عائِدُونَ  ، اشاره است به اينكه در اثر دعاى پيامبر يا استغاثهء خودشان ، عذاب از آنها دفع خواهد شد ولى باز به كفر و انكار برخواهند گشت . « قليلا » حاكى است كه بعدا ، عذاب ديگرى آنها را خواهد گرفت بنا بر آنكه مراد از « العذاب » مطلق عذاب باشد .\r\n\r\n","description":"","footnote":"","page_name":" 75 ","page_number":77},
  {"content":"\r\n\r\n16 -  يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ  .\r\nيعنى : عذابهايى كه براى بيدارى  لَعَلَّهُمْ يَرْجِعُونَ  است نتيجه نمىدهد ، مىرسد به روز قيامت كه روز گرفتن به صلابت است ، تقدير آن چنين است « اذكر يوم نعذب العذاب الاكبر » ، احتمال دارد كه مراد عذاب استيصال در دنيا باشد مانند « بدر » و غيره .\r\n17 -  وَ لَقَدْ فَتَنَّا قَبْلَهُمْ قَوْمَ فِرْعَوْنَ وَ جاءَهُمْ رَسُولٌ كَرِيمٌ  .\r\nاز اين آيه تا آيهء 33 ماجراى موسى و فرعون و غرق شدن فرعونيان نقل مىشود كه شاهد عينى بر عذاب دنياست ، و نيز مىشود اشاره باشد به آنكه رسول خدا صلّى اللَّه عليه و آله از مكه خارج خواهد شد .\r\n« فتنا » يعنى : در معرض آزمايش قرار داديم كه آيا ايمان مىآورند يا نه ؟\r\n قَوْمَ فِرْعَوْنَ  شامل خود فرعون نيز هست چنان كه در  وَ أَغْرَقْنا آلَ فِرْعَوْنَ وَ أَنْتُمْ تَنْظُرُونَ  بقره / 50 نيز شامل فرعون است « كريم » يعنى : بزرگوار و متصف به صفات پسنديده و داراى كرامت ، منظور از آن موسى عليه السّلام است .\r\n18 -  أَنْ أَدُّوا إِلَيَّ عِبادَ اللَّهِ إِنِّي لَكُمْ رَسُولٌ أَمِينٌ  .\r\nجملهء اول بخشى از رسالت موسى عليه السّلام است كه نجات بنى اسرائيل بوده باشد . نظير :  فَأَرْسِلْ مَعَنا بَنِي إِسْرائِيلَ وَ لا تُعَذِّبْهُمْ  طه / 47 ،  عِبادَ اللَّهِ  در مقام استرحام يعنى اينان كه تو عذابشان مىكنى بندگان خدايند .\r\nبه نظر بعضى  عِبادَ اللَّهِ  منادى و مراد از آن فرعون و قوم اوست ، يعنى بدهيد به من آنچه را كه امر مىكنم اى بندگان خدا ، ولى مطلب اول صحيحتر است .\r\n إِنِّي لَكُمْ رَسُولٌ أَمِينٌ  در عين اينكه حاكى از رسالت اوست ، اشعار مىدارد كه من در خواستن بندگان خدا قصد خيانت ندارم ، بلكه پيامبر امينم ، نمىخواهم\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nاز وجود آنها سوء استفاده كنم ، 19 -  وَ أَنْ لا تَعْلُوا عَلَى اللَّهِ إِنِّي آتِيكُمْ بِسُلْطانٍ مُبِينٍ  .\r\nتكذيب رسالت ، تعدى و برترى جويى بر خداست  إِنِّي آتِيكُمْ . . .  در مقام تعليل است يعنى با وجود معجزه‌اى كه رسالت مرا اثبات مىكند ، انكار شما برترى جستن بر خداست .\r\n20 -  وَ إِنِّي عُذْتُ بِرَبِّي وَ رَبِّكُمْ أَنْ تَرْجُمُونِ  .\r\nدر الميزان فرموده : يعنى من قبلا از سنگسار كردن شما به خدا پناه برده‌ام نمىتوانيد مرا رجم كنيد ، و اين اشاره است به   قالا رَبَّنا إِنَّنا نَخافُ أَنْ يَفْرُطَ عَلَيْنا أَوْ أَنْ يَطْغى قالَ لا تَخافا إِنَّنِي مَعَكُما أَسْمَعُ وَ أَرى   طه / 46 يا نظير :  فَلا يَصِلُونَ إِلَيْكُما بِآياتِنا أَنْتُما وَ مَنِ اتَّبَعَكُمَا الْغالِبُونَ  قصص / 35 .\r\n21 -  وَ إِنْ لَمْ تُؤْمِنُوا لِي فَاعْتَزِلُونِ  .\r\nگويى خطاب است به اشراف قوم يعنى : حالا كه ايمان نمىآوريد از من كنار باشيد و كارى به كار من نداشته باشيد .\r\n22 -  فَدَعا رَبَّهُ أَنَّ هؤُلاءِ قَوْمٌ مُجْرِمُونَ  .\r\nاين سخن در مقام يأس از ايمان فرعونيان است كه خدايا چكنم ، اينها حاضر به ايمان نيستند گويى منظور آنست كه جرمشان آنها را از مرحلهء ايمان گذرانده و به مرحلهء هلاك رسانده است .\r\n23 -  فَأَسْرِ بِعِبادِي لَيْلًا إِنَّكُمْ مُتَّبَعُونَ  .\r\nدر جواب موسى خطاب رسيد كه بندگان مرا شب هنگام از « مصر » بيرون ببر ،  إِنَّكُمْ مُتَّبَعُونَ  تعليل « ليلا » است يعنى چون شما را تعقيب خواهند كرد ، اگر در روز خارج شويد گرفتار مىگرديد ، « ليلا » براى تأكيد است ، زيرا اسراء به معنى رفتن در شب مىباشد .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\n24 -  وَ اتْرُكِ الْبَحْرَ رَهْواً إِنَّهُمْ جُنْدٌ مُغْرَقُونَ  .\r\nاز اين آيه معلوم مىشود همانطور كه زدن عصا باعث باز شدن راه در دريا مىشد ، دوباره زدن آن سبب بهم آمدن دريا مىگرديد ، احتمال داشت موسى براى اينكه فرعونيان به دنبال آنها نيايند با باز زدن عصا ، دريا را به حالت اول برگرداند ، لذا دستور رسيد : دريا را هم چنان باز بگذار ، زيرا خدا اراده كرده كه وارد دريا شده و هلاك گردند .\r\n25 تا 27 -    كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ وَ نَعْمَةٍ كانُوا فِيها فاكِهِينَ    .\r\nيعنى : دريا را باز گذاشت و فرعونيان غرق شدند و چقدر وسائل زندگى از خود باقى گذاشتند . « كم » دلالت بر كثرت دارد ،  مَقامٍ كَرِيمٍ  ساختمانهاى پسنديده و مجالس با شكوه است « نعمة » عيش وسيع و گسترده و « ما يتنعم به » است ، « فاكهين » لذت برندگان مىباشد .\r\n28 -  كَذلِكَ وَ أَوْرَثْناها قَوْماً آخَرِينَ  .\r\n« كذلك » خبر مبتداى محذوف و تقدير آن : « الامر كذلك » است ، طبرسى از كلبى نقل كرده : تقديرش « كذلك افعل به من عصانى » است ، ايراث آنست كه نعمت بدون مشقت به ديگرى منتقل شود .\r\n29 -  فَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ  .\r\nعدم گريهء آسمان و زمين ، كنايه از زبونى و غير معتنا به بودن آنهاست ، عدم انظار حاكى از سرعت قهر الهى است كه مانعى از آن وجود نداشت ، در مجمع البيان فرموده : عرب چون بخواهد بزرگى مصيبت انسانى را خبر دهد گويد :\r\n« آسمان و زمين براى او گريست و در فقدانش آفتاب و ماه و تاريك گرديد ، در اينجا چند روايت نقل مىشود .\r\n1 - از رسول خدا صلّى اللَّه عليه و آله نقل شده : چون مؤمنى بميرد درى كه عملش از آن\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nبالا مىرفت و درى كه روزيش از آن پائين مىآمد بر او گريه مىكنند : « قال :\r\nما من مؤمن الا و له باب يصعد منه عمله و باب ينزل منه رزقه فاذا مات بكيا عليه » .\r\n2 - زرارة بن اعين از حضرت صادق عليه السّلام نقل كرده : آسمان بر يحيى بن زكريا و حسين بن على عليهما السّلام چهل روز گريه كرد . . .\r\n« قال : انه بكت السماء على يحيى بن زكريا و على الحسين بن على عليهما السّلام اربعين صباحا و لم تبك الا عليهما قلت و ما بكائها ؟ قال كانت تطلع حمراء و تغرب حمراء » .\r\n3 - « قال السدى لما قتل الحسين بن على بن ابى طالب عليهما السّلام بكت السماء عليه و بكائها حمرة اطرافها » ( مجمع البيان ) .\r\nاز در منثور نيز نقل شده است در فقيه از امام صادق عليه السّلام نقل كرده :\r\n« قال اذا مات المؤمن بكت عليه بقاع الارض التي كان يعبد اللَّه عز و جل فيها و الباب الذى كان يصعد منه عمله و موضع سجوده »\r\nباب غسل الميت حديث 384 ظهور اين روايات حاكى است كه شهادت و مرگ مؤمن در جهان اثر مىگذارد .\r\n30 -  وَ لَقَدْ نَجَّيْنا بَنِي إِسْرائِيلَ مِنَ الْعَذابِ الْمُهِينِ  .\r\nمنظور از عذاب خوار كننده ، كشتن پسران و زنده گذاشتن دختران است كه از فرعونيان مىديدند .\r\n31 -  مِنْ فِرْعَوْنَ إِنَّهُ كانَ عالِياً مِنَ الْمُسْرِفِينَ  .\r\nدر الميزان فرموده :  مِنْ فِرْعَوْنَ  بدل است از « العذاب » به تقدير « من عذاب فرعون » يا بدون تقدير از باب مبالغه ، گويى فرعون عين عذاب است ، « عاليا » يعنى متكبر و علو طلب .\r\n32 -  وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ  .\r\nيعنى روى علمى كه به استحقاقشان داشتيم آنها را بر جهانيان برترى داديم\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nاين نظير  فَضَّلْتُكُمْ عَلَى الْعالَمِينَ  بقره / 47 و 122 است ، مراد از آن ظاهرا كثرت انبياء و معجزات است نظير عصا ، يد بيضاء ، انفجار دريا ، من و سلوى ، جريان آب از سنگ در صحراى سينا و مانند آن كه در هيچ يك از اقوام ، اينقدر معجزات و اين تعداد پيامبر ديده نشده است ، اين شايد حاكى از سرسختى و عصيان آنها باشد كه براى تربيتشان به اينقدر معجزه و مربى احتياج شده است ، على هذا منظور از « عالمين » تمام جهانيان است .\r\nناگفته نماند : اين دليل فضيلت فرد فرد آنها نمىشود ، بلكه فضيلت در كل بما هو كل است و گرنه ، نسبت به افراد چنان كه گفته شد دليل عصيان و طغيان است .\r\nاحتمال دارد كه منظور از « عالمين » اهل زمان آنها باشد ، زيرا دربارهء اهل اسلام آمده  كُنْتُمْ خَيْرَ أُمَّةٍ أُخْرِجَتْ لِلنَّاسِ  بقره / 143 ، ليكن آيهء بعدى مؤيد مطلب اول است .\r\n33 -  وَ آتَيْناهُمْ مِنَ الْآياتِ ما فِيهِ بَلؤُا مُبِينٌ  .\r\nاين آيه بيان آيهء فوق است منظور از آيات ، معجزات و موهبتهاست مانند شكافتن دريا ، سايبان كردن ابر ، من و سلوى و غيره ، گويى منظور از  بَلؤُا مُبِينٌ  آنست كه اگر مىخواستند با آن آيات به سعادت مىرسيدند ، نظير  إِنَّما أَمْوالُكُمْ وَ أَوْلادُكُمْ فِتْنَةٌ  تغابن / 15 ، در مجمع فرموده : امتحان با بلاء و نعمت هر دو مىشود .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\n\r\n[ سوره الدخان ( 44 ) : آيات 34 تا 59 
  ]\r\nإِنَّ هؤُلاءِ لَيَقُولُونَ ( 34 ) إِنْ هِيَ إِلاَّ مَوْتَتُنَا الْأُولى وَ ما نَحْنُ بِمُنْشَرِينَ ( 35 ) فَأْتُوا بِآبائِنا إِنْ كُنْتُمْ صادِقِينَ ( 36 ) أَ هُمْ خَيْرٌ أَمْ قَوْمُ تُبَّعٍ وَ الَّذِينَ مِنْ قَبْلِهِمْ أَهْلَكْناهُمْ إِنَّهُمْ كانُوا مُجْرِمِينَ ( 37 ) وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ( 38 )\r\nما خَلَقْناهُما إِلاَّ بِالْحَقِّ وَ لكِنَّ أَكْثَرَهُمْ لا يَعْلَمُونَ ( 39 ) إِنَّ يَوْمَ الْفَصْلِ مِيقاتُهُمْ أَجْمَعِينَ ( 40 ) يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ ( 41 ) إِلاَّ مَنْ رَحِمَ اللَّهُ إِنَّهُ هُوَ الْعَزِيزُ الرَّحِيمُ ( 42 ) إِنَّ شَجَرَةَ الزَّقُّومِ ( 43 )\r\nطَعامُ الْأَثِيمِ ( 44 ) كَالْمُهْلِ يَغْلِي فِي الْبُطُونِ ( 45 ) كَغَلْيِ الْحَمِيمِ ( 46 ) خُذُوهُ فَاعْتِلُوهُ إِلى سَواءِ الْجَحِيمِ ( 47 ) ثُمَّ صُبُّوا فَوْقَ رَأْسِهِ مِنْ عَذابِ الْحَمِيمِ ( 48 )\r\nذُقْ إِنَّكَ أَنْتَ الْعَزِيزُ الْكَرِيمُ ( 49 ) إِنَّ هذا ما كُنْتُمْ بِهِ تَمْتَرُونَ ( 50 ) إِنَّ الْمُتَّقِينَ فِي مَقامٍ أَمِينٍ ( 51 ) فِي جَنَّاتٍ وَ عُيُونٍ ( 52 ) يَلْبَسُونَ مِنْ سُندُسٍ وَ إِسْتَبْرَقٍ مُتَقابِلِينَ ( 53 )\r\nكَذلِكَ وَ زَوَّجْناهُمْ بِحُورٍ عِينٍ ( 54 ) يَدْعُونَ فِيها بِكُلِّ فاكِهَةٍ آمِنِينَ ( 55 ) لا يَذُوقُونَ فِيهَا الْمَوْتَ إِلاَّ الْمَوْتَةَ الْأُولى وَ وَقاهُمْ عَذابَ الْجَحِيمِ ( 56 ) فَضْلاً مِنْ رَبِّكَ ذلِكَ هُوَ الْفَوْزُ الْعَظِيمُ ( 57 ) فَإِنَّما يَسَّرْناهُ بِلِسانِكَ لَعَلَّهُمْ يَتَذَكَّرُونَ ( 58 )\r\nفَارْتَقِبْ إِنَّهُمْ مُرْتَقِبُونَ ( 59 )\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n34 - اين مشركان مىگويند .\r\n35 - عاقبت امر ما نيست مگر يك بار مردن و ما زنده شدگان نيستيم .\r\n36 - اگر راست مىگوئيد پدران ما را زنده كنيد .\r\n37 - آيا آنها بهتر هستند يا قوم « تبع » و كسانى كه از پيش بودند كه هلاكشان كرديم .\r\n38 - آسمانها و زمين و آنچه را كه در ميان آنهاست عبث نيافريده‌ايم .\r\n39 - آن دو را جز به حق نيافريده‌ايم ليكن بيشترشان نمىدانند .\r\n40 - روز داورى وعدهء وقتدار همگان است .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n41 - روزى كه سرپرستى از سر سپرده‌اى هيچ چيز كفايت نمىكند ، و يارى نمىشوند .\r\n42 - مگر كسى كه خدايش رحم كرده او عزيز و حكيم است .\r\n43 - درخت زقوم .\r\n44 - طعام گناهكار است .\r\n45 - همچون فلز مذاب در شكمها مىجوشد ،\r\n46 - مانند جوشيدن آب جوشان .\r\n47 - او را بگيريد و به وسط آتش بكشيد .\r\n48 - سپس آب جوشان از بالا سرش بريزيد .\r\n49 - بچش كه تويى عزيز و كريم .\r\n50 - اين آتش همانست كه در آن ترديد داشتيد .\r\n51 - متقين در جايگاه امنى هستند .\r\n52 - در بهشتهايى و چشمه‌هايى\r\n53 - مىپوشند از حرير نازك و ضخيم براق و مقابل هم مىنشينند .\r\n54 - جريان چنين است ، حور عين را به آنها داده‌ايم .\r\n55 - هر ميوه‌اى را با ايمنى مىخواهند .\r\n56 - در آنجا مرگى نمىبينند مگر مرگ اولى را ، خدا از عذاب آتش حفظشان كرده است .\r\n57 - تفضلى است از خدايت ، آن فوز بزرگى است .\r\n58 - فهم قرآن را با زبان تو آسان كرديم تا متذكر شوند .\r\n59 - منتظر باش كه آنها منتظرانند .\r\n\r\nكلمه‌ها\r\nموته : اخص از موت است گويند : « مات موتة لم يمتها احد » .\r\nتبع : لقب پادشاهان يمن است چنان كه فرعون لقب پادشاهان مصر و قيصر لقب پادشاهان روم بود ، راغب گويد : علّت اين تسميه آنست كه شاهان تبع در جهاندارى از يكديگر تبعيت مىكردند ، طبرسى\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nعلت آن را كثرت پيروان دانسته و قول راغب را به طور احتمال آورده است ، اين لفظ فقط دو بار در قرآن مجيد آمده است :\r\nدخان / 37 ، ق / 14 بقيهء سخن در « شرحها » خواهد آمد .\r\nفصل : جدا كردن  يَوْمَ الْفَصْلِ  روز قيامت است كه ميان مردم به حق قضاوت مىشود و حق و باطل از هم جدا مىگردد .\r\nميقاتهم : ميقات : اين كلمه سه معنى دارد ، وقت معين براى كارى ، وعدهء وقتدار و مكانى كه براى عملى معين شده است مانند مواقيت حجّ ، مراد از آن معناى اول يا دوم است .\r\nزقوم : نام درختى است در جهنم ، رجوع شود به سورهء صافات / 62 ، اين كلمه فقط سه بار در قرآن مجيد آمده است : صافات / 62 ، دخان / 43 ، واقعه / 52 .\r\nاثيم : صيغهء مبالغه است ( هميشه گناهكار ) .\r\nمهل : فلز مذاب . مس و آهن مذاب . آن فقط سه بار در قرآن مجيد آمده است : كهف / 29 ، دخان / 45 ، معارج / 8 .\r\nحميم : آب جوشان .\r\nاعتلوه : عتل : كشيدن با قهر . « اعتلوه » : بكشيد او را به قهر .\r\nسواء : وسط . برابر . به وسط شىء سواء گويند كه نسبت به اطرافش برابر است .\r\nتمترون : امتراء مجادله در چيزى كه در آن ترديد هست .\r\nسندس : حرير نازك ، استبرق : حرير ضخيم و براق .\r\nحور : جمع حوراء است به معنى زن سفيد بدن ( سيمين تن ) .\r\nعين : عيناء : زن درشت چشم . جمع آن عين است .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\n\r\nشرحها\r\nدر ابتداى سوره براى مشركان عذاب دنيا و آخرت هر دو وعده داده شد ، در رابطه با عذاب دنيا ، جريان غرق فرعونيان به عنوان شاهد عينى ياد گرديد ، و در اين آيات براى آخرت استدلال شده است ، با اين طريق ، وحدت و انسجام سوره از نظر ادعا و استدلال كاملا روشن مىگردد .\r\nبه بيان ديگر : در اين آيات ، ابتدا انكار معاد از جانب مشركان نقل و سپس با برهان حكمت به وجود آن استدلال شده و آن گاه مقدارى از آخرت بدكاران و نيكوكاران بازگو شده است .\r\nناگفته نماند : جريان قوم « تبع » در رديف جريان فرعونيان است كه در مقام تهديد به عنوان جمله معترضه آمده است و يا نقل آن در رد ادعاى استقلال است كه از آيات 35 و 36 فهميده مىشود و اللَّه العالم :\r\n34 و 35 و 36 -   إِنَّ هؤُلاءِ لَيَقُولُونَ إِنْ هِيَ إِلَّا مَوْتَتُنَا الْأُولى وَ ما نَحْنُ بِمُنْشَرِينَ   .\r\nاين سخن انكار معاد از جانب مشركان است كه در تأكيد آن گفته‌اند :\r\n فَأْتُوا بِآبائِنا . . .  نشر و انشار هر دو به معنى زنده كردن است « نشر اللَّه الموتى و انشرهم : احياهم » ضمير « هى » چنان كه در صافى و الميزان هست به « عاقبة » و « نهاية » برمىگردد يعنى عاقبت زندگى ما جز مرگ اولى نيست ، سپس حياتى نداريم  وَ ما نَحْنُ بِمُنْشَرِينَ  نقل شده : ابو جهل به رسول خدا صلّى اللَّه عليه و آله گفت : اگر راست مىگويى جدت قصىّ بن كلاب را زنده كن تا جريان ما بعد مرگ را از او بپرسيم كه او مرد\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nناگفته نماند : كلمه  مَوْتَتُنَا الْأُولى  در آيه   أَ فَما نَحْنُ بِمَيِّتِينَ إِلَّا مَوْتَتَنَا الْأُولى وَ ما نَحْنُ بِمُعَذَّبِينَ   صافات / 59 و در آيه :  لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى  دخان / 56 نيز آمده است .\r\nبه نظر مىآيد : معنى آن « يك بار مردن » است ، پس منظور كفار آن بود كه ما نمىميريم مگر يك بار مردن ، ديگر زنده شدن نداريم .\r\nو در آيه 56 دخان معنى آن مىشود كه اهل بهشت در آن مرگى نمىچشند مگر يك بار مردن كه در دنيا ديده‌اند ، بدينسان معلوم مىشود كه كلمه « الاولى » در اين آيات به معنى يك بار است نه مرگ اولى در مقابل مرگ دوم تا بگوئيم :\r\nمرگ دوم كدام است ؟\r\nدر الميزان فرموده : در توجيه آن گفته‌اند : جائز است چيزى باشد كه به آن اول گويند با آنكه ثانى ندارد ، آن گاه يك توجيه از كشاف و توجيه ديگرى از خودش آورده است .\r\nناگفته نماند در آيات ديگرى به جاى موت حيات نقل شده است نظير :\r\n وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ  انعام / 29 .\r\n37 -  أَ هُمْ خَيْرٌ أَمْ قَوْمُ تُبَّعٍ وَ الَّذِينَ مِنْ قَبْلِهِمْ أَهْلَكْناهُمْ إِنَّهُمْ كانُوا مُجْرِمِينَ  .\r\nدر گذشته گفتيم نقل جريان قوم تبع يا به عنوان معترضه است و يا براى رد ادعاى استقلال از جانب مشركان است ، كه مشركان مكه چه ادعاى « منم منم » مىكنند مگر از قوم تبع بهتر هستند كه هلاكشان كرديم ؟\r\nدر مجمع از مردى بنام كعب نقل شده : تبع آدم صالحى بود كه خدا قومش را ذم كرده ولى او را ذم نكرده است و نيز از سهل ساعدى از رسول خدا صلّى اللَّه عليه و آله نقل كرده كه فرمود : تبع را ناسزا نگوئيد كه او اسلام آورد .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nو از وليد بن صبيح از حضرت صادق عليه السّلام نقل نموده : كه تبع به قبيله اوس و خزرج گفت در اينجا باشيد تا آن پيامبر بيايد ، اگر من زمان او را درك مىكردم در يارى او خارج شده و خدمت او را مىكردم .\r\nالميزان از در منثور نقل كرده : عبد اللَّه بن سلام گفت : تبع از دنيا نرفت تا آمدن حضرت رسول را تصديق كرد ، چون يهود آمدن آن حضرت را به او خبر مىدادند ، گويند : تبع اولين كسى است كه كعبه را پرده پوش كرد .\r\n38 و 39 -   وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ما خَلَقْناهُما إِلَّا بِالْحَقِّ   .\r\nاستدلال است به معاد از راه حكمت . و آن ششمين طريق استدلال به معاد است كه در آخر سورهء « حجر » به تفصيل بيان گرديد .\r\nخلاصهء آن چنين است : در طبيعت چيز ثابتى وجود ندارد ، همه چيز در حال تغيير و گذر است ، اگر در آخر اين خلقت ، عالم باقى و ثابتى نبود خلقت انسان عبارت مىشد از آنكه قومى بميرد و قوم ديگرى آفريده شود و اين عمل بدون وقفه تكرار شود ، اين كار « حدّ يقف » ندارد ، كارى عبث مىشود زيرا يك سفر و يك حركت آن گاه مفهوم و معنى پيدا مىكند كه يك هدف ثابت داشته باشد ، و چون كار عبث بر خدا محال است ، بايد پشت سر اين زندگى آخرتى وجود داشته باشد .\r\nباء در « بالحق » براى ملابست است يعنى آنها را جز توأم به حق نيافريده‌ايم و به حق بودن آمدن معاد را لازم دارد .\r\n40 -  إِنَّ يَوْمَ الْفَصْلِ مِيقاتُهُمْ أَجْمَعِينَ  .\r\nنتيجه آيات فوق است ، حالا كه آسمانها و زمين را به حق آفريده‌ايم پس روز قيامت وعدهء وقتدار آنهاست كه به حسابشان رسيدگى شود : خداوند آن را يوم الفصل نام گذاشته كه در آن ميان حق و باطل فرق گذاشته و به حق داورى\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nخواهد كرد .\r\n41 -  يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ  از جمله صفات آن روز آنست كه تمام اسباب و علائق و واسطه‌هاى دنيا قطع مىشود ،  وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ  بقره / 166 ، منظور از مولاى اول سرپرستان و از مولاى دوم ، سر سپردگان هستند ، فرق ما بين اغناء و نصرت به قول الميزان آنست كه : اغناء رسيدن به كار كسى به طور استقلال است ولى نصرت آن است كه انسان مقدارى قدرت داشته باشد و ديگرى به او كمك نمايد .\r\nمنظور از آيه آنست كه : كسى مستقلا به كار كسى نمىرسد و نيز كسى را يارى نمىكند .\r\n42 -  إِلَّا مَنْ رَحِمَ اللَّهُ إِنَّهُ هُوَ الْعَزِيزُ الرَّحِيمُ  « الا » اگر استثناء از « ينصرون » باشد در اين صورت استثناء متصل و آيه دليل بر شفاعت است يعنى : مگر رحمت شدگان خدا كه به وسيله شفاعت بعضى از بعضى كفايت مىكنند مصداق  مَنْ رَحِمَ اللَّهُ  شافعانند .\r\nعلى هذا منظور از « لا ينصرون » همه مردمان است و اگر ضمير آن راجع به مشركان و امثال آنها باشد ، در اين صورت استثناء منقطع و به معنى « لكن » است يعنى : رحمت شدگان مشمول  يَوْمَ لا يُغْنِي مَوْلًى . . .  نيستند يا گناهشان ابتداء آمرزيده مىشود و يا به وسيله شفاعت .\r\nوصف « عزيز » در رابطه با  يَوْمَ لا يُغْنِي مَوْلًى . . .  و وصف رحيم در رابطه با استثناء است .\r\nدر كافى از زيد شحام نقل كرده كه گويد : با امام صادق عليه السّلام در شب جمعه راه مىرفتم فرمود : بخوان شب جمعه ، شب قرآن است من خواندم :   إِنَّ يَوْمَ الْفَصْلِ مِيقاتُهُمْ أَجْمَعِينَ يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ   فرمود :\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nبه خدا قسم رحمت شده مائيم ، به خدا قسم مائيم كه خدا استثناء كرده است ما از آنها ( شيعيان ) كفايت مىكنيم ( تفسير برهان ) بنا بر اين روايت « الا » استثناء است از « مولاى » اول .\r\n43 و 44 -   إِنَّ شَجَرَةَ الزَّقُّومِ طَعامُ الْأَثِيمِ   درباره شجره زقوم در صافات / 62 صحبت شد . ظهور آيه در طعام بودن خود شجره است نه ميوه آن ولى از  طَلْعُها كَأَنَّهُ رُؤُسُ الشَّياطِينِ  در صافات و از  لَآكِلُونَ مِنْ شَجَرٍ مِنْ زَقُّومٍ  در واقعه به نظر مىآيد منظور ميوهء آنست .\r\nدر صافى از تفسير قمى نقل شده آيه دربارهء ابو جهل نازل شد از اين آيه حالات كفار شروع مىشود .\r\n45 و 46 -   كَالْمُهْلِ يَغْلِي فِي الْبُطُونِ كَغَلْيِ الْحَمِيمِ   .\r\nنعوذ باللّه منه ، آيه وصف شجرة زقوم است كه مانند فلز مذاب است مانند آب جوشان در شكمها مىجوشد  كَالْمُهْلِ . . .   كَغَلْيِ الْحَمِيمِ  خبر دوم و سومند براى « ان » چنان كه  طَعامُ الْأَثِيمِ  خبر اول آنست .\r\n47 -  خُذُوهُ فَاعْتِلُوهُ إِلى سَواءِ الْجَحِيمِ  ضمير هر دو فعل راجع به اثيم است ، خطاب ظاهرا از جانب خدا به ملائكة مىباشد .\r\n48 -  ثُمَّ صُبُّوا فَوْقَ رَأْسِهِ مِنْ عَذابِ الْحَمِيمِ  اضافهء عذاب بيانيه است يعنى بر سرش آب جوشان بريزيد كه با آن عذاب بشود ( نعوذ باللّه ) .\r\n49 -  ذُقْ إِنَّكَ أَنْتَ الْعَزِيزُ الْكَرِيمُ  .\r\nكلمه عزيز و كريم براى تحكم و استهزاء است كه در دنيا خودش را با عزت و با كرامت حساب مىكرد .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nدر جوامع الجامع فرموده : ابو جهل به رسول خدا صلّى اللَّه عليه و آله گفت : ميان دو كوه مكه عزيزتر و كريمتر از من كسى نيست ولى اگر شأن نزول هم او باشد مورد مخصص نمىشود . لفظ « ذق » براى احساس است نه براى كم بودن .\r\n50 -  إِنَّ هذا ما كُنْتُمْ بِهِ تَمْتَرُونَ  اين خطاب در روز قيامت و به وقت عذاب خواهد بود ، صيغهء جمع در اين آيه نشان مىدهد كه منظور از آيات فوق فرد نيست بلكه همهء اثيم‌ها مراد است .\r\n51 -  إِنَّ الْمُتَّقِينَ فِي مَقامٍ أَمِينٍ  .\r\nاز اين آيه تا آيهء 57 در رابطه با متقيان و مردان خداست ، مقام اسم مكان است به معنى محل اقامت و ثبوت ، امين يعنى از هر مكروه و ناپسند . يعنى متقيان در مقامى هستند ايمن از هر مكروه و ناپسند .\r\n52 و 53 -   فِي جَنَّاتٍ وَ عُيُونٍ يَلْبَسُونَ مِنْ سُندُسٍ وَ إِسْتَبْرَقٍ مُتَقابِلِينَ   بيان  مَقامٍ أَمِينٍ  است ، منظور آنست كه در كنار « عيون » خواهند بود كه در « جنات » است ، سندس و استبرق هر دو نكره است براى تفخيم و نامعلوم بودن حقائق آنها در نزد ما ،  مُتَقابِلِينَ  يعنى : در حالى كه روبروى هم نشسته‌اند براى انس و گفتگو و شادكامى .\r\n54 -  كَذلِكَ وَ زَوَّجْناهُمْ بِحُورٍ عِينٍ  يعنى : « الامر كذلك » مراد از « زوجنا » در اختيار قرار دادن است ، « حور عين » غير از زنان دنيايى است كه وارد بهشت خواهند شد ، قرآن مجيد در اوصاف زنان بهشتى به طور نمونه چنين مىگويد :\r\nاول : سيمين تنان و درشت چشمان .\r\nدوم : زنان پاك شده از آلودگيها »  وَ أَزْواجٌ مُطَهَّرَةٌ وَ رِضْوانٌ مِنَ اللَّهِ  نساء / 57 .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nسوم : هميشه دوشيزگان   إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً   واقعه / 35 چهارم : نار پستانها  وَ كَواعِبَ أَتْراباً  نبأ / 33 .\r\nپنجم : زنانى كه به شوهران خود مهربانند و فقط به آنها چشم دوخته‌اند گويى تخمهاى پنهان شده‌اند   وَ عِنْدَهُمْ قاصِراتُ الطَّرْفِ عِينٌ كَأَنَّهُنَّ بَيْضٌ مَكْنُونٌ   صافات / 48 .\r\nششم : در زيبايى و طراوت مانند مرواريد و مرجان و ياقوت هستند :  كَأَنَّهُنَّ الْياقُوتُ وَ الْمَرْجانُ  رحمن / 58  كَأَمْثالِ اللُّؤْلُؤِ الْمَكْنُونِ  واقعه / 22 .\r\nهفتم : زنانى كه كسى به آنها نزديكى نكرده است  لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ  رحمن / 74 و اوصاف ديگر .\r\n55 -  يَدْعُونَ فِيها بِكُلِّ فاكِهَةٍ آمِنِينَ  .\r\nدر الميزان فرموده : كه از ضرر ميوه‌ها ايمن هستند ، شايد منظور آن باشد كه به هيچ وجه نگرانى ندارند ، نه از كمبود فعلى و نه از فقدان آينده ، مراد از « يدعون » خواستن از خدمتكاران است و يا ارادهءشان به قدرى قوى است كه تا اراده كنند مىشود .\r\n56 -  لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى وَ وَقاهُمْ عَذابَ الْجَحِيمِ  .\r\nاشاره است به ابديت بهشت كه در آن مرگ و فنا وجود ندارد ، مراد از  الْمَوْتَةَ الْأُولى  چنان كه در آيهء 35 گذشت ظاهرا يك بار مردن است  إِلَّا الْمَوْتَةَ الْأُولى  بدل است از « الموت » و « الا » به معنى « غير » است .\r\nدر الميزان فرموده :  لا يَذُوقُونَ . . .  حاكى است كه از عالمى به عالمى منتقل نمىشوند  وَقاهُمْ عَذابَ الْجَحِيمِ  حاكى است كه از حالى به حالى و از نعمت به نقمت منتقل نمىشوند .\r\n57 -  فَضْلًا مِنْ رَبِّكَ ذلِكَ هُوَ الْفَوْزُ الْعَظِيمُ  .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nحال است از نعمتها و كرامتهاى بهشتى ، يعنى آن تفضّلى است از جانب پروردگار ، اين كلمه نشان مىدهد كه بهشت و نعمتهاى آن ، تفضل و احسانى است از جانب خدا ، بى آنكه مردم استحقاق داشته باشند ، « فضلا » مىشود مفعول له نيز باشد يعنى « فعل اللَّه ذلك تفضلا منه » كلمهء « ذلك » اشاره به رسيدن به موهبتهاى بهشتى است .\r\n58 -  فَإِنَّما يَسَّرْناهُ بِلِسانِكَ لَعَلَّهُمْ يَتَذَكَّرُونَ  .\r\nتفريع است بر تمام مطالب سوره ، منظور از « يسرناه » ظاهرا آسان كردن فهم قرآن است ضمير « ه » به قرآن راجع مىباشد يعنى « يسرنا القرآن بالعربية » .\r\nدر مجمع فرموده : قرائت آن را براى تو آسان كرديم ، الميزان آن را بعيد مىداند .\r\n59 -  فَارْتَقِبْ إِنَّهُمْ مُرْتَقِبُونَ  .\r\nاشاره است به حتمى بودن وعده‌هاى خدا ، مراد از « مرتقبون » انتظار كشيدن مشركان است زوال اسلام را و يا به حكم منتظر عذابند چنان كه در مجمع فرموده است « فارتقب » ظاهرا تفريع است بر آيهء سابق ، يعنى : ما فهم قرآن را آسان كرديم تا متذكر شوند ، اما متذكّر نشدند پس منتظر عذاب براى آنها باش . روز سه شنبه پنجم جمادى الثانى هزار و چهار صد و پنج مطابق 7 اسفند ماه 1363 تفسير سورهء دخان به انجام رسيد .\r\nو الحمد للَّه و هو ختام\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n\r\nسورهء جاثيه\r\nدر مكه نازل شده و سى هفت آيه است\r\n\r\nنظرى به سورهء مباركه\r\n1 - جاثيه شصت و پنجمين سوره است كه بعد از سورهء دخان در مكّه نازل گرديد ، در ترتيب فعلى قرآن مجيد سورهء چهل و پنجم است ، به نظر مىآيد كه در حدود سال دهم بعثت نازل شده باشد ، ولى وقت دقيق نزول آن معلوم نشده است .\r\n2 - عدد آيات آن در قرائت كوفى سى و هفت است ، اين عدد به واسطه عاصم و ابو عبد الرحمن سلمى به أمير المؤمنين صلوات اللَّه عليه مىرسد ، در قرائت ديگران سى و شش است ، علّت اين اختلاف آنست كه كلمهء « حم » در قرائت كوفى به تنهايى يك آيه است ( مجمع البيان ) .\r\nدر تفسير خازن گويد : اين سوره داراى چهارصد و هشتاد هشت كلمه و دو هزار و صد و نود يك حرف است و اللَّه العالم .\r\n3 - تسميهء آن به « جاثيه » به علّت آمدن اين كلمهء در آيه  وَ تَرى كُلَّ أُمَّةٍ جاثِيَةً . . .  / 28 ، است ، تسميه كل به اسم جزء ، طبرسى و ديگران فرموده‌اند :\r\nآن را سورهء شريعت نيز ناميده‌اند به علّت آيه  ثُمَّ جَعَلْناكَ عَلى شَرِيعَةٍ مِنَ الْأَمْرِ . . . \r\n/ 18 ، ظاهرا حضرت رسول صلّى اللَّه عليه و آله آن را با اين نام ناميده است .\r\n4 - سوره مباركه به شهادت آيات آن مكّى است ، در مجمع از قتاده نقل شده : آيه  قُلْ لِلَّذِينَ آمَنُوا يَغْفِرُوا لِلَّذِينَ . . .  / 14 در مدينه نازل گرديد ولى\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nدليلى بر اين گفته نيست ، و نيز مىشود يقين كرد كه همه آن به يك بار نازل شده ، دليل بر نزول تدريجى وجود ندارد .\r\n5 - در سورهء مؤمن گفته شد همه حواميم پشت سر هم نازل شده‌اند اين ، نشان مىدهد كه در ميان مطالب آنها و نيز شأن نزول آنها وحدتى وجود داشته است ، براى مزيد توضيح به مقدمه دخان بند پنج رجوع شود .\r\n\r\nخلاصهء سوره\r\n6 - در اين سوره مىخوانيم كه ميان طبيعت و آيات قرآن تطابق وجود دارد ، آنچه قرآن دربارهء وجود خدا و وحدانيت او مىگويد : همانست كه جهان هستى بر آن دلالت دارد و عقل بشرى آن را مىفهمد ، پس قرآن و جهان هستى ، هر دو مؤيد يكديگر هستند و مطالب قرآن يك چيز تحميلى نيست .\r\nآن گاه در ضمن انذار عمومى مسئلهء معاد مطرح مىشود و سپس در آيات 21 و 22 با دليل عدالت و حكمت به وجود معاد استدلال مىشود ، بعدا مقدارى از حالات اهل بهشت و اهل عذاب نقل مىشود و در خلال اين مطالب حقائق ديگرى مطرح و بررسى شده است . على هذا ظاهرا منظور عمده از سورهء مباركه آنست كه جهان طبيعت و عقول انسانها ، دليل وجود و تدبير خداوند است كه قرآن آن را بازگو مىكند . على هذا كائنات دليل گفته‌هاى قرآن هستند .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nسورة الجاثية مكّيّة و هى سبع ثلاثون آية نزلت بعد سورة الدّخان بِسْمِ اللَّهِ الرَّحْمنِ الرَّحِيمِ\r\n\r\n[ سوره الجاثية ( 45 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 2 ) إِنَّ فِي السَّماواتِ وَ الْأَرْضِ لَآياتٍ لِلْمُؤْمِنِينَ ( 3 ) وَ فِي خَلْقِكُمْ وَ ما يَبُثُّ مِنْ دابَّةٍ آياتٌ لِقَوْمٍ يُوقِنُونَ ( 4 )\r\nوَ اخْتِلافِ اللَّيْلِ وَ النَّهارِ وَ ما أَنْزَلَ اللَّهُ مِنَ السَّماءِ مِنْ رِزْقٍ فَأَحْيا بِهِ الْأَرْضَ بَعْدَ مَوْتِها وَ تَصْرِيفِ الرِّياحِ آياتٌ لِقَوْمٍ يَعْقِلُونَ ( 5 ) تِلْكَ آياتُ اللَّهِ نَتْلُوها عَلَيْكَ بِالْحَقِّ فَبِأَيِّ حَدِيثٍ بَعْدَ اللَّهِ وَ آياتِهِ يُؤْمِنُونَ ( 6 )\r\nبه نام خداى رحمان رحيم\r\n1 - حاء ، ميم .\r\n2 - اين كتاب از جانب خداى توانا و مصلحتكار نازل شده است .\r\n3 - حقا كه در آسمانها و زمين مؤمنان را دلائلى هست .\r\n4 - و در آفرينش شما و آنچه از جنبنده در زمين منتشر مىكند آياتى است يقين جويندگان را .\r\n5 - پى در پى بودن شب و روز و آنچه خدا از آسمان آب فرستاده و زمين را بعد از مردنش زنده كرده و حركت دادن بادها ، آياتى است به آنان كه تعقل مىكنند .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\n6 - اينهاست آيات خدا كه بر تو مىخوانيم پس به كدام سخن بعد از خدا و آياتش ايمان مىآورند ؟ !\r\n\r\nكلمه‌ها\r\nيبث : منتشر مىكند . « بث » پراكنده كردن و منتشر نمودن .\r\nاختلاف : پى در پى بودن ، جانشين شدن يكى از ديگرى .\r\nتصريف : برگرداندن . صرف نيز به همان معنى است .\r\n\r\nشرحها\r\nدر اين آيات مىخوانيم قرآن از جانب خدا نازل شده است و آن كتابى است كه جهان هستى ادعاى آن را اثبات مىكند . زيرا كه آسمانها و زمين و پيدايش موجودات زنده و پى در پى بودن شب و روز و نظام كون ، از وجود خدا و توحيد او در ادارهء جهان خبر مىدهند ، آيات قرآن نيز اشاره به همين‌هاست .\r\n1 -   حم   .\r\nاين كلمه در قرائت كوفى يك آيهء مستقل است و چون آن قرائت منتهى به على عليه السّلام است ، نشان مىدهد كه اين كلمه يك معناى مستقلّى دارد .\r\n2 -  تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ  در اول سورهء مؤمن گفته شد كه ظاهرا  تَنْزِيلُ الْكِتابِ  از باب اضافهء صفت به موصوف و « تنزيل » به معناى مفعول و خبر مبتداى محذوف است يعنى « هذا كتاب منزل من اللَّه » وصف عزيز حاكى از توانايى است ، وصف حكيم نشان مىدهد كه قرآن روى حكمت و مصلحت نازل شده است .\r\n3 -  إِنَّ فِي السَّماواتِ وَ الْأَرْضِ لَآياتٍ لِلْمُؤْمِنِينَ  اين آيه و دو آيه بعدى در رابطه با آنست كه : كائنات قرآن را تصديق دارند\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nزيرا آنها هم مىگويند : آفريننده و مدبر آنها خداست ، ميان آيات كون آيات قرآن تطابق هست .\r\nآسمانها و زمين ذاتا ممكن الوجود هستند ، بدون علّت واجب ، محال است كه موجود بشوند ، و نيز با نظم موجودشان دلالت بر وجود ناظم و مدبر دانا و توانا دارند .\r\n فِي السَّماواتِ  معنايش آن نيست كه سماوات ظرف آيات مىباشند و خودشان آيات نيستند بلكه آنها خودشان آيات وجود خدا و توحيد او هستند نظير  وَ مِنْ آياتِهِ خَلْقُ السَّماواتِ وَ الْأَرْضِ  روم / 22 ،  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  آل عمران / 190 .\r\nگويى : منظور از آمدن « فى » اشاره به جهات و انواع آيات است كه همه آنها سماوات و ارض را تشكيل مىدهند . منظور از « مؤمنين » كسانى هستند كه به حقائق تسليم مىشوند و روح عناد و لجاجت ندارند ، تنها روح تسليم در اينجا كافى است .\r\n4 -  وَ فِي خَلْقِكُمْ وَ ما يَبُثُّ مِنْ دابَّةٍ آياتٌ لِقَوْمٍ يُوقِنُونَ  .\r\nخلقت انسان و حيوانات غير از خلقت آسمانها و زمين است آن دو مصداق « ما بينها » هستند كه در بسيارى از آيات آمده است ، آفرينش انسان و حيوان كه مادهء زنده و جاندار هستند ما وراء آفرينش مادهء بيجان است ، آفرينش آنها و پيدايش حيات در روى زمين و اعضاء و جوارح آنها ، هزاران دليل و آيه بر وجود و تدبير خالق دانا و توانا است .\r\n خَلْقِكُمْ وَ ما يَبُثُّ  دلالت بر استمرار دارد يعنى آنهايى كه آفريده شده و آنهايى كه آفريده مىشوند  لِقَوْمٍ يُوقِنُونَ  كسانى هستند كه در پى يقين و در جستجوى آنند .\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n5 -  وَ اخْتِلافِ اللَّيْلِ وَ النَّهارِ وَ ما أَنْزَلَ اللَّهُ مِنَ السَّماءِ مِنْ رِزْقٍ فَأَحْيا بِهِ الْأَرْضَ بَعْدَ مَوْتِها  .\r\nاينها نيز مصداق « ما بين السماوات و الارض » مىباشند ، منظور از « رزق » باران است كه سبب رزق مىباشد و يا خودش از اقسام رزق است .\r\nزندگى در نور دائم و ظلمت دائم امكان پذير نيست زيرا ظلمت سرما توليد مىكند و نور دائم درجه حرارت را بالا مىبرد ، مىدانيم كه زمين در هر ساعت هزار ميل به دور خود مىچرخد از اين قرار شب و روز بيست و چهار ساعت شده‌اند ، اگر بعوض هزار ميل ، صد ميل مىچرخيد طول شب و روز دويست و چهل ساعت مىگرديد ، در اين صورت موجودات زنده در سرماى يكصد و بيست ساعته شب منجمد مىشدند بقيه نيز در گرماى يكصد و بيست ساعته روز حسابشان روشن بود كجا مانده كه نور دائم يا ظلمت دائم باشد .\r\nاما در صورت بيست چهار ساعت بودن هنوز سرماى شب به صورت ناراحت كننده نيامده ، روز مىآيد و آن را جبران مىكند و هنوز حرارت روز تشديد نشده غروب فرا مىرسد و هوا معتدل مىگردد ، پس پى در پى بودن شب و روز يك امر تصادفى نيست بلكه يك كار ضرورى و از روى حكمت و مصلحت و اراده حق تعالى است ، لذاست كه قرآن مجيد در بيان دلائل توحيد به « و اختلاف الليل و النهار در آيات متعدد تكيه مىكند .\r\nوانگهى به حكم  وَ ما أَنْزَلَ اللَّهُ مِنَ السَّماءِ مِنْ رِزْقٍ  آفتاب بر سطح درياها كه هزار فرسخ در هزار فرسخند مىتابد ، آبها تبخير مىشوند ، با وزش نسيم و باد از سطح اقيانوسها به خشكيها حركت مىكنند ، آن گاه به صورت باران و برف در زمين مىنشينند تا زمين را زنده كرده و آماده روئيدن گياهان بنمايند ، درياها و اقيانوسها در اثر كثرت املاحى كه دارند قابل شرب و استفاده براى انسان و\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nحيوان و نبات نيستند ، اگر تشكيل ابرها و بارانها نبود كار زندگى زار بود .\r\n وَ تَصْرِيفِ الرِّياحِ آياتٌ لِقَوْمٍ يَعْقِلُونَ  توليد نسيم‌ها و بادها از ضرورتهاى زندگى است ، اگر بادها نبود ابرها در سطح اقيانوسها راكد مىماندند حركت ابرها و تشكيل باران و برف ناممكن بود ، وانگهى هواى اطراف زمين در اثر راكد ماندن متعفن مىشد ، زندگى را دچار اشكالات مىكرد ، ميوه‌ها تلقيح نمىشدند و صدها فوائد ديگر .\r\n« تصريف » به معنى برگرداندن است ، اين نشان مىدهد كه وزش بادها به صورت دائره است نه افقى ، بلكه از دريا به خشكى و از خشكى بدرياست ، در واقع هوايى كه از محلى حركت كرده باز به محل خودش بعد از تصفيه شدن باز مىگردد .\r\nآرى آنان كه اهل تعقل و تفكر هستند از اين آيات به وجود خالق و تدبير او پى مىبرند . در اين آيات تعقل لازم است با صرف تسليم درست شدنى نيست .\r\n6 -  تِلْكَ آياتُ اللَّهِ نَتْلُوها عَلَيْكَ بِالْحَقِّ فَبِأَيِّ حَدِيثٍ بَعْدَ اللَّهِ وَ آياتِهِ يُؤْمِنُونَ  .\r\nمنظور از آيات اللَّه آيات گذشته مىباشد با در نظر گرفتن آنكه بيان آيات طبيعت نيز هستند ، اگر مردم به اين آيات كه زبان گوياى هستى مىباشند ايمان نياورند و تسليم نشوند ديگر چيزى نمىماند كه به آن ايمان آورند گويى منظور از ايمان آنست كه توأم با تسليم و عمل باشد و گرنه ، دانستن با عدم تسليم فائده‌اى ندارد نظير :  وَ أَضَلَّهُ اللَّهُ عَلى عِلْمٍ  جاثيه / 23 .\r\n« بالحق » قيد تلاوت است يعنى تلاوت از روى حق و لازم است نه از روى باطل و بيهوده بودن ، دربارهء  فَبِأَيِّ حَدِيثٍ بَعْدَ اللَّهِ وَ آياتِهِ  دو تفسير هست يكى آنكه تقدير آن « بعد حديث اللَّه » است در اين صورت ، مراد از حديث قرآن\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nو از آيات ، آيات كونيه است يعنى : به كدام سخن خدا كه قرآنست و به كدام آيات بعد از آيات خدا ايمان مىآورند .\r\nدوم آنكه اين سخن نظير « اعجبنى زيد و كرمه » است كه مراد كرم زيد است و آمدن « زيد » براى فهماندن كرم است على هذا منظور آنست كه « فباى حديث بعد آيات اللَّه يؤمنون » الميزان تفسير دوم را الطف مىداند ، طبرسى تفسير اول را اختيار كرده است .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\n[ سوره الجاثية ( 45 ) : آيات 7 تا 13 
  ]\r\nوَيْلٌ لِكُلِّ أَفَّاكٍ أَثِيمٍ ( 7 ) يَسْمَعُ آياتِ اللَّهِ تُتْلى عَلَيْهِ ثُمَّ يُصِرُّ مُسْتَكْبِراً كَأَنْ لَمْ يَسْمَعْها فَبَشِّرْهُ بِعَذابٍ أَلِيمٍ ( 8 ) وَ إِذا عَلِمَ مِنْ آياتِنا شَيْئاً اتَّخَذَها هُزُواً أُولئِكَ لَهُمْ عَذابٌ مُهِينٌ ( 9 ) مِنْ وَرائِهِمْ جَهَنَّمُ وَ لا يُغْنِي عَنْهُمْ ما كَسَبُوا شَيْئاً وَ لا مَا اتَّخَذُوا مِنْ دُونِ اللَّهِ أَوْلِياءَ وَ لَهُمْ عَذابٌ عَظِيمٌ ( 10 ) هذا هُدىً وَ الَّذِينَ كَفَرُوا بِآياتِ رَبِّهِمْ لَهُمْ عَذابٌ مِنْ رِجْزٍ أَلِيمٌ ( 11 )\r\nاللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 12 ) وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 13 )\r\n7 - واى بر هر دروغگوى گناهكار .\r\n8 - كه آيات خدا را مىشنود ، كه بر او تلاوت مىگردد ، سپس متكبرانه در كفر اصرار مىورزد ، او را به عذابى دردناك بشارت ده .\r\n9 - و چون چيزى از آيات ما را بداند ، آنها را مسخره مىگيرد ، آنها راست عذاب خوار كننده .\r\n10 - از پس آنها جهنم است آنچه به دست آورده‌اند و آنچه براى خود سرپرست گرفته‌اند چيزى از آنها را كفايت نمىكند .\r\n\r\n","description":"","footnote":"","page_name":" 101 ","page_number":103},
  {"content":"\r\n\r\n11 - قرآن هدايت است ، كسانى كه آيات خدا را انكار كرده‌اند عذاب دردناكى دارند .\r\n12 - خدا همانست كه دريا را براى شما مسخر كرد تا كشتىها به فرمان خدا در آن حركت كنند و تا از فضل خدا بطلبيد و تا شكر كنيد .\r\n13 - همه آنچه را كه در آسمانها و زمين است براى شما مسخر كرده است در آنچه گفته شد دلائلى است براى مردمى كه فكر مىكنند .\r\n\r\nكلمه‌ها\r\nافاك : افك : دروغ . آن در اصل برگرداندن چيزى است از حقيقتش افاك صيغه مبالغهء آفك است .\r\nيصر : صر : بستن و گره زدن « صر الصرة : شدها » پى در پى گناه كردن را از آن اصرار گويند كه گويى گناه را به گناه ديگرى مىبندد .\r\nهزو : هزو و هز : مسخره كردن كه حكايت از تحقير مسخره شده دارد .\r\nرجز : اضطراب . راغب گويد : اصل رجز اضطراب است چون ناقه ضعيف شود و قدمهاى كوتاه بردارد گويند « رجز البعير » طبرسى فرموده : لرزشى است در پاى شتر . . . على هذا عذاب را رجز گويند كه سبب اضطراب است .\r\nسخر : تسخير : وادار كردن به عمل با قهر و اجبار . راغب گويد : تسخير آنست كه شىء را براى غرض مخصوصى با قهر سوق كنند .\r\n\r\nشرحها\r\nمطالبى است در رابطه با آنهايى كه به آيات قولى و تكوينى ايمان نمىآورند و در مقابل آنها مىايستند و آنها را به مسخره مىگيرند كه عاقبت به عذاب خداوند\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nگرفتار خواهند شد و وسائل فائده‌اى به حالشان نخواهد بخشيد .\r\nآن گاه ، سخن بار ديگر به اول برگشته و با جمله  هذا هُدىً . . .  به استهزاء آنها جواب داده و دو نمونه ديگر از دلائل توحيد كه كسى قدرت انكار ندارد بيان شده است .\r\n7 و 8 -   وَيْلٌ لِكُلِّ أَفَّاكٍ أَثِيمٍ يَسْمَعُ آياتِ اللَّهِ تُتْلى عَلَيْهِ ثُمَّ يُصِرُّ مُسْتَكْبِراً كَأَنْ لَمْ يَسْمَعْها   .\r\nآمدن كلمه افاك ظاهرا براى آنست كه انسان مشرك آيات خدا را از حقيقتش منحرف مىكند ، آياتى را كه بايد هدايت كننده باشند بىمحتوى مىگرداند ، على هذا  يَسْمَعُ آياتِ اللَّهِ . . .  توضيح و بيان افاك است « يصرّ » يعنى : به كفر و شرك اصرار مىورزد ، بدينسان عاقبت كار او عذاب اليم است .\r\n9 -  وَ إِذا عَلِمَ مِنْ آياتِنا شَيْئاً اتَّخَذَها هُزُواً  .\r\nآيهء قبلى در رابطه با عدم اعتنا بود ولى اين آيه در رابطه با تحقير آيات و به مسخره گرفتن آنهاست ضمير « اتخذها » به آيات راجع است به « شيئا » راجع نيست ، معنايش اين مىشود : چون بعضى از آيات ما را بشنود همهء آنها را به مسخره مىگيرد ،  أُولئِكَ لَهُمْ عَذابٌ مُهِينٌ  چون دانسته اين كار را مىكنند لذا عذاب خوار كننده در كمين آنهاست . آرى عذاب خوار كننده است نظير :  رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ  قيد « مهين » ظاهرا در مقابل « مستكبرا » است .\r\n10 -  مِنْ وَرائِهِمْ جَهَنَّمُ وَ لا يُغْنِي عَنْهُمْ ما كَسَبُوا شَيْئاً وَ لا مَا اتَّخَذُوا مِنْ دُونِ اللَّهِ أَوْلِياءَ  .\r\nكلمه  مِنْ وَرائِهِمْ  مىشود به معنى « پس يا پيش » باشد ، طبرسى فرموده :\r\nآنچه از تو پنهان باشد در « وراء » تو است در پيش باشد يا در پس ، يعنى : در پى اين نعمتهايشان جهنم هست آن با « پيش » تطبيق مىشود .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nمنظور از  ما كَسَبُوا  مال و منال و از  مَا اتَّخَذُوا  - اولياء » معبودهاى باطل است .\r\n لَهُمْ عَذابٌ عَظِيمٌ  اين پنجمين بار است كه تهديد مىشوند : « ويل ،  بِعَذابٍ أَلِيمٍ  ،  عَذابٌ مُهِينٌ  ،  مِنْ وَرائِهِمْ جَهَنَّمُ  .\r\n11 -  هذا هُدىً وَ الَّذِينَ كَفَرُوا بِآياتِ رَبِّهِمْ لَهُمْ عَذابٌ مِنْ رِجْزٍ أَلِيمٌ  .\r\nاين آيه در جواب مسخره كردن آنهاست هذا اشاره به قرآن است « هدى » از باب مبالغه يا به معنى هادى است ، در جوامع ، « رجز » را اشد العذاب گفته است ، بعضىها « اليم » را با رفع خوانده‌اند كه صفت عذاب باشد در اين صورت معنى آن « عذاب دردناك از جنس عذاب شديد » است و اگر با كسر باشد ، صفت رجز مىباشد .\r\n12 -  اللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ  در اين آيه و آيه بعدى باز سخن از توحيد و آيات خداست ، گويى مصلحت آن بوده كه بعد از تهديد شديد مشركان ، باز آياتى از توحيد تذكر داده شود نحوهء تركيب آب و ماندن اشياء درون تهى در روى آن ، و عوامل و شرايط ديگر سفر دريا را براى انسان راحت كرده است اگر اين عوامل نبود ، بشر از دريا فائده‌اى نمىبرد ، آيه شريفه ناظر به اين معنى است ، ابتغاء فضل صيد از دريا حمل كالا و رسيدن به آمال است ،  لَعَلَّكُمْ تَشْكُرُونَ  در رابطه با توجه به موهبتهاى خدايى است يعنى : خداشناسى و شكر خدا نيز از علل اساسى اين تسخير مىباشد .\r\n13 -  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  اين آيه از باب ذكر عام بعد از خاص است . آسمانها و زمين در يك نظام اتم\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nو اكمل با هم ديگر مربوط و متصلند ، جزئى از آنها جزء ديگر را رد نمىكند و همه در پى هم هستند ،  ما تَرى فِي خَلْقِ الرَّحْمنِ مِنْ تَفاوُتٍ  .\r\nعجبا ! ! همه اينها براى انسان تسخير شده و نظام يافته است ، اين سخن دلالت بر كرامت ذاتى انسان دارد  وَ لَقَدْ كَرَّمْنا بَنِي آدَمَ  آيه بسيار عجيب است « جميعا » براى تأكيد مىباشد . « منه » حال است از فاعل « سخر » يعنى در حالى كه همه آنها از جانب خداست و از ارادهء او نشأت گرفته است .\r\n إِنَّ فِي ذلِكَ لَآياتٍ لِقَوْمٍ يَتَفَكَّرُونَ  آرى با انديشه و تفكر در اين آفرينش و تدبير ، به وجود خدا و توحيد او راه يافته مىشود .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n\r\n[ سوره الجاثية ( 45 ) : آيات 14 تا 19 
  ]\r\nقُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ لِيَجْزِيَ قَوْماً بِما كانُوا يَكْسِبُونَ ( 14 ) مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها ثُمَّ إِلى رَبِّكُمْ تُرْجَعُونَ ( 15 ) وَ لَقَدْ آتَيْنا بَنِي إِسْرائِيلَ الْكِتابَ وَ الْحُكْمَ وَ النُّبُوَّةَ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلَى الْعالَمِينَ ( 16 ) وَ آتَيْناهُمْ بَيِّناتٍ مِنَ الْأَمْرِ فَمَا اخْتَلَفُوا إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 17 ) ثُمَّ جَعَلْناكَ عَلى شَرِيعَةٍ مِنَ الْأَمْرِ فَاتَّبِعْها وَ لا تَتَّبِعْ أَهْواءَ الَّذِينَ لا يَعْلَمُونَ ( 18 )\r\nإِنَّهُمْ لَنْ يُغْنُوا عَنْكَ مِنَ اللَّهِ شَيْئاً وَ إِنَّ الظَّالِمِينَ بَعْضُهُمْ أَوْلِياءُ بَعْضٍ وَ اللَّهُ وَلِيُّ الْمُتَّقِينَ ( 19 )\r\n14 - به مؤمنان بگو : كسانى را كه روزهاى خدا را اميد ندارند ، ناديده بگيرند تا خدا آن قوم را با آنچه مىكنند سزا دهد .\r\n15 - هر كه كار نيكى انجام دهد . براى خويش است و هر كه كار بد كند بر ضررش است . . .\r\n16 - به بنى اسرائيل كتاب و حكم و نبوت داديم و از پاكيزه‌ها رزق عطا كرديم ، و آنها را بر جهانيان برترى داديم .\r\n17 - آيات روشنگرى از امر دين در اختيارشان گذاشتيم ، اختلاف نكردند مگر بعد از دانستن و از روى حسد ، خدايت روز قيامت در آنچه اختلاف مىكنند ميانشان\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nقضاوت خواهد كرد .\r\n18 - سپس تو را بر راهى از امر دين قرار داديم از آن تبعيت كن و از هواهاى آنان كه جاهلند پيروى مكن .\r\n19 - كه آنها از خدا هيچ چيزى از تو كفايت نكنند ، ظالمان بعضى سرپرست بعضى و خدا سرپرست متقيان است .\r\n\r\nكلمه‌ها\r\nشريعة : شرع : راه آشكار . شرعه و شريعة هر دو به معنى طريقه واضحه است  عَلى شَرِيعَةٍ مِنَ الْأَمْرِ  يعنى در راه آشكارى از امر دين .\r\n\r\nشرحها\r\nپس از تهديد شديد مشركان و استهزاء كنندگان آيات خدا ، در اين آيات خطاب به آن حضرت فرموده به مؤمنان بگو : خود را درگير مشركان نكنند و آنها را ناديده بگيرند تا عقوبت دنيا و آخرت به سراغ آنها بيايد ، زيرا كه اميدى به هدايت آنها نيست و پرداختن به حالشان بيفائده است .\r\nآن گاه با اشاره به بعثت حضرت موسى عليه السّلام يادآورى شده كه نبوت حضرت رسول صلّى اللَّه عليه و آله چيز نو ظهورى نيست ، نظائر بسيار دارد ، سپس فرموده : تو در راه آشكار هستى از آن پيروى كن ، از هواى نادان تبعيت منما كه در برابر خدا از تو دفاعى نتوانند ، ظالمان سرپرست يكديگر مىباشند تو كه از متقيان هستى ، سرپرست تو خداست .\r\n14 -  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ لِيَجْزِيَ قَوْماً بِما كانُوا يَكْسِبُونَ  منظور از « يغفروا » اغماض و ناديده گرفتن است ، يعني با آنها درگير\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nنشويد و براى هدايتشان زحمت نكشيد ، گويى كه اصلا وجود ندارند چنان كه در جاى ديگرى آمده :  فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ  معارج / 42 ، اين دستور به علّت آنست كه اميدى به هدايتشان نيست .\r\n« يغفروا » جواب امر محذوف است و تقدير آن « قل لهم اغفروا يغفروا » مىباشد ، مراد از ايام اللَّه روزهاى عذاب است روزهايى كه قهر خدا در آن متجلّى مىشود  لِيَجْزِيَ قَوْماً  مفعول له « يغفروا » است تنكير « قوما » براى تحقير است گويى اعتنايى به آنها نيست .\r\n15 -  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها ثُمَّ إِلى رَبِّكُمْ تُرْجَعُونَ  .\r\nتكميل و تعليل  لِيَجْزِيَ قَوْماً  است يعنى خدا آنها را جزاء مىدهد زيرا كه اعمال بدون نتيجه نخواهد ماند « ثم » ظاهرا براى ترتيب در كلام است .\r\n16 -  وَ لَقَدْ آتَيْنا بَنِي إِسْرائِيلَ الْكِتابَ وَ الْحُكْمَ وَ النُّبُوَّةَ  برگشت اعمال به خود انسان ، بعثت انبياء را لازم گرفته است زيرا هدايت بر خدا لازم است لذا در اينجا آمدن كتاب به بنى اسرائيل و سپس به حضرت رسول رسول صلّى اللَّه عليه و آله اشاره شده است « الكتاب » تطبيق مىشود با تورات ، به احتمال ضعيف شامل انجيل و زبور نيز مىشود .\r\nالميزان حكم را احكام كتاب دربارهء وظائف مردم دانسته است و آن را لازمهء كتاب مىداند ، در اين صورت ، آن نوعى تفسير براى كتاب است ، نبوت مطلق پيامبرى است كه روايت شده هزار پيامبر در قوم يهود مبعوث شده‌اند .\r\n وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلَى الْعالَمِينَ  بقيهء موهبهاى خداوند است نسبت به بنى اسرائيل . من و سلوى نيز از آن جمله است .\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nمنظور از « عالمين » يا همه جهانيان است و يا مردم زمان بنى اسرائيل چنان كه در ذيل آيهء 32 از سوره دخان گذشت .\r\n17 -  وَ آتَيْناهُمْ بَيِّناتٍ مِنَ الْأَمْرِ فَمَا اخْتَلَفُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ  يعنى دلائل روشن و آشكار به آنها داديم كه هيچگونه شك و ابهامى باقى نمىگذاشتند ، بينات شامل تورات و معجزات موسى است ، آمدن « بينات » در جاى كتاب ، مقدمه است براى ذيل آيه ، يعنى آنها با بودن بينات و با بودن علم ، اختلاف در دين كردند ، نظير :  وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ  بقره / 212 .\r\nمراد از « من الامر » امر دين است ، به قولى منظور بشارتهاى تورات درباره حضرت رسول صلّى اللَّه عليه و آله است .\r\n إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  اين جمله ناظر به مسئول بودن آنهاست زيرا كه دانسته و از روى حسد و بدخواهى اختلاف كرده‌اند .\r\nمىشود گفت : كه در اين سخن اشاره است به اينكه اى پيامبر از مخالفت يهود - ناراحت مباش كه آنها از قديم الايام چنين بوده‌اند .\r\n18 -  ثُمَّ جَعَلْناكَ عَلى شَرِيعَةٍ مِنَ الْأَمْرِ فَاتَّبِعْها وَ لا تَتَّبِعْ أَهْواءَ الَّذِينَ لا يَعْلَمُونَ  يعنى پس از بنى اسرائيل و موسى نوبت به تو رسيد ، « فاتبعها » شامل است نيز مىباشد .  لا يَعْلَمُونَ  يعنى امر دين را نمىدانند ، مراد از « الامر » امر دين است ، آيه صريح است در اينكه پيامبر مانند امت مكلف به احكام دين است .\r\n19 -  إِنَّهُمْ لَنْ يُغْنُوا عَنْكَ مِنَ اللَّهِ شَيْئاً  تعليل  وَ لا تَتَّبِعْ  است يعنى : اگر از هواى آنها پيروى كنى ، پيش خدا\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nدر عذاب خواهى بود آنها هم از تو كفايت نخواهند كرد .\r\n وَ إِنَّ الظَّالِمِينَ بَعْضُهُمْ أَوْلِياءُ بَعْضٍ وَ اللَّهُ وَلِيُّ الْمُتَّقِينَ  تعليل ديگرى است يعنى : خدا ولى متقين است كه آنها پيروان دين خدايند پس بايد تابع دين خدا باشى تا خدا ولى تو باشد ، ظالمان بعضى ولى بعضى ديگر هستند ، اگر از آنها اطاعت كنى ، ولى تو خواهند بود و از خدا جدا خواهى گشت .\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n\r\n[ سوره الجاثية ( 45 ) : آيات 20 تا 26 
  ]\r\nهذا بَصائِرُ لِلنَّاسِ وَ هُدىً وَ رَحْمَةٌ لِقَوْمٍ يُوقِنُونَ ( 20 ) أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ ( 21 ) وَ خَلَقَ اللَّهُ السَّماواتِ وَ الْأَرْضَ بِالْحَقِّ وَ لِتُجْزى كُلُّ نَفْسٍ بِما كَسَبَتْ وَ هُمْ لا يُظْلَمُونَ ( 22 ) أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ أَ فَلا تَذَكَّرُونَ ( 23 ) وَ قالُوا ما هِيَ إِلاَّ حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلاَّ الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلاَّ يَظُنُّونَ ( 24 )\r\nوَ إِذا تُتْلى عَلَيْهِمْ آياتُنا بَيِّناتٍ ما كانَ حُجَّتَهُمْ إِلاَّ أَنْ قالُوا ائْتُوا بِآبائِنا إِنْ كُنْتُمْ صادِقِينَ ( 25 ) قُلِ اللَّهُ يُحْيِيكُمْ ثُمَّ يُمِيتُكُمْ ثُمَّ يَجْمَعُكُمْ إِلى يَوْمِ الْقِيامَةِ لا رَيْبَ فِيهِ وَ لكِنَّ أَكْثَرَ النَّاسِ لا يَعْلَمُونَ ( 26 )\r\n20 - اين گفته براى مردم بصيرتها و براى اهل يقين هدايت و رحمت است .\r\n21 - مگر گناهكاران گمان كرده‌اند كه آنها را مانند اهل ايمان و عمل قرار مىدهيم كه حيات و مماتشان برابر باشد ؟ ! ! بد قضاوت مىكنند .\r\n22 - خدا آسمانها و زمين را به حق آفريده و تا هر كس با عمل خويش مجازات شود ، آنها\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nمظلوم نمىشوند .\r\n23 - آيا ديدى آنكه را كه معبودش را هوايش قرار داده و خدا او را با آنكه مىداند گمراه كرده و بر گوش و قلبش مهر نهاده و بر چشمش پرده به خصوصى قرار داده است . . . ؟ ! !\r\n24 - مشركان گفتند : حياتى نيست مگر اين حيات دنيايى ما ، مىميريم و زنده مىشويم ما را هلاك نمىكند مگر گذشت ايام . . .\r\n25 - و چون آيات ما بر آنها خوانده شود ، نيست دليل آنها مگر آنكه بگويند : اگر راست مىگوئيد پدران ما را زنده كنيد ؟\r\n26 - بگو : خدا شما را به وجود مىآورد سپس مىميراند و سپس تا روز قيامت كه در آن شكى نيست شما را جمع مىكند اما بيشتر مردم نمىدانند .\r\n\r\nكلمه‌ها\r\nبصائر : بصر : بينايى چشم . بصيرت : بينايى قلب كه مرادف با معرفت و درك است ، جمع آن بصائر و ابصار است ، بصر نيز گاهى به معنى بصيرت آيد .\r\nاجترحوا : راغب گويد : اجتراح به معنى كسب گناه است طبرسى رحمه اللَّه به معنى مطلق اكتساب گفته است در جاى ديگر به جاى آن ، اكتساب آمده است نظير :  لِكُلِّ امْرِئٍ مِنْهُمْ مَا اكْتَسَبَ مِنَ الْإِثْمِ  نور / 11 .\r\nمحيا : مصدر ميمى است به معنى حيات و زندگى . ممات نيز چنين است .\r\nغشاوة : پرده و حجاب ، غشى : پوشاندن و فراگرفتن ، پرده را از آن غشاوه گويند كه اشياء را مىپوشاند .\r\nدهر : زمان . يا زمان طويل . صحاح و قاموس آن را زمان ، مجمع البيان\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nگذشتن شب و روز گفته است ، ابن اثير و اقرب الموارد زمان طويل معنى كرده‌اند ، گفته مجمع البيان با قرآن بهتر مىسازد .\r\n\r\nشرحها\r\nبه دنبال آيه  ثُمَّ جَعَلْناكَ عَلى شَرِيعَةٍ مِنَ الْأَمْرِ  در اين آيات فرموده :\r\nاين شريعت و اين قرآن بصيرتهاست كه به انسانها شناخت و معرفت مىدهد .\r\nسپس مىفرمايد : در سنت الهى نيكوكار و بدكار يكى نيستند ، بدين جهت قيامت بايد بيايد على هذا لازم بود مردم با اين بصيرتها هدايت شوند مشركان در اثر انكار معاد حاضر به قبول شريعت نيستند و فكر مىكنند كه در نزد خدا نيكوكار و بدكار يكسان است ولى خطا مىكنند . و نيز هواى نفس را معبود خود ساخته‌اند و مىگويند : زندگى فقط اين دنياست ، گذشت زمان عده‌اى را مىآورد و عده‌اى را مىبرد ، اگر راست مىگوئيد : پدران گذشتهء ما را زنده كنيد .\r\nدر جواب فرموده : اينان سخن از روى گمان مىگويند : دليلى به گفته خويش ندارند ، خدايى كه شما را زنده كرده همان خدا بعد از مردن بار ديگر زنده خواهد كرد .\r\n20 -  هذا بَصائِرُ لِلنَّاسِ وَ هُدىً وَ رَحْمَةٌ لِقَوْمٍ يُوقِنُونَ  .\r\nهذا اشاره است به قرآن يا به شريعت به اعتبار « ما نزل » ، منظور از « بصائر » بصيرت دهنده است گويى كه خود بصيرتند .  بَصائِرُ لِلنَّاسِ  نظير  هُدىً لِلنَّاسِ  بقره / 185 است .\r\nعلى هذا مراد از  هُدىً وَ رَحْمَةٌ  هدايت خاص و رحمت است كه مخصوص اهل يقين مىباشد و ممكن است منظور مطلق هدايت و رحمت باشد كه شامل همهء مردم است .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\n21 -  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ  .\r\nاين آيه مقدمه است بر استدلال به معاد كه در آيهء بعدى خواهد آمد ، خلاصهء آن چنين است : خدا زندگى و ممات بدكاران و نيكوكاران را يكسان قرار نمىدهد زيرا كه آن ، سبب لغو بودن شريعت و خلاف عدالت است ، « ام » در اينجا منقطعه و به معنى « بل » و استفهام براى انكار گمان آنهاست .\r\n« كالذين » مفعول ثانى  أَنْ نَجْعَلَهُمْ  است « سواء » به معنى مستوى و آن ظاهرا حال است از ضمير « نجعلهم » ، گرچه گفته‌اند بدل است از « كالذين » ضمير  مَحْياهُمْ وَ مَماتُهُمْ  به هر دو گروه راجع است .\r\nزندگى دو گروه يكى نيست زيرا مؤمنان در نور و شناخت و بصيرت زندگى مىكنند و كافران در ظلمت و عدم نور  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  انعام 122 و از لحاظ آخرت مىدانيم كه مؤمنان در بهشت و كفار در جهنم خواهند بود پس ايندو گروه نه در حيات مساوى هستند و نه در ممات .\r\n ساءَ ما يَحْكُمُونَ  .\r\nرد گمان آنهاست كه در اين صورت ايمان و تشريع لغو بوده و خلاف عدالت مىشود چنان كه در بالا گفته شد .\r\n22 -  وَ خَلَقَ اللَّهُ السَّماواتِ وَ الْأَرْضَ بِالْحَقِّ وَ لِتُجْزى كُلُّ نَفْسٍ بِما كَسَبَتْ وَ هُمْ لا يُظْلَمُونَ  .\r\nپس از مطلب آيهء شريفهء فوق ، در اين آيه با دو دليل حكمت و عدالت به وجود معاد استدلال شده است چنان كه به طور مشروح در آخر سورهء « حجر » گفته‌ايم .\r\nمنظور از سماوات و ارض ظاهرا همهء كائنات است ، حقّ بودن خلقت آنها\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nلازم گرفته كه در پس آنها مقصد ثابت و نهايى بوده باشد و گر نه عبث و باطل مىشوند و اين كار بر حكيم محال است و نيز در دنيا مجازات نيكوكار و بدكار عملى نمىشود ، اگر آخرت نباشد خلاف عدالت لازم مىآيد و آن بر خدا محال است .\r\nپس اين آيه شامل دو تا برهان براى معاد است يكى  وَ خَلَقَ اللَّهُ السَّماواتِ وَ الْأَرْضَ بِالْحَقِّ  كه برهان حكمت است ، دوم  وَ لِتُجْزى كُلُّ نَفْسٍ بِما كَسَبَتْ  كه برهان عدل است .  وَ هُمْ لا يُظْلَمُونَ  راجع به هر دو گروه و حال است از « كل نفس » ، يعنى از پاداش مؤمن كاسته نمىشود و به كافر زياده از استحقاق عذاب وارد نمىگردد .\r\n23 -  أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ  .\r\nاين آيه مىگويد : اينها به جاى خدا ، هواى نفس را بندگى كرده‌اند ، در نتيجه خدا اضلالشان كرده اميدى به هدايت آنها نيست . تقديم « الهه » بر « هواه » حاكى است كه آنها مىدانند خدايى و الهى دارند ، ولى به جاى آن هواى نفس را اطاعت مىكنند و آن سبب « إله » قرار دادن نفس است چنان كه در آيهء  لا تَعْبُدُوا الشَّيْطانَ  يس / 60 ، اطاعت از شيطان عبادت خوانده شده است .\r\n أَضَلَّهُ اللَّهُ عَلى عِلْمٍ  نتيجهء تبعيّت از هواست ، بايد بدانيم كه علم و باور غير از تسليم شدن به علم است ، مىشود انسان دانسته گمراه باشد نظير  وَ جَحَدُوا بِها وَ اسْتَيْقَنَتْها أَنْفُسُهُمْ  نمل / 14 .\r\n وَ خَتَمَ عَلى سَمْعِهِ . . .  تفسير و توجيه اضلال است ، منظور از ختم و جعل غشاوة آنست كه گوش و چشم و قلب تأثيرى در هدايت نداشته باشند و چون علم دين از راه شنيدن و قلب است ، يعنى گوش از پيامبر مىشنود و قلب باور مىكند بدين جهت  خَتَمَ عَلى سَمْعِهِ وَ قَلْبِهِ  آمده است و چون ديدن آيات كون ، اثر نبخشيده\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nلذا فرموده است  وَ جَعَلَ عَلى بَصَرِهِ غِشاوَةً  و گرنه در سورهء بقره آمده :  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ  .\r\nانسان كه در چنين شرائطى قرار گرفت ديگر ارشاد او ميسر نيست  فَمَنْ يَهْدِيهِ مِنْ بَعْدِ اللَّهِ  جملهء  أَ فَلا تَذَكَّرُونَ  تأكيد اين مطلب است ، از تفسير قمى نقل شده : آيه  أَ فَرَأَيْتَ . . .  دربارهء همه قريش نازل گرديد هر وقت چيزى مطابق هوايشان بود آن را عبادت كردند « كلما هووا شيئا عبدوه » .\r\n24 -  وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ  .\r\nاين سخن اشكالى است از مشركان در رابطه با انكار معاد ، نه انكار وجود خدا ، زيرا مشركان به وجود خدا عقيده داشتند ، لذا در جواب آن فرموده :  قُلِ اللَّهُ يُحْيِيكُمْ ثُمَّ يُمِيتُكُمْ . . .  .\r\nخلاصهء سخنشان آنست كه : زندگى فقط اين زندگى است ، عده‌اى مىميرند و عده‌اى متولد مىشوند ، مرگ ما در اثر گذشت روزگار است . « هى » راجع به حيات است يعنى : « ما الحياة الا حياتنا الدنيا . . . » .\r\n وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  .\r\nجواب اشكال آنهاست . يعنى اين سخن كه از آن به نفى معاد استدلال مىكنند سخنى است از روى تخمين و گمان ، نه از روى علم . از كجا مىتوانند بگويند :\r\nواقعيت اين است جز اين نيست .\r\nطبرسى رحمه اللَّه فرموده : و\r\nقد روى في الحديث عن النبي صلّى اللَّه عليه و آله انه قال لا تسبوا الدهر فان الدهر هو اللَّه »\r\nاين روايت در مجمع البحرين طريحى و نهايه ابن اثير و كتابهاى ديگر نيز نقل شده است .\r\nطبرسى در تأويل آن فرموده : اهل جاهليت حوادث ناگوار و بلاها را به\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nدهر نسبت داده و مىگفتند : دهر چنين و چنان كرد آن گاه دهر را فحش مىدادند حضرت فرمود : فاعل اينكارها خداست ، فاعل آنها را دشنام ندهيد .\r\nناگفته نماند : به نظر مىآيد كه مراد آنست كه : اين دشنام بالاخره به خدا مىرسد و اللَّه العالم .\r\n25 -  وَ إِذا تُتْلى عَلَيْهِمْ آياتُنا بَيِّناتٍ ما كانَ حُجَّتَهُمْ إِلَّا أَنْ قالُوا ائْتُوا بِآبائِنا إِنْ كُنْتُمْ صادِقِينَ  .\r\nاشكال ديگر مشركان است به حكم « الغريق يتشبث بكل حشيش » قسمت اول آيه در حكم جواب نيز مىباشد و آن اينكه در مقابل آيات بينات كه دلائل قاطع بر وجود معاد هستند مىگويند : پدران ما را زنده كنيد ، فكر مىكنند كه بايد به خاطر آنها نظام زندگى بهم زده شود ، لذا از جواب مشروح آن خوددارى شده است .\r\n26 -  قُلِ اللَّهُ يُحْيِيكُمْ ثُمَّ يُمِيتُكُمْ ثُمَّ يَجْمَعُكُمْ إِلى يَوْمِ الْقِيامَةِ لا رَيْبَ فِيهِ وَ لكِنَّ أَكْثَرَ النَّاسِ لا يَعْلَمُونَ  .\r\nاين آيه استدلال بر امكان معاد از راه قدرت خداست منظور از  يَجْمَعُكُمْ . . . \r\nظاهرا آنست كه انسانها به تدريج مىميرند و تا روز قيامت كنار هم جمع مىشوند آن گاه قيامت مىرسد پس منظور از جمع كردن ، ميراندن انسانهاست .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n\r\n[ سوره الجاثية ( 45 ) : آيات 27 تا 37 
  ]\r\nوَ لِلَّهِ مُلْكُ السَّماواتِ وَ الْأَرْضِ وَ يَوْمَ تَقُومُ السَّاعَةُ يَوْمَئِذٍ يَخْسَرُ الْمُبْطِلُونَ ( 27 ) وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ ( 28 ) هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ ( 29 ) فَأَمَّا الَّذِينَ آمَنُوا وَ عَمِلُوا الصَّالِحاتِ فَيُدْخِلُهُمْ رَبُّهُمْ فِي رَحْمَتِهِ ذلِكَ هُوَ الْفَوْزُ الْمُبِينُ ( 30 ) وَ أَمَّا الَّذِينَ كَفَرُوا أَ فَلَمْ تَكُنْ آياتِي تُتْلى عَلَيْكُمْ فَاسْتَكْبَرْتُمْ وَ كُنْتُمْ قَوْماً مُجْرِمِينَ ( 31 )\r\nوَ إِذا قِيلَ إِنَّ وَعْدَ اللَّهِ حَقٌّ وَ السَّاعَةُ لا رَيْبَ فِيها قُلْتُمْ ما نَدْرِي مَا السَّاعَةُ إِنْ نَظُنُّ إِلاَّ ظَنًّا وَ ما نَحْنُ بِمُسْتَيْقِنِينَ ( 32 ) وَ بَدا لَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ ( 33 ) وَ قِيلَ الْيَوْمَ نَنْساكُمْ كَما نَسِيتُمْ لِقاءَ يَوْمِكُمْ هذا وَ مَأْواكُمُ النَّارُ وَ ما لَكُمْ مِنْ ناصِرِينَ ( 34 ) ذلِكُمْ بِأَنَّكُمُ اتَّخَذْتُمْ آياتِ اللَّهِ هُزُواً وَ غَرَّتْكُمُ الْحَياةُ الدُّنْيا فَالْيَوْمَ لا يُخْرَجُونَ مِنْها وَ لا هُمْ يُسْتَعْتَبُونَ ( 35 ) فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ ( 36 )\r\nوَ لَهُ الْكِبْرِياءُ فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 37 )\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n27 - حكومت آسمانها و زمين خاص خداست روزى كه قيامت قائم شود در آن روز اهل باطل به خسران مىافتند .\r\n28 - هر امت را به زانو در آمده مىبينى ، همهء امتها به سوى كتاب خويش خوانده شوند امروز مجازات مىشويد آنچه را كه مىكرديد .\r\n29 - اين كتاب ماست كه بر شما به حق سخن مىگويد ما آنچه را كه مىكرديد نسخه بردارى مىنموديم .\r\n30 - اما كسانى كه ايمان آورده و اعمال شايسته كرده‌اند ، خدايشان به رحمت خويش داخل كند ، نجات آشكار همان است .\r\n31 - و اما كسانى كه كافر شده‌اند آيا آيات من بر شما تلاوت نمىشد پس تكبر كرديد و قومى گناهكار بوديد .\r\n32 - و چون گفته مىشد : وعدهء خدا حق است و آخرت خواهد آمد مىگفتيد : نمىدانيم آخرت چيست فقط گمان مىكنيم ، يقين نداريم .\r\n33 - آشكار شد بر آنها عذابهاى آنچه مىكردند و گرفت آنها را عذابى كه مسخره‌اش مىكردند\r\n34 - گفته شود : امروز شما را فراموش مىكنيم چنان كه ملاقات امروز را فراموش كرديد جايگاه شما آتش است ، شما را يارانى نيست .\r\n35 - اين عذاب براى آنست كه شما آيات خدا را مسخره گرفتيد ، زندگى دنيا مغرورتان كرد امروز نه از آن خارج مىشوند نه عذرى از آنها پذيرفته است .\r\n36 - حمد خاص خداست كه رب آسمانها و رب زمين و رب مخلوقات است .\r\n37 - در آسمانها و زمين ، عظمت خاص اوست و فقط اوست توانا و حكيم .\r\n\r\nكلمه‌ها\r\nجاثيه : به زانو در آمده . جثو : به زانو نشستن . « جثا الرجل جثوا :\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nجلس على ركبتيه » گويى منظور از آن ناتوانى و ذلت در مقابل حق است .\r\nنستنسخ : نسخ : زايل كردن . « نسخ الشيء : ازاله » در مجمع فرموده : نسخ آنست كه چيزى را ابطال كرده و چيز ديگرى در جاى آن قرار دهيم ، اصل آن به معنى عوض كردن است ، استنساخ و نسخه بردارى نوعى ازاله است نسبت به نسخه اوّل و نقل آن به محل ديگر راغب گويد : نسخ كتاب نقل صورت آنست به كتاب ديگر ، اين لازم نگرفته كه صورت كتاب اول زايل شود بلكه لازمه‌اش اثبات نظير آن در مادهء ديگر است ، مانند زدن مهر در مومهاى متعدد . . .\r\nحاق : حيق : احاطه و فرا گرفتن . گويى : معناى ثبات و لزوم در آن ملحوظ است در اقرب الموارد گويد : « حاق بهم الامر : لزمهم و وجب عليهم » .\r\nيستعتبون : عتبى : رضايت و خوشنودى . اعتاب : راضى كردن . استعتاب :\r\nطلب رضايت .\r\nكبرياء : عظمت و حكومت ، مراد از آن عظمت و برترى و سلطه است .\r\n\r\nشرحها\r\nبه دنبال مطالب گذشته ، در اين آيات مىفرمايد : حكومت آسمانها و زمين در دست خداست ، هيچ كس نمىتواند او را از آوردن قيامت مانع شود على هذا قيامت واقع مىگردد و اهل باطل به خسران مىافتند .\r\nآن گاه سخن از پرونده و كتاب امتهاست كه قطع نظر از نامهء عمل مخصوص براى هر امت نيز كتابى هست و به سوى آن خوانده مىشوند .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nبا مؤمنان و كفار مطابق عملشان رفتار مىشود ، آنان كه در دنيا قيامت و عذاب را به مسخره ميگرفتند ، همان عذاب مسخره شده بر آنها مسلط مىشود .\r\nاين كارها طبق عدالت صد در صد انجام مىگيرد ، پس حمد خداى را كه رب آسمانها و زمين و رب العالمين است ، پروردگار بودن ، لازمه‌اش چنين است لذا در آخر فرموده :  فَلِلَّهِ الْحَمْدُ . . .  .\r\n27 -  وَ لِلَّهِ مُلْكُ السَّماواتِ وَ الْأَرْضِ  .\r\nاين قسمت از آيه در رابطه با وقوع قيامت است يعنى حكومت كائنات در دست خداست ، مىتواند با حياء مجدد مردمان فرمان دهد : لذا در تعقيب اين سخن فرموده :  وَ يَوْمَ تَقُومُ السَّاعَةُ . . .  منظور از خسران ، نرسيدن به ثواب و بهشت است .\r\n28 -  وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا  .\r\nيعنى بعد از قيام ساعة ، جريان از اينقرار خواهد بود . اين آيه و آيهء بعدى حكايت از كتابى مىكند كه براى هر امت تشكيل خواهد شد . چنان كه : آيهء :\r\n وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً  اسراء / 13 دلالت بر كتاب شخصى دارد .\r\nناگفته نماند : كارهاى اجتماعى طورى است كه از عهده يك نفر ساخته نيست بلكه عده‌اى در به وجود آوردن آن دست به كار مىشوند ، اعم از آنكه بدعت باشد يا سنّت ، لذا براى امّتى كه آن را به وجود آورده است نامه عملى تشكيل مىشود كه همه طبق آن معاقب يا مثاب مىشوند . « جاثية » حاكى از خضوع انسانها در مقابل حق است . آيه درباره گناهكاران است ولى همه مشمول اين قانون هستند گناهكار باشند يا نيكوكار .\r\n الْيَوْمَ تُجْزَوْنَ ما كُنْتُمْ تَعْمَلُونَ \r\n\r\n","description":"","footnote":"","page_name":" 121 ","page_number":123},
  {"content":"\r\n\r\nظهور اين كلام و آيه بعدى درباره تجسم اعمال است .\r\n29 -  هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ  خطاب خدايا خطاب ملائكه است به مردم ، « نستنسخ » دليل  يَنْطِقُ بِالْحَقِّ  است يعنى نمىتوانيد انكار كنيد ، شايد به كار رفتن استنساخ در جاى كتاب علتش همين است . طبرسى و زمخشرى استنساخ را استكتاب معنى كرده‌اند يعنى ما از ملائكه خواسته بوديم كه اعمال شما را بنويسند ، على هذا اين آيه نظير :  بَلى وَ رُسُلُنا لَدَيْهِمْ يَكْتُبُونَ  زخرف / 80 مىباشد .\r\n\r\nنكته\r\nدر الميزان از تفسير قمى از عبد الرحيم قصير نقل كرده كه از حضرت صادق عليه السّلام از   ن وَ الْقَلَمِ   پرسيد ؟ امام فرمود : خدا قلم را از درختى در جنت آفريد كه به آن « خلد » گفته مىشود ، سپس به نهرى در جنت فرمود : مركب باش .\r\nآن نهر جامد شد در حالى كه از برق سفيدتر و از عسل شيرين‌تر بود ، آن گاه به قلم فرمود : بنويس . گفت : يا رب چه بنويسم فرمود : بنويس آنچه تا روز قيامت خواهد بود : قلم نوشت در پوستى كه از نقره سفيدتر و از ياقوت صافتر بود ، سپس آن پوست را پيچيد و در ركن عرش قرار داد ، آن گاه نوك قلم را مهر كرد ، قلم ديگر اصلا حرفى نزد ( چيزى ننوشت ) .\r\nآن همان كتاب مكنون است كه همهء نسخه بردارى از آنست ، آيا عرب نيستيد ؟ چطور معنى كلام را نمىدانيد ؟ يكى از شما به رفيقش مىگويد : اين كتاب را نسخه بردارى كن آيا جز اين است كه آن را از كتاب ديگرى كه اصل است نسخه بردارى مىكند ؟ آن است سخن خدا كه فرموده  إِنَّا كُنَّا نَسْتَنْسِخُ ما كُنْتُمْ تَعْمَلُونَ \r\n\r\n","description":"","footnote":"","page_name":" 122 ","page_number":124},
  {"content":"\r\n\r\nآن گاه الميزان نظير اين روايت را از در منثور از ابن عباس نقل كرده است سپس از كتاب سعد السعود ابن طاوس نقل مىكند كه او بعد از ذكر دو ملك موكل بر بنده فرموده : در روايتى آمده : چون آن دو ملك در روز و شب مىخواهند به زمين آيند ، اسرافيل عمل بنده را از لوح محفوظ نسخه بردارى كرده به آن دو مىدهد و چون روز و شب با عمل بنده برگشتند ، اسرافيل آن را با نسخه‌اى كه از آن نسخه بردارى كرده تطبيق مىكند تا معلوم شود كه مطابق نسخه اصل است .\r\nالميزان با استفاده از اين روايات آيه  نَسْتَنْسِخُ . . .  را اينطور معنى كرده كه ما اعمال شما را با آنچه در لوح محفوظ بود تطبيق مىكرديم و گرنه وجهى براى به كار رفتن استنساخ در جاى كتاب به نظر نمىآيد ، مشروح سخن در الميزان ديده شود و اللَّه العالم .\r\n30 -  فَأَمَّا الَّذِينَ آمَنُوا وَ عَمِلُوا الصَّالِحاتِ فَيُدْخِلُهُمْ رَبُّهُمْ فِي رَحْمَتِهِ  يعنى : بعد از قيام ساعة و عرضه كتاب ، مردم به دو گروه تقسيم مىشوند ، منظور از رحمت سعادت ابدى و بهشت است ، رستگارى آشكار همان داخل شدن به رحمت حق تعالى است .\r\n31 -  وَ أَمَّا الَّذِينَ كَفَرُوا أَ فَلَمْ تَكُنْ آياتِي تُتْلى عَلَيْكُمْ فَاسْتَكْبَرْتُمْ  كلمه  أَ فَلَمْ تَكُنْ  تقديرش « فيقال لهم الم تكن . . . » يعنى آنها اهل جهنم هستند و در مقابل اعتذارشان گفته مىشود شما در مقابل آيات خدا ايستاديد و قومى مجرم بوديد ، سزاى استكبار و جرم همين است .\r\n32 -  وَ إِذا قِيلَ إِنَّ وَعْدَ اللَّهِ حَقٌّ وَ السَّاعَةُ لا رَيْبَ فِيها قُلْتُمْ ما نَدْرِي مَا السَّاعَةُ  ظاهرا اين سخن نيز در آخرت به آنها گفته خواهد شد  وَ السَّاعَةُ لا رَيْبَ \r\n\r\n","description":"","footnote":"","page_name":" 123 ","page_number":125},
  {"content":"\r\n\r\n فِيها  تفسير و بيان وعد اللَّه است .  ما نَدْرِي . . .  حاكى از تكبر و لجاجت آنهاست  إِنْ نَظُنُّ . . .  در بيان آنست كه نمىتوانيم به گمان اعتماد بكنيم .\r\n33 -  وَ بَدا لَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ  منظور از سيئات ، نتائج و عقوبات اعمال است كه بنا بر تجسم عمل ، خود اعمال هستند و به صورت سيئه و عذاب مجسم شده‌اند ، سيئه آنست كه انسان را ناراحت و غمگين نمايد  وَ حاقَ بِهِمْ . . .  بيان ديگرى از  بَدا لَهُمْ . . .  است .\r\n34 -  وَ قِيلَ الْيَوْمَ نَنْساكُمْ كَما نَسِيتُمْ لِقاءَ يَوْمِكُمْ هذا  .\r\nاين آيه در رابطه با حتمى بودن عذاب است ، نسيان حاكى از بىاعتنايى است چنان كه آنها نيز به آخرت بىاعتنا بودند .\r\n وَ مَأْواكُمُ النَّارُ وَ ما لَكُمْ مِنْ ناصِرِينَ  نتيجه نسيان است ، منظور از ناصرين شفاعت كننده‌هاست .\r\n35 -  ذلِكُمْ بِأَنَّكُمُ اتَّخَذْتُمْ آياتِ اللَّهِ هُزُواً وَ غَرَّتْكُمُ الْحَياةُ الدُّنْيا  تعليل رفتن در عذاب است مىشود گفت كه  غَرَّتْكُمُ . . .  سبب مسخره گرفتن آيات خدا بوده است ، ذلكم اشاره به عذاب مىباشد .\r\n فَالْيَوْمَ لا يُخْرَجُونَ مِنْها وَ لا هُمْ يُسْتَعْتَبُونَ  چون اعتنايى به آنها نبود لذا روى سخن به حضرت رسول صلّى اللَّه عليه و آله برگشته است يعنى خلاصهء كلام آنكه آنها در آتش پيوسته مىباشند و عذرى از آنها قبول نيست ، از آنها خواسته نمىشود كه اعتذار كنند .\r\n36 -  فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ  نتيجه گيرى از تمام مطالب سوره كه خداوند مخلوقات را آفريده و براى هدايت آنها شريعتها فرستاده ، و در سزا و كيفر آنها عدالت و رحمت را ملاك عمل قرار داده است ، پس تدبيرش تدبير خوب و كارش كار پسنديده است لذا همه درود و حمد براى اوست .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nتكرار رب ظاهرا به علّت تكيه شديد به ربوبيت خداست ، كه همه مطالب اين سوره و سوره‌هاى ديگر در ربوبيت خلاصه مىشود و نيز اشاره به آنست كه هيچ چيز از پرورش خداوندى مستثنى نيست .  وَ رَبِّ الْأَرْضِ  عطف بر  رَبِّ السَّماواتِ  و  رَبِّ الْعالَمِينَ  بدل است از هر دو .\r\n37 -  وَ لَهُ الْكِبْرِياءُ فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ  .\r\nتكميل مطلب فوق است يعنى برترى و عظمت در همه جهان خاص اوست ، دستى بالاى دستش نيست ، تقديم « له » براى افاده حصر است نظير « فله الحمد » وصف عزيز ، و مبين توانايى خداست ، حكيم نشان مىدهد كه از عزت و قدرتش سوء استفاده نمىكند بلكه كار را از روى مصلحت و حكمت انجام مىدهد .\r\nروز بيستم جمادى الثانى هزار و چهار صد و پنج روز ولادت حضرت صديقه طاهره فاطمهء زهرا سلام اللَّه عليها و على ابيها و بعلها و بنيها .\r\nمطابق 22 اسفند ماه 1363 تفسير سورهء جاثيه به پايان رسيد و الحمد للَّه و هو ختام\r\n\r\n","description":"","footnote":"","page_name":" 125 ","page_number":127},
  {"content":"\r\n\r\n\r\nسورهء احقاف\r\nدر مكه نازل شده و سى و پنج آيه است\r\n\r\nنظرى به كليات سورهء\r\n1 - احقاف شصت و ششمين سوره است كه بعد از سورهء جاثيه در مكه نازل گرديد ، در ترتيب فعلى قرآن مجيد سوره چهل و ششم است ، به نظر مىآيد كه در حدود سال دهم بعثت نازل شده باشد ، ولى دقيقا معلوم نيست در كدام سال نازل شده است .\r\n2 - عدد آيات آن در قرائت كوفى سى و پنج و در قرائت ديگران سى و چهار است ، زيرا كه در قرائت كوفى « حم » به تنهايى يك آيه است ، اين قرائت از أمير المؤمنين صلوات اللَّه عليه متخذ مىباشد .\r\nبه نقل تفسير خازن اين سوره داراى ششصد و چهل و چهار كلمه و دو هزار و پانصد و نود و پنج حرف است و اللَّه اعلم .\r\n3 - تسميه آن به « احقاف » به علّت وقوع اين كلمه در آيهء :  وَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ  / 21 ، است تسميه كل به اسم جزء ، ظاهرا اين تسميه توسط حضرت رسول صلّى اللَّه عليه و آله انجام گرفته است .\r\n4 - سورهء مباركه به شهادت آيات و محتويات آن مكى است ، ابن عباس و قتاده گفته‌اند : فقط آيه :  قُلْ أَ رَأَيْتُمْ إِنْ كانَ مِنْ عِنْدِ اللَّهِ . . .  در مدينه و در رابطه با عبد اللَّه بن سلام نازل شده است ، به نظر بعضى آيهء  فَاصْبِرْ كَما صَبَرَ أُولُوا الْعَزْمِ \r\n\r\n","description":"","footnote":"","page_name":" 126 ","page_number":128},
  {"content":"\r\n\r\n مِنَ الرُّسُلِ  / 35 و به قولى آيه  أَمْ يَقُولُونَ افْتَراهُ . . .  / 8 نيز در مدينه نازل گشته است .\r\n\r\nخلاصهء سوره و غرض آن\r\n5 - در اين سوره ابتدا براى معاد استدلال مىشود كه  ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  سپس در آيات مفصلى مشركان و معبودهاى باطل مورد حمله واقع مىشوند و در ضمن گفته مىشود كه نبوت آن حضرت چيز نو ظهورى نيست ، موسى و تورات قبل از او آمده‌اند ، سپس دو نمونه براى آدم مؤمن و كافر نقل شده باز به مسألهء معاد بر مىگردد كه :  وَ يَوْمَ يُعْرَضُ الَّذِينَ كَفَرُوا عَلَى النَّارِ . . . \r\n/ 20 آن گاه جريان قوم هود عليه السّلام به صورت يك شاهد عينى در تار و مار شدن مشركان و هيچكاره بودن اصنام آورده مىشود .\r\nو پس از اشاره به اينكه جن ، قرآن را شنيده و ايمان آوردند ولى مشركان با آنكه قرآن با زبان آنهاست ايمان نياوردند ، باز مسأله معاد مطرح مىشود كه  أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى  / 33 و بلا فاصله مىفرمايد :  وَ يَوْمَ يُعْرَضُ الَّذِينَ كَفَرُوا عَلَى النَّارِ  و در آخر با  يَوْمَ يَرَوْنَ ما يُوعَدُونَ . . .  سوره پايان مىيابد .\r\nعلى هذا مىشود گفت : نظر عمدهء قرآن در اين سوره به معاد و انذار به واسطه آنست و آيه  ما خَلَقْنَا السَّماواتِ وَ الْأَرْضَ . . .  به حكم برائت استهلال مىباشد ، مطالب ديگر به حكم طردا للباب و تكميل غرض اصلى است .\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nسورة الأحقاف مكّيّة و هى خمس و ثلاثون آية نزلت بعد سورة الجاثية بِسْمِ اللَّهِ الرَّحْمنِ الرَّحِيمِ\r\n\r\n[ سوره الأحقاف ( 46 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 2 ) ما خَلَقْنَا السَّماواتِ وَ الْأَرْضَ وَ ما بَيْنَهُما إِلاَّ بِالْحَقِّ وَ أَجَلٍ مُسَمًّى وَ الَّذِينَ كَفَرُوا عَمَّا أُنْذِرُوا مُعْرِضُونَ ( 3 ) قُلْ أَ رَأَيْتُمْ ما تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ ( 4 )\r\nوَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ ( 5 ) وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ ( 6 ) وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلْحَقِّ لَمَّا جاءَهُمْ هذا سِحْرٌ مُبِينٌ ( 7 ) أَمْ يَقُولُونَ افْتَراهُ قُلْ إِنِ افْتَرَيْتُهُ فَلا تَمْلِكُونَ لِي مِنَ اللَّهِ شَيْئاً هُوَ أَعْلَمُ بِما تُفِيضُونَ فِيهِ كَفى بِهِ شَهِيداً بَيْنِي وَ بَيْنَكُمْ وَ هُوَ الْغَفُورُ الرَّحِيمُ ( 8 )\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nبه نام خداى رحمان رحيم\r\n1 - حاء - ميم .\r\n2 - اين كتاب از جانب خداى توانا و حكيم نازل شده است .\r\n3 - آسمانها و زمين و آنچه را كه در ميان آن دوست به حق آفريده‌ايم تا مدتى معين كافران از آنچه انذار مىشوند روگردانند .\r\n4 - بگو : خبر دهيد از آنچه جز خدا مىخوانيد بگوئيد : چه چيز از زمين را آفريده‌اند ؟ ! يا آنها را در آفرينش آسمانها شركتى هست ؟ كتابى كه پيش از قرآن بود يا سخنى از علم بياوريد اگر راستگوييد ؟\r\n5 - كيست گمراهتر از كسى كه جز خدا كسى را مىخواند كه تا قيامت به او جواب نمىدهد و آنها از خواندن اينها بيخبرند .\r\n6 - و چون مردم زنده شوند آنها را دشمنان مىشوند و به عبادت آنها كافر مىگردند .\r\n7 - و چون آيات روشنگر ما بر آنها خوانده مىشود كافران حق را پس از آمدنش گويند :\r\nاين جادوى آشكارى است .\r\n8 - بلكه مىگويند قرآن را به خدا بسته است ، بگو اگر آن را افتراء بسته باشم شما براى من از خدا به چيزى مالك نيستيد او مىداند آنچه دربارهء قرآن مىگوئيد او ميان من و شما در گواه بودن بس است .\r\n\r\nكلمه‌ها\r\nاثارة : اثر : نشانه ، باقى مانده از شىء ، خواه بنائى باشد يا علمى يا رد پايى و نحو آن . اثاره : نشانه و بقيه ، در اقرب آمده : « الاثارة :\r\nالبقية من العلم تؤثر » .\r\nتفيضون : فيض : جارى شدن و پر شدن . « فاض السيل » : سيل جارى شد « فاض الاناء » ظرف پر شد . طبرسى فرموده : افاضه داخل شدن به كار است بر وجه سرازير شدن .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\nشرحها\r\nدر اين آيات مىخوانيم : قرآن از جانب خداى توانا و حكيم نازل شده آسمانها و زمين به حق آفريده شده‌اند ، على هذا بايد قيامت باشد ولى مشركان از آن روگردانند . معبودهاى باطل چيزى نيافريده و شريك خدا در آفرينش نيستند .\r\nمشركان گمراهند كه چيزهاى جواب نگو را مىخوانند و در آخرت دشمن آنها خواهند بود ، آنها آيات بينات را سحر مىنامند حال آنكه از جانب خدا نازل شده‌اند .\r\nناگفته نماند : شرك در امروز بدتر از شرك در زمان نزول قرآن است ، آن روز بتهاى بيجان معبود بودند . امروز طاغوتها كه هزاران بار از بتهاى سنگى و چوبى خطرناكتر مىباشند .\r\nاين آيات تا قيامت در ساختن بشر و كشاندن او به سوى توحيد در حد اعلاى و ضرورت خواهند بود .\r\n1 -   حم   .\r\nاين كلمه در قرائت كوفى يك آيه مستقل حساب شده است ، و آن متخذ از على عليه السّلام است ، دربارهء اين كلمه در سوره‌هاى پيشين صحبت كرده‌ايم .\r\n2 -  تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ  .\r\nاين آيه عينا در اول جاثيه و غافر نيز آمده است ، و در دو سورهء گذشته روشن گرديد ، وصف عزيز و حكيم در رابطه با آنست كه خدا در كار خويش تواناست و كار را از روى حكمت و مصلحت انجام مىدهد .\r\n3 -  ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى  .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nاين همان برهان حكمت در اثبات معاد است كه در آخر سورهء حجر مفصلا گفته شد : اگر همهء جهان و انسانها آن بود كه به طور دائم بيايند و بروند و غرضى از آمد و شد نباشد ، آفرينش آنها عبث مىشود و چون عبث بر خدا محال است لذا بايد جهان ثابتى بعد از اين آفرينش باشد  وَ أَجَلٍ مُسَمًّى  نشان مىدهد كه اين نظام تا مدتى معين جارى خواهد بود و سپس از بين خواهد رفت و جهان ديگرى در جاى آن تشكيل خواهد گرديد .\r\nلفظ  أَجَلٍ مُسَمًّى  در آيات رعد / 2 ، روم / 8 ، لقمان / 29 ، فاطر / 13 ، زمر / 5 ، نيز آمده است .\r\n وَ الَّذِينَ كَفَرُوا عَمَّا أُنْذِرُوا مُعْرِضُونَ  منظور از « ما » روز قيامت يعنى : ليكن كافران از قيامت كه با آن انذار شده‌اند ، رو گردانند .\r\n4 -  قُلْ أَ رَأَيْتُمْ ما تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ  .\r\nبه نظر مىآيد مراد از اين آيه آنست كه بت پرستى شما را از ايمان به آيات خدا باز داشته است بگوئيد : معبودهاى شما چكاره‌اند ، آيا چيزى از زمين آفريده‌اند و در آفرينش آسمانها شركت داشته‌اند ؟ حالا كه هيچ يك از اينها نيست پس چرا به آنها رو آورده‌ايد ؟ ! نفى شركت در آفرينش نفى تدبير را نيز لازم گرفته است .\r\n« أ رأيتم - ارونى » هر دو به معنى « خبر دهيد » است ، « خلقوا - لهم » در اولوا العقل به كار مىرود ، استعمال آن دربارهء اصنام به علت آنست كه كار عقلا را به آنها نسبت مىدادند .\r\n ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ  .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nمنظور از كتاب ، كتاب وحى است مانند تورات و انجيل ، اثاره به معنى علم منقول است ، يعنى به شركت آنها در آفرينش آسمانها و زمين كتابى يا گفته منقولى از گذشتگان بياوريد « من علم » حاكى است كه گفتهء يقين آورنده باشد .\r\nدر مجمع فرموده : على عليه السّلام آن را « اثرة » خوانده است .\r\nاز حضرت باقر صلوات اللَّه عليه دربارهء اين آيه روايت شده كه فرمود :\r\n« عنى بالكتاب التوراة و الانجيل او اثارة من علم فانّما عنى بذلك علم الانبياء و الاوصياء عليهم السّلام » ( برهان ) .\r\n5 -  وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ  .\r\nتفريع است بر آيه اول ، استفهام براى انكار است ، قيد  إِلى يَوْمِ الْقِيامَةِ  در رابطه با اجل مسمى است كه مدت دعوت تا روز قيامت مىباشد .\r\nبراى معبودهاى باطل دو وصف ياد شده است يكى اينكه به مشركان جواب نمىدهند ، دوم اينكه از دعوت آنها غافلند . زيرا جمادى بيش نيستند .\r\n6 -  وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ  .\r\nفاعل « كانوا » در هر دو راجع به معبودهاست يعنى آنها در روز قيامت براى پرستش كنندگان خود دشمن شده و از پرستش آنها بيزارى خواهند كرد ، اين سخن مىرساند كه بتها در روز قيامت زنده و با شعور خواهند بود ، در ذيل آيه  إِذا رَأَتْهُمْ مِنْ مَكانٍ بَعِيدٍ . . .  فرقان / 12 گفته شد كه روز قيامت حتى آتش نيز زنده و با شعور خواهد بود .\r\nو در ذيل  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  ق / 30 خواهد آمد . پس آن وقت كه اصنام زنده شدند خواهند دانست كه مشركان آنها را عبادت كرده‌اند ، لذا دشمن آنها شده و از آنها بيزارى خواهند كرد « 1 » در اين باره آيات\r\n\r\n\r\n","description":"","footnote":"\r\n( 1 ) منظور از انكار عبادت ظاهرا بيزارى از آنست .\r\n","page_name":" 132 ","page_number":134},
  {"content":"\r\n\r\nديگرى نيز هست نظير :  وَ يَوْمَ الْقِيامَةِ يَكْفُرُونَ بِشِرْكِكُمْ  فاطر / 14 .  إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا . . .  بقره / 166 .\r\n7 -  وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلْحَقِّ لَمَّا جاءَهُمْ هذا سِحْرٌ مُبِينٌ  .\r\nآيه در مقام توبيخ و در رابطه با آيات گذشته است ، كلمه « بينات » براى تأكيد مطلب است يعنى آيات ما آياتى روشنگر و شناخت دهنده است ، نه سحر چنان كه آمدن « للحق » نيز براى همين است كه عبارت اخراى آيات بينات مىباشد .\r\n8 -  أَمْ يَقُولُونَ افْتَراهُ قُلْ إِنِ افْتَرَيْتُهُ فَلا تَمْلِكُونَ لِي مِنَ اللَّهِ شَيْئاً هُوَ أَعْلَمُ بِما تُفِيضُونَ فِيهِ كَفى بِهِ شَهِيداً بَيْنِي وَ بَيْنَكُمْ وَ هُوَ الْغَفُورُ الرَّحِيمُ  .\r\nام منقطعه است به معنى « بل » يعنى بلكه مىگويند : قرآن را به خدا افتراء بسته است . دربارهء افتراء نبودن قرآن در اين آيه دو دليل اقامه شده است اول :  إِنِ افْتَرَيْتُهُ . . .  يعنى : اگر من قرآن را به دروغ به خدا نسبت داده باشم خدا مرا معاقب مىكند و شما نمىتوانيد مرا از دست خدا بگيريد ، پس چرا خودم را به خاطر شما در عذاب خدا قرار بدهم ؟ ! و يا منظور آنست كه : اگر چنين باشد خدا از پيشرفت من جلوگيرى مىكند شما نيز قدرت دفاع از من نداريد نظير :     وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ فَما مِنْكُمْ مِنْ أَحَدٍ عَنْهُ حاجِزِينَ     حاقه / 44 در اين صورت منظور آنست كه : اگر كسى به ناحق ادعاى نبوت كند خدا او را يارى نمىكند كه حق بگويد و درست استدلال كند تا اهل تحقيق آن را حق بدانند .\r\n هُوَ أَعْلَمُ بِما تُفِيضُونَ فِيهِ  تأكيد استدلال اوّل است يعنى خدا به آنچه دربارهء قرآن مىگوئيد داناتر است قهرا مرا يارى خواهد كرد ، منظور از « ما » سحر و تكذيب و ضمير « فيه » راجع به قرآن است و شايد مقدمه دليل دوم باشد .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nدوم :  كَفى بِهِ شَهِيداً . . .  اين استدلال با در نظر گرفتن اعجاز قرآن است يعنى خدا در اين كلام به نبوت من اعتراف دارد و كسى قادر به آوردن اين كلام نيست پس شهادت خدا در نبوت من كافى است .\r\nجمله  وَ هُوَ الْغَفُورُ الرَّحِيمُ  در رابطه با اصل رسالت است يعنى افتراء نبسته‌ام بلكه رحمت و غفران خدا لازمه‌اش نبوت و آمدن پيامبران و از جمله آمدن من و قرآن است .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n\r\n[ سوره الأحقاف ( 46 ) : آيات 9 تا 14 
  ]\r\nقُلْ ما كُنْتُ بِدْعاً مِنَ الرُّسُلِ وَ ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلاَّ ما يُوحى إِلَيَّ وَ ما أَنَا إِلاَّ نَذِيرٌ مُبِينٌ ( 9 ) قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ إِنَّ اللَّهَ لا يَهْدِي الْقَوْمَ الظَّالِمِينَ ( 10 ) وَ قالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ ( 11 ) وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ ( 12 ) إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا فَلا خَوْفٌ عَلَيْهِمْ وَ لا هُمْ يَحْزَنُونَ ( 13 )\r\nأُولئِكَ أَصْحابُ الْجَنَّةِ خالِدِينَ فِيها جَزاءً بِما كانُوا يَعْمَلُونَ ( 14 )\r\n9 - بگو : من بيسابقه از پيامبران نيستم و نمىدانم به من و شما در آينده چه مىشود ، فقط به آنچه وحى مىشود تا بعم . . .\r\n10 - بگو : بگوئيد اگر اين قرآن از پروردگار باشد با آنكه به آن كافر شده‌ايد و اگر شاهدى از بنى اسرائيل بر مثل آن گواهى داد و ايمان آورد و شما استكبار كرديد ، ظالم نيستيد ؟ . . .\r\n11 - كافران دربارهء مؤمنان گفتند : اگر قرآن خير بود آنها به ما سبقت نمىكردند و چون با آن هدايت نشدند گويند : آن دروغ قديم است .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n12 - حال آنكه پيش از آن كتاب موسى امام و رحمت آمد . اين كتابى است تصديق كنندهء تورات با زبان عربى تا ظالمان را انذار كند . . .\r\n13 - كسانى كه گفتند : اللَّه پروردگار ماست سپس در آن پايدار ماندند ، خوفى و حزنى بر آنها نيست ،\r\n14 - آنها اهل بهشت و در آن مخلد هستند ، پاداشى است به آنچه مىكردند .\r\n\r\nكلمه‌ها\r\nبدعا : بدع ( بفتح اوّل ) : ايجاد ابتكارى در لغت آمده : « بدعه بدعا :\r\nاخترعه لا على مثال » بدع ( بكسر اول ) و بديع : چيز بىسابقه .\r\nبشرى : بشارت و بشرى : خبر مسرت بخش . كه اثر آن در چهره ظاهر مىشود ، استقاموا : استقامت : پايدارى و ثبات . اصل آن ايستادن در كارى است .\r\n\r\nشرحها\r\nآيه اول دوم نوعى استدلال بر نبوت آن حضرت و افتراء نبودن قرآن است ، على هذا ادامه مطلب گذشته مىباشد ، سپس اين سخن با نبوّت موسى و كتاب او تأكيد شده است ، آن گاه به اهل ايمان هشدار داده شده كه در ايمان خود پايدار باشند و از كفار نترسند .\r\n9 -  قُلْ ما كُنْتُ بِدْعاً مِنَ الرُّسُلِ وَ ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلَّا ما يُوحى إِلَيَّ وَ ما أَنَا إِلَّا نَذِيرٌ مُبِينٌ  .\r\nاستدلال است بر افترا نبودن قرآن ، خلاصه آن چنين است : من پيامبر نو ظهورى نيستم بلكه سخنان من توسط رسولان گذشته نيز گفته شده همانطورى كه آنها به خدا افترا نبسته بودند من نيز افترا نبسته‌ام .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nوانگهى من علم غيب ندارم نمىدانم آينده من و شما از چه قرار خواهد بود ، آنچه مىگويم از جانب خدا و وحى است و اگر وحى آسمانى نبود من نمىتوانستم اين سخنان را بگويم .\r\nبه نظر بعضى از بزرگان « و لا ادرى ما يفعل بى و لا بكم » در رابطه با آنست كه مشركان مىگفتند : پيامبر بايد داناى غيب باشد نظير :  قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ . . .  انعام / 50 ولى توجيه اول مقبولتر است تا اين آيه به صورت استدلال باشد .\r\nناگفته نماند : جملهء « و لا ادرى ما يفعل بى . . . » مانع از آن نيست كه آن حضرت مقدارى از غيب را با تعليم خدا بداند ، منظور از نفى علم غيب در صورتى است كه خدا تعليم نكند و گرنه پيامبر و امام با تعليم خدا غيب را مىدانند چنان كه در آياتى نظير   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ . . .   جن / 27  تِلْكَ مِنْ أَنْباءِ الْغَيْبِ نُوحِيها إِلَيْكَ . . .  هود / 29 بيان گرديده است ، دربارهء عيسى عليه السّلام آمده :  وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ  آل عمران / 49 ، يوسف عليه السّلام به دو زندانى فرمود :  لا يَأْتِيكُما طَعامٌ تُرْزَقانِهِ إِلَّا نَبَّأْتُكُما بِتَأْوِيلِهِ قَبْلَ أَنْ يَأْتِيَكُما ذلِكُما مِمَّا عَلَّمَنِي رَبِّي  يوسف / 37 .\r\n10 -  قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ  .\r\nبه نظر مىآيد : اين آيه در رابطه با آنست كه : شما نمىتوانيد دربارهء قرآن بىتفاوت باشيد و گرنه ستمكاريد ، اقلا بايد دربارهء آن فكر كنيد . و خلاصهء آن چنين است : اگر اين قرآن از جانب خدا باشد و اگر دانشمندى از بنى اسرائيل به آن ايمان آورد و شما از آن استكبار كنيد و كافر شويد آيا در اين صورت ستمكار نيستيد ؟ آرى ستمكاريد زيرا اقلا حاضر به تفكر نشده‌ايد كه شايد حق باشد .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nضمائر « كان ، به ، مثله » راجع به قرآن است  وَ كَفَرْتُمْ بِهِ  حال است از فاعل « ا رأيتم » ، « و شهد » عطف است بر « كان » ، منظور از « مثله » ظاهرا تورات اصلى است كه در مضامين و حقائق مثل قرآن است يعنى : آن شاهد بر مثل قرآن گواهى دهد و به قرآن ايمان آورد .\r\n إِنَّ اللَّهَ لا يَهْدِي الْقَوْمَ الظَّالِمِينَ  .\r\nمطلب كلى است و جواب « ان كان » از آن فهميده مىشود ، نظير اين جمله در قرآن كريم بسيار است ، مقصود از آن اين است كه : در راه ظلم هدايت نيست كسى گمان نكند كه هم ظالم باشد و هم در هدايت خدا .\r\nناگفته نماند : شيعه و اهل سنت نقل كرده‌اند كه منظور از « شاهد » در اينجا عبد اللَّه بن سلام از يهود است كه اسلام آورد ، على هذا اين آيه مدنى است ولى مانعى ندارد كه بعضى از يهود وارد مكه شده و آيات قرآن را شنيده و اسلام آورده باشد در اين صورت آيه مكى است ، وانگهى روايتى از حضرت رسول و ائمه عليهم السّلام در اين باره نقل نشده است .\r\nبلكه آن ، در تفسير خازن از انس بن مالك و در جوامع الجامع از سعد ابن ابى وقاص و در الميزان از در منثور از عوف بن مالك اشجعى نقل شده است روايات ائمه شاهد را به على بن ابى طالب عليه السّلام تفسير كرده‌اند ، على هذا مكى بودن آيه قويا تأييد مىشود .\r\n11 -  وَ قالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ  .\r\nاين يك استدلال و اشكال واهى از سران مشركان است كه به عوام الناس و سرسپردگان گفتند كه اگر قرآن قبول كردنى بود ما در قبول آن بر مسلمانان سبقت مىكرديم .\r\nعلى هذا لام در « للذين » براى تعليل است يعنى : مشركان بعضى به بعضى\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nاين سخن را به علّت ايمان آوردن مسلمانان گفتند ، در اين صورت لام به معناى « في » بر مىگردد اين گفته به قدرى سخيف است كه احتياج به جواب نداشت على هذا ذيل آيه مطلب ديگرى را عنوان كرده و مىگويد :\r\n وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ  يعنى چون در اثر استكبار ، با قرآن هدايت نيافتند براى گمراه كردن ديگران گفتند : اين دروغ و افتراء كهنه است نظير :  أَساطِيرُ الْأَوَّلِينَ  .\r\n12 -  وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا  .\r\nدر الميزان فرموده : ظاهر آنست كه « من قبله » جملهء حاليه است يعنى كفار مىگويند : قرآن افك قديم است حال آنكه پيش از قرآن تورات بود و قرآن تصديق كنندهء تورات است . به عبارت ديگر تورات براى بنى اسرائيل امام و مقتدا و رحمت بود قرآن نيز مطالب تورات را تصديق مىكند در اين صورت چگونه افك قديم مىشود ؟ ! !  إِماماً وَ رَحْمَةً  حالند از كتاب ، چنان كه  لِساناً عَرَبِيًّا  حال است از « هذا » ( قرآن ) .\r\n لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ  .\r\nمفعول له است براى فعل مقدر نظير « انزلناه » بشرى به معنى خبر مسرت - بخش است . « لتنذر » با تاء و ياء هر دو خوانده شده ، در اول خطاب به پيامبر و در دومى فاعل آن كتاب است .\r\n13 -  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا فَلا خَوْفٌ عَلَيْهِمْ وَ لا هُمْ يَحْزَنُونَ  .\r\nظاهرا اين آيه در رابطه با آنست كه : مشركان هر چه مىگويند بگويند و هر چه مىكنند بكنند ضررى به مؤمنان ندارد . منظور از  رَبُّنَا اللَّهُ  اقرار\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nبه توحيد است  فَلا خَوْفٌ عَلَيْهِمْ . . .  ظاهرا راجع به قيامت است ، خوف ناشى از نقصان و فقدان آينده ، حزن مربوط به نقصان و فقدان فعلى است ، اين مسئله فقط در آخرت قابل پياده شدن است ، در دنيا به صورت نسبى عملى مىشود .\r\n14 -  أُولئِكَ أَصْحابُ الْجَنَّةِ خالِدِينَ فِيها جَزاءً بِما كانُوا يَعْمَلُونَ  .\r\nنتيجهء  رَبُّنَا اللَّهُ ثُمَّ اسْتَقامُوا  و توضيحى دربارهء  فَلا خَوْفٌ عَلَيْهِمْ . . .  مىباشد .\r\n« جزاء » مفعول مطلق ، تقدير آن « جوزوا جزاء » است .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\n[ سوره الأحقاف ( 46 ) : آيات 15 تا 20 
  ]\r\nوَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي إِنِّي تُبْتُ إِلَيْكَ وَ إِنِّي مِنَ الْمُسْلِمِينَ ( 15 ) أُولئِكَ الَّذِينَ نَتَقَبَّلُ عَنْهُمْ أَحْسَنَ ما عَمِلُوا وَ نَتَجاوَزُ عَنْ سَيِّئاتِهِمْ فِي أَصْحابِ الْجَنَّةِ وَعْدَ الصِّدْقِ الَّذِي كانُوا يُوعَدُونَ ( 16 ) وَ الَّذِي قالَ لِوالِدَيْهِ أُفٍّ لَكُما أَ تَعِدانِنِي أَنْ أُخْرَجَ وَ قَدْ خَلَتِ الْقُرُونُ مِنْ قَبْلِي وَ هُما يَسْتَغِيثانِ اللَّهَ وَيْلَكَ آمِنْ إِنَّ وَعْدَ اللَّهِ حَقٌّ فَيَقُولُ ما هذا إِلاَّ أَساطِيرُ الْأَوَّلِينَ ( 17 ) أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ ( 18 ) وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ ( 19 )\r\nوَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ بِما كُنْتُمْ تَسْتَكْبِرُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَفْسُقُونَ ( 20 )\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n15 - سفارش كرده‌ايم انسان را دربارهء پدر و مادرش به نيكوكارى ، مادرش او را به زحمت حمل و به زحمت زائيده و حمل و باز كردنش از شير سى ماه است ، تا چون به نيرومندى و به چهل سال رسيد گفت : پروردگارا مرا موفق كن شكر كنم نعمتى را كه به من و پدر و مادرم عطا كرده‌اى ، و عملى كنم كه تو راضى باشى ، در فرزندان من صلاح به وجود آور . . .\r\n16 - آنها كسانى هستند كه بهترين اعمالشان را قبول مىكنيم و از سيئاتشان مىگذريم در اهل بهشت ، وعده راستى است كه وعده مىشوند .\r\n17 - و آنكه به پدر و مادرش گفت : اف بر شما آيا به من وعده مىدهيد كه از قبر خارج مىشوم با آنكه مردمانى پيش از من گذشته‌اند ، آن دو از خدا مدد مىخواهند و مىگويند : واى بر تو ايمان بياور مىگويد : اين نيست مگر افسانهء گذشتگان .\r\n18 - آنها كسانى هستند كه وعدهء عذاب بر آنها حتمى شده در امتهايى كه گذشته‌اند از جن و انس و آنها هستند زيانكاران .\r\n19 - براى همه درجاتى است از آنچه كرده‌اند و تا خدا به طور كامل اعمال آنها را بدهد و آنها مظلوم نمىشوند .\r\n20 - ياد كن روزى را كه كفار به آتش نشان داده مىشوند و گويند : پاكيزه‌هاى خويش را در دنيا تمام كرديد و با آنها لذت برديد امروز جزا مىشويد عذاب خوار كننده را كه در زمين به ناحق تكبر كرده و از حق خارج مىشديد .\r\n\r\nكلمه‌ها\r\nكرها : كره : مشقت و زحمت . در مصباح و قاموس و مفردات گويد : كره ( بفتح اول ) ناپسندى و مشقتى است كه از خارج بر شخصى تحميل شود و به ضم اول مشقتى كه از درون و نفس انسان باشد .\r\nفصال : باز كردن از شير . فصل در اصل به معنى جدا كردن و بريدن است .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nاشد : نيرومندى در جوامع الجامع فرموده : آن حالت اجتماع عقل و كمال خلق و نيرو و تميز است .\r\nاوزعنى : وزع : منع و حبس . « وزعه عن الامر : منعه و حبسه » ايزاع را الهام معنى كرده‌اند ، منظور از آن حريص كردن و موفق كردن است .\r\nاف : كلمه‌ايست حكايت از ناراحتى و دلتنگى دارد .\r\nقرون : اقوام و مردمان . مفرد آن قرن است ، راغب گويد : « القرن : القوم المقترنون في زمن واحد » .\r\nاساطير : افسانه‌ها . سطر به معنى نوشتن ، اساطير نوشته‌هاى باطل و حكايتهاى دروغ است . واحد اساطير اسطوره است مثل احاديث و احدوثه ، آن را جمع الجمع نيز گفته‌اند .\r\nهون : بضم اول : ذلت و خوارى مانند هوان و مهانت ، و بفتح اول به معنى آسانى است .\r\nيفسقون : فسق در اصل به معنى خارج شدن است گويند : « فسقت الجوزة عن قشرها » گردو از پوست خود خارج شد ، گناهكار فاسق است كه از فرمان خدا خارج شده ، كافر فاسق است كه از دين خدا خارج شده است .\r\n\r\nشرحها\r\nدر اين آيات عاقبت امر مؤمنان و كافران بيان شده است دربارهء مؤمنان فرموده :  أُولئِكَ الَّذِينَ نَتَقَبَّلُ عَنْهُمْ . . .  و دربارهء كفار فرموده :  أُولئِكَ الَّذِينَ حَقَّ عَلَيْهِمُ الْقَوْلُ . . .  در آيات 19 و 20 ، اين مطلب تأكيد شده است .\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nالنهايه براى هر يك از دو گروه مثلى آورده شده است يكى آنكه نسبت به پدر و مادر نيكوكار است و از خدا مىخواهد كه اهل عمل و اخلاص باشد و فرزندانش نيز جاى او را بگيرند ، ديگرى معاد را انكار كرده و با پدر و مادر دربارهء آن مجادله مىكند و ميگويد : معاد ، افسانه گذشتگان است .\r\nعلى هذا مىشود گفت : اين آيات با آنكه مطالب مستقلى دارند ، مربوط به آيهء  لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ  مىباشند و گروه ظالمان و محسنان را تشريح مىكنند .\r\nناگفته نماند براى زدن دو مثل فوق ، علّتى بوده كه اكنون بر ما پوشيده است .\r\n15 -  وَ وَصَّيْنَا الْإِنْسانَ بِوالِدَيْهِ إِحْساناً  .\r\nنيكى به پدر و مادر در بسيارى از آيات قرآن مطرح است و در چندين آيه بعد از عبادت خدا آمده است نظير  وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  نساء / 26 ، اين مىرساند كه حق آنها بعد از خدا بزرگترين حق است « احسانا » مفعول مطلق و تقدير آن « ان يحسن احسانا » مىباشد .\r\n حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً  .\r\nاين قسمت در بيان بزرگى حق مادر است چنان كه آيهء :  وَ وَصَّيْنَا الْإِنْسانَ بِوالِدَيْهِ حَمَلَتْهُ أُمُّهُ وَهْناً عَلى وَهْنٍ وَ فِصالُهُ فِي عامَيْنِ . . .  لقمان / 14 ، نيز حق مادر را بالاتر از حق پدر نشان مىدهد .\r\nدر كافى از حضرت صادق عليه السّلام نقل شده :\r\n« جاء رجل الى النبي صلى اللَّه عليه و آله فقال يا رسول اللَّه من ابر ؟ قال امك قال ثم من ؟ قال امك ، قال ثم من ؟ قال : اباك » « 1 » .\r\nمنظور از  حَمَلَتْهُ أُمُّهُ كُرْهاً وَ وَضَعَتْهُ كُرْهاً  سختى و ناراحتيهايى است كه مادر\r\n\r\n\r\n","description":"","footnote":"\r\n( 1 ) كافى باب البر بالوالدين .\r\n","page_name":" 144 ","page_number":146},
  {"content":"\r\n\r\nدر دوران حمل و وضع متحمل مىشود  حَمْلُهُ وَ فِصالُهُ . . .  در بيان آنست كه : مادر حتى بعد از وضع حمل مدتى از شيرهء جانش را به او طعام مىدهد .\r\nناگفته نماند : شير دادن به بچه بايد كمتر از بيست و يك ماه نباشد و گرنه به بچه ظلم شده است .\r\nامام صادق عليه السّلام فرموده :\r\n« الرضاع واحد و عشرون شهرا فما نقص فهو جور على الصبى » « 1 »\r\nدر اين صورت اگر مدت حمل را نيز نه ماه به نظر آوريم مجموع آن سى ماه خواهد بود ، پس منظور از  حَمْلُهُ وَ فِصالُهُ ثَلاثُونَ شَهْراً  مدت حمل و شير دادن واجب است ، آنچه در سورهء بقره / 233 گذشت كه مادران دو سال تمام شير مىدهند ، آن شير دادن كامل است نه شير دادن واجب الميزان آيه را به مدت اقل حمل تفسير كرده و آن متخذ از رواياتى است كه در نكته‌ها خواهد آمد .\r\n حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ  .\r\nظاهرا منظور از رسيدن به چهل سال غير از بلوغ اشد است يعنى بعد از نيرومندى به چهل سالگى رسيد كه وقت كمال عقل است ، منظور از شكر نعمت آنست كه نعمت را از تو بدانم و در مقابل ، شكر گزار باشم و آن با اخلاص تطبيق مىشود ، شكر در مقابل نعمت والدين ، حاكى است كه آن دو در هدايتش دخيل بوده‌اند و لازمهء آن ، بار و الدين بودن است .\r\n وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي  .\r\nاصلاح در ذريه ، موفق كردن آنها به عمل صالح است كه منجر به اصلاح آنها شود ، خلاصه دعاى او اين است كه : خدا را شكر گزار و به پدر و مادر احسان كننده و نيكوكار و داراى فرزندان مؤمن و موحد بوده باشد .\r\n\r\n\r\n","description":"","footnote":"\r\n( 1 ) كافى باب الرضاع .\r\n","page_name":" 145 ","page_number":147},
  {"content":"\r\n\r\n إِنِّي تُبْتُ إِلَيْكَ وَ إِنِّي مِنَ الْمُسْلِمِينَ  .\r\nتعليل دعاى فوق است ، توبه در اينجا با ايمان تطبيق مىشود يعنى من به تو ايمان آوردم و من از كسانى هستم كه تسليم فرمان تو مىباشند .\r\n16 -  أُولئِكَ الَّذِينَ نَتَقَبَّلُ عَنْهُمْ أَحْسَنَ ما عَمِلُوا وَ نَتَجاوَزُ عَنْ سَيِّئاتِهِمْ فِي أَصْحابِ الْجَنَّةِ  .\r\nتقبل از قبول ابلغ است ، در الميزان فرموده : مراد از  أَحْسَنَ ما عَمِلُوا  اعمال واجب و مستحبّ آنهاست كه فقط آنها مقبولند ، مباحات هر چند حسن دارند ولى قبول نيستند ، چنان كه در مجمع البيان ذكر كرده و آن تفسير خوبى است ( تمام شد ) .\r\nعلى هذا  أَحْسَنَ ما عَمِلُوا  در مقابل مباحات است كه حسن دارند ولى احسن نيستند ، اشكالى كه به نظر مىرسد آنست كه ظهور  ما عَمِلُوا  در طاعات است مباحات از جمله طاعات نيستند ، به نظر مىآيد : آمدن اسم تفضيل براى آنست كه همه طاعات احسن هستند نظير\r\n« اللّهم انى اسئلك من بهائك بأبهاه و كل بهائك بهي »\r\nدر اين دعا اسم تفضيلها آمده و سپس گفته شده كه همه يكسانند بنا بر اين اسم تفضيل در آيه مفهوم ندارد .\r\n نَتَجاوَزُ عَنْ سَيِّئاتِهِمْ  حاكى است كه خداوند اشتباهات جزئى آنها را خواهد بخشيد  فِي أَصْحابِ الْجَنَّةِ  متعلق به « نتجاوز » است يعنى : « نتجاوز عنهم في جملة من نتجاوزه من اصحاب الجنة » .\r\n وَعْدَ الصِّدْقِ الَّذِي كانُوا يُوعَدُونَ  مفعول مطلق و تقدير آن « يعدهم اللَّه وعد الصدق » است .\r\n17 -  وَ الَّذِي قالَ لِوالِدَيْهِ أُفٍّ لَكُما أَ تَعِدانِنِي أَنْ أُخْرَجَ وَ قَدْ خَلَتِ الْقُرُونُ مِنْ قَبْلِي وَ هُما يَسْتَغِيثانِ اللَّهَ وَيْلَكَ آمِنْ \r\n\r\n","description":"","footnote":"","page_name":" 146 ","page_number":148},
  {"content":"\r\n\r\nاين مثل گروه دوم است كه معاد را انكار مىكند و آن را افسانه مىپندارد و عاق والدين مىشود ، ناگفته نماند : انكار معاد ، انكار نبوت نيز هست با وجود اين دو انكار ، توحيد نيز مورد انكار قرار مىگيرد ، على هذا اين شخص هر سه را منكر است .\r\nظاهرا « و الذي » مبتداء و  أُولئِكَ الَّذِينَ  خبر آنست كه خواهد آمد و آن به ظاهر مفرد و در معنى جمع است  وَ قَدْ خَلَتِ الْقُرُونُ مِنْ قَبْلِي  يعنى مردمان بسيارى پيش از من مرده و هيچ يك زنده نشده‌اند ، گويى اين سخن يك نوع استدلال است كه اگر قضيه صحت داشت تا به حال عده‌اى زنده شده بودند .\r\n يَسْتَغِيثانِ اللَّهَ  يعنى از خدا مدد مىخواهند كه بتوانند او را هدايت كنند و مىگويند : واى بر تو ايمان بياور . ظاهرا منظور از « آمن » مطلق ايمان به خدا و رسول و معاد است ، در جواب مىگويد :  ما هذا إِلَّا أَساطِيرُ الْأَوَّلِينَ  در مجمع البيان فرموده : گويند : اين آيه دربارهء عبد الرحمن بن ابى بكر نازل گرديد ، پدر و مادرش به او اصرار كرده و گفتند : اسلام آور گفت : عبد اللَّه بن جدعان و مشايخ قريش را زنده كنيد تا آنچه مىگوئيد از آنها بپرسم ، اين نسبت از ابن عباس و ابى العاليه و سدى و مجاهد نقل شده است ، به قولى آيه دربارهء هر كافر و عاق والدين است .\r\nزمخشرى در كشاف نقل كرده : معاويه به مروان حكم نوشت كه از مردم براى يزيد بيعت بگيرد عبد الرحمن بن ابى بكر گفت : شما حكومت را « هرقلى » كرديد آيا براى پسران خود بيعت مىگيريد ؟ ! مروان گفت : مردم ، اين همان است كه خدا دربارهء او فرموده :  وَ الَّذِي قالَ لِوالِدَيْهِ أُفٍّ لَكُما  عايشه چون اين سخن شنيد به خشم آمد و گفت : به خدا قسم آيه دربارهء او نيست اگر بخواهم مىگويم دربارهء كيست ، ليكن اى مروان تو در صلب پدرت بودى كه پيامبر به پدرت لعنت كرد . . .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nاين سخن در تفسير خازن و نسفى نيز نقل شده است ، ناگفته نماند ، تفاسير اهل سنت نوعا قضيه را نقل كرده‌اند ولى ناراحتند از اينكه اين سخن به عبد الرحمن نسبت داده شود و مىگويند : او از افاضل مسلمين بود .\r\nگويى روايتى از ائمهء صلوات اللَّه عليهم در اين باره نرسيده است ، به هر حال اگر جريان عبد الرحمن سبب نزول آيه باشد باز مورد مخصص نيست ، آيه حال همهء كافران را مجسم مىكند .\r\n18 -  أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ  .\r\nعاقبت گروه دوم است « حق » حكايت از حتمى بودن دارد ، منظور از « القول وعدهء عذاب است » « فى » در « في امم » معناى « مع » مىدهد ، آيه دليل است بر اين كه جن مانند انسان مىميرد منظور از جن و انس قسمت كفار آنها است .\r\n19 -  وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ  چون مؤمنان از حيث عمل و ايمان در دنيا مختلفند و هكذا كفار در كفر و عمل قبيح داراى مراتب مىباشند لذا درجات و دركات افراد اين دو گروه با هم متفاوت خواهند بود  مِمَّا عَمِلُوا  نشان مىدهد كه آن درجات از اعمال تشكيل مىشود ، چنان كه  لِيُوَفِّيَهُمْ أَعْمالَهُمْ  نيز همانطور است و هر دو جمله به تجسم عمل دلالت دارند . « ليوفيهم » عطف است بر محذوفى كه ذكر آن لازم نبوده است يعنى « جعلنا لهم درجات لكذا و كذا و ليوفيهم اعمالهم . . . » جمله  وَ هُمْ لا يُظْلَمُونَ  در رابطه به آنست كه به نيكوكاران كمتر از استحقاق ، ثواب و به بدكاران بيشتر از استحقاق ، عذاب داده نمىشود .\r\n20 -  وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ  ظهور عرض در نشان دادن است به طورى كه حائلى ميان آنها و آتش نباشد\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nدر آيات گاهى مىخوانيم كه مردم به آتش نشان داده مىشوند مانند اين آيه و گاهى مىخوانيم كه آتش به آنها نشان داده مىشود مانند :  وَ عَرَضْنا جَهَنَّمَ يَوْمَئِذٍ لِلْكافِرِينَ عَرْضاً  كهف / 100 آن ، مقدمه ورود به آتش است .\r\n أَذْهَبْتُمْ طَيِّباتِكُمْ  يك تعبير بخصوصى است كه به آنها گفته مىشود نعمت هاى خوشايندتان را در دنيا تمام كرديد و از آنها لذت برديد ، ايمان و عمل هم كه نداشتيد تا مستحق بهشت شويد ، پس  فَالْيَوْمَ تُجْزَوْنَ . . . \r\n بِما كُنْتُمْ تَسْتَكْبِرُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَفْسُقُونَ  .\r\nتعليل عذاب الهون است  بِغَيْرِ الْحَقِّ  حاكى است كه شما حق تكبر در مقابل خدا نداشتيد شما خالق چيزى نبوده‌ايد ، مشيت ازلى شما را بر سفره گستردهء نعمتها نشانيد و آن وقت كه خواست از بين برد ، شما كاره‌اى نبوده‌ايد كه در پيش فرمان خدا « منم منم » بگوئيد .\r\n« تفسقون » و خارج شدن از ايمان و عمل ، معلول استكبار است .\r\nناگفته نماند : با كمك روايات ، از آيهء شريفه فهميده مىشود كه بايد در استفاده از طيبات و لذائذ ميانه روى كرد و بلكه كوتاه آمد ، به اميد آنكه از لذائذ آخرت محروم نشد در اين زمينه چند روايت در نكته‌ها خواهد آمد .\r\n\r\nنكته‌ها :\r\nمدت اقل حمل : در رابطه با آيهء  وَ حَمْلُهُ وَ فِصالُهُ ثَلاثُونَ شَهْراً  در الميزان فرموده : در اين آيه اقل مدت حمل در نظر گرفته شده كه شش ماه است يعنى مراد از سى ماه ، بيست و چهار ماه دوران شير دادن و شش ماه مدت حمل است چنان كه فرموده :  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ  بقره / 233 .\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nفرمودهء الميزان متخذ از رواياتى است كه از أمير المؤمنين صلوات اللَّه عليه نقل شده است . شيخ مفيد رحمه اللَّه در ارشاد در فصل قضاياى على عليه السّلام در زمان عمر نقل كرده : زنى را پيش عمر آوردند كه در شش ماه زائيده بود عمر خواست او را سنگسار كند ، أمير المؤمنين عليه السّلام فرمود : اگر با كتاب خدا با تو مخاصمه كنم غالب مىشوم خدا مىفرمايد  وَ حَمْلُهُ وَ فِصالُهُ ثَلاثُونَ شَهْراً  باز مىفرمايد :\r\n وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ  چون زن دو سال شير دادن را تمام كرد و مدت حمل و شير دادن سى ماه شد ، براى حمل شش ماه مىماند ، عمر بعد از شنيدن اين سخن آن زن را رها كرد .\r\nدر الميزان از در منثور از عبد اللَّه جهنى نقل مىكند : مردى از ما زنى را تزويج كرد در شش ماه براى او فرزندى آورد ، شوهرش او را پيش عثمان آورد عثمان دستور سنگسار داد ، اين دستور به على عليه السّلام رسيد ، آمد و فرمود : چكار مىكنى ؟ ! عثمان گفت زنى در شش ماه زائيده آيا چنين چيزى مىشود ؟ حضرت فرمود آيا نشنيده‌اى كه خداى تعالى مىگويد  وَ حَمْلُهُ وَ فِصالُهُ ثَلاثُونَ شَهْراً  و فرمود :  حَوْلَيْنِ كامِلَيْنِ  چقدر براى حمل مىماند مگر شش ماه ؟ ! عثمان گفت : به خدا سوگند من اين را نفهميده بودم ، زن را بياوريد ، معلوم شد كه سنگسارش كرده‌اند ، زن به وقت سنگسار شدن به خواهرش گفته بود : غصه مخور به خدا قسم جز شوهرم كسى به من نزديك نشده است ، راوى گويد : پسرى كه زن زائيده بود بزرگ شد ، شوهرش اعتراف كرد كه او پسر من است و پسر به او از همه شبيه‌تر بود .\r\nراوى گويد : آن شوهر را بعدا ديدم كه بدنش تكه تكه به رختخواب مىافتاد ( تا مرد ) .\r\nناگفته نماند : در اينجا دو احتمال هست يكى اينكه مراد از آيه همانست كه\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nاز آن حضرت صلوات اللَّه عليه نقل شده ، ديگرى آنكه اين يك استفاده به خصوص است كه آن حضرت از جمع دو آيه كرده است و منظور اصلى همانست كه در تفسير آيه گفته شد و اللَّه اعلم .\r\nلذات فانيهء دنيا : در مجمع البيان در ذيل آيهء  أَذْهَبْتُمْ طَيِّباتِكُمْ . . .  از محمّد بن قيس از امام باقر عليه السّلام نقل شده : على عليه السّلام مانند يك برده با تواضع طعام مىخورد ، مانند برده بدون تكبر مىنشست ، دو تا پيراهن مىخريد غلام خويش را در برداشتن يكى مخير مىكرد خودش آن ديگرى را مىپوشيد ، اگر آستين آن از انگشتان دراز بود ، اضافه را قطع مىكرد ، و اگر از كعب پايش دراز بود آن را مىبريد .\r\nپنج سال حكومت كرد ، آجرى بر آجرى و خشتى بر خشتى ننهاد ، نقره‌اى و طلايى از خود به ارث نگذاشت ، به مردم نان گندم و گوشت مىداد خودش در منزل نان جو و زيت و سركه مىخورد .\r\nهيچ دو كارى كه خدا از آنها راضى است پيش نيامد مگر آنكه دشوارترين بر بدنش را اختيار كرد .\r\nهزار غلام آزاد كرد همه از دسترنج خويش بود كه دستش چروك برداشته و پيشانيش عرق كرده بود ، هيچ كس بعد از او عمل او را طاقت نداشت ، شب و روز هزار ركعت نماز مىخواند ( ظاهرا در بعض ايام ) از همه شبيهتر به او على بن الحسين عليه السّلام بود . كسى بعد از او طاقت عمل او را نياورد .\r\nباز نقل مىكند : در حديث است كه عمر بن الخطاب گويد : با اذن رسول خدا صلّى اللَّه عليه و آله در مشربهء ام ابراهيم به محضر آن حضرت داخل شدم آن روز نوبت حفصه بود آن حضرت خوابيده و مقدارى از بدنش بر خاك بود ، زير سرش بالشى قرار داشت\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nاز ليف خرما ، سلام كردم و نشستم ، گفتم يا رسول اللَّه تو پيامبر و برگزيده و اختيار شدهء خدايى ، كسرى و قيصر بر تختهاى طلا و بر فرش ديبا و حريرند ؟ حضرت فرمود : آنها قومى هستند كه طيباتشان زود داده شده و زود قطع مىشود ولى طيبات ما به آخرت مانده است :\r\n« فقال : اولئك قوم عجلت طيباتهم و هى وشيكة الانقطاع و انّما اخرت لنا طيّباتنا »\r\nدر اين زمينه ، روايات در زهد چهارده معصوم عليهم السّلام زياد است .\r\n\r\n","description":"","footnote":"","page_name":" 152 ","page_number":154},
  {"content":"\r\n\r\n\r\n[ سوره الأحقاف ( 46 ) : آيات 21 تا 28 
  ]\r\nوَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ وَ قَدْ خَلَتِ النُّذُرُ مِنْ بَيْنِ يَدَيْهِ وَ مِنْ خَلْفِهِ أَلاَّ تَعْبُدُوا إِلاَّ اللَّهَ إِنِّي أَخافُ عَلَيْكُمْ عَذابَ يَوْمٍ عَظِيمٍ ( 21 ) قالُوا أَ جِئْتَنا لِتَأْفِكَنا عَنْ آلِهَتِنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 22 ) قالَ إِنَّمَا الْعِلْمُ عِنْدَ اللَّهِ وَ أُبَلِّغُكُمْ ما أُرْسِلْتُ بِهِ وَ لكِنِّي أَراكُمْ قَوْماً تَجْهَلُونَ ( 23 ) فَلَمَّا رَأَوْهُ عارِضاً مُسْتَقْبِلَ أَوْدِيَتِهِمْ قالُوا هذا عارِضٌ مُمْطِرُنا بَلْ هُوَ مَا اسْتَعْجَلْتُمْ بِهِ رِيحٌ فِيها عَذابٌ أَلِيمٌ ( 24 ) تُدَمِّرُ كُلَّ شَيْءٍ بِأَمْرِ رَبِّها فَأَصْبَحُوا لا يُرى إِلاَّ مَساكِنُهُمْ كَذلِكَ نَجْزِي الْقَوْمَ الْمُجْرِمِينَ ( 25 )\r\nوَ لَقَدْ مَكَّنَّاهُمْ فِيما إِنْ مَكَّنَّاكُمْ فِيهِ وَ جَعَلْنا لَهُمْ سَمْعاً وَ أَبْصاراً وَ أَفْئِدَةً فَما أَغْنى عَنْهُمْ سَمْعُهُمْ وَ لا أَبْصارُهُمْ وَ لا أَفْئِدَتُهُمْ مِنْ شَيْءٍ إِذْ كانُوا يَجْحَدُونَ بِآياتِ اللَّهِ وَ حاقَ بِهِمْ ما كانُوا بِهِ يَسْتَهْزِؤُنَ ( 26 ) وَ لَقَدْ أَهْلَكْنا ما حَوْلَكُمْ مِنَ الْقُرى وَ صَرَّفْنَا الْآياتِ لَعَلَّهُمْ يَرْجِعُونَ ( 27 ) فَلَوْ لا نَصَرَهُمُ الَّذِينَ اتَّخَذُوا مِنْ دُونِ اللَّهِ قُرْباناً آلِهَةً بَلْ ضَلُّوا عَنْهُمْ وَ ذلِكَ إِفْكُهُمْ وَ ما كانُوا يَفْتَرُونَ ( 28 )\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n21 - ياد كن برادر قوم عاد را وقتى كه قوم خويش را در سرزمين احقاف انذار كرد ، با آنكه پيامبرانى در زمان او و پيش از او آمده بودند ، گفت : عبادت نكنيد مگر اللَّه را ، من بر شما از عذاب روز بزرگ بيمناكم .\r\n22 - گفتند : آيا آمده‌اى تا ما را از خدايانمان برگردانى ، عذابى كه وعده مىكنى بياور ، اگر از راستگويانى ؟\r\n23 - فرمود علم عذاب پيش خداست ، آنچه را كه با آن ارسال شده‌ام به شما تبليغ مىكنم ليكن شما را قومى مىبينم كه راه جهالت مىپيمائيد .\r\n24 - چون ابر عذاب را ديدند كه رو به طرف واديهاى آنهاست گفتند : اين ابرى است به ما باران مىدهد ، بلكه آن چيزى است كه به عجله مىخواستيد ، بادى است در آن عذابى دردناك .\r\n25 - هر چيز زنده را به امر خدايش هلاك مىكند ، آنها صبح كردند در حالى كه جز خانه‌هايشان ديده نمىشد ، قوم مجرم را بدينسان سزا مىدهيم .\r\n26 - به آنها تمكن داديم در آنچه به شما در آن تمكن نداده‌ايم و براى آنها گوشها و چشمها و دلها قرار داديم ولى گوشها و چشمها و قلبها هيچ چيز را از آنها كفايت نكردند زيرا كه آيات خدا را دانسته منكر بودند ، عذابى را كه استهزاء مىكردند آنها را گرفت .\r\n27 - آنچه از شهرها در اطراف شما بود هلاك كرديم و براى آنها آيات خويش را گوناگون بيان كرديم تا برگردند .\r\n28 - چرا خدايانى كه جز خدا براى تقرب به معبودى گرفتند ياريشان نكردند ، بلكه از آنها گم شدند ، آن گم شدن اثر افك و افترائشان بود .\r\n\r\nكلمه‌ها\r\nأخا عاد : منظور از آن هود عليه السّلام است كه بر قوم عاد مبعوث شد ،  وَ إِلى عادٍ أَخاهُمْ هُوداً  اعراف / 65 .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nعاد : نام قومى است كه هود عليه السّلام بر آنها مبعوث شد ، آنها از اعراب ما قبل تاريخ هستند .\r\nاحقاف : حقف ( بر وزن جسر ) تپهء ريك كه به طور مستطيل باشد ، بعضى پيچ و خمدار بودن را نيز قيد كرده‌اند ، جمع آن احقاف است احقاف در جنوب جزيرة العرب و از قسمتهاى ربع الخالى ( وادى دهناء ) است در روزگار گذشته مسكن قوم عاد بود و از قرآن كريم معلوم مىشود كه آن روز سرزمين آباد و پر حاصلى بود ، اكنون ريگزار و بيابان خشك و غير قابل سكونت است ( قاموس قرآن ) آن فقط يك بار در قرآن مجيد آمده است .\r\nنذر : ( بضم اول و دوم ) : جمع نذير است به معنى مصدر ( انذار ) نيز آيد نظير :  فَكَيْفَ كانَ عَذابِي وَ نُذُرِ  قمر / 18 .\r\nلتأفكنا : افك : برگرداندن چيزى از حقيقتش . دروغ را بدان جهت افك گويند كه از واقع برگردانده شده است .\r\nعارضا : عارض : آشكار شونده . عرض در اصل به معنى ظهور و اظهار است لازم و متعدى هر دو آمده است .\r\nاوديتهم : وادي : سيلگاه و دره ، طبرسى فرموده : وادى ، كرانهء كوه است ، مجراى بزرگ آب را نيز وادى گويند . گويى منظور از آن محلى است كه نزديك به كوه‌ها باشد ، جمع آن اوديه است به نظر بعضى آن در اصل به معنى جريان است .\r\nتدمر : دمر و دمار : هلاك شدن . تدمير : هلاك كردن .\r\nسمعا : سمع در آيه به معنى گوشهاست ، چون در اصل مصدر است لذا جمع بسته نمىشود ، به معنى گوش ، شنيدن و قوهء شنوايى به كار\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nمىرود .\r\nيجحدون : جحد : انكار با علم چنان كه در صحاح گفته است .\r\nصرفنا : صرف و تصريف : برگرداندن . در دومى مبالغه هست منظور از آن بيان حقائق در قالبهاى مختلف است .\r\nقربان : مصدر است به معنى نزديك شدن مانند عدوان و خسران . و نيز به معنى اسم آيد ، طبرسى فرموده : قربان هر چيزى است كه با آن به خدا تقرّب جسته شود ، اطاعت باشد يا ذبيحه جمع آن قرابين است .\r\n\r\nشرحها\r\nاز اين آيات تا آخر سوره دو قضيه نقل شده است اولى جريان قوم هود و تار و مار شدن آنها ، دومى آمدن جن و شنيدن قرآن و ايمان آورد نشان . اين هر دو شاهد عينى هستند در رابطه با مطالب سوره و استفاده از آنها .\r\nماجراى قوم هود نشان مىدهد كه عالم روى نظام علت و معلول مىچرخد سرنوشت انسان ناشى از عمل او است ، جهان در مقابل عمل انسان عكس العمل دارد ، پيامبران براى نشان دادن آن و ساير حقائق ، از طرف خدا آمده‌اند .\r\nهود عليه السّلام مردم را به توحيد دعوت مىكند و از عذاب مىترساند ولى آنها از لجاجت دست بر نمىدارند ، بالاخره باد سرد و سوزان همهء آنها را منجمد مىكند جز خانه‌هايشان چيزى از آنها نمىماند ، عده‌اى از آباديها كه در نظر اهل مكه معروف بودند حالشان همانطور بوده است چنان كه در آيات اخير اشاره شده است .\r\n21 -  وَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ وَ قَدْ خَلَتِ النُّذُرُ مِنْ بَيْنِ يَدَيْهِ وَ مِنْ خَلْفِهِ  .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nمنظور از  بَيْنِ يَدَيْهِ  پيامبرانى است كه در زمان او بوده‌اند و از « من خلفه » پيامبرانى است كه پيش از او بوده‌اند ، نسبت به آينده نمىشود اشاره باشد زيرا كه با « خلت » منافات دارد .\r\n أَلَّا تَعْبُدُوا إِلَّا اللَّهَ إِنِّي أَخافُ عَلَيْكُمْ عَذابَ يَوْمٍ عَظِيمٍ  .\r\n أَلَّا تَعْبُدُوا  بيان انذار است ، منظور از عبادت آنست كه تمام كارهاى زندگى را با فرمان خدا تطبيق دهند نه فقط اعمال عبادى ، چنان كه در سورهء اعراف و جاهاى ديگر گفته‌ايم ، مراد از عذاب ، عذاب دنيوى است .\r\n22 -  قالُوا أَ جِئْتَنا لِتَأْفِكَنا عَنْ آلِهَتِنا فَأْتِنا بِما تَعِدُنا . . .  .\r\nجواب قومش آن بود كه گفتند : مىخواهى ما را از عبادت خدايانمان باز دارى ؟ « فأتنا » امر تعجيزى است يعنى قدرت آوردن عذاب ندارى .\r\n23 -  قالَ إِنَّمَا الْعِلْمُ عِنْدَ اللَّهِ وَ أُبَلِّغُكُمْ ما أُرْسِلْتُ بِهِ  .\r\nجملهء اوّل حكايت از حتميت عذاب دارد ، يعنى اگر ايمان نياوريد حتما خواهد آمد ولى من وقت و كيفيت آن را نمىدانم ، و اينكه مىگويم خواهد آمد از جملهء رسالت من است دربارهء انذار شما .\r\n وَ لكِنِّي أَراكُمْ قَوْماً تَجْهَلُونَ  .\r\nيعنى به جاى آنكه ايمان بياوريد ، عذاب را مىخواهيد « تجهلون » يعنى راه جهالت را مىپيمائيد ، شايد آمدن ، « تجهلون » به جاى « جاهلون » استمرار و ادامهء جهالت باشد .\r\n24 -  فَلَمَّا رَأَوْهُ عارِضاً مُسْتَقْبِلَ أَوْدِيَتِهِمْ قالُوا هذا عارِضٌ مُمْطِرُنا  .\r\nضمير « رأوه » راجع به عذاب است كه به صورت ابر ديده مىشد ، منظور از « عارضا » ابر است كه در هوا آشكار شده بود  مُسْتَقْبِلَ أَوْدِيَتِهِمْ  حال ثانى از ضمير « راوه » است .\r\n\r\n","description":"","footnote":"","page_name":" 157 ","page_number":159},
  {"content":"\r\n\r\n بَلْ هُوَ مَا اسْتَعْجَلْتُمْ بِهِ رِيحٌ فِيها عَذابٌ أَلِيمٌ  .\r\nاعراض است از  عارِضٌ مُمْطِرُنا  ظاهرا اين كلام هود عليه السّلام است در جواب سخن آنها ، معلوم مىشود كه ابر توأم با باد سرد بوده لذا فرموده  بَلْ هُوَ   . . . رِيحٌ  كلمهء « فيها » نشان مىدهد كه عذاب در آن باد بوده و از آن متولد شده است .\r\n25 -  تُدَمِّرُ كُلَّ شَيْءٍ بِأَمْرِ رَبِّها فَأَصْبَحُوا لا يُرى إِلَّا مَساكِنُهُمْ  .\r\nكلمهء  لا يُرى إِلَّا مَساكِنُهُمْ  نشان مىدهد كه باد طوفان نبوده بلكه باد سردى بوده كه خودشان را منجمد كرده و منازلشان خالى مانده است چنان كه در سوره حاقه مىخوانيم :\r\n  وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ . سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ   / 6 - 8 .\r\nبه نظر مىآيد : منظور از « كل شىء » هر شىء زنده است ، زيرا در مقابل آن سرماى شديد همهء موجودات زنده اعم نبات و حيوان منجمد مىشد .\r\n كَذلِكَ نَجْزِي الْقَوْمَ الْمُجْرِمِينَ  .\r\nدر رابطه با اصل عذاب است نه كيفيت آن .\r\n26 -  وَ لَقَدْ مَكَّنَّاهُمْ فِيما إِنْ مَكَّنَّاكُمْ فِيهِ وَ جَعَلْنا لَهُمْ سَمْعاً وَ أَبْصاراً وَ أَفْئِدَةً  .\r\nاين آيه موعظه است براى اهل مكه و استنتاجى است از قصهء اصحاب هود منظور از « فيما » وسائل زندگى و امكانات آنهاست از قبيل قدرت و توانايى جسمى و مانند آن .\r\n« ان » در  إِنْ مَكَّنَّاكُمْ  نافيه است يعنى قوم هود را قدرت داديم و متمكن كرديم در آنچه شما را در آن تمكن و قدرت نداديم و نيز به آنها گوشها و چشمها و قلبها داديم تا در زندگى و هدايت آنها را به كار گيرند ، اما متأسفانه :\r\n فَما أَغْنى عَنْهُمْ سَمْعُهُمْ وَ لا أَبْصارُهُمْ وَ لا أَفْئِدَتُهُمْ مِنْ شَيْءٍ  .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nولى اين ابزار در هدايت و يافتن راه توحيد ، هيچ فائده‌اى به آنها نداد ، منظور از نفى فائده در رابطه با هدايت است و گرنه از چشم و گوش و دل در راه‌هاى ديگر استفاده كردند .\r\n إِذْ كانُوا يَجْحَدُونَ بِآياتِ اللَّهِ  .\r\nيعنى علّت عدم فائده آن بود كه دانسته و از روى عمد ، آيات خدا را انكار مىكردند ، بارها گفته‌ايم كه باور و علم غير از تسليم شدن به علم است ، ممكن است انسان يقين داشته باشد ولى تسليم به يقين نشود نظير  وَ جَحَدُوا بِها وَ اسْتَيْقَنَتْها أَنْفُسُهُمْ  .\r\n وَ حاقَ بِهِمْ ما كانُوا بِهِ يَسْتَهْزِؤُنَ  .\r\nبالاخره عذابى كه مسخره مىكردند آنها را احاطه كرد ( نعوذ باللّه من عذابه ) .\r\n27 -  وَ لَقَدْ أَهْلَكْنا ما حَوْلَكُمْ مِنَ الْقُرى وَ صَرَّفْنَا الْآياتِ لَعَلَّهُمْ يَرْجِعُونَ  .\r\nعطف است بر  وَ لَقَدْ مَكَّنَّاهُمْ  و آن موعظه ديگرى است اهل مكّه را و شاهد عينى است در رابطه با آثار شرك و عصيان ، منظور از « القرى » آباديهاى قوم لوط و قوم صالح و قوم شعيب و قوم هود است ، ضمير « لعلّهم » راجع به « القرى » و منظور از آن اهل قرى است .\r\nيعنى : آيات خويش را گوناگون براى آنها بيان كرديم تا به راه توحيد باز گردند . ولى سودى براى آنها نبخشيد .\r\n28 -  فَلَوْ لا نَصَرَهُمُ الَّذِينَ اتَّخَذُوا مِنْ دُونِ اللَّهِ قُرْباناً آلِهَةً  .\r\nتهكّم است در رابطه با اينكه خدايان كاره‌اى نبوده‌اند . « آلهة » مفعول دوم « اتّخذوا » و مفعول اول آن ، ضمير راجع به موصول و « قربانا » حال است از آن\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nيعنى : چرا به وقت آمدن عذاب ياريشان نكردند ، آنان كه جز خدا معبودها قرار داده بودند و در حالى كه با آنها به خدا تقرب مىجستند .\r\n بَلْ ضَلُّوا عَنْهُمْ وَ ذلِكَ إِفْكُهُمْ وَ ما كانُوا يَفْتَرُونَ  .\r\nبلكه آلهه از آنها گم شدند و در وقت هلاك خبرى از آنها نبود ، « ذلك » ظاهرا اشاره است به ضلال ، « ما » مصدريه است يعني : « ذلك الضلال اثر افكهم و افترائهم » .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\n\r\n[ سوره الأحقاف ( 46 ) : آيات 29 تا 35 
  ]\r\nوَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ ( 29 ) قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ يَهْدِي إِلَى الْحَقِّ وَ إِلى طَرِيقٍ مُسْتَقِيمٍ ( 30 ) يا قَوْمَنا أَجِيبُوا داعِيَ اللَّهِ وَ آمِنُوا بِهِ يَغْفِرْ لَكُمْ مِنْ ذُنُوبِكُمْ وَ يُجِرْكُمْ مِنْ عَذابٍ أَلِيمٍ ( 31 ) وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ وَ لَيْسَ لَهُ مِنْ دُونِهِ أَوْلِياءُ أُولئِكَ فِي ضَلالٍ مُبِينٍ ( 32 ) أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ ( 33 )\r\nوَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 34 ) فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلاَّ ساعَةً مِنْ نَهارٍ بَلاغٌ فَهَلْ يُهْلَكُ إِلاَّ الْقَوْمُ الْفاسِقُونَ ( 35 )\r\n\r\n","description":"","footnote":"","page_name":" 161 ","page_number":163},
  {"content":"\r\n\r\n29 - ياد آر كه گروهى از جن را به سوى تو فرستاديم به قرآن گوش مىدادند ، چون به قرائت قرآن حاضر شدند ، گفتند : ساكت باشيد . . .\r\n30 - گفتند : اى قوم ما ، كتابى شنيديم كه بعد از موسى نازل شده ، كتابهاى پيشين را تصديق مىكند ، به حق و راه راست هدايت مىنمايد .\r\n31 - اى قوم ما ، داعى خدا را اجابت كنيد و به او ايمان آوريد تا گناهان شما را بيامرزد و از عذاب دردناك پناهتان دهد .\r\n32 - هر كه داعى خدا را اجابت نكند ، خدا را در زمين عاجز نخواهد كرد و جز خدا اوليائى نخواهد داشت . آنها در ضلال آشكار هستند .\r\n33 - آيا ندانسته‌اند : خدايى كه آسمانها و زمين را آفريده و در آفرينش آنها ناتوان نشده قادر است كه مردگان را زنده كند ؟ بلى او بر هر چيز تواناست .\r\n34 - ياد آر روزى را كه كافران بر آتش عرضه شوند ، گويند : آيا اين آتش حق نيست ؟\r\nجواب دهند : آرى قسم به خدا حق است . . .\r\n35 - صبر كن چنان كه اولوا العزم از پيامبران صبر كردند در عذاب آنها عجله نكن ، روزى كه عذاب موعود را مىبينند گويى جز ساعتى از روزى توقف نكرده‌اند ، اين ابلاغ است . . .\r\n\r\nكلمه‌ها\r\nنفرا : گروهى كه كمتر از ده نفر باشند ، در قاموس گويد : نفر به معنى همه مردم است و نيز گروهى كه از ده نفر كمتر باشد به زنان و مردان و جن اطلاق مىشود .\r\nجن : موجودى است غير مادى و با شعور كه مىشود از آن با « نيروهاى با شعور » تعبير آورد ، اين كلمه بفتح اول به معنى پوشاندن و مستور كردن است ، جن را به علّت پوشيده و نامرئى بودن جن گفته‌اند مشروح سخن در تفسير سورهء جن خواهد آمد انشاء اللَّه\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nتعالى .\r\nلم يعى : عى : عجز و ناتوانى . راغب گويد : اعياء در ناتوانى از راه رفتن وعى در ناتوانى از كار است .\r\nعزم : ( بر وزن عقل ) قصد و اراده و تصميم . « اولو العزم » : صاحبان اراده و تصميم . بنا بر تفسير امامان سلام اللَّه عليهم منظور از « عزم » در آيه ، شريعت و كتاب و آن با معناى اصلى عزم مناسب است « اولو العزم » يعنى : صاحبان شريعت و كتاب .\r\nبلاغ : كفايت و تبليغ ، معناى كفايت شايد به عنوان سببيت باشد زيرا تبليغ سبب كفايت است .\r\n\r\nشرحها\r\nآيات شريفه حاكى از يك واقعيتى است كه اتفاق افتاده است ولى نقل آن در اينجا شايد بدان جهت است كه تقريع و ملامتى باشد براى اهل مكه كه قرآن در شهر آنها و به زبان آنها نازل شد ولى ايمان نياوردند ، اما جن كه از جنس آنها نبودند شنيدند و ايمان آوردند چنان كه در الميزان فرموده است .\r\nدر تفسير على بن ابراهيم قمى نقل شده : رسول خدا صلّى اللَّه عليه و آله در مكه به بازار « عكاظ » تشريف بردند ، زيد بن حارثه نيز در خدمتش بود ، آن حضرت در بازار ، مردم را به اسلام دعوت مىكرد ولى كسى از او قبول نكرد ، آن گاه به مكه برگشت به موضعى كه آن را « وادى مجنة » مىگفتند رسيد در وقت شب قرآن مىخواند گروهى از جن به او گذر كردند ، چون قرائت آن حضرت را شنيدند ، گوش كردند .\r\nبعضى به بعضى گفتند : ساكت باشيد چون آن حضرت از خواندن قرآن\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nفارغ شد ، آنها پيش قوم خويش برگشته و آنها را انذار كرده و گفتند :  يا قَوْمَنا . . . \r\nسپس پيش رسول خدا صلّى اللَّه عليه و آله آمده اسلام و ايمان آوردند ، آن حضرت احكام اسلام را به آنها تعليم فرمود ، خدا در اين رابطه به پيامبرش وحى كرد   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ . . .   تا آخر سوره ، كه خدا سخن آنها را نقل كرد . رسول خدا شخصى از خودشان را بر آنها سرپرست فرمود .\r\nآنها هر وقت محضر آن حضرت مىآمدند ، رسول خدا صلّى اللَّه عليه و آله به أمير المؤمنين عليه السّلام دستور داد كه آنها را تعليم دهد و دانا به دين گرداند آنها داراى گروه‌هاى مؤمن ، كافر ، ناصبى ، يهود ، نصارى و مجوس هستند و آنها از نسل جان مىباشند ( تفسير برهان ) .\r\nطبرسى رحمه اللَّه از زهرى نقل كرده كه اين جريان بعد از وفات ابو طالب عليه السّلام بود كه آن حضرت به طائف تشريف بردند ، به وقت برگشتن در محلى به نام نخله مشغول نماز بود كه جن قرائت او را شنيدند ( رجوع شود به سوره جن ) آن گاه فرموده : ديگران گفته‌اند : رسول خدا صلّى اللَّه عليه و آله از جانب خدا مامور شد جن را انذار فرموده و آنها را به سوى خدا بخواند و بر آنها قرآن تلاوت كند خدا گروهى از جن نينوى را به طرف آن حضرت فرستاد ، حضرت به اصحابش فرمود : مأمور شده‌ام كه بر جن قرآن بخوانم كدام يك از شما با من مىآيد ؟\r\nعبد اللَّه بن مسعود با آن حضرت آمد ، عبد اللَّه گويد : جز من كسى با او نبود رفتيم تا به بالاى مكه رسيديم ، حضرت داخل شعب حجون شد و براى من خطى كشيد و فرمود : در اين خط بنشين خارج مشو تا من برگردم ، سپس حركت كرد و شروع به خواندن قرآن نمود ، سياهان بسيارى او را احاطه كردند ميان من و آن حضرت حائل شدند تا جايى كه صداى او را نشنيدم .\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nسپس آن سياهان به راه افتادند و همچون تكه‌هاى ابر مىرفتند فقط گروهى از آنها ماند آن حضرت از نماز صبح فارغ شد ، به طرف من آمد ، فرمود : آيا چيزى ديدى ؟ گفتم : آرى مردان سياهى را ديدم كه لباس سفيد بتن داشتند فرمود : آنها جن نصيبين هستند .\r\nاز ابن عباس روايت شده كه آنها هفت نفر از جن نصيبين بودند رسول خدا صلّى اللَّه عليه و آله آنها را به سوى قومشان فرستاد .\r\nاز جابر بن عبد اللَّه انصارى روايت شده : چون رسول خدا صلّى اللَّه عليه و آله رحمن را بر مردم خواند ساكت شدند ، و چيزى نگفتند حضرت فرمود : جن از شما بهتر جواب گفتند ، چون  فَبِأَيِّ آلاءِ رَبِّكُما تُكَذِّبانِ  را بر آنها خواندم گفتند :\r\n« لا بشىء من الائك ربنا نكذب » .\r\nناگفته نماند : ظهور آيات آنست كه آنها مكلف بودند كه به قرآن ايمان آورند و عمل كنند ، مجلسى رحمه اللَّه در اين زمينه در بحار رواياتى آورده است .\r\n29 -  وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ  .\r\nظهور آيه در آنست كه خدا آنها را به طرف آن حضرت فرستاده بود و اين نشان مىدهد كه به شنيدن قرآن و ايمان و عمل مكلف بودند « يستمعون » وصف « نفر » است .\r\n فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ  .\r\nضمير « حضروه » راجع به قرآن است يعنى چون به قرائت حاضر شدند « انصتوا » نشان مىدهد كه جن مىتواند سر و صدا كند ، اينكه فرموده :\r\nانذاركنان به سوى قوم خويش باز گشتند مىشود استفاده كرد كه حضرت به آنها فرموده : شما موظفيد كه قوم خويش را به سوى خدا دعوت كنيد .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n30 -  قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ  .\r\nمنظور از كتاب قرآن است ، ظهور آيه در آنست كه آنها به شريعت عيسى عليه السّلام عقيده نداشته‌اند ، در نقل تفسير قمى گفته شد كه گروهى از آنها يهودي هستند و شايد انجيل را كتاب مستقل ندانسته‌اند زيرا كه انجيل مكمل تورات بود ، در اين صورت به عيسى نيز عقيده داشته‌اند .\r\nمراد از  لِما بَيْنَ يَدَيْهِ  ظاهرا همه كتب آسمانى و يا فقط تورات است .\r\n يَهْدِي إِلَى الْحَقِّ وَ إِلى طَرِيقٍ مُسْتَقِيمٍ  .\r\nطريق مستقيم بيان حقّ است يعنى راه راستى كه كسى در آن گمراه نمىشود .\r\nبه هر حال اين آيه و دو آيه بعدى بيان انذار است كه گذشت ، وانگهى در اين آيه قرآن كريم با سه وصف توصف شده است ، كلمه « مصدقا » نوعى استدلال است يعنى : با كتابى كه ما ايمان داريم مخالف نيست على هذا بايد بدان ايمان آوريم .\r\n31 -  يا قَوْمَنا أَجِيبُوا داعِيَ اللَّهِ وَ آمِنُوا بِهِ يَغْفِرْ لَكُمْ مِنْ ذُنُوبِكُمْ وَ يُجِرْكُمْ مِنْ عَذابٍ أَلِيمٍ  .\r\nمراد از داعى اللَّه رسول خداست كه مردم را به سوى خدا مىخواند مانند  قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ  يوسف / 108 ، « من » در  مِنْ ذُنُوبِكُمْ  ظاهرا براى بيان است و به حكم\r\n« الاسلام يجب ما قبله »\r\nاگر ايمان مىآوردند گناهانشان آمرزيده مىشد .\r\nالميزان آن را به معنى بعض گرفته و فرموده : منظور گناهانى است كه پيش از ايمان كرده‌اند ، خدا فرمايد :  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ \r\n\r\n","description":"","footnote":"","page_name":" 166 ","page_number":168},
  {"content":"\r\n\r\nانفال / 38 ، اين سخن نيز شامل همه گناهان است .\r\nبه هر حال ظهور آيه آنست كه جن در مسأله تكليف و غفران و عذاب فرقى با انس ندارند .  يَغْفِرْ لَكُمْ  جواب شرط محذوف است يعنى : « ان اجبتم و آمنتم يغفر لكم . . . » 32 -  وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ وَ لَيْسَ لَهُ مِنْ دُونِهِ أَوْلِياءُ أُولئِكَ فِي ضَلالٍ مُبِينٍ  تهديد است در رابطه با عدم قبول دعوت قرآن منظور از  فَلَيْسَ بِمُعْجِزٍ  آنست كه بالاخره از چنگ خدا فرارى نخواهند داشت و جز خدا سرپرستانى نخواهند يافت كه آنها را يارى كنند ، چنين كسانى در گمراهى آشكار خواهند بود .\r\nدر مجمع البيان از على بن ابراهيم نقل شده : از اين دعوت ، آنها به محضر آن حضرت آمدند و ايمان آوردند و او شرايع اسلام را بر آنها تعليم كرد ، و خدا سورهء جن را در اين رابطه نازل فرمود ، اين سخن دلالت مىكند كه آن حضرت بر جنّ نيز مبعوث شده بود ، خدا جز او كسى را بر جن و انس پيامبر نكرده است .\r\nمجلسى رحمه اللَّه در بحار ج 18 از ص 76 تا 105 ، اخبارى در اين زمينه نقل كرده است ( چاپ اخير ) .\r\n33 -  أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ  .\r\nاز اين آيه تا آخر سوره مربوط است به آيه  وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ . . .  / 20 « 1 » « يروا » در آيه به معنى علم و دانستن است اين آيه يكى از استدلالهاى قرآن در رابطه با معاد است نظير :  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلَّاقُ الْعَلِيمُ  يس / 81\r\n\r\n\r\n","description":"","footnote":"\r\n( 1 ) على هذا جريان حضرت هود عليه السّلام و جريان جن به حكم جملهء معترضه هستند .\r\n","page_name":" 167 ","page_number":169},
  {"content":"\r\n\r\nمعاد آنست كه اين نظام از بين برود و نظام ديگرى در جاى آن قرار گيرد خدايى كه از آفرينش اول ناتوان نشده از آفرينش دوم ناتوان نخواهد بود  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ  روم / 27 .\r\nانسان نيز جزئى از آفريده‌هاست ، خلقت اولى او دليل امكان خلقت دوم است ، على الظاهر مناسب بود كه بفرمايد : خدايى كه از خلقت انسان عاجز نشده مىتواند او را زنده كند ، ولى طرح خلقت آسمانها و زمين شايد به علت مقدمه بودن آنها براى خلقت انسان است ، و يا نظر به اولويت است ، نظير  لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ  فاطر / 57 .\r\n34 -  وَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ  .\r\nتأكيد و توضيح آيه قبلى است ، دربارهء « يعرض » و معناى آن در آيه 20 سخن گفته شد ، معنى آيه واضح است .\r\n35 -  فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ . . . \r\nتفريع است بر انكار معاد ، يعنى : صبر كن بر انكار آنها چنان كه پيامبران اولوا العزم بر انكار معاد و عناد مشركان صبر كردند و عذاب آنها را به عجله مخواه كه بالاخره خواهد رسيد وانگهى شايد توبه كنند .\r\n كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  اشاره است به بىاهميت بودن اين زندگى در مقابل آخرت ، گذشته هر قدر طولانى باشد در نظر انسان كم مىآيد ، اما آنها با ديدن عذاب آخرت و دوام آن احساس خواهند كرد كه در دنيا جز ساعتى ( مقدار كمى از زمان ) توقف نكرده‌اند ظاهرا در اينجا ، برزخ مطرح نشده است .\r\nطبرسى رحمه اللَّه برزخ را نيز داخل دانسته و فرموده است : گذشته به حكم « كان لم يكن » است هر چند كه طولانى باشد ولى چون آيه راجع به كم\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nارزش بودن زندگى دنياست ، ظاهرا برزخ در نظر نيست .\r\n بَلاغٌ فَهَلْ يُهْلَكُ إِلَّا الْقَوْمُ الْفاسِقُونَ  يعنى : اين قرآن بلاغ و تبليغ از جانب خداست و در مقابل آن فقط قومى هلاك مىشوند كه از زى عبوديت و بندگى خارج شده‌اند ، « هل » در اين گونه محلها به جاى « ما » نافيه مىآيد .\r\n\r\nاولوا العزم\r\nدر كلمه‌ها گفته شد بنا بر روايات اهل بيت عليهم السّلام منظور از عزم در آيه عزيمت و شريعت است ، و اولوا العزم عليهم السّلام پنج نفر هستند . نوح ، ابراهيم ، موسى عيسى و محمّد صلوات اللَّه عليهم چنان كه در آيه :  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ . . . \r\nشورى / 13 و نيز در آيه هفتم از سورهء احزاب آمده است .\r\nدر كافى از ابن ابى يعفور نقل شده كه از حضرت صادق عليه السّلام شنيدم مىفرمود\r\n« سادة النبيين و المرسلين خمسة و هم اولوا العزم من الرسل عليهم دارت الرحى : نوح و ابراهيم و موسى و عيسى و محمد عليهم السّلام و على جميع الانبياء » ( اصول كافى باب طبقات الانبياء و الرسل و الأئمة ) .\r\nدر جوامع الجامع فرموده : اولوا العزم از پيامبران كسى است كه شريعت تازه آورده و شريعت سابق را نسخ كند ، آنها پنج نفر مىباشند .\r\nدر الميزان براى عزم سه معنى نقل كرده : صبر ، عزم بر وفا به ميثاق كتاب و شريعت ، آن گاه فرموده معناى سوم حق است و آن همانست كه روايات امامان - عليهم السّلام آن را بيان مىكند .\r\nبد نيست به بعضى اقوال ديگر در اين زمينه اشاره نمائيم 1 - به نظر بعضى « من » در كلمه  مِنَ الرُّسُلِ  به معنى بيان است نظير\r\n\r\n","description":"","footnote":"","page_name":" 169 ","page_number":171},
  {"content":"\r\n\r\n فَاجْتَنِبُوا الرِّجْسَ مِنَ الْأَوْثانِ  على هذا گفته‌اند : همه انبياء اولوا العزم مىباشند .\r\n2 - به قولى آنها شش نفر هستند كه بر اذيت صبر كرده‌اند : نوح عليه السّلام كه بر اذيت قوم خويش صبر كرد ، ابراهيم كه بر آتش صبر نمود ، اسحق كه بر ذبح صبر كرد ( ذبيح به نظر شيعه اسماعيل است ) ، يعقوب كه به فقد يوسف و رفتن بينايى صبر كرد ، يوسف كه در چاه و زندان صبر نمود ، و ايوب كه بر ضر و بلا صبر كرد .\r\n3 - به قولى آنها چهار نفر هستند : ابراهيم ، هود ، نوح ، و محمد صلى اللَّه عليهم اجمعين .\r\n4 - گويند : آنها پيامبرانى هستند كه مأمور به جهاد و قتال شدند و مكاشفه را آشكار كرده و در راه دين جنگ كردند .\r\n5 - به قولى : آنها هيجده نفراند كه در آيات 83 تا 90 سورهء انعام نامشان آمده است ، دليل اين قول آنست كه در آخر فرموده :  فَبِهُداهُمُ اقْتَدِهْ  .\r\n6 - از بعضى نقل شده : آنها نه نفر هستند : نوح ، ابراهيم ، ذبيح ، يعقوب ، يوسف ، ايوب ، موسى ، داود ، عيسى .\r\nاين اقوال سندى و دليلى ندارند و از طرف كسانى اظهار شده است كه راه خدا را بدون اهل بيت عليهم السّلام رفته‌اند .\r\nروز سيزده ماه رجب مصادف با ولادت حضرت ولى ذو الجلال عليه السّلام المتعال سال هزار و چهار صد و پنج قمرى مطابق با 15 / 1 / 1364 تفسير سورهء احقاف به پايان رسيد .\r\nو الحمد للَّه و هو ختام\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n\r\nسورهء محمد\r\nدر مكه نازل شده و سى و هشت آيه است\r\n\r\nنگاهى به كليات سورهء\r\n1 - سورهء محمد صلّى اللَّه عليه و آله نهمين سوره است كه بعد از سورهء حديد در مدينه نازل گرديد و در ترتيب فعلى قرآن مجيد سورهء چهل هفتم است .\r\nآن در زمانى نازل شده كه مسلمانان پيوسته با مشركان و يهود درگير بودند و احتياج به استقامت در جنگ و تأمين مخارج و انفاق در راه آن داشتند .\r\n2 - عدد آيات آن در قرائت كوفى سى و هشت ، در قرائت بصرى چهل و در قرائت ديگران سى و نه مىباشد ، قرائت كوفى به أمير المؤمنين صلوات اللَّه عليه مىرسد لذا آن را انتخاب كرده‌ايم چنان كه بارها در اوائل سوره‌ها گفته‌ايم .\r\nگويند : عدد كلمات اين سوره پانصد و سى و نه و عدد حروف آن دو هزار و سيصد و چهل نه است و اللَّه العالم .\r\n3 - نامگذارى به « سورهء محمّد » ظاهرا به علّت وقوع اين لفظ مبارك در آيه :\r\n وَ آمَنُوا بِما نُزِّلَ عَلى مُحَمَّدٍ . . .  / 2 ، است ، بعضى آن را به مناسبت حكم قتال كه در آن آمده ، سوره قتال ناميده‌اند ولى روايات نبوى و امامان عليهم السّلام سوره محمّد صلّى اللَّه عليه و آله گفته‌اند .\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nصدوق رحمه اللَّه در ثواب الاعمال روايت مفصّلى از امام صادق عليه السّلام در فضيلت آن ذكر مىكند ، طبرسى رحمه اللَّه بعد از نقل آن مىفرمايد : « و\r\nقال عليه السّلام من اراد ان يعرف حالنا و حال اعدائنا فليقرء سورة محمّد صلّى اللَّه عليه و آله فانه يراها آية فينا و آية فيهم » .\r\n4 - سوره مباركه به شهادت آيات و مطالب آن مدنى است اينكه در كشاف از سعيد بن جبير و ضحاك نقل كرده كه گفته‌اند : مكى است ، سخنى بدون دليل بلكه واضح البطلان است .\r\nدر مجمع از ابن عباس و قتاده نقل شده : فقط آيهء 13  وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ الَّتِي أَخْرَجَتْكَ . . .  در موقعى نازل شد كه آن حضرت مىخواست از مكه به مدينه خارج شود ، به كعبه نگاه مىكرد و گريه مىنمود ، ولى اين گفته نيز به حكم اجتهاد در مقابل نص است .\r\n5 - ظاهرا شأن نزول به خصوص دربارهء اين سوره نقل نشده است ، جريانها و پيشامدهاى آن روز ، از قبيل موقعيت جنگى ، موضعگيرى كفار و منافقان ، انفاق درباره تأمين جنگ و امثال آنها علّت نزول بوده است چنان كه از آياتش استفاده مىشود و نيز ظاهر آنست كه همهء سوره به يك بار نازل گشته است ، دليلى به نزول تدريجى وجود ندارد .\r\n\r\nمطالب و غرض سوره\r\nدر الميزان فرموده : اين سوره كفار را با اوصاف خبيثه و اعمال ناشايست مخصوصشان توصيف مىكند و نيز مؤمنان را با صفات طيبه و اعمال نيكشان تعريف مىنمايد ، سپس آنچه از نعمت و كرامت را كه نتيجهء صفات مؤمنان است مىشمارد و آنچه از نقمت و هوان را كه اثر صفات كفار است بازگو مىكند .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nو خلاصه در اين سوره مقايسه است ما بين صفات و اعمال آن دو گروه در دنيا و آنچه نتيجهء آنست در عقبى ، و در آن بعضى از احكام قتال آمده است .\r\nناگفته نماند : مطلب جامع سوره همانست كه الميزان مىگويد ، علاوه از آن ، وصف نهرهاى بهشت در اين سوره آمده كه در هيچ جاى قرآن چنين بيان نشده است و در اين سوره خواهيم دانست كه چرا قرآن به  تَجْرِي مِنْ تَحْتِهَا الْأَنْهارُ  آن قدر تكيه كرده است .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nسورة محمّد مدنيّة و هى ثمان و ثلاثون اية نزلت بعد سورة الحديد بِسْمِ اللَّهِ الرَّحْمنِ الرَّحِيمِ\r\n\r\n[ سوره محمد ( 47 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nالَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ ( 1 ) وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ ( 2 ) ذلِكَ بِأَنَّ الَّذِينَ كَفَرُوا اتَّبَعُوا الْباطِلَ وَ أَنَّ الَّذِينَ آمَنُوا اتَّبَعُوا الْحَقَّ مِنْ رَبِّهِمْ كَذلِكَ يَضْرِبُ اللَّهُ لِلنَّاسِ أَمْثالَهُمْ ( 3 ) فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً حَتَّى تَضَعَ الْحَرْبُ أَوْزارَها ذلِكَ وَ لَوْ يَشاءُ اللَّهُ لانْتَصَرَ مِنْهُمْ وَ لكِنْ لِيَبْلُوَا بَعْضَكُمْ بِبَعْضٍ وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ ( 4 )\r\nسَيَهْدِيهِمْ وَ يُصْلِحُ بالَهُمْ ( 5 ) وَ يُدْخِلُهُمُ الْجَنَّةَ عَرَّفَها لَهُمْ ( 6 )\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nبه نام خداى رحمان رحيم\r\n1 - كسانى كه كافر شده و مردم را از راه خدا باز داشته‌اند ، خدا اعمالشان را گمراه كرده است .\r\n2 - و كسانى كه ايمان آورده و اعمال خوب كرده‌اند و به آنچه بر محمد ( ص ) نازل شده ايمان آورده‌اند گناهانشان را آمرزيده ، حالشان را بهتر كرده است .\r\n3 - اين بدان سبب است كه كفار از باطل پيروى كرده و اهل ايمان از حق تبعيت نموده‌اند خدا بر مردم اين چنين مثل مىزند .\r\n4 - پس چون كافران را در جنگ ملاقات كرديد گردنهايشان را بزنيد تا وقتى كه آنها را از پاى در آورديد طناب را محكم كنيد كه بعدا يا آزاد مىكنيد و يا عوض مىگيريد تا جنگ سلاحهاى خويش را به زمين گذارد ، فرمان اين است ، و اگر خدا مىخواست از آنها انتقام مىگرفت ، آنان كه در راه خدا كشته شوند هرگز اعمالشان را هدر نخواهد كرد .\r\n5 - حتما هدايتشان كرده و حالشان را اصلاح مىكند .\r\n6 - و در بهشتى كه شناسانده اسكانشان مىدهد .\r\n\r\nكلمه‌ها\r\nصدوا : راغب گويد : صد و صدود گاهى به معنى اعراض و گاهى به معنى منع و برگرداندن آيد ، ديگران گفته‌اند : صدود لازم است به معنى اعراض و صد متعدى و لازم هر دو آيد ، مراد از آن در آيه ظاهرا منع كردن ديگران است .\r\nبالهم : بال : حال . چنان كه در مفردات و مجمع گفته است به معنى قلب نيز آيد نظير : « خطر ببالى » ، راغب در اين گونه موارد حال باطنى گفته است كه قلب را نيز صادق است .\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nرقاب : رقبه : گردن . جمع آن رقاب است .\r\nاثخنتموهم : ثخن ( بر وزن عنب ) غليظ شدن و محكم شدن است راغب گويد :\r\n« ثخن الشيء » آن گاه گويند كه چيزى غليظ شود و از جريان باز ماند ( مثل غليظ شدن شيره ) و به آنكه زخم زنند و از حركت باز ماند به طور استعاره گويند « ثخنته ضربا » منظور از آن در آيه زخمى كردن و عاجز نمودن است .\r\nشدوا : فعل امر است از شد به معنى محكم بستن .\r\nوثاق : ( بفتح واو و كسر آن ) چيزى است كه با آن مىبندند مانند زنجير و ريسمان . به معنى بستن نيز آيد نظير  وَ لا يُوثِقُ وَثاقَهُ أَحَدٌ  .\r\nمنا : منت گذاشتن ، تقدير آن « تمنون منا » است .\r\nفداء : فداء و فديه : عوض ، مصدر نيز آيد به معنى عوض گرفتن تقدير آن « تفدون فداء » است .\r\nاوزار : اوزار در آيه به معنى اسباب و سلاحهاى جنگ است طبرسى فرموده : وزر به معنى محمول و بار است ، علت اين تسميه آنست كه سلاح جنگ به وسيلهء جنگاوران حمل مىشود .\r\nانتصر : انتصار به معنى انتقام است « انتصر منه : انتقم » .\r\n\r\nشرحها\r\nدر اين آيات يك واقعيت بسيار عالى مطرح شده است و آن اينكه كفّار هر تلاش كه در براندازى دين حق بكنند به مقصد نخواهند رسيد ولى اهل ايمان و عمل حالشان اصلاح و گناهشان آمرزيده خواهد شد ، زيرا كه كفار به چيز باطل و بىپايه چسبيده‌اند و اهل ايمان به حق و ثابت .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nدر همين رابطه فرموده : حالا كه چنين است كفّار چون به چنگ شما افتند ، بكشيد و اسير بگيريد و قلع و قمع نمائيد . بقيهء سخن در ذيل آيات خواهد آمد .\r\n1 -   الَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ   .\r\nمراد از الذين كفروا كفار هستند كه علاوه از كفر خويش ، مردم را نيز از ايمان به قرآن باز مىداشتند ، خدا نقشه‌هايشان را كور كرد ، به هدف نرسيدند ، زيرا :  إِنَّ اللَّهَ لا يَهْدِي الْقَوْمَ الْكافِرِينَ  .\r\nاضلال تلاشى ، از جانب خدا آنست كه نگذارد تلاشى به هدف برسد ، به نظر مىآيد : اين آيه و آيه بعدى اشاره به گذشته است كه كفار منكوب شده و اهل ايمان موفق گشتند ، در عين حال براى همه و براى هميشه سرمشق و درس است ، زيرا گذشته و آينده از يك نظام سرچشمه مىگيرد ، چنان كه در ذيل آيه سوّم خواهد آمد .\r\n2 -  وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ  .\r\nمراد از صدر آيه ظاهرا مطلق اهل ايمان و عمل ، قبل از اسلام است ، على هذا  وَ آمَنُوا بِما نُزِّلَ عَلى مُحَمَّدٍ  مستقل از ما قبل است و قيد توضيحى نيست ، يعنى :\r\nآنان كه در گذشته ايمان آورده و عمل كرده‌اند و آنان كه به دين محمّد صلّى اللَّه عليه و آله در اين زمان ايمان آورده‌اند .\r\n وَ هُوَ الْحَقُّ مِنْ رَبِّهِمْ  حال است از « ما نزل » كلمه « كفر - اصلح » مقابل با « اضل » در آيهء سابق است يعنى : خدا تلاش كفّار را به هدف نرسانيد ولى به واسطه ايمان و عمل ، گناهان مؤمنان و و بال گناهان را عفو كرد و پوشانيد و حالشان را اصلاح كرد .\r\nدر دنيا با تقوى و فضيلت و شناخت و معرفت زندگى كردند و در آخرت به\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nسعادت ابدى رسيدند .\r\n3 -  ذلِكَ بِأَنَّ الَّذِينَ كَفَرُوا اتَّبَعُوا الْباطِلَ وَ أَنَّ الَّذِينَ آمَنُوا اتَّبَعُوا الْحَقَّ مِنْ رَبِّهِمْ كَذلِكَ يَضْرِبُ اللَّهُ لِلنَّاسِ أَمْثالَهُمْ  .\r\nتعليل مطلب قبلى است و باطل چيزى پوچ و ناپايدار است ، هر كه دربارهء آن تلاش نمايد بىثمر خواهد بود ، حتى اگر در دنيا نيز به خواسته‌هاى خودشان برسند زندگى براى آنها لذت بخش نخواهد بود بلكه در رنج و عذاب و دلهره و واهمه به سر خواهند برد  مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  طه / 124 ،  فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا ، وَ تَزْهَقَ أَنْفُسُهُمْ وَ هُمْ كافِرُونَ  توبه / 55 .\r\nاما حقّ چيزى ثابت و پايدار است ، پيروان آن نيز چنين خواهند بود جمله  كَذلِكَ يَضْرِبُ اللَّهُ . . .  اشاره است به اينكه هميشه ماجرا چنين بوده و خواهد بود .\r\n4 -  فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً حَتَّى تَضَعَ الْحَرْبُ أَوْزارَها  .\r\nتفريع است بر مطلب فوق ، يعنى : حالا كه كفار تابع باطلند و خدا تلاش آنها را به هدف نمىرساند پس چون در جنگ با آنها روبرو شديد ، آنها را بكشيد و چون از پاى در آوريد و قدرت مقاومت از دستشان رفت ، اسيرشان كنيد تا ديگر جنگى و مقاومتى از طرف آنها نباشد ، در اينجا چند مطلب لازم الذكر است .\r\nاول :  فَضَرْبَ الرِّقابِ  تقديرش « فاضربوا رقابهم ضربا » است مفعول مطلق در جاى فعلش قرار گرفته ، الف و لام عوض از مضاف اليه است ، مراد از آن مطلق كشتن مىباشد نه فقط زدن گردنها .\r\nدوم :  حَتَّى إِذا أَثْخَنْتُمُوهُمْ  يعنى چون در اثر كشتار بعضى ، آنها را از پاى در آورديد و تاب مقاومت را از ايشان گرفتيد و احساس كردند كه ديگر\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nقدرت ادامهء جنگ ندارد آن وقت نكشيد و اسير بگيريد :\r\nسوم :  فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً  يعنى اسيرشان كنيد و طناب را محكم گردانيد به طورى كه قدرت فرار نداشته باشند پس از آن يا منت مىگذاريد و آزادشان مىكنيد و يا عوض مىگيريد خواه پول باشد يا اسيران مسلمان كه در دست كفار به سر مىبرند .\r\nناگفته نماند بنا به فرموده امامان عليهم السّلام اسير اگر در حال جنگ گرفته شود كه هنوز جنگ تمام نشده امام مخير است كه آنها را بكشد يا دست و پايشان را به عكس قطع كند و بگذارد تا بميرند ، رها كردن يا عوض گرفتن در اينجا نيست ، و اگر بعد از تمام شدن جنگ اسير شوند ، امام اختيار دارد : رها كند يا عوض بگيرد و يا برده گرداند . ( مجمع البيان ) .\r\nمرحوم شيخ در تهذيب باب كيفيت قتال المشركين از حضرت صادق صلوات اللَّه عليه نقل كرده كه فرمود :\r\n« كان ابى يقول ان للحرب حكمين : اذا كانت الحرب قائمه لم تضع اوزارها و لم يثخن اهلها فكل اسير اخذ فى تلك الحال فان الامام فيه بالخيار ان شاء ضرب عنقه و ان شاء قطع يده و رجله من خلاف به غير حسم و تركه يتشحط في دمه حتى يموت و هو قول اللَّه عز و جل انما جزاء الذين يحاربون اللَّه الاية و الحكم الاخر اذا وضعت الحرب اوزارها و اثخن اهلها فكل اسير اخذ على تلك الحال فكان في ايديهم فالامام فيه بالخيار ان شاء من عليهم فارسلهم و ان شاء فاداهم انفسهم و ان شاء فاستعبدهم فصاروا عبيدا .\r\nچهارم :  حَتَّى تَضَعَ الْحَرْبُ أَوْزارَها  اين جمله ظاهرا متعلق به  فَضَرْبَ الرِّقابِ  - فشدوا » است ، منظور از آن ظاهرا تمام شدن جنگ و از قدرت افتادن كفار به طور كلى است ، نظير :  قاتِلُوهُمْ حَتَّى لا تَكُونَ فِتْنَةٌ  بقره / 193 يا نظير :  فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ  انفعال / 57  ذلِكَ وَ لَوْ يَشاءُ اللَّهُ لَانْتَصَرَ مِنْهُمْ وَ لكِنْ لِيَبْلُوَا بَعْضَكُمْ بِبَعْضٍ \r\n\r\n","description":"","footnote":"","page_name":" 179 ","page_number":181},
  {"content":"\r\n\r\n« ذلك » خبر مبتداى محذوف است يعنى : « الامر ذلك » دستور و فرمان قتال چنين است ،  وَ لكِنْ لِيَبْلُوَا . . .  تعليل حكم فوق است ، يعنى اگر خدا مىخواست از كفار انتقام مىكشيد و امر به قتال نمىكرد ولى خواسته بعضى از شما را با بعضى امتحان كند تا خلوص و ايمان مؤمنان و شقاوت كفار روشن گردد .  بَعْضَكُمْ بِبَعْضٍ  شامل مؤمنان و كفّار هر دو است ، خطاب متوجه به مؤمنان مىباشد .\r\n وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ  يعنى اگر هم در راه خدا كشته شوند زحمتشان به هدر نخواهد رفت ، خدا تلاشى را كه كرده‌اند به هدف و بهشت خواهد رسانيد ، چنان كه دو آيهء بعدى آن را بيان مىكنند .\r\n\r\nدقت\r\nناگفته نماند در سورهء انفال / 67 مىخوانيم  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ  اين آيه در رابطه با آنست كه لازم بود اسيران بدر را بكشند زيرا كه قدرت مسلمانان به آن حد نرسيده بود كه اسير نگاه دارند و مشمول  فَإِمَّا مَنًّا بَعْدُ وَ إِمَّا فِداءً  شوند ولى عده‌اى از اصحاب بر آن حضرت تحميل كردند كه فديه گرفته ، اسيران را آزاد كند ، اين آيه در سال دوم هجرت نازل شده است .\r\nولى چون اسلام نيرومند گرديد حكم  فَشُدُّوا الْوَثاقَ فَإِمَّا مَنًّا بَعْدُ . . . \r\nنازل ، لذا تباينى در ميان اين دو آيه نيست تا گفته شود اين آيه ناسخ آيهء انفال است چنان كه مرحوم طبرسى نيز در جوامع الجامع فرموده است ، لازم است بدانيم كه انفال سورهء دوم و سورهء محمد نهمين سوره است كه در مدينه نازل شده‌اند ، ميانشان زمان بسيارى فاصله افتاده است .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n5 و 6 -   سَيَهْدِيهِمْ وَ يُصْلِحُ بالَهُمْ وَ يُدْخِلُهُمُ الْجَنَّةَ عَرَّفَها لَهُمْ   اين سخن راجع به بعد از شهادت است ، منظور از اصلاح بال مىشود غفران ذنوب و تكفير سيئات باشد كه با آن صلاحيت اسكان در بهشت را پيدا مىكنند على هذا  يُصْلِحُ بالَهُمْ  تفسير « سيهديهم » است يعنى آنها را به طرف كرامت و سعادت ابدى هدايت مىكند با مغفرت گناهانشان و آن گاه در بهشتى كه به آنها خبر داده اسكانشان مىدهد .\r\n« عرفها » جملهء حاليه است از اسكان ، يعنى در حالى اسكان مىدهد كه بهشت را شناسانده و فرمود  تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ  على هذا خدا نشان مىدهد : اين همان بهشتى است كه به شما وعده كرده بودم .\r\n\r\n","description":"","footnote":"","page_name":" 181 ","page_number":183},
  {"content":"\r\n\r\n\r\n[ سوره محمد ( 47 ) : آيات 7 تا 15 
  ]\r\nيا أَيُّهَا الَّذِينَ آمَنُوا إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ ( 7 ) وَ الَّذِينَ كَفَرُوا فَتَعْساً لَهُمْ وَ أَضَلَّ أَعْمالَهُمْ ( 8 ) ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ ( 9 ) أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ دَمَّرَ اللَّهُ عَلَيْهِمْ وَ لِلْكافِرِينَ أَمْثالُها ( 10 ) ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ ( 11 )\r\nإِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُمْ ( 12 ) وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ الَّتِي أَخْرَجَتْكَ أَهْلَكْناهُمْ فَلا ناصِرَ لَهُمْ ( 13 ) أَ فَمَنْ كانَ عَلى بَيِّنَةٍ مِنْ رَبِّهِ كَمَنْ زُيِّنَ لَهُ سُوءُ عَمَلِهِ وَ اتَّبَعُوا أَهْواءَهُمْ ( 14 ) مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى وَ لَهُمْ فِيها مِنْ كُلِّ الثَّمَراتِ وَ مَغْفِرَةٌ مِنْ رَبِّهِمْ كَمَنْ هُوَ خالِدٌ فِي النَّارِ وَ سُقُوا ماءً حَمِيماً فَقَطَّعَ أَمْعاءَهُمْ ( 15 )\r\n\r\n","description":"","footnote":"","page_name":" 182 ","page_number":184},
  {"content":"\r\n\r\n7 - اى كسانى كه ايمان آورده‌ايد ، اگر خدا را يارى كنيد ، شما را يارى مىكند و قدمهايتان را ثابت مىنمايد .\r\n8 - كسانى كه كافر شده‌اند به هلاكت رسيده‌اند و اعمالشان را گمراه كرده است .\r\n9 - زيرا كه آنها نازل كردهء خدا را مكروه داشته‌اند لذا اعمالشان را باطل كرده است .\r\n10 - آيا در زمين سفر نكرده‌اند تا بدانند عاقبت گذشتگان چگونه شد ، خدا آنها را هلاك كرد ، اين كافران را است امثال آن .\r\n11 - اين بدان علت است كه خدا سرپرست اهل ايمان است و كافران را مولايى نيست .\r\n12 - كسانى كه ايمان آورده و عمل صالح كرده‌اند خدا به بهشتهايى داخلشان مىكند كه نهرها از زير آنها روان است ، و كسانى كه كافر شده‌اند لذت مىبرند و مىخورند مانند چهار پايان ، آتش اقامتگاه آنهاست .\r\n13 - اى بسا شهرى كه نيرومندتر بود از شهرى كه تو را خارج كرد ، آنها را هلاك كرديم در حالى كه كمكى نداشتند .\r\n14 - آيا آنكه از پروردگارش در بينه است مانند كسى است كه عمل بدش به او خوب جلوه‌گر شده و پيرو هوايشان شده‌اند .\r\n15 - صفت بهشتى كه متقيان وعده شده‌اند در آن نهرهايى است از آب غير متغير و نهرهايى از شيرى كه طعم آن عوض نشده و نهرهايى از خمر كه براى نوشندگان لذت است و نهرهايى از عسل صاف شده و آنها راست در آن از همهء ميوه‌ها و آمرزش از جانب خدايشان آيا آنها مانند كسانى هستند كه در آتش جاودانند و آب داده شده‌اند از آب جوشان كه روده‌هايشان را پاره كرده است ؟ ! !\r\n\r\nكلمه‌ها\r\nتعسا : تعس : هلاكت . در مجمع فرموده : آن لغزش و افتادنى است كه افتاده قدرت برخاستن ندارد . اين كلمه فقط يك بار در كلام اللَّه آمده است .\r\nدمر : دمار : هلاكت . تدمير : هلاك كردن .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nمثوى : ثواء : اقامت . مثوى : محل اقامت .\r\nآسن : اسن ( بر وزن عقل و شرف ) : تغيير يافتن . « اسن الماء : تغير » در قاموس ، مطلق تغير آب و در نهايه و مفردات تغير بوى آب گفته است ، « آسن » اسم فاعل از آن است ، اين كلمه فقط يك بار در كلام اللَّه يافته است .\r\nامعاء : روده‌ها . مفرد آن معى است ، اين كلمه فقط يك بار در كلام اللَّه مجيد آمده است .\r\n\r\nشرحها\r\nاين آيات نيز مانند آيات گذشته حال مؤمنان و كفار را در دنيا و آخرت بيان مىدارد و آنها بهشتى را با وصفى كه در هيچ جاى قرآن نيامده است توصيف مىكند .\r\n7 -  يا أَيُّهَا الَّذِينَ آمَنُوا إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ  يارى خدا يارى كردن به دين خداست و گرنه خدا نيازى به كمك ندارد نظير اين است آيهء  وَ لَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِيٌّ عَزِيزٌ  حج / 40 ، مراد از يارى خدا در آيه ، غلبه بر دشمن است و مراد از تثبيت اقدام ، تشجيع و اطمينان قلب است . اين وعده يك وعدهء قطعى است ، مژده باد آنان را كه در راه خدا جهاد مىكنند .\r\n8 -  وَ الَّذِينَ كَفَرُوا فَتَعْساً لَهُمْ وَ أَضَلَّ أَعْمالَهُمْ  .\r\n« تعسا » تقديرش « تعسوا تعسا » است ، اين تعبير مىشود نفرين باشد نظير  قاتَلَهُمُ اللَّهُ أَنَّى يُؤْفَكُونَ  منافقون / 4 ، و مىشود به صورت خبر باشد اين آيه در مقابل آنست كه به مؤمنان وعده داده شد .\r\n9 -  ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  .\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nتعليل آيهء سابق است و نشان مىدهد هر تلاشى كه در راه توحيد نباشد پوچ بوده و انسان را به سعادت نخواهد رسانيد ، آرى نظام جهان همين است .\r\n10 -  أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ دَمَّرَ اللَّهُ عَلَيْهِمْ وَ لِلْكافِرِينَ أَمْثالُها  .\r\nشاهد عينى است بر  فَتَعْساً لَهُمْ  كه قوم لوط ، عاد و ثمود نيز چنان بودند و گرفتار شدند ، منظور از « للكافرين » مطلق كافران از جمله اهل مكه است و شايد الف و لام براى عهد و منظور فقط اهل مكه باشند ، از آيه معلوم مىشود كه اعمال انسان در سرنوشت آينده‌اش اثر مستقيم دارد ، « دمره - دمر عليه » هر دو به يك معنى است .\r\n11 -  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  .\r\nذلك اشاره است به نصرت مؤمنان و نقمت كافران ، مولى به معنى سرپرست است صدر آيه نظير  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  بقره / 257 است ، گويى مراد از  لا مَوْلى لَهُمْ  مولايى است كه بتواند به سعادت برساند و گرنه به حكم  وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  طاغوتها نيز سرپرستان كفار هستند ولى آنها را به طرف بدبختى مىكشانند .\r\nاما به حكم  إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ  نجم / 23 آنها مولاى ادعايى مىباشند ، و از حول و قوهء الهى استفاده مىكنند ، پس  وَ أَنَّ الْكافِرِينَ لا مَوْلى لَهُمْ  نفى مولويت غير خداست تشريعا و تكوينا .\r\n12 -  إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُمْ  .\r\nمقايسه است ما بين مؤمنان كه خدا ولى آنهاست و كفار كه وليّى ندارند\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nايضا در اين آيه علّت دخول بهشت و آتش نيز بيان شده است و آن اينكه مؤمنان ايمان آورده و كارهاى شايسته انجام مىدهند ، اما كفار غرضى جز شكم پرستى ندارند و در اين كار مانند چهارپايانند .\r\n13 -  وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ الَّتِي أَخْرَجَتْكَ أَهْلَكْناهُمْ فَلا ناصِرَ لَهُمْ  .\r\nاشاره است به ضعف اهل مكه در مقابل مشركان گذشته كه در اثر نافرمانى هلاك شدند . منظور از « قرية » اهل قريه است ،  فَلا ناصِرَ لَهُمْ  حال است از « اهلكناهم » .\r\n14 -  أَ فَمَنْ كانَ عَلى بَيِّنَةٍ مِنْ رَبِّهِ كَمَنْ زُيِّنَ لَهُ سُوءُ عَمَلِهِ وَ اتَّبَعُوا أَهْواءَهُمْ  .\r\nنوعى استدلال است بر بهشت مؤمنان و آتش كفار ، مؤمنان از خداى خويش بر دليل و شناخت آشكار هستند ولى كفار پير و خواهشهاى نفسند و اعمال بدشان در نظرشان خوب جلوه كرده به آتششان كشيده است .\r\n15 -  مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى  .\r\nاين آيه تفصيل و توضيح آيهء  إِنَّ اللَّهَ يُدْخِلُ الَّذِينَ آمَنُوا . . .  است كه گذشت « مثل » در اينجا به معنى صفت است ، متقون همان اهل ايمان و عملند ، آبهاى دنيا با طول زمان متغير مىشوند ولى آب انهار بهشتى تغيير ندارد زيرا كه قانون كهولت و كهنه شدن در قيامت از ماده برداشته خواهد شد .\r\nايضا شيرهاى دنيا بعد از مدتى ترشيده و فاسد مىشوند ولى شيرهايى كه در انهار بهشتى جاريند طعمشان متغير نشده و نخواهد شد به دليل فوق .\r\nلفظ لذة يا صفت مشبهه است بمعنى لذيذ و يا از باب « زيد عدل » است و\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nيا تقديرش « ذو لذة » مىباشد ، « مصفى » يعنى صاف شده از موم و چيزهايى كه مورد قبول طبع نيست ، در اين باره در نكته‌ها توضيح داده خواهد شد .\r\n وَ لَهُمْ فِيها مِنْ كُلِّ الثَّمَراتِ وَ مَغْفِرَةٌ مِنْ رَبِّهِمْ  .\r\nتكميل مطلب گذشته است ، انسان از لغزش مصون نمىماند ، غفران لغزشها آنها را براى قبول نعمتهاى بهشتى آماده مىكند .\r\n كَمَنْ هُوَ خالِدٌ فِي النَّارِ وَ سُقُوا ماءً حَمِيماً فَقَطَّعَ أَمْعاءَهُمْ  .\r\nشق اول اين جمله محذوف است يعنى « امن يدخل الجنة التي هذه صفتها كمن هو خالد فى النار ؟ » ظاهرا نوشيدن آب جوشان از روى اضطرار خواهد بود چنان كه در سورهء واقعه آمده :     لَآكِلُونَ مِنْ شَجَرٍ مِنْ زَقُّومٍ فَمالِؤُنَ مِنْهَا الْبُطُونَ فَشارِبُونَ عَلَيْهِ مِنَ الْحَمِيمِ فَشارِبُونَ شُرْبَ الْهِيمِ     / 54 ، على هذا بالاجبار از آن خواهند نوشيد و احشاءشان را پاره خواهد كرد ( نعوذ باللّه من عذاب النار ) .\r\n\r\nنكته‌ها :\r\nانهار بهشتى : در رابطه با انهار بهشتى كه در اين آيه مطرح شده سه مطلب لازم به تذكر است ، اول : منظور از  جَنَّاتٍ تَجْرِي مِنْ تَحْتِهَا الْأَنْهارُ  كه قرآن مجيد اينهمه به آن تكيه مىكند ، همان انهار است كه در اين آيه ذكر شده و فقط نهر آب نيست .\r\nدوم : آخرت جاى خلود و ثبات و دوام است قانون كهولت ( آنتروپيك ) كه در مادهء كائنات حكم فرماست در قيامت برداشته شده و همه چيز ثابت و خالد مىشود على هذا آب قيامت غير متغير خواهد بود و شيرى كه در نهرها جارى است مصداق  لَمْ يَتَغَيَّرْ طَعْمُهُ  مىشود و هكذا .\r\nسوم : هر قانون و قاعده كه بشر از جهان دارد از خود جهان اخذ شده است\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nقانونها و نظامات جهان است كه به صورت علم پذيرفته شده و مورد استفاده قرار گرفته‌اند ، ما مىگوييم : قانون طبيعت آنست كه مار از تخم به وجود بيايد و اگر از اول مارها مانند ميوه از درخت ميروئيدند . اكنون ميگفتيم : قانون طبيعت آنست كه مار از درخت برويد ، اگر كسى مىگفت : مار از تخم به وجود مىآيد مىگفتيم : خلاف طبيعت است و شدنى نيست .\r\nدرياهاى روى زمين از آب به وجود آمده در نتيجه مىگوئيم : دريا از آب تشكيل مىشود و اگر از اول از شير يا از عسل به وجود آمده بودند ، الان مىگفتيم : دريا از شير يا از عسل تشكيل مىشود و اگر كسى مىگفت ، دريا از آب تشكيل مىشود جواب مىداديم كه اين خلاف طبيعت است ، بايد بدانيم :\r\nخدايى كه نهرها و درياها را از آب به وجود آورده مىتوانست از عسل به وجود آورد چنان كه در قيامت چنين خواهد فرمود .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\n\r\n[ سوره محمد ( 47 ) : آيات 16 تا 24 
  ]\r\nوَ مِنْهُمْ مَنْ يَسْتَمِعُ إِلَيْكَ حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ ما ذا قالَ آنِفاً أُولئِكَ الَّذِينَ طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ ( 16 ) وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ ( 17 ) فَهَلْ يَنْظُرُونَ إِلاَّ السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها فَأَنَّى لَهُمْ إِذا جاءَتْهُمْ ذِكْراهُمْ ( 18 ) فَاعْلَمْ أَنَّهُ لا إِلهَ إِلاَّ اللَّهُ وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ وَ اللَّهُ يَعْلَمُ مُتَقَلَّبَكُمْ وَ مَثْواكُمْ ( 19 ) وَ يَقُولُ الَّذِينَ آمَنُوا لَوْ لا نُزِّلَتْ سُورَةٌ فَإِذا أُنْزِلَتْ سُورَةٌ مُحْكَمَةٌ وَ ذُكِرَ فِيهَا الْقِتالُ رَأَيْتَ الَّذِينَ فِي قُلُوبِهِمْ مَرَضٌ يَنْظُرُونَ إِلَيْكَ نَظَرَ الْمَغْشِيِّ عَلَيْهِ مِنَ الْمَوْتِ فَأَوْلى لَهُمْ ( 20 )\r\nطاعَةٌ وَ قَوْلٌ مَعْرُوفٌ فَإِذا عَزَمَ الْأَمْرُ فَلَوْ صَدَقُوا اللَّهَ لَكانَ خَيْراً لَهُمْ ( 21 ) فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ ( 22 ) أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ ( 23 ) أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ( 24 )\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n16 - بعضى از منافقان به كلام تو گوش مىكنند تا چون از نزد تو خارج شدند ، گويند :\r\nحالا چه مىگفت ؟ آنان هستند كه خدا بر قلبشان مهر نهاده و از هواهايشان اطاعت كرده‌اند .\r\n17 - ولى آنان كه هدايت پذيرفته‌اند بر هدايتشان افزوده و تقوايشان را داده است .\r\n18 - منتظر نيستند مگر آنكه قيامت به ناگهان آيد كه علائمش آمده است ولى چون بيايد بيداريشان كجا فائده دهد .\r\n19 - بدان كه جز خدا معبودى نيست و براى گناه خويش و مؤمنان طلب عفو كن ، خدا حركت و سكون شما را مىداند .\r\n20 - اهل ايمان گويند : چرا سوره‌اى نازل نمىشود و چون سورهء صريحى نازل شد و در آن جنگ گفته شد ، مىبينى كه مريض القلبها به تو مىنگرند مانند نگاه محتضر سزاوار است بر آنها احتضار .\r\n21 - سخنشان طاعتى و قول خوبى است ولى چون كار جدى شد اگر راست مىگفتند بهتر بود .\r\n22 - آيا توقع هست كه اگر اعراض كرديد ، اينكه در زمين مفسد باشيد و قطع رحم كنيد ؟\r\n23 - آنها كسانى هستند كه خدا لعنتشان كرده ، پس ناشنواييشان نموده و چشمشان را كور كرده است .\r\n24 - آيا در قرآن فكر نمىكنند يا بر قلبهايشان قفلهاست ؟\r\n\r\nكلمه‌ها\r\nآنفا : آنف به معنى الساعة و اكنون است ، در مجمع فرموده : اوّلين وقتى كه نزديك به ما است آن فقط يك بار در قرآن مجيد آمده است .\r\nاشراط : شرط ( بر وزن شرف ) به معنى علامت است ، جمع آن اشراط مىباشد چنان كه در مجمع و قاموس و صحاح آمده است امّا شرط\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n( بر وزن عقل ) جمع آن شروط و شرايط است .\r\nمتقلبكم : ظاهرا آن مصدر ميمى است همچنين « مثواكم » پس مثوى به معنى اقامت و متقلب به معنى گردش و حركت است .\r\nمحكمة : واضح الدلالة . آن در مقابل متشابه است .\r\nمغشى عليه : محتضر : « غشى عليه » به صيغه مجهول يعنى چيزى بر او عارض شد كه فهمش را پوشانيد .\r\nعزم الامر : يعنى كار جدى شد « صار الامر معزوما » در اقرب الموارد گويد « عزم الامر » يعنى روى فلان كار تصميم گرفته شد ، آن به معنى مجهول است و براى مبالغه به صورت معلوم گفته مىشود .\r\nاقفال : قفلها . اين كلمه فقط يك بار در قرآن مجيد آمده است .\r\n\r\nشرحها\r\nآيات شريفه در سياق آيات گذشته است ، النهاية در اين آيات دو گروه مؤمن و منافق مطرح است چنان كه در آنها مؤمن و كافر مطرح بود .\r\nدر مجمع البيان از اصبغ بن نباته نقل شده كه أمير المؤمنين عليه السّلام فرمود :\r\nما در نزد رسول خدا صلّى اللَّه عليه و آله حاضر مىشديم ، از وحى مىفرمودند ، من و كسان ديگر گوش مىداديم و چون از محضرش بيرون مىآمديم ( منافقان ) مىگفتند :\r\nالان چه گفت ؟ از اين كلام معلوم مىشود كه آيات در رابطه با منافقان است .\r\n16 -  وَ مِنْهُمْ مَنْ يَسْتَمِعُ إِلَيْكَ حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ ما ذا قالَ آنِفاً  .\r\nضمير « منهم » راجع به كفار است به مناسبت آنكه منافق كافر است ، جمع آمدن « خرجوا - قالوا » به اعتبار معناى « من » موصول مىباشد ، نظرشان از\r\n\r\n","description":"","footnote":"","page_name":" 191 ","page_number":193},
  {"content":"\r\n\r\n ما ذا قالَ آنِفاً  ظاهرا تحقير است يعنى : گفته‌هايش وقعى ندارد و بىپايه است  أُوتُوا الْعِلْمَ  مؤمنين صحابه هستند .\r\n أُولئِكَ الَّذِينَ طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ  .\r\nاين جمله مؤيد احتمال قبلى است ،  طَبَعَ اللَّهُ  مهر نهادن ابتدايى نيست بلكه در اثر عناد و لجاجتهاست لذا جبر لازم نمىآيد ، چنان كه  وَ اتَّبَعُوا أَهْواءَهُمْ  آن را تفسير مىكند يعنى : « اولئك اتبعوا اهوائهم » و اين امر سبب مهر نهادن شده است .\r\n17 -  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  .\r\nنقطه مقابل آيه قبلى است ، « اهتدوا » هدايت قبول كردن است ، زيادت آن افزودن بر درجه هدايت مىباشد زيرا ايمان و هدايت ذو درجاتند . « زادهم » نتيجه هدايت است چنان كه  طَبَعَ اللَّهُ  در آيه قبلى نتيجه اتباع هواست ، مراد از « تقواهم » مىشود كه از هواى نفس باشد يعنى خدا آنها را ، پرهيز از هواى نفس روزى كرده است .\r\nدر الميزان فرموده : زيادت هدى راجع به كمال در مرحله علم و دادن تقوى راجع به كمال در مرحله عمل است چنان كه  طَبَعَ اللَّهُ  در مرحله علم و اتباع هوى در مرحله عمل است .\r\n18 -  فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها فَأَنَّى لَهُمْ إِذا جاءَتْهُمْ ذِكْراهُمْ  .\r\nيعنى تبليغ پيامبر و ارشاد الهى در دنيا بيدارشان نكرد فقط آمدن قيامت مىماند كه با چشم خود به‌بينند و متذكر شوند ولى آن هم ناگهان مىآيد و ظرف ايمان و عمل از دست مىرود لذا تذكر فائده‌اى نخواهد داشت .\r\n« هل » در آيه در جاى ماء نافيه است ، « بغتة » قيد اتيان مىباشد اشراط به معنى علامتهاست ، آن بالاخره از شرط ( بر وزن عقل ) مأخوذ است كه به معنى\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n« ما يتوقف عليه الشيء » مىباشد ،  فَقَدْ جاءَ أَشْراطُها  تأكيد مطلب است .\r\nاهل تفسير ، اشراط و علائم قيامت را بعثت حضرت رسول صلّى اللَّه عليه و آله ، انشقاق قمر آمدن دخان كه در سورهء دخان / 10 ذكر شده است و نزول آخرين كتاب آسمانى گفته‌اند .\r\nالميزان آنها را خلقت انسان ، و انقسام آن به نيكوكاران و بدكاران كه مستدعى قيامت است و آمدن مرگ فرموده و از در منثور از انس از رسول اللَّه صلّى اللَّه عليه و آله نقل كرده كه فرمود :\r\n« بعثت انا و الساعة كهاتين و اشار بالسبابة و الوسطى »\r\nو نيز نقل مىكند روزى رسول خدا صلّى اللَّه عليه و آله در ميان مردم بود ، شخصى آمد و گفت يا رسول اللَّه :\r\n« متى الساعة » قيامت كى خواهد بود ، حضرت فرمود :\r\n« ما المسئول با علم من السائل . . . »\r\nاحتمال ديگر آنست كه مراد از ساعة مرگ باشد نه قيامت ، در اين صورت علائم مرگ عبارتند از پيرى ، سفيدى موها ، تقليل قوا و غيره .\r\n19 -  فَاعْلَمْ أَنَّهُ لا إِلهَ إِلَّا اللَّهُ وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ وَ اللَّهُ يَعْلَمُ مُتَقَلَّبَكُمْ وَ مَثْواكُمْ  .\r\nظاهرا تفريع است بر  الَّذِينَ طَبَعَ اللَّهُ عَلى قُلُوبِهِمْ . . .   وَ الَّذِينَ اهْتَدَوْا . . . \r\nيعنى حالا كه خدا بر قلب كافران مهر مىزند و هدايت مؤمن را افزايش مىدهد در  لا إِلهَ إِلَّا اللَّهُ  ثابت باش و بر گناه خود و مؤمنان طلب مغفرت كن .\r\nالميزان فرموده : امر به علم امر بر ثبات در علم است يعنى در اين شناخت پايدار باش ، در مجمع آن را از زجاج نقل كرده است ، در رابطه با « ذنبك » در آيه 55 سورهء مؤمن صحبت شد و در اول سورهء فتح نيز خواهد آمد ، استغفار آن حضرت قهرا در پيش خدا مقبول و براى مؤمنان مايه اميد است .  وَ اللَّهُ يَعْلَمُ . . . \r\nتعليل مطلب است .\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nطبرسى رحمه اللَّه مىگويد به طور صحيح نقل شده كه حذيفة بن يمان مىگويد من نسبت به خانواده‌ام بد زبان بودم ، روزى به رسول خدا گفتم :\r\nمىترسم زبانم مرا داخل آتش كند فرمود :\r\n« فأين انت من الاستغفار انى لاستغفر اللَّه فى اليوم مائة مرة »\r\nيعنى استغفار كن ، من روزى صد بار استغفار مىكنم .\r\nعن ابى عبد اللَّه عليه السّلام قال ان رسول اللَّه صلّى اللَّه عليه و آله كان لا يقوم من مجلس و ان خف حتى يستغفر اللَّه عز و جل خمسا و عشرين مرة » ( برهان ) .\r\nدر الميزان از در منثور آن حضرت نقل شده فرمود :\r\n« انه ليغان على قلبى و انى لاستغفر اللَّه كل يوم مائة مرة »\r\nغين به معنى غلبه شهوت بر نفس است .\r\n20 -  وَ يَقُولُ الَّذِينَ آمَنُوا لَوْ لا نُزِّلَتْ سُورَةٌ فَإِذا أُنْزِلَتْ سُورَةٌ مُحْكَمَةٌ وَ ذُكِرَ فِيهَا الْقِتالُ رَأَيْتَ الَّذِينَ فِي قُلُوبِهِمْ مَرَضٌ يَنْظُرُونَ إِلَيْكَ نَظَرَ الْمَغْشِيِّ عَلَيْهِ مِنَ الْمَوْتِ فَأَوْلى لَهُمْ  .\r\nآيه در رابطه با مؤمنان خالص و منافقان است كه مؤمنان انتظار تكاليف تازه را مىكشيدند ولى چون آيه صريحى در رابطه با جنگ نازل مىشد مريض القلبها مانند قالب بيروح و آدم در حال احتضار به آن حضرت نگاه مىكردند .\r\n فَأَوْلى لَهُمْ  مبتدا و خبر است يعنى احتضار براى آنها سزاوار است ، اصمعى گفته « اولى لك » تهديد است يعنى آنچه مكروه مىدارى قرين تو باشد ، نظير اين آيه است آيه :   أَوْلى لَكَ فَأَوْلى ثُمَّ أَوْلى لَكَ فَأَوْلى   قيامة / 32 .\r\n21 -  طاعَةٌ وَ قَوْلٌ مَعْرُوفٌ فَإِذا عَزَمَ الْأَمْرُ فَلَوْ صَدَقُوا اللَّهَ لَكانَ خَيْراً لَهُمْ  .\r\nيك احتمال آنست كه اين آيه راجع به  الَّذِينَ آمَنُوا  باشد در اين صورت « طاعة » خبر مبتداى محذوف است يعنى « قولهم لولا نزلت طاعة . . . » به عبارت ديگر اينكه مىگويند : چرا سوره‌اى نازل نمىشود يك نوع طاعت و كلام خوب است ولى چون كار جدى شد و جنگ پيش آمده اگر به خدا و رسول راست گويند\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nو به جنگ بروند بهتر است ، على هذا اين سخن تشويق به عمل است و اينكه به حرف اكتفاء نكنند و در عين حال نشان مىدهد كه در درجهء نازلهء ايمان هستند .\r\nاحتمال ديگر آنست كه راجع به مريض القلبها باشد ، در اين صورت « طاعة » مبتداى محذوف الخبر است يعنى « طاعة و قول معروف خير لهم » ولى در اين صورت جملهء  فَإِذا عَزَمَ الْأَمْرُ . . .  با صدر آيه خوب تطبيق نمىشود ، جواب « اذا » محذوف است يعنى « فاذا عزم الامر نكلوا » .\r\n22 -  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  .\r\nاين آيه راجع به مريض القلبهاست كه آيه بعدى نشان مىدهد مراد از آن منافقانند ، « توليتم » اگر به معنى اعراض از كتاب خدا و عمل بدين باشد منظور آنست كه شما منافقان بالاخره در اثر مخالفت كارتان به افساد و قطع ارحام مىرسد الميزان اين معنى را اختيار كرده ، طبرسى آن را به « قيل » نسبت مىدهد ، در اين صورت به نظر مىآيد جريانى در كار بوده كه اين آيه بر اعراض از جنگ تفريع آمده است .\r\nگويى اكثر مفسّران « توليتم » را ولايت و سرپرست شدن گرفته‌اند در اين صورت تناسب آن با اعراض از جنگ چندان روشن نيست و اللَّه العالم .\r\nدر هر حال آيه خطاب به مريض القلبهاست و آن از باب توبيخ مىباشد كلمه  فَهَلْ عَسَيْتُمْ  تعبيرى است كه بوى مخالفت مىدهد .\r\n23 -  أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ  .\r\nاشاره است به مفسدان و قاطعان ارحام ، لعنت در دنيا دور كردن از رحمت و توفيق هدايت است ، نتيجه لعنت همان ناشنوا بودن نسبت به كلام حق و نابينا بودن نسبت به آيات الهى است  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها \r\n\r\n","description":"","footnote":"","page_name":" 195 ","page_number":197},
  {"content":"\r\n\r\n وَ لَهُمْ آذانٌ لا يَسْمَعُونَ بِها  اعراف / 179 .\r\n24 -  أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  .\r\nيعنى : اگر در قرآن تفكّر مىكردند خدا چشمشان را كور و گوششان را ناشنوا نمىكرد ، گويند نكره آمدن قلوب براى اشاره به قلوب آنها و امثال آنهاست  أَمْ عَلى قُلُوبٍ . . .  حاكى از سلب قدرت تدبر است يعنى تدبر نمىكنند و يا قدرت تدبر ندارند ؟ اضافه اقفال به ضمير قلوب حكايت از بخصوص بودن قفلها دارد ، نه قفلهاى معمولى .\r\nدر مجمع از امام صادق و امام كاظم صلوات اللَّه عليهما نقل كرده كه فرموده‌اند\r\n« ا فلا يتدبرون القرآن فيقضوا ما عليهم من الحق »\r\nو نيز فرموده آيه دليل است بر بطلان قول آنان كه گفته‌اند : قرآن را جز با روايت و نقل تفسير نتوان كرد .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n\r\n[ سوره محمد ( 47 ) : آيات 25 تا 32 
  ]\r\nإِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى الشَّيْطانُ سَوَّلَ لَهُمْ وَ أَمْلى لَهُمْ ( 25 ) ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ سَنُطِيعُكُمْ فِي بَعْضِ الْأَمْرِ وَ اللَّهُ يَعْلَمُ إِسْرارَهُمْ ( 26 ) فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ ( 27 ) ذلِكَ بِأَنَّهُمُ اتَّبَعُوا ما أَسْخَطَ اللَّهَ وَ كَرِهُوا رِضْوانَهُ فَأَحْبَطَ أَعْمالَهُمْ ( 28 ) أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ ( 29 )\r\nوَ لَوْ نَشاءُ لَأَرَيْناكَهُمْ فَلَعَرَفْتَهُمْ بِسِيماهُمْ وَ لَتَعْرِفَنَّهُمْ فِي لَحْنِ الْقَوْلِ وَ اللَّهُ يَعْلَمُ أَعْمالَكُمْ ( 30 ) وَ لَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَ الصَّابِرِينَ وَ نَبْلُوَا أَخْبارَكُمْ ( 31 ) إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ وَ شَاقُّوا الرَّسُولَ مِنْ بَعْدِ ما تَبَيَّنَ لَهُمُ الْهُدى لَنْ يَضُرُّوا اللَّهَ شَيْئاً وَ سَيُحْبِطُ أَعْمالَهُمْ ( 32 )\r\n25 - كسانى كه بعد از آشكار شدن هدايت به كفر برگشته‌اند ، شيطان اعمالشان را بر آنها مزين كرده و با آرزوها مشغولشان نموده است .\r\n26 - اين بدانجهت است كه آنها به كفار گفتند : در بعضى از كارها از شما اطاعت مىكنيم خدا نجوايشان را مىداند .\r\n27 - چطور است حالشان وقتى كه ملائكه آنها را بميرانند در حالى كه بر چهره‌ها و پشتهاى\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nآنها مىزنند .\r\n28 - اين عذاب براى آنست كه پيروى كردند از آنچه خدا را به خشم مىآورد و مكروه داشتند رضوان خدا را .\r\n29 - آيا مريض القلبها گمان كرده‌اند كه خدا حقدهاى آنها را آشكار نخواهد كرد ؟\r\n30 - و اگر مىخواستيم آنها را به تو نشان مىداديم و با علامتشان آنها را مىشناختى و حتما آنها را در طرز سخنشان خواهى شناخت . . .\r\n31 - حتما شما را امتحان مىكنيم تا مجاهدان و صابران شما را آشكار كنيم ، و اعمالتان را امتحان نمائيم .\r\n32 - كسانى كه كافر شده و مردم را از راه خدا بازداشته و با رسول ما بعد از آشكار شدن هدايت مخالفت كرده‌اند ، جز به خدا ضررى نرسانند و به زودى اعمالشان را باطل مىكند .\r\n\r\nكلمه‌ها\r\nارتدوا : ارتداد : برگشتن . منظور از آن برگشتن از دين حق است :\r\n« ارتد : رجع عن طريقه و عن دينه » در برگشتن معمولى نيز به كار رود نظير  فَارْتَدَّا عَلى آثارِهِما قَصَصاً  كهف / 64 .\r\nادبار : دبر ( بر وزن عنق ) : عقب . پشت . جمع آن ادبار است ، منظور پشت كردن به حق و ترك آن بعد از اخذ است .\r\nسول : تسويل : تزيين نفس است چيزى را كه نفس به آن حريص است .\r\nاملى : املاء به معنى اطاله مدت ( مهلت دادن ) و تأخير است : « الاملاء : . . .\r\nالامهال و التأخير في المدة » مراد از آن در آيه امداد يا تطويل آرزوهاست .\r\nاسرار : پنهان داشتن . و به فتح اول رازها و سرها .\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nاضغانهم : ضغن : حقد و كينه ، جمع آن اضغان است راغب حقد شديد گفته است .\r\nلحن : آهنگ و طرز لحن دو جور است يكى بر گرداندن كلام از قاعده و غلط ادا كردن ، دوم مطلب را با كنايه و تعريض و فحوى ادا كردن .\r\nشاقوا : مخالفت كردند ، دشمنى كردند . اصل آن واقع شدن هر طرف در يك شق و در يك جانب است .\r\n\r\nشرحها\r\nآيات شريفه تكميل جريان گروه منافقان است و آنها را سخت تهديد مىكند و مقدارى از باطن كثيف آنها را بازگو مىنمايد و از عذاب برزخ در بارهء آنها پرده برمىدارد .\r\n25 -  إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى الشَّيْطانُ سَوَّلَ لَهُمْ وَ أَمْلى لَهُمْ  .\r\nاين آيه و آيهء بعدى حكايت از توطئه‌اى دارد كه ميان كفّار و منافقان رخ داده و منافقان به كفّار قول همكارى داده‌اند  ارْتَدُّوا عَلى أَدْبارِهِمْ  با منافقان مىسازد كه در ظاهر ايمان آورده ولى در باطن به كفر برگشته‌اند ، شيطان آنها را دانسته به نفاق كشانده و تبانى بر عليه السلام را بر آنها مزيّن كرده و گرفتار آمال باطل نموده است .\r\n26 -  ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ سَنُطِيعُكُمْ فِي بَعْضِ الْأَمْرِ وَ اللَّهُ يَعْلَمُ إِسْرارَهُمْ  .\r\nاشاره است به تسويل و املاء شيطان ، يعنى اين تسويل بدان جهت است كه مراد از  لِلَّذِينَ كَرِهُوا . . .  كفار است كه منافقان به آنها گفته‌اند : ما در بعضى\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nاز توطئه‌ها كه بر عليه اسلام مىكنيد با شما همكارى خواهيم كرد .\r\nاحتمال دارد منظور از اين آيه همان باشد كه در سورهء حشر آمده :  أَ لَمْ تَرَ إِلَى الَّذِينَ نافَقُوا يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ لَئِنْ أُخْرِجْتُمْ لَنَخْرُجَنَّ مَعَكُمْ وَ لا نُطِيعُ فِيكُمْ أَحَداً أَبَداً وَ إِنْ قُوتِلْتُمْ لَنَنْصُرَنَّكُمْ  حشر / 11 جريان دربارهء عبد اللَّه بن ابى منافق و يهود بنى نضير است كه عبد اللَّه به آنها قول همكارى داد .\r\nدر مجمع البيان فرموده :\r\n« و المروى عن ابى جعفر و ابى عبد اللَّه عليهما السّلام انهم بنو اميه كرهوا ما نزل اللَّه في ولاية على بن ابى طالب عليه السّلام .\r\nناگفته نماند « إسرار » را قارئان كوفه بجز ابى بكر ، با كسر الف و ديگران با فتح آن خوانده‌اند .\r\n27 -  فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  .\r\nاشاره به معذب بودن آنها در برزخ است ، نظير اين آيه در سوره‌هاى ديگر نيز آمده است ، در اين زمينه در ذيل آيهء  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ  بقره / 154 به تفصيل سخن گفته شد ، « فكيف » تقديرش « فكيف حالهم » است يعنى : در دنيا به كفر بر مىگردند و به كفّار قول همكارى مىدهند ، پس حالشان بعد از مرگ چگونه خواهد بود ؟\r\n28 -  ذلِكَ بِأَنَّهُمُ اتَّبَعُوا ما أَسْخَطَ اللَّهَ وَ كَرِهُوا رِضْوانَهُ فَأَحْبَطَ أَعْمالَهُمْ  .\r\nاشاره است به عذاب برزخ و ضرب ملائكه . منظور از  ما أَسْخَطَ اللَّهَ  تسويل شيطان و پيروى از هواى نفس و اتيان گناهان است ، مراد از اعمال حبط شده ، اعمال خوب آنهاست كه از روى ريا و اغراض دنيوى انجام مىداده‌اند ، در اثر پيروى از  ما أَسْخَطَ اللَّهَ  و در اثر مكروه داشتن رضاى خدا ، اعمال آنها نيز باطل گرديد در نتيجه ، مستحق عذاب فوق شدند .\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nرضا و سخط خدا از صفات فعلند ، مراد از آن دو ثواب و عقاب خداوند است در توحيد صدوق از محمّد بن عماره نقل شده گويد از امام صادق عليه السّلام پرسيدم : يا بن رسول اللَّه از خداى عز و جل خبرم دهيد كه او را رضا و سخطى هست ؟ فرمود :\r\nآرى ولى نه مانند آنچه در مخلوق است ليكن غضب خدا عقاب خدا و رضاى او ثواب اوست\r\n« قال : نعم و ليس ذلك على ما يوجد في المخلوقين و لكن غضب اللَّه عقابه و رضاه ثوابه » ( الميزان ) .\r\n29 -  أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ  .\r\nاشاره است به اينكه بالاخره خداوند در اثر پيشامدها و فراز و نشيبها ، كينه‌اى را كه به دين و اهل دين دارند آشكار خواهد كرد ، منظور از مريض القلبها منافقانند كه مرض قلبشان منجر به نفاق شده است .\r\n30 -  وَ لَوْ نَشاءُ لَأَرَيْناكَهُمْ فَلَعَرَفْتَهُمْ بِسِيماهُمْ وَ لَتَعْرِفَنَّهُمْ فِي لَحْنِ الْقَوْلِ وَ اللَّهُ يَعْلَمُ أَعْمالَكُمْ  .\r\n« لو » براى نفى جزاء به علّت نفى شرط است ، يعنى خدا خواسته كه در اثر پيشامدها باطنشان ظاهر شود و اگر مىخواست منافقان را به تو نشان مىداد و با علامتى كه نشان داده بود آنها را مىشناختى .\r\nآن گاه فرموده : در طرز سخن گفتنشان حتما آنها را خواهى شناخت زيرا باطن انسان از گفتارهايش ظاهر مىشود ، أمير المؤمنين عليه السّلام فرموده :\r\n« ما اضمر امرء شيئا الا ظهر في فلتات لسانه »\r\nيعنى هر كس چيزى در باطن داشته باشد در سخن ناخودآگاهش ظاهر مىشود .\r\n وَ اللَّهُ يَعْلَمُ أَعْمالَكُمْ  خطاب به همهء مؤمنان و كفار است يعنى چه پنهان كنيد يا نكنيد خدا اعمالتان را مىداند . » .\r\n\r\n","description":"","footnote":"","page_name":" 201 ","page_number":203},
  {"content":"\r\n\r\n\r\nنكته\r\nدر مجمع البيان از ابو سعيد خدرى نقل شده كه فرمود : لحن القول كينهء منافقان است نسبت به على عليه السّلام ، مادر روزگار رسول خدا صلّى اللَّه عليه و آله منافقان را با بغضشان نسبت به على عليه السّلام مىشناختيم : « و كنا نعرف المنافقين على عهد رسول اللَّه صلّى اللَّه عليه و آله ببغضهم على بن ابى طالب عليه السّلام » .\r\nو نيز از ، از جابر بن عبد اللَّه از عبادة بن صامت نقل كرده كه گفت ما اولاد خويش را با محبت على عليه السّلام امتحان مىكرديم اگر مىديديم كه يكى او را دوست نمىدارد مىدانستيم كه در غير هدايت است .\r\nدر الميزان از درّ منثور از ابن مسعود نقل كرده : « ما كنا نعرف المنافقين على عهد رسول اللَّه صلّى اللَّه عليه و آله الا ببغض على بن ابى طالب عليه السّلام » .\r\n31 -  وَ لَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَ الصَّابِرِينَ وَ نَبْلُوَا أَخْبارَكُمْ  .\r\nامتحان سبب تكامل و تنزل است ، امتحان مجاهدان في سبيل اللَّه و صابران در فرمان خدا را آشكار مىكند و آن همان تكامل و انحطاط است علم در آيه به معنى اظهار مىباشد .\r\nمنظور از اخبار اعمال است به عنوان آنكه عمل از باطن انسان خبر مىدهد چنان كه در الميزان فرموده است .\r\n32 -  إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ وَ شَاقُّوا الرَّسُولَ مِنْ بَعْدِ ما تَبَيَّنَ لَهُمُ الْهُدى لَنْ يَضُرُّوا اللَّهَ شَيْئاً وَ سَيُحْبِطُ أَعْمالَهُمْ  .\r\nاشاره است به اينكه عناد و لجاجتشان بالاخره به ضررشان تمام خواهد شد ضررى به خدا نتوانند رسانيد .  مِنْ بَعْدِ ما تَبَيَّنَ . . .  حاكى است كه دانسته كافر\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nشده‌اند ، عذرى در نزد خدا ندارند ،  سَيُحْبِطُ أَعْمالَهُمْ  نشان مىدهد كه اعمال خوبى كه كرده‌اند باطل خواهد بود ، زيرا كه براى خدا نكرده‌اند .\r\nمىشود گفت : منظور ، بزرگان منافقين و كفار هستند كه خود حق را انكار كرده و ديگران را نيز اغفال نموده‌اند ، در اين صورت منظور از اعمال ، فعاليتهاى آنها در مقابله با اسلام است كه خدا بى اثر خواهد كرد .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\n[ سوره محمد ( 47 ) : آيات 33 تا 38 
  ]\r\nيا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ ( 33 ) إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ ثُمَّ ماتُوا وَ هُمْ كُفَّارٌ فَلَنْ يَغْفِرَ اللَّهُ لَهُمْ ( 34 ) فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ وَ اللَّهُ مَعَكُمْ وَ لَنْ يَتِرَكُمْ أَعْمالَكُمْ ( 35 ) إِنَّمَا الْحَياةُ الدُّنْيا لَعِبٌ وَ لَهْوٌ وَ إِنْ تُؤْمِنُوا وَ تَتَّقُوا يُؤْتِكُمْ أُجُورَكُمْ وَ لا يَسْئَلْكُمْ أَمْوالَكُمْ ( 36 ) إِنْ يَسْئَلْكُمُوها فَيُحْفِكُمْ تَبْخَلُوا وَ يُخْرِجْ أَضْغانَكُمْ ( 37 )\r\nها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ فَمِنْكُمْ مَنْ يَبْخَلُ وَ مَنْ يَبْخَلْ فَإِنَّما يَبْخَلُ عَنْ نَفْسِهِ وَ اللَّهُ الْغَنِيُّ وَ أَنْتُمُ الْفُقَراءُ وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ ( 38 )\r\n33 - اى كسانى كه ايمان آورده‌ايد اطاعت كنيد خدا و اطاعت كنيد رسول خدا را و اعمال خويش را باطل نكنيد .\r\n34 - كسانى كه كافر شده و از راه خدا مانع شده و آن گاه در حال كفر از دنيا رفته‌اند خدا هرگز آنها را نخواهند بخشود .\r\n35 - پس سست نشويد و كفار را به سازش نخوانيد با آنكه شما برتريد و خدا با شماست و اعمال شما را ناقص نخواهد كرد .\r\n36 - زندگى دنيا فقط بازى و مشغوليت است و اگر ايمان آورده و تقوى كنيد ، پاداشهاى شما را مىدهد و اموالتان را نمىخواهد .\r\n37 - اگر اموال شما را بخواهد و به مشقتتان اندازد بخل مىورزيد و كينه‌هايتان را ظاهر مىكند .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\n38 - آگاه باشيد شما اينان هستيد كه دعوت مىشويد تا در راه خدا انفاق كنيد بعضى از شما بخل مىورزد هر كه بخل كند بر نفس خويش بخل مىكند ، خدا بىنياز و شما نيازمندانيد و اگر اعراض كنيد قومى غير از شما را عوض مىگيرد سپس مانند شما نمىشوند .\r\n\r\nكلمه‌ها\r\nتهنوا : وهن : ضعف و سستى . « فلا تهنوا » : ضعيف و سست نشويد .\r\nسلم : صلح و سازش .\r\nاعلون : غالبها . آن از علو است به معنى برترى و غلبه . مفرد آن اعلى است .\r\nيتركم : در مجمع فرموده : وتر به معنى نقصان و اصل آن به معنى قطع است گويند : « وتره يتره و ترا : اذا نقصه »  لَنْ يَتِرَكُمْ أَعْمالَكُمْ  ثواب اعمال شما را ناقص نمىكند .\r\nيحفكم : احفاء : به زحمت انداختن . تحمل مشقّت .\r\nتبخلوا : بخل : خوددارى از احسان .\r\nيستبدل : استبدال : عوض گرفتن و طلب عوض .\r\n\r\nشرحها\r\nپس از آنكه در آيات گذشته حالات كفّار و مريض القلبها بررسى گرديد و جريان ارتداد و مانع شدن از راه خدا و مخالفت با رسول و امثال آن يادآورى شد ، در اين آيات خطاب به مؤمنان فرموده : مبادا شما مانند آنها باشيد شما از خدا و رسول اطاعت كنيد ، سست نباشيد ، كفار را به مسالمت دعوت نكنيد ( ميان كفر و اسلام سازشى نيست ) دنيا چند روزى بيش نيست ، به فكر آخرت و پاداش عمل باشيد .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nدر رابطه با انفاق در راه خدا همهء ثروت شما را نمىخواهند ، فقط مقدارى از آن را انفاق كنيد و گرنه ديگران مىآيند و جاى شما را مىگيرند و شما از اسلام بىبهره مىشويد .\r\n33 -  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ  .\r\nاطاعت از خدا در احكامى است كه نازل فرموده ، اطاعت از رسول در فرمانهاى اوست كه به عنوان ولايت دستور مىدهد در رابطه با مقدّمات جهاد و غيره ، رجوع شود به نكته‌ها .\r\nاين آيه در نوبت خود يك دستور مستقلى است ولى راجع به سياق آيات مربوط به جريان قتال است در آيهء 28 درباره منافقان گفته شد كه  كَرِهُوا رِضْوانَهُ فَأَحْبَطَ أَعْمالَهُمْ  آنها در اثر مكروه داشتن رضاى خدا اعمالشان حبط گرديد ، شما نيز در اثر ناديده گرفتن حكم قتال اعمال خويش را باطل نكنيد ، پر روشن است كه مخالفت خدا و رسول سبب حبط اعمال است .\r\nصدوق عليه الرحمه در ثواب الاعمال از حضرت باقر عليه السّلام از رسول خدا صلّى اللَّه عليه و آله نقل كرده كه فرمود :\r\n« من قال سبحان اللَّه غرس اللَّه له بها شجرة فى الجنة و من قال الحمد للَّه غرس اللَّه له بها شجرة فى الجنة و من قال لا إله الا اللَّه غرس اللَّه له بها شجرة فى الجنة و من قال اللَّه اكبر غرس اللَّه له بها شجرة فى الجنة ، فقال رجل من قريش : يا رسول اللَّه ان شجرنا فى الجنة لكثير قال : نعم و لكن اياكم ان ترسلوا نيرانا فتحرقوها و ذلك ان اللَّه عز و جل يقول . . . و لا تبطلوا اعمالكم » .\r\n34 -  إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ ثُمَّ ماتُوا وَ هُمْ كُفَّارٌ فَلَنْ يَغْفِرَ اللَّهُ لَهُمْ  .\r\nيعنى كفار و مانعان راه خدا سزايشان همين است ، شما از آنها نباشيد . اگر\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nاز خدا و رسول اطاعت نكنيد نظير آنها خواهيد بود ، آيهء صريح است در اينكه مرگ در حال كفر سبب آتش است و هيچ علاجى ندارد .\r\n35 -  فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ وَ اللَّهُ مَعَكُمْ وَ لَنْ يَتِرَكُمْ أَعْمالَكُمْ  .\r\nتفريع است بر دو آيهء گذشته . يعنى حالا كه عدم طاعت خدا و رسول سبب بطلان اعمال و آن سبب شقاوت ابدى است ، پس در كار جهاد سست نباشيد ، به كفار پيشنهاد صلح ندهيد .\r\nالميزان  وَ أَنْتُمُ الْأَعْلَوْنَ  را حال گرفته است ظاهرا در صورت حال بودن مفهوم ندارد بلكه منظور آنست كه : كفار را به صلح نخوانيد با آنكه شما برتريد و خدا با شماست پس چرا پيشنهاد مسالمت مىكنيد ؟ على هذا  وَ اللَّهُ مَعَكُمْ  تعليل  وَ أَنْتُمُ الْأَعْلَوْنَ  و هر دو تعليل عدم دعوت به صلح است .\r\nآن گاه در تكميل مطلب فرموده : هر زحمتى كه بكشيد پاداش آن را تمام و كمال خواهيد ديد . « تدعوا » عطف بر « تهنوا » و تقدير آن « لا تدعوا » است .\r\nنظير اين آيه است آيهء :  وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  آل عمران / 139 .\r\nناگفته نماند : آيه :  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ  انفال / 61 غير از اين آيه است زيرا دعوت در آن از جانب كفار است .\r\n36 -  إِنَّمَا الْحَياةُ الدُّنْيا لَعِبٌ وَ لَهْوٌ وَ إِنْ تُؤْمِنُوا وَ تَتَّقُوا يُؤْتِكُمْ أُجُورَكُمْ وَ لا يَسْئَلْكُمْ أَمْوالَكُمْ  .\r\nيعنى ، اگر بنا باشد كه از خدا و رسول اطاعت نكنيد و در قتال دشمنان كوتاهى كنيد ، آن به خاطر زندگى دنياست ، ولى زندگى دنيا لعب و لهو است و ارزش آن را ندارد كه به جهت آن ، از اطاعت خدا و رسول باز مانيد .\r\nو اگر ايمان بياوريد و تقوا پيشه كنيد پاداشتان مىدهد و در مقابل آن ،\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nاموالتان را نمىخواهد ، منظور خواستن همهء اموال است چنان كه از آيهء بعدى روشن مىشود ، علت لعب و لهو بودن زندگى دنيا در سورهء عنكبوت آيهء 64 گذشت .\r\nناگفته نماند : لهو و لعب بودن زندگى دنيا در قرآن مجيد پيوسته در مقايسه با قيامت است نه فقط در حد خود ، چنان كه با مراجعه به آيات روشن خواهد شد .\r\n37 -  إِنْ يَسْئَلْكُمُوها فَيُحْفِكُمْ تَبْخَلُوا وَ يُخْرِجْ أَضْغانَكُمْ  .\r\nتعليل نخواستن همه اموال است زيرا كه در آن صورت طاقت بشر طاق مىشد و كينهء سينه‌اش در مقابل اين درخواست آشكار مىگرديد ، آيه صريح است در اينكه خواستن همهء اموال به زحمت انداختن انسانهاست .\r\n38 -  ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ فَمِنْكُمْ مَنْ يَبْخَلُ وَ مَنْ يَبْخَلْ فَإِنَّما يَبْخَلُ عَنْ نَفْسِهِ  .\r\nاين تكميل آيه سابق است يعنى : فقط مقدارى از اموال شما در راه جهاد و در راه خدا خواسته مىشود ، در اين صورت هر كه بخل كند به ضررش خواهد بود . اينكه مىگويد :  يَبْخَلُ عَنْ نَفْسِهِ  معنايش آنست كه خير را از خودش منع مىكند زيرا خدا ، به نفع دنيا و آخرت او دستور انفاق مىدهد و گرنه :\r\n وَ اللَّهُ الْغَنِيُّ وَ أَنْتُمُ الْفُقَراءُ  .\r\nخدا نيازى ندارد ، نياز از جانب انسانهاست .\r\n وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ  .\r\nدر كشاف گويد : آن عطف است بر  وَ إِنْ تُؤْمِنُوا وَ تَتَّقُوا  گويى الميزان آن را پذيرفته است يعنى : و اگر از ايمان و تقوى اعراض كنيد ، خداوند قومى غير از شما را عوض مىگيرد ، آنها مانند شما نمىشوند بلكه ايمان مىآورند و تقوى پيشه مىكنند ، در اين آيه يك نوع تعزز هست كه اگر شما قدر اسلام را\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nندانيد خداوند كسان ديگر را مىآورد كه قدر آن را بدانند نظير :  فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  انعام / 89 .\r\nدر مجمع البيان فرموده : ابو هريره روايت كرده : گروهى از ياران رسول صلّى اللَّه عليه و آله در نزد آن حضرت بودند و گفتند : يا رسول اللَّه اينها كه خدا در كتابش فرموده كيانند ؟ سلمان در نزد آن حضرت بود ، حضرت دست بر ران سلمان زد و فرمود : آنها سلمان و قوم او هستند به خدا قسم اگر ايمان چسبيده به ثريا هم باشد مردانى از فارس آن را در خواهند يافت « و الذى نفسى بيده لو كان الايمان منوطا بالثريا لتناوله رجال من فارس » .\r\nاين روايت را در كشاف و در الميزان از در منثور نيز با كمى تفاوت نقل كرده است .\r\nايضا در مجمع از ابو بصير نقل شده كه امام صادق عليه السّلام فرمود :\r\n« ان تتولوا يا معشر العرب يستبدل قوما غيركم يعنى الموالى\r\nو\r\nعن ابى عبد اللَّه عليه السّلام قال قد و اللَّه ابدل بهم خيرا منهم الموالى » .\r\nاكنون كه سال هزار و چهارصد و پنج قمرى است مضامين اين سورهء پياده شده است ، حكومت اسلامى در ايران تشكيل گشته ، نقشه‌هاى كفار و منافقين گمراه شده و حزب اللَّه پيروز گرديده و قوم سلمان فارسى به دفاع از اسلام برخاسته‌اند .\r\n\r\nنكته‌ها\r\nولايت مطلقه رسول خدا ( ص ) :\r\nناگفته نماند : خداوند قطع نظر از بيان احكام ، براى حضرت رسول صلّى اللَّه عليه و آله در ادارهء امور و جعل احكام ولايت مطلقه قرار داده است و اطاعت وى را مانند اطاعت خودش\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nواجب كرده ، از جمله در آيهء گذشته كه خوانديم  أَطِيعُوا اللَّهَ وَ أَطِيعُوا الرَّسُولَ . . . \r\nو نيز در آيات :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  نساء / 59 ،  قُلْ أَطِيعُوا اللَّهَ وَ أَطِيعُوا الرَّسُولَ . . .  نور / 54 ، و نيز در آياتى نظير :  مَنْ يُطِعِ الرَّسُولَ فَقَدْ أَطاعَ اللَّهَ . . .  نساء / 80 ،  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا . . .  حشر / 7 ،  إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ . . .  نساء / 105 در آياتى كه « اطيعوا » تكرار شده هر يك مصداق به خصوص دارد ، مراد از  أَطِيعُوا اللَّهَ  اطاعت از خداست در احكام و دستورهايى كه نازل فرموده است مراد از  أَطِيعُوا الرَّسُولَ  فرمانها و دستورها و حتى تشريعهاى اوست كه در رابطه با ادارهء امور فرمان مىدهد و يا براى تكميل دين ، تشريع مىكند .\r\nدر اين رابطه رجوع شود به كتاب كافى ج 1 / 265 باب التفويض الى رسول اللَّه و الأئمة عليهم السّلام فى امر الدين ، در آنجا در حديث چهارم آمده : خدا نمازها را دو ركعت دو ركعت نازل كرد ، رسول خدا هفت ركعت بر آنها افزود ، رسول خدا نوافل يوميه را خود تشريع فرمود ، روزهء شعبان و سه روز از هر ماه را نيز خودش تشريع كرد ، خداوند فرمود : خمر حرام است ولى آن حضرت همهء مسكرات را حرام شمرد و هكذا .\r\nايضا رجوع شود به وسائل الشيعه ج 6 / 32 كه آن حضرت زكات را در 9 چيز قرار داد و از باقى عفو فرمود ، اينها همه از مصاديق اعمال ولايت مطلقهء آن حضرت بود .\r\nدر شب بيست و ششم ماه رجب سال هزار و چهار صد و پنج هجرى قمرى مطابق 28 فروردين 1364 تفسير سورهء محمّد صلّى اللَّه عليه و آله به پايان رسيد .\r\nو الحمد للَّه و هو ختام\r\n\r\n","description":"","footnote":"","page_name":" 210 ","page_number":212},
  {"content":"\r\n\r\n\r\nسورهء فتح\r\nدر مدينه نازل شده و بيست و نه آيه است\r\n\r\nنظرى به كليات سوره\r\n1 - بنا به نقل مصحف امام صادق عليه السّلام ، فتح بيست و ششمين سوره است كه بعد از سورهء تغابن نازل گرديد . به نقل ديگر بيست و پنجمين سوره است كه بعد از سورهء جمعه نازل شد چنان كه در مقدمه گفته‌ايم ، در ترتيب فعلى قرآن مجيد ، سورهء چهل و هشتم است .\r\nناگفته نماند : آن بعد از انصراف حضرت رسول صلّى اللَّه عليه و آله از حديبيه ، در راه مدينه نزول يافته است « 1 » ، منظور از مدنى بودن سوره‌ها آنست كه بعد از هجرت نازل شده‌اند خواه در مدينه باشد يا در غير آن . ايضا نزول اين سوره در سال ششم هجرت بوده است .\r\n2 - در مجمع البيان فرموده : عدد آيات آن به اتفاق همهء قارئان ، بيست و نه است ، گويند : اين سوره داراى پانصد و شصت كلمه و دو هزار و چهار صد و سى و هشت حرف است و اللَّه العالم .\r\n3 - سورهء مباركه بىشك مدنى است چنان كه گفته شد و كسى خلاف آن را نگفته است .\r\n4 - نامگذارى با « فتح » به علّت وقوع اين كلمه در اوّل آنست وانگهى\r\n\r\n\r\n","description":"","footnote":"\r\n( 1 ) در سيرهء حلبى گويد : به وقت برگشتن از حديبيه در « كراع الغميم » نازل گرديد\r\n","page_name":" 211 ","page_number":213},
  {"content":"\r\n\r\nهمهء اين سوره راجع به فتح و پيروزى و غلبه است ، از بعضى روايات نبوى به دست مىآيد كه اين تسميه توسط حضرت رسول صلّى اللَّه عليه و آله انجام گرفته است مثلا در جوامع الجامع و كشاف از آن حضرت نقل شده :\r\n« من قرء سورة الفتح فكانما كان ممن شهد مع محمّد فتح مكة »\r\nدر مجمع البيان فرموده : در بعضى از روايات هست كه\r\n« فكانما كان مع من بايع محمّدا صلّى اللَّه عليه و آله تحت الشجرة » .\r\nدر بعضى از روايات چنين نقل شده : انس به مالك مىگويد : چون از جنگ حديبيه برگشتيم كه اهل مكه مانع از دخول به مكه شده بودند ، همه محزون و اندوهگين بوديم ، خداوند به رسولش نازل فرمود   إِنَّا فَتَحْنا لَكَ فَتْحاً مُبِيناً   حضرت فرمود :\r\n« لقد انزلت على آية هى احب الى من الدنيا كلّها » ( مجمع البيان ) .\r\nصدوق رحمه اللَّه در ثواب الاعمال از حضرت صادق عليه السّلام در فضيلت اين سوره نقل كرده كه فرمود : اموال و زنان و كنيزان خويش را با خواندن   إِنَّا فَتَحْنا   از تلف حفظ كنيد ، هر كس به خواندن آن مداومت كند روز قيامت ندا كننده‌اى كه همه ، نداى او را مىشوند ندا كند : تو از بندگان مخلص من هستى او را به بندگان صالح من ملحق كنيد ، و به جنات پر نعمت داخل نمائيد و از رحيق مختوم كه ممزوج به كافور است آبش دهيد .\r\n« . . . انت من عبادى المخلصين الحقوه بالصالحين من عبادى و ادخلوه جنات النعيم و اسقوه من الرحيق المختوم بمزاج الكافور » .\r\n5 - علّت نزول سوره جريان صلح حديبيه و رفتن آن حضرت به عمره و ممانعت اهل مكه و امثال آن بوده است چنان كه خواهد آمد .\r\nدر الميزان فرموده : مراد از فتح در   إِنَّا فَتَحْنا لَكَ فَتْحاً مُبِيناً   فتح و غلبه‌اى است كه در صلح حديبيه خداوند به آن حضرت نصيب فرمود زيرا كه اين سوره امتنان است بر آن حضرت و مؤمنان و آنها را مدح مىكند .\r\nو از بيعتى كه به آن حضرت كردند اظهار رضايت مىكند و به آنها در دنيا\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nوعدهء غنائم و در آخرت وعدهء بهشت مىدهد ، مخلفين را كه از فرمان رسول خدا تخلف نموده و حاضر به خروج نشدند ملامت مىنمايد ، مشركان را ذم مىكند كه نگذاشتند آن حضرت و مسلمانان داخل مكه شوند ، و خواب رسول خدا را كه ديد او و مسلمانان داخل مكه شده‌اند تصديق مىكند ، اينها با آيهء  فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً  نزديك به صراحت است كه همه اينها مربوط به خروج آن حضرت به طرف مكّه براى حج ( عمره ) است كه به صلح حديبيه انجاميد .\r\nاما علت اينكه خداوند اين صلح را فتح مبين ناميده با تدبّر در آيات سوره روشن مىشود : خروج آن حضرت براى اين سفر خطر بزرگى بود كه حتى به رجوع آن حضرت اميد نمىرفت چنان كه آيهء :  بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً  نشان مىدهد .\r\nمشركان با عداوتى كه به آن حضرت داشتند داراى شوكت بزرگى بودند تا آن وقت جز شمشير ميان آنها حكومت نكرده بود ، معركه‌هاى بدر و احد و احزاب از آن جمله بود ، وانگهى حضرت با عدهء كمى ( هزار و چهار صد نفر ) به طرف مكّه آمده بود كه در مقابل جماعت مشركان به حساب نمىآمدند امّا خداوند جريان كار را به نفع آن حضرت و مؤمنان برگردانيد ، تا جايى كه از حضرت خواستند ده سال جنگى ميان مكه و مدينه نباشد ، و هر گروه به اتباع آن ديگرى تأمين بدهد ، و اينكه آن حضرت آن سال برگردد ولى سال آينده كعبه و مسجد الحرام را سه روز در اختيار او قرار بدهند .\r\nاينها آشكارترين فتح و پيروزى است كه خدا نصيب آن حضرت فرمود و سبب فتح مكه در سال هشتم گرديد و در آن دو سال عده زيادى ايمان آوردند ، خيبر و اطراف آن ، فتح گرديد و بر شوكت اسلام و مسلمين افزوده شد ( الميزان ) .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\nمطالب سوره\r\nدر اين سوره خداوند با فتح و پيروزى بر پيامبر و مؤمنان منت مىگذارد و مىفرمايد : اين واقعه سبب تقويت و مزيد ايمان شما گرديد ، منافقان و مشركان مورد غضب خدا و مستحق عذاب گرديدند ، آنها كه از آمدن تخلف كردند ، حيلهءشان آشكار گرديد ، خداوند با اين پيروزى فتح خيبر را نيز مژده مىدهد .\r\nخداوند در بطن مكه مشركان را بازداشت از اينكه به شما صدمه‌اى برسانند و خوابى را كه به پيامبر دربارهء دخول مكه نمايانده بود صادق است و عملى خواهد كرد .\r\n\r\nصلح حديبيه\r\nبهتر است پيش از رسيدن به تفسير آيات ، جريان صلح حديبيه را به طور فشرده نقل كنيم تا به تفسير آيات كمك باشد :\r\nامام صادق عليه السّلام فرمود : خدا در خواب به پيامبرش دستور فرمود كه داخل مسجد الحرام شده و طواف نمايد و با ساير مؤمنان حلق رأس كند ، آن حضرت اصحاب خود را از اين خواب خبر داد و امر به خروج كرد ، از مدينه خارج شدند .\r\nچون به ذو الحليفه ( مسجد شجره ) رسيدند از آنجا براى عمره احرام بستند آن حضرت شصت و شش شتر قربانى با خود سوق كرد ، ديگران نيز قربانيهايى سوق كردند ( اين كار در سال ششم هجرت و در ماه ذو القعده بود ) .\r\nچون خبر به قريش رسيد خالد بن وليد را با دويست سوار براى كمين فرستادند تا با آن حضرت مقابله كند ، خالد در ميان كوه‌ها آن حضرت را تعقيب مىكرد تا در بعضى از راهها وقت نماز ظهر رسيد ، بلال براى نماز اذان گفت ،\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nرسول خدا با مردم نماز خواند .\r\nخالد به ياران گفت : اگر در سر نماز حمله مىكرديم بهتر بود زيرا آنها نماز را قطع نمىكنند ولى الان وقت نماز عصر مىرسد كه آن را از نور چشم دوست‌تر دارند چون داخل نماز شدند حمله مىكنيم ، جبرئيل آمد و صلاة خوف آورد كه خدا فرمايد :\r\n وَ إِذا كُنْتَ فِيهِمْ فَأَقَمْتَ لَهُمُ الصَّلاةَ . . .  .\r\n( على هذا از حملهء دشمن جلوگيرى شد ) .\r\nدر روز دوّم رسول خدا صلّى اللَّه عليه و آله وارد حديبيه گرديد ، آن حضرت در راه از قبائل مىخواست كه به او بپيوندند ، احدى اين دعوت را اجابت نكرد و مىگفتند :\r\nمحمّد و ياران او طمع دارند كه داخل حرم شوند با آنكه قريش در نزديكيهاى خانه‌شان ( مدينه ) با آنها جنگيدند و مقتولشان كردند ( ظاهرا اشاره به احد است ) محمّد و اصحابش ديگر به مدينه برنمىگردند ( تفسير برهان از تفسير قمى ) .\r\nچون آن حضرت به حديبيه رسيد ، ناقه‌اش ايستاد ، حضرت آن را راند ولى حركت نكرد و خوابيد ، اصحاب گفتند : ناقه از حركت باز ماند ، فرمود : عادت او چنين نبوده بلكه خدايى كه نگذاشت فيل ابرهه به مكّه رود ، اين ناقه را از رفتن باز داشت ( حديبيه محلى است در هيجده كيلومترى مكه از راه جده و آن اول حرم است ) .\r\nآن حضرت از عمر بن الخطاب خواست به مكه رود و از اهل مكّه بخواهد اجازه دهند حضرت وارد مكه بشود و از عمل عمره خارج شود و قربانيها را در مكه ذبح كند . عمر گفت : يا رسول اللَّه من دوستى در مكّه ندارم و از قريش مىترسم زيرا كه عداوتم به آنها شديد است ، ولى عثمان بن عفان در ميان مكّه از من عزيزتر است ايشان را بفرستيد ، حضرت فرمود : راست گفتى .\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nآن گاه به عثمان مأموريت داد كه پيش ابو سفيان و اشراف قريش برود و بگويد كه آن حضرت براى جنگ نيامده است بلكه براى زيارت كعبه و تعظيم آن آمده است ، قريش عثمان را بازداشت كردند ، به آن حضرت و مسلمانان خبر آوردند كه عثمان را كشته‌اند ، حضرت فرمود : اگر قضيّه راست باشد از جايم تكان نمىخورم و با اهل مكه مىجنگم .\r\nسپس آن حضرت مردم را به بيعت خواند و در زير درختى كه در آنجا بود ايستاد و به آن تكيه كرد ، مردم شروع به بيعت كردند كه با مشركان بجنگند و فرار نكنند ، عبد اللَّه بن معقل مىگويد : آن روز بالاى سر رسول خدا صلّى اللَّه عليه و آله ايستاده و با چوب مسواكى كه در دست داشتم مردم را كنار مىزدم او از مردم بيعت مىگرفت ، مردم با او به مرگ بيعت نكردند بلكه بيعت كردند كه فرار نكنند .\r\nتا بعد از كشمكشهاى مفصل كه قريش مانع دخول از مكّه شدند مردى بنام سهيل بن عمرو از جانب اهل مكه براى عقد قرارداد پيش آن حضرت آمد كه به نحوى اين جريان حل شود ، مواد قرارداد عبارت بود از :\r\n1 - ده سال ميان مسلمانان و كفار مكه جنگى واقع نشود و طرفين دست از جنگ بكشند .\r\n2 - هر كه از اصحاب محمّد صلّى اللَّه عليه و آله براى حج يا عمره يا تجارت داخل مكّه شود مال و جان او در امان است و هر كه از قريش به قصد شام يا مصر از مدينه بگذرد مال و جانش در امان خواهد بود .\r\n3 - قلوب طرفين از فكر خيانت و دزدى نسبت به يكديگر خالى خواهد بود هر كس و هر گروه بخواهد به پيمان محمّد صلّى اللَّه عليه و آله يا قريش در آيد اختيار خواهد داشت ، در آن هنگام مردم قبيلهء خزاعه گفتند : ما هم پيمان محمّديم صلّى اللَّه عليه و آله ، بنو بكر نيز گفتند : ما در پيمان قريش هستيم .\r\n4 - اگر مردى از قريش و لو مسلمان هم باشد به ميان مسلمانان فرار كند\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nبايد او را برگردانند و اگر مسلمانى به ميان قريش فرار كرد آن را برنگردانند .\r\nدر اين شرط ميان مسلمانان سر و صدا پيدا شد ، حضرت فرمود : اگر كسى از ما پيش آنها برود خدا لعنتش كند و اگر كسى از آنها پيش ما آمد بر مىگردانيم ، اگر مسلمان باشد بالاخره خدا براى او فرجى خواهد داد .\r\n5 - محمّد صلّى اللَّه عليه و آله امسال از حديبيه برگردد و در سال آينده بيايد ، آن وقت سه روز كعبه و مسجد الحرام در اختيار او باشد . قربانيها كه آورده شده در اينجا بماند و به مكه برده نشود .\r\nچون شروط مورد توافق واقع شد ، آن حضرت على عليه السّلام را خواست فرمود :\r\nبسم اللَّه الرحمن الرحيم ، سهيل گفت : به خدا من نمىدانم رحمان چيست بنويس بسمك اللهم . مسلمانان گفتند به خدا بايد بسم اللَّه . . . » نوشته شود ، حضرت فرمود :\r\nبنويس\r\n« بسمك اللَّه هذا ما قاضى عليه محمّد رسول اللَّه »\r\nسهيل گفت : اگر مىدانستيم كه رسول خدايى از كعبه مانعت نمىشديم و با تو جنگ نمىكرديم ، بنويس محمّد بن عبد اللَّه .\r\nحضرت فرمود : من رسول خدايم هر چند كه تكذيبم كنيد ، آن گاه فرمود :\r\nعلى كلمه رسول اللَّه را محو كن . عرض كرد يا رسول اللَّه از دستم نمىآيد كه نبوّت را از نام تو محو كنم ، حضرت با دست خود آن را محو كرد ، بعد فرمود بنويس : هذا ما قاضى عليه محمّد بن عبد اللَّه سهيل بن عمرو اصطلحا على وضع الحرب عن الناس عشر سنين . . . » .\r\nسه بند از شروط گذشته توسط على عليه السّلام نوشته شد ، دو بند اخير را سهيل اضافه نمود پس از آنكه مورد تصديق رسول خدا صلّى اللَّه عليه و آله واقع گرديد .\r\nعمر بن الخطاب مىگويد : به خدا من از روزى كه مسلمان شدم ( در نبوت آن حضرت ) شك نكرده بودم مگر در آن روز لذا محضر او آمده گفتم : آيا تو پيامبر\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nخدا نيستى ؟ فرمود : آرى . گفتم : آيا ما بر حق و آنها بر باطل نيستند ؟ فرمود :\r\nآرى . گفتم : پس چرا چنين چيز ناپسند را در دين خود قبول كنيم ؟ « 1 » فرمود :\r\nمن رسول خدايم مخالفت او نمىكنم او مرا يارى خواهد كرد .\r\nگفتم : مگر قبلا به ما نمىگفتى ما به كعبه مىآئيم و كعبه را طواف مىكنيم ؟ فرمود درست است ولى مگر گفتم امسال چنين مىشود ؟ گفتم : نه ، فرمود تو به كعبه مىآيى و آن را طواف مىكنى ، آن گاه رسول خدا صلّى اللَّه عليه و آله شترى را نحر كرد و دستور داد سرش را تراشيدند از احرام بيرون آمد مسلمانان نيز چنان كردند سپس با مسلمانان به مدينه مراجعت فرمودند ، بوقت مراجعت در كراغ الغميم سورهء فتح نازل شد ، حضرت با نزول آن مسرور گرديد و فرمود :\r\nاز همه دنيا بر من محبوبتر است ( مجمع البيان ) .\r\nناگفته نماند : چنان كه از الميزان نقل شد : همه اين شروط به نفع مسلمانان بود ، عوض كردن چند كلمه كه مسلمانان تعصب به خرج مىدادند چندان مهمّ نبود ، به حق اين پيش آمد فتح آشكارى بود كه خداوند سبحان آن را   فَتْحاً مُبِيناً   ناميد .\r\n\r\n\r\n","description":"","footnote":"\r\n( 1 ) اين سخن بعد از آن بود كه ابو جندل پسر سهيل به طرف مسلمانان فرار كرد حضرت فرمود : برگرد ، خداوند به تو فرج خواهد داد ، او در پناه چند نفر كه او را اذيت نكنند به مكه بازگشت .\r\n","page_name":" 218 ","page_number":220},
  {"content":"\r\n\r\nسورة الفتح مدنية و هى تسع و عشرون آية نزول بعد سورة الجمعة بِسْمِ اللَّهِ الرَّحْمنِ الرَّحِيمِ\r\n\r\n[ سوره الفتح ( 48 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nإِنَّا فَتَحْنا لَكَ فَتْحاً مُبِيناً ( 1 ) لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً ( 2 ) وَ يَنْصُرَكَ اللَّهُ نَصْراً عَزِيزاً ( 3 ) هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً ( 4 )\r\nلِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً ( 5 ) وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً ( 6 ) وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً ( 7 )\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nبه نام خداى رحمان رحيم\r\n1 - ما براى تو فتح آشكارى را پيش آورديم .\r\n2 - تا خدا بيامرزد گناه گذشته و به آخر مانده تو را ، و نعمت خويش را بر تو كامل گرداند ، و به راه راست هدايتت كند .\r\n3 - و خدا تو را يارى كند ، يارى سخت .\r\n4 - اوست كه اطمينان را بر قلوب مؤمنان نازل كرد تا اضافه كنند ايمان را با ايمانشان ، جنود آسمانها و زمين خاص خداست و او دانا و حكيم است .\r\n5 - تا داخل كند مؤمنين و مؤمنات را به بهشتهايى كه از زير آنها نهرها روان است در آنها مخلد هستند و تا بپوشاند از آنها و بالهايشان را و آن نزد خدا نجات بزرگى است .\r\n6 - و تا عذاب كند منافقين و منافقات را و مشركين و مشركات را كه به خدا سوء ظن دارند بر آنهاست پيشامد بد و خشم گرفته خدا بر آنها و لعنت كرده و آماده كرده براى آنها جهنم را كه بد جايگاهى است .\r\n7 - براى خداست اسباب آسمانها و زمين و خدا توانا و حكيم است .\r\n\r\nكلمه‌ها\r\nفتح : اين كلمه در اصل به معنى باز كردن است خواه طبيعى باشد يا معنوى : به معنى غلبه و پيروزى نيز آيد ، مراد از آن در آيه اين معنى است .\r\nسكينة : آرامش قلب و اطمينان خاطر . طبرسى فرمايد : مصدر است به معنى اسم آيد مثل قضيه و بقيه .\r\nجنود : جند : لشكر . جمع آن جنود است .\r\nسوء : اين كلمه به فتح اول مصدر است به معنى بدى و به ضمّ آن اسم\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nاست به معنى بد . اما به فتح سين نوعا به معنى فاعل آمده است يعنى پيشامد ناراحت كننده .\r\nدائره : گردش كننده . از مادهء « دار ، يدور » است مراد از آن پيشامد ناگوار است كه بر انسان دور مىزند و او را گرفتار مىكند .\r\n\r\nشرحها\r\nدر اين آيات مىخوانيم كه : ما فتح آشكارى را براى تو پيش آورديم تا گناه كهنه و تازهء تو را بياموزيم و . . . خدا بر قلوب مؤمنان آرامش فرستاد تا بر ايمانشان بيافزايد و منافقان و كفار را اهل عذاب گرداند اين كار بر خدا آسان است زيرا اسباب جهان در دست خداست .\r\n1 -   إِنَّا فَتَحْنا لَكَ فَتْحاً مُبِيناً   .\r\nمنظور از فتح در اينجا صلح حديبيه است چنان كه در بند پنجم از كليات سوره مشروحا گفته شد .\r\nزمخشرى مىگويد : منظور فتح مكه است ، به علت محقق الوقوع بودن به صورت ماضى آمده است ، به نظر بعضى مراد فتح خيبر است كه بعد از حديبيه و قبل از فتح مكه اتفاق افتاد . به قول بعضى فتح معنوى است كه پيروزى بر دشمنان ما حجج و براهين باشد ، ولى هيچ يك از اينها با آيات سوره نمىسازد .\r\n2 و 3 -   لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً وَ يَنْصُرَكَ اللَّهُ نَصْراً عَزِيزاً   .\r\nتعليل است بر فتح مبين ، يعنى فتح را به علت چهار چيز براى تو پيش آورديم .\r\nناگفته نماند : با پيروزى صلح حديبيه چهار راه بر پيامبر گشوده شد ، اول ناراحتى و فشارى كه در قلبش نسبت به آيندهء اسلام و قرآن داشت بر ظرف\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nگرديد ، زيرا كه طلسم مشركان شكست : آينده از هر جهت اميد بخش بود .\r\nدوم : راه اتمام نعمت و پياده شدن اسلام و رفع موانع آن شروع گرديد ، آن همه كوتاه آمدن مشركان سبب استقبال ساير قبائل از اسلام شد و سپس به فتح مكه انجاميد .\r\nسوم : رسول خدا صلّى اللَّه عليه و آله با برداشته شدن موانع ، به راه راست گسترده شدن و انتشار اسلام وارد گرديد يا مشرف به ورود شد .\r\nچهارم نصرت قوى و پرتوان از جانب ، در رسيدن به اهداف به آن حضرت روى آورد .\r\nعلى هذا منظور از نتائج چهارگانه ، شروع آنهاست با فتح حديبيه كه بعدا ادامه پيدا كردند ، استعمال فعل مضارع در افعال چهارگانه براى استمرار است ، در اينجا به چند مطلب بايد توجه كرد .\r\n1 - به نظر مىآيد منظور از « ذنبك » بعضى از نگرانىهايى است كه راجع به آينده اسلام در قلب مبارك آن حضرت بود و با فتح حديبيه شروع به از بين رفتن كردند ، اين سخن مشروحا در « نكته‌ها » خواهد آمد مراد از « ما تقدم » گناه كهنه و گذشته و از « ما تأخر » گناه جديد است و هر دو راجع به گذشته‌اند نه آينده ، نظير اينكه بگوئيم : از گناهى كه پنج سال قبل كرده بودى و از گناهى كه ده روز قبل كردى گذشتم .\r\nالميزان نظر مىدهد كه مراد از ذنب گناهى است كه مشركان به آن حضرت قائل بودند زيرا كه مقدسات آنها را محو كرده و با آنها به جنگ برخاسته بود اين سخن نظير آنست كه در مجمع البيان از مرحوم سيد مرتضى علم الهدى نقل كرده است ، در اين باره روايتى نيز هست .\r\nدر وجه ديگر منظور از ذنب گناه امت آن حضرت است كه مشروحا در\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n« نكته‌ها » خواهد آمد .\r\n2 - مراد از  يَهْدِيَكَ صِراطاً مُسْتَقِيماً  بنا بر آنچه گذشت ، هدايت به راه رفع موانع و پياده كردن اسلام است ، الميزان فرموده : گويند تا تو را در راهى كه به بهشت مىرساند ثابت نمايد و گويند : تو را در تبليغ احكام و اجراى حدود به راه راست هدايت كند ، قول اخير نظير آنست كه ما اختيار كرديم ، مجمع البيان نيز ثابت كردن در راه بهشت فرموده است و اللَّه اعلم .\r\n3 -  وَ يَنْصُرَكَ اللَّهُ . . .  ظاهرا در رابطه با غلبه بر دشمنان است .\r\nطبرسى رحمه اللَّه فرمايد : نصر عزيز آنست كه با آن در مقابل هر جبار عنيد مقاومت كند . و آن همانست كه به فتح خيبر و مكه و طائف انجاميد ، يهود و مشركان ذليل شدند ، اسلام در جزيره مستقر گرديد .\r\n4 -  هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ  .\r\nبه نظر مىآيد : منظور از « المؤمنين » آنانند كه در صلح حديبيه با آن حضرت بودند چنان كه در تفسير قمى نقل كرده است ، مؤيد اين سخن آيهء  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ . . .  / 18 ، است كه خواهد آمد .\r\nظهور الميزان و مجمع البيان آنست كه آيه را مطلق گرفته‌اند ، و نيز ظهور انزال سكينه ، ايجاد آن بعد از عدم و مراد از مزيد ايمان اشتداد آنست ، آنان كه در تحت شجره به آن حضرت بيعت كردند ، خداوند به قلبشان اطمينان نازل كرد و آن سبب قوت ايمانشان گرديد و بر پايداريشان افزود .\r\n وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً  .\r\nتعليل انزال سكينه است يعنى علل و اسباب جهان خاص خدا و در دست خداست ، مىتواند بر قلوب مؤمنان آرامش فرستد ، على هذا مراد از جنود ،\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nعوامل و اسبابند ، جمع آمدن آن براى كثرت است ، عليم حاكى از أحاطه خداوند بر آن علل و اسباب ، و حكيم حكايت از آن دارد كه آن اسباب را روى مصلحت و حكمت به كار مىگيرد .\r\n5 -  لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ  .\r\nتعليل ديگرى است براى  أَنْزَلَ السَّكِينَةَ  در اينجا منظور عموم مؤمنين است نه فقط آنهايى كه در حديبيه بودند على هذا « ليدخل » بدل يا عطف بيان است از « ليزدادوا » ، مجمع البيان « ليدخل » را متعلق به   إِنَّا فَتَحْنا   مىداند ولى الميزان آن را قبول ندارد ، آمدن مؤمنان براى آنست كه توهم نشود بهشت مخصوص مؤمنان است ، ضمير « عنهم » براى تغليب مىباشد ( الميزان ) .\r\nتكفير سيئات سبب آمادگى براى دخول بهشت است ، آن نيز از نتائج انزال سكينه است ، جريان غفران ذنوب و تكفير سيئات در رابطه با اهل بهشت در بيشتر آيات آمده است ، اين مىرساند : چون انسان به درجه استحقاق بهشت رسيد گناهان مختصرى كه دارد مورد عفو قرار مىگيرد .\r\n وَ كانَ ذلِكَ عِنْدَ اللَّهِ فَوْزاً عَظِيماً  .\r\nيعنى سعادت واقعى همين است .\r\n6 -  وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ  .\r\nاين آيه عطف به معنى است بر « ليدخل » ، يعنى خداوند انزال سكينه را مخصوص مؤمنان كرد و آن را بر ديگران تحريم نمود تا منافقين و منافقات را عذاب كند . . .\r\nظن سوءشان ظاهر آن بود كه گمان كردند خدا پيامبرش را يارى نخواهد كرد ، نظير :  مَنْ كانَ يَظُنُّ أَنْ لَنْ يَنْصُرَهُ اللَّهُ   فَلْيَمْدُدْ بِسَبَبٍ إِلَى السَّماءِ  حج / 15\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nو نظير  وَ تَظُنُّونَ بِاللَّهِ الظُّنُونَا  .\r\n عَلَيْهِمْ دائِرَةُ السَّوْءِ  نفرين است و شايد خبر از وقوع بلاى حتمى باشد .\r\n وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً  .\r\n غَضِبَ اللَّهُ  حكايت از حتميت عذاب دارد ، و لعنت خدا ، دور كردن از رحمت و توفيق در دنياست ،  ساءَتْ مَصِيراً  در مقابل  فَوْزاً عَظِيماً  مربوط به مؤمنان است .\r\n7 -  وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً  .\r\nدر رابطه با بهشت مؤمنان و عذاب و غضب و لعنت و جهنم براى كفّار و منافقان است و تعليل بيانى آن دو مىباشد ، يعنى اينكارها از خدا ميسر است زيرا اسباب و عوامل مرئى و نامرئى جهان در اختيار خداست وانگهى خدا تواناست مىتواند آنها را در تعذيب منافقان و رحمت مؤمنان به كار برد .\r\nو نيز حكيم است كار را به مصلحت انجام مىدهد و از توانايى خود سوء استفاده نمىكند .\r\n\r\nنكته‌ها\r\nغفران ذنب آن حضرت يعنى چه ؟ :\r\nدر قرآن مجيد در سه محل به رسول خدا صلّى اللَّه عليه و آله نسبت ذنب داده شده است ، يكى از آنها چندان قابل بحث نيست بلكه مفهوم آن روشن مىباشد و آن عبارت است از :  فَاعْلَمْ أَنَّهُ لا إِلهَ إِلَّا اللَّهُ وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ  محمّد / 19 كه در اينجا مىشود گفت : گناه آن حضرت نسبت به خودش است زيرا او نيز مانند ديگران خودش را در مقابل خدا قاصر مىداند نه اينكه گناه مىكند زيرا كه او معصوم است .\r\nاما دو محل ديگر قابل بررسى و دقت است يكى آيهء :\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n فَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ  غافر / 55 . در اينجا صدر آيه نشان مىدهد كه آن حضرت راجع به پيشرفت دين و برداشته شدن موانع ، احساس دلتنگى مىكرد ، مخصوصا كه چند آيه قبل فرموده :  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا . . .  / 51 .\r\nعلى هذا حدس زده مىشود كه  وَ اسْتَغْفِرْ لِذَنْبِكَ  در رابطه با آن احساس دلتنگى است ، نظير اين آيه است آيهء  فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ  روم / 60 ، اين آيه نيز از احساس مشكل و نگرانى و دلتنگى در رسول خدا صلّى اللَّه عليه و آله حكايت دارد ، كه خدا امر به استقامت مىكند و مىگويد : وعدهء نصرت حتمى است .\r\nبالاتر از اين آيه ، سورهء نصر است كه مىگويد :     إِذا جاءَ نَصْرُ اللَّهِ وَ الْفَتْحُ وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً فَسَبِّحْ بِحَمْدِ رَبِّكَ وَ اسْتَغْفِرْهُ إِنَّهُ كانَ تَوَّاباً     استغفار در اينجا براى چيست ؟ آيا منظور آنست كه : چون با چشم خود ديدى مكه فتح گرديد و مردم به جاى يك نفر يك نفر ، گروه گروه وارد اسلام مىشوند آن وقت خواهى ديد كه موانع برداشته شد ، نصرت خدا آمد ، پس بايد در مقابل آن دلتنگى و نگرانى كه داشتى استغفار نمايى .\r\nسومى آيهء  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  است كه بايد ديد ميان فتح مبين و مغفرت گناه چه رابطه‌اى هست ؟ در اينجا چهار وجه هست .\r\nاول آنست كه به نظر نگارنده آمده ، صحت و سقم آن بر عهدهء خودم مىباشد و اگر راهى به تفسير آيات باشد چه بهتر و اگر اشتباه باشد به خودم راجع است و آن اينكه : پيامبران دربارهء وعده‌هاى خدا شكى نداشتند ، امّا به علت بشر بودن نگرانىهايى در وجود آنها بود و با تحقق وعدهء خدا آن نگرانيها بر طرف گشته و اطمينان كامل حاصل مىشد .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nنظير جريان حضرت ابراهيم عليه السّلام كه قرآن كريم فرمايد :  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  بقره / 260 ، چنان كه مىدانيم اين سؤال مخالف يقين نيست بلكه آن اطمينانى كه بعد از ديدن حاصل شد در اول وجود نداشت .\r\nيا نظير :  وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ  بقره / 114 ، اينكه پيامبر در اثر كثرت فشار مىگويد : وعده خدا چه زمانى خواهد آمد ؟ مخالف ايمان نيست .\r\nعلى هذا رسول خدا صلّى اللَّه عليه و آله با يقين به وعده‌هاى خدا باز از لحاظ بشر بودن نگرانى داشت ، خداوند آن نگرانى را ذنب حساب مىكند و چون صلح حديبيه از برداشته شدن موانع و عملى شدن وعده‌هاى خدا حكايت مىكرد لذا مىفرمايد :\r\nما براى تو فتح مبين را پيش آورديم تا گناه كهنه و جديد تو را بيامرزيم ، ديگر نگرانى در قلبت نماند ، آيه  وَ اسْتَغْفِرْهُ  در سورهء نصر نيز در همين زمينه است و اللَّه اعلم .\r\nوجه دوم : فرمودهء سيد مرتضى علم الهدى رحمه اللَّه است كه گويد : « ذنبك » مضاف بر مفعول و تقدير آن « ذنبهم اليك » يعنى بيامرزد گناهى را كه آنها دربارهء تو با منع از مكه و مسجد الحرام مرتكب شدند ، بنا بر اين منظور از مغفرت از بين بردن فشار و منع مشركان است .\r\nوجه سوم آنست كه الميزان اختيار كرده و بعد از مقدمات مىگويد : مراد از ذنب ( و اللَّه اعلم ) تبعه و گناهى است كه مشركان دربارهء آن حضرت قائل بودند و آن گناهى بود بر عهدهء آن حضرت به نفع كفار ، نظير موسى كه به خدا مىگويد :\r\n وَ لَهُمْ عَلَيَّ ذَنْبٌ فَأَخافُ أَنْ يَقْتُلُونِ  شعراء / 14 ، يعنى كشتن قبطى گناه نبود بلكه آنها مىدانستند ، غفران اين گناه آن بود كه خدا با ابطال شوكت مشركان آن را از بين برد .\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nخلاصه فرمودهء الميزان آنست كه : تا بيامرزيم گناهى را كه مشركان تو را گناهكار مىدانستند زيرا كه با آنها به ستيز برخاسته بودى ، به نظر مىآيد سخن الميزان متخذ از روايتى است كه در عيون اخبار الرّضا از حضرت ثامن الأئمّة صلوات اللَّه عليه نقل شده است .\r\nمأمون از آن حضرت مىپرسد : يا بن رسول اللَّه آيا نمىگويى كه انبياء معصومند ؟ فرمود : آرى . . . مأمون گفت : از آيه  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  خبر بدهيد . حضرت فرمود : كسى در نزد مشركان گناهكارتر از رسول خدا صلّى اللَّه عليه و آله نبود ، زيرا كه آنها به سيصد و شصت بت عبادت مىكردند ، چون آن حضرت كلمه اخلاص را آورد بر آنها سخت آمد ، گفتند :  أَ جَعَلَ الْآلِهَةَ إِلهاً واحِداً . . .  چون خداوند مكه را فتح كرد فرمود : اى محمّد ما براى تو فتح آشكارى را پيش آورديم تا گناهى را كه به علت دعوت بتوحيد در پيش اهل مكه داشتى بيامرزيم . . . و گناه آن حضرت با غلبه بر مشركان آمرزيده شد . . . ( تفسير برهان ) .\r\nوجه چهارم : آنست كه مراد گناه امّت باشد ، در اين باره چند روايت در مجمع البيان آمده است .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\n[ سوره الفتح ( 48 ) : آيات 8 تا 10 
  ]\r\nإِنَّا أَرْسَلْناكَ شاهِداً وَ مُبَشِّراً وَ نَذِيراً ( 8 ) لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلاً ( 9 ) إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً ( 10 )\r\n8 - ( اى پيامبر ) ما تو را نمونه و بشارت ده و انذار كننده فرستاده‌ايم .\r\n9 - تا به خدا و رسولش ايمان بياوريد و خدا را يارى و تعظيم نموده و صبح و شام تسبيح گوئيد .\r\n10 - آنان كه به تو بيعت مىكنند ، به خدا بيعت مىكنند ، دست خدا بالاى دست آنهاست پس هر كه آن را بشكند بر ضرر خويش مىشكند و هر كس وفا كند به آنچه با خدا عهد بسته است حتما به او اجر بزرگى خواهد داد .\r\n\r\nكلمه‌ها\r\nشاهد : حاضر . شهود و شهادت به معنى حضور و معاينه است راغب گويد :\r\nشهود در معنى حضور و شهادت در معنى ديدن و معاينه اولى است منظور از آن در آيه نمونه و سرمشق و يا شهادت بر اعمال است .\r\nتعزروه : عزر ( بفتح اول ) : توانا كردن . و بكسر آن : توانا شدن . تعزير :\r\nتقويت و نيرومند كردن .\r\nتوقروه : وقار : عظمت . آن در اصل به معنى ثبات است . توقير : تعظيم .\r\nبكره : اول روز . « البكرة : الغدوة » .\r\nاصيل : ما بعد عصر تا مغرب « الاصيل : وقت ما بعد العصر الى المغرب » .\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nيبايعون : بيع : فروختن كالا و جنس . بيعت : فروختن طاعت . كه بيعت كننده قول مىدهد در اطاعت بيعت شده باشد .\r\nنكث : نكث : شكستن . آن مثل نقض است و در شكستن پيمان به كار رود .\r\n\r\nشرحها\r\nمناسب بود كه بعد از بيان فتح مبين ، تجليلى از رسول خدا صلّى اللَّه عليه و آله بشود تا هر گونه ابهام و سوء ظن درباره آن صلح منتفى گردد ، لذا در اين آيات فرموده :\r\nرسول خدا براى مردم سرمشق و بشير و نذير است ، لازم است او را تعظيم و تقويت كنيد و دربارهء رسالتش خدا را شكر گزار باشيد .\r\nو آنان كه به او بيعت مىكنند در حقيقت خدا را بيعت مىكنند ، و اگر كسى نقض بيعت كند ، به ضرر خويش خواهد بود .\r\n8 -  إِنَّا أَرْسَلْناكَ شاهِداً وَ مُبَشِّراً وَ نَذِيراً  .\r\nمنظور از شاهد ممكن است سرمشق و نمونه و اسوه باشد ، يعنى : تو را براى امت سرمشق و نمونه فرستاده‌ايم تا موحد بودن و انسان كامل بودن را در تو ملاحظه كنند چنان كه در سورهء بقره / 143 گذشت و شايد منظور شهادت بر اعمال در روز قيامت باشد چنان كه در ذيل  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ . . .  نساء / 41 گفته شد . مبشر نسبت به نيكوكاران و نذير نسبت به بد كاران است .\r\n9 -  لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلًا  .\r\nابن كثير و ابو عمر و افعال چهار گانه را با « ياء » غائب خوانده‌اند و آن از تاء خطاب مناسبتر است ولى قرائت مشهور تاء خطاب است .\r\nطبرسى رحمه اللَّه ضمير  تُعَزِّرُوهُ وَ تُوَقِّرُوهُ  را راجع به حضرت رسول صلّى اللَّه عليه و آله دانسته است ، ولى كشاف هر سه ضمير را راجع به خدا دانسته ، الميزان نيز آن را\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nاختيار كرده است .\r\nبه هر حال اين آيه تعليل « ارسلنا » در آيهء قبل است و اگر ضمائر راجع به خدا باشد مراد آنست كه بايد خدا را در مقابل اين موهبت كه به شما پيامبر ارسال كرده تعظيم و دين او را يارى نمائيد ، به عبارت ديگر افعال چهارگانه علت ارسال رسل و سبب كمال انسان است  تُسَبِّحُوهُ . . .  شايد به نماز صبح و عصر تطبيق شود و يا منظور تسبيح دائم است .\r\n10 -  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ  .\r\nمنظور از آن بيعت رضوان و بيعت حديبيه است كه خواهد آمد ، جرجى زيدان در تاريخ اسلام مىنويسد : طريق بيعت گرفتن در اسلام آن بود كه شخص بيعت شده دست خود را بالا گرفته و بيعت كننده ، پشت دست خود را از پائين به كف دست او مىرسانيد ، على هذا دست بيعت شده در بالا و دست بيعت كننده در پائين بود .\r\nدر الميزان از ارشاد مفيد نقل كرده : در جريان بيعت گرفتن حضرت رضا صلوات اللَّه عليه ، مأمون عبّاسى آن حضرت را در مجلس خود نشانيد ، امام عليه السّلام عمامه‌اى بر سر و شمشيرى در برداشت ، مأمون به پسرش عباس گفت : به حضرت بيعت كند ، امام عليه السّلام دست خود را پيش رويش گرفت كه كف دستش به طرف مردم بود . . . فرمود : رسول خدا صلّى اللَّه عليه و آله اين چنين بيعت مىگرفت ، مردم بيعت كردند در حالى كه دست آن حضرت بالاى دست آنها بود .\r\nدر آيهء فوق ، دست رسول خدا نازل به منزلهء دست خدا شده لذا فرموده :\r\nدست خدا بالاى دست بيعت كنندگان است ، چنان كه در آيهء ديگرى آمده :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  انفال / 17  مَنْ يُطِعِ الرَّسُولَ فَقَدْ أَطاعَ اللَّهَ  نساء / 80 .\r\n فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ \r\n\r\n","description":"","footnote":"","page_name":" 231 ","page_number":233},
  {"content":"\r\n\r\n أَجْراً عَظِيماً  .\r\nتفريع است بر  إِنَّ الَّذِينَ يُبايِعُونَكَ . . .  يعنى : حالا كه بيعت رسول خدا بيعت خداست هر كه نقص بيعت كند به ضررش خواهد بود ، چنان كه در وفا به عهد مورد پاداش خداوندى خواهند بود ،  عاهَدَ عَلَيْهُ اللَّهَ  نشان مىدهد ، بيعت عهدى است با خدا كه بايد به آن وفادار بود ، آيه اشاره مىكند كه آن بيعت از طرف بعضى شكسته خواهد شد .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\n\r\n[ سوره الفتح ( 48 ) : آيات 11 تا 17 
  ]\r\nسَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً بَلْ كانَ اللَّهُ بِما تَعْمَلُونَ خَبِيراً ( 11 ) بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً ( 12 ) وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً ( 13 ) وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ كانَ اللَّهُ غَفُوراً رَحِيماً ( 14 ) سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلاَّ قَلِيلاً ( 15 )\r\nقُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً ( 16 ) لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً ( 17 )\r\n\r\n","description":"","footnote":"","page_name":" 233 ","page_number":235},
  {"content":"\r\n\r\n11 - حتما بازماندگان به تو خواهند گفت : اموال و خانواده‌هاى ما ( از آمدن به جنگ ) مشغولمان كردند ، با زبان چيزى مىگويند كه در قلوبشان نيست ، بگو چه كسى براى شما چيزى را از خدا صاحب اختيار است ، اگر به شما ضررى بخواهد يا نفعى ؟ بلكه خدا به آنچه مىكنيد داناست .\r\n12 - بلكه پنداشتيد كه پيامبر و مؤمنان هرگز به خانواده‌هاى خويش باز نخواهند گشت و اين گمان در نظر شما مزين گرديد و گمان بد گرديد و قومى بدبخت گشتيد .\r\n13 - هر كه به خدا و رسولش ايمان نياورد ، ما براى كافران آتشى افروخته آماده كرده‌ايم .\r\n14 - حكومت آسمانها و زمين خاص خداست هر كس را بخواهد مىبخشايد و هر كس را بخواهد عذاب مىكند ، خدا آمرزنده و مهربان است .\r\n15 - چون براى اخذ غنائم خيبر خارج شديد ، بازماندگان خواهند گفت : بگذاريد ما هم با شما بيائيم ، مىخواهند سخن خدا را عوض كنند بگو : هرگز با ما نخواهيد آمد ، خدا از پيش چنين گفته است ، حتما خواهند گفت : نه بلكه به ما حسد مىورزيد ، بلكه دركشان كم است .\r\n16 - به بازماندگان از اعراب بگو ، به زودى به طرف قومى قوى خوانده مىشويد با آنها مىجنگيد يا مسلمان مىشوند ، اگر اطاعت كنيد خدا را پاداش خوبى به شما مىدهد و اگر مانند گذشته اعراض كرديد ، عذابتان مىكند .\r\n17 - بر نابينا و بر لنگ و بر مريض گناهى نيست ( از اينكه به جنگ نيايند ) هر كه خدا و رسولش را اطاعت كند ، او را به جناتى كه از زير آنها نهرها روانست داخل مىكند و هر كه اعراض نمايد ، عذابش مىكند عذابى دردناك .\r\n\r\nكلمه‌ها\r\nمخلفون : ( به صيغهء مفعول در هر سه محل ) ترك شدگان و باز گذاشته\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nشدگان . مفرد آن مخلّف به معنى ترك شده است ، در مجمع فرموده : « المخلّف : هو المتروك في المكان خلف الخارجين من البلد و هو مشتق من الخلف و ضده المقدم » .\r\nبور : هلاك شدگان . گويند : جمع باير است به معنى هلاك شده و گويند : مصدر است مفرد و جمع ، با آن توصيف مىشود ، بوار در اصل به معنى كساد است مثل  تِجارَةً لَنْ تَبُورَ  فاطر / 29 ، راغب گويد : معنى آن كساد زياد است كه موجب فساد مىشود گويند : « كسد حتى فسد » هلاكت معناى لازم آنست ، طبرسى فرموده « البور الفاسد الهالك و هو مصدر لا يثنى و لا يجمع » .\r\nانطلقتم : انطلاق : رفتن ، آن از طلاق به معنى جدايى است .\r\nاعراب : عربهاى باديه نشين . به عرب شهر نشين گويند : عربى و به عرب باديه گويند : اعرابى . دانشمندان در اين متّفق القولند ، كه اعراب و اعرابى به باديه نشينان مخصوص است ، طبرسى فرموده :\r\n« عرب الحاضرة ليسوا باعراب » .\r\nمغانم : مغنم : غنيمت . جمع آن مغانم و غنائم است ، غنيمت در اصل به معنى فايده است هر فائده كه باشد ، جمع غنيمت در قرآن هميشه مغانم آمده است .\r\nبأس : در اصل به معنى شدّت و سختى است به معنى جنگ ، بلا ، نيرومندى و غير آن به كار رود .\r\nحرج : تنگى . راغب گويد : اصل آن محل جمع شدن شىء است كه از آن تنگى به نظر آمده لذا به گناه و تنگى حرج گويند .\r\n\r\n","description":"","footnote":"","page_name":" 235 ","page_number":237},
  {"content":"\r\n\r\n\r\nشرحها\r\nوقتى كه رسول خدا صلّى اللَّه عليه و آله به جهاد تشريف مىبردند چند گروه در مدينه مىماندند : گروه معلولين ، مريضان ، گروهى كه به هيچوجه وسيله حركت و مئونه نداشتند چنان كه در سورهء توبه گذشت ، در اين بين گروهى از منافقان نيز عذر بى جا تراشيده و حاضر به جنگ نمىشدند ، همهء اينها را مخلّفين و بازماندگان مىناميدند .\r\nدر جريان حديبيه قبائل : جهينه ، مزينه ، غفار ، اشجع ، اسلم و دئل از فرمان حضرت اطاعت نكرده و گفتند : محمّد و يارانش به طرف قومى مىروند كه ديروز در نزد خانه‌هايشان آمده و آنها را كشتند ( اشاره به احد ) در اين سفر حتما سلامت به مدينه بر نمىگردند « 1 » ولى پس از برگشتن آن حضرت آمده و گفتند : اموال و خانواده مانع آمدن ما شدند .\r\nدر اين آيات كه فصل سوم از آيات سوره است مىگويد : چون به مدينه برگشتى منافقان عذر خواهند آورد كه با تو نيامدند ولى دروغ مىگويند عذرى نداشتند و چون خواستيد براى فتح خيبر برويد خواهند گفت بگذاريد ما هم بيائيم بگو : هرگز تابع ما نخواهيد شد ، خداوند غنائم خيبر را مخصوص شما كرده با اين سخن مىخواهند سخن خدا را عوض كنند .\r\nولى به آنها بگو : به زودى براى جنگ قوم نيرومندى دعوت خواهيد شد ، اگر اجابت كرديد مورد نظر خدا خواهيد بود ، در آخر فرموده : اگر مريضان و لنگان و نابينايان به جنگ حاضر نشوند مانعى ندارد ، معلوم مىشود كه وقت نزول آيات ، آن حضرت هنوز داخل مدينه نشده بودند .\r\n\r\n\r\n","description":"","footnote":"\r\n( 1 ) مجمع البيان ، الميزان\r\n.\r\n","page_name":" 236 ","page_number":238},
  {"content":"\r\n\r\n11 -  سَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا  .\r\nمنظور از اعراب قبائل اطراف مدينه است كه گفته شد ، چون رسول خدا صلّى اللَّه عليه و آله از جنگ برمىگشتند معذورين به محضر آن حضرت آمده طلب استغفار مىكردند حضرت براى آنها استغفار مىكرد و مىفرمود : حقيقت امر شما پيش خداست ، آنها هم بنا بود بيايند و بگويند : گرفتارى مالى و خانوادگى مانع آمدن ما شد پس از براى ما مغفرت بخواه .\r\n يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ  .\r\nيعنى : دروغ مىگويند ، گرفتارى مالى و خانوادگى نداشته‌اند .\r\n قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً  .\r\nاين جواب تفصيلى آنهاست يعنى : شما مىخواهيد با اين عذر تراشى به جنگ نيائيد و كشته نشويد ، ولى خدا پيوسته بر شما مسلط و محيط است ، هر وقت خواست به شما ضرر مىرساند ، خواه به جنگ بيائيد يا نيائيد .\r\nعلى هذا : تخلّف از جنگ براى شما نفعى ندارد زيرا خدا در خانه‌تان نيز مىتواند شما را گرفتار كند و نيز تخلّف نمىتواند ضرر را از شما دفع كند زيرا دفع ضرر در دست خداست ، به عبارتى ديگر ، تمسك به اسباب ظاهرى در صورتى مفيد است كه بر خلاف مشيت خدا نباشد .\r\n بَلْ كانَ اللَّهُ بِما تَعْمَلُونَ خَبِيراً  .\r\nراجع به تكذيب « شغلتنا » و اشاره به دروغگويى آنهاست .\r\n12 -  بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ  .\r\nبيان است براى  بَلْ كانَ اللَّهُ بِما تَعْمَلُونَ خَبِيراً  يعنى : اشتغال به اموال و اولاد شما را مانع از آمدن نشد بلكه پنداشتيد كه پيامبر و مؤمنان هرگز\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nبر نمىگردند و كشته مىشوند ( با آن قدرتى كه در قريش سراغ داشتند ) ، اين گمان سبب عدم خروج شما شد ، وانگهى اين گمان را شيطان در قلب شما مزين كرد لذا تخلّف كرديد ( و گفتيد : ديگر كسى نخواهد بود تا ما را زير سؤال ببرد ) .\r\n وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً  .\r\nولى اين گمان كه خدا و رسولش و مؤمنان را يارى نمىكند و سلامت بر نمىگردند گمان بدى بود ، به نظر مىآيد « كنتم » منسلخ از زمان است يعنى :\r\nهلاك افتاده شديد .\r\n13 -  وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً  .\r\nعاقبت كار آنهاست و بيان مىكند كه عدم اطاعت پيامبر حاكى از كفر به خدا و به پيامبر است ، سعير به معنى آتش افروخته مىباشد .\r\n14 -  وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ كانَ اللَّهُ غَفُوراً رَحِيماً  .\r\nبيان تعليلى است براى آيهء قبل ، كه خدا به هر كار قادر است آمدن « يغفر . . . » و وصف غفور رحيم ، براى آنست كه : در عين حال رحمت خدا بر غضبش سبقت دارد و اشاره به توبه و رجوع الى اللَّه است .\r\n15 -  سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ  .\r\nمنظور از  كَلامَ اللَّهِ  آنست كه خدا به حضرت رسول وعده كرد : شما بعد از صلح حديبيه ، خيبر را فتح خواهيد نمود ، غنائم خيبر فقط مخصوص كسانى است كه در حديبيه شركت كرده‌اند ، چنان كه خواهد آمد .\r\nمراد از آيه آنست كه : شما وقتى كه خواستيد به « خيبر » برويد مخلفون خواهند گفت : بگذاريد ما هم بيائيم ولى مىخواهند سخن خدا را عوض كنند .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ  .\r\nنهى است در صورت نفى ، منظور از آن تأكيد عدم تبعيت است يعنى هرگز نخواهيم گذاشت كه با ما بيائيد ، خدا از پيش چنين گفته است .\r\n فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلَّا قَلِيلًا  .\r\nبل اعراض است از  كَذلِكُمْ قالَ اللَّهُ  يعنى : خدا نگفته است بلكه تو اى پيامبر و مؤمنان بر ما بدخواهى مىكنيد كه نمىگذاريد بيائيم .\r\nاين سخن ناشى از حماقت و سادگى است ، كه كسى بگويد فلانى تو پيامبر خدايى آن وقت چون پيامبر از خدا كلامى نقل كند در جواب بگويد : نه اين گفته از روى حسد است ، لذا فرموده : نمىفهمند چه مىگويند . عقلشان جز اندكى نيست .\r\n16 -  قُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ  .\r\nيعنى : بگو : در خيبر شركت نتوانيد كرد ولى به زودى به جنگ قوم نيرومندى دعوت خواهيد شد . منظور از قوم نيرومند اهل حنين يا طائف ، موته و يا امثال آنست كه بعد از خيبر ، مسلمانان با آنها جنگيدند .\r\n تُقاتِلُونَهُمْ أَوْ يُسْلِمُونَ  كلام مستأنفه است يعنى آنها مشرك و كافرند ، اهل كتاب نيستند تا جزيه گرفته شود ، با آنها بايد بجنگيد يا اينكه اسلام آورند ، آن وقت در رابطه با اطاعت و عدم اطاعت آنها فرموده :\r\n فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً  .\r\nاطاعت قهرا دليل آن مىشد كه از نفاق به ايمان برگشته‌اند لذا مستحق اجر حسن مىشدند ، منظور از  تَوَلَّيْتُمْ مِنْ قَبْلُ  اعراض از حضور در حديبيه است ، مراد از عذاب ، عذاب دنيا و يا دنيا و آخرت هر دو است\r\n\r\n","description":"","footnote":"","page_name":" 239 ","page_number":241},
  {"content":"\r\n\r\n17 -  لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ  .\r\nاين آيه به حكم دفع دخل است ، يعنى : منافقان با آنكه معذور نبودند در جهاد حاضر نشدند ، ولى نابينايان و امثال آنها كه معذورند ، واجب نيست كه در جنگ شركت كنند ، آيه براى رفع وجوب است و اگر خودشان خواستند شركت كنند مانعى نيست .\r\n وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً  .\r\nنظير ذيل آيهء گذشته است در رابطه با اطاعت خدا و عدم آن ، معنى آنها را در سوره محمّد صلّى اللَّه عليه و آله خوانديم .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n\r\n[ سوره الفتح ( 48 ) : آيات 18 تا 27 
  ]\r\nلَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً ( 18 ) وَ مَغانِمَ كَثِيرَةً يَأْخُذُونَها وَ كانَ اللَّهُ عَزِيزاً حَكِيماً ( 19 ) وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ وَ يَهْدِيَكُمْ صِراطاً مُسْتَقِيماً ( 20 ) وَ أُخْرى لَمْ تَقْدِرُوا عَلَيْها قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً ( 21 ) وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً ( 22 )\r\nسُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلاً ( 23 ) وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ وَ كانَ اللَّهُ بِما تَعْمَلُونَ بَصِيراً ( 24 ) هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً ( 25 ) إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها وَ كانَ اللَّهُ بِكُلِّ شَيْءٍ عَلِيماً ( 26 ) لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً ( 27 )\r\n\r\n","description":"","footnote":"","page_name":" 241 ","page_number":243},
  {"content":"\r\n\r\n18 - حقا كه خدا راضى شد از مؤمنان وقتى كه در زير آن درخت به تو بيعت مىكردند ، صدق نيت آنها را دانست ، لذا بر آنها آرامش نازل كرديم و فتح نزديكى را به آنها پاداش داد .\r\n19 - و پاداش داد غنائم زيادى را كه به دست مىآورند ، خدا توانا و حكيم است .\r\n20 - خدا به شما غنائم زيادى را وعده كرده است كه خواهيد گرفت ، غنيمت ( خيبر ) را به فوريت داد و دست كفار را از شما بازداشت و تا علامتى براى مؤمنان باشد و آنها را به راه راست هدايت نمايد .\r\n21 - و غنائم ديگرى كه به آنها توانا نبوده‌ايد ولى خدا مىداند و خدا بر هر چيز تواناست .\r\n22 - اگر كفار با شما جنگ مىكردند ، حتما پا به فرار مىگذاشتند و سرپرست و يارى نمىيافتند .\r\n23 - اين سنت خداست كه از پيش گذشته ، سنت خدا را تغييرى نمىيابى .\r\n24 - خدا همانست كه دست آنها را از شما و دست شما را از آنها بازداشت در جوف مكه بعد از آنكه شما را بر آنها پيروز كرد . . .\r\n25 - آنها همان هستند كه كافر شده و شما را از مسجد الحرام بازداشتند و قربانيها را محبوس گذاشتند از اينكه به محل ذبحش برسد ، اگر مردان و زنان مؤمن كه به آنها علم نداريد ، نبودند كه ندانسته آنها را بكشيد و ناراحتى پيش ( دست شما را باز نمىداشتيم ولى خواستيم ) كه خدا هر كه را بخواهد به رحمتش داخل كند . . .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\n26 - اين كار وقتى بود كه كفار در قلب خود نخوت جاهليت را نهادند ، پس خدا آرامش خود را بر رسولش و مؤمنان نازل كرد و كلمهء توحيد را ملازم آنها گردانيد كه به آن سزاوارتر و اهل آن بودند . . .\r\n27 - خدا رؤياى به حق را به رسولش راست كرد كه حتما اگر خدا بخواهد به مسجد الحرام با ايمنى داخل مىشويد ، سر تراشيده و مو كوتاه كرده ، دانست چيزى را كه شما ندانسته‌ايد ، و قبل از آن فتح نزديكى قرار داد .\r\n\r\nكلمه‌ها\r\nاثابهم : ثوب ؛ رجوع چيزى به محل خود . « ثاب فلان الى داره » فلانى به خانه خويش برگشت . جزاء عمل را ثواب گويند كه به خود عامل برمىگردد ، اثابه : ثواب دادن و پاداش دادن از همان ماده است .\r\nمغانم : مغنم : غنيمت ، جمع آن در قرآن مغانم است .\r\nسنة : طريقه و رويه و سيره .\r\nتبديلا : تبديل : عوض كردن .\r\nكف : كف ( بر وزن عقل ) در اينجا به معنى بازداشتن و مانع شدن است .\r\nمكه : اين كلمه فقط يك بار در قرآن مجيد آمده است ، آن بنا بر تصريح جوهرى شهر مكه است « زادها اللَّه شرفا » قاموس و اقرب الموارد گويد : آن شامل مكه و همهء حرم است اين قول مطابق روايتى است كه طبرسى در ذيل آيهء  لَلَّذِي بِبَكَّةَ  آل عمران / 96 از حضرت باقر صلوات اللَّه عليه نقل كرده كه فرمود « بكه مسجد الحرام و مكه همه حرم است » على هذا حديبيه نيز داخل مكه است « بطن\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nمكه » يعنى درون مكه كه حديبيه باشد .\r\nمعكوفا : عكوف و عكف : ملازمت توأم با تعظيم معكوف به معنى ممنوع است يعنى : منع شده و نگاه داشته شده از رفتن ، آن با معنى اصلى كه ملازمت و اقامه است سازگار مىباشد .\r\nمحل : ( بفتح اول و كسر دوم ) موضع .\r\nمعرة : ضرر ، كار ناپسند عر ( بفتح و ضم اول ) مرضى است جلدى كه سوزش دارد ، به عربى جرب گويند آن غير از آبله است ، اصل آن به معنى عروض است ، به ضرر معرة گويند كه مثل جرب به شخص عارض مىشود .\r\nتزيلوا : زيل : كنار شدن ، فرقش با « زال » ناقصه آنست كه : اين يائى ( ذيل ) و آن واوى است تزيل نيز به معنى كنار شدن است .\r\nحمية : امتناع ، خوددارى ، تحريك شدن خشم . طبرسى فرمايد : چون كسى اهل غضب و انكار باشد گويند حميت ناپسند دارد على هذا آن از خشم سرچشمه مىگيرد كه يك نوع داغ شدن است آن اگر براى حق باشد خوب و اگر براى باطل باشد بد است لذا  حَمِيَّةَ الْجاهِلِيَّةِ  فرموده است ( نخوت ) محلقين : كسانى كه سر مىتراشند .\r\nمقصرين : تقصير : كم كردن مو يا ناخن است براى خارج شدن از احرام .\r\n\r\nشرحها\r\nقسمت چهارم از آيات سورهء مباركه است در اين آيات كسانى كه در حديبيه با آن حضرت بيعت كردند مدح شده و وعدهء فتح خيبر و غنائم زياد به آنها داده\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nشده است .\r\nو نيز گفته شده كه اگر مشركان در حديبيه جنگ مىكردند مغلوب مىشدند ولى در اين صورت عده‌اى از زنان و مردان مؤمن كه در ميان كفار هستند به علّت ناشناس بودن به دست شما كشته مىشدند . و اگر اين كار نبود اجازه جنگ مىداديم زيرا آنها كافر مىباشند و شما را از مسجد الحرام و قربانى كردن باز داشتند .\r\nخوابى كه خداوند به رسولش نمايان كرده درست است شما حتما در آينده به طور ايمن داخل مسجد الحرام خواهيد شد .\r\nناگفته نماند : جريان حديبيه در اول سوره گفته شد ، جريان خيبر نيز در نكته‌ها خواهد آمد .\r\n18 -  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً  .\r\nاين آيه راجع به آنست كه : چون در حديبيه به حضرت خبر رسيد اهل مكه عثمان را كشته‌اند ، فرمود در اين صورت با اهل مكه جنگ خواهيم كرد لذا در زير درختى كه آنجا بود ايستاد ، مسلمانان با او بيعت كردند كه فرار نكنند « 1 » .\r\nدر الميزان فرموده : چون رضا به خدا نسبت داده شود منظور از آن پاداش و اجر است نه آن حالت نفسانى و خوشنودى كه به انسان عارض مىشود ، على هذا انزال سكينه و فتح قريب و مغانم خيبر ، بيان رضاى خداست ، بنا بر اين ، رضا از صفات فعل است .\r\n\r\n\r\n","description":"","footnote":"\r\n( 1 ) در النص و الاجتهاد 94 فرموده : بيعت بمرگ كردند و هزار و چهار صد نفر بودند .\r\n","page_name":" 245 ","page_number":247},
  {"content":"\r\n\r\nمىشود گفت : رضا و غضب خدا به صورت واقعيتى در جهان سارى و جارى است نيكوكاران با عمل خويش در تحت رضا قرار مىگيرند و بدكاران در تحت غضب ، نظير انتقال از ظلمت به نور و بالعكس بىآنكه در نور و ظلمت تغييرى رخ دهد ، مراد از  ما فِي قُلُوبِهِمْ  صدق نيت آنهاست ، انزال سكينه حاكى است كه خدا به آنها اطمينان و آرامش قلب نازل كرد كه از اهل مكه نترسيدند .\r\nبه هر حال : علم ، انزال و اثابه هر سه متفرع بر  رَضِيَ اللَّهُ  هستند ، فتح قريب فتح خيبر است كه سال بعد به دست مسلمانان فتح گرديد ، ( صلح حديبيه در سال ششم ، فتح خيبر در سال هفتم ، فتح مكه در سال هشتم بوده است ) .\r\nناگفته نماند : ظاهرا منظور از اين بيعت و آيه  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  هر دو يكى است . چنان كه طبرسى رحمه اللَّه فرموده است .\r\n19 -  وَ مَغانِمَ كَثِيرَةً يَأْخُذُونَها وَ كانَ اللَّهُ عَزِيزاً حَكِيماً  .\r\nگويند : مراد غنائم خيبر است ، اين آيه و آيه قبلى نشان مىدهد كه در ارادهء خداوند فتح خيبر و گرفتن غنائم آن حتمى بوده است وصف عزيز حاكى است كه خدا توانايى پيش آوردن اين فتح را دارد حكيم نشان مىدهد كه فتح خيبر و گرفتن غنائم آن روى مصلحت بوده است .\r\n20 -  وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ وَ يَهْدِيَكُمْ صِراطاً مُسْتَقِيماً  .\r\nمغانم كثيرة راجع به غنائمى است كه خدا مىدانست به دست مسلمانان خواهد افتاد  فَعَجَّلَ لَكُمْ هذِهِ  راجع به غنائم خيبر است كه به علّت حتمى بودن به صورت ماضى آمده است .\r\n كَفَّ أَيْدِيَ النَّاسِ  ظاهرا راجع به كفار قريش است كه نتوانستند صدمه‌اى به آنها بزنند .\r\nبه نظر بعضى منظور از آن قبيله غطفان و اسد است كه خواستند به اهل\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nخيبر كمك كنند ولى آن خلاف ظاهر است ، همچنين آنكه گفته‌اند مراد مالك بن عوف و عيينة بن حصين با بنى اسد و غطفان است كه به يارى اهل خيبر آمدند ، خدا به قلوبشان رعب انداخت و برگشتند .\r\n وَ لِتَكُونَ آيَةً لِلْمُؤْمِنِينَ  عطف است بر مقدرى كه ذكر آن صلاح نبوده است ، يعنى : اثابهء فتح و غنائم نزديك و دور براى مصالح بسيارى است از جمله اينكه : نشانه‌هايى براى تحكيم قلب مؤمنين و حق بودن دين و حق بودن وعده‌هاى خدا باشد .\r\n وَ يَهْدِيَكُمْ  عطف است بر « تكون » منظور از راه راست ظاهرا راه بسط اسلام و گسترش آنست . جريان خيبر در نكته‌ها خواهد آمد .\r\n21 -  وَ أُخْرى لَمْ تَقْدِرُوا عَلَيْها قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً  .\r\nاين راجع به غنائم ديگرى است كه اصلا به فكر مسلمانان نمىآمد و آن روز قدرت بدست آوردن آن را نداشتند ، گويند : مراد ، غنائم فارس و روم است و اللَّه اعلم  وَ كانَ اللَّهُ . . .  تعليل رسيدن به غنائم است .\r\nبه نظر مىآيد : چنان كه در جوامع الجامع فرموده : « و اخرى » عطف است بر « كثيرة در آيهء قبلى ، يعنى : « وعدكم اللَّه مغانم اخرى . . . » .\r\n22 -  وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً  .\r\nاين آيه نشان مىدهد كه بعد از بيعت رضوان ، اگر كار به جنگ مىكشيد مشركان فرار مىكردند ، اما خدا صلح را پيش آورد به علت آنكه مؤمنين و مؤمنات كه در ميان اهل مكه بودند كشته نشوند چنان كه در آيه 25 خواهد آمد .\r\nمنظور از « ولى » آنست كه بالاستقلال در كار آنها دخالت كند امّا « نصير\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nآنست كه در روبراه شدن كارشان با آنها همكارى نمايد .\r\n23 -  سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا  .\r\nتعليل غلبه مؤمنين است يعنى : سنت و طريقه خدا از اول چنين بوده كه چون مردم با نيت صادق اطراف پيامبرى جمع شوند ، پيروزشان كند    وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ إِنَّهُمْ لَهُمُ الْمَنْصُورُونَ وَ إِنَّ جُنْدَنا لَهُمُ الْغالِبُونَ    صافات / 173  سُنَّةَ اللَّهِ  گويند : مفعول مطلق فعل محذوف و تقدير آن « سن اللَّه سنة » است ، احتمال دارد تقدير آن « اذكروا سنة اللَّه » باشد .\r\nبه هر حال منظور آنست كه اين غلبه از سنن خدايى است ، ذيل آن مىگويد اين سنت تغيير بردار نيست .\r\n24 -  وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ وَ كانَ اللَّهُ بِما تَعْمَلُونَ بَصِيراً  .\r\nمنظور از « بطن مكه » حديبيه است چنان كه در « كلمه‌ها » گفته شد . آيه نشان مىدهد عدم درگيرى در حديبيه خواست خدا است و صلاح مسلمانان در آن بود ، منظور از « اظفركم » ظاهرا آنست كه مسلمانان تا كنار شهر آنها پيش رفتند و در كنار آنها موضع گرفتند .\r\n وَ كانَ اللَّهُ . . .  حاكى است كه آنچه كرديد به امر خدا و با رضاى او بوده است « كف ايدى الكفار » به واسطه رعب و وحشت و « كف ايدى المؤمنين » به واسطه امر خدا بوده است .\r\n25 -  هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ  .\r\nاين آيه مىگويد : علّت جلوگيرى خدا از جنگ آن بود كه شما ندانسته عده‌اى از مؤمنين و مؤمنان را مىكشتيد و گرنه مشركان مستحق قتل و كشتن بودند زيرا كه كافرند ، و شما را از مسجد الحرام و قربانى بازداشتند .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\n« و الهدى » عطف است بر مفعول ، « صدوكم » « معكوفا » حال است از « الهدى » يعنى : مانع شدند قربانى را حبس شده از اينكه به محل ذبح خود برسد .\r\nناگفته نماند قربانى عمره محل ذبح آن مكه است چنان كه محل قربانى حج « منى » مىباشد . و نيز وصف كفار با اوصاف سه گانه براى آنست كه : جلوگيرى از جنگ به خاطر كفار نبوده است .\r\n وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ  .\r\nخبر « لولا » محذوف است يعنى « لولا رجال مؤمنون . . . لما كف ايديكم عنهم » لفظ  أَنْ تَطَؤُهُمْ  بدل اشتمال است از « رجال » ، يعنى : و لولا ان تطؤا رجالا مؤمنين . . . به غير علم . . . » على هذا  لَمْ تَعْلَمُوهُمْ  يعنى آنها را نمىشناسيد و آنها در ميان اهل مكه هستند ،  بِغَيْرِ عِلْمٍ  قيد « تطؤهم » است يعنى ندانسته آنها را زير پا بگذاريد و بكشيد و از آن ، مكروه و ناگوارى پيش آيد كه با دست خويش مؤمنان را كشته‌اند .\r\n لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  .\r\nلام « ليدخل » متعلق به محذوف است يعنى : « كف ايديكم عنهم ليدخل اللَّه . . . » منظور از ادخال در رحمت آنست كه مؤمنان اهل مكه از قتل نجات يابند و شما از رسيدن مكروه ، به قولى : منظور آنست كه كفار را كه بعد از صلح ، اسلام مىآوردند به رحمتش داخل كند . آن گاه فرموده كه اگر مؤمنان اهل مكه از كفّار متمايز و كنار شده بودند ، حتما كفار را عذاب مىكرديم .\r\n26 -  إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ \r\n\r\n","description":"","footnote":"","page_name":" 249 ","page_number":251},
  {"content":"\r\n\r\nاين آيه در بيان ما وقع و بيان موهبت خدا بر مؤمنان است ، « اذ » متعلق است به « صدوكم » طبرسى رحمه اللَّه آن را متعلّق به « لعذبنا » مىداند ، جعل به معنى قرار دادن است يعنى شما را در موقعى از مسجد الحرام مانع شدند كه در قلب خود انكار و امتناع به وجود آوردند و گفتند : بعد از آن همه دشمنىهاى بدر احد و احزاب حالا بگذاريم با ياران خويش داخل شهر ما بشود اين شدنى نيست . . .\r\n« الحمية » مفعول « جعل » و  حَمِيَّةَ الْجاهِلِيَّةِ  بيان آنست و تقدير آن « حمية الملة الجاهلية » است .\r\n فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها  .\r\nتفريع است بر جعل حميت يعنى در مقابل حميت آنها خداوند بر پيامبر و مؤمنان اطمينان قلب نازل كرد تا از آنها نترسيدند و ايستادند تا كار به نفعشان تمام شد .\r\nدر الميزان فرموده : به نظر جمهور مفسران مراد از  كَلِمَةَ التَّقْوى  كلمه توحيد است طبرسى « لا إله الا اللَّه » معنى كرده است يعنى خداوند آن را ملازم مؤمنان كرد كه از آنها منفك نشود ، ثبات بر عهد ، وفا به عهد نيز گفته‌اند .\r\nآن گاه الميزان گويد : بعيد نيست مراد روح ايمان باشد كه امر به تقوى مىكند  أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ  مجادله / 22 در علل الشرائع از رسول خدا صلّى اللَّه عليه و آله نقل شده فرمود :\r\nلا إله الا اللَّه و هي كلمة التقوى يثقل اللَّه بها الموازين يوم القيامة « 1 » .\r\n وَ كانُوا أَحَقَّ بِها  يعنى در مقابل آن ثبات و بيعت به كلمه تقوى لا يقتر\r\n\r\n\r\n","description":"","footnote":"\r\n( 1 ) تفسير صافى از علل الشرائع .\r\n","page_name":" 250 ","page_number":252},
  {"content":"\r\n\r\nبودند ، و اهلها عطف است بر « احق » يعنى « و كانوا اهلها » زيرا جز آنها در آن روز اهل كلمه توحيد نبود .\r\n وَ كانَ اللَّهُ بِكُلِّ شَيْءٍ عَلِيماً  توجيه « الزمهم » و يا توجيه انزال سكينه و الزام كلمه هر دو است .\r\n27 -  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ  .\r\nطبرسى فرموده : گويند خدا در مدينه به آن حضرت در خواب نماياند كه مسلمانان داخل مسجد الحرام شدند حضرت به يارانش آن را خبر داد ، همه شاد شدند و فكر كردند كه اين كار در آن سال خواهد بود و چون از حديبيه برگشتند منافقان گفتند : داخل مسجد الحرام نشديم و حلق و تقصير نكرديم ، خدا اين آيه را در جواب آنها فرستاد .\r\nاين آيه مىگويد : خواب راست است و شما داخل خواهيد شد چنان كه در سال آينده داخل شدند و به راحتى عمل عمره را بجاى آوردند و اين در نكته‌ها خواهد آمد .\r\n« الرؤيا » مفعول دوم « صدق » و « بالحق » متعلق به آنست ، يعنى خدا رؤياى حق را برسولش راست نماياند و قضيه حتمى است « محلقين مقصرين » حال است از فاعل « لتدخلن » اين نشان مىدهد كه در عمرهء مفرده حلق و تقصير هر دو جايز است يعنى در حالى كه بعضى ، حلق و بعضى تقصير مىكنيد .\r\n فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً  منظور از فتح قريب صلح حديبيه است يعنى خدا مصلحت را در آن دانست كه قبل از دخول مسجد الحرام اين فتح را بوجود آورد تا با كمال اطمينان داخل شويد ، « دون » به معنى « نزديك » است .\r\n\r\n","description":"","footnote":"","page_name":" 251 ","page_number":253},
  {"content":"\r\n\r\n\r\nنكته‌ها\r\nفتح خيبر :\r\nدر رابطه با آيه  وَعَدَكُمُ اللَّهُ مَغانِمَ كَثِيرَةً تَأْخُذُونَها  كه گذشت ، لازم است جريان فتح خيبر ذكر شود ، چنان كه مفسران نيز در ذيل همين آيه نقل كرده‌اند .\r\nخيبر واحه‌ايست در هشتاد كيلومترى مدينه به طرف شام كه يهود در آن ساكن بوده و قلعه‌هاى محكمى داشتند ، يهود بنى نضير پس از رانده شدن از مدينه در آنجا ساكن شدند ، يهود خيبر را خاضع و مطيع خود نمودند ، سپس شروع به توطئه بر عليه مسلمانان كردند ، و همانها بودند كه جنگ خندق را تدارك ديدند و بنى قريظه و قريش و غطفان را به جنگ با مدينه برانگيختند ، لذا حضرت به آنجا لشكر كشيد و در سال هفتم هجرت آنجا را فتح و مشكل يهود را حل كرد .\r\nدر مجمع البيان فرموده : چون رسول خدا صلّى اللَّه عليه و آله از حديبيه برگشت بيست شب در مدينه بود آن گاه براى فتح خيبر از مدينه خارج شد ، چون به آنجا نزديك شدند ، به مردم فرمود : توقف كنيد ، سپس با اين كلمات دعا كرد :\r\n« اللهم رب السموات السبع و ما اظللن و رب الارضين السبع و ما اقللن و رب الشياطين و ما اضللن نسألك خير هذه القرية و خير اهلها و خير ما فيها و نعوذ بك من شرّ هذه القرية و شرّ اهلها و شر ما فيها اقدموابسم اللَّه » .\r\nآن گاه خيبر توسط مسلمانان محاصره شد و جنگ شروع گرديد ، قلعه‌ها يكى پس از ديگرى فتح و تسخير مىشد و غنائم فزون از حد به دست مسلمانان مىافتاد در فتح يكى از قلعه‌ها يهود بسيار پايدارى كردند ، رسول خدا صلّى اللَّه عليه و آله براى فتح آن ، پرچم را به دست ابو بكر داد و فرمان حمله صادر كرد :\r\nابو بكر حمله كرد و چون آمادگى يهود را ديد فرار نمود ، روز بعد آن\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nحضرت پرچم را بدست عمر بن الخطاب داد او هم با ياران خود فرار كرد ، او يارانش را متهم مىكرد كه ترسيدند و فرار كردند ، يارانش نيز مىگفتند تو ترسيدى ما را نيز مجبور به فرار كردى ، ابن ابى الحديد دربارهء فرار شيخين ميگويد :\r\n و ان انس لا انس الذين تقدما * و فرهما و الفرقد علما حوب \r\n و للراية العظمى و قد ذهبا بها * ملابس ذل فوقها و جلابيب \r\n عذرتكما انّ الحمام لمبغض * و ان بقاء النفس للنفس محبوب \r\nيعنى اگر هر چيز را فراموش كنم آن دو نفر را كه فرمانده شده و فرار كردند از ياد نمىبرم حال آنكه مىدانستند فرار از جنگ گناه است .\r\nتعجب كنيد براى پرچم بزرگى كه به وسيله فرار كردن پارچه آن را به لباس هزيمت مبدل كردند .\r\nمن شما را معذور ميدارم زيرا كه مرگ ناخوشايند است و ماندن نفس براى نفس محبوب مىباشد .\r\nبه هر حال پس از فرار شيخين رسول خدا صلّى اللَّه عليه و آله فرمود :\r\n« لأعطين الراية غدا رجلا يحب اللَّه و رسوله و يحبّه اللَّه و رسوله كرّار غير فرّار لا يرجع حتى يفتح اللَّه على يديه »\r\nيعنى : فردا پرچم را به دست دلير مردى خواهم داد كه خدا و رسول را دوست مىدارد ، او هجوم كننده است ، فرار كننده نيست ، از جنگ دست بر نمىدارد تا خدا با دست او فتح كند .\r\nمسلمانان آن شب را نگران صبح كردند كه اين موهبت نصيب چه كسى خواهد شد ؟ و هر يك اميدوار بودند كه پرچم به دست او داده شود ، فردا صبح رسول خدا فرمود : على بن ابى طالب كجاست ؟ گفتند : چشمش درد مىكند فرمود او را بياوريد چون او را آوردند ، رسول خدا آب دهان خويش را به چشم على\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nماليد و دعا كرد ، در دم شفا يافت گويى درد چشمى نداشته است ، آن گاه پرچم را بدست او داد .\r\n( ناگفته نماند اين سخن متفق عليه است حتى بخارى و مسلم نيز آن را نقل كرده‌اند و اهل حديث و تاريخ در آن شكى ندارند ) .\r\nعلى عليه السّلام عرض كرد يا رسول اللَّه با آنها بجنگم تا مانند ما مسلمان باشند ؟\r\nفرمود : . . . تا چون در كنار آنها رسيدى آنها را به اسلام دعوت كن و حق واجب خدا را بر آنان بيان نما ، به خدا قسم اگر خدا به وسيله تو يك نفر را هدايت كند از شتران سرخ موى براى تو بهتر است .\r\nعلى عليه السّلام چون به ميدان جنگ رسيد ، مرحب يهودى به ميدان آمد و گفت :\r\n « قد علمت خيبر انى مرحب * شاكى السّلام بطل مجرب » \r\nحضرت ولى اللَّه در جواب او فرمود :\r\n انا الذى سمّتنى امى حيدرة * كليث غابات كريه المنظرة \r\n او فيهم بالصاع كيل السندرة . \r\nآن گاه به همديگر حمله كردند على عليه السّلام ضربتى به فرق او فرود آورد به خاك مذلتش انداخت آن گاه دلاورانى از يهود نظير داود بن قاموس ، ربيع بن ابى الحقيق ، عنتر ، مره ، ياسر ، ضجيج يكى بعد از ديگرى بدست امام عليه السّلام كشته شدند ، يهود پا به فرار گذاشت ، آن حضرت با ياران خويش آنها را تعقيب كردند .\r\nدر آن ميان يكى از يهودان از دست آن حضرت زد كه سپر از دستش افتاد امام درب قلعه را از جا كند و بر خود سپر كرد به قولى درب بزرگى در آنجا بود كه حضرت آن را برداشت و سپر نمود و جنگيد تا قلعه فتح شد ، آن گاه آن را بكنار انداخت .\r\nسلمة بن اكوع مىگويد هفت نفر بوديم كه به كنار آن درب آمديم ولى\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nنتوانستيم آن را حركت دهيم ، حضرت باقر عليه السّلام از جابر بن عبد اللَّه نقل كرده كه چون آن حضرت درب را بكنار انداخت چهل نفر نتوانستند آن را حمل كنند و در نقل ديگر هفتاد نفر از عمل آن عاجز شدند ، ابن ابى الحديد در اين باره ميگويد :\r\n يا من له ردت ذكاء و لم يفز * بنظيرها من قبل الا يوشع \r\n يا هازم الاحزاب لا يثنيه عن * خوض الحمام مدجج و مدرع \r\n يا قالع الباب التي عن هزها * عجزت اكف اربعون و اربع \r\n لو لا حدوثك قلت انك جاعل * الارواح في الاشباح و المستنزع \r\n لو لا مماتك قلت انك باسط * الارزاق تقدر في العطاء و توسع \r\n ما العالم العلوى الا تربة * منها لجثّتك الشريفة مضجع \r\n ما الدهر إلا عبدك القن و الذى * بنفوذ امرك فى البريّة مولع \r\n و اللَّه لو لا حيدر ما كانت الدنيا * و لا جمع البريّة مجمع \r\n و اليه في يوم المعاد حسابنا * و هو الملاذ لنا غدا و المفزع « 1 » \r\nقلعه و طيح و سلام آخرين قلعه بود كه بعد از محاصرهء ده روز و اندى فتح گرديدند ، ابن ابى الحقيق با رسول خدا صلح كرد كه فقط خون مردانشان حفظ شود ، زنان و فرزندان را برداشته و از خيبر خارج شوند ، همهء اموال و اراضى از آن مسلمانان باشد ، حضرت فرمود : ولى اگر چيزى را پنهان داريد ذمه خدا و رسولش از شما كنار است ، آنها قبول كردند .\r\nبالاخره رسول خدا صلّى اللَّه عليه و آله پيشنهاد يهود را قبول كرد كه آنها در خيبر بمانند و نصف اراضى مال مسلمانان باشد ولى هر وقت حكومت اسلامى بخواهد آنها را بيرون كند مجاز خواهد بود .\r\n\r\n\r\n","description":"","footnote":"\r\n( 1 ) اشعار از وقايع الايام مرحوم محدث قمى نقل شده است و فرموده : اين همان قصيده است كه بر ضريح مقدس أمير المؤمنين عليه السّلام نوشته‌اند و تمام آن هشتاد بيت است .\r\n","page_name":" 255 ","page_number":257},
  {"content":"\r\n\r\nچون اهل فدك جريان خيبر را شنيدند ، به رسول خدا صلّى اللَّه عليه و آله پيغام دادند كه ما همه چيز خود را گذاشته و با زنان و فرزندان بيرون مىرويم ، بالاخره رسول خدا موافقت فرمودند كه نصف اموال مال اهل فدك باشد و در آنجا بمانند على هذا خيبر مال همه مسلمانان و فدك خالصه رسول خداست زيرا كه با لشكر كشى به دست نيامده است « لم يوجف عليه بخيل و لا ركاب » آنچه نقل گرديد از مجمع البيان و كتب ديگر خلاصه شده است .\r\nعمرة القضاء :\r\nاز جمله شرائط صلح حديبيه آن بود كه رسول خدا صلّى اللَّه عليه و آله آن سال از حديبيه برگردند و سال آينده براى عمل عمره بيايند و قريش سه روز مسجد الحرام را در اختيار او و يارانش بگذارند ، لذا سال آينده آن بزرگوار براى عمل عمره به مكه تشريف آوردند ، كفار نيز به قول خود عمل كردند ، آن حضرت در ماه ذو القعدة وارد مكه معظمه شدند و عمل عمرهء مفرده را آزادانه به عمل آوردند و خواب  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ  كه گذشت تحقق پيدا كرد .\r\nاين عمل در سال هفتم هجرت بعد از فتح خيبر و بعد از برگشتن جعفر بن ابى طالب و مهاجرين از حبشه اتفاق افتاد و الحمد للَّه .\r\nدر سيرة حلبيه نقل شده كه سران مشركان در آن سه روز از مكه خارج شدند ، تا نبينند كه آن حضرت بيت را طواف مىكند ، اين از كثرت عداوت آنها نسبت به حضرت بود .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\n\r\n[ سوره الفتح ( 48 ) : آيات 28 تا 29 
  ]\r\nهُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً ( 28 ) مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلاً مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً ( 29 )\r\n28 - خدا همانست كه پيامبرش را با هدايت و دين حق فرستاد ، تا آن دين را بر همه اديان غالب كند ، خدا در شاهد بودن بس است .\r\n29 - محمد رسول خداست ، كسانى كه با او هستند بر كفار سخت و بين خويش مهربانند ، مىبينى آنها را راكعان و ساجدان كه از خداى خويش بهشت و خوشنودى مىخواهند ، علامتشان از اثر سجده در چهرهءشان آشكار است اين است صفت آنها در تورات و انجيل آنها همچون مزرعه‌اى هستند كه جوانه‌هاى خويش را بيرون آورده و به آنها نيرو مىدهد ، آنها سخت شده بر ساقه‌هاى خود مىايستاد .\r\nتا كفار را به غضب آورد ، خدا به آنهايى كه ايمان آورده و عمل صالح كرده‌اند وعده مغفرت و اجر عظيم داده است .\r\n\r\n","description":"","footnote":"","page_name":" 257 ","page_number":259},
  {"content":"\r\n\r\n\r\nكلمه‌ها\r\nليظهره : اظهار : غالب كردن .\r\nاشداء : شديد ، سخت ، محكم جمع آن شداد و اشداء است .\r\nرحماء : جمع رحيم .\r\nركع : جمع راكع سجد : جمع ساجد است .\r\nسيماهم : سيما : علامت و نشانه .\r\nشطئه : شطأ : جوانه ( شاخه كوچك ) .\r\nآزره : أزر : نيرو ، محكمى « أزره » آن را نيرومند گردانيد .\r\nسوقه : ( بضم اول ) جمع ساق .\r\nزراع : جمع زارع .\r\n\r\nشرحها\r\nآيه اول در رابطه با اين مطلب است كه : مسأله ، تنها اين پيروزيها نيست بلكه خدا خواسته است كه در آينده اين دين را به همه اديان و مكتبهاى جهان پيروز گرداند ، آيه بعدى احتمالا در توجيه پيشرفت اسلام و تعليل آيه اول است كه يعنى عده‌اى مسلمان واقعى و صحيح العمل دور پيامبر را گرفته و مانند جوانه‌هاى زرع رشد مىكنند تا حدى كه ديگران از رشد آنها به حيرت مىافتند .\r\nبه هر حال در اين دو آيه مىخوانيم :\r\n1 - خدا دين اسلام را بر همه اديان و مكتبها غالب خواهد فرمود .\r\n2 - ياران رسول خدا صفتشان آنست كه : بر كفار دشمنند و سختگير و بر مؤمنان مهربان ، در عبادت خدايند و علامت سجود در قيافه‌شان آشكار مىباشد .\r\n\r\n","description":"","footnote":"","page_name":" 258 ","page_number":260},
  {"content":"\r\n\r\n3 - در تورات و انجيل اين چنين معرفى شده‌اند .\r\n4 - همچون مزرعه‌اى هستند كه جوانه‌ها بيرون آورد و رشد بكند و بر روى ساقه‌ها بيايستد .\r\n5 - خدا از ياران آن حضرت فقط به كسى وعدهء مغفرت و بهشت داده است كه اهل ايمان و عمل باشند و گر نه صرف « با پيامبر بودن » موضوعيت ندارد .\r\n28 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً  .\r\nاين آيه در سوره توبه / 33 نيز گذشت با اين فرق كه آخر آن  وَ لَوْ كَرِهَ الْمُشْرِكُونَ  بود فاعل « ليظهره » خدا و ضمير آن به  دِينِ الْحَقِّ  راجع است ، اين آيه وعده حتمى است كه اسلام بر همه اديان و مكتبها و جهان بينىها غلبه خواهد كرد ، جمله  وَ كَفى بِاللَّهِ  تأكيد مطلب و راجع به حتميّت قضيه است .\r\nو چنان كه در سورهء توبه گفته شد : اين وعده در زمان ظهور حضرت موعود عليه السّلام خواهد بود در اين باره به آيه 33 سوره توبه رجوع شود .\r\n29 -  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  .\r\nآيه شريفه اصحاب آن حضرت را توصيف مىكند ، آمدن اسم خاص آن حضرت براى آنست كه مطلقا ابهامى در بين نباشد ، اولين وصف ياران وى آنست كه نسبت به كفار سخت و بىسازش و نسبت به مؤمنان مهربانند .\r\n تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ  .\r\nجمله اول خبر دوم است براى  الَّذِينَ آمَنُوا  منظور از آن اقامه نماز است به طور مستمر چنان كه از « تراهم » فهميده مىشود .  يَبْتَغُونَ فَضْلًا . . .  خبر سوم است و نشان مىدهد كه غرض عمدهء آنها از زندگى ، رسيدن به ثواب و رضايت\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nخداست .\r\nظهور  سِيماهُمْ فِي وُجُوهِهِمْ . . .  آنست كه سجده و خضوع بر خدا در قيافهءشان اثر گذاشته و ايمان از چهرهءشان آشكار است در فقيه از حضرت صادق صلوات اللَّه نقل شده كه دربارهء اين آيه فرمود : «\r\nهو السهر في صلوة\r\n» يعنى آن صبح كردن در نماز است ( تفسير صافى ) .\r\nبعضى گفته‌اند : منظور آنست كه در روز قيامت مواضع سجود آنها نورانى مىشود .\r\n ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ  يعنى صفت آنها در تورات و انجيل همين اوصاف چهارگانه است .\r\n كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ  .\r\nكلام مستأنف است ، « كزرع » تقديرش « هم كزرع » مىباشد يعنى همان طورى كه كشت ، جوانه‌هاى ضعيف خود را از زمين بيرون مىآورد سپس به آنها نيرو مىدهد و جوانه‌ها محكم شده و بر روى ساقه‌هاى خود مىايستند تا جايى كه زراعتگران از رشد آنها تعجب مىكنند .\r\nياران آن حضرت نيز همانطور به تدريج قوى مىشوند ، پيش مىروند اسلام را پياده مىكنند ( به تدريج خداوند اسلام را به دست آنها و با ظهور مهدى عليه السّلام عالمگير مىكند ) .\r\n لِيَغِيظَ بِهِمُ الْكُفَّارَ  .\r\nيعنى تا خداوند بواسطه گسترش و قوى شدن آنها كفار را به غيظ بياورد ، شايد لام براى غايت باشد .\r\n وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً \r\n\r\n","description":"","footnote":"","page_name":" 260 ","page_number":262},
  {"content":"\r\n\r\nيعنى با پيامبر بودن و صحابى بودن به تنهايى موضوعيت ندارد بلكه ايمان و عمل صالح شرط است ، نظير اين سخن درباره زنان آن حضرت گذشت  . . . فَإِنَّ اللَّهَ أَعَدَّ لِلْمُحْسِناتِ مِنْكُنَّ أَجْراً عَظِيماً  احزاب / 29 ، منافقان و كفار و مسلمانان بى عمل با آنكه زمان آن حضرت را درك كرده‌اند و نيز آنان كه در زمان آن حضرت جزء صالحين بودند ولى بعدا از طريقهء او برگشتند يا روى به دنيا آوردند هيچ يك مصداق اين آيه نيستند .\r\nشب چهار شنبه هفدهم شعبان المعظّم سال هزار و چهار صد و پنج مطابق 1 / 21 / 1364 تفسير سورهء فتح به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 261 ","page_number":263},
  {"content":"\r\n\r\n\r\nسورهء حجرات\r\nدر مدينه نازل شده و هيجده آيه است\r\n\r\nنظرى به سورهء مباركه\r\n1 - حجرات بيستمين سوره است كه بعد از سورهء مجادله در مدينه نازل گرديد ، در ترتيب فعلى قرآن مجيد سوره چهل و نهم است ، دقت در آيات آن نشان مىدهد كه به وقت نزول آن حكومت اسلامى استقرار يافته بود و در آن به جاى جهاد با دشمن ، بيشتر جهاد با نفس مطرح است .\r\n2 - عدد آيات آن به اتفاق قارئان هيجده است « 1 » در تفسير خازن مىخوانيم كه اين سوره از سيصد و چهل و سه كلمه و هزار و چهار صد و هفتاد و شش حرف تشكيل يافته است .\r\n3 - نامگذارى به حجرات به علّت وقوع اين كلمه در آيه  إِنَّ الَّذِينَ يُنادُونَكَ مِنْ وَراءِ الْحُجُراتِ . . .  / 4 است ( تسميهء كل باسم جزء ) زيرا كه آن از كلمات مشخص اين سوره است .\r\nظاهر آنست كه حضرت رسول صلّى اللَّه عليه و آله آن را سورهء حجرات ناميده است .\r\n4 - سوره مباركه بىشك مدنى است ، به نظر بعضى آيه  إِنَّا خَلَقْناكُمْ مِنْ ذَكَرٍ وَ أُنْثى . . .  / 13 در مكه نازل شده است اين قول در مجمع البيان از حسن ، قتاده ، عكرمه و ابن عباس نقل است ، شايد اين اجتهاد از آن جهت بوده كه\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 262 ","page_number":264},
  {"content":"\r\n\r\nپنداشته‌اند ، مطالب آيات ما بعد و ما قبل ، غير از مطلب آن آيه است .\r\n5 - شأن نزول متعددى راجع به آيات سوره نقل شده كه در ذيل آنها اشاره خواهيم كرد ، آن جريانها ، و مصالح واقعى انسان ، لازم گرفته بود كه حقائق اين سوره با زبان وحى بيان شده و براى ابد در اختيار بشريت قرار بگيرد .\r\n\r\nمطالب سوره و غرض آن\r\nاين سوره يكپارچه احكام ، ادب و اخلاق است ، از جمله ادب در مقابل خدا و رسول يعنى مقام رهبرى ، وظيفه انسان در رابطه با اخبارى كه توسط انسانهاى فاسق نقل مىشود ، وظيفه مسلمانان در رابطه با دو گروه مسلمان كه احيانا به هم تجاوز كرده و به جنگ يكديگر برخيزند .\r\nنهى از مسخره كردن يكديگر و با القاب بد لقب دادن ، نهى از بدگمانى و تجسس و افشاگرى اسرار ديگران ، مخصوصا نهى از غيبت و بيان اينكه برترى فقط با تقوى است ، مظاهر مادى نمىتوانند در پيش خدا با ارزش باشند و نيز بيان اسلام و ايمان و امتنان خدا كه موهبت ايمان را به مؤمنين ارزانى داشته است .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nسورة الحجرات مدنيّة و آياتها 18 نزلت بعد سورة المجادلة بِسْمِ اللَّهِ الرَّحْمنِ الرَّحِيمِ\r\n\r\n[ سوره الحجرات ( 49 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ وَ اتَّقُوا اللَّهَ إِنَّ اللَّهَ سَمِيعٌ عَلِيمٌ ( 1 ) يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ ( 2 ) إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ ( 3 ) إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ ( 4 )\r\nوَ لَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ وَ اللَّهُ غَفُورٌ رَحِيمٌ ( 5 ) يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ ( 6 ) وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ ( 7 ) فَضْلاً مِنَ اللَّهِ وَ نِعْمَةً وَ اللَّهُ عَلِيمٌ حَكِيمٌ ( 8 )\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nبه نام خداى رحمان رحيم\r\n1 - اى كسانى كه ايمان آورده‌ايد بر خدا و رسول حكمى را مقدم نكنيد ، از خدا بترسيد كه خدا شنوا و داناست .\r\n2 - اى اهل ايمان صداهاى خويش را از صداى پيغمبر بلند نكنيد ، و با او سخن بلند مگوييد چون بلند سخن گفتن بعضتان با بعضى ، مبادا كه اعمالتان باطل شود در حالى كه نمىدانيد .\r\n3 - كسانى كه صداى خويش را نزد رسول خدا پائين مىآورند خدا قلوب آنها را براى تقوى امتحان كرده ، آنها راست مغفرت . . .\r\n4 - كسانى كه از پشت اطاقها تو را صداى مىكنند بيشترشان نمىفهمند .\r\n5 - و اگر صبر مىكردند تا به طرف آنها خارج شوى بر ايشان بهتر بود ، خدا آمرزنده و مهربان است .\r\n6 - اى اهل ايمان اگر فاسقى خبرى پيش شما آورد آن را تحقيق كنيد مبادا به قومى از روى جهالت آسيبى برسانيد و بر كردهء خويش نادم شويد .\r\n7 - بدانيد كه رسول خدا در ميان شماست اگر در بسيارى از كارها از شما اطاعت مىكرد حتما هلاك مىشديد ليكن خدا ايمان را بر شما محبوب كرد و آن را در قلوبتان زينت داد و كفر و فسق و نافرمانى را بر شما مكروه گردانيد . . .\r\n8 - براى تفضل و رحمت از جانب خدا ، خدا دانا و حكيم است .\r\n\r\nكلمه‌ها\r\nجهر : آشكار شدن و آشكار كردن « الجهر : رفع الصوت » مراد از آن در آيه ظاهرا فرياد يا شبيه به فرياد است .\r\nتحبط : حبط : باطل شدن ، بى اثر شدن « حبط عمله حبطا : بطل ثوابه »\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nيغضون : غض : پائين آوردن صدا و پائين آوردن چشم ، الغض : النقصان من الطرف و الصوت » .\r\nفاسق : فسق : خارج شدن « فسقت الرطبة عن قشرها » يعنى خرما از غلاف خود خارج شد ، به كافر فاسق گويند كه از ايمان خارج شده است ، به گناهكار فاسق گويند كه از اطاعت خدا خارج شده است ، نبأ : خبر مفيد و بزرگ و مفيد علم يا ظن ( راغب ) به معنى مطلق خبر نيز گفته‌اند ، در آيه خبر بزرگ مراد است طبرسى فرموده : خبر عظيم الشأن ( مهم ) .\r\nتبينوا : تبين : آشكار شدن و آشكار كردن ، منظور از آن در آيه تحقيق و آشكار كردن است .\r\nعنتم : عنت : مشقت ، ابن انبارى گويد : اصل آن تشديد است .\r\nراشدون : كاملها . هدايت يافتگان . رشد : هدايت ، نجات ، صلاح كمال .\r\n\r\nشرحها\r\nدر اين آيات مىخوانيم : نظر و سخن خود را بر خدا و رسول مقدم نداريد بلكه از فرمان خدا و رسول تبعيت كنيد . وقت سخن گفتن با پيامبر ، آرام سخن گوئيد صداى خويش را بلند نكنيد و گرنه اعمالتان باطل خواهد شد .\r\nپيامبر را نبايد از پشت در صدا كرد بلكه بايد صبر نمود تا خود از منزل خارج شود ، اينها براى محفوظ و محترم ماندن مقام رهبرى است .\r\nناگفته نماند : مكتب در وجود و عمل رهبر پياده و مجسم مىشود ، بايد مقام رهبرى مخدوش نشود و گرنه به مكتب صدمه خواهد رسيد ، خواه پيامبر\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nباشد يا امام معصوم و يا ولى فقيه .\r\nو نيز در اين آيات مىخوانيم دربارهء اخبار رسيده ، تحقيق كنيد ، بدون تحقيق تصميم نگيريد و گرنه ندامت ببار خواهد آمد .\r\n\r\nشأن نزول\r\nدر اينجا لازم است به دو تا شأن نزول توجه كنيم تا براى فهم آيات كمك باشد ، اول از آيات فوق روشن مىشود كه عده‌اى در سخن گفتن با رسول خدا صلّى اللَّه عليه و آله ادب را مراعات نكرده‌اند و آن سبب نزول آيات شده است .\r\nطبرسى رحمة اللَّه نقل مىكند گروهى از قبيله « تميم » به مدينه آمده و داخل مسجد شده و رسول خدا صلّى اللَّه عليه و آله را با صداى بلند خواندند كه از منزل خارج شود و گفتند : « اخرج الينا يا محمد » به طورى كه حضرت ناراحت گرديد آيات  لا تَرْفَعُوا أَصْواتَكُمْ . . .   غَفُورٌ رَحِيمٌ  در اين رابطه نازل گرديد .\r\nاين سخن در تفسير برهان از ربيع الأبرار زمخشرى و نيز از تفسير قمى نقل شده است .\r\nانس بن مالك گويد : چون آيه  لا تَرْفَعُوا . . .  نازل شد ثابت بن قيس كه بلند صدا بود گفت : من هستم كه صدايم را نزد آن حضرت بلند مىكنم عملم حبط گرديد ، من از اهل آتشم ، اين سخن به رسول خدا صلّى اللَّه عليه و آله نقل شد ، حضرت فرمود او از اهل جنت است « 1 » نقل است كه در گوشش سنگينى بود ، ناچار بلند سخن مىگفت و نيز نقل شده كه در جنگ يمامه شهيد گرديد .\r\nدوم جريان وليد بن عقبة بن ابى معيط است كه سبب نزول  إِنْ جاءَكُمْ فاسِقٌ \r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 267 ","page_number":269},
  {"content":"\r\n\r\nگرديد . و آن چنين است كه حارث بن ضرار خزاعى ( رئيس قبيلهء بنى المصطلق ) به حضور رسول خدا صلّى اللَّه عليه و آله آمد ، حضرت او را به اسلام دعوت كرد ، او اسلام آورد و از وى زكات خواست ، گفت يا رسول اللَّه به سوى قوم خويش برگردم آنها را به اسلام و اداء زكات بخوانم ، هر كه قبول كرد زكات را جمع كنم و در فلان وقت مأمورى مىفرستى كه زكات را ببرد .\r\nرسول خدا صلّى اللَّه عليه و آله وليد بن عقبه را فرستاد تا زكات را از حارث گرفته و به مدينه بياورد ( او در جاهليت با آن قبيله دشمنى داشت لذا بى آنكه به نزد آنها برود ) پيش خود ترسيد و از راه باز گشت و گفت يا رسول اللَّه حارث زكات را منع كرد و خواست مرا بكشد آن حضرت ناراحت شد خواست به سوى آنها لشكر كشى كند .\r\nاز آن طرف چون مأمور رسول خدا صلّى اللَّه عليه و آله تأخير كرد ، حارث به ياران خود گفت رسول خدا در وعدهء خود تخلّف نمىكند لا بد از آن حضرت غضبى بر ما رخ داده است پس به محضرش برسيم و جريان را جويا شويم ، چون حارث به حضور آن حضرت آمد ، رسول خدا صلّى اللَّه عليه و آله فرمود : زكات را ندادى و خواستى فرستادهء مرا بكشى ؟ ! حارث گفت : نه به خدايى كه تو را به حق فرستاده ، نه من فرستادهء تو را ديده‌ام و نه او مرا ديده است و من به علّت نيامدن او پيش شما آمده‌ام كه نكند از خدا و رسول خشمى بر من شده است ، اين جريان سبب شد كه آيه :\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا   . . . حَكِيمٌ  نازل گرديد ( الميزان از در منثور ) .\r\nآن گاه الميزان اضافه مىكند كه نزول آيه در جريان وليد بن عقبه از طريق اهل سنت و شيعه مستفيض است تا جايى كه ابن عبد البر در استيعاب گفته : آنچه\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nمىدانم در ميان اهل علم به تأويل قرآن ، در اين باره اختلافى نيست .\r\n1 -   يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ وَ اتَّقُوا اللَّهَ إِنَّ اللَّهَ سَمِيعٌ عَلِيمٌ   .\r\nكلمهء « بين يدى » به معنى « جلو - پيش » است زيرا آنچه ميان دو دست انسان باشد در پيش اوست . مفعول   لا تُقَدِّمُوا   محذوف است ، ظاهرا منظور از آن قول و حكم است يعنى در مقام حكم كردن و بيان حلال و حرام منتظر باشيد كه از طرف خدا و رسول صادر شود و حكم را از خدا و رسول اخذ كنيد .\r\nبه عبارت ديگر در چيزى پيش از حكم خدا و رسول ، حكمى نكنيد ، چنان كه درباره ملائكه فرموده :  لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ  انبياء / 27 .\r\nناگفته نماند : آيهء شريفه در مقام حكم و ولايت است ، لذا منظور تقديم قول و حكم است نه اعم از قول و فعل تنها ، و گرنه چنان كه الميزان فرموده در ذيل آيه مىفرمود :   إِنَّ اللَّهَ سَمِيعٌ عَلِيمٌ   كه سميع راجع به قول و بصير راجع به فعل باشد .\r\nو نيز ناگفته نماند كه مقدم نكردن بر خدا در احكام خداست و مقدم نكردن بر رسول در فرمانهايى است كه به عنوان ولايت و حكومت از روى استنباط خويش صادر مىكند چنان كه فرموده  لِتَحْكُمَ بَيْنَ النَّاسِ بِما أَراكَ اللَّهُ  نساء / 105 .\r\nزراره از حضرت باقر عليه السّلام روايت كرده\r\n« قال ما سكت السيوف و لا اقيمت الصفوف في صلاة و لا زحوف و لا جهر باذان و لا انزل اللَّه يا ايها الذين آمنوا حتى اسلم ابناء قبيلة الاوس و الخزرج »\r\nاز اين معلوم مىشود كه كلمهء   يا أَيُّهَا الَّذِينَ آمَنُوا   فقط در مدينه نازل شده است .\r\nدر الميزان از ابن عباس نقل شده   يا أَيُّهَا الَّذِينَ آمَنُوا   نازل نشد مگر در مدينه و  يا أَيُّهَا النَّاسُ  نازل نشد مگر در مكه ، ولى بعضى در عموم شقّ\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nدوم توقف كرده‌اند .\r\n2 -  يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ  .\r\nاين آيه بيان مىكند در موقع سخن گفتن با پيامبر بايد آرامتر از صداى پيامبر سخن گفت ، زيرا بلند كردن صدا اگر باعث تحقير باشد آن كفر است و اگر اسائهء ادب باشد آن بر خلاف تعظيم است كه مؤمنان امر شده‌اند .\r\n وَ لا تَجْهَرُوا . . .  مطلب ديگرى است يعنى مانند سخن گفتن با همديگر ، صداى خود را در وقت سخن گفتن با او بلند نكنيد ، زيرا پيامبر را نظير ديگران شمردن اسائهء ادب است .\r\n أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ  .\r\nيعنى : « كراهة ان تحبط او لان لا تحبط اعمالكم » تعليل است براى هر دو نهى فوق . ظهور آيه در آنست كه اين دو عمل سبب حبط و بطلان همه اعمال است نظير كفر كه سبب بطلان اعمال است ، با تنقيح مناط مىدانيم : رفتار با امام معصوم نيز چنين است .\r\n أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ  در بيان آنست كه : نمىدانيد اين عمل چقدر خطرناك است و چقدر به ضرر شما تمام خواهد شد و آن بطلان اعمال شماست . نظير  وَ تَحْسَبُونَهُ هَيِّناً وَ هُوَ عِنْدَ اللَّهِ عَظِيمٌ  نور / 15 و نظير  وَ ما كانَ لَكُمْ أَنْ تُؤْذُوا رَسُولَ اللَّهِ وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً  احزاب / 53 .\r\nمىشود از  وَ أَنْتُمْ لا تَشْعُرُونَ  فهميد كه آنها قبل از نهى ، قبيح بودن اين دو عمل را مىدانستند ولى اين جمله نشان داد ، تنها قبيح بودن نيست كه بگوئيد : مكروهى بيش نيست بلكه باطل كنندهء اعمال است .\r\nطبرسى رحمه اللَّه فرموده : اصحاب ما گفته‌اند : منظور از\r\n\r\n","description":"","footnote":"","page_name":" 270 ","page_number":272},
  {"content":"\r\n\r\n أَنْ تَحْبَطَ أَعْمالُكُمْ  حبط خود عمل است يعنى : اگر سخن گفتن با پيامبر را بر وجه احترام ادا كنيد ثواب خواهد داشت و چون مراعات احترام نكنيد مستحق عذاب مىشويد و ثواب اين عمال حبط مىگردد . پس اين سخن ربطى به بطلان سائر اعمال ندارد . ناگفته نماند : اين سخن خلاف ظاهر آيه است .\r\n3 -  إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ  .\r\nنقطه مقابل آيهء ما قبل است منظور از « يغضون » پائين آوردن صداست ، امتحان را به قولى تمرين و عادت دادن گفته‌اند .\r\nدر مجمع فرموده : آن از « امتحان الذهب بالنار » اخذ شده كه طلا را با ذوب كردن خالص مىكنند ، يعنى خدا قلوب آنها را به تقوى عادت داده يا براى تقوى خالص كرده است .\r\nكلمه  رَسُولِ اللَّهِ  نشان مىدهد كه اين احترام ، در واقع احترام به خداست حاكى است كه احترام آن حضرت از مكفّرات گناه است مانند توبه  أَجْرٌ عَظِيمٌ   لَهُمْ مَغْفِرَةٌ  روشن مىكند كه آن پيش خدا پاداش دارد ، ظاهرا مىشود رفتار با امام معصوم و ولى فقيه را نيز از اين آيه فهميد .\r\n4 -  إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ  .\r\nاين عمل مصداق تحقير و اسائه ادب است ، آيه نشان مىدهد كه اين كار واقع شده است .\r\nدر جوامع الجامع فرموده : روايت شده كه هيئت بنى تميم وقت ظهر به مدينه آمده آن حضرت استراحت كرده بود صدا زدند كه « يا محمّد اخرج الينا » آيه چنين كسانى را به نافهمى و بىخردى نسبت مىدهد لفظ « اكثر » ظاهرا در اينجا مفهوم ندارد و در معناى « هم »  لا يَعْقِلُونَ  است ، « وراء » به معنى « پس يا جلو » مىباشد .\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nحجره تكه‌اى از زمين است كه به وسيلهء ديوار ( و غيره ) محجور و محاط شده ، آن به معنى مفعول ( محجوره ) است ، منظور حجره‌هاى زنان آن حضرت است .\r\n5 -  وَ لَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ وَ اللَّهُ غَفُورٌ رَحِيمٌ  .\r\nيعنى : راه صحيح آنست كه صبر بكنند تا تو در وقت خود خارج شوى و به خواسته آنها برسى  وَ اللَّهُ غَفُورٌ رَحِيمٌ  حاكى است كه گذشته مورد عفو مىباشد زيرا كه از روى جهالت و نادانى واقع گرديده است ، امّا ديگر چنين نكنند ،  خَيْراً لَهُمْ  به علت مراعات احترام پيامبر است .\r\n6 -  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا  .\r\nاز اين آيه جريان وليد بن عقبه شروع مىشود كه در بيان شأن نزول گفته شد ، قيد « فاسق » نشان مىدهد كه عمل به خبر عادل و موثق جائز است ، اين آيه در واقع دو اصل عقلايى را بيان و امضاء مىكند اول عمل كردن به خبر واحد موثق و مورد اطمينان ، زيرا انسان در بسيارى از كارهاى زندگى جز اين راهى ندارد ، هر خبر نمىتواند متواتر و مستفيض باشد ، آيه از دلائل حجيت خبر واحد است .\r\nدوم : عدم اعتنا به خبر آدمى كه پاى بند راست و دروغ نيست و وصف فاسق بر او صادق است ، اين نيز بناى عقلاست كه به خبر چنين كسى ارزش قائل نمىشوند على هذا مىشود گفت : اين آيه تأسيس حكم نمىكند بلكه بناى عقلا را امضاء مىنمايد ( از الميزان ) .\r\n أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  .\r\nتعليل تبين و تحقيق است ،  أَنْ تُصِيبُوا  تقديرش « كراهة ان تصيبوا » است « بجهالة » روشن مىكند كه خبر فاسق علم و اطمينان نمىآورد ، در شروع به كارى\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nعلم و اطمينان لازم است و گرنه اقدام از روى جهالت خواهد بود .\r\n7 -  وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ  .\r\nاز اين آيه معلوم مىشود كه هنوز بعضى از مسلمانان اصرار داشتند كه باز به قبيله بنى المصطلق حمله شود ولى آيه آنها را متوجه مىكند كه در كارها از رسول خدا پيروى كنند ، لذا اين آيه با آيهء   لا تُقَدِّمُوا بَيْنَ يَدَيِ اللَّهِ وَ رَسُولِهِ   بى ارتباط نيست .  وَ اعْلَمُوا  عطف است بر « فتبينوا » .\r\n وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ  .\r\nبهر حال : اين آيه مىگويد بدانيد رسول خدا در ميان شماست و او هدايت شده از جانب خداست ، بايد شما از او پيروى كنيد و اگر او تابع نظر شما باشد به زحمت و هلاكت خواهيد افتاد ، ليكن خدا خواسته كه به زحمت نيافتيد از اين جهت ايمان را به شما محبوب و كفر و خروج از طاعت رسول را به شما مبغوض كرده است .\r\nآنان كه ايمان را محبوب و كفر و عصيان را مبغوض دارند اهل كمال و هدايتند . به نظر مىآيد « زينه » عبارت اخرى و تأكيد « حبب » است و فسوق و عصيان از لحاظ مصداق يكى هستند به هر حال هر دو توفيق خدايى مىباشند در مجمع البيان از حضرت باقر صلوات اللَّه عليه نقل شده :\r\n« الفسوق الكذب » .\r\n8 -  فَضْلًا مِنَ اللَّهِ وَ نِعْمَةً وَ اللَّهُ عَلِيمٌ حَكِيمٌ  .\r\nمفعول له است براى « حبب » و « كره » يعنى : اين تحبيب و تكريه تفضل و نعمتى است از جانب خدا ، نه از باب استحقاق ، اما در عين حال كار جزافى نيست زيرا خدا داناست كه تفضل و نعمت خود را در كجا قرار مىدهد و كار را بمصلحت انجام مىدهد .\r\n\r\n","description":"","footnote":"","page_name":" 273 ","page_number":275},
  {"content":"\r\n\r\n\r\n[ سوره الحجرات ( 49 ) : آيات 9 تا 13 
  ]\r\nوَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ فَإِنْ فاءَتْ فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ ( 9 ) إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ تُرْحَمُونَ ( 10 ) يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ بِئْسَ الاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ ( 11 ) يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ ( 12 ) يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ ( 13 )\r\n9 - اگر دو طائفه از مؤمنان با هم بجنگند ميان آن دو صلح بدهيد ، اگر يكى بر ديگرى تجاوز كند ، با آن به جنگيد تا به دستور خدا برگردد و اگر برگشت ، ميانشان به عدالت صلح دهيد و عدالت كنيد كه خدا اهل عدل را دوست دارد .\r\n10 - جز اين نيست كه مؤمنان برادر هستند ميان دو گروه از برادرتان را صلح بدهيد ، از خدا بترسيد . . .\r\n\r\n","description":"","footnote":"","page_name":" 274 ","page_number":276},
  {"content":"\r\n\r\n11 - اى اهل ايمان مردانى مردانى را مسخره نكنند شايد آنها از اينها بهتر باشند و زنانى زنانى را مسخره نكنند كه شايد مسخره شده‌ها از آنها بهتر باشند بر خودتان عيب نبنديد و با القاب بد يكديگر را نخوانيد ، فسوق بعد از ايمان بد اسمى است ، هر كه توبه نكند ، آنها ظالمانند .\r\n12 - اى اهل ايمان از ظن كثير اجتناب كنيد زيرا بعضى از ظن ، گناه است ، تجسس نكنيد ، آيا يكى از شما خوش دارد كه گوشت برادر مرده‌اش را بخورد ، شما آن را خوش نداريد . . .\r\n13 - اى مردم ما شما را از يك مرد و يك زن آفريده‌ايم و شما را ملتها و قبيله‌ها گردانده‌ايم تا يكديگر را بشناسيد ، محترمترين شما در نزد خدا متقىترين شماست ، خدا دانا و خبير است .\r\n\r\nكلمه‌ها\r\nاقتتلوا : قتال و اقتتال : جنگيدن و مقاتله كردن با همديگر « اقتتل القوم :\r\nتقاتلوا » .\r\nبغت : بغى : تجاوز ، ابن اثير در نهايه گويد : « اصل البغى : مجاوزة الحد » .\r\nتفيء : فيء ( بفتح فاء ) : برگشتن « فاء فيئا : رجع » .\r\nاقسطوا : قسط ( بكسر قاف : عدالت . در قاموس و اقرب الموارد آمده : قسط ( بكسر اول ) به معنى عدالت و به فتح آن به معنى ظلم است ، طبرسى رحمه اللَّه فرموده : قاسط به معنى ظالم و مقسط به معنى عادل است ، قرآن گفته او را تأييد مىكند ، نظير :  وَ أَمَّا الْقاسِطُونَ فَكانُوا لِجَهَنَّمَ حَطَباً  جن / 15 .\r\nلا يسخر : ريشخند و مسخره : تحقير انسان است با قول يا اشاره يا فعل به طورى كه طبعا سبب خنده شود .\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nقوم : طبرسى رحمه اللَّه از خليل نقل كرده كه قوم بر مردان اطلاق مىشود نه به زنان ، زيرا كه مردان بعضى با بعضى در كارها قيام مىكنند آيه شريفه آن را تأييد مىكند .\r\nتلمزوا : لمز : عيب . در قاموس گويد : « اللمز : العيب و الاشارة بالعين » در اقرب الموارد آمده : « لمزه لمزا : عابه » ، طبرسى نيز چنين فرموده است .\r\nتنابزوا : نبز ( بر وزن فرس ) : لقب ، در اقرب الموارد گويد : آن در القاب قبيح شايع است « تنابز » خواندن يكديگر با القاب بد ، مانند يا فاسق ، يا احمق و نظير آن ، در نهايه گويد : « التنابز : التداعى بالالقاب » .\r\nلا تجسسوا : تجسس : تفحص از احوال و خلوات ديگران براى آگاه شدن ، جاسوس : كسى كه احوال ديگران را تفحص مىكند .\r\nلا يغتب : غيبت : بدگويى از ديگران در غياب آنها و اگر آن عيب در او نباشد بهتان ناميده مىشود .\r\nشعوب : به نظر مىآيد : منظور از شعوب اقوام مختلطى است كه تيره و طائفه و خانواده در آنها ملحوظ نيست كه امروز آن را « ملت » گويند ، امروز عربها مىگويند « الشعب الايرانى و الشعب المصرى » و منظور از قبائل تيره‌ها ، خانواده‌هاى بزرگ و طائفه‌ها هستند ( رجوع شود به قاموس قرآن ) در مجمع فرموده : شعب قبيله بزرگ است مانند ربيعه و مضر و قبائل كمتر از آنست مانند بكر از ربيعه و تميم از مضر و گويند : شعوب از عجم و قبائل از عرب است .\r\n\r\n","description":"","footnote":"","page_name":" 276 ","page_number":278},
  {"content":"\r\n\r\n\r\nشرحها\r\nدر اين آيات مىخوانيم :\r\n1 - اگر دو گروه از مسلمانان با هم به جنگ پرداختند براى همه مسلمانان واجب است ميان آنها صلح بدهند و اگر يكى بر ديگرى تجاوز كرد با متجاوز بجنگند تا از تجاوز دست بردارد آن گاه ميان آنها آشتى بدهند ، عجب فرمان و حكم مفيد و كارسازى ؟ ! ! ! 2 - مؤمنان برادر يكديگر هستند بايد ميان برادران صلح و آشتى داد ، اين رابطهء ميان مسلمانان ، در ميان هيچ قوم و فرقه‌اى يافته نيست ، جهان سوسياليستى نهايت چيزى كه گفته است « رفيق يولداش » است .\r\n3 - مسلمانان نبايد يكديگر را مسخره كنند و نبايد بر يكديگر عيب بگيرند و نبايد همديگر را با القاب قبيح صدا كنند .\r\n4 - مؤمن نبايد براى مؤمنان سوء ظن كند ، غيبت مؤمنان حرام و مانند خوردن گوشت برادر پس از مرگ اوست .\r\n5 - ريشهء همه انسانها يكى است ، فضيلت فقط در تقوى است .\r\n9 -  وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  .\r\nاين آيه مىگويد : اگر ميان دو گروه از مسلمانان جنگ پيش آيد وظيفه همه مسلمانان آنست كه ميان آنها صلح دهند و اگر ديدند يكى بر ديگرى تعدى كرده بايد با او بجنگند تا به ترك قتال تن در دهد . رجوع ضمير « اقتتلوا » به « طائفتان » به علت آنست كه هر طائفه از انسانهاى بسيارى تشكيل يافته است منظور از  أَمْرِ اللَّهِ  ترك قتال .\r\nروزى كه حضرت مجتبى عليه السّلام و عمار ياسر و ديگران به كوفه آمدند تا مردم\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nآنجا را به يارى امام عليه السّلام بسيج كنند ، ابو موسى اشعرى لعنه اللَّه مانع رفتن مردم بود ، عمار ياسر در مسجد كوفه اين آيه را بر مسلمانان خواند و آنها براى نصرت امام به بصره آمدند .\r\nامروز كه تفسير اين آيه نوشته مىشود سال 1364 شمسى است كه چهار سال و نيم است حزب بعث عراق به ايران اسلامى تجاوز كرده است ، ما به مسلمانان گفتيم : قرآن شما را امر مىكند كه به يارى ايران بشتابيد آنها عمل نكرده و پنبه در گوش گذاشتند اما چون ايران غالب گرديد ملاهاى دربارى در بغداد جمع شده و آيهء فوق را بر ما خواندند با آنكه متجاوز عراق است و ما حق خود را مىخواهيم .\r\nبه هر حال علت نزول اين آيه بر ما كاملا روشن نيست ولى لا بد جريانى نزول آن را سبب شده است .\r\nدر تفسير صافى آمده : گويند ميان قبيله اوس و خزرج نزاعى پيش آمد كه با چوب و كفش به جان هم افتادند و آن سبب نزول آيه گرديد .\r\nناگفته نماند : راجع به اهميت آيه هر چه بگوئيم كم گفته‌ايم .\r\n فَإِنْ فاءَتْ فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ  يعنى وقتى كه به امر خدا و ترك قتال برگشت ، با عدالت صلح برقرار كنيد خونى كه توسط متجاوز ريخته شده ، اموالى كه به تلف رفته از آن بگيريد و و حقوق ديگرى كه ضايع شده تدارك نمائيد و گرنه صرف آتش بس ، اصلاح به عدل نخواهد بود .\r\n وَ أَقْسِطُوا  ذكر مطلق بعد از مقيد و تأكيد آنست زيرا استرداد حق ، عدالت صد در صد نياز دارد ، ذيل آيه حاكى است كه در آن صورت محبوب خدا خواهيد بود .\r\n10 -  إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ \r\n\r\n","description":"","footnote":"","page_name":" 278 ","page_number":280},
  {"content":"\r\n\r\n تُرْحَمُونَ  .\r\nاين آيه تأكيد و توجيه آيه قبلى است جمع آمدن « المؤمنون » در بيان آنست كه شما اصلاح كنندگان نيز با متخاصمين برادريد لذا بايد ميان هر دو گروه متخاصم اصلاح برقرار نمائيد ، خواستهء برادر ايمانى بودن ، صلح است ، « اخويكم » تثنيه و مراد از آن دو گروه مقاتل مىباشد ، اضافهء آن به ضمير « كم » در بيان ايمان مشترك است ،  وَ اتَّقُوا اللَّهَ . . .  موعظه است براى متقاتلين و مصلحين .\r\nحضرت باقر عليه السّلام فرمايد :\r\n« المؤمن اخ المؤمن ، عينه و دليله ، لا يخونه و لا يظلمه و لا يعيبه و لا يعده عدة فيخلفه » ( تفسير صافى ) .\r\n11 -  يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ  .\r\nجملهء « عسى . . . » در دو محل تعليل نهى است يعنى شما كه آنها را تحقير مىكنيد چه مىدانيد شايد آنها در پيش خدا از شما بهتر باشند .\r\nدر مجمع فرموده :  لا يَسْخَرْ قَوْمٌ مِنْ قَوْمٍ  دربارهء ثابت بن قيس بن شماس نازل شد ، گوشش سنگين بود ، چون وارد مسجد مىشد راه باز مىكردند تا در نزد رسول خدا صلّى اللَّه عليه و آله بنشيند و سخنان وى را بشنود ، روزى داخل مسجد شد ، مردم از نماز فارغ شده و هر يك در جاى خويش نشسته بودند ، او از سر و گردن مردم مىگذشت و مىگفت : جا بدهيد ، جا بدهيد .\r\nيك نفر گفت : خوب جايى است بنشين . او خشمگين شد و نشست چون هوا روشن شد گفت : تو كيستى ؟ آن مرد گفت فلان كس هستم ، گفت : آى پسر فلان زن ؟ آن مرد از شرم سر خويش را پائين انداخت ، تا آيه نازل شد .\r\nو نيز فرموده :  وَ لا نِساءٌ مِنْ نِساءٍ  بقول انس در رابطه با زنان رسول خدا صلّى اللَّه عليه و آله نازل گرديد كه به ام سلمه مسخره كردند ، او با لباسى كمر خويش را بسته بود گوشه‌هاى آن از پشت بر زمين كشيده مىشد ، عائشه به حفصه گفت :\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nببين مثل اينكه زبان سگ را پشت خود ميكشد ، در نقل ديگر ، عائشه كوتاهى قامت او را مسخره كرد .\r\n وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ  .\r\nنهى است از خرده گيرى و از بد لقب دادن . « انفسكم » حاكى است كه مسلمانان مانند يك پيكر هستند ، عيب گرفتن بر ديگران عيب گرفتن بر خود است ، روزى رسول خدا صلّى اللَّه عليه و آله زنش صفيه را ديد كه گريه مىكند حضرت فرمود چه شده ؟ گفت : عائشه به من عيب مىگيرد و ميگويد : يهودى و متولد شده از دو يهودى . حضرت فرمود چرا نگفتى پدرم هارون ، عمويم موسى و شوهرم محمّد صلّى اللَّه عليه و آله است . نگارنده گويد :\r\n( امان از دست عائشه كه در درياى نور زندگى كرد ولى نتوانست از ظلمت خويش بيرون آيد در سورهء تحريم خواهد آمد كه خدا خطاب به او و حفصه ميفرمايد  صَغَتْ قُلُوبُكُما  ) .\r\n بِئْسَ الِاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ  .\r\nمنظور از « الاسم » ذكر و ياد كردن و نام دادن است و منظور از « الفسوق » همان لقب قبيح و عيب گرفتن مىباشد ، يعنى : ياد كردن انسان با فسق بعد از ايمان آوردنش ، بد ناميدن است و شايد اسم به معنى علامت باشد ، يعنى بد علامت است علامت فسق كه به كسى بگوئيم اى صاحب فلان گناه . . .\r\nو شايد فسوق راجع به عيب گيرنده باشد كه خود را با آنكار فاسق مىكند .\r\n12 -  يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً  .\r\nدر اين آيه سه مطلب مطرح است اول اجتناب از سوء ظن نسبت به مؤمنان زيرا كه حسن ظن پسنديده است چنان كه از آيهء  لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً  نور / 12 روشن مىشود .\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nمراد از « اجتنبوا » اجتناب از ترتيب اثر دادن به ظن است مثل اينكه در بارهء مؤمن سوء ظن كند و او را اهل آن كار بداند و به ديگران نيز نقل كند و گرنه خود ظن امر غير اختيارى است ، نهى به آن تعلّق نمىگيرد مانند آنكه كسى را شب در راه ديد و بذهنش خطور كرد كه از جاى نامناسبى مىآيد .\r\nپس گناه بودن بعض ظن از اين جهت است كه اثر مترتب بر آن گناه است مانند اهانت شخص مظنون و نسبت كار بد دادن به او ، منظور از  كَثِيراً مِنَ الظَّنِّ  همان « بعض الظن » است كه در حد خود بسيار است ، نكره آمدن « كثيرا » براى آنست كه در نفس خود كثير است نه نسبت به ظنون ديگر .\r\nو اگر منظور از آن مطلق ظنها باشد كه شامل ظن گناه و ظن غير گناه شود در اين صورت امر به اجتناب از باب احتياط است يعنى از همه‌اش اجتناب كنيد تا به گناه نيافتيد ( از الميزان ) ، رجوع شود به « نكته‌ها » .\r\nدوم :  وَ لا تَجَسَّسُوا  و آن چنان كه گفتيم تفحص از خلوات و كارهاى پنهان مردم است براى اطلاع از آنها كه شرعا حرام است ولى اگر مسئلهء توطئه بر عليه حكومت اسلامى و مانند آن باشد ، تجسس واجب است ، چنان كه فعلا دربارهء منافقين و سائر گروهكها در ايران اعمال مىشود ، رجوع شود به « نكته‌ها » .\r\nسوم :  وَ لا يَغْتَبْ بَعْضُكُمْ بَعْضاً  غيبت را معانى گوناگون كرده‌اند و آن در روايت حضرت كاظم عليه السّلام آنست كه عيب انسان را كه مردم نمىداند در غياب او بگويى « 1 » .\r\nدر مجمع گويد « الغيبة ان تذكر الانسان من ورائه بسوء هو فيه » .\r\n أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ  .\r\n\r\n\r\n","description":"","footnote":"\r\n( 1 ) تفسير برهان .\r\n","page_name":" 281 ","page_number":283},
  {"content":"\r\n\r\nتعليل حرمت غيبت است ، در تجسس نيز صادق مىباشد ، يعنى : غيبت مانند آنست كه : كسى گوشت برادرش را بعد از مردم بخورد « فكرهتموه » متضمّن معناى شرط است يعنى : اگر اين جريان پيش آيد آن را مكروه مىداريد ، پس بايد از نظير آن نيز كه غيبت است اجتناب كنيد . مناسب بود كه « فتكرهونه » باشد ولى آمدن صيغهء ماضى مىفهماند كه شما از اول اين كار را مكروه داشته‌ايد .\r\n وَ اتَّقُوا اللَّهَ . . .  مىشود عطف باشد بر « اجتنبوا » يعنى از خدا بترسيد و از تجسس و سوء ظن و غيبت توبه كنيد كه خدا توبه پذير و مهربان است ، در مجمع فرموده : عطف است بر فعل مقدر ، يعنى « فاجتنبوا الغيبة و اتقوا اللَّه . . . » .\r\nتشبيه غيبت به خوردن گوشت برادر مرده از اين جهت است كه او برادر دينى انسان است و همانطور كه مرده قدرت دفاع از خود ندارد ، او نيز به علّت غائب بودن قدرت دفاع ندارد ، وانگهى به واسطهء غيبت احترام و حيثيت او از بين مىرود گويى غيبت كننده گوشت او را مىخورد و فقط استخوانش مىماند .\r\nلفظ « اخيه -  يا أَيُّهَا الَّذِينَ آمَنُوا  نشان مىدهد كه حرمت غيبت و تجسس و سوء ظن مخصوص به مؤمنان است ، رجوع شود به « نكته‌ها » .\r\n13 -  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ  .\r\nآيهء شريفه در رابطه با مطالب گذشته است يعنى : چرا همديگر را مسخره مىكنيد و عيب مىگيريد و لقب بد مىدهيد ، و چرا سوء ظن مىكنيد و بد گويى مىنمائيد حال آنكه همه از آدم و حوا هستيد و همه به يك اصل برمىگرديد و افراد يك خانواده‌ايد .\r\nدر عين حال ، آيهء شريفه مبين يك مطلب مستقلى است و آن اينكه نژاد ، رنگ ، حسب و نسب ، عرب و عجم بودن سبب امتياز و تفاخر و كرامت نمىتواند\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nباشد ، زيرا كه همه به يك پدر و مادر برمىگرديد ، شعب و قبيله بودن هم براى شناسايى است تا يكديگر را بشناسيد و كار اجتماع روبراه شود ، اگر شناسايى نباشد بندهاى جامعه پاره مىگردد .\r\nآن گاه با تأسيس اصل كرامت و فضيلت عند اللَّه فرموده :  إِنَّ أَكْرَمَكُمْ عِنْدَ اللَّهِ أَتْقاكُمْ  انسان كه بحسب طبيعت خويش مىخواهد از ديگران جلو بيافتد امتيازات دنيا صورى و ناپايدار است ، بايد به طرف تقوى آيد كه كرامت حقيقى است  وَ تَزَوَّدُوا فَإِنَّ خَيْرَ الزَّادِ التَّقْوى  بقره / 197 ،  إِنَّ اللَّهَ عَلِيمٌ خَبِيرٌ  يعنى اين سخن را از خدا بپذيريد كه خدا عليم و خبير است .\r\nرسول خدا صلّى اللَّه عليه و آله در خطبه حجة الوداع فرمودند :\r\n« يا ايها الناس الا انّ ربّكم واحد ، الا انّ اباكم واحد . الا لا فضل لعربى على عجمى و لا لعجمى على عربى و لا لاسود على احمر و لا لاحمر على اسود الا بالتقوى ان اكرمكم عند اللَّه اتقاكم . . . » « 1 »\r\n\r\nنكته‌ها\r\nدر رابطه با سوء ظن : در كافى از أمير المؤمنين عليه السّلام نقل كرده كه فرمود :\r\n« ضع امر اخيك على احسنه حتّى يأتيك ما يقلّبك و لا تظنن بكلمة خرجت من اخيك سوء و انت تجد لها في الخير محملا »\r\n« 2 » .\r\nاين روايت و نظائر آن روشن مىكند كه هر چه بتوان بايد كار برادر مسلمان را حمل بر محمل صحيح كرد مگر آنكه يقين بر فساد نمايد و نيز آنچه از برادر مسلمان شنيده شود تا محمل صحيح به نظر آيد بايد بدان حمل نمود ، اگر\r\n\r\n\r\n","description":"","footnote":"\r\n( 1 ) الميزان .\r\n( 2 ) كافى كتاب الايمان و الكفر باب التهمة و سوء الظن .\r\n","page_name":" 283 ","page_number":285},
  {"content":"\r\n\r\nمسلمانان به اين دستور و آيهء  اجْتَنِبُوا كَثِيراً مِنَ الظَّنِّ  عمل كنند بسيارى از مشكلاتشان حل خواهد شد .\r\nدر نهج البلاغه حكمت 114 آمده است : وقتى كه صلاح بر زمان و اهل زمان غالب شود آن گاه اگر مردى به ديگرى سوء ظن كند بى آنكه از او گناهى ظاهر شود ، به او ظلم كرده است و چون فساد بر زمان و اهل زمان غلبه كند ، آن گاه حسن ظن داشته باشد فريفته شده است . ظاهرا اين روايت مىگويد كه در صورت دوّم نسبت به مردم جانب احتياط را از دست ندهيد ، على هذا ميان دو روايت تعارضى نيست .\r\nدر رابطه با تجسس :\r\nحلبى از حضرت صادق عليه السّلام نقل مىكند كه رسول خدا صلّى اللَّه عليه و آله فرمودند :\r\n« لا تطلبوا عثرات المؤمنين فانّ من تتبع عثرات اخيه نتبع اللَّه عثراته و من تتبع اللَّه عثراته يفضحه و لو في جوف بيته »\r\nدر كافى ج 4 / 58 هشت حديث در اين باره نقل كرده است يعنى در پى لغزشهاى مؤمنان نباشيد هر كس لغزشهاى برادرش را دنبال كند ، خدا لغزشهاى او را دنبال مىكند ، هر كس خدا لغزشهاى او را دنبال كند او را و لو در ميان خانه‌اش باشد رسوا مىكند . واقعا اين دستورها چقدر سازنده و لازم العمل است ، حيف كه ما فرسخها از اين مطالب دوريم .\r\nطبرسى رحمه اللَّه نقل كرده : ابو قلابه مىگويد : به عمر بن الخطاب خبر دادند كه ابو محجن ثقفى در خانه با ياران خود مشروب مىخورد ، عمر رفت و به خانه او داخل شد ديد نزد او فقط يك نفر هست ، ابو محجن گفت يا أمير المؤمنين خدا تو را از تجسس نهى كرده است ، عمر به همراهان گفت : اين چه مىگويد آنها جواب دادند كه راست مىگويد ، عمر از آنجا خارج شد و ابو محجن را به حال خود گذاشت .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nابن ابى الحديد در شرح نهج البلاغه در شرح خطبه شقشقيه تحت عنوان ( طرف من اخبار عمر بن الخطاب ) نقل مىكند : عمر شبى در مدينه گشت مىكرد از خانه‌اى صداى مرد و زنى را شنيد ، به شك افتاد و از ديوار بالا رفت ، ديد مرد و زنى است و نزد آنها ظرف شرابى ، عمر گفت : اى دشمن خدا فكر مىكنى كه تو در گناه باشى و خدا بر تو بپوشد ؟ آن مرد گفت : يا أمير المؤمنين اگر من يك خطا كرده باشم تو سه خطا كردى ، خدا مىفرمايد  وَ لا تَجَسَّسُوا  تو تجسّس كردى ، خدا مىگويد  وَ أْتُوا الْبُيُوتَ مِنْ أَبْوابِها  بقره / 119 ، ولى تو از ديوار بالا رفتى ، خدا مىگويد  فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ  نور / 61 اما تو سلام نكردى . در الغدير ج 6 / 121 از در منثور و غيره نقل كرده ، عمر به او گفت : آيا خيرى در نزد تو هست كه تو را عفو كنم ، مرد گفت : آرى و اللَّه ديگر چنين كارى نمىكنم ، عمر گفت برو تو را بخشودم .\r\nنگارنده گويد : اشتباهات خليفه نه ده نه صد هزار هاست . به بينيد امير المؤمنين عليه السّلام او را در خطبهء شقشقيه چطور توصيف كرده است .\r\nرواياتى دربارهء غيبت :\r\nعلت حرمت غيبت آنست كه حيثيت انسانها را از بين مىبرد و اعتماد مردم را از همديگر سلب مىكند زيرا كه در اثر پوشيده بودن عيبها ، مردم به يكديگر اعتماد مىكنند اما بعد از افشاگرى ديگر اعتمادى در بين نمىماند و نيز سبب عداوت ميان غيبت كننده و غيبت كرده مىشود ، بدين جهت ، آن از گناهان بزرگ به حساب آمده است .\r\n« عن ابى عبد اللَّه عليه السّلام قال : قال رسول اللَّه صلّى اللَّه عليه و آله الغيبة اسرع في دين الرجل المسلم من الاكلة في جوفه »\r\n« 1 » غيبت در نابودى دين مرد مسلمان سريعتر است\r\n\r\n\r\n","description":"","footnote":"\r\n( 1 ) كافى باب الغيبة و البهت .\r\n","page_name":" 285 ","page_number":287},
  {"content":"\r\n\r\nاز بيمارى خوره در درون او .\r\nدر خصال صدوق از رسول خدا صلّى اللَّه عليه و آله نقل شده كه فرمود\r\n« الغيبة اشد من الزنا ، فقيل يا رسول اللَّه و لم ذلك ؟ قال صاحب الزنا يتوب فيتوب اللَّه عليه و صاحب الغيبة يتوب فلا يتوب اللَّه عليه حتى يكون صاحبه الذى يحلّله »\r\n« 1 » در كافى از امام صادق عليه السّلام نقل كرده كه از رسول خدا صلّى اللَّه عليه و آله سؤال شد :\r\nكفارهء غيبت چيست ؟\r\n« قال تستغفر لمن اغتبته كلما ذكرته »\r\nهر وقت او را به ياد آوردى برايش استغفار كنى در بعضى نسخه‌ها « كما ذكرته » است .\r\nدر حديث است زنى براى مسأله‌اى به حضور رسول اكرم صلّى اللَّه عليه و آله آمد وى كوتاه قد بود ، پس از رفتنش عايشه كوتاه قدى او را با دست خويش تقليد كرد حضرت به او فرمود : خلال كن ، عائشه گفت مگر چيزى خوردم يا رسول اللَّه ؟\r\nحضرت دوباره فرمود : خلال كن ، عائشه خلال كرد و پارهء گوشتى از دهانش افتاد « 2 » مرحوم شهيد مطهرى فرموده : در حقيقت حضرت با تصرف ملكوتى خويش واقعيت ملكوتى و اخروى غنيمت را در همين جهان به عائشه ارائه دادند .\r\nنگارنده گويد : بنا بر اين حديث ، تشبيه در آيه ، واقعيت ديگرى دارد و فقط آن وجه شبه نيست كه در بالا عرض كرديم .\r\n\r\n\r\n","description":"","footnote":"\r\n( 1 ) الميزان از خصال صدوق .\r\n( 2 ) عدل الهى از بحار الانوار .\r\n","page_name":" 286 ","page_number":288},
  {"content":"\r\n\r\n\r\n[ سوره الحجرات ( 49 ) : آيات 14 تا 18 
  ]\r\nقالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً إِنَّ اللَّهَ غَفُورٌ رَحِيمٌ ( 14 ) إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ ( 15 ) قُلْ أَ تُعَلِّمُونَ اللَّهَ بِدِينِكُمْ وَ اللَّهُ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ بِكُلِّ شَيْءٍ عَلِيمٌ ( 16 ) يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ ( 17 ) إِنَّ اللَّهَ يَعْلَمُ غَيْبَ السَّماواتِ وَ الْأَرْضِ وَ اللَّهُ بَصِيرٌ بِما تَعْمَلُونَ ( 18 )\r\n14 - اعراب گفتند : ايمان آورديم ، بگو : ايمان نياورده‌ايد ، ليكن بگوئيد اسلام آورديم هنوز ايمان بدلهايتان داخل نشده است ، و اگر خدا و رسولش را ( از روى ايمان ) اطاعت كنيد از اجر اعمالتان كم نمىكند . . .\r\n15 - مؤمنان فقط كسانى هستند كه به خدا و رسولش ايمان آورده و سپس شك نكرده‌اند و با اموال و جانها در راه خدا تلاش نموده‌اند فقط آنها در ادعاى ايمان راستگو هستند .\r\n16 - بگو : آيا دينتان را به خدا مىآموزيد ؟ با آنكه خدا مىداند آنچه را كه در آسمانها و زمين است ، خدا به هر چيز داناست .\r\n17 - بر تو منت مىگذارند كه اسلام آورده‌اند بگو اسلامتان را بر من منت نگذاريد بلكه خدا بر شما منت مىگذارد كه به ايمان هدايت كرده است . . .\r\n\r\n","description":"","footnote":"","page_name":" 287 ","page_number":289},
  {"content":"\r\n\r\n18 - خدا نهانهاى آسمانها و زمين را مىداند ، خدا به آنچه مىكنيد بيناست .\r\n\r\nكلمه‌ها\r\nلا يلتكم : آلت ( بر وزن عقل ) : ناقص شدن و ناقص كردن لازم و متعدى هر دو آمده است « لا يلتكم » : كم نمىكند براى شما .\r\nيمنون : منت در اينجا به معناى « رخ كشيدن نعمت » است كه حكايت از نوعى خودستايى و تفوق بر طرف ديگر دارد به معنى نعمت دادن نيز آيد « من عليه بكذا : انعم عليه به من غير تعب » اصل آن به معنى قطع است .\r\n\r\nشرحها\r\nآيات شريفه در عين آنكه مطالب مستقلّى را بيان مىكنند ، ارتباط آنها با مطالب گذشته ظاهرا بدينگونه است كه عمل به آنها از آثار ايمان واقعى است ، اما آنهايى كه ايمان به دلشان راه نيافته است از اين مراحل بدور هستند .\r\nو نيز به طور قطع از آيات فهميده مىشود كه ايمان امر قلبى است و اعمال ظاهرى از آثار آن مىباشد و اگر كسى يا كسانى اعتقاد قلبى نداشته باشند و لو در ظاهر اعمال مذهبى را انجام دهند و به حكومت اسلامى خاضع شوند مؤمن نيستند بلكه مسلم مىباشند ، رواياتى در اين باره در تفسير آيات نقل خواهد شد .\r\n14 -  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  .\r\nظاهرا مراد ، گروهى از اعراب باديه نشين هستند نه همهء آنها ، چون آيه  وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ . . .  توبه / 99 حكايت مىكند كه بعضى مؤمن بوده‌اند ، آنها قهرا اقرار به زبان داشته و به تكاليف هم تا حدى عمل\r\n\r\n","description":"","footnote":"","page_name":" 288 ","page_number":290},
  {"content":"\r\n\r\nمىكرده‌اند ولى چون اعتقاد قلبى نداشتند لذا مىگويد : ايمان نياورده‌ايد بلكه بگوئيد : اسلام آورده‌ايم .\r\nپس مسلم كسى است به زبان اقرار به توحيد و نبوت كند و شايد اعمال را هم براى خودنمايى انجام دهد ، اما ايمان اعتقاد راسخ در قلب است  لَمَّا يَدْخُلِ الْإِيمانُ . . .  نشان مىدهد كه اميد داخل شدن به قلوب مىرود على هذا آن تكرار  لَمْ تُؤْمِنُوا  نيست .\r\nدر مجمع البيان از انس از رسول خدا صلّى اللَّه عليه و آله نقل كرده كه فرمود :\r\n« الاسلام علانية و الايمان في القلب و اشار الى صدره » .\r\nدر كافى از قاسم صيرفى نقل كرده گويد :\r\n« سمعت ابا عبد اللَّه عليه السّلام يقول : الاسلام يحقن به الدم و تؤدى به الامانة و تستحل به الفروج و الثواب على الايمان »\r\n( كافى كتاب الايمان ) و نيز آن حضرت فرموده :\r\n« الاسلام قبل الايمان و عليه يتوارثون و يتناكحون و الايمان عليه يثامون »\r\n« 1 » .\r\nو نيز در كافى آمده :\r\n« عن احدهما عليه السّلام قال : « الايمان اقرار و عمل و الاسلام اقرار بلا عمل »\r\nبنا بر اين آيه شريفه عمل از آثار ايمان است .\r\nو در خصال صدوق از امام صادق عليه السّلام نقل شده :\r\n« . . . و الاسلام غير الايمان و كل مؤمن مسلم و ليس كل مسلم مؤمنا » « 2 »\r\n وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً إِنَّ اللَّهَ غَفُورٌ رَحِيمٌ  .\r\nمنظور از اين اطاعت ، اطاعت از روى ايمان واقعى است ، يعنى اگر از اسلام به ايمان آئيد از پاداش اعمالتان چيزى كاسته نمىشود ،  إِنَّ اللَّهَ غَفُورٌ رَحِيمٌ  راجع به عدم نقصان پاداش است .\r\n\r\n\r\n","description":"","footnote":"\r\n( 1 ) تفسير صافى از كافى .\r\n( 2 ) الميزان از خصال صدوق .\r\n","page_name":" 289 ","page_number":291},
  {"content":"\r\n\r\n15 -  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ  .\r\nبيان تفصيلى ايمان است  لَمْ يَرْتابُوا  يعنى هيچگونه شكّى عارض آنها نشده است ، تلاش با اموال و انفس چنان كه در بالا گفته شد از لوازم ايمان است نه خود ايمان ، ولى ايمان واقعى از عمل منفك نيست .  أُولئِكَ هُمُ الصَّادِقُونَ  يعنى اگر اينان گويند ايمان آورده‌ايم راست گفته‌اند .\r\n16 -  قُلْ أَ تُعَلِّمُونَ اللَّهَ بِدِينِكُمْ وَ اللَّهُ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ بِكُلِّ شَيْءٍ عَلِيمٌ  .\r\nتوبيخ اعراب است كه در قولشان « آمنّا » اصرار مىكردند ، در مجمع فرموده : گويند چون دو آيه قبل نازل گرديد ، اعراب پيش حضرت رسول صلّى اللَّه عليه و آله آمده و قسم ياد كردند كه ايمان داريم ، آيه در جواب آنها نازل شد  وَ اللَّهُ يَعْلَمُ . . . \r\nجمله حاليه است .\r\n17 -  يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ  .\r\nمعلوم است كه اين منت از بعضىها بوده است از ابن عباس نقل شده : قبيله بنى اسد پيش حضرت رسول صلّى اللَّه عليه و آله آمده و گفتند : يا رسول اللَّه ما اسلام آورديم عرب با تو جنگيد ولى ما نجنگيديم ، آيه نازل شد .\r\nبه هر حال در اين آيه به سخن آنها دو نوع جواب داده شده است يكى اينكه به پيامبر منت نگذاريد كه او فقط پيامبر است ، اگر منتى باشد بر خداست ديگرى آنكه منت در ايمان است كه سبب سعادت هر دو جهان مىباشد نه در اسلام كه فقط آثار صورى دارد ، آن هم منت از طرف خداست كه شما را به ايمان هدايت كرده است . اگر در ادعاى ايمان راستگو هستيد .\r\n18 -  إِنَّ اللَّهَ يَعْلَمُ غَيْبَ السَّماواتِ وَ الْأَرْضِ وَ اللَّهُ بَصِيرٌ بِما تَعْمَلُونَ \r\n\r\n","description":"","footnote":"","page_name":" 290 ","page_number":292},
  {"content":"\r\n\r\nظاهرا آيه شريفه در رابطه با همه مطالب سوره است ، يك مطلب اين است كه تمام نهانهاى آسمانها و زمين را مىداند ، دوم اينكه به اعمال بندگان نيز آگاه است .\r\nعلى هذا هر چه امر و نهى مىكند از روى علم به واقعيات و مصالح و مفاسد است وانگهى هر چه از اطاعت و معصيت انجام دهيد از علم خدا پوشيده نيست .\r\nروز جمعه بيست و ششم شعبان المعظم هزار و چهار صد و پنج مطابق 27 / 2 / 1364 تفسير سورهء حجرات به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 291 ","page_number":293},
  {"content":"\r\n\r\n\r\nسورهء « ق »\r\nدر مكه نازل شده و چهل و پنج آيه است\r\n\r\nنظرى به كليات سوره\r\n1 - « ق » سى و چهارمين سوره است كه بعد از سورهء مرسلات در مكه نازل گرديد ، در ترتيب فعلى قرآن مجيد سورهء پنجاهم است ، آيات آن نشان مىدهد :\r\nدر وقتى نازل شده كه مشركان به شدت نبوّت و معاد را انكار مىكرده‌اند ، ولى درست روشن نيست در چه سالى از بعثت نازل گرديده است .\r\n2 - عدد آيات آن به اتفاق قارئان چهل و پنج است « 1 » در تفسير خازن آمده كه اين سوره داراى سيصد و پنجاه هفت كلمه و هزار و چهار صد و نود و چهار حرف است ، اين نشان مىدهد كه مسلمانان به قرآن مجيد چقدر اهميت مىداده‌اند .\r\n3 - تسميه آن به سورهء « ق » به علت وقوع اين كلمه در اوّل آنست : از روايات نبوى به دست مىآيد كه رسول خدا صلّى اللَّه عليه و آله آن را « ق » ناميده است ، و در فضيلت آن از حضرت باقر صلوات اللَّه عليه نقل شده :\r\n« قال : و من ادمن في فرائضه و نوافله سورة » « ق » وسّع في رزقه و اعطاه كتابه بيمينه و حاسبه حسابا يسيرا » ( ثواب الاعمال صدوق ) .\r\n4 - سورهء مباركه مكى است آيات و مضامين آن شاهد اين سخن است ، به نظر\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 292 ","page_number":294},
  {"content":"\r\n\r\nبعضى آيه  وَ لَقَدْ خَلَقْنَا السَّماواتِ وَ الْأَرْضَ . . .  / 38 مدنى است و به قول بعضى اين آيه و آيه 39 در مدينه نازل شده است ، الميزان فرموده : شاهدى از لفظ آيات بر اين دو قول نيست .\r\n5 - از آيات سوره معلوم مىشود كه علّت و شأن نزول آن ، اين بوده كه مشركان نبوت و مخصوصا معاد را سرسختانه انكار مىكرده‌اند و بيشتر مطالب آن در رابطه با معاد مىباشد ، و نيز ظاهر امر نشان مىدهد كه همهء سوره به يك بار نازل گشته است .\r\n\r\nمطالب سوره و غرض آن\r\n6 - مطمح نظر در سورهء مباركه مسئله معاد است ، ابتدا اشكال منكران نقل مىشود كه مىگفتند : مرگ ، شخصيت انسان را باطل مىكند و او را آميخته با خاك مىگرداند در اين صورت چگونه مىشود خاكها انسان گردند ؟ ! در جواب مىفرمايد :\r\nاوّلا شما گم نمىشويد بلكه در لحاظ وجودتان و اعمالى كه كرده‌ايد در علم خدا محفوظيد  قَدْ عَلِمْنا ما تَنْقُصُ الْأَرْضُ مِنْهُمْ وَ عِنْدَنا كِتابٌ حَفِيظٌ  .\r\nثانيا مقدارى از خلقت آسمانها و زمين و روئيدنيها و نظامات آنها نقل مىشود و آن گاه نتيجه مىگيرد كه معاد شكل ديگر اين خلقت است ، خدايى كه از خلقت اولى عاجز نشده از خلقت ثانوى چطور عاجز مىشود  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  .\r\nثالثا اشاره مىشود به اينكه خلقت انسان و اعمال او ، تحت مراقبت شديد خداوند قرار دارد ، خدا حتى از افكار و خيالات او آگاه است  وَ نَعْلَمُ ما تُوَسْوِسُ بِهِ نَفْسُهُ  و اعمالش به وسيله كرام الكاتبين ضبط و نوشته مىگردد .\r\nرابعا خلقت انسان و مرگ او در اختيارش نيست ، مرگش حتما خواهد\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nآمد و چنان كه بدون اختيار به دنيا آمده و بدون اختيار از دنيا رفته ، بدون اختيار زنده خواهد شد .\r\nآن گاه مقدارى از جريانهاى قيامت نقل شده است و در آخر به آن حضرت خطاب مىرسد : در مقابل انكار منكران و مسخرهء ايشان خويشتن‌دار باشد و آن گاه باز به ذكر معاد بر مىگردد ، مطلب تمام مىشود .\r\nناگفته نماند : آيات شريفه از آهنگى بخصوص و قاطعيت عجيبى برخوردار است كه « يدرك و لا يوصف » است .\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nسورة ق مكّيّة و آياتها - 45 نزلت بعد سورة المرسلات بِسْمِ اللَّهِ الرَّحْمنِ الرَّحِيمِ\r\n\r\n[ سوره ق ( 50 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nق وَ الْقُرْآنِ الْمَجِيدِ ( 1 ) بَلْ عَجِبُوا أَنْ جاءَهُمْ مُنْذِرٌ مِنْهُمْ فَقالَ الْكافِرُونَ هذا شَيْءٌ عَجِيبٌ ( 2 ) أَ إِذا مِتْنا وَ كُنَّا تُراباً ذلِكَ رَجْعٌ بَعِيدٌ ( 3 ) قَدْ عَلِمْنا ما تَنْقُصُ الْأَرْضُ مِنْهُمْ وَ عِنْدَنا كِتابٌ حَفِيظٌ ( 4 )\r\nبَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ ( 5 ) أَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَ زَيَّنَّاها وَ ما لَها مِنْ فُرُوجٍ ( 6 ) وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ زَوْجٍ بَهِيجٍ ( 7 ) تَبْصِرَةً وَ ذِكْرى لِكُلِّ عَبْدٍ مُنِيبٍ ( 8 ) وَ نَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنَّاتٍ وَ حَبَّ الْحَصِيدِ ( 9 )\r\nوَ النَّخْلَ باسِقاتٍ لَها طَلْعٌ نَضِيدٌ ( 10 ) رِزْقاً لِلْعِبادِ وَ أَحْيَيْنا بِهِ بَلْدَةً مَيْتاً كَذلِكَ الْخُرُوجُ ( 11 ) كَذَّبَتْ قَبْلَهُمْ قَوْمُ نُوحٍ وَ أَصْحابُ الرَّسِّ وَ ثَمُودُ ( 12 ) وَ عادٌ وَ فِرْعَوْنُ وَ إِخْوانُ لُوطٍ ( 13 ) وَ أَصْحابُ الْأَيْكَةِ وَ قَوْمُ تُبَّعٍ كُلٌّ كَذَّبَ الرُّسُلَ فَحَقَّ وَعِيدِ ( 14 )\r\nأَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ ( 15 )\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nبه نام خداى رحمان رحيم\r\n1 - ق ، قسم به اين قرآن مجيد كه تو از پيامبرانى .\r\n2 - بلكه تعجب كردند از اينكه انذار كننده‌اى از جنس آنها آمد كافران گفتند : معاد چيز عجيبى است .\r\n3 - آيا وقتى كه مىميريم و خاك مىشويم ، به زندگى برمىگرديم ؟ اين بازگشت بعيدى است .\r\n4 - ما آنچه را كه زمين از آنها مىكاهد مىدانيم ، در نزد ما كتاب نگهدارنده‌اى هست .\r\n5 - بلكه چون حق به آنها آمد تكذيبش كردند ، آنها در حالت مختلطى هستند .\r\n6 - آيا به آسمان كه بالاى سرشان است نگاه نكرده‌اند كه چطور آن را بنا كرده و زينت داده‌ايم و آن شكافها ( نقائصى ) ندارد ؟\r\n7 - زمين را گسترش داديم و در آن كوه‌هاى ثابت قرار داديم و در آن از هر صنف نبات بهجت - آور رويانديم .\r\n8 - بصيرت دادن و تذكرى است بر هر بنده با انابه .\r\n9 - و از آسمان آب مباركى نازل كرديم و با آن باغات و دانهء درو شده را رويانديم .\r\n10 - و نخلهاى بلند با ميوه‌هاى متراكم رويانديم .\r\n11 - براى روزى بندگان و با آن ، ديار مرده را زنده كرديم ، خروج از قبور چنين است .\r\n12 - پيش از مشركان مكه ، قوم نوح و اهل رس و قوم ثمود پيامبران را تكذيب كردند .\r\n13 - و قوم عاد و فرعون و قوم لوط .\r\n14 - و اهل بيشه و قوم تبع ، همه پيامبران را تكذيب كردند ، تا وعدهء عذاب من حتمى شد .\r\n15 - آيا از خلقت اول عاجز شده‌ايم ؟ بلكه آنها از خلقت تازه در اشتباهند .\r\n\r\n","description":"","footnote":"","page_name":" 296 ","page_number":298},
  {"content":"\r\n\r\n\r\nكلمه‌ها\r\nمجيد : مجد : عظمت و بزرگوارى . « المجد : العز و الرفعة » مجيد : با عظمت « مجيد » چهار بار در قرآن به كار رفته ، دوباره در وصف خدا و دو بار در وصف قرآن .\r\nمريج : مرج : خلط و آميختن . مريج : مختلط و آميخته .\r\nفروج : فرج : شكاف : جمع آن فروج است ، عورت انسان را بدين سبب فرج گويند .\r\nمددناها : مد : زيادت . كشيدن را از آن مد گويند كه سبب زيادت است ( طبرسى ) ولى راغب معناى اصلى آن را كشيدن مىداند و گويد :\r\n« اصل المد : الجر » آن در آيه به معنى گسترش دادن است .\r\nرواسى : كوه‌هاى ثابت . مفرد آن راسيه است . « رسو » : ثبوت و رسوخ .\r\n« رسا الشيء يرسو : ثبت » بهيج : شاد كننده و خوش منظر . فعل بهج از باب « قطع يقطع » به معنى شاد كردن و از « كرم يكرم » به معناى خوش منظر شدن است ( اقرب الموارد ) .\r\nتبصرة : تذكر و بينايى دادن . « بصره الامر : عرفه اياه » .\r\nحصيد : درو شده . آن به معنى محصود است « حصد الزرع : قطعه بالمنجل » باسقات : بسوق : بالا رفتن ، بلند شدن « بسق النخل بسوقا : ارتفعت اغصانه و طال » .  وَ النَّخْلَ باسِقاتٍ  يعنى نخلهاى بلند ، مفرد آن باسق يا باسقه است ، اين لفظ فقط يك بار در كلام اللَّه آمده است .\r\nطلع : ميوه . طلوع و مطلع : آشكار شدن . به ميوه و غنچه از جهت آشكار\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nشدن طلع گفته‌اند در مجمع فرموده : طلع اوّلين ظهور ميوهء خرماست .\r\nنضيد : نضد : رويهم چيدن . « نضد المتاع : جعل بعضه فوق بعض » نضيد :\r\nرويهم چيده شده نظير  وَ طَلْحٍ مَنْضُودٍ  واقعه / 29 .\r\nرس : نام محلى و يا نام رودخانه « ارس » فعلى واقع در ايران است ، مشروح آن در سورهء فرقان / 38 در نكته‌ها گذشت ، اين كلمه فقط دو بار در قرآن آمده است .\r\nايكه : جنگل ، بيشه ، نىزار . اهل لغت درختان انبوه و پيچيده گفته‌اند در قاموس گويد : « الشجر الملتف الكثير » منظور از « اصحاب الايكه » مردمى است كه شعيب عليه السّلام بر آنها مبعوث گرديد و در سورهء شعراء / 176 گذشت اين كلمه چهار بار در قرآن آمده است .\r\nتبع : لقب پادشاهان يمن است مانند كسرى و قيصر ، در سورهء دخان / 37 گفته شد ، اين لفظ فقط دو بار در كلام اللَّه آمده است .\r\nعيينا : عى : عجز و ناتوانى . راغب گويد : عى عاجز شدن از كار ، اعياء عاجز شدن از راه رفتن است « عيينا » : عاجز شديم ، در مجمع گويد : « عيى به عجز عنه » .\r\nلبس : ( به فتح لام ) خلط و مشتبه كردن و به ضم آن به معنى لباس پوشيدن است .\r\n\r\nشرحها\r\nدر اين آيات ، ابتدا اشكال مشركان و استبعاد آنها نقل شده و سپس از اشكال مذكور دو نوع جواب داده شده است ، اول آنكه شما با مرگ از بين نمىرويد\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nدوم مقدارى از خلقت كائنات نقل شده و آن گاه جواب داده شده كه خلقت آخرت نظير اين خلقت است ، خدايى كه از خلقت اول عاجز نبوده از خلقت دوم نيز عاجز نخواهد بود و در ضمن ، زنده شدن مردگان به روئيدن نباتات تشبيه شده است  كَذلِكَ الْخُرُوجُ  .\r\n1 -   ق وَ الْقُرْآنِ الْمَجِيدِ   دربارهء حروف مقطعه در اول سوره اعراف سخن گفته شد . جواب قسم از آيه بعدى فهميده مىشود يعنى « و القرآن المجيد ان البعث حق » و يا « انك لمن المنذرين » جواب دومى مناسبتر است كه قسم به دليل باشد مانند   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   / 2 در صورت اول نيز قسم به دليل است زيرا قرآن معاد را اثبات مىكند ، مجيد بودن قرآن در اثر محتويات آن است .\r\n2 -  بَلْ عَجِبُوا أَنْ جاءَهُمْ مُنْذِرٌ مِنْهُمْ فَقالَ الْكافِرُونَ هذا شَيْءٌ عَجِيبٌ  .\r\n« بل » اعراض است از جواب محذوف در آيه قبلى ، يعنى تو از پيامبرانى اما به تو ايمان نياورده و تعجب كردند از اينكه انذار كننده‌اى از خودشان بيايد و يا اينكه : بعث حق است و لكن ايمان نياوردند و از آمدن منذر بعث ، تعجب كردند .\r\n« منهم » راجع به مشركان است يعنى بشرى از جنس آنها ، زيرا كه مشركان بشر بودن پيامبر را قبول نداشتند و مكرر مىگفتند : « ما هذا الا بشر مثلنا » .\r\nآمدن « كافرون » به جاى « مشركون » شايد براى آنست كه به عمد معاد را انكار مىكردند « هذا » راجع به بعث است چنان كه از آيه بعدى روشن مىشود .\r\n3 -  إِذا مِتْنا وَ كُنَّا تُراباً ذلِكَ رَجْعٌ بَعِيدٌ  .\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nتعليل  شَيْءٌ عَجِيبٌ  است جواب « اذا » محذوف است يعنى : أ إذا متنا رجعنا » منظور از بعيد ظاهرا بعد عقلى است . تا اينجا اشكال منكران نقل گرديد .\r\n4 -  قَدْ عَلِمْنا ما تَنْقُصُ الْأَرْضُ مِنْهُمْ وَ عِنْدَنا كِتابٌ حَفِيظٌ  .\r\nاين آيه و آيه بعدى جواب اول است ، منظور از  ما تَنْقُصُ  انسانهايى است كه مىميرند ، يعنى درست است كه آنها متلاشى شده و مبدل به خاك مىگردند ولى آنها نزد ما معلوم هستند ، مىتوانيم بار ديگر ذرات آنها را جمع كنيم ، آن گاه در تعليل علم فرموده :  وَ عِنْدَنا كِتابٌ حَفِيظٌ  مراد لوح محفوظ است كه همهء اشياء با وجود جمعى در آن حاضرند .\r\nعلى هذا انسانها هم در شكل انسان و هم به صورت ذرات خاك در لوح محفوظ موجود هستند .\r\n5 -  بَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ  .\r\nيعنى اينطور نيست كه از علم ما و قدرت ما بى خبر باشند ، بلكه حق را بعد از آمدنش تكذيب مىكنند و در كار مختلفى هستند ، با قلب يقين دارند و با زبان انكار مىكنند ، ظهور آيه در آنست كه : دانسته تكذيب مىنمايند ، نظير  وَ جَحَدُوا بِها وَ اسْتَيْقَنَتْها أَنْفُسُهُمْ  نحل / 14 ، مراد از « مريج » ناهماهنگى قلب با زبان است .\r\n6 -  أَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَ زَيَّنَّاها وَ ما لَها مِنْ فُرُوجٍ  .\r\nاز اين آيه تا آيه 15 دو نوع براى معاد استدلال شده است يكى اينكه :\r\nبه اين خلقت و مناظر دل انگيز و عجيب و نظام كامل آن بنگريد و بدانيد : خدايى كه از اين آفرينش ناتوان نبوده از آفرينش مجدد نيز ناتوان نخواهد بود ، ديگرى\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nتشبيه آخرت به روئيدن نباتات .\r\nمنظور از سماء همه چيزهايى است كه در بالا هستند اعم از جوّ ، اجرام و جاذبه و نيروهايى كه آنها را به هم مربوط مىكند ، زينت نيز از خود آنهاست  زَيَّنَّا السَّماءَ الدُّنْيا بِزِينَةٍ الْكَواكِبِ  صافات / 6 ، منظور از نبودن فروج و شكافها آنست كه در اين انسجام خللى و شكافى خارج نظام اتم آن وجود ندارد ، دربارهء آخرت آمده  وَ إِذَا السَّماءُ فُرِجَتْ  مرسلات / 9 معلوم است كه آن موقع شكافها به وجود خواهد آمد .\r\n7 -  وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ زَوْجٍ بَهِيجٍ  .\r\nمنظور از « مددنا » گستردن و وسيع كردن زمين است كه موجودات زنده را تأمين و كفايت كند ، به وجود آمدن كوه‌ها از ضروريات وجود حيات و ادامهء آن است ، آن گاه روئيدن اصناف نبات بهجت آور و آفرينش و ادامهء آنها تكميل خلقت و حاكى از قدرت و علم كامل خالق آنهاست .\r\n8 -  تَبْصِرَةً وَ ذِكْرى لِكُلِّ عَبْدٍ مُنِيبٍ  .\r\nنتيجه گيرى ابتدايى است ، يعنى خواسته‌ايم با اين آفرينش و تدبير هر بندهء با انصاف را به قدرت و علم و تدبير خود آشنا كنيم و يادآورى كرده باشيم كه قدرت اعادهء آن را نيز داريم .\r\nتبصره و ذكرى هر دو مفعول له و مآلا يكى هستند . منظور از  عَبْدٍ مُنِيبٍ  انسانى است كه روح انابه و قبول حرف حق در او هست . نظير  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ  يس / 11 .\r\n9 -  وَ نَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنَّاتٍ وَ حَبَّ الْحَصِيدِ  اجمال اين مطلب در آيهء گذشت ولى چون استدلال كامل براى معاد است\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nلذا به طور تفصيل نقل شده است و آن اينكه خداوند به وسيله باران كه آب پر فائده‌اى است باغات و دانه‌هاى درو شده را مىروياند  حَبَّ الْحَصِيدِ  اضافهء موصوف به صفت است .\r\n10 -  وَ النَّخْلَ باسِقاتٍ لَها طَلْعٌ نَضِيدٌ  .\r\nعطف است ؟ به جناب ، يعنى : و به وسيله آن آب نخلهاى بلند رويانديم كه ميوه‌هاى آنها بعضى بر بالاى بعضى است .\r\n11 -  رِزْقاً لِلْعِبادِ وَ أَحْيَيْنا بِهِ بَلْدَةً مَيْتاً كَذلِكَ الْخُرُوجُ  .\r\nيعنى : براى روزى دادن به بندگان آنها را رويانديم و نيز ديار مرده را با آن زنده كرديم ، خارج شدن از قبرها نيز چنين است اين يكى از براهين قرآن دربارهء معاد است كه در آخر سورهء « حجر » به طور تفصيل گذشت ، از  وَ أَحْيَيْنا بِهِ بَلْدَةً مَيْتاً  فهميده مىشود كه زمين در اثر زنده شدن آمادگى پيدا مىكند كه تخمها را بروياند ، همچنين آماده مىشود كه ذرات خاك شده بدنها را بروياند .\r\n12 -  كَذَّبَتْ قَبْلَهُمْ قَوْمُ نُوحٍ وَ أَصْحابُ الرَّسِّ وَ ثَمُودُ  .\r\nاين آيه و دو آيه بعدى به حكم جمله معترضه است كه مشركان را تهديد مىكند ، زيرا نظام انتقام دربارهء گذشتگان و آيندگان يكى است ، شرح اصحاب « رس » در سورهء فرقان / 38 گذشت .\r\n13 -  وَ عادٌ وَ فِرْعَوْنُ وَ إِخْوانُ لُوطٍ  .\r\nعطف است بر « قوم نوح » منظور از « اخوان لوط » قوم او هستند كه به وسيله زن گرفتن از آنها نسبتى پيدا كرده بود ، نظير  إِذْ قالَ لَهُمْ أَخُوهُمْ لُوطٌ أَ لا تَتَّقُونَ  شعراء / 161 .\r\n14 -  وَ أَصْحابُ الْأَيْكَةِ وَ قَوْمُ تُبَّعٍ كُلٌّ كَذَّبَ الرُّسُلَ فَحَقَّ وَعِيدِ \r\n\r\n","description":"","footnote":"","page_name":" 302 ","page_number":304},
  {"content":"\r\n\r\nعطف است بر « قوم نوح » اصحاب ايكه قوم شعيب مىباشند چنان كه در شعراء / 176 گذشت ، قوم تبّع نيز در دخان / 37 گفته شد ، ذيل آيه مىگويد :\r\nعلّت عذاب آنها تكذيب پيامبران بوده است ، « وعيد » تقديرش « وعيدى » است كسرهء دال عوض از ياء متكلّم مىباشد .\r\n15 -  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  .\r\nيعنى : آيا از خلقت اول عاجز شده‌ايم تا از حلقت ثانى عاجز شويم ؟ اين يكى از براهين بسيار محكم معاد است كه در آخر سورهء حجر گفته شد ، آنكه قدرت آفرينش اول را داشته به آفرينش دوم نيز قادر است و گرنه از اولى نيز عاجز مىشد ، « بل » اضراب از ما قبل است يعنى : ما عاجز نشده‌ايم بلكه علت عدم قبول مشركان آنست كه از خلقت جديد در اشتباه هستند گويى منظور آنست كه آن را بعيد عقلى مىدانند لذا ايمان نمىآورند ، نظير  ذلِكَ رَجْعٌ بَعِيدٌ  كه گذشت ، به هر حال منظور آنست كه اشكال از طرف ما نيست ، بلكه از طرف آنهاست .\r\n\r\n","description":"","footnote":"","page_name":" 303 ","page_number":305},
  {"content":"\r\n\r\n\r\n[ سوره ق ( 50 ) : آيات 16 تا 30 
  ]\r\nوَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ ( 16 ) إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ( 17 ) ما يَلْفِظُ مِنْ قَوْلٍ إِلاَّ لَدَيْهِ رَقِيبٌ عَتِيدٌ ( 18 ) وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ ( 19 ) وَ نُفِخَ فِي الصُّورِ ذلِكَ يَوْمُ الْوَعِيدِ ( 20 )\r\nوَ جاءَتْ كُلُّ نَفْسٍ مَعَها سائِقٌ وَ شَهِيدٌ ( 21 ) لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ ( 22 ) وَ قالَ قَرِينُهُ هذا ما لَدَيَّ عَتِيدٌ ( 23 ) أَلْقِيا فِي جَهَنَّمَ كُلَّ كَفَّارٍ عَنِيدٍ ( 24 ) مَنَّاعٍ لِلْخَيْرِ مُعْتَدٍ مُرِيبٍ ( 25 )\r\nالَّذِي جَعَلَ مَعَ اللَّهِ إِلهاً آخَرَ فَأَلْقِياهُ فِي الْعَذابِ الشَّدِيدِ ( 26 ) قالَ قَرِينُهُ رَبَّنا ما أَطْغَيْتُهُ وَ لكِنْ كانَ فِي ضَلالٍ بَعِيدٍ ( 27 ) قالَ لا تَخْتَصِمُوا لَدَيَّ وَ قَدْ قَدَّمْتُ إِلَيْكُمْ بِالْوَعِيدِ ( 28 ) ما يُبَدَّلُ الْقَوْلُ لَدَيَّ وَ ما أَنَا بِظَلاَّمٍ لِلْعَبِيدِ ( 29 ) يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ ( 30 )\r\n\r\n","description":"","footnote":"","page_name":" 304 ","page_number":306},
  {"content":"\r\n\r\n16 - انسان را آفريده‌ايم ، مىدانيم آنچه را كه ضميرش سخن مىگويد ، ما به او از رگ وريد نزديكتر هستيم .\r\n17 - يا دآر كه اخذ مىكند ( عمل انسان را ) دو اخذ كننده كه در راست و چپ نشسته‌اند .\r\n18 - سخن از دهان نمىافكند مگر آنكه نزد او مراقب آماده‌اى است .\r\n19 - و مىآيد شدت مرگ حق ، اين همانست كه از آن مىگريختى .\r\n20 - و دميده مىشود در صور آن روز وعيد است .\r\n21 - و مىآيد هر انسان كه با اوست كشنده و گواهى .\r\n22 - از اين امر در غفلت بودى پرده‌ات را از تو برداشتيم ، چشم تو امروز تيز بين است .\r\n23 - و گويد قرينش اين آنست كه نزد من آماده است .\r\n24 - بياندازيد در جهنم هر كافر لجوج را\r\n25 - منع كننده خير ، متجاوز شكاك را .\r\n26 - آنكه با خدا معبود ديگرى قرار داده بياندازيد او را در اين عذاب سخت ،\r\n27 - همنشين او گويد : پروردگارا من او را طاغى نكرده‌ام بلكه خود در ضلال آشكارى بود .\r\n28 - خدا گويد : پيش من مخاصمه نكنيد انذار خويش را از پيش به شما كرده‌ام .\r\n29 - اين وعده پيش من تغييرى ندارد و من به بندگان ستمگر نيستم .\r\n30 - يادآور روزى كه به جهنم گوئيم : آيا پر شدى و گويد ، آيا افزودن هست ؟\r\n\r\nكلمه‌ها\r\nتوسوس : وسوسه : حديث النفس و كلامى كه در باطن انسان شنيده مىشود خواه از شيطان باشد يا خود انسان . در جوامع الجامع فرموده :\r\n« الوسوسة و الوسواس : الصوت الخفى » راغب وسوسه را « الخطرة الرديه » گفته است .\r\nوريد : راغب گويد : وريد رگى است متصل به قلب و كبد و جريان خون\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nدر آنست در مجمع البيان فرموده : آن رگى است كه در بدن گسترده شده و در تمام اعضاء انسان آميخته با انسان است ، اين معنى نسبت به آيه مناسبتر است .\r\nيتلقى : تلقى : اخذ و و تفهّم . « تلقيّت منه » : از او اخذ كردم در اقرب آمده : « تلقى الشيء : تلقنه » .\r\nيلفظ : لفظ : انداختن . « لفظ ريقه : رمى به » .\r\nعتيد : آماده و حاضر . « عتاد » : آماده شدن . « اعتاد » : آماده كردن سكرة : سكر : مستى . به معنى غفلت نيز آيد .  سَكْرَةُ الْمَوْتِ  شدت مرگ است كه هوش را از سر مىبرد .\r\nتحيد : حيد : كنار شدن . « حاد عن الطريق حيدا : مال عنه و عدل » حديد : تيز بين و دقيق . اصل حد به معنى منع و دفع است ، به چشم تيز بين از آن حديد گويند كه از مخفى شدن چيزها منع مىكند .\r\nسائق : راننده سوق : راندن .\r\nكفار : بسيار كافر . بسيار ناسپاس .\r\nعنيد : طاغى ، لجوج ، ستيزه جو . عاند و عنيد كسى است كه دانسته از حق امتناع كند « عند عنودا : خالف الحق و رده عارفا به » .\r\n\r\nشرحها\r\nدر تعقيب مطالب گذشته در اين آيات روشن شده كه انسان از حين خلقت تحت مراقبت شديد قرار گرفته ، خدا از رگ وريد به او نزديكتر است ملائكه مراقب او و حافظ اعمالش هستند ، روز قيامت با كسى كه گواه اعمال اوست و با كسى كه او را سوق مىدهد به دادگاه محشر خواهد آمد ، اين آيات عبارت\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nاخراى  أَ فَعَيِينا بِالْخَلْقِ الْأَوَّلِ  است و برهان ديگرى بر معاد مىباشد يعنى همانطور كه از خلقت اول انسان عاجز نشده‌ايم از خلقت دوم نيز عاجز نبوده و آخرت را پيش خواهيم آورد اين آيات مانند آيات گذشته از يك قاطعيت عجيبى برخوردار است كه قابل وصف نيست .\r\n16 -  وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  .\r\nمراد از « الانسان » همه انسانهاست ، به نظر مىآيد كه « خلقنا » در جاى « نخلق » باشد ، يعنى انسانها را مىآفرينيم و مكنونات آنها را مىدانيم « خلقنا » در اينجا دليل « نعلم » است چون آفريننده به آفريده داناست .\r\n نَعْلَمُ ما تُوَسْوِسُ بِهِ نَفْسُهُ  اشاره به مخفىترين چيزى است كه علم خدا به آن شامل است ، « به » ظاهرا مفعول « توسوس » است يعنى آنچه را كه ضميرش به او حديث مىكند مىدانيم .\r\nآن گاه در بيان احاطه كامل خدا فرموده :  وَ نَحْنُ أَقْرَبُ إِلَيْهِ . . .  يعنى از رگى كه بر تمام بدنش گسترده است به او نزديكتريم ، سبحان اللَّه چه ترسيم شگفت آورى ! ! 17 -  إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ  .\r\nاشاره است به حفظ اعمال انسان توسط ملائكه ، قطع نظر از اينكه خدا از ظاهر و باطن او آگاه است .\r\nمنظور از متلقّيان دو فرشتهء كاتب عمل است ، از يمين و شمال مىشود فهميد كه يكى مأمور اعمال بد و ديگرى مأمور اعمال خوب است .\r\nچنان كه در جوامع الجامع از حضرت رسول صلّى اللَّه عليه و آله نقل شده : نويسندهء حسنات بر طرف راست مرد و نويسندهء سيئات بر طرف چپ اوست ، چون كار خوبى\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nكند ، ملك طرف راست آن را ده برابر مىنويسد و چون كار بد كند ، ملك طرف راست بملك طرف چپ گويد : هفت ساعت به او مهلت بده شايد تسبيح گويد يا استغفار نمايد .\r\n« اذ » متعلق است به « اذكر » ، شايد منظور از « قعيد » آنست كه پيوسته با او هستند ، چون از قعود يك نوع دوام استفاده مىشود .\r\n18 -  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  .\r\nذكر خاص بعد از عام است ، آيه فوق راجع به همه اعمال و اين آيه در رابطه با سخنان است ، ظاهرا قول اگر خوب باشد رقيب عتيد آن ملك طرف راست و اگر بد باشد رقيب او ملك طرف چپ است .\r\n19 -  وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ  يعنى در نظام خلقت انسان ، سپس سكره مرگ مىآيد و آن گاه به قيامت مىرسد كه در آيه بعدى است .\r\nظاهرا مراد از « جاءت » آينده است ، به علت محقق الوقوع بودن ، ماضى آمده است « بالحق » تقديرش « ملتبسا بالحق » و اشاره به آنست كه موت جزء نظام خلقت و نوشته بر انسانهاست  كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ  عنكبوت / 57 ، لفظ سكره اشاره است كه مرگ ناگوار مىباشد چنان كه « تحيد » نيز ناظر به آنست .\r\n20 -  وَ نُفِخَ فِي الصُّورِ ذلِكَ يَوْمُ الْوَعِيدِ  .\r\nادامه مسير خلقت است كه بعد از مرگ خواهد بود ، منظور از نفخ صور نفخه دوم و زنده شدن مردگان است و شايد مطلق نفخ مراد باشد وعيد مربوط به جنبهء انذار است ، « نفخ » در جاى « ينفخ » است .\r\n21 -  وَ جاءَتْ كُلُّ نَفْسٍ مَعَها سائِقٌ وَ شَهِيدٌ  .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n« جاءت » در جاى « يجيء » است ، نكره آمدن سائق و شهيد حاكى از عظمت مىباشد ، يعنى هر كس با سائقى كه او را سوق مىكند و با شاهدى كه بر اعمال او شاهد است در محضر خدا حاضر مىشود ، به نظر مىآيد كه هر دو از ملائكه است شهادت شاهدان كه از آيات  وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ  هود / 18 روشن مىشود ظاهرا بعد از اين مرحله است .\r\n22 -  لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  .\r\nاين آيه نشان مىدهد كه  سائِقٌ وَ شَهِيدٌ  در دنيا با انسان بوده‌اند ولى انسان آنها را نمىديده و چون پرده از چشمش رفت خواهد ديد كه با او بوده‌اند الميزان نظر مىدهد كه خطاب به همهء انسانهاست نه فقط به منكران بعث و مراد از « هذا » همهء احوال روز قيامت است ، از قبيل قطع شدن اسباب مادى ، فناء اشياء ، رجوع همه به اللَّه ، ولى تعلق به اسباب مادى در دنيا مانع از اين شهود بود .\r\n23 -  وَ قالَ قَرِينُهُ هذا ما لَدَيَّ عَتِيدٌ  .\r\nبه نظر مىآيد منظور از قرين ، ملك كاتب گناه باشد كه خواهد گفت :\r\nگناهان آمادهء او نزد من اينهاست ، بعيد است منظور شيطانى باشد كه او را اغوا مىكرد و يا منظور خود انسان باشد .\r\n24 و 25 -   أَلْقِيا فِي جَهَنَّمَ كُلَّ كَفَّارٍ عَنِيدٍ مَنَّاعٍ لِلْخَيْرِ مُعْتَدٍ مُرِيبٍ   .\r\nخطاب است به سائق و شهيد ، به نظر بعضى خطاب است به خازن جهنم ، ولى آن با تثنيه بودن جور نيست ، اين پنج صفت مىشود گفت در پى يكديگر هستند كفر بسيار لازمه‌اش عناد و انكار حق از روى علم است و آن سبب جلوگيرى شديد از كارهاى خير و آن باعث تجاوز و شك كردن يا به شك انداختن ديگران است به هر حال آدم بسيار كافر داراى همهء اين اوصاف است .\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nدر مجمع البيان از ابو سعيد خدرى نقل شده كه رسول خدا صلّى اللَّه عليه و آله فرمود :\r\nچون روز قيامت شود خداى تعالى به من و على ( بن ابى طالب ) گويد : هر كس شما را دشمن داشته به آتش اندازيد و هر كس دوستتان داشته به بهشت داخل كنيد ، اين است قول خدا  أَلْقِيا فِي جَهَنَّمَ كُلَّ كَفَّارٍ عَنِيدٍ  در الميزان فرموده :\r\nشيخ الطائفه نيز آن را در امالى با سند خودش از ابو سعيد خدرى از آن حضرت نقل كرده است آن در تفسير صافى و تفسير برهان از امام سجاد از على عليه السّلام از آن حضرت نقل گرديده است .\r\n26 -  الَّذِي جَعَلَ مَعَ اللَّهِ إِلهاً آخَرَ فَأَلْقِياهُ فِي الْعَذابِ الشَّدِيدِ  .\r\nگويى به علّت بسيار كبيره بودن شرك ، آن را به صورت « الذى جعل مع اللَّه الها آخر فرموده است و گرنه مىشد با اضافهء كلمهء « مشرك » به آيه فوق ، از اين آيه بىنياز شد ( از الميزان )  فَأَلْقِياهُ . . .  تأكيد خطاب سابق است .\r\n27 -  قالَ قَرِينُهُ رَبَّنا ما أَطْغَيْتُهُ وَ لكِنْ كانَ فِي ضَلالٍ بَعِيدٍ  .\r\nدر سورهء زخرف گذشت كه :   وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ وَ إِنَّهُمْ لَيَصُدُّونَهُمْ عَنِ السَّبِيلِ . . .    وَ لَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ  / 36 و معلوم شد كه گناهكاران هر يك شيطانى دارند كه آنها را اغفال مىكند و در آخرت هر دو در عذاب خواهند بود .\r\nمراد از « قرينه » در اين آيه همان شيطان فريبكار است كه خواهد گفت :\r\nخدايا من در اغواء او دستى نداشته‌ام بلكه خود در گمراهى بعيد بود كه نداى حق به گوشش نرسيد .\r\n28 -  قالَ لا تَخْتَصِمُوا لَدَيَّ وَ قَدْ قَدَّمْتُ إِلَيْكُمْ بِالْوَعِيدِ  .\r\nاز آيه معلوم مىشود كه گناهكار در جواب  رَبَّنا ما أَطْغَيْتُهُ  خواهد گفت نه بلكه تو مرا فريب دادى تا بالاخره خدا خواهد فرمود :  لا تَخْتَصِمُوا لَدَيَّ  من\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nقبلا وعيد خويش را به شما رسانده بودم و اكنون هر دو در عذاب خواهيد بود .\r\n29 -  ما يُبَدَّلُ الْقَوْلُ لَدَيَّ وَ ما أَنَا بِظَلَّامٍ لِلْعَبِيدِ  .\r\nاشاره است به اينكه  أَنَّكُمْ فِي الْعَذابِ مُشْتَرِكُونَ  حتى است و نيز اشاره است به   قالَ فَالْحَقُّ وَ الْحَقَّ أَقُولُ لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ   ص / 84 ، در الميزان فرموده :  وَ ما أَنَا بِظَلَّامٍ . . .  مكمل معناى جمله سابقه است يعنى قول من عوض نمىشود پس شما در عذاب خواهيد بود ، من در اين كار ظالم نيستم زيرا كه از پيش به شما وعيد داده و اتمام حجت كرده بودم .\r\nاز وجه ديگر ظلمى در عذاب آنها نيست ، چون فقط با اعمالى كه كرده بودند مجازات مىشوند و اعمال به آنها برگشته است  . . . إِنَّما تُجْزَوْنَ ما كُنْتُمْ تَعْمَلُونَ  تحريم / 7 ، الميزان اضافه مىكند كه نفى ظلم كثير ( در ظلام ) باعث جواز ظلم كم نمىشود ، زيرا اگر خدا در عذاب مشركان ظلم مىكرد حتما ظلام مىشد ، زيرا مشركان زياد هستند پس نفى ظلم كثير از اين جهت است .\r\nولى به نظر نگارنده :  وَ ما أَنَا بِظَلَّامٍ . . .  تعليل  ما يُبَدَّلُ الْقَوْلُ  است يعنى اگر وعدهء من تبديل شود و شما را عذاب نكنم ، شما با نيكوكاران يكسان مىشويد ، در اين صورت به نيكوكاران ظلام مىشوم و ميان نيكوكاران و بدكاران فرقى نمىماند و آياتى نظير  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ  جاثيه / 21  . . . أَمْ نَجْعَلُ الْمُتَّقِينَ كَالْفُجَّارِ  ص / 28 ، مفهوم خود را از دست مىدهند ، در اين صورت خدا ظلام مىشد ولى راجع به نيكوكاران كه آنها را با بدكاران يكسان كرده بود رجوع شود به آل عمران / 182 و انفال / 51 .\r\n30 -  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  .\r\nبه نظر مىآيد : كه اين آيه مربوط باشد به  ما يُبَدَّلُ الْقَوْلُ لَدَيَّ  بنا بر\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nآنكه منظور از « القول » وعدهء  لَأَمْلَأَنَّ جَهَنَّمَ  باشد چنان كه گفته شد ، يعنى در وفا به وعدهء روز قيامت به جهنم مىگوئيم : آيا پر شدى ؟ على هذا اين آيه تكميل آيه قبلى است .\r\n هَلِ امْتَلَأْتِ  استفهام تقريرى است هكذا  هَلْ مِنْ مَزِيدٍ  در اين صورت معنى  هَلْ مِنْ مَزِيدٍ  آن مىشود كه همه را جاى دادم و پر شدم ، در رابطه با اين سؤال و جواب گفته‌اند كه آن زبان حال است نه زبان قال . به نظر بعضى :\r\nسؤال از مأموران جهنم است گرچه به خود جهنم نسبت داده شده است ولى ظهور آيه در زبان قال است ، در اين باره در ذيل آيه  إِذا رَأَتْهُمْ مِنْ مَكانٍ بَعِيدٍ  فرقان / 12 به تفصيل سخن گفته‌ايم .\r\nدر الميزان فرموده : بهتر آنست كه آيه حمل بر ظاهر باشد زيرا خدا از سخن گفتن دستها و پاها و پوستها و غير آن خبر داده است و در سوره فصلت گذشت كه علم و شعور در همه موجودات سارى است .\r\nلفظ « مزيد » مصدر ميمى است به معنى زايد شدن و زايد كردن ، لازم و متعدى هر دو آمده است .\r\nناگفته نماند : اگر هر دو استفهام تقريرى باشد منظور آن مىشود كه جهنم از كافران پر خواهد شد ، ديگر جايى براى سؤال نمىماند كه بگوئيم :\r\nخدا با كلمه  لَأَمْلَأَنَّ جَهَنَّمَ  خبر داده كه آن را از كافران پر خواهد كرد ، ديگر اين سؤال و جواب با آن وعده چه تناسبى دارد ؟\r\n\r\n","description":"","footnote":"","page_name":" 312 ","page_number":314},
  {"content":"\r\n\r\n\r\n[ سوره ق ( 50 ) : آيات 31 تا 38 
  ]\r\nوَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ ( 31 ) هذا ما تُوعَدُونَ لِكُلِّ أَوَّابٍ حَفِيظٍ ( 32 ) مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ ( 33 ) ادْخُلُوها بِسَلامٍ ذلِكَ يَوْمُ الْخُلُودِ ( 34 ) لَهُمْ ما يَشاؤُنَ فِيها وَ لَدَيْنا مَزِيدٌ ( 35 )\r\nوَ كَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي الْبِلادِ هَلْ مِنْ مَحِيصٍ ( 36 ) إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ ( 37 ) وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ ( 38 )\r\n31 - نزديك مىشود بهشت به اهل تقوى در مكانى نزديك .\r\n32 - اين است آنچه وعدهء مىشويد ، اين براى هر رجوع كننده به خدا و نگهدار عهد خداست .\r\n33 - هر كه از خدا در غيب بترسد و قلب انابه‌گرى بياورد .\r\n34 - داخل بهشت شويد ، اين روز جاودانى است .\r\n35 - براى آنهاست در بهشت آنچه مىخواهند و در نزد ماست افزون :\r\n36 - چه بسا مردمان كه پيش از اهل مكه هلاك كرديم ، از آنها قويتر بودند ، در شهرها راه زدند ، آيا از عذاب خدا راه فرارى هست ؟\r\n\r\n","description":"","footnote":"","page_name":" 313 ","page_number":315},
  {"content":"\r\n\r\n37 - در اينكه گفته شد پندى هست به آنكه عقل دارد و يا گوش داده و حاضر باشد .\r\n38 - آسمانها و زمين و آنچه در ميان آن دوست ، را در شش روز آفريديم و ما را خستگى و ناتوانى نرسيد .\r\n\r\nكلمه‌ها\r\nازلفت : زلف : نزديك شدن و مقدم گشتن « زلف زلفا : تقدم و تقرب » از دلاف : نزديك كردن در مجمع البيان شعرى نقل شده كه « و كل يوم مضى او ليلة سلفت فيها النفوس الى الآجال تزدلف « يعنى در هر روز و شبى كه ميگذرد مردم به اجلها نزديك مىشوند .\r\nاواب : اوب : بازگشت « آب اوبا و مأبا : رجع » اواب صيغه مبالغه است بسيار رجوع كننده . اين صيغه پنج بار در قرآن آمده است ، آن صفت كسانى است كه پيوسته با اطاعت دعا و ترك معاصى به سوى خدا بر مىگردند .\r\nقرن : جماعتى كه در زمانى با هم زندگى مىكنند ، راغب گويد :\r\n« القرن : القوم المقترنون في زمن واحد » طبرسى نيز چنين فرموده است .\r\nنقبوا : نقب : سوراخ كردن . راغب گويد : نقب در ديوار و پوست مانند ثقب ( سوراخ كردن ) است در چوب . طبرسى رحمه اللَّه فرموده نقب به معنى سوراخ وسيع و راهى است كه در كوه زده شود .\r\nتنقيب : راه رفتن و نيز احداث راهى است كه صلاحيت رفتن دارد منظور از آن در آيه راه زدن و يا مسافرتهاست .\r\nمحيص : حيص : كنار شدن . محيص : فرارگاه .\r\nلغوب : خسته شدن . طبرسى فرموده : لغوب خستگى ناشى از رنج است « اللغوب : الاعياء من التعب »\r\n\r\n","description":"","footnote":"","page_name":" 314 ","page_number":316},
  {"content":"\r\n\r\n\r\nشرحها\r\nدر اين آيات دو مطلب مطرح است ، اول حالات اهل بهشت كه مناسب بود بعد از حالات اهل جهنم ذكر شود ، تا جريان بيم و اميد و تبشير و انذار كه از دأب قرآن مجيد است عملى گردد . دوم : استدلال به معاد است از راه تهديد و عينيتها و اينكه انسان در مقابل ارادهء حق قدرت مقاومت ندارد ، اين استدلال با آيه اخير تكميل مىشود . و آن نظير  أَ فَعَيِينا بِالْخَلْقِ الْأَوَّلِ  است .\r\n31 -  وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ  .\r\nلفظ « ازلفت » درباره بهشت سه دفعه در قرآن مجيد آمده است  وَ أُزْلِفَتِ الْجَنَّةُ لِلْمُتَّقِينَ  شعراء / 9  وَ إِذَا الْجَنَّةُ أُزْلِفَتْ  تكوير / 13 ، از اين آيه معلوم مىشود كه بهشت بسوى اهل تقوى آورده خواهد شد نظير  وَ جِيءَ يَوْمَئِذٍ بِجَهَنَّمَ  فجر / 23 . گويند : « غير بعيد صفت موصوف محذوف است يعنى » « في مكان غير بعيد » طبرسى رحمه اللَّه فرموده : صفت مصدر محذوف و تقدير آن « ازلافا غير بعيد » است .\r\n32 -  هذا ما تُوعَدُونَ لِكُلِّ أَوَّابٍ حَفِيظٍ  .\r\nهذا اشاره است به ثواب موعود در آيهء قبلى ،  لِكُلِّ أَوَّابٍ . . .  خبر بعد از خبر است ، يعنى « هذا لكل اواب حفيظ » مراد از « اوّاب » در كلمه‌ها گفته شد « حفيظ » يعنى بسيار حفظ كنندهء پيمانهاى خدا از اينكه ترك و ضايع شوند .\r\n33 -  مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ  .\r\nبيان اواب حفيظ است خشيت از خدا در غيب ، خشيت از عذاب خداست با آنكه عذاب خدا را نمىبيند .\r\nچنان كه طبرسى و ديگران فرموده‌اند . قلب منيب قلبى است كه پيوسته به\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nخدا انابه مىكند و به سوى او بر مىگردد ، در جاى ديگر آمده  إِلَّا مَنْ أَتَى اللَّهَ بِقَلْبٍ سَلِيمٍ  شعراء / 19 يعنى قلبى كه از شرك و كفر و شك و از احقاد و گناهان سالم است .\r\n مَنْ خَشِيَ . . .  مىشود بدل باشد از « اواب » و مىشود مبتدا باشد و خبر آن آيه بعدى است با تقدير كلمه « يقال » .\r\n34 -  ادْخُلُوها بِسَلامٍ ذلِكَ يَوْمُ الْخُلُودِ  .\r\nيعنى : گفته مىشود به سلامت داخل بهشت شويد « بسلام » حاكى است كه از هر مكروه و ناخوشايند در سلامت و امن خواهيد بود ،  ذلِكَ يَوْمُ الْخُلُودِ  بشارت است براى ابدى بودن .\r\n35 -  لَهُمْ ما يَشاؤُنَ فِيها وَ لَدَيْنا مَزِيدٌ  .\r\nلفظ  ما يَشاؤُنَ  بسيار وسيع است ، مانند  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  زخرف / 71 ،  وَ لَدَيْنا مَزِيدٌ  حاكى است : بعضى چيزها كه به نظر آنها نمىرسد و داخل در  ما يَشاؤُنَ  نيست از جانب ما زياده خواهد شد .\r\nطبرسى فرموده : « و عندنا زيادة على ما يشاءونه ممّا لم يخطر » بعضىها گويند : زياده از آنچه مىخواهند مىدهيم ولى آن يك معنى سبك است .\r\n« فيها » متعلق است به « يشاءون » « مزيد » اسم مفعول است .\r\nدر صافى از تفسير قمى نقل شده  وَ لَدَيْنا مَزِيدٌ  « قال النظر الى رحمة اللَّه » در الميزان از در منثور از انس نقل شده : « يتجلى لهم الرب عز و جل » .\r\n36 -  وَ كَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي الْبِلادِ هَلْ مِنْ مَحِيصٍ  .\r\nضمير « قبلهم » راجع به اهل مكه است ، منظور از بطش نيرومندى است يعنى در اثر بطش و نيرومندى خويش در شهر راه باز كردند و در آنها حكومت\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nنمودند ولى باز هلاكشان كرديم ، آيا از هلاك كردن خدا راه فرارى هست ؟\r\nاين آيه با آيات بعدى استدلال به معاد است از راه انذار و سير الى اللَّه .\r\n37 -  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ  .\r\nنتيجه‌گيرى است از آيه فوق مراد از قلب درك و تعقل است القاء سمع به معنى گوش دادن مىباشد ، گويى گوش را روى چيزى مىاندازند و آن را مىشنود .\r\n وَ هُوَ شَهِيدٌ  يعنى در گوش دادن حاضر است ، به عبارت ديگر به گوش دادنش متوجه است .\r\nخلاصه : آنكه دو نفر مىتواند از جريان هلاكت گذشتگان پند گيرد ، يكى آنكه قدرت تعقل و تفكر دارد مىتواند با تفكر حق را از باطل تشخيص بدهد ديگرى آنكه قدرت تعقل ندارد ولى گوش مىدهد و اطاعت مىكند .\r\nدر كافى كتاب العقل و الجهل از حضرت موسى بن جعفر صلوات اللَّه عليه نقل كرده كه فرمود :\r\n« يا هشام ان اللَّه تعالى يقول في كتابه :  إِنَّ فِي ذلِكَ لَذِكْرى لِمَنْ كانَ لَهُ قَلْبٌ  يعنى عقل » .\r\n38 -  وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ  .\r\nدربارهء شش روز ( شش دوران ) در سوره‌هاى گذشته سخن گفته‌ايم آيه استدلال به معاد است ، يعنى حالا كه خلقت اول ما را خسته و عاجز نكرده است خلقت دوم نيز چنين خواهد بود . نظير  أَ فَعَيِينا بِالْخَلْقِ الْأَوَّلِ . . . \r\n\r\n","description":"","footnote":"","page_name":" 317 ","page_number":319},
  {"content":"\r\n\r\n\r\n[ سوره ق ( 50 ) : آيات 39 تا 45 
  ]\r\nفَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ الْغُرُوبِ ( 39 ) وَ مِنَ اللَّيْلِ فَسَبِّحْهُ وَ أَدْبارَ السُّجُودِ ( 40 ) وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ ( 41 ) يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ ( 42 ) إِنَّا نَحْنُ نُحْيِي وَ نُمِيتُ وَ إِلَيْنَا الْمَصِيرُ ( 43 )\r\nيَوْمَ تَشَقَّقُ الْأَرْضُ عَنْهُمْ سِراعاً ذلِكَ حَشْرٌ عَلَيْنا يَسِيرٌ ( 44 ) نَحْنُ أَعْلَمُ بِما يَقُولُونَ وَ ما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ ( 45 )\r\n39 - صبر كن بر آنچه مىگويند و تسبيح كن با حمد پروردگارت پيش از طلوع آفتاب و قبل از غروب آن .\r\n40 - و مقدارى از شب را تسبيح كن و در پس نماز .\r\n41 - منتظر باش روزى را كه ندا كننده از مكان نزديك ندا كند .\r\n42 - روزى كه صيحه حق را مىشنوند آن ، روز خارج شدن از قبرهاست .\r\n43 - ما ، آرى ما حيات مىدهيم و حيات مىستانيم و بازگشت به سوى ماست .\r\n44 - ياد آر روزى كه زمين از آن شكافته مىشود ، به سرعت خارج مىگردند ، اين حشر بر ما آسان است .\r\n45 - ما دانائيم به آنچه مىگويند ، تو بر آنها مجبور كننده نيستى ، پند ده با قرآن كسى را كه از عذاب من مىترسد .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\n\r\nكلمه‌ها\r\nادبار : دبر ( بضم اول و دوم ) : پس . عقب مقابل جلو ، جمع آن ادبار است .\r\nتشقق : آن در اصل « تتشقق » به معنى شكافته شدن است .\r\nسراعا : جمع سريع است .\r\nجبار : جبر : اصلاح شىء به نوعى از قهر و نيز بستن ضد شكستن راغب گويد : « اصل الجبر : اصلاح الشيء بضرب من القهر » در قاموس آمده : « الجبر : خلاف الكسر » على هذا جبّار در آيه به معنى مجبور كننده است .\r\nحشر : جمع كردن : « حشر القوم : جمعهم » آن در آيه جمع و زنده كردن است .\r\n\r\nشرحها\r\nدر خاتمهء سوره ، به آن حضرت دستور مىرسد كه در مقابل اذيتهاى مشركان خويشتن دارى كند و خدا را مرتب ياد نمايد كه سبب استقامت است .\r\nسپس اضافه مىشود كه معاد حق است ، منتظر صيحه ، آن باشد كه به كار معاندان رسيدگى شود ، آن گاه فرموده : تو نمىتوانى به ايمان و عمل مجبورشان كنى بلكه اهل خشيت را با قرآن انذار كن .\r\nعلى هذا سوره مباركه همانطور كه با مسأله نبوت و معاد شروع شده است با آن دو ختم مىگردد .\r\n39 -  فَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ الْغُرُوبِ  .\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nچون تسبيح و حمد خدا و به عبارت ديگر مطلق ياد آورى خدا در ايجاد استقامت اثر مستقيم دارد ، شايد بدان جهت ، بعد از فرمان صبر بلا فاصله ارتباط با خدا مطرح شده است .\r\nو نيز تسبيح و حمد كه تنزيه خدا از نقائص و نسبت كار خوب به خداست ، در مقابله با مشركان است كه به خدا شريك قائل بوده و نسبت فرزند داشتن و مانند آن را مىدادند ، باء در « به حمد » به معنى مصاحبت است يعنى « سبح مصاحبا به حمد ربك » جمله  وَ سَبِّحْ بِحَمْدِ رَبِّكَ . . .  تطبيق مىشود با نماز صبح و نماز عصر و يا با نماز صبح و نماز عصرين . ظاهرا روايتى در اين باره از ائمه عليهم السّلام نرسيده است و شايد نظير  وَ سَبِّحْ بِالْعَشِيِّ وَ الْإِبْكارِ  آل عمران / 41 و مطلق ذكر باشد .\r\n40 -  وَ مِنَ اللَّيْلِ فَسَبِّحْهُ وَ أَدْبارَ السُّجُودِ  .\r\nجمله اول قابل تطبيق به نماز مغرب و عشاست ،  أَدْبارَ السُّجُودِ  قابل تطبيق به تعقيب نماز است يعنى : در ما بعدهاى نماز ، خدا را تسبيح و حمد كن ، طبرسى در ضمن نقل اقوال فرموده : « ثانيها انه التسبيح بعد كل صلوة » .\r\nدر روايت كافى از حضرت باقر صلوات اللَّه عليه نقل شده\r\n« عن زرارة عن ابى جعفر عليه السّلام قال : قلت و ادبار السجود ؟ قال : ركعتان بعد المغرب »\r\nو در تفسير على بن ابراهيم از حضرت رضا صلوات اللَّه عليه\r\n« اربع ركعات بعد المغرب »\r\nنقل شده است ( تفسير برهان ) .\r\n41 -  وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ  .\r\n« در الميزان فرموده : بهتر آنست كه بگوئيم : به « استمع » معنى انتظار تضمين شده باشد يعنى منتظر باش روزى را منظور از نداء نفخ صور دوم است چنان كه از آيه بعدى روشن مىشود ، دربارهء  مَكانٍ قَرِيبٍ  گفته‌اند علت قريب بودن آنست كه همه آن را به طور مساوى و يكسان مىشنوند نزديك و دور ندارد .\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nدر آيهء :  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  سبأ / 51 گويا منظور جوشيدن بلا از كنار آنهاست .\r\n42 -  يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ  .\r\nبالحق صفت صيحه است يعنى آمدن آن از قضاء حتمى خداست مراد از خروج ، خارج شدن از قبرهاست  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  قمر / 7 .\r\n43 -  إِنَّا نَحْنُ نُحْيِي وَ نُمِيتُ وَ إِلَيْنَا الْمَصِيرُ  .\r\nدر سورهء اعراف ذيل آيهء  هُوَ يُحيِي وَ يُمِيتُ  / 158 مشروحا گفته شد :\r\nحيات از آثار ماده نيست بلكه از جانب خدا به ماده افاضه شده و پس گرفته مىشود ، اين از جمله چيزهايى است كه قرآن مجيد بر آن تكيه دارد ، « نحيى » زنده كردن در دنيا ، « نميت » ميرانيدن در دنيا ،  إِلَيْنَا الْمَصِيرُ  زنده كردن در آخرت است نظير  . . . كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ . . .  بقره / 28 آيه اشعار مىدارد كه هر مرحله در اختيار ماست و استدلال ديگرى بر معاد است كه همانطور كه مىآفرينيم و مىميرانيم ، توانيم مجددا زنده نمائيم .\r\n44 -  يَوْمَ تَشَقَّقُ الْأَرْضُ عَنْهُمْ سِراعاً ذلِكَ حَشْرٌ عَلَيْنا يَسِيرٌ  .\r\nيعنى ياد آر روزى را كه . . . « عنهم » حاكى است كه زمين از بالاى آنها شكافته مىشود « سراعا » يعنى « يخرجون من القبور مسرعين » آن گاه فرموده :\r\nاين به نظر شما دشوار است ولى بر ما آسان مىباشد .\r\n45 -  نَحْنُ أَعْلَمُ بِما يَقُولُونَ وَ ما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ  .\r\nتعليل است براى  فَاصْبِرْ عَلى ما يَقُولُونَ  يعنى ما به آنچه مىگويند داناتريم مجازاتشان مىكنيم ،  ما أَنْتَ عَلَيْهِمْ . . .  تكميل مطلب و تسليت است كه تو مجبور\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nكنندهء آنها بر ايمان و عمل نيستى ، بلكه كار تو تذكر و تبليغ است نظير :   فَذَكِّرْ إِنَّما أَنْتَ مُذَكِّرٌ لَسْتَ عَلَيْهِمْ بِمُصَيْطِرٍ   غاشيه / 23 .\r\nدر تفسير قمى نقل شده : « ذكر يا محمّد بما وعدناه من العذاب » .\r\nروز چهار شنبه هشتم ماه مبارك رمضان سال هزار و چهار و پنج مطابق 8 / 3 / 1364 تفسير سوره ، « ق » به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 322 ","page_number":324},
  {"content":"\r\n\r\n\r\nسورهء ذاريات\r\nدر مكه نازل شده و شصت آيه است\r\n\r\nنظرى به سورهء مباركه\r\n1 - ذاريات شصت و هفتمين سوره است كه بعد از سورهء احقاف در مكه نازل گرديد ، در ترتيب فعلى قرآن مجيد سوره پنجاه و يكم است ، مىشود حدس زد كه در حدود سالهاى دهم و يازدهم بعثت نازل شده ، ولى دقيقا معلوم نيست درجه سالى نازل گشته است .\r\n2 - عدد آيات آن به اتفاق همه شصت آيه است طبرسى فرموده : « ستون آيه بالاجماع » در تفسير خازن آمده : اين سوره داراى سيصد و شصت كلمه و هزار و دويست و سى و نه حرف است .\r\n3 - تسميهء آن به « الذاريات » به علّت وقوع اين كلمه در اول آنست ، از رواياتى كه نقل شده بر مىآيد كه اين تسميه توسط حضرت رسول صلّى اللَّه عليه و آله بوده است ، مرحوم صدوق در ثواب الاعمال از داود بن فرقد از امام صادق عليه السّلام نقل مىكند كه فرمود :\r\n« من قرء سورة و الذاريات في يومه او في ليلته اصلح اللَّه له في معيشته و اتاه برزق واسع و نور له قبره بسراج يزهر الى يوم القيامة »\r\nطبرسى نيز آن را در مجمع البيان آورده است .\r\nناگفته نماند : فائده سوره فقط آن نيست كه آن را به قصد ثواب مذكور بخوانيم ، بلكه اين سوره مقدارى از واقعيات جهان هستى را ترسيم مىكند\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nالنهايه آن اثر را نيز دارد .\r\n4 - سوره مباركه به شهادت آيات و مطالب آن مكى است ، در گذشته گفته‌ايم : سوره‌هاى مكى بيشتر جنبه عقيدتى و زير بنائى دارند .\r\nدر الميزان فرموده : در مكى بودنش كسى اختلاف نكرده است وانگهى مىشود يقين نمود كه همه آن به يك بار نازل گشته است .\r\n5 - دقت در آيات سوره نشان مىدهد كه افكار نبوت و مخصوصا معاد از جانب مشركان ، سبب نزول سوره شده است .\r\n\r\nمطالب سوره\r\nمطلب اصلى در اين سوره معاد است و براى آن از راه توحيد استدلال شده است ، بدين طريق كه خلقت و تدبير جهان در دست خداست و او پروردگار انسانهاست و او وعده كرده كه قيامت خواهد آمد و از راه نبوت آن را اعلان كرده است و خدا در وعده‌اش تخلف نمىكند ، على هذا قيامت حتمى است و افكار مشركان تعنت و لجاجت است .\r\nاين استدلال در نوبت خود يك استدلال كامل است از راه ربوبيت و قدرت و وعدهء خداوندى ، به نظر مىآيد : سوره‌هاى مرسلات و نازعات نيز در همين زمينه است ، اين سه سوره يك سياق دارند .\r\nتوضيح اينكه در اين سوره ، ابتدا مقدارى از تدبير جهان   وَ الذَّارِياتِ ذَرْواً . . .   بيان شده و سپس فرموده :   إِنَّما تُوعَدُونَ لَصادِقٌ وَ إِنَّ الدِّينَ لَواقِعٌ   آن گاه منكران معاد را به دروغ و جهالت نسبت داده و قيامت كافران و مؤمنان را بيان كرده است .\r\nسپس در آيات  وَ فِي الْأَرْضِ آياتٌ لِلْمُوقِنِينَ . . .  شمه‌اى از تدبير جهان نقل مىشود و آن گاه با بيان هلاكت اقوام پيامبران كه تحقق وعده‌ها و دليل\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nوحدانيت و تدبير خداست مطلب ادامه پيدا مىكند .\r\nو با اين آيات ، وعده معاد حتمى مىشود كه وعده پيامبران درباره هلاكت اقوامشان عينيت پيدا نموده پس وعده معاد نيز حتمى است .\r\nبار سوم در آيات  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ . . .  مسأله تدبير جهان و توحيد خداوندى تكرار مىشود و پس از مقدارى مطالب ، با تذكر وعده قيامت  يَوْمِهِمُ الَّذِي يُوعَدُونَ  سخن به پايان مىرسد ، يا كمى دقت خواهيم ديد : سورهاى مرسلات و نازعات با اين سوره در يك رديف هستند .\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nسورة الذاريات مكّية و هى ستون آية نزلت بعد سورة الاحقاف بِسْمِ اللَّهِ الرَّحْمنِ الرَّحِيمِ\r\n\r\n[ سوره الذاريات ( 51 ) : آيات 1 تا 19 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الذَّارِياتِ ذَرْواً ( 1 ) فَالْحامِلاتِ وِقْراً ( 2 ) فَالْجارِياتِ يُسْراً ( 3 ) فَالْمُقَسِّماتِ أَمْراً ( 4 )\r\nإِنَّما تُوعَدُونَ لَصادِقٌ ( 5 ) وَ إِنَّ الدِّينَ لَواقِعٌ ( 6 ) وَ السَّماءِ ذاتِ الْحُبُكِ ( 7 ) إِنَّكُمْ لَفِي قَوْلٍ مُخْتَلِفٍ ( 8 ) يُؤْفَكُ عَنْهُ مَنْ أُفِكَ ( 9 )\r\nقُتِلَ الْخَرَّاصُونَ ( 10 ) الَّذِينَ هُمْ فِي غَمْرَةٍ ساهُونَ ( 11 ) يَسْئَلُونَ أَيَّانَ يَوْمُ الدِّينِ ( 12 ) يَوْمَ هُمْ عَلَى النَّارِ يُفْتَنُونَ ( 13 ) ذُوقُوا فِتْنَتَكُمْ هذَا الَّذِي كُنْتُمْ بِهِ تَسْتَعْجِلُونَ ( 14 )\r\nإِنَّ الْمُتَّقِينَ فِي جَنَّاتٍ وَ عُيُونٍ ( 15 ) آخِذِينَ ما آتاهُمْ رَبُّهُمْ إِنَّهُمْ كانُوا قَبْلَ ذلِكَ مُحْسِنِينَ ( 16 ) كانُوا قَلِيلاً مِنَ اللَّيْلِ ما يَهْجَعُونَ ( 17 ) وَ بِالْأَسْحارِ هُمْ يَسْتَغْفِرُونَ ( 18 ) وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ ( 19 )\r\n\r\n","description":"","footnote":"","page_name":" 326 ","page_number":328},
  {"content":"\r\n\r\nبه نام خداى رحمان رحيم\r\n1 - قسم به پاشندگان پاشيدن بخصوصى .\r\n2 - پس قسم به حاملان بار سنگين .\r\n3 - پس قسم به جارى شوندگان به آسانى .\r\n4 - پس قسم به تقسيم كنندگان كار بخصوصى .\r\n5 - آنچه وعده مىشويد راست است .\r\n6 - و جزا واقع شدنى است .\r\n7 - قسم به آسمان كه داراى راههاست .\r\n8 - شما در سخن مختلفى هستيد ،\r\n9 - از اقرار بوعده منحرف مىشود آنكه منحرف شده است .\r\n10 - مرگ بر ندانسته سخن گويان .\r\n11 - كسانى كه در جهالت غافلند .\r\n12 - مىپرسند روز جزا كى خواهد بود .\r\n13 - يادآور روزى را كه در آتش مىسوزند .\r\n14 - بچشيد عذاب خويش را اين عذاب آنست كه به عجله مىخواستيد .\r\n15 - حقا كه اهل تقوى در بهشتها و چشمه سارهايند .\r\n16 - گرفته‌اند آنچه را كه پروردگارشان داده زيرا كه آنها قبل از اين نيكوكاران بودند .\r\n\r\n","description":"","footnote":"","page_name":" 327 ","page_number":329},
  {"content":"\r\n\r\n17 - بودند كمتر شبى را مىخوابيدند .\r\n18 - و در سحرها استغفار مىكردند .\r\n19 - و در اموالشان حقى بود براى سائل و محروم .\r\n\r\nكلمه‌ها\r\nذاريات : ذرو و ذرى : پراكندن و پاشيدن ، فعل اولى از باب ( نصر ينصر ) و فعل دومى از باب ( ضرب يضرب ) آيد جمعى كه با الف و تاء آيد دو جور است اول آنكه صفت مؤنث حقيقى باشد مثل والدات ضاربات ، مؤمنات ، ديگرى آنكه وصف مذكر لا يعقل باشد مانند مرفوعات ، مجرورات ايام خاليات ، ذاريات و حاملات از قسم دوم هستند .\r\nوقر : ( بكسر واو ) بار سنگين يا مطلق بار . در صحاح ، مطلق بار گفته و در قاموس هر دو را آورده است .\r\nدين : جزا و طاعت ، گويى معناى اصلى آن جزا است ، طبرسى ذيل آيه 19 آل عمران فرموده : طاعت و انقياد را دين گفته‌اند كه طاعت براى جزا است .\r\nحبك : ( بر وزن عنق ) راهها . مفرد آن حباك و حبيكه است ( مجمع البيان ) اصل آن به معنى بستن و محكم كردن مىباشد چنان كه در قاموس آن را قبل از هر معنى آورده است ، به معنى خوبى و زينت نيز آيد .\r\nيؤفك : افك : برگرداندن . دروغ بزرگ را افك گويند كه از حقيقتش برگردانده شده است  لِتَأْفِكَنا عَنْ آلِهَتِنا  احقاف / 22 يعنى تا ما را از خدايانمان برگردانى .\r\nخراصون : خرص : دروغ و سخن گفتن از روى حدس . در اقرب الموارد\r\n\r\n","description":"","footnote":"","page_name":" 328 ","page_number":330},
  {"content":"\r\n\r\nآمده : « خرص خرصا : كذب - خرص فيه : حدس » .\r\nغمرة : غفلت : جهالت . غمر در اصل به معنى پوشاندن و در زير گرفتن است « غمره الماء غمرا : علاه و غطاه » غفلت را از آن غمره گويند كه درك انسان را پوشانيده است ، تاء آن به معنى نوعيّت است .\r\nآن در آيه ظاهرا به معنى جهالت و يا حيرت مىباشد ، زيرا كه « ساهون » به معنى غافلان است ، بايد با هم فرقى داشته باشند .\r\nيهجعون : هجوع : خواب شب ، در مفردات و صحاح اللغة و مجمع نيز چنين است « يهجعون » مىخوابند .\r\n\r\nشرحها\r\nدر اين آيات گوشه‌اى از نظام و تدبير جهان بازگويى شده آن گاه فرموده :\r\nوعدهء معاد راست است يعنى : خداى تدبير كنندهء جهان ، معاد را خواهد آورد ، سپس فرموده : منكرين در تعنت و لجاجند و آن گاه آخرت مؤمنان و منكران را بيان كرده است .\r\n1 - 6 -        وَ الذَّارِياتِ ذَرْواً فَالْحامِلاتِ وِقْراً فَالْجارِياتِ يُسْراً فَالْمُقَسِّماتِ أَمْراً إِنَّما تُوعَدُونَ لَصادِقٌ وَ إِنَّ الدِّينَ لَواقِعٌ        .\r\nاين طرز بيان فقط در سه سوره آمده است : ذاريات و مرسلات و نازعات و در هر سه جواب سوگندها معاد است در اينجا فرموده  إِنَّما تُوعَدُونَ لَصادِقٌ  و در مرسلات آمده  إِنَّما تُوعَدُونَ لَواقِعٌ  و در نازعات فرموده :  تَرْجُفُ الرَّاجِفَةُ  اين سوگندها استدلال بر معاد هستند ، تناسب ميان قسم و مقسم به همين است يعنى : سوگند به اين تدبير كه وعده معاد راست است ، به عبارت ديگر تدبير جهان دليل وجود خدا و توحيد اوست و همان خدا معاد را وعده كرده است .\r\nمىشود گفت منظور از ذاريات بادها هستند كه ابرها را از جو درياها\r\n\r\n","description":"","footnote":"","page_name":" 329 ","page_number":331},
  {"content":"\r\n\r\nبه اطراف مىپاشند « 1 » مىدانيم كه ابرها بعد از برخاستن از درياها در فضاى بالاى آنها قرار مىگيرند ، آن گاه به وسيلهء بادها به اطراف حركت مىكنند نظير :\r\n اللَّهُ الَّذِي يُرْسِلُ الرِّياحَ فَتُثِيرُ سَحاباً  روم / 18 ، مفسران فرموده‌اند : بادهايى كه خاكها را پراكنده مىكنند « الرياح تثير التراب » ولى اين بعيد است ، در روايت أمير المؤمنين صلوات اللَّه عليه كه خواهد آمد فقط « الرياح » نقل شده نه بادى كه خاك را مىپراكند .\r\n فَالْحامِلاتِ وِقْراً  ابرها هستند كه باران حمل مىكنند و همچون درياى بالدار در هوا حركت مىكنند ، على هذا  فَالْجارِياتِ يُسْراً  نيز ابرها هستند كه در جو حركت كرده و به طرف خشكيها مىرسند ،  فَالْمُقَسِّماتِ أَمْراً  مىشود بادهاى قطبى باشد كه مسير ابرها را عوض كرده و آنها را به هر جا كه خدا بخواهد تقسيم كرده و مىبرند على هذا منظور از « امرا » كار است نكره آمدن براى عظمت مىباشد در سورهء نازعات آمده  فَالْمُدَبِّراتِ أَمْراً  ولى در روايت علوى به ملائكه تفسير شده است ، بلى ظاهرا منظور ملائكه و قواى فعاله هستند كه كار جهان را با ارادهء خدا تمشيت مىدهند .\r\nدر مجمع البيان نقل شده : ابن كوا ( يكى از خوارج ) از أمير المؤمنين سلام اللَّه عليه كه در منبر خطبه مىخواند پرسيد : ذاريات چيست ؟ فرمود : بادها « الرياح » ، گفت :  فَالْحامِلاتِ وِقْراً  چيست ؟ امام فرمود : ابرها « السحاب » ابن كوا اضافه كرد  فَالْجارِياتِ يُسْراً  چيست ؟ حضرت فرمود : كشتيها « السفن » ، گفت :  فَالْمُقَسِّماتِ أَمْراً  چيست ؟ امام فرمود : ملائكه .\r\nاين روايت از طريق اهل سنت نيز نقل شده چنان كه در كشاف و غيره آمده است . و نيز در مجمع البيان از امام باقر و صادق عليهما السّلام نقل شده : به كسى جايز\r\n\r\n\r\n","description":"","footnote":"\r\n( 1 ) شايد مفعول مطلق « ذروا » دلالت بر نوع داشته باشد\r\n.\r\n","page_name":" 330 ","page_number":332},
  {"content":"\r\n\r\nنيست جز به خدا سوگند ياد كند ولى خدا به هر يك از مخلوقش كه بخواهد سوگند ياد مىكند :\r\n« انه لا يجوز لاحد ان يقسم الا باللَّه تعالى و اللَّه سبحانه يقسم بما يشاء من خلقه »\r\nبا دقت در سوگندهاى قرآن مىتوان فهميد كه اين سوگندها يك نوع استدلال است نظير آنچه نويسنده‌اى بگويد : قسم به اين كتابم كه من نويسنده هستم ، مانند   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   آيا قرآن دليل نبوت آن حضرت نيست ، شايد منظور دو امام بزرگوار همين باشد ، رجوع شود به نكته‌ها .\r\n7 - 9 -    وَ السَّماءِ ذاتِ الْحُبُكِ إِنَّكُمْ لَفِي قَوْلٍ مُخْتَلِفٍ يُؤْفَكُ عَنْهُ مَنْ أُفِكَ    .\r\nاين آيات و ما بعد آنها در ملامت و كوبيدن مشركان و منكران معاد است كه تدبير كنندهء جهان را مىدانند ولى وعدهء او را انكار مىكنند .\r\nمنظور حبك ظاهرا راههاست چنان كه در آيه ديگر آمده  وَ لَقَدْ خَلَقْنا فَوْقَكُمْ سَبْعَ طَرائِقَ وَ ما كُنَّا عَنِ الْخَلْقِ غافِلِينَ  مؤمنون / 17 على هذا ذات الحبك بودن گوشه‌اى از تدبير جهان و در رابطه با آنست كه خدا از خلق غافل نيست .\r\nمنظور از قول مختلف اختلاف با وعدهء قيامت و انكار آنست يعنى شما در قولى هستيد كه با وعدهء قيامت مختلف است ، اين جمله در سورهء مرسلات به شكل  وَيْلٌ يَوْمَئِذٍ لِلْمُكَذِّبِينَ  و در سورهء نازعات با تعبير  يَقُولُونَ أَ إِنَّا لَمَرْدُودُونَ فِي الْحافِرَةِ  آمده است ، ضمير « عنه » راجع به « ما توعدون » است « من افك » كسى است كه در اثر لجاجت و ستيزه جويى از اقرار به حق بازداشته شده مانند  خَتَمَ اللَّهُ عَلى قُلُوبِهِمْ وَ عَلى سَمْعِهِمْ  و نظير :  كَذلِكَ يُؤْفَكُ الَّذِينَ كانُوا بِآياتِ اللَّهِ يَجْحَدُونَ  غافر / 63 .\r\nمعنى آيات - و اللَّه اعلم - چنين مىشود : سوگند به آسمان پر تدبير كه شما منكر قيامت هستيد ولى از اين وعده فقط كسى منحرف مىشود كه در اثر لجاجت\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nاز مطلق اقرار به حق باز داشته شده باشد ، در بعضى از روايات از حضرت باقر صلوات اللَّه عليه آمده :\r\n« لفى قول مختلف في امر الولاية قال : من افك عن الولاية افك عن الجنة »\r\n« 1 » ظاهرا آن از باب تطبيق است .\r\n10 - 12 -    قُتِلَ الْخَرَّاصُونَ الَّذِينَ هُمْ فِي غَمْرَةٍ ساهُونَ يَسْئَلُونَ أَيَّانَ يَوْمُ الدِّينِ    .\r\nادامه ملامت منكران بعث است يعنى : مرگ بر آنان كه ندانسته سخن مىگويند ، و در جهل خويش غافلند ، و به طور استهزاء مىگويند : روز جزا كى خواهد بود ؟ « قتل » نوعى طرد از رحمت و حيات است چنان كه در مجمع آن را لعن معنى كرده است مراد از خرّاصون ظاهرا كسانى هستند كه از روى حدس و ندانسته سخن مىگويند . نظير :  وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  جاثيه / 24 .\r\n« ايان » سؤال از زمان است و چون  يَوْمُ الدِّينِ  لا حق به زمانيات مىباشد لذا دخول « ايان » به « يوم » مانعى ندارد ، نكره آمدن غمره حاكى از عظمت است .\r\n13 و 14 -   يَوْمَ هُمْ عَلَى النَّارِ يُفْتَنُونَ ذُوقُوا فِتْنَتَكُمْ هذَا الَّذِي كُنْتُمْ بِهِ تَسْتَعْجِلُونَ   .\r\nجواب  أَيَّانَ يَوْمُ الدِّينِ  است ، فتن در اصل گذاشتن طلا در آتش است تا خوبى آن معلوم شود ، آن گاه در مطلق احراق به كار رود ، منظور از « فتنتكم » عذاب است « تستعجلون » استعجال از روى استهزاء است . مشركان از وقت قيامت سؤال كرده بودند و چون سؤال مسخره‌اى بود ، لذا با وصف روز قيامت جواب داده شده است .\r\n\r\n\r\n","description":"","footnote":"\r\n( 1 ) تفسير صافى از كافى\r\n","page_name":" 332 ","page_number":334},
  {"content":"\r\n\r\n15 -  إِنَّ الْمُتَّقِينَ فِي جَنَّاتٍ وَ عُيُونٍ  .\r\nبيان حال گروه دوم است ، نكره آمدن جنات و عيون ، براى بيان عظمت آنهاست ، گويى شكوه آنها خارج از توصيف است .\r\n16 -  آخِذِينَ ما آتاهُمْ رَبُّهُمْ إِنَّهُمْ كانُوا قَبْلَ ذلِكَ مُحْسِنِينَ  .\r\nگويى : « آخذين » حكايت از قابليت دارد يعنى به آنچه خدا داده است اهلند  إِنَّهُمْ كانُوا . . .  تعليل صدر آيه است ، يعنى علّت اين كرامت ، نيكوكارى آنها در دنيا بود .\r\n17 -  كانُوا قَلِيلًا مِنَ اللَّيْلِ ما يَهْجَعُونَ  .\r\nاين آيه و دو آيهء بعدى تفسير « محسنين » است . مىشود « قليلا » خبر « كان » و  ما يَهْجَعُونَ  فاعل آن و « ما » مصدريه باشد يعنى : « كان هجوعهم قليلا من الليل » و مىشود صفت مصدر محذوف باشد يعنى « كانوا يهجعون من الليل هجوعا قليلا » در اين صورت « ما » زايد و براى تأكيد است .\r\nدر الميزان فرموده : اگر « قليلا » راجع به همهء « ليل » باشد معنىاش آنست كه كمى از شب را مىخوابيدند و بيشترش را نماز مىخواندند ( نظير :  قُمِ اللَّيْلَ إِلَّا قَلِيلًا  مزمل / 2 ) و اگر راجع به همهء شبها باشد معنايش آنست كه كمتر شبى مىخوابيدند بلكه اكثر شبها بيدار شده و نماز شب مىخواندند به عبارت ديگر كمتر شبى نماز شب از آنها فوت مىشد .\r\nناگفته نماند : در سوره مزمل اول به حضرت رسول صلّى اللَّه عليه و آله مىفرمايد : « قم الليل الا قليلا نصفه او انقص منه قليلا أو زد عليه و رتل القرآن ترتيلا » سپس در آيهء 20 مىفرمايد :  . . . عَلِمَ أَنْ لَنْ تُحْصُوهُ فَتابَ عَلَيْكُمْ  از اين ، معلوم مىشود كه مراد از آيهء  ما يَهْجَعُونَ  معناى دوم است يعنى كمتر شبى نماز شب از آنها فوت مىشد وانگهى در مجمع البيان از امام صادق صلوات اللَّه عليه نقل كرده «\r\nكانوا اقل ليلة تمر بهم الا صلوا فيها\r\n» اين همان معناى دوم است .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nدر كافى ج 3 / 446 در روايت محمّد بن مسلم چنين آمده است :\r\n« قال : كانوا اقل الليالى تفوتهم لا يقومون فيها » .\r\nدربارهء نماز شب و اهميّت آن ذيل :  تَتَجافى جُنُوبُهُمْ عَنِ الْمَضاجِعِ . . . \r\nسجده / 16 سخن گفته شد .\r\n18 و 19 -   وَ بِالْأَسْحارِ هُمْ يَسْتَغْفِرُونَ وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ   .\r\nسحر وقت نزديك به صبح است ، بعيد نيست كه منظور نماز شب باشد ، در اين صورت بيان آيه قبلى است ولى امام صادق عليه السّلام آن را به استغفار نماز وتر تفسير فرموده است « و\r\nقال ابو عبد اللَّه عليه السّلام كانوا يستغفرون اللَّه في الوتر سبعين مرّة في السحر\r\n» « 1 » سائل كسى است كه اظهار فقر كرده و از مردم كمك مىخواهد ، محروم كسى است كه از رزق محروم شده ، از كسى هم سؤال نمىكند .\r\nدر تهذيب از صفوان جمال از امام صادق عليه السّلام نقل شده :\r\n« قال المحروم المحارف الذى قد حرم كدّ يده في الشراء و البيع » ( الميزان )\r\nمحارف به معنى كاسب و اهل حرفه است .\r\nناگفته نماند : آيات مكى هستند ، زكات در مكه واجب نشده بود ، على هذا منظور از « حق » زكات واجبى نيست دو آيه اولى حال آنها را نسبت به خدا بيان مىكند كه نماز خوانده و استغفار مىكردند ، آيه اخير مبين حال آنها نسبت به مردم است .\r\n\r\nنكته‌ها\r\nتشكيل ابر و باران :\r\nآنچه در چهار آيهء اول راجع به باد و باران بيان گرديد يكى از تدبيرها و نظامات عجيب جهان هستى است كه در اثر تكرار شدن ، عظمت آن تا حدى پنهان مانده است ،\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 334 ","page_number":336},
  {"content":"\r\n\r\nمىدانيم كه آب درياها در اثر املاحى كه دارند قابل شرب نيستند نه براى حيوان و نه براى گياه . آفتاب از فاصله صد و پنجاه ميليون كيلومترى بر سطح اقيانوسها مىتابد ، اقيانوسهايى كه سطح آنها از هزار فرسخ در هزار فرسخ بيشتر است .\r\nدر اثر تابش آن ، فقط آبها با كمى نمك نامحسوس تبخير مىشوند ، ابرها كه همان هواى مرطوبند در هواى سطح اقيانوسها بلند مىشوند ، آن گاه در اثر اختلاف درجات هواى خشكيها و درياها ، بادها توليد مىشوند ، در نتيجه ، ابرها از بالاى اقيانوسها به طرف خشكيها به حركت در مىآيند و سپس به صورت باران و برف به زمين مىريزند ، مقدارى در اعماق زمين ذخيره مىشوند و مقدارى در سطح آن به جريان مىافتند ، همه آبهاى مشروب و آبيارى از ابرها پائين آمده‌اند اگر اين تدبير عجيب نبود ، از وجود حيوان و گياه خبرى نبود ( تبارك اللَّه رب العالمين ) .\r\nاينجاست كه قرآن مىگويد : قسم به اين نظام اتم كه وعدهء قيامت راست است .\r\n\r\n","description":"","footnote":"","page_name":" 335 ","page_number":337},
  {"content":"\r\n\r\n\r\n[ سوره الذاريات ( 51 ) : آيات 20 تا 37 
  ]\r\nوَ فِي الْأَرْضِ آياتٌ لِلْمُوقِنِينَ ( 20 ) وَ فِي أَنْفُسِكُمْ أَ فَلا تُبْصِرُونَ ( 21 ) وَ فِي السَّماءِ رِزْقُكُمْ وَ ما تُوعَدُونَ ( 22 ) فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ ( 23 ) هَلْ أَتاكَ حَدِيثُ ضَيْفِ إِبْراهِيمَ الْمُكْرَمِينَ ( 24 )\r\nإِذْ دَخَلُوا عَلَيْهِ فَقالُوا سَلاماً قالَ سَلامٌ قَوْمٌ مُنْكَرُونَ ( 25 ) فَراغَ إِلى أَهْلِهِ فَجاءَ بِعِجْلٍ سَمِينٍ ( 26 ) فَقَرَّبَهُ إِلَيْهِمْ قالَ أَ لا تَأْكُلُونَ ( 27 ) فَأَوْجَسَ مِنْهُمْ خِيفَةً قالُوا لا تَخَفْ وَ بَشَّرُوهُ بِغُلامٍ عَلِيمٍ ( 28 ) فَأَقْبَلَتِ امْرَأَتُهُ فِي صَرَّةٍ فَصَكَّتْ وَجْهَها وَ قالَتْ عَجُوزٌ عَقِيمٌ ( 29 )\r\nقالُوا كَذلِكَ قالَ رَبُّكِ إِنَّهُ هُوَ الْحَكِيمُ الْعَلِيمُ ( 30 ) قالَ فَما خَطْبُكُمْ أَيُّهَا الْمُرْسَلُونَ ( 31 ) قالُوا إِنَّا أُرْسِلْنا إِلى قَوْمٍ مُجْرِمِينَ ( 32 ) لِنُرْسِلَ عَلَيْهِمْ حِجارَةً مِنْ طِينٍ ( 33 ) مُسَوَّمَةً عِنْدَ رَبِّكَ لِلْمُسْرِفِينَ ( 34 )\r\nفَأَخْرَجْنا مَنْ كانَ فِيها مِنَ الْمُؤْمِنِينَ ( 35 ) فَما وَجَدْنا فِيها غَيْرَ بَيْتٍ مِنَ الْمُسْلِمِينَ ( 36 ) وَ تَرَكْنا فِيها آيَةً لِلَّذِينَ يَخافُونَ الْعَذابَ الْأَلِيمَ ( 37 )\r\n\r\n","description":"","footnote":"","page_name":" 336 ","page_number":338},
  {"content":"\r\n\r\n20 - در زمين آياتى هست براى يقين جويندگان .\r\n21 - و در وجود خودتان آيا نمىبينيد ؟ !\r\n22 - روزى شما و آنچه وعده مىشويد در آسمانست .\r\n23 - قسم به پروردگار آسمان و زمين ، اين سخن حق است مانند آنكه سخن مىگويند .\r\n24 - آيا حكايت ميهمانهاى ابراهيم به تو رسيده است ؟\r\n25 - وقتى كه بر ابراهيم داخل شدند و سلام گفتند گفت : سلام بر شما ، اينان قومى ناشناسند .\r\n26 - به طرف اهل خويش رفت و گوسالهء فربهى آورد .\r\n27 - به آنها نزديك كرد و گفت : آيا نمىخوريد ؟\r\n28 - از آنها احساس ترس كرد گفتند : نترس و به او مژدهء پسر دانايى را دادند .\r\n29 - زنش در جمعى رو كرد و به صورت خويش زد و گفت : پير زن نازا مىزايد ؟ !\r\n30 - گفتند : خدايت اين چنين فرمود : او حكيم و داناست .\r\n31 - ابراهيم گفت : كار مهم شما چيست ؟\r\n32 - گفتند : به سوى قومى گناهكار فرستاده شده‌ايم .\r\n33 - تا براى آنها سنگهاى متحجر بفرستيم .\r\n34 - علامتدار هستند نزد خدايت براى اهل اسراف .\r\n35 - آنكه از مؤمنان در آنجا بود بيرون كرديم .\r\n36 - جز يك خانه از مسلمين در آن پيدا نكرديم .\r\n37 - در آنجا علامتى گذاشتيم براى آنان كه از عذاب اليم مىترسند .\r\n\r\n","description":"","footnote":"","page_name":" 337 ","page_number":339},
  {"content":"\r\n\r\n\r\nكلمه‌ها\r\nضيف : ميهمان . در مفرد و جمع به كار مىرود ، آن در اصل به معنى ميل است « ضاف الى كذا » يعنى به سوى آن ميل كرد ( قاموس قرآن ) .\r\nراغ : روغ : ميل بر سبيل حيله ( به طور پنهانى ) در مجمع فرموده :\r\nرفتن به طرف چيزى در پنهانى . و نيز فرموده : ميل از جهتى به جهتى ، از آن معلوم مىشود كه ابراهيم عليه السّلام نخواسته بدانند كه براى طعام آوردن مىرود .\r\nاوجس : وجس : فزعى كه در قلب افتد و يا از چيزى كه شنيده شده احساس شود . ايجاس : احساس .\r\nصرة : جماعتى منضم به هم ، گويى جمع شده و در يك ظرف قرار گرفته‌اند به معنى صيحه يا صيحه شديد نيز آمده است .\r\nصكت : صكّ : ضرب و دفع . طبرسى فرموده : صكّ زدن چيزى است با چيز عريض .\r\nمسومة : علامتدار . سيماء : علامت و هيئت .\r\nخطبكم : خطب ( بر وزن عقل ) : امر عظيم كه در آن تخاطب بسيار مىشود ( راغب ) .\r\n\r\nشرحها\r\nدر اين آيات مانند آيات گذشته مقدارى از شواهد توحيد و تدبير بيان گرديده و نتيجه اين مىشود كه وعدهء چنين خدايى راست است   إِنَّما تُوعَدُونَ  \r\n\r\n","description":"","footnote":"","page_name":" 338 ","page_number":340},
  {"content":"\r\n\r\n  لَصادِقٌ وَ إِنَّ الدِّينَ لَواقِعٌ   .\r\nآن گاه در قصه‌هاى پيامبران نمونه‌هايى از وعدهء رحمت و عذاب الهى بيان گرديده كه همه به وقوع پيوسته‌اند مانند وعدهء خدا دربارهء ولادت اسحاق كه با آنكه ابراهيم خودش پير و زنش نازا بود ، اسحاق به دنيا آمد ، و نيز ملائكه به ابراهيم وعده كردند كه قوم لوط هلاك خواهد شد و همانطور واقع گرديد .\r\nو نيز وعدهء خدا درباره هلاك فرعونيان و هلاك قوم عاد عملى گرديد و باز به قوم صالح وعده شد كه  تَمَتَّعُوا فِي دارِكُمْ ثَلاثَةَ أَيَّامٍ ذلِكَ وَعْدٌ غَيْرُ مَكْذُوبٍ  و پس از سه روز در اثر صاعقه هلاك شدند و همچنين وعدهء هلاك دربارهء قوم نوح .\r\nاينها همه نشانه‌هايى از وعدهء خدايى هستند ، پس نتيجه گرفته مىشود كه  إِنَّما تُوعَدُونَ لَصادِقٌ  .\r\nناگفته نماند بنا بر آنچه گفته شد : نظر عمده در ذكر حالات پيامبران ، اثبات صدق بودن وعده‌هاى الهى است و اللَّه العالم .\r\n20 و 21 -   وَ فِي الْأَرْضِ آياتٌ لِلْمُوقِنِينَ وَ فِي أَنْفُسِكُمْ أَ فَلا تُبْصِرُونَ   .\r\nمنظور از آيات ، آيات توحيد است چنان كه از  وَ فِي السَّماءِ رِزْقُكُمْ . . . \r\nروشن مىشود ، آيات توحيد در عين حال به وجود خدا دلالت دارند ، ولى وعدهء معاد بيشتر با آيات توحيد و تدبير جهان تناسب دارد « موقنين » به معنى يقين جويندگان است چنان كه طبرسى فرموده : « الذين يتحققون توحيد اللَّه » ولى آنها كه مصداق  يَمُرُّونَ عَلَيْها وَ هُمْ عَنْها مُعْرِضُونَ  مىباشند بهره‌اى از آيات ندارند .\r\nآيات توحيد در زمين عبارتند از پيدا شدن حيات ، روئيدن نبات ، آفرينش حيوانات ، تركيبات عجيب گازهاى هوا ، تشكيل ابرها و بارانها ، كوه‌ها ، رودها فصول چهارگانه ، تبادل اكسيژن و كربن ميان حيوان و گياه ، و هزاران نظائر\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nآنها كه با يك انسجام عجيبى به مسير خويش ادامه مىدهند .\r\nآيات توحيد در وجود انسان عبارت از اعضاء ظاهرى و باطنى بدن و جزئيات اعضاء ، تشكيل خون ، گردش آن در بدن ، لوله كشى عجيب بدن به وسيله رگها و مويرگها ، دستگاه گوارش و تناسل و هزاران مانند آن كه همه از غايت و هدف بخصوصى حكايت دارند .\r\nو نيز حواس و نيروهاى بينايى ، شنوايى و . . . وجود روح مستقل ، عواطف مثبت و منفى از قبيل دوستى و عداوت ، حسد و خير خواهى ، علم ، حافظه ، حسّ كنجكاوى ، حق جويى ، خداگرايى و صدها امثال آن كه هر يك شرح جداگانه‌اى لازم دارد كه حقا وجود انسان عالم اكبر است . آرى وعدهء آخرت از جانب چنين خدايى است .\r\nدر مجمع البيان از حضرت صادق عليه السّلام نقل كرده\r\n« خلقك سميعا بصيرا تغضب و ترضى و تجوع و تشبع و ذلك كلّه من آيات اللَّه تعالى » .\r\n22 -  وَ فِي السَّماءِ رِزْقُكُمْ وَ ما تُوعَدُونَ  .\r\nمىشود گفت : منظور از سماء طرف بالا و از رزق باران است نظير :  وَ ما أَنْزَلَ اللَّهُ مِنَ السَّماءِ مِنْ رِزْقٍ فَأَحْيا بِهِ الْأَرْضَ بَعْدَ مَوْتِها  جاثيه / 5 ، على هذا منظور از « رزقكم » سبب رزق است . در حديثى از رسول خدا صلّى اللَّه عليه و آله\r\n« قال : المطر » ( الميزان ) .\r\nزمين نيز در مسئلهء رزق دخيل است  قُلْ مَنْ يَرْزُقُكُمْ مِنَ السَّماءِ وَ الْأَرْضِ  يونس / 31 گويند : منظور اسباب رزق است از قبيل آفتاب و ماه و كواكب و توالى شب و روز مانند آن ، به قولى منظور تقدير ارزاق در آسمان يا نوشته شدن آنها در لوح محفوظ است .\r\nشايد منظور از سماء « عند اللَّه » باشد چنان كه فرموده :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 25 به هر حال : آيه حاكى است\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nكه روزى شما نيز تحت تدبير خدايى است ، آنچه در زمين براى بقاى خود از آن بهره مىبريد از آسمان است و يا ارتباط كامل با نظام كائنات دارد .\r\nمثلا يك ليوان آب كه مىخوريم بعد از كمى دقت خواهيم ديد كه بسته به وجود آفتاب است كه از فاصلهء صد و پنجاه ميليون كيلومتر به درياها مىتابد و همچنين . . .\r\nمنظور از  ما تُوعَدُونَ  شايد همهء پيشامدها و حوادث زمين باشد غير از روزى ، نظير  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  قدر / 4 و نظير  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ  بقره / 59 .\r\nعلى هذا آن ، شامل همه چيز حتى ثواب و عقاب و آتش و بهشت نيز مىشود مگر با دليل قطعى جهنم از آن جمله نباشد ، الميزان نظر مىدهد كه منظور از آن بهشت باشد بدليل  عِنْدَها جَنَّةُ الْمَأْوى  نجم / 15 .\r\n23 -  فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ  .\r\nضمير « انه » راجع است به « بودن روزى و وعده در آسمان » كلمهء « لحق » حاكى است كه اين امر از جملهء قضاء حتمى و نظام ثابت جهان مىباشد ،  رَبِّ السَّماءِ وَ الْأَرْضِ  نشان مىدهد كه بودن رزق و بهشت در آسمان نيز از مصاديق ربوبيت است .\r\n« ما » موصول و منظور از آن نطق است يعنى « مثل النطق الذى تنطقون » يعنى همانطور كه در سخن گفتن خود شكى نداريد ، اين واقعيّت نيز همانطور است سوگند ياد كردن خدا به خودش و تشبيه به سخن گفتن ، هر دو قابل دقّت است .\r\nناگفته نماند : از آيه شريفه روشن مىشود كه بشر هر قدر در روى زمين زياد بشود از لحاظ روزى كمبودى نخواهد داشت ، و آنچه از كمبود ، گرسنگى باشد ساخته ستمگران و ابر قدرتهاست .\r\n\r\n","description":"","footnote":"","page_name":" 341 ","page_number":343},
  {"content":"\r\n\r\n24 -  هَلْ أَتاكَ حَدِيثُ ضَيْفِ إِبْراهِيمَ الْمُكْرَمِينَ  .\r\nاز اين آيه تا آيهء 37 دو نمونه از وعده‌هاى خدا ذكر شده كه هر دو بعد از مدتى به وقوع پيوسته‌اند يكى وعدهء ولادت اسحاق از زن ابراهيم كه عقيم بود و ديگرى وعدهء عذاب قوم لوط عليه السّلام .\r\nخلاصه آيات چنين است چند نفر ملك به صورت ميهمان بر ابراهيم عليه السّلام وارد شدند ، آن حضرت طعامى پيش آنها آورد ، ديد نمىخورند ، ابراهيم احساس ترس كرد مبادا قصد سويى داشته باشند ، آنها گفتند : نترس ما فرشته هستيم ، خداوند به تو پسرى دانا عطا خواهد كرد .\r\nابراهيم فرمود : مأموريت شما چيست ؟ گفتند براى عذاب قوم لوط آمده‌ايم سپس آنها رفته و خانوادهء لوط را از آن محل خارج كردند ، و آنجا را زير و رو نمودند مشروح جريان آن و اينكه ملائكه به صورت بشر در مىآيند در سوره هود گذشت .\r\nمنظور از « ضيف » در آيه جمع است چنان كه از وصف « المكرمين » روشن مىشود آرى : ملائكه بندگان مكرم و محترم هستند   بَلْ عِبادٌ مُكْرَمُونَ لا - يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   انبياء / 29 « هل اتاك » اشاره به تفخيم قضيّه است .\r\n25 -  إِذْ دَخَلُوا عَلَيْهِ فَقالُوا سَلاماً قالَ سَلامٌ قَوْمٌ مُنْكَرُونَ  .\r\nظرف « اذ » متعلّق است به « حديث » يا « اذكر » ، « سلاما » مفعول فعل مقدر است يعنى : « نسلم عليك سلاما » ، « قال سلام » يعنى : « سلام عليكم » ، جملهء  قَوْمٌ مُنْكَرُونَ  شايد كلام ضمير آن حضرت باشد يعنى : « هؤلاء قوم منكرون » به نظر بعضى خطاب به آنهاست يعنى : « انتم قوم منكرون » .\r\n26 -  فَراغَ إِلى أَهْلِهِ فَجاءَ بِعِجْلٍ سَمِينٍ  .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nمعلوم مىشود كه آن حضرت طورى به طرف اهلش رفته كه آنها ندانند ، منظور از عجل سمين ، كباب بودن آنست در جاى ديگر آمده :  بِعِجْلٍ حَنِيذٍ  .\r\n27 -  فَقَرَّبَهُ إِلَيْهِمْ قالَ أَ لا تَأْكُلُونَ  .\r\nاينكه فرموده : آيا نمىخوريد ؟ ! به علّت آن بود كه ديد دست به طعام نمىزنند چنان كه در جاى ديگر آمده :  فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ  هود / 70 ، آيه صريح است در اينكه آن حضرت آنها را بشر گمان مىكرد .\r\n28 -  فَأَوْجَسَ مِنْهُمْ خِيفَةً قالُوا لا تَخَفْ وَ بَشَّرُوهُ بِغُلامٍ عَلِيمٍ  .\r\nيعنى : چون از خوردن امتناع كردند ، از آنها احساس خوف كرد ، « خيفة » براى نوع است . آن حضرت در دل خويش گفت : از اينكه طعام مرا نمىخورند لا بد به من قصد سويى دارند ، ملائكه چون چنين ديدند : گفتند : نترس ، و نيز مژده فرزند دانايى را به او دادند .\r\nمنظور از  بِغُلامٍ عَلِيمٍ  اسحاق است چنان كه در سورهء هود آمده :  وَ امْرَأَتُهُ قائِمَةٌ فَضَحِكَتْ فَبَشَّرْناها بِإِسْحاقَ . . .  71 .\r\n29 -  فَأَقْبَلَتِ امْرَأَتُهُ فِي صَرَّةٍ فَصَكَّتْ وَجْهَها وَ قالَتْ عَجُوزٌ عَقِيمٌ  .\r\nبه نظر مىآيد منظور از « صرة » صيحه و ولوله است يعنى چون خبر ولادت را شنيده صيحه‌كنان آمده و با تعجب دست به پيشانى خويش زد .\r\nدر مجمع از امام صادق صلوات اللَّه عليه جماعت معنى شده است ،  عَجُوزٌ عَقِيمٌ  مىشود تقديرش « عجوز عقيم تلد غلاما ؟ ! » باشد يا « انا عجوز عقيم فكيف الد » .\r\n30 -  قالُوا كَذلِكَ قالَ رَبُّكِ إِنَّهُ هُوَ الْحَكِيمُ الْعَلِيمُ  .\r\nكذلك اشاره است به بشارت ، يعنى : همانطور كه گفتيم خدايت گفته است .\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nخدا اين كار را به مصلحت اراده كرده و به راه فرزند دادن داناست .\r\n31 -  قالَ فَما خَطْبُكُمْ أَيُّهَا الْمُرْسَلُونَ  .\r\nاين سؤال پس از آن بود كه خوف آن حضرت از بين رفت ، و چون آمدن آنها كار ساده‌اى نبود ، لا بد مأموريت بزرگى داشته‌اند لذا « خطب » سؤال كرده است .\r\n32 -  قالُوا إِنَّا أُرْسِلْنا إِلى قَوْمٍ مُجْرِمِينَ  .\r\nمنظور از قوم مجرم ، قوم لوط عليه السّلام است « مجرمين » تعليل عذاب آنهاست .\r\n33 و 34 -   لِنُرْسِلَ عَلَيْهِمْ حِجارَةً مِنْ طِينٍ مُسَوَّمَةً عِنْدَ رَبِّكَ لِلْمُسْرِفِينَ   .\r\nكلمه  حِجارَةً مِنْ طِينٍ  به معنى كلوخهاى متحجر است ، در آيات ديگر آمده :  حِجارَةً مِنْ سِجِّيلٍ  حجر / 74 ،  مُسَوَّمَةً . . .  نشان مىدهد كه آنها مخصوص گناهكاران است ، در سورهء حجر فرموده :  فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً . . .  مىشود حدس زد كه در اثر زير و رو شدن زمين ، اين كلوخهاى متحجر از زمين به هوا رفته و سپس بر آنها باريده است و يا طور ديگرى توسط ملائكه بوده كه بر ما پوشيده است . و اللَّه اعلم .\r\n35 -  فَأَخْرَجْنا مَنْ كانَ فِيها مِنَ الْمُؤْمِنِينَ  .\r\nاين آيه نشان مىدهد كه بودن مؤمنان در آنجا مانع از نزول عذاب بود ، هم چنان كه بودن گناهكاران باعث آمدن عذاب بود . اين مطلب دربارهء قوم صالح و مانند آن نيز آمده است . « فيها » راجع به قريه است ، جريان مفصل آمدن ملائكه پيش لوط در سورهء هود و مانند آن گذشت .\r\n36 -  فَما وَجَدْنا فِيها غَيْرَ بَيْتٍ مِنَ الْمُسْلِمِينَ  .\r\nمنظور از آن خانه لوط عليه السّلام است ، در اينجا منظور از « المسلمين » مؤمنين\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nاست كه تسليم شدگان به فرمان خدا مىباشند ، آرى شهرى كه فقط يك خانه مسلمان در آن هست و آنها هم خارج شوند بايد زير و رو گردد .\r\n37 -  وَ تَرَكْنا فِيها آيَةً لِلَّذِينَ يَخافُونَ الْعَذابَ الْأَلِيمَ  .\r\nمنظور از آيه ، ويرانيهاى آنجاست ، مورد شاهد در اين جريان چنان كه گفته شد ، وقوع وعدهء الهى است .\r\n\r\n","description":"","footnote":"","page_name":" 345 ","page_number":347},
  {"content":"\r\n\r\n\r\n[ سوره الذاريات ( 51 ) : آيات 38 تا 46 
  ]\r\nوَ فِي مُوسى إِذْ أَرْسَلْناهُ إِلى فِرْعَوْنَ بِسُلْطانٍ مُبِينٍ ( 38 ) فَتَوَلَّى بِرُكْنِهِ وَ قالَ ساحِرٌ أَوْ مَجْنُونٌ ( 39 ) فَأَخَذْناهُ وَ جُنُودَهُ فَنَبَذْناهُمْ فِي الْيَمِّ وَ هُوَ مُلِيمٌ ( 40 ) وَ فِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ ( 41 ) ما تَذَرُ مِنْ شَيْءٍ أَتَتْ عَلَيْهِ إِلاَّ جَعَلَتْهُ كَالرَّمِيمِ ( 42 )\r\nوَ فِي ثَمُودَ إِذْ قِيلَ لَهُمْ تَمَتَّعُوا حَتَّى حِينٍ ( 43 ) فَعَتَوْا عَنْ أَمْرِ رَبِّهِمْ فَأَخَذَتْهُمُ الصَّاعِقَةُ وَ هُمْ يَنْظُرُونَ ( 44 ) فَمَا اسْتَطاعُوا مِنْ قِيامٍ وَ ما كانُوا مُنْتَصِرِينَ ( 45 ) وَ قَوْمَ نُوحٍ مِنْ قَبْلُ إِنَّهُمْ كانُوا قَوْماً فاسِقِينَ ( 46 )\r\n38 - و در موسى آيتى است وقتى كه او را به سوى فرعون با حجتى آشكار فرستاديم .\r\n39 - با نيروى خودش اعراض نمود و گفت او جادوگر يا ديوانه است .\r\n40 - او را و لشكريانش را گرفته و در دريا انداختيم ، او سبب ملامت بود .\r\n41 - و در قوم عاد آيتى است وقتى كه بر آنها آن باد عقيم را فرستاديم .\r\n42 - چيزى را كه بر آن مىوزيد نمىگذاشت مگر آنكه مانند استخوان پوسيده مىكرد .\r\n43 - در قوم ثمود آيتى است كه به آنها گفته شد تا وقتى متمتع شويد .\r\n44 - از دستور خدايشان نافرمانى كردند صاعقه آنها را گرفته ، در حالى كه نگاه مىكردند .\r\n45 - به برخاستن متمكن نشدند و يارى كرده نبودند .\r\n46 - ياد كن قوم نوح را از پيش كه قومى فاسق بودند .\r\n\r\n","description":"","footnote":"","page_name":" 346 ","page_number":348},
  {"content":"\r\n\r\n\r\nكلمه‌ها\r\nركنه : ركن : تكيه گاه « الركن : الجانب الذى يعتمد عليه » منظور از آن قواى فرعون است .\r\nنبذناهم : نبذ : انداختن چيزى از روى بىاعتنايى .\r\nيم : دريا .\r\nمليم : كسى كه كار ملامت آور انجام داده است ، ملوم : كسى كه ملامت شده است ، در مجمع فرموده : « المليم : الذى اتى بما يلام عليه » .\r\nعقيم : نازا : بادى كه از آوردن خير عقيم است ، عقم در اصل به معنى خشكيدن مىباشد .\r\nتذر : وذر : ترك كردن ، ماضى و مصدر و اسم فاعل از آن به كار نبرده‌اند  ما تَذَرُ مِنْ شَيْءٍ  يعنى چيزى را نمىگذاشت .\r\nرميم : استخوان پوسيده . « اصل الرميم : السحيق البالى من العظم » ناگفته نماند : رم به معنى اصلاح نيز آمده است « رم البناء رما :\r\nاصلحه » ولى در قرآن مجيد فقط در معناى فوق يافته است .\r\nعتوا : عتو : ( بضمّ اوّل و دوّم ) تجاوز . نافرمانى « عتا الرّجل عتوا :\r\nاستكبر و جاوز الحد » .\r\n\r\nشرحها\r\nدر تعقيب مطالب گذشته در اين آيات ، چهار نمونه از وعده‌هاى خداوند دربارهء قوم موسى ، قوم هود ، قوم صالح و قوم نوح نقل شده كه همه به وقوع پيوسته‌اند و شاهد صدق  إِنَّما تُوعَدُونَ لَصادِقٌ  مىباشند ، الميزان نظر مىدهد كه\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nآمدن عذاب بر آنها دليل توحيد است ولى به نظر مىآيد در اين جريانها بيشتر حتمى بودن وعده مورد نظر است تا شاهدى بر وعدهء قيامت باشد .\r\n38 -  وَ فِي مُوسى إِذْ أَرْسَلْناهُ إِلى فِرْعَوْنَ بِسُلْطانٍ مُبِينٍ  .\r\nعطف است بر  وَ تَرَكْنا فِيها آيَةً  يعنى در جريان موسى نيز نمونه‌اى بر صدق وعدهء خداوندى است .\r\nمراد از سلطان مبين ظاهرا مطلق معجزه است كه آن حضرت داشت ، مجمع - البيان آن را حجت ظاهره و عصا دانسته است ، سلطان در آيه به معنى حجت است كه سبب تسلّط مىباشد .\r\n39 -  فَتَوَلَّى بِرُكْنِهِ وَ قالَ ساحِرٌ أَوْ مَجْنُونٌ  .\r\nباء در « بركنه » به معنى مصاحبت است يعنى با قوايش از قبول حق اعراض كرد .\r\nمجمع البيان آن را به معنى تعديه دانسته است يعنى : قوم خويش را به اعراض واداشت .\r\nدر الميزان فرموده : گاهى گفت : او مجنون است نظير :  إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ  شعراء / 27 و گاهى گفت : او ساحر است  إِنَّ هذا لَساحِرٌ عَلِيمٌ  شعراء / 34 .\r\n40 -  فَأَخَذْناهُ وَ جُنُودَهُ فَنَبَذْناهُمْ فِي الْيَمِّ وَ هُوَ مُلِيمٌ  .\r\nيعنى : آنها را گرفته و بى آنكه اعتنايى به آنها كنيم به دريا انداختيم . در حالى كه از كفر و عناد و عصيان چيزهايى ملامت آور ، مرتكب شده بود ، گويى به علّت رهبر بودن فرعون « مليم » مخصوص او شده است .\r\n41 -  وَ فِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ  .\r\nيعنى در جريان قوم عاد نيز بر صدق وعدهء ما شاهدى است . طبرسى فرموده :\r\nريح عقيم آنست كه امتناع كند از آوردن ابر ، تلقيح درخت ، . . . نفع حيوان ،\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nهمچون زنى كه از آوردن بچه امتناع مىكند ، آن فقط هلاكت مىآورد چنان كه در آيهء بعدى است .\r\n42 -  ما تَذَرُ مِنْ شَيْءٍ أَتَتْ عَلَيْهِ إِلَّا جَعَلَتْهُ كَالرَّمِيمِ  .\r\nاز اين معلوم مىشود كه آن باد طوفان نبوده بلكه باد بسيار سردى بوده كه آنها را منجمد كرده و به خاك انداخته است  سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ  حاقه / 8 .\r\n43 -  وَ فِي ثَمُودَ إِذْ قِيلَ لَهُمْ تَمَتَّعُوا حَتَّى حِينٍ  .\r\nيعنى در قوم ثمود نيز بر صدق وعدهء ما آيتى است ، منظور از « تمتّعوا » فرمودهء صالح عليه السّلام است كه گفت :  تَمَتَّعُوا فِي دارِكُمْ ثَلاثَةَ أَيَّامٍ ذلِكَ وَعْدٌ غَيْرُ مَكْذُوبٍ  هود / 65 ، على هذا منظور از « حين » سه روز است .\r\n44 -  فَعَتَوْا عَنْ أَمْرِ رَبِّهِمْ فَأَخَذَتْهُمُ الصَّاعِقَةُ وَ هُمْ يَنْظُرُونَ  .\r\nصاعقه آتشى است كه در اثر تخليهء الكتريكى از ابر مىريزد ، بر قوم صالح عليه السّلام آن قدر صاعقه فرود آمد كه همگى هلاك شدند  وَ هُمْ يَنْظُرُونَ  اشاره است به آنكه قدرت دفاع نداشتند .\r\n45 -  فَمَا اسْتَطاعُوا مِنْ قِيامٍ وَ ما كانُوا مُنْتَصِرِينَ  .\r\nگويى منظور آنست كه نتوانستند از جايى كه نشسته‌اند برخيزند و نيز با نصرت ديگران نصرت يافته نشدند ، يعنى نه خود توانستند از خود دفاع كنند و نه مدافعى يافتند .\r\n46 -  وَ قَوْمَ نُوحٍ مِنْ قَبْلُ إِنَّهُمْ كانُوا قَوْماً فاسِقِينَ  .\r\nيعنى ياد كن قوم نوح را كه پيش از آنها بودند ، « فاسقين » تعليل عذاب آنهاست يعنى همانطور كه وعدهء انبياء دربارهء عذاب دنيا حق بود دربارهء عذاب آخرت نيز حق است ، فرقى ما بين وعدهء دنيا و آخرت نيست . على هذا وقوع همهء اين وعده‌ها در رابطه با  إِنَّما تُوعَدُونَ لَصادِقٌ  است .\r\n\r\n","description":"","footnote":"","page_name":" 349 ","page_number":351},
  {"content":"\r\n\r\n\r\n[ سوره الذاريات ( 51 ) : آيات 47 تا 60 
  ]\r\nوَ السَّماءَ بَنَيْناها بِأَيْدٍ وَ إِنَّا لَمُوسِعُونَ ( 47 ) وَ الْأَرْضَ فَرَشْناها فَنِعْمَ الْماهِدُونَ ( 48 ) وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ ( 49 ) فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ ( 50 ) وَ لا تَجْعَلُوا مَعَ اللَّهِ إِلهاً آخَرَ إِنِّي لَكُمْ مِنْهُ نَذِيرٌ مُبِينٌ ( 51 )\r\nكَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلاَّ قالُوا ساحِرٌ أَوْ مَجْنُونٌ ( 52 ) أَ تَواصَوْا بِهِ بَلْ هُمْ قَوْمٌ طاغُونَ ( 53 ) فَتَوَلَّ عَنْهُمْ فَما أَنْتَ بِمَلُومٍ ( 54 ) وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ ( 55 ) وَ ما خَلَقْتُ الْجِنَّ وَ الْإِنْسَ إِلاَّ لِيَعْبُدُونِ ( 56 )\r\nما أُرِيدُ مِنْهُمْ مِنْ رِزْقٍ وَ ما أُرِيدُ أَنْ يُطْعِمُونِ ( 57 ) إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ ( 58 ) فَإِنَّ لِلَّذِينَ ظَلَمُوا ذَنُوباً مِثْلَ ذَنُوبِ أَصْحابِهِمْ فَلا يَسْتَعْجِلُونِ ( 59 ) فَوَيْلٌ لِلَّذِينَ كَفَرُوا مِنْ يَوْمِهِمُ الَّذِي يُوعَدُونَ ( 60 )\r\n\r\n","description":"","footnote":"","page_name":" 350 ","page_number":352},
  {"content":"\r\n\r\n47 - آسمان را با قدرت كامل خويش آفريده‌ايم و ما توانا هستيم .\r\n48 - زمين را گسترده‌ايم : بهتر آماده كننده مىباشيم .\r\n49 - از هر چيز نر و ماده آفريده‌ايم تا از قدرت ما آگاه باشيد .\r\n50 - پس بگريزيد به سوى خدا كه من براى شما از جانب او انذار كنندهء آشكارم .\r\n51 - با خدا معبود ديگرى قرار ندهيد كه من از جانب او بيم دهندهء آشكارم .\r\n52 - جريان چنين است ، پيامبرى قبل از آنها نيامد مگر آنكه گفتند : جادوگرست يا ديوانه .\r\n53 - آيا به يكديگر سفارش كرده‌اند ، بلكه قومى طغيانگرند .\r\n54 - به آنها بىاعتنا باش تو ملامت شده نيستى .\r\n55 - يادآورى كن كه آن مؤمنان را نافع است .\r\n56 - جن و انس را نيافريده‌ام مگر آنكه مرا عبادت كنند .\r\n57 - از آنها روزى نمىخواهم و نمىخواهم مرا اطعام كنند .\r\n58 - خدا فقط اوست رزاق و نيرومند و قوى .\r\n59 - حقا كه براى ظالمان نصيبى از عذاب مانند نصيب امثال آنها هست ، آن را به عجله نخواهند .\r\n60 - واى بر كافران از روزشان كه وعده مىشوند .\r\n\r\nكلمه‌ها\r\nايد : نيرو . قوه . نيرومندى . مصدر و اسم هر دو آمده است « آد الرجل يأيد ايدا : اشتد و قوى » .\r\nموسعون : سعه : فراخى و گسترش ، خواه در مكان باشد يا در حال ، چنان كه به آدم ثروتمند گويند : ذو سعه . ايساع : وسعت و گسترش دادن .\r\nموسع : وسعت دهند و صاحب وسعت .\r\nفرشناها : فرش : گستردن . « فرش الشيء : بسطه » فراش نيز به معنى گستردن است بمعنى مفعول ( مفروش ) نيز آيد مانند  جَعَلَ لَكُمُ الْأَرْضَ \r\n\r\n","description":"","footnote":"","page_name":" 351 ","page_number":353},
  {"content":"\r\n\r\n فِراشاً  بقره / 22 .\r\nماهدون : مهد : آماده كردن « مهد الفراش : بسطه و وطّأه » ماهد : آماده - كننده .\r\nيعبدون : عبادة : اطاعت . در صحاح و قاموس و اقرب الموارد آمده : « العبادة :\r\nالطاعة » طبرسى فرموده : آن در اصل به معنى ذلت است « العبادة في اللغة هى الذلة » از كلمات بزرگان معلوم مىشود تذلل نيز در آن قيد است ( قاموس قرآن ) .\r\nمتين : محكم . آن در اصل گوشت محكمى است كه در كنار تيرهء پشت واقع است ، به گوشت هر طرف آن متنان گويند . ( مجمع ) از اين جهت به چيز محكم ، متين اطلاق مىشود .\r\nذنوب : ( بفتح اول ) نصيب و بهره . راغب گويد : ذنوب به معنى اسب دراز دم و دلو دمدار است ، به طور استعاره در معنى نصيب به كار رود .\r\nطبرسى دلو پر از آب فرموده و آن گاه نصيب معنى كرده است ( قاموس قرآن ) .\r\n\r\nشرحها\r\nدر اين آيات باز دلائلى از توحيد و تدبير خداوندى بيان گرديده كه يعنى وعده دهندهء آخرت خدايى است كه اينهمه آثار و نظامات از اوست ، پس وعدهء او حق است على هذا آيهء   فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ وَ لا تَجْعَلُوا . . .   عبارت اخراى  إِنَّما تُوعَدُونَ لَصادِقٌ  است با بيان موعظه و خير خواهى .\r\nآن گاه مانند اول سوره ، دربارهء منكران بعث و اينكه همهء آنها در مقابل پيامبران يك سخن گفته‌اند تذكراتى داده شده و با ذكر مطالبى ديگر و تهديد\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nمنكران ، سوره به پايان رسيده است .\r\n47 -  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  .\r\nاين آيه و دو آيه بعدى از يك انسجام كلّى و ارتباط كامل حكايت دارد ، آسمان با آن گستردگى با زمين و زمين با آسمان و همه چيز با همه چيز در هماهنگى عالى به سير خود ادامه مىدهند ، آرى  ما تَرى فِي خَلْقِ الرَّحْمنِ مِنْ تَفاوُتٍ  و آن حكايت ، از علم و قدرت كامل خدا دارد .\r\nسماء شامل است به هر آنچه در بالاى زمين است ، از آفتاب و ماه و ستارگان و كهكشانها و سحابىها و ذراتى كه ميان آنها را پر كرده است ، گويند : فضا خالى نيست بلكه پر از چيزهاست « 1 » « بنينا » به همه شامل است .\r\nظاهرا موسع به معنى ذو سعه و قدرتمند و نكره آمدن « ايد » براى بيان عظمت آنست ، يعنى : ما آسمان را با قدرت عظيمى كه داريم بنا نهاده‌ايم ، ما تواناييم .\r\nدربارهء « ايد » و نيز نظريّهء « جهان در حال انبساط » كه از « موسعون » فهميده مىشود ، مطلبى داريم كه در قاموس قرآن « ايد » گفته‌ايم .\r\n48 -  وَ الْأَرْضَ فَرَشْناها فَنِعْمَ الْماهِدُونَ  .\r\nمنظور از گستردن زمين آماده كردن آن براى زندگى است كه در بسيارى از آيات مطرح است جمله  فَنِعْمَ الْماهِدُونَ  اشاره به اهميت مطلب است ، عظمت اين سخن مانند آيه سابق « يدرك و لا يوصف » است ، وعدهء آخرت از جانب اين خداى دانا و تواناست .\r\n\r\n\r\n","description":"","footnote":"\r\n( 1 ) دانشمندان گويند : فضا خالى نيست و در هر متر مكعب از فضا اين چيزها وجود دارد : الكترون آزاد بيست ميليون ، اتم هيدروژن بيست ميليون ، دانهء نور چهار صد هزار ، اتم سديم پنج عدد ، اتم پتاسيم و غيره يك عدد ( از كتاب پاسخ و پرسش ) .\r\nو نيز مىگويند : شصت چهار هزار نوع اشعه در جهان رفت و آمد مىكنند و هر يك در موجودات زنده يك نوع اثر دارند .\r\n","page_name":" 353 ","page_number":355},
  {"content":"\r\n\r\n49 -  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  .\r\nزوجين دو چيز متقابلند كه يكديگر را تكميل مىكنند مانند نر و ماده شب و روز ، نور و ظلمت ، دنيا و آخرت ، دريا و خشكى ، جنّ و انس ، زمين و آسمان ، آفتاب و ماه ، در اين صورت زوج به معنى صنف است . و گويند : منظور فقط نر و ماده است .\r\nناگفته نماند : از ذكر آسمان و زمين دو صنف بودن فهميده شد ، به همان مناسبت در اين آيه فرموده : نه تنها آسمان و زمين چنين هستند بلكه اين قانون در همه اشياء وجود دارد ، به نظر مىآيد مراد از « زوجين » اعم از صنف و نر و ماده است ، مسئله نر و مادگى از بزرگترين اسرار جهان است كه ابتدا در حيوان محسوس بود ، سپس در نباتات نيز كشف گرديد و كشف اتم و الكترون و پروتون ثابت كرده كه زوجيت در تمام ذرات حكمفرماست .\r\nبه هر حال ، آيه از كمال قدرت و توانايى خدا حكايت دارد كه ايجاد قيامت براى او سهل و آسان است .\r\nمفعول « تذكرون » ظاهرا « توانايى خدا بر قيامت است » ،  لَعَلَّكُمْ تَذَكَّرُونَ  يعنى تا شما بدانيد كه خدا قدرت آفريدن قيامت را دارد ، زيرا دنيا و آخرت نيز يكى از مصاديق « زوجين » است .\r\nدر الميزان فرموده :  لَعَلَّكُمْ تَذَكَّرُونَ  يعنى : تا بدانيد كه خالق ازواج از زوجيت و شريك داشتن منزه است ، در مجمع البيان نيز نظير آن را گفته است .\r\nولى آنچه ما گفتيم با مطلب سوره مناسبتر است .\r\nدر كافى از حضرت رضا صلوات اللَّه عليه نقل شده\r\n« . . . و بمضادته بين الاشياء عرف ان لا ضد له و بمقارنته بين الاشياء ان لا قرين له ، ضاد النور بالظلمة ، و اليبس بالبلل ، و الخشن باللّين ، و الصرد بالحرور ، مؤلفا بين متعادياتها ، مفرقا بين متدانياتها دالة بتفريقها على مفرقها و بتأليفها على مؤلفها و ذلك قوله و من كلّ شىء خلقنا\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nزوجين لعلّكم تذكرون ففرق بين قبل و بعد ليعلم ان لا قبل له و لا بعد . . . »\r\n« 1 » .\r\nاين روايت مانع از آن نيست كه ما گفتيم بلكه آنچه ما گفتيم مصداقى از مصاديق مفعول « تذكرون » است .\r\n50 -  فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ  .\r\nتفريعى است بر آيات گذشته قبول وعدهء قيامت نيز از جمله فرار به طرف خداست ، فرار الى اللَّه ، ايمان به خدا و انقطاع از شرك و كفر است .\r\nدر مجمع البيان از امام صادق عليه السّلام نقل شده : يعنى حج بجا آوريد ظاهرا آن يك نوع تطبيق و استفاده از آيه است .\r\n51 -  وَ لا تَجْعَلُوا مَعَ اللَّهِ إِلهاً آخَرَ إِنِّي لَكُمْ مِنْهُ نَذِيرٌ مُبِينٌ  .\r\nبيان « ففروا » است يعنى فرار به خدا ، شريك ندادن به خدا و ايمان به خداست ، تكرار  إِنِّي لَكُمْ مِنْهُ نَذِيرٌ  براى تأكيد و حكايت از قول پيامبر است مىشود گفت :  فَفِرُّوا . . .  به هلاك امم گذشته نيز مربوط باشد يعنى حالا كه امتهاى گذشته در اثر شرك ، هلاك شدند  فَفِرُّوا إِلَى اللَّهِ . . .  .\r\n52 -  كَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ  .\r\nاين آيه و دو آيه بعدى برگشتى به حال منكرين بعث است چنان كه نظير آن در اول سوره گذشت . « كذلك » يعنى جريان چنان است كه گذشت ،  ما أَتَى الَّذِينَ  بيان تشبيه است .\r\n53 -  أَ تَواصَوْا بِهِ بَلْ هُمْ قَوْمٌ طاغُونَ  .\r\nتواصى وصيت كردن به هم ديگر است ، « به » راجع است به  قالُوا ساحِرٌ أَوْ مَجْنُونٌ  ، « بل » اعراض است از ما قبل . يعنى : نه بلكه طغيان ، آنها را به\r\n\r\n\r\n","description":"","footnote":"\r\n( 1 ) تفسير صافى از كافى .\r\n","page_name":" 355 ","page_number":357},
  {"content":"\r\n\r\nچنين قول واداشته است استفهام براى تعجب مىباشد .\r\n54 -  فَتَوَلَّ عَنْهُمْ فَما أَنْتَ بِمَلُومٍ  .\r\nتسليتى است بر آن حضرت يعنى به انكار آنها بىاعتنا باش ، تو ملامت شده نيستى ، آنها ملامت شده‌اند كه قبول نمىكنند . « عنهم » راجع به مشركان است 55 -  وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  .\r\nبه نظر مىآيد : اين آيه رفع ابهامى است كه از « عنهم » در آيهء سابقه ، به نظر مىآيد يعنى « عنهم » راجع به مشركان است از آنها اعراض كن اما مؤمنان را ياد آورى كن كه به نفعشان خواهد بود .\r\n56 -  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  .\r\nاين آيه و دو آيه بعدى با آنكه مطلب مستقلى هستند ، مقدمه آيه  فَإِنَّ لِلَّذِينَ ظَلَمُوا ذَنُوباً  مىباشند يعنى : آفرينش جن و انس براى عبادت است مشركان كه عبادت نمىكنند مانند گذشتگان در استيصال دنيا و عذاب آخرت خواهند بود .\r\nافعال سابق يا صيغه متكلم مع الغير بودند ولى « ما خلقت » با صيغه متكلم وحده است زيرا كه غرض از خلقت مخصوص خداست و در اين غرض واسطه‌اى وجود ندارد ، لام در « ليعبدون » براى علّت و غرض است يعنى غرض اصلى از خلقت انس و جن عبادت كردن آنهاست .\r\nدر نكته‌ها روشن خواهد كرد كه عبادت و اطاعت پروردگار تنها راهى است كه با آن مىشود به كمال مطلوب و سعادت ابدى رسيد .\r\n57 -  ما أُرِيدُ مِنْهُمْ مِنْ رِزْقٍ وَ ما أُرِيدُ أَنْ يُطْعِمُونِ  .\r\nبه نظر مىآيد : اين آيه در رابطه با آيهء سابق است گويى : شخصى مىگويد :\r\nخدايا مگر به عبادت بندگان احتياج دارى كه آنها را براى عبادت آفريده‌اى\r\n\r\n","description":"","footnote":"","page_name":" 356 ","page_number":358},
  {"content":"\r\n\r\nدر جواب فرموده :  ما أُرِيدُ مِنْهُمْ مِنْ رِزْقٍ . . .  على هذا اين آيه بيان عدم نياز خدا به عبادت بندگان است .\r\nشايد : تعبير رزق و اطعام براى بيشتر روشن شدن مطلب باشد كه انسان در باره رزق و طعام كاملا احساس نياز مىكند ، باز در اين تعبير بايد بسيار دقت نمود نتيجه اين مىشود كه غرض از « ليعبدون » رسيدن بندگان به كمال و نعمت ابدى است نه رفع نياز خدا .\r\n أَنْ يُطْعِمُونِ  ذكر خاص بعد از عام و براى كثرت وضوح مطلب است .\r\n58 -  إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ  .\r\nتعليل آيه فوق است ، صيغهء مبالغهء رزاق در رابطه با عموم بندگان و نيز با فرد فرد بندگان است ، زيرا خدا نسبت به هر فرد نيز در اثر كثرت نعمتهايش رزاق مىباشد .\r\n ذُو الْقُوَّةِ الْمَتِينُ  در بيان آنست كه : خدا را در اين روزى رساندن ضعف و عجزى عارض نمىشود . ذو القوة و متين هر دو از اسماء حسنى است .\r\n59 -  فَإِنَّ لِلَّذِينَ ظَلَمُوا ذَنُوباً مِثْلَ ذَنُوبِ أَصْحابِهِمْ فَلا يَسْتَعْجِلُونِ  .\r\nآيه شريفه مربوط است به مفهوم آيه  وَ ما خَلَقْتُ الْجِنَّ . . .  چون : در صورت عدم عبادت ، آدمى گرفتار عذاب دنيا و آخرت خواهد شد ، لذا دربارهء مشركان فرموده : براى اين ظالمان نصيبى از عذاب استيصال هست مانند عذاب ياران آنها از امتهاى گذشته ، زيرا كه مصداق « يعبدون » نيستند .\r\nاين عذاب را به عجله نخواهند ، آمدن حتمى است تعبير « ظلموا » مشعر بر آنست كه : عذاب آينده معلول ستم آنهاست .  فَلا يَسْتَعْجِلُونِ  اضافه به ياء متكلم نظير  وَ ما خَلَقْتُ . . .  مىباشد .\r\n60 -  فَوَيْلٌ لِلَّذِينَ كَفَرُوا مِنْ يَوْمِهِمُ الَّذِي يُوعَدُونَ  .\r\nتفريع است بر  فَإِنَّ لِلَّذِينَ ظَلَمُوا . . .  و مىرساند كه گذشته از عذاب دنيا\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nعذاب آخرت را نيز در پى خواهند داشت ، روزى كه جز « ويل » چيزى به آنها نخواهد رسيد ، ميتوان از لفظ « كفروا » فهميد كه مراد از « الذين ظلموا » در آيه قبل كافران هستند .\r\n\r\nنكته‌ها\r\n\r\nغرض از خلقت انسان :\r\nدر رابطه با آيه  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  در ذيل آيه  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ . . .  هود / 7 به تفضيل سخن گفته‌ايم ، براى تكميل آن نكاتى را در اينجا يادآور مىشويم :\r\n1 - « ليعبدون » نشان مىدهد كه غرض از خلقت بشر . عبادت كردن بشر است نه معبود شدن خدا ، و گرنه مىفرمود : « الا لاعبد » يا « لاكون لهم معبودا » و آن نقص خدا را مىرسانيد زيرا تا معبود نشده فاقد آن كمال خواهد بود ، اما « ليعبدون » راجع به عبادت كردن بشر و رسيدن بشر به كمال مطلوب است . « الا » نشانگر انحصار مىباشد .\r\n2 - لام در « ليعبدون » براى غرض است ، فعل بايد بالاخره غرضى داشته باشد و گرنه عبث و سفهى خواهد بود آن غرض سبب كمال صاحب غرض خواهد بود ، و چون در خدا نقصانى نيست ، پس آن كمال راجع به فاعل نيست ، بلكه راجع به فعل خدا و عايد بر انسان است .\r\nبه عبارت ديگر : غرض از خلقت انسان عبادت است و آن كمالى است عايد بر انسان كه نتيجه‌اش رحمت و مغفرت و سعادت دائمى است .\r\nناگفته نماند : در اينجا فعل خدا تابع غرض خارجى نيست ، بلكه غرض خارجى از فعل خدا به وجود مىآيد ، غرض خدا از اين خلقت ذات خداست ، زيرا كه خدا كمال مطلق است و مقتضاى كمال مطلق ، خلقت مىباشد .\r\n\r\n","description":"","footnote":"","page_name":" 358 ","page_number":360},
  {"content":"\r\n\r\n3 - عبادت چنان كه در كلمه‌ها گفته شد به معنى اطاعت و فرمانبرى است حتى اطاعت از وسوسهء شيطان ، عبادت به شيطان است  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  يس / 60 .\r\nمنظور از عبادت در « ليعبدون » مطلق اطاعت و فرمانبرى است ، خواه در كارهاى عبادى باشد يا غير عبادى ، به عبارت ديگر : عبادت حقيقى آنست كه انسان تمام كارهاى زندگى خويش را با فرمانهاى خدا تطبيق كند . زيرا خدا براى همه كارهاى زندگى فرمان و دستورى دارد .\r\n4 - اما چرا عبادت ، غرض از خلقت شده است ؟ چون زندگى دنيا بدون آخرت عبث است ، خداى فرمايد :  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  مؤمنون / 115 ، تنها راه رسيدن به رحمت و مغفرت و سعادت ابدى و بهشت ، اطاعت از فرمان خدا در همه مراحل زندگى است ، پس معناى حقيقى :\r\n وَ ما خَلَقْتُ الْجِنَّ وَ الْإِنْسَ . . .  آنست كه : من آنها را خلق نكرده‌ام مگر براى رساندن به بهشت و سعادت ابدى .\r\n5 - چون همه جن و انس خدا را عبادت نمىكنند ، بلكه عده‌اى مشمول :\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها . . .  اعراف / 179 ، هستند ، على هذا اگر گروهى از جن و انس خدا را عبادت كنند باز غرض اصلى حاصل مىشود از اين بيان مىشود پىبرد كه : الف و لام در  الْجِنِّ وَ الْإِنْسِ  براى استغراق است ولى چون هر دو گروه در عمل مختار هستند لذا غرض خدايى در همه پياده نمىشود الميزان الف و لام را الف و لام جنس گرفته است .\r\nناگفته نماند : غرض از  ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ  غرض اصلى نيست بلكه يك غرض تبعى است كه از  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها . . .  ناشى مىشود .\r\n\r\n","description":"","footnote":"","page_name":" 359 ","page_number":361},
  {"content":"\r\n\r\n6 - آيات :  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  هود / 7  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا  ملك / 2 ،  إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا  كهف / 7 انسان را به حيرت وا ميدارد كه حتى آسمانها و زمين براى عبادت و نيكوكار بودن انسان آفريده ، شده‌اند ! ! ! روز شنبه بيست پنجم رمضان المبارك هزار و چهار و پنج مطابق 25 / 3 / 1364 .\r\nتفسير سورهء ذاريات به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 360 ","page_number":362},
  {"content":"\r\n\r\n\r\nسورهء طور\r\nدر مكه نازل شده و چهل و نه ( 49 ) آيه است\r\n\r\nنظرى به سوره مباركه\r\n1 - طور هفتاد ششمين سوره است كه بعد از سوره سجده در مكه نازل گرديد در ترتيب فعلى قرآن مجيد ، سوره پنجاه دوم است ، به نظر مىآيد كه حدود سالهاى نهم و دهم بعثت نازل شده باشد از آيات آن بر مىآيد كه به هنگام نزول سوره ، اسلام در مسير گسترش يافتن بود ، اين كار مشركان را نگران كرده و به شدت ، نبوت و معاد را انكار مىكرده‌اند ، ولى حيف كه وقت دقيق نزولى آن در دست نيست .\r\n2 - عدد آيات آن به قول قارئان كوفي و شامى چهل و نه و به قول قارئان بصرى چهل و هشت و در نقل قارئان حجازى چهل و هفت است .\r\nعلت اين اختلاف آنست كه : در قرائت عراقى و شامى « و الطور » يك آيه است و نيز در قرائت كوفى و شامى  يَوْمَ يُدَعُّونَ إِلى نارِ جَهَنَّمَ دَعًّا  / 13 يك آيه مىباشد ( مجمع البيان ) .\r\nدر تفسير خازن كه مؤلف آن در سال 725 هجرى از تأليف آن فارغ شده است ، مىخوانيم : اين سوره داراى سيصد و دوازده كلمه و هزار و پانصد حرف است اين مىرساند كه مسلمانان به كلام اللَّه مجيد چقدر اهميت مىداده‌اند .\r\n3 - تسميهء آن به « طور » ظاهرا به علت وقوع اين كلمه در اول آنست و در روايات نبوى سورهء « و الطور » ناميده شد ، مىشود اطمينان نمود كه اين نامگذارى\r\n\r\n","description":"","footnote":"","page_name":" 361 ","page_number":363},
  {"content":"\r\n\r\nبه توسط آن حضرت بوده است .\r\nصدوق رحمه اللَّه در ثواب الاعمال از ابو ايوب خزاز از محمّد بن مسلم روايت كرده :\r\n« عن ابى عبد اللَّه و ابى جعفر عليهما السّلام قالا : من قرء سوره و الطور جمع اللَّه له خير الدنيا و الاخرة »\r\nاين روايت در مجمع البيان نيز نقل شده است .\r\n4 - سوره مباركه بىشك مكى است ، كسى خلاف آن را نگفته است آيات سوره شاهد صدق اين مطلب هستند ، وانگهى مىشود يقين كرده كه همه سوره به يك بار نازل شده است .\r\n\r\nمطالب سوره و غرض آن\r\nاين سوره با سوگندهاى مؤكد اعلام مىدارد كه عذاب آخرت حتمى است سپس مقدارى در وصف اهل عذاب و وصف اهل جنت توضيح مىدهد و از واقعيات عجيبى از جريان اهل بهشت پرده بر مىدارد ، آن گاه به طور تفصيل به تكذيب مشركان مىپردازد كه رسول خدا را جادوگر و ديوانه و خيال پرداز مىگفتند .\r\nو بيان مىدارد كه مشركان كارهاى نيستند اگر مىگويند : قرآن ساخته پيامبر است ، نظير آن را بياورند ، آنها مقهور قدرتها و نظامهاى خدايند در آخر به رسول خدا صلّى اللَّه عليه و آله دستور مىدهد كه در مأموريت خودش خويشتن‌دار باشد و با تسبيح و حمد يارى و عنايتهاى خدا را به سوى خويش سرازير گرداند ، سياق اين سوره ، نزديك به ذاريات و مرسلات و نازعات است .\r\nعلى هذا مطلب عمدهء سوره مباركه معاد و نبوت است كه انكار آن دو انكار توحيد نيز مىباشد .\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nسورة الطور مكّيّة و هى تسع و اربعون آية نزلت بعد سورة السّجدة بِسْمِ اللَّهِ الرَّحْمنِ الرَّحِيمِ\r\n\r\n[ سوره الطور ( 52 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الطُّورِ ( 1 ) وَ كِتابٍ مَسْطُورٍ ( 2 ) فِي رَقٍّ مَنْشُورٍ ( 3 ) وَ الْبَيْتِ الْمَعْمُورِ ( 4 )\r\nوَ السَّقْفِ الْمَرْفُوعِ ( 5 ) وَ الْبَحْرِ الْمَسْجُورِ ( 6 ) إِنَّ عَذابَ رَبِّكَ لَواقِعٌ ( 7 ) ما لَهُ مِنْ دافِعٍ ( 8 ) يَوْمَ تَمُورُ السَّماءُ مَوْراً ( 9 )\r\nوَ تَسِيرُ الْجِبالُ سَيْراً ( 10 ) فَوَيْلٌ يَوْمَئِذٍ لِلْمُكَذِّبِينَ ( 11 ) الَّذِينَ هُمْ فِي خَوْضٍ يَلْعَبُونَ ( 12 ) يَوْمَ يُدَعُّونَ إِلى نارِ جَهَنَّمَ دَعًّا ( 13 ) هذِهِ النَّارُ الَّتِي كُنْتُمْ بِها تُكَذِّبُونَ ( 14 )\r\nأَ فَسِحْرٌ هذا أَمْ أَنْتُمْ لا تُبْصِرُونَ ( 15 ) اصْلَوْها فَاصْبِرُوا أَوْ لا تَصْبِرُوا سَواءٌ عَلَيْكُمْ إِنَّما تُجْزَوْنَ ما كُنْتُمْ تَعْمَلُونَ ( 16 )\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nبه نام خداى رحمان رحيم\r\n1 - قسم به طور .\r\n2 - قسم به كتاب نوشته شده ( از جانب خدا ) .\r\n3 - در صفحه گسترده .\r\n4 - قسم به خانه آباد .\r\n5 - قسم به آسمان برافراشته .\r\n6 - قسم به درياى پر شده .\r\n7 - كه عذاب پروردگارت ثابت است .\r\n8 - مانعى از آن نيست .\r\n9 - روزى كه آسمان به طور كامل موج مىزند .\r\n10 - كوه‌ها به وضع عجيبى به راه افتند .\r\n11 - پس واى در آن روز بر مكذبين .\r\n12 - كسانى كه در باطل عجيب مشغولند .\r\n13 - روزى كه به شدت به آتش پرتاب شوند .\r\n14 - اين آتشى است كه آن را تكذيب مىكرديد .\r\n15 - آيا اين سحر است يا نمىبينيد .\r\n16 - بچشيد آن را صبر كنيد يا نكنيد ، برابر است بر شما ، فقط با آنچه مىكرديد مجازات مىشويد .\r\n\r\n","description":"","footnote":"","page_name":" 364 ","page_number":366},
  {"content":"\r\n\r\n\r\nكلمه‌ها\r\nطور : در مجمع البيان از مبرد نقل شده : طور مطلق كوه است و چون الف و لام بر آن داخل شود به معنى كوه معهود آيد ، منظور از آن طور سيناء است كه در آنجا بر موسى عليه السّلام وحى آمد .\r\nرق : پوستى است كه در آن مىنويسند ، طبرسى فرمايد : پوستى است كه در آن چيزى نوشته مىشود ، اصل آن براق بودن است گويند :\r\n« ترقرق الشيء : اذا لمع » راغب و زمخشرى پوست بودن را قيد نكرده‌اند .\r\nمسجور : سجر : پر كردن . افروختن آتش . سرخ كردن تنور . طبرسى رحمه اللَّه : مسجور را ، پر شده معنى كرده و فرموده : گويند :\r\n« سجرت التنور : ملاتها نارا » زمخشرى نيز پر كردن گفته است در قاموس آمده : « سجر التنور : احماه و النهر : ملائه » .\r\nتمور : جريان سريع . راغب گويد : « مار الدم على وجهه » خون به سرعت بر چهره‌اش جارى شد ، ظاهرا آن حركت يك نواخت نيست بلكه به صورت مارپيچى و گرد بادى است كه توأم با رفت و برگشت است . در مجمع فرموده : « المور : تردد الشيء بالذهاب و المجىء كما يتردد الدخان » منظور از آن ظاهرا گرد باد است .\r\nخوض : حديث باطل : اصل آن داخل شدن در آب است ، به طور استعاره به داخل شدن در امور گفته مىشود .\r\nيدعون : دع : دفع شديد . انداختن به شدت . « دعه دعا : دفعه دفعا عنيفا » ( پرتاب كردن ) .\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nاصلوها : صلى : داخل شدن توأم با ملازمت . « اصلوها » : داخل آن شويد و در آن ملازم باشيد .\r\n\r\nشرحها\r\nدر اين آيات ، طور ، كتاب و بيت معمور ( كعبه ) ، نمايندهء نبوت و سقف برافراشته ( آسمان ) و درياهاى پر شده ، نشانگر قدرت و توانايى خدا معرفى شده است يعنى خداى آفريننده قدرت آوردن عذاب را دارد ، پيامبران نيز از آن خبر داده‌اند .\r\nمنكران كه بعث و عذاب آخرت را انكار مىكنند سخن باطل مىگويند ، آيات   أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ . أَمْ خَلَقُوا السَّماواتِ وَ الْأَرْضَ بَلْ لا يُوقِنُونَ   25 و 26 نيز ظاهرا در رابطه با قدرت خداوند است .\r\nاين يك استدلال واقعى است ، آفرينندهء جهان ، قدرت آوردن عذاب را دارد ، وحى آسمانى توأم با معجزات نيز از آن خبر داده است ، ديگر نمىشود در آن شك كرد ، پس از اثبات وقوع عذاب ، حال اهل عذاب و به همان مناسبت حال اهل بهشت در آيات بعدى آمده است .\r\n1 - 6        وَ الطُّورِ وَ كِتابٍ مَسْطُورٍ ، فِي رَقٍّ مَنْشُورٍ ، وَ الْبَيْتِ الْمَعْمُورِ ، وَ السَّقْفِ الْمَرْفُوعِ ، وَ الْبَحْرِ الْمَسْجُورِ        .\r\nمراد از طور ظاهرا طور سيناست كه در آن بر موسى عليه السّلام وحى آمد ،  وَ نادَيْناهُ مِنْ جانِبِ الطُّورِ الْأَيْمَنِ  مريم / 52 ، كتاب مسطور ظاهرا تورات است ، نكره آمدن براى تعظيم مىباشد ، مراد از  رَقٍّ مَنْشُورٍ  الواح آسمانى است كه تورات به طور نوشته در آنها نازل گرديد .  وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً  اعراف / 145 ، نكره آمدن « رق » براى تعظيم است .\r\nاگر منظور از  رَقٍّ مَنْشُورٍ  لوح آسمانى نبود ذكر آن موضوعيتى نداشت\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nزيرا كه كتاب بالاخره در يك چيزى نوشته مىشود و نيز ذكر « مسطور » موضوعيتى نداشت ، چون از لفظ كتاب ، نوشته شدن معلوم مىشود .\r\nاما چون تورات در لوحى از جانب خدا نوشته شده بود ، ذكر نوشته شدن و چيزى كه در آن نوشته شده است موضوعيت دارد . « رق » مطلق است شامل جنس مىشود ، شايد مفرد آمدن اشاره به اصل است نه عدد آن .\r\nظاهر آنست كه منظور از بيت معمور كعبه است كه از ابتداى به وجود آمدن با عبادت و حج آباد است ، پيامبران از فرزندان ابراهيم عليه السّلام امثال موسى و عيسى به زيارت آن آمده‌اند .\r\nآن آيت نبوت است كه به دست ابراهيم بنا شده و به واسطه پيامبر اسلام تثبيت گرديده است  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ  آل عمران / 96 .\r\nدر روايات شيعه و اهل سنت آمده : آن محلى است در آسمان ، از امام باقر عليه السّلام است كه خدا تحت عرش چهار ستون قرار داده و آنها را ضراح ناميده و آن بيت المعمور است كه به ملائكه فرموده بر آن طواف كنيد ، آن گاه ملائكه را مأمور كرد كه در زمين مانند آن و به قدر آن خانه‌اى بسازيد و به اهل زمين فرمود آن را طواف كنند « 1 » و\r\nعن النبى « البيت المعمور في سماء الدنيا »\r\nو از رسول خدا صلّى اللَّه عليه و آله نقل شده : بيت معمور كه آن را ضراح گويند در آسمان و در مقابل كعبه است ، اگر بيافتد روى آن مىافتد « 2 » و اللَّه اعلم .\r\nسقف مرفوع آسمان است  وَ جَعَلْنَا السَّماءَ سَقْفاً مَحْفُوظاً  انبياء / 32 ، « بحر مسجور » شايد مطلق درياها باشد كه پر از آب و پشتوانه زندگى است گويند :\r\nمنظور آنست كه درياها در آخرت گداخته مىشود چنان كه فرموده :\r\n\r\n\r\n","description":"","footnote":"\r\n( 1 ، 2 ) از تفسير صافى .\r\n","page_name":" 367 ","page_number":369},
  {"content":"\r\n\r\n وَ إِذَا الْبِحارُ سُجِّرَتْ  تكوير / 6 و شايد مركز زمين باشد كه دريايى گداخته است .\r\nبه هر حال : اين سوگندها در رابطه با وقوع عذاب آخرتند ، توجيه آن در شرحها گفته شد .\r\n7 و 8 -   إِنَّ عَذابَ رَبِّكَ لَواقِعٌ ما لَهُ مِنْ دافِعٍ   جواب سوگندهاست و حاكى از حتميت كامل آنست كه هيچ مانعى نتواند از آن جلوگيرى كند . آمدن « ربك » به جاى « اللَّه » تسليت است بر آن حضرت كه پروردگارت به وعدهء خويش وفا خواهد كرد .\r\n9 و 10 -   يَوْمَ تَمُورُ السَّماءُ مَوْراً وَ تَسِيرُ الْجِبالُ سَيْراً   .\r\nظرف است براى  عَذابَ رَبِّكَ  آيهء اول نظير  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ . . .  انبياء / 103 ،  وَ السَّماواتُ مَطْوِيَّاتٌ بِيَمِينِهِ  زمر / 67 ، است .\r\nمسير و راه افتادن كوه‌ها در نفخه اول است كه در بسيارى از آيات ديده مىشود  وَ سُيِّرَتِ الْجِبالُ فَكانَتْ سَراباً  نبأ / 20 .\r\n11 -  فَوَيْلٌ يَوْمَئِذٍ لِلْمُكَذِّبِينَ  تفريع است بر آيات گذشته ، يعنى حالا كه عذاب حتمى است و آن واقع نمىشود مگر بر مكذبين عذاب ، پس واى بر آنها .\r\n12 -  الَّذِينَ هُمْ فِي خَوْضٍ يَلْعَبُونَ  .\r\nوصف مكذبين است و نشان مىدهد كه اگر در باطل مشغول نبودند و در معاد فكر مىكردند ، آن را انكار نمىنمودند « يلعبون » حاكى است كه زندگى آنها بازى و بدون مقصد صحيح است .\r\nنكره آمدن خوض به معنى خوض عجيب و نظير آن مىباشد .\r\n13 و 14 -   يَوْمَ يُدَعُّونَ إِلى نارِ جَهَنَّمَ دَعًّا هذِهِ النَّارُ الَّتِي كُنْتُمْ بِها تُكَذِّبُونَ   .\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nدع نشان مىدهد كه به شدت و بىآنكه اعتنايى به آنها بشود در آتش انداخته مىشوند ، « يوم » ظاهرا بيان است براى « يومئذ » و يا به تقدير « اذكر » مىباشد  هذِهِ النَّارُ  يعنى « يقال لهم هذه النار . . . » 15 -  أَ فَسِحْرٌ هذا أَمْ أَنْتُمْ لا تُبْصِرُونَ  .\r\nجواب آنهاست كه وعده آتش را سحر مىناميدند اين آيه نظير آنست كه خدا فرموده :  وَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ  احقاف / 34 ، « ام » متصله است . به نظر بعضى منقطعه و به معنى « بل » است يعنى شما نمىبينيد .\r\n16 -  اصْلَوْها فَاصْبِرُوا أَوْ لا تَصْبِرُوا سَواءٌ عَلَيْكُمْ  .\r\nامر و نهى در « فاصبروا - لا تصبروا » راجع به « اصلوها » است يعنى : بچشيد آن عذاب را در آن خواهيد بود ، صبر كنيد يا نكنيد ، نظير  سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ  ابراهيم / 21 « سواء » خبر مبتداست يعنى : « هما سواء عليكم » ضمير تثنيه راجع به صبر و عدم صبر است .\r\n إِنَّما تُجْزَوْنَ ما كُنْتُمْ تَعْمَلُونَ  يعنى : خدا در اين عذاب به شما ظلم نمىكند ، بلكه اعمالتان است كه با آنها مجازات مىشويد ممكن است تعليل صدر آيه باشد ، به هر حال ، آن از دلائل تجسم عمل است .\r\n\r\n","description":"","footnote":"","page_name":" 369 ","page_number":371},
  {"content":"\r\n\r\n\r\n[ سوره الطور ( 52 ) : آيات 17 تا 28 
  ]\r\nإِنَّ الْمُتَّقِينَ فِي جَنَّاتٍ وَ نَعِيمٍ ( 17 ) فاكِهِينَ بِما آتاهُمْ رَبُّهُمْ وَ وَقاهُمْ رَبُّهُمْ عَذابَ الْجَحِيمِ ( 18 ) كُلُوا وَ اشْرَبُوا هَنِيئاً بِما كُنْتُمْ تَعْمَلُونَ ( 19 ) مُتَّكِئِينَ عَلى سُرُرٍ مَصْفُوفَةٍ وَ زَوَّجْناهُمْ بِحُورٍ عِينٍ ( 20 ) وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ ( 21 )\r\nوَ أَمْدَدْناهُمْ بِفاكِهَةٍ وَ لَحْمٍ مِمَّا يَشْتَهُونَ ( 22 ) يَتَنازَعُونَ فِيها كَأْساً لا لَغْوٌ فِيها وَ لا تَأْثِيمٌ ( 23 ) وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ ( 24 ) وَ أَقْبَلَ بَعْضُهُمْ عَلى بَعْضٍ يَتَساءَلُونَ ( 25 ) قالُوا إِنَّا كُنَّا قَبْلُ فِي أَهْلِنا مُشْفِقِينَ ( 26 )\r\nفَمَنَّ اللَّهُ عَلَيْنا وَ وَقانا عَذابَ السَّمُومِ ( 27 ) إِنَّا كُنَّا مِنْ قَبْلُ نَدْعُوهُ إِنَّهُ هُوَ الْبَرُّ الرَّحِيمُ ( 28 )\r\n17 - اهل تقوى در بهشتها و نعمت وسيع هستند .\r\n18 - متنعمند با آنچه پروردگارشان داده و پروردگارشان از عذاب جهنم حفظشان كرده است .\r\n19 - بخوريد و بياشاميد گوارا ، در مقابل آنچه مىكرديد .\r\n\r\n","description":"","footnote":"","page_name":" 370 ","page_number":372},
  {"content":"\r\n\r\n20 - نشستگانند بر تختهاى صف كشيده و قرين كرده‌ايم آنها را با حور عين .\r\n21 - كسانى كه ايمان آورده و فرزندانشان با ايمان از آنها تبعيت كرده‌اند ، فرزندان آنها را به آنها لاحق مىكنيم و از پاداششان چيزى كم نمىكنيم ، هر كس در گرو عمل خويش است .\r\n22 - به آنها پى در پى مىرسانيم ميوه و گوشتى از آنچه ميل مىكنند .\r\n23 - در آنجا براى گرفتن كاسه شراب منازعه مىكنند ( اما ) در بهشت لغو و گناهكار دانستن نيست .\r\n24 - گردش مىكند در اطراف آنها غلامانى كه براى آنهاست ، گويى مرواريد مستور هستند\r\n25 - بعضى بر بعضى رو مىكند و از همديگر سؤال مىكنند .\r\n26 - گويند : ما در گذشته در ميان خانوادهء خويش اهل توجه بوديم .\r\n27 - خدا بر ما عنايت فرمود و از عذاب نافذ حفظ كرد .\r\n28 - ما خدا را از پيش مىخوانديم كه او احسان كننده و مهربان است .\r\n\r\nكلمه‌ها\r\nنعيم : نعمت پر وسعت و زياد . راغب گويد : « النعمة : النعة الكثيرة » آن مفرد است و جمع نيست .\r\nفاكهين : متنعمين ( لذت برندگان ) فاكه كسى را گويند كه فاكهه ( ميوه ) در اختيار اوست .\r\nحور : حوراء : زن سفيد بدن ( سمين تن ) ، جمع آن حور است ، عيناء زنى كه چشمش درشت است جمع آن « عين » مىباشد .\r\nالتناهم : آلت : نقصان و ناقص كردن « آلت ماله : نقصه و آلت الشيء :\r\nنقص » .\r\nرهين : به معنى مفعول است ( مرهون ) الميزان در معنى آن فرموده : هر شخصى نزد خدا در مقابل عمل خود مقبوض و محفوظ است تا به\r\n\r\n","description":"","footnote":"","page_name":" 371 ","page_number":373},
  {"content":"\r\n\r\nجزاى عملش از لحاظ ثواب و عقاب برسد .\r\nكأس : راغب آن را ظرف با شراب گفته است « الاناء : بما فيه من الشراب » طبرسى نيز چنين فرموده است جوهرى در صحاح از اين اعرابى نقل كرده : ظرف را كأس نگويند مگر آنكه در آن شراب باشد .\r\nمكنون : كن و كنون : پوشانيدن و محفوظ داشتن . « كن الشيء كنّا و كنوتا : . . . غطاه و اخفاه » مكنون : محفوظ و پوشيده .\r\nسموم : عذاب نافذ . سم ( بفتح اول و ضم آن ) : سوراخ ، راغب تنگ بودن آن را قيد كرده است مانند سوراخ سوزن و بينى . زهر را از آن سم گويند كه در سوراخهاى بدن نفوذ مىكند .\r\nبر : ( بفتح اول ) احسان كننده و نيكوكار .\r\n\r\nشرحها\r\nچون در آيات گذشته عذاب منكرين بعث بيان گرديد بدان مناسبت در اين آيات حالات تصديق كنندگان بعث ذكر شده است كه آنها در بهشتها خواهند بود و فرزندانشان نيز با آنها بوده و در خوردن نعمتهاى بهشتى مسابقه خواهند داد و زندگى دنيا را به ياد خواهند آورد .\r\n17 -  إِنَّ الْمُتَّقِينَ فِي جَنَّاتٍ وَ نَعِيمٍ  .\r\nوصف متقين مشعر بر عليت است يعنى تقوى سبب بهشت رفتن مىشود ، نكره آمدن جنات و نعيم ، براى تعظيم است يعنى جناتى كه در وصف نگنجد « نعيم » مطلب را تكميل مىكند در بسيارى از آيات  جَنَّاتِ النَّعِيمِ  بدون واو آمده است .\r\n\r\n","description":"","footnote":"","page_name":" 372 ","page_number":374},
  {"content":"\r\n\r\n18 -  فاكِهِينَ بِما آتاهُمْ رَبُّهُمْ وَ وَقاهُمْ رَبُّهُمْ عَذابَ الْجَحِيمِ  .\r\nفاكهين حال است از متقين ،  وَقاهُمْ . . .  در رابطه با آنست كه ترس منتقل شدن به عذاب را ندارند ، تكرار « ربهم » براى مزيد عنايت به آنهاست . جحيم به معنى آتش بزرگ مىباشد .\r\n19 -  كُلُوا وَ اشْرَبُوا هَنِيئاً بِما كُنْتُمْ تَعْمَلُونَ  .\r\nيعنى : « يقال لهم كلوا . . . » « هنيئا » تقديرش « اكلا و شربا هنيئا » است ذيل آيه بيان مىكند بهشت نتيجهء اعمال آنهاست .\r\n20 -  مُتَّكِئِينَ عَلى سُرُرٍ مَصْفُوفَةٍ وَ زَوَّجْناهُمْ بِحُورٍ عِينٍ  .\r\nتكيه در زبان عرب نشستن را نيز گويند ، سرير تختى است كه انسان از نشستن در آن مسرور مىشود ، نكره آمدن آن براى تعظيم است . ظاهرا در « مصفوفه » به هم وصل شدن نيز در نظر است زيرا در جاى ديگر آمده :  عَلى سُرُرٍ مَوْضُونَةٍ  واقعه / 15 .\r\nناگفته نماند : در قرآن كريم به مردان زنان دلخواه وعده داده شده ولى اين سخن دربارهء زنان نيست ، به نظر مىآيد دور از عفت بوده كه به زنان گفته شود : شما را در بهشت شوهران دلبخواه خواهد بود ، ولى اين مطلب در روايات آمده است . بعضىها احتمال داده‌اند كه همهء انسانها در روز قيامت به صورت مردان از خاك مىرويند و اهل بهشت كه همه مرد هستند با حور العين خواهند بود ناگفته نماند براى زنان مؤمن مانعى ندارد كه در قيامت ، مردان باشند و با حور عين ازدواج كنند و نيز زنان كافر ، مردان باشند تا در جهنم مرد و زن كنار هم نباشد .\r\nولى آيات قرآن صريحند كه در قيامت مؤمنين و مؤمنات و . . . خواهند بود نظير :  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ  حديد / 12 ،  يَوْمَ \r\n\r\n","description":"","footnote":"","page_name":" 373 ","page_number":375},
  {"content":"\r\n\r\n يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ  / 13 ،  لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ  احزاب / 73 ، وانگهى اگر چنين چيزى بود امامان عليهم السّلام روشن مىكردند .\r\n21 -  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  .\r\nچون اين آيه و آيات بعدى در رابطه با آنست كه خدا فرزندان مؤمنان درجه اول را به آنها لاحق مىكند ، لذا با كلمه  وَ الَّذِينَ آمَنُوا . . .  از آيات ما قبل قطع شده و مستقلا عنوان گرديده‌اند .\r\nجمله  وَ اتَّبَعَتْهُمْ ذُرِّيَّتُهُمْ بِإِيمانٍ  نشان مىدهد كه ذريه آنها در مرتبه پائين ايمان هستند ولى خدا با الطاف خويش آنها را به پدران خويش ( مؤمنان درجه اول ) لا حق مىكند . تا بر خوشحاليشان بيافزايد از اين معلوم مىشود كه تنوين در « بايمان » براى تنكير است نه تعظيم ، يعنى به نوعى از ايمان و لو اينكه از ايمان پدران پائين باشد .\r\nابن بكر حضرمى از امام صادق عليه السّلام نقل كرده كه فرمود : فرزندان از عمل پدران قاصر شده‌اند ، خدا فرزندان را به پدران لاحق كرده تا چشمشان روشن شود ، در اين بارهء رواياتى هست كه در نكته‌ها خواهد آمد . نظير اين مطلب در ذيل آيه  وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ . . .  غافر / 8 گذشت .\r\n وَ ما أَلَتْناهُمْ مِنْ عَمَلِهِمْ مِنْ شَيْءٍ  يعنى : به علت اين الحاق چيزى از پاداش پدران كم نميكنيم ، تقدير آن « و ما التناهم » است  كُلُّ امْرِئٍ بِما كَسَبَ رَهِينٌ  تعليل  ما أَلَتْناهُمْ  مىباشد و نشان مىدهد : مؤمن در گرو عمل خوب خويش است كه به ثواب آن برسد ، مانند كافر كه در گرو اعمال قبيح خويش مىباشد .\r\nدر آيه   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   مدثر / 39 منظور\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nمرهون بودن به عذاب است ، على هذا استثناء اصحاب يمين مانعى ندارد و ميان دو آيه تعارضى نيست .\r\n22 -  وَ أَمْدَدْناهُمْ بِفاكِهَةٍ وَ لَحْمٍ مِمَّا يَشْتَهُونَ  .\r\nشرح بعضى از نعمتهاى آنهاست كه در  كُلُوا وَ اشْرَبُوا  اجمالا گذشت .\r\nامداد آوردن چيزى است بعد از چيزى ، يعنى فاكهة و لحم را پى در پى در اختيار آنها مىگذاريم ،  أَمْدَدْناهُمْ  در معناى مضارع است ،  مِمَّا يَشْتَهُونَ  از لحاظ مفهوم جملهء عجيبى است نظير  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  زخرف / 71 .\r\n23 -  يَتَنازَعُونَ فِيها كَأْساً لا لَغْوٌ فِيها وَ لا تَأْثِيمٌ  .\r\nمنظور از تنازع تسابق در گرفتن كاسهء شراب است ولى نه از روى بيهودگى و از روى نسبت دادن به گناه ، بلكه از كثرت شادى و از روى شوخى . « فيها » در هر دو ظاهرا راجع به جنت است نظير :   لا يَسْمَعُونَ فِيها لَغْواً وَ لا تَأْثِيماً إِلَّا قِيلًا سَلاماً سَلاماً   واقعه / 25 ،  لا يَسْمَعُونَ فِيها لَغْواً وَ لا كِذَّاباً  نبأ / 35 .\r\nعلى هذا آيهء شريفه حاوى دو مطلب است اول : در آن بهشت روى كاسهء شراب نزاع مىكنند . از اين سخن سؤالى متولد مىشود كه مگر در بهشت نزاعى هست ؟ در جواب فرموده :  لا لَغْوٌ فِيها وَ لا تَأْثِيمٌ  و از آن معلوم مىشود كه اين نزاع و تسابق از كثرت شادى است نه از روى دروغ گفتن و نسبت دادن گناه .\r\n24 -  وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ  .\r\nدر آيهء ديگر فرموده .  وَ يَطُوفُ عَلَيْهِمْ وِلْدانٌ مُخَلَّدُونَ  واقعه / 17  وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  دهر / 19 ، همهء آيات دربارهء خدمتكاران بهشتى است ، مرواريد هر قدر پوشيده باشد ، با صفا و سفيد و پاك و خوشايند مىشود ، منظور از طواف ، گردش براى خدمت است .\r\nلام در  غِلْمانٌ لَهُمْ  حاكى است كه آنها غلمان بهشتى هستند ، نه غلامان\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nدنيا و گرنه مىفرمود « غلمانهم » .\r\n25 -  وَ أَقْبَلَ بَعْضُهُمْ عَلى بَعْضٍ يَتَساءَلُونَ  .\r\nاشاره است به سخن گفتن آنها ، آيات بعدى حاكى است كه اين تسائل راجع به دنيا خواهد بود .\r\n26 -  قالُوا إِنَّا كُنَّا قَبْلُ فِي أَهْلِنا مُشْفِقِينَ  .\r\nراغب گويد : إشفاق عنايتى است آميخته به خوف ، اگر با « من » متعدى شود معنى خوف در آن ظاهرتر است مانند  وَ هُمْ مِنَ السَّاعَةِ مُشْفِقُونَ  و چون با « فى » باشد معنى عنايت ظاهرتر است مانند  كُنَّا قَبْلُ فِي أَهْلِنا مُشْفِقِينَ  .\r\nاز اين معلوم مىشود كه آنها در ميان خانوادهء خود به مسائل توحيد و معاد عنايت داشته‌اند تا خانواده‌شان نيز اهل توحيد و ايمان باشند .\r\n27 -  فَمَنَّ اللَّهُ عَلَيْنا وَ وَقانا عَذابَ السَّمُومِ  .\r\nتفريع است بر آيهء قبل ، منت به معنى انعام دادن و مورد عنايت قرار دادن است .\r\n28 -  إِنَّا كُنَّا مِنْ قَبْلُ نَدْعُوهُ إِنَّهُ هُوَ الْبَرُّ الرَّحِيمُ  .\r\nتعليل است براى  فَمَنَّ اللَّهُ . . .  جمله  إِنَّهُ هُوَ الْبَرُّ  نيز تعليل صدر آيه است « برّ » از اسماء حسنى است به معنى نيكوكار و احسان كننده . يعنى خدا را از پيش مىخوانديم زيرا كه ميدانستيم احسان كننده است ، دعا را اجابت مىفرمايد .\r\nاينان مردمانى مؤمن و موحد و در عين حال اهل  وَ تَواصَوْا بِالْحَقِّ وَ تَواصَوْا بِالصَّبْرِ  بوده‌اند ، در نتيجه اهل بهشت شده‌اند .\r\n\r\n","description":"","footnote":"","page_name":" 376 ","page_number":378},
  {"content":"\r\n\r\n\r\nنكته‌ها\r\nرواياتى دربارهء آيهء :\r\n أَلْحَقْنا بِهِمْ ذُرِّيَّتَهُمْ  1 - صدوق رحمه اللَّه در كتاب توحيد ( باب الاطفال . . . ) از ابى بكر حضرمى از امام صادق عليه السّلام دربارهء  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ  نقل مىكند كه فرمود :\r\n« قصرت الأبناء عن عمل الآباء فالحقوا الأبناء بالاباء لتقر بذلك عيونهم »\r\nاين نشان مىدهد كه آيه در مقام امتنان است . « ذريتهم » شامل فرزندان بزرگ و كوچك همه مىشود ، اما اتباع با ايمان حاكى است كه همه بايد مكلّف و مؤمن باشند .\r\n2 - باز در توحيد از ابو بصير نقل مىكند كه امام صادق عليه السّلام فرمود : چون طفلى از اطفال مؤمنان بميرد ، يك نفر منادى در ملكوت آسمانها و زمين ندا مىكند : بدانيد كه فلان پسر فلان مرده است ، اگر پدر و مادرش و يا يكى از آن دو و يا بعضى خانواده‌اش از مؤمنان ، مرده باشد به او تحويل مىدهند كه عذابش بدهد ، و الا بفاطمه عليها السّلام تحويل مىشود تا غذا بدهد ، تا پدر و مادرش يا يكى از آن دو و يا بعضى از خانوادهء مؤمنش بيايد ( بميرد ) و به او تحويل دهد .\r\nاين حديث ، امتنانى است از جانب خداوند ولى راجع به آيه مورد تفسير نيست ، زيرا جمله  وَ اتَّبَعَتْهُمْ ذُرِّيَّتُهُمْ بِإِيمانٍ  نشان مىدهد كه آن ذريه اهل ايمان و مكلّف مىباشند .\r\n3 - در مجمع البيان آمده :\r\n« روى ذاذان عن على عليه السّلام قال قال رسول اللَّه صلّى اللَّه عليه و آله ان المؤمنين و اولادهم في الجنة ثم قرء هذه الاية\r\nو\r\nروى عن الصادق عليه السّلام قال اطفال المؤمنين يهدون الى آبائهم يوم القيامة .\r\nنظير اين روايات از طريق اهل سنت نيز نقل شده است .\r\n\r\n","description":"","footnote":"","page_name":" 377 ","page_number":379},
  {"content":"\r\n\r\n\r\n[ سوره الطور ( 52 ) : آيات 29 تا 49 
  ]\r\nفَذَكِّرْ فَما أَنْتَ بِنِعْمَةِ رَبِّكَ بِكاهِنٍ وَ لا مَجْنُونٍ ( 29 ) أَمْ يَقُولُونَ شاعِرٌ نَتَرَبَّصُ بِهِ رَيْبَ الْمَنُونِ ( 30 ) قُلْ تَرَبَّصُوا فَإِنِّي مَعَكُمْ مِنَ الْمُتَرَبِّصِينَ ( 31 ) أَمْ تَأْمُرُهُمْ أَحْلامُهُمْ بِهذا أَمْ هُمْ قَوْمٌ طاغُونَ ( 32 ) أَمْ يَقُولُونَ تَقَوَّلَهُ بَلْ لا يُؤْمِنُونَ ( 33 )\r\nفَلْيَأْتُوا بِحَدِيثٍ مِثْلِهِ إِنْ كانُوا صادِقِينَ ( 34 ) أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ ( 35 ) أَمْ خَلَقُوا السَّماواتِ وَ الْأَرْضَ بَلْ لا يُوقِنُونَ ( 36 ) أَمْ عِنْدَهُمْ خَزائِنُ رَبِّكَ أَمْ هُمُ الْمُصَيْطِرُونَ ( 37 ) أَمْ لَهُمْ سُلَّمٌ يَسْتَمِعُونَ فِيهِ فَلْيَأْتِ مُسْتَمِعُهُمْ بِسُلْطانٍ مُبِينٍ ( 38 )\r\nأَمْ لَهُ الْبَناتُ وَ لَكُمُ الْبَنُونَ ( 39 ) أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ ( 40 ) أَمْ عِنْدَهُمُ الْغَيْبُ فَهُمْ يَكْتُبُونَ ( 41 ) أَمْ يُرِيدُونَ كَيْداً فَالَّذِينَ كَفَرُوا هُمُ الْمَكِيدُونَ ( 42 ) أَمْ لَهُمْ إِلهٌ غَيْرُ اللَّهِ سُبْحانَ اللَّهِ عَمَّا يُشْرِكُونَ ( 43 )\r\nوَ إِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ ( 44 ) فَذَرْهُمْ حَتَّى يُلاقُوا يَوْمَهُمُ الَّذِي فِيهِ يُصْعَقُونَ ( 45 ) يَوْمَ لا يُغْنِي عَنْهُمْ كَيْدُهُمْ شَيْئاً وَ لا هُمْ يُنْصَرُونَ ( 46 ) وَ إِنَّ لِلَّذِينَ ظَلَمُوا عَذاباً دُونَ ذلِكَ وَ لكِنَّ أَكْثَرَهُمْ لا يَعْلَمُونَ ( 47 ) وَ اصْبِرْ لِحُكْمِ رَبِّكَ فَإِنَّكَ بِأَعْيُنِنا وَ سَبِّحْ بِحَمْدِ رَبِّكَ حِينَ تَقُومُ ( 48 )\r\nوَ مِنَ اللَّيْلِ فَسَبِّحْهُ وَ إِدْبارَ النُّجُومِ ( 49 )\r\n\r\n","description":"","footnote":"","page_name":" 378 ","page_number":380},
  {"content":"\r\n\r\n29 - يادآورى كن ، تو با نعمت پروردگارت كاهن و ديوانه نيستى .\r\n30 - بلكه مىگويند : او خيالباف است ، به او اضطراب مرگ را انتظار بكشيم .\r\n31 - بگو : انتظار بكشيد من نيز با شما از منتظرانم .\r\n32 - يا عقولشان به اين گفته امرشان مىكند ؟ نه بلكه قومى طغيانگرند .\r\n33 - يا مىگويند : قرآن را از خود جعل كرده نه بلكه ايمان نمىآورند .\r\n34 - اگر راست مىگويند سخنى مثل آن را بياورند .\r\n35 - يا از چيزى غير از ( ماده آدميان ) آفريده شده‌اند يا آنها آفريننده‌اند ؟\r\n36 - يا آسمانها و زمين را آفريده‌اند ، نه ، بلكه يقين نمىآورند .\r\n37 - يا در نزد آنهاست خزائن پروردگارت با آنها مسلط بر ارادهء حقند .\r\n38 - يا نردبانى دارند كه در آن بالا رفته و سخن وحى را گوش مىدهند ، شنوندهءشان دليل روشنى بياورد .\r\n39 - يا براى اوست دختران و براى شماست پسران ؟\r\n40 - يا از آنها مزدى مىخواهى كه از غرامت به مشقت افتادگانند ؟\r\n41 - يا غيب نزد آنهاست و از آن مىنويسند ؟\r\n42 - يا مىخواهند حيله‌اى بكنند ، كافران خود حيله شدگانند ؟\r\n\r\n","description":"","footnote":"","page_name":" 379 ","page_number":381},
  {"content":"\r\n\r\n43 - يا آنها را معبودى جز خدا هست ؟ خدا از آنچه شريك قرار مىدهند برتر است .\r\n44 - اگر قطعه‌هايى از آسمان را در حال سقوط ببينند گويند : ابرى متراكم است .\r\n45 - تركشان كن ، تا روزشان را بيابند كه در آن مىميرند .\r\n46 - روزى كه : كيدشان فائده‌اى ندهد و يارى كرده نشوند .\r\n47 - براى ظالمان نزديكتر از آن ، عذابى هست ، ليكن بيشترشان نمىدانند .\r\n48 - صبور باش به حكم پروردگارت ، كه تو زير نظر مايى ، تسبيح و حمد كن وقتى كه بر مىخيزى .\r\n49 - و تسبيح كن خدا را در مقدارى از شب و در وقت پشت كردن ستارگان .\r\n\r\nكلمه‌ها\r\nكاهن : طبرسى فرموده : كاهن كسى است كه مدعى علم غيب است با استخدام جن . شيخ انصارى در مكاسب محرمه در مسئله كهانت از قواعد علامه نقل مىكند : كاهن كسى است كه رفيقى از جن دارد و به او خبر مىآورد .\r\nاين كلمه فقط دو بار در كلام اللَّه آمده است :\r\nطور / 29 ، حاقه / 42 .\r\nمنون : مرگ . « المنون : المنيّة و الموت » ، « ريب المنون » : پيشامد اضطراب آور مرگ .\r\nاحلامهم : عقول . مفرد آن حلم ( بكسر اول ) است ( و بر وزن عنق و قفل ) چيزى است كه در خواب ديده شود ، جمع آن نيز احلام است  قالُوا أَضْغاثُ أَحْلامٍ  يوسف / 44 .\r\nتقوله : تقول : سخن درست كردن ، فقط در جعل دروغ به كار رود ( مجمع البيان ) .\r\nمصيطرون : مصيطر : غالب و قاهر . طبرسى فرموده : مصيطر كسى را گويند\r\n\r\n","description":"","footnote":"","page_name":" 380 ","page_number":382},
  {"content":"\r\n\r\nكه ديگرى را با قهر به كار ملزم كند ، با سين نيز آيد .\r\nسلم : نردبان . خواه از چوب باشد يا از سنگ و غيره ، اين تسميه بدان علّت است كه آن تو را به آنچه ميخواهى تسليم مىكند .\r\nمعرم : جريمه . در مجمع البيان فرموده : غرم و مغرم نائبه‌ايست عارض به مال بىآنكه صاحبش خيانتى كرده باشد ، اصل آن به معنى لزوم است .\r\nكسفا : ( بر وزن جسر و عنب ) تكه‌ها و قطعه‌ها ، مفرد آن كسفه است .\r\nآن در آيه به سكون سين است . طبرسى فرموده كسفه تكه‌اى از ابر است به قدرى كه نور آفتاب را مكسوف مىكند .\r\nمركوم : متراكم ، بعضى بالاى بعضى .\r\nيصعقون : يعنى : صيحه زده مىشوند ، صاعقه را مرگ ، آتشى كه از آسمان آيد و عذاب گفته‌اند :\r\nادبار : پشت كردن .\r\n\r\nشرحها\r\nدر الميزان فرموده : چون خدا از عذاب قيامت خبر داد و اينكه آن به مكذبين مىرسد و اهل تقوى در جنات و نعيم خواهند بود ، در اين آيات به رسول خود صلّى اللَّه عليه و آله امر فرموده كه به دعوت خويش ادامه دهد كه او صلاحيت اين كار را دارد ، و مكذبين عذرى در تكذيب و رد دعوت او ندارند .\r\nدر اين آيات ، همه عذرها كه ممكن بود تصور شود ، نفى گرديده است و آن شانزده عذر است ، مقدارى از آنها راجع به حضرت رسول است كه اگر چيزى از آنها تحقق يابد ، صلاحيت تبعيت از او را از بين مىبرد ، مانند كاهى يا\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nمجنون يا شاعر يا مفترى بودن بر خدا و يا اجر خواستن .\r\nو مقدار ديگرى راجع به مكذبين است مانند آفريده شدن از غير شىء يا آفريننده بودن و يا اينكه عقولشان تكذيب را تصديق كند و نظير آنها ، در عين حال ، آيات خالى از توبيخ شديد نيستند ( الميزان ) .\r\nآن گاه در آخر سوره به آن حضرت فرمان ميدهد كه به مكذبين به اعتنا باشد و به حكم پروردگارش صابر باشد و او را حمد و تسبيح گويد . و نيز تهديد مىكند كه مكذبين را علاوه از آخرت ، عذاب دنيا نيز خواهد بود .\r\n29 -  فَذَكِّرْ فَما أَنْتَ بِنِعْمَةِ رَبِّكَ بِكاهِنٍ وَ لا مَجْنُونٍ  .\r\nتفريع است بر آيات گذشته : يعنى حالا كه عذاب آخرت حتمى است و اهل تقوى از آن به دور خواهند بود ، تذكر بده كه تو از راه وحى سخن مىگويى نه از راه كهانت و اختلال عقل .\r\n بِنِعْمَةِ رَبِّكَ  قيد نفى است يعنى : تو به علّت نعمت پروردگارت كاهن و مجنون نيستى ، به عبارت ديگر : نبوت مانع از آنست كه تو كاهن يا مجنون باشى ، نظير اين آيه  ما أَنْتَ بِنِعْمَةِ رَبِّكَ بِمَجْنُونٍ  قلم / 2 .\r\n30 -  أَمْ يَقُولُونَ شاعِرٌ نَتَرَبَّصُ بِهِ رَيْبَ الْمَنُونِ  .\r\n« ام » منقطعه است به معنى « بل - بلكه » يعنى بلكه مىگويند : خيالباف است ، منتظر مرگ او باشيم تا بميرد و فراموش گردد ، رجوع شود به ( يس / 69 ) .\r\n31 -  قُلْ تَرَبَّصُوا فَإِنِّي مَعَكُمْ مِنَ الْمُتَرَبِّصِينَ  .\r\nتسليتى است بر آن حضرت و تهديدى است ، بر مشركان كه آينده واقعيّت را روشن خواهد كرد ، « تربّصوا » امر تهديدى است .  فَإِنِّي مَعَكُمْ . . .  حاكى است كه آينده به نفع آن حضرت خواهد بود .\r\n32 -  أَمْ تَأْمُرُهُمْ أَحْلامُهُمْ بِهذا أَمْ هُمْ قَوْمٌ طاغُونَ  .\r\n\r\n","description":"","footnote":"","page_name":" 382 ","page_number":384},
  {"content":"\r\n\r\n« ام » اول منقطعه است با تقدير استفهام ، « ام » دوم نيز منقطعه مىباشد ، يعنى : آيا عقل آنها حكم مىكند كه تو شاعرى و از روى عقل و منطق اين سخن را مىگويند ؟ نه بلكه اهل طغيانند ، از روى طغيان چنين مىگويند .\r\n33 -  أَمْ يَقُولُونَ تَقَوَّلَهُ بَلْ لا يُؤْمِنُونَ  .\r\nام مانند سابق منقطعه است يعنى : بلكه مىگويند : قرآن را از خود جعل كرده و به خدا نسبت داده است ، آن گاه در اين رابطه دو جواب داده شده ، يكى :\r\n بَلْ لا يُؤْمِنُونَ  يعنى : قرآن مجعول نيست بلكه اينها تسليم نمىشوند ، اين مىرساند كه يقين دارند ولى حاضر به قبول حق نيستند . دوم / 5 .\r\n34 -  فَلْيَأْتُوا بِحَدِيثٍ مِثْلِهِ إِنْ كانُوا صادِقِينَ  .\r\nيعنى اگر راست مىگويند حديثى و كلامى نظير آن را بياورند ، توضيح اينكه : اگر قرآن توسط آن حضرت بدون دخالت وحى باشد ، ديگران نيز مىتوانند نظير آن را بياورند ، زيرا كار بشرى است .\r\n35 -  أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ  .\r\nدر الميزان فرموده : نكره آمدن « شىء » به تقدير صفتى است كه مناسب مقام باشد ، مانند « من غير شىء خلق منه غيرهم من البشر » يعنى : آيا اين مشركان از چيزى خلق شده‌اند كه ديگران از آن خلق نشده‌اند ؟\r\nبه عبارت ديگر : آيا اينها مىگويند : ما از چيز جداگانه‌اى آفريده شده‌ايم پس نبايد براى ما پيامبر بيايد ؟ يا مىگويند : ما آفريننده‌ايم ديگر حاجتى به دين و پيامبر نداريم ؟\r\nبعضى دربارهء آيه گفته‌اند : « آيا به وجود آمده و مقدر شده‌اند بدون خالق و تقدير كننده‌اى ؟\r\nبعضى گويند : آيا آفريده شده‌اند از غير شىء زنده و امر و نهى نخواهند شد\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nزيرا مانند جمادند ؟\r\nبه قول : بعضى : آيا آفريده شده‌اند بدون علّت و غايت ثواب و عقاب ؟\r\nو در قول بعضى : آيا باطل آفريده شده‌اند كه محاسبه و امر و نهى نشوند ؟\r\nولى نظر الميزان از همه مقبولتر و قانع كننده‌تر است .\r\n36 -  أَمْ خَلَقُوا السَّماواتِ وَ الْأَرْضَ بَلْ لا يُوقِنُونَ  .\r\nيا آفرينندهء آسمانها و زمين هستند و مقامشان بالاتر از امر و نهى و تكليف است ؟  بَلْ لا يُوقِنُونَ  نشان مىدهد كه از روى عمد حاضر به يقين نيستند و گرنه يقين براى آنها سهل است و انكارشان از روى لجاجت مىباشد ، در اين گونه محلها روى سخن با كسانى است كه مىدانند ولى قبول نمىكنند .\r\n37 -  أَمْ عِنْدَهُمْ خَزائِنُ رَبِّكَ أَمْ هُمُ الْمُصَيْطِرُونَ  .\r\nبلكه آيا نزد آنهاست خزائن پروردگار ، تا نبوت را به هر كه خواستند بدهند ؟ ظاهرا اشاره است به آنچه مىگفتند :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  زخرف / 31 ، به هر حال ، خزائن شامل نبوت نيز هست .\r\n« مصيطرون » كه گاهى با سين نيز آيد ظاهرا به معنى غالب بر خداست ، يعنى آيا آنها غالب بر خدا هستند تا قدرت نبوت دادن را از او سلب كنند ، يا او را وادار به جابجا كردن كنند ؟\r\n38 -  أَمْ لَهُمْ سُلَّمٌ يَسْتَمِعُونَ فِيهِ فَلْيَأْتِ مُسْتَمِعُهُمْ بِسُلْطانٍ مُبِينٍ  .\r\nگويى : اين آيه در رد آنست كه مشركان حرف خود را راست و گفتهء حضرت رسول را دروغ مىپنداشتند  يَسْتَمِعُونَ فِيهِ  يعنى در آن بالا مىروند و وحى را مىشنوند ؟ منظور از سلطان دليل است .\r\n39 -  أَمْ لَهُ الْبَناتُ وَ لَكُمُ الْبَنُونَ  .\r\nطبرسى فرموده : اين تسفيه و تحقير پندار آنهاست كه به خدا چيزى را\r\n\r\n","description":"","footnote":"","page_name":" 384 ","page_number":386},
  {"content":"\r\n\r\nنسبت مىدهند و خود از آن ابا دارند ، الميزان آن را اختيار كرده است ، شايد علّت التفات از غيبت به خطاب همان تحقير باشد .\r\n40 -  أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ  .\r\nاثقال : تحميل ثقل و كنايه از مشقت است : يعنى : آيا بر رسالت خويش مزدى مىخواهى كه بر آنها قابل تحمل نيست لذا رسالتت را قبول ندارند ؟ ! 41 -  أَمْ عِنْدَهُمُ الْغَيْبُ فَهُمْ يَكْتُبُونَ  .\r\nاين آيه ظاهرا نظير  أَمْ لَهُمْ سُلَّمٌ  است ، با اين فرق كه در آنجا از غيب اطلاع مىيافتند و در اينجا غيب در اختيار آنهاست ، على هذا منظور از غيب لوح محفوظ است ، « يكتبون » يعنى حرفهاى خود را از آن استنساخ مىكنند . به قول بعضى مراد علم غيب است .\r\n42 -  أَمْ يُرِيدُونَ كَيْداً فَالَّذِينَ كَفَرُوا هُمُ الْمَكِيدُونَ  .\r\nام منقطعه است يعنى بلكه مىخواهند با گفتن كاهن و ساحر و مانند آن ، در جلوگيرى از دعوت تو حيله‌اى كنند ، ولى حيله به خودشان برمىگردد زيرا به وسيلهء آن از سعادت در اين محروم مىشوند .\r\n43 -  أَمْ لَهُمْ إِلهٌ غَيْرُ اللَّهِ سُبْحانَ اللَّهِ عَمَّا يُشْرِكُونَ  .\r\nيعنى اگر معبودى غير از خدا داشتند مىتوانستند از دعوت تو امتناع كنند و آن معبود از عذاب خدا حفظشان كند ولى خدا از داشتن شريك برتر است .\r\n44 -  وَ إِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ  .\r\nاشاره است به كثرت لجاجت و عناد آنها ، يعنى لجاجتشان به حدّى است كه اگر به بينند تكه‌هايى و قطعاتى از آسمان بر آنها مىافتد ، نمىگويند عذاب است بلكه مىگويند : ابر متراكم است ، نظير :   وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ لَقالُوا إِنَّما سُكِّرَتْ أَبْصارُنا   حجر / 15 .\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n45 -  فَذَرْهُمْ حَتَّى يُلاقُوا يَوْمَهُمُ الَّذِي فِيهِ يُصْعَقُونَ  .\r\nتفريع است بر انكار و عناد آنها ، يعنى حالا كه كار چنين است بگذارشان تا روز قيامت را ملاقات كنند ، ظاهرا منظور از  يَوْمَهُمُ . . .  نفخهء اول صور است چنان كه فرموده :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ  زمر / 68 .\r\nناگفته نماند در آن روز فقط كسانى خواهند مرد كه زنده باشند نه مشركان زمان رسالت كه ميليونها سال قبل مرده‌اند ، على هذا مىشود مراد ، تهديد به شروع روز قيامت و عذاب آن باشد و « يصعقون » راجع به كسانى باشد كه در آن روز زنده‌اند .\r\nآيهء بعدى نشان مىدهد كه « يومهم » به نفخه دوّم نيز شامل است يعنى مىميرند و ميرسند به روزى كه :  لا يُغْنِي عَنْهُمْ كَيْدُهُمْ شَيْئاً  .\r\n46 -  يَوْمَ لا يُغْنِي عَنْهُمْ كَيْدُهُمْ شَيْئاً وَ لا هُمْ يُنْصَرُونَ  .\r\nمنظور از « كيدهم » شايد همان  أَمْ يُرِيدُونَ كَيْداً  باشد ، آيه حاكى است كه نه خود قدرت دفاع دارند و نه از جانب ديگران يارى كرده مىشوند .\r\n47 -  وَ إِنَّ لِلَّذِينَ ظَلَمُوا عَذاباً دُونَ ذلِكَ وَ لكِنَّ أَكْثَرَهُمْ لا يَعْلَمُونَ  .\r\n« دون » به معنى نزديك است ، بعيد نيست منظور عذاب استيصال در دنيا باشد چنان كه اهل مكه مستأصل شدند و شيرازهء شرك از هم پاشيد ، الميزان بعيد نمىداند كه منظور عذاب قبر باشد ، در مجمع آن را از ابن عباس نقل كرده است .\r\nبعضى گفته‌اند : منظور روز « بدر » است ولى آن شامل همه نبود ،  وَ لكِنَّ أَكْثَرَهُمْ . . .  حاكى است كه بعضى آن عذاب را باور داشتند ولى عناد مانع از آن بود كه ايمان بياورند و نجات يابند .\r\n48 -  وَ اصْبِرْ لِحُكْمِ رَبِّكَ فَإِنَّكَ بِأَعْيُنِنا وَ سَبِّحْ بِحَمْدِ رَبِّكَ حِينَ تَقُومُ  .\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nبعيد نيست منظور از حكم مطلق فرمان و شريعت باشد يعنى براى تبليغ فرمانهاى خداوند استقامت داشته باش ، الميزان آن را مهلت خدا دربارهء مشركان گفته است : در مجمع البيان نزديك به آن فرموده است .\r\n فَإِنَّكَ بِأَعْيُنِنا  ممكن است تأكيد « و اصبر » باشد يعنى صبر كن كه تو زير نظر مايى از تو غفلت نداريم ، طبرسى در تفسير آن فرموده : « اى برىء منا لا يخفى علينا شىء من امرك » .\r\nگاهى از عين حفظ و حراست اراده مىشود يعنى : تو در حفظ و حراست مايى از دشمن پروا مكن نظير  وَ اصْنَعِ الْفُلْكَ بِأَعْيُنِنا وَ وَحْيِنا  هود / 37 .\r\nباء در « به حمد » براى مصاحبت است يعنى خدا را تسبيح كن توأم با حمد او ، تسبيح در مقابل صفات جلال و حمد در مقابل نعمتهاست .\r\nدر تفسير برهان در تفسير قمى نقل شده كه : « حين تقوم لصلوة الليل » در مجمع از حضرت باقر و حضرت صادق عليه السّلام نقل شده : رسول خدا صلّى اللَّه عليه و آله در شب سه بار از خواب برمىخاست و به آفاق آسمانها نگاه مىكرد و پنج آيه را كه در آخر آل عمران است مىخواند كه آخر آنها  إِنَّكَ لا تُخْلِفُ الْمِيعادَ  مىباشد آن گاه نماز را شروع مىفرمود . . . على هذا  حِينَ تَقُومُ  يعنى وقتى كه به نماز شب برمىخيزى .\r\n49 -  وَ مِنَ اللَّيْلِ فَسَبِّحْهُ وَ إِدْبارَ النُّجُومِ  .\r\nبنا بر آنچه از تفسير قمى نقل شد منظور از « فسبحه » نماز شب است ، يعنى در بعضى از شب خدا را تسبيح كن در مجمع البيان و الميزان نيز نماز شب فرموده‌اند به قولى : منظور نماز مغرب و عشاست .\r\n وَ إِدْبارَ النُّجُومِ  تقدير آن « فسبحه وقت ادبار النجوم » است يعنى در وقت پشت كردن ستارگان و مخفى شدن نور آنها خدا را تسبيح كن .\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nدر مجمع البيان از حضرت باقر و حضرت صادق عليه السّلام نقل شده : منظور از آن دو ركعت نافله صبح است ، بعضى نماز صبح گفته‌اند ، به قولى منظور آنست كه از ذكر خدا غافل مباش و او را شب و روز تسبيح كن .\r\nروز چهار شنبه هفتم شوال المكرم هزار و چهار صد و پنج مطابق 5 / 4 / 1364 تفسير سورهء طور به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 388 ","page_number":390},
  {"content":"\r\n\r\n\r\nسورهء نجم\r\nدر مكه نازل شده و شصت و دو آيه است\r\n\r\nنظرى به سورهء مباركه\r\n1 - نجم بيست و سومين سوره است كه بعد از سورهء توحيد در مكه نازل گرديد ، در ترتيب فعلى قرآن مجيد سورهء پنجاه سوم است ، در الميزان فرموده :\r\nگويند آن اولين سوره است كه رسول خدا صلّى اللَّه عليه و آله آن را ، آشكارا بر مؤمنان و مشركان خواند .\r\nاين سخن مىرساند كه آن در اوائل سال چهارم بعثت نازل گشته كمى پس از آنكه به حكم  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 آن حضرت دعوت خويش را آشكار فرمود .\r\n2 - عدد آيات آن در قرائت كوفى شصت و دو آيه است كه به حضرت ولى ذو الجلال عليه سلام اللَّه المتعال مىرسد ، ديگران شصت و يك گفته‌اند . در تفسير خازن كه در قرن هشتم هجرى نوشته شده آمده است كه اين سوره داراى سيصد و شصت كلمه و هزار و چهار صد و پنج حرف است و اللَّه العالم .\r\n3 - تسميه آن به « النجم » به علت وقوع اين كلمه در اول آنست ، از روايات نبوى مىشود فهميد كه اين تسميه به وسيله آن حضرت بوده است .\r\n4 - سورهء مباركه چنان كه مطالب آن حكايت مىكند ، مكى است ، ابن عباس و قتاده گفته‌اند : آيه  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ . . .  / 32\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nدر مدينه نازل گشته است ، اين سخن استحسانى بيش نيست ، به نظر مىآيد ديده‌اند كه مطلب آن به مدنى بودن شباهت دارد ، همچنين است قول حسن مفسّر كه گويد : همه‌اش مدنى است ، در الميزان فرموده : اعتبارى نيست به قول آنكه گويد : بعضى از آيات يا همه آن مدنى است .\r\nو نيز ظاهر آنست كه همه سوره به يك بار نازل شده ، دليلى به نزول تدريجى آن نيست .\r\n\r\nمطالب سوره و غرض آن\r\nسورهء مباركه با كيفيت وحى شروع مىشود و سپس مشركان را محكوم مىكند كه هر چه مىگويند و هر چه مىكنند بدعتهاى خودشان مىباشد ، دليلى از جانب خدا ندارند آن گاه مقدارى از آيات توحيد و تدبير الهى بيان مىشود كه همه چيز ، حتى خنده ، گريه ، مرگ ، حيات ، خلقت نر و ماده ، و غيره از خداست : هلاك امتهاى مشرك نيز روى نظام خاصى از جانب اوست ، سپس با اشاره به معاد و فرمان به سجده و اطاعت ، سوره مباركه به پايان مىرسد .\r\nگويى غرض سوره آنست كه توحيد و تدبير عمومى جهان ، ارسال رسل را لازم گرفته است .\r\n5 - توحيد خالص آنست كه : انسان پس از ايمان به خدا ، تمام اعمال خويش را با دستورهاى خدايى تطبيق دهد ، خواه در اعمال عبادى باشد يا غير عبادى ، غير از اين ، عمل انسان به هر طريق كه باشد شرك و كفر است تا شرك از جامعه بشريت زدوده نشده ، انسانها روى سعادت نخواهند ديد .\r\nعلى هذا آياتى كه انسان را از شرك نهى مىكند و آن را اساس بدبختى مىداند ، در عصر حاضر بالاتر از عصر نزول قرآن حائز اهميتند ، زيرا آن روز بتهاى بيجان و مجسمه‌هاى مرده مورد پرستش بودند كه كارى از\r\n\r\n","description":"","footnote":"","page_name":" 390 ","page_number":392},
  {"content":"\r\n\r\nآنها ساخته نبود ولى امروز بتهاى زنده به شكل طاغوتها و ابر قدرتها ، حكام مشرك و مرتجع ، قانونهاى غير خدايى كه توسط مغزهاى الكلى و مشرك وضع مىشود و امثال آن ، همه از مصاديق شرك و هزاران بار خطرناكتر از بتهاى عصر نزول قرآن هستند على هذا شرك نه تنها از بين نرفته بلكه قويتر از روزگار گذشته نيز مىباشد ، قرآن كريم چنان كه در گذشته با شرك مبارزه كرده ، اكنون بالاتر از آن مبارزه مىكند و پيوسته خواهد كرد .\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nسورة النّجم مكّية و هى اثنتان و ستون آية نزلت بعد سورة الاخلاص بِسْمِ اللَّهِ الرَّحْمنِ الرَّحِيمِ\r\n\r\n[ سوره النجم ( 53 ) : آيات 1 تا 18 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ النَّجْمِ إِذا هَوى ( 1 ) ما ضَلَّ صاحِبُكُمْ وَ ما غَوى ( 2 ) وَ ما يَنْطِقُ عَنِ الْهَوى ( 3 ) إِنْ هُوَ إِلاَّ وَحْيٌ يُوحى ( 4 )\r\nعَلَّمَهُ شَدِيدُ الْقُوى ( 5 ) ذُو مِرَّةٍ فَاسْتَوى ( 6 ) وَ هُوَ بِالْأُفُقِ الْأَعْلى ( 7 ) ثُمَّ دَنا فَتَدَلَّى ( 8 ) فَكانَ قابَ قَوْسَيْنِ أَوْ أَدْنى ( 9 )\r\nفَأَوْحى إِلى عَبْدِهِ ما أَوْحى ( 10 ) ما كَذَبَ الْفُؤادُ ما رَأى ( 11 ) أَ فَتُمارُونَهُ عَلى ما يَرى ( 12 ) وَ لَقَدْ رَآهُ نَزْلَةً أُخْرى ( 13 ) عِنْدَ سِدْرَةِ الْمُنْتَهى ( 14 )\r\nعِنْدَها جَنَّةُ الْمَأْوى ( 15 ) إِذْ يَغْشَى السِّدْرَةَ ما يَغْشى ( 16 ) ما زاغَ الْبَصَرُ وَ ما طَغى ( 17 ) لَقَدْ رَأى مِنْ آياتِ رَبِّهِ الْكُبْرى ( 18 )\r\n\r\n","description":"","footnote":"","page_name":" 392 ","page_number":394},
  {"content":"\r\n\r\nبه نام خداى رحمان رحيم\r\n1 - قسم به ستاره وقتى كه فرود آيد .\r\n2 - رفيق شما گمراه نشده و به راه هلاكت نرفته است .\r\n3 - از ميل طبع سخن نمىگويد .\r\n4 - نيست سخن او مگر وحى كه وحى مىشود .\r\n5 - او را فرشتهء نيرومند تعليم داده است .\r\n6 - فرشته با بصيرت كه ( بر قيافهء آدمى ) ايستاد .\r\n7 - در حالى كه در طرف بالاتر بود .\r\n8 - سپس نزديكتر شد .\r\n9 - پس شد به قدر دو ذراع يا نزديكتر از آن .\r\n10 - آن گاه وحى كرد به بندهء خدا آنچه را كه وحى كرد .\r\n11 - قلب او تكذيب نكرد آنچه را كه ديد .\r\n12 - آيا با او بر آنچه مىبيند مجادله مىكنيد ؟\r\n13 - او را در نزول ديگرى ( نيز ) ديد .\r\n14 - در نزد سدرهء منتهى .\r\n15 - نزد آنست بهشتى كه جايگاه انسانهاست .\r\n16 - وقتى كه مىپوشاند سدره را آنچه مىپوشاند .\r\n17 - چشم پيامبر منحرف نشد و طغيان نكرد .\r\n18 - حقا كه از آيات بزرگتر پروردگارش را ديد .\r\n\r\n","description":"","footnote":"","page_name":" 393 ","page_number":395},
  {"content":"\r\n\r\n\r\nكلمه‌ها\r\nنجم : در اصل به معنى بروز و آشكار شدن است « نجم القرن و النبات » يعنى : شاخ و علف روئيد و آشكار شدن ، ستاره را از آن نجم گويند كه طلوع مىكند و آشكار مىشود .\r\nهوى : هوى ( بضم ها و فتح آن ) فرود آمدن « هوى الشيء هويا و هويا :\r\nسقط من علوّ الى اسفل » راغب به ضم اول : فرود آمدن و به فتح آن بالا رفتن گفته است .\r\nغوى : غى و غواية : رفتن به راه هلاكت ، « غوى يغوى غيا و غواية :\r\nسلك طريق الهلاك » .\r\nقوى : جمع قوه است به معنى نيرو و قدرت . در اقرب الموارد گويد :\r\n« رجل شديد القوى » مردى است كه تركيب خلقتش محكم باشد .\r\nمرة : شدت . نوعى از مرور و گذشتن . اصالت عقل حالت مستمر .\r\nافق : ناحيه . طرف . جمع آن آفاق است . در مجمع فرموده افق ناحيهء آسمان است ، نواحى زمين را بنا بر تشبيه به نواحى آسمان ، آفاق گفته‌اند .\r\nتدلى : تدلى : كشيده شدن به طرف پائين در مجمع فرموده : « الامتداد الى جهة السفل » از زجاج نقل كرده : « دنا - تدلى » هر دو به يك معنى است « دنا » : نزديك شد « تدلى » نزديكتر شد ، تعلق و آويزان شدن نيز آيد « تدلى الثمر من الشجر : تعلّق و استرسل » قاب : اندازه و مقدار .\r\n\r\n","description":"","footnote":"","page_name":" 394 ","page_number":396},
  {"content":"\r\n\r\nقوسين : قوس كمانى كه با آن تير مىاندازند .\r\nتمارونه : مراء : مجادله بباطل .\r\nسدرة :  سِدْرَةِ الْمُنْتَهى  سدر : درخت كنار و شجر النبق . تاء آن براى وحدت است ، منتهى به معنى محل انتهاء و تمام شدن است ، گويى منتهاى عروج است بالاتر از آن رفتن امكان ندارد .\r\nزاغ : زيغ : انحراف .\r\n\r\nشرحها\r\nظهور آيه سوم تا دوازدهم در بيان آنست كه : جبرئيل براى آوردن وحى از آسمان نازل شده و به حضور پيامبر آمده و تا يك مترى او رسيده ، آن گاه وحى خدا را به او ابلاغ كرده است . پيامبر به بودن جبرئيل يقين كرده است .\r\nو ظهور آيات سيزده تا هيجده آنست كه : آن حضرت بآسمانها رفته و جبرئيل را به وقت نازل شدن در كنار  سِدْرَةِ الْمُنْتَهى  ديده است ، چشمش اشتباه نكرده و نيز در آنجا بسيارى از آيات قدرت خدا را ديده است .\r\nعلى هذا آيات قسمت اول ، در رابطه با كيفيت وحى و آمدن جبرئيل به زمين است و آيات قسمت دوم در رابطه با رفتن آن حضرت به بالاست .\r\nسوگند به سقوط ستاره و پائين آمدن آن براى غروب ، در تناسب با پائين آمدن جبرئيل است ، اين آيات امر عظيم وحى را با بيان بسيار عالى و عموم فهم بازگو مىكند و نيز جريان معراج را ، در اين زمينه مطالب ديگرى هست كه در شرحها و نكته‌ها خواهد آمد .\r\n1 و 2 -    وَ النَّجْمِ إِذا هَوى ما ضَلَّ صاحِبُكُمْ وَ ما غَوى    .\r\nاين دو آيه و دو آيه بعدى در رابطه با آنست كه : رسول خدا صلّى اللَّه عليه و آله از خود\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nسخن نمىگويد ، هر چه مىگويد وحى آسمانى است . ظاهرا منظور از « النجم » مطلق ستاره است كه براى غروب در افق سقوط مىكند . مراد از « ضل » گمراه شدن از روى بىاطلاعى و از « غوى » رفتن به راه هلاكت از روى عمد است ، « صاحبكم » اشاره به آنست كه : شما مدت زيادى با اين پيامبر رفيق و مصاحب بوده‌ايد و از او انحرافى و اختلالى نديده‌ايد ، لذا احتمال ندهيد كه در او اختلالى به وجود آمده است نظير :  وَ ما صاحِبُكُمْ بِمَجْنُونٍ  تكوير / 23 .\r\nنجم را در آيه ، ستاره ثريا ، قرآن ، تير شهاب نيز گفته‌اند : ولى نمىشود به آنها اعتماد كرد .\r\n3 و 4 -   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   .\r\nمنظور از « الهوى » هواى نفس است ، ظاهرا مراد از « ينطق » سخنانى است كه از خدا مىگويد ، زيرا مىدانيم كه همه گفته‌هاى آن حضرت در رابطه با وحى نبود يعنى : آن حضرت در دعوت خود و آنچه از قرآن مىخواند با ميل طبع سخن نمىگويد ، گفته‌هاى او جز وحى نيست كه به او القاء مىشود .\r\n5 -  عَلَّمَهُ شَدِيدُ الْقُوى  .\r\nفاعل « علّمه » به قرينه آيات بعدى جبرئيل است ، درباره شديد القوى بودن او در جاى ديگر آمده  ذِي قُوَّةٍ عِنْدَ ذِي الْعَرْشِ مَكِينٍ  تكوير / 20 ، جمع آمدن « القوى » شايد اشاره به جهات اختيارات او و نيرومندى در آن جهات باشد يعنى : « علم القرآن اياه ملك شديد القوى » .\r\n6 و 7 -   ذُو مِرَّةٍ فَاسْتَوى وَ هُوَ بِالْأُفُقِ الْأَعْلى   .\r\nمنظور از « مرة » اگر شدت و نيرومندى باشد يعنى او در اطاعت خدا قوى است ، على هذا  شَدِيدُ الْقُوى  راجع به خود جبرئيل و « ذو مرة » راجع به طاعت و فرمانبرى اوست . مراد از « فاستوى » ظاهرا ممثل شدن جبرئيل است نظير :\r\n\r\n","description":"","footnote":"","page_name":" 396 ","page_number":398},
  {"content":"\r\n\r\n فَتَمَثَّلَ لَها بَشَراً سَوِيًّا  مريم / 17 ،  وَ هُوَ بِالْأُفُقِ الْأَعْلى  حال است يعنى : به صورت انسان ايستاد در حالى كه در طرف بالا بود . و اگر منظور از « مرة » عقل و رأى باشد ، معنى آن روشن است .\r\n8 - 10 -    ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى فَأَوْحى إِلى عَبْدِهِ ما أَوْحى    .\r\nيعنى : او كه در افق اعلى بود از آنجا به طرف حضرت رسول آمد ، نزديك و نزديكتر شد تا فاصله ميان او و آن حضرت به قدر فاصلهء تقريبى دو زراع شد ، پس از آن وحى را به آن حضرت رسانيد . فاصله دو سر كمان اگر يك ذراع باشد فاصله دو كمان دو ذراع خواهد بود .\r\nدر روايت مرفوعى از انس بن مالك از رسول خدا صلّى اللَّه عليه و آله قوسين ذراعين معنى شده است ، على هذا فاعل « دنا ، تدلى ، كان » و نيز فاعل « اوحى » در هر دو ، جبرئيل است و ضمير « عبده » راجع به خداست يعنى : جبرئيل به بنده خدا وحى كرد ، آنچه كه وحى كرد مىشود فاعل « اوحى » خدا باشد يعنى خدا به بنده خود به واسطه جبرئيل وحى كرد .\r\nپس اين آيات در رابطه با آمدن جبرئيل به زمين و آوردن وحى است و آن يكى از اقسام سه گانه وحى است كه در ذيل آيه :  أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ  شورى : 51 گذشت .\r\nبعضى از بزرگان در معنى آيه گفته‌اند : سپس جبرئيل به آن حضرت نزديك شد و به او چسبيد تا او را به آسمانها ببرد و گويند : جبرئيل از افق اعلى به پائين كشيده شد و به آن حضرت نزديك شد تا او را عروج بدهد ، به نظر مىآيد : بعضى از روايات كه خواهد آمد ، سبب اين نظر شده است ولى مىشود معنى روايات غير از اين باشد .\r\n11 و 12 -   ما كَذَبَ الْفُؤادُ ما رَأى أَ فَتُمارُونَهُ عَلى ما يَرى   .\r\n\r\n","description":"","footnote":"","page_name":" 397 ","page_number":399},
  {"content":"\r\n\r\nآيه اول در رابطه با آنست كه : قلب آن حضرت ديدن جبرئيل را تكذيب نكرد بلكه تصديق كرد .\r\nبه عبارت ديگر : آنچه را كه چشمش ديد ، قلبش نيز باور كرد ، در مجمع البيان فرموده : « لم يكذب فؤاد محمّد صلّى اللَّه عليه و آله ما راه بعينه » على هذا نفى كذب از فؤاد نفى خطا و اشتباه است گويند : « كذبته عينه » يعنى چشمش خطا كرد .\r\nپس فاعل « ما رأى » حضرت رسول است نه « فؤاد » چنان كه بعضى از بزرگان گفته است آيهء  أَ فَتُمارُونَهُ . . .  شاهد اين مدعاست و لفظ « يرى » نشان مىدهد كه جبرئيل مرتب مىديد بعضى آن را رؤيت فكرى گفته است .\r\n13 و 14 -   وَ لَقَدْ رَآهُ نَزْلَةً أُخْرى عِنْدَ سِدْرَةِ الْمُنْتَهى   .\r\nاين آيات و ما بعد آنها در رابطه با رفتن آن حضرت به معراج و ديدن جبرئيل در نزد سدرة المنتهى است ، بعضىها احتمال داده‌اند كه خدا ديد آن حضرت را وسعت داده و از زمين ، جبرئيل را ديده كه در نزد سدرة المنتهى است و به زمين نازل مىشود ، على هذا آيات در رابطه با معراج نيست . ولى بنا بر روايات كه خواهد آمد ، منظور رفتن آن حضرت به معراج و ديدن جبرئيل در آنجاست .\r\nتاء « نزلة » براى وحدت است و آن مفعول مطلق فعل محذوف مىباشد يعنى « رآه ينزول نزلة اخرى » ،  عِنْدَ سِدْرَةِ الْمُنْتَهى  ظرف است براى « رآه » على هذا منظور آنست كه : آن حضرت يك دفعه جبرئيل را ديد كه در كنار او در يك مترى بود دفعه ديگر در نزد سدره المنتهى ديد .\r\n« المنتهى » اسم مكان است يعنى سدره‌اى كه در محل انتهاء است از حضرت باقر عليه السّلام نقل شده : علّت اين تسميه آنست كه اعمال آدميان را ملائكه كاتبين به آنجا مىبرند كه خواهد آمد .\r\nدر الميزان فرموده : شايد آن منتهاى آسمانهاست ، به دليل آنكه بهشت نزد\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nآنست و بهشت در آسمانست الميزان مىافزايد : در كلام خدا چيزى نيست كه اين درخت را تفسير كند گويى بنا بر ابهام است چنان كه آيهء  إِذْ يَغْشَى السِّدْرَةَ ما يَغْشى  مؤيد آنست ، در روايات تفسير شده كه آن در بالاى آسمان هفتم است ، اعمال بنى آدم به آنجا مىرسد .\r\nدر مجمع البيان از رسول خدا صلّى اللَّه عليه و آله نقل شده : در هر برگى از آن درخت ملكى را ديدم كه خدا را تسبيح مىكرد ( تفسير صافى ) .\r\n15 -  عِنْدَها جَنَّةُ الْمَأْوى  .\r\nضمير « عندها » راجع به سدره است يعنى بهشتى كه مأواى اهل بهشت است در نزد آن سدره مىباشد در جاى ديگر دربارهء آن فرموده :  فَلَهُمْ جَنَّاتُ الْمَأْوى نُزُلًا بِما كانُوا يَعْمَلُونَ  سجده / 19 معلوم است كه مراد بهشت آخرت مىباشد .\r\n16 -  إِذْ يَغْشَى السِّدْرَةَ ما يَغْشى  .\r\nمعلوم نيست چه چيز آن سدره را احاطه مىكند و مىپوشاند ، « اذا » ظرف است براى « راه » در آيات سابق از تفسير قمى نقل شده : چون حجاب ميان خدا و رسول برداشته شد ، نور خدا سدره را احاطه كرد .\r\n17 و 18 -   ما زاغَ الْبَصَرُ وَ ما طَغى لَقَدْ رَأى مِنْ آياتِ رَبِّهِ الْكُبْرى   .\r\nزيغ بصر آنست كه ديدنى را بر حقيقت آن ببيند ، طغيان بصر آنست كه چيز بى حقيقت را ببيند و خيال كند كه چيزى است ، يعنى : چشم آن حضرت درست جبرئيل را ديد ، جبرئيل را بر غير صفت حقيقتش نديد و نيز چيز بىحقيقت را نديد آن گاه با تأكيد فرموده سوگند كه از آيات بزرگ پروردگارش را ديد .\r\n\r\nنكته‌ها\r\nمعراج :\r\nدر رابطه با معراج رسول خدا صلّى اللَّه عليه و آله ، ذيل آيهء   سُبْحانَ الَّذِي أَسْرى بِعَبْدِهِ   مفصّلا سخن گفته شد ، در آيات\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nهيجده گانه اين سوره گفتيم كه قسمت اول دربارهء آمدن جبرئيل به نزد آن حضرت و قسمت دوم ظهورش در رفتن آن حضرت به آسمانهاست ، اينك رواياتى را در اين زمينه نقل مىكنيم كه براى روشن شدن مطلب لازم هستند .\r\n1 - در مجمع البيان فرموده : اهل سنت از حضرت صادق عليه السّلام نقل كرده‌اند كه حضرت محمّد صلّى اللَّه عليه و آله در شب معراج از آسمان هفتم پائين آمد ، چون سورهء نجم نازل گرديد عتبة بن ابى لهب از آن با خبر شد ، نزد آن حضرت آمد ، دختر آن بزرگوار را طلاق داد و آب دهان به آن حضرت انداخت و گفت : كافر شدم به نجم و به پروردگار نجم ، حضرت بر او نفرين كرد و فرمود :\r\n« اللهم سلّط عليه كلبا من كلابك » .\r\nعتبه براى سفر شام بيرون شد در راه او را وحشت گرفت ، به رفقايش گفت :\r\nمرا در ميان خويش بخوابانيد ، در آن بين شيرى آمد و او را دريد ، آن گاه طبرسى رحمه اللَّه اشعار حسان بن ثابت را در اين رابطه نقل مىكند .\r\nناگفته نماند : از اين روايت معلوم مىشود كه آن حضرت به معراج رفته است اما روشن نمىكند كه كدام آيات در رابطه با معراج است ، قسمت اول ؟ يا دوم و يا همه ؟\r\n2 - امام صادق عليه السّلام فرمود . . . رسول خدا صلّى اللَّه عليه و آله ، نزديكترين خلق به خداست ، در آن منزلت بود كه چون به آسمان برده شد جبرئيل گفت : پيش برو اى محمّد ، به جايى قدم گذاشتى كه نه ملك مقربى قدم گذاشته و نه نبى مرسلى و اگر روح و نفس آن حضرت از آن مكان نبود قدرت رسيدن به آن را پيدا نمىكرد و از خدا در مكانى بود كه فرمود  قابَ قَوْسَيْنِ أَوْ أَدْنى  « 1 » .\r\nناگفته نماند : اين سخن صريح نيست كه  قابَ قَوْسَيْنِ  دربارهء معراج\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 400 ","page_number":402},
  {"content":"\r\n\r\nاست بلكه ظاهرا امام عليه السّلام آن جمله را در قرب معنوى به كار برده است ، چون در تفسير آيات گفته شد كه آيات  قابَ قَوْسَيْنِ  در نزول جبرئيل است ، ظاهرا اين روايات سبب شده كه بعضى از بزرگان آن را به معراج تفسير كرده است .\r\n3 - در احتجاج از حضرت سجاد صلوات اللَّه عليه نقل شده كه در منبر شام فرمود :\r\n« انا بن من علا فاستعلى فجاز سدرة المنتهى فكان من ربه قاب قوسين »\r\n« 1 » در اينجا هم به نظر مىآيد كه نظر امام بيان قرب معنوى است ، آنچه قرآن دربارهء جبرئيل به كار برده ، آن حضرت دربارهء حضرت رسول صلّى اللَّه عليه و آله به كار برده است ، هكذا روايات ديگر .\r\n4 - در امالى شيخ از انس از رسول خدا صلّى اللَّه عليه و آله نقل شده : چون به آسمان برده شدم به پروردگارم نزديك گشتم كه ميان من و او  قابَ قَوْسَيْنِ أَوْ أَدْنى  بود ، خدا فرمود : اى محمّد از خلائق كدام كس را دوست مىدارى ؟ گفتم : پروردگارا على را ، فرمود : نگاه كن ، به طرف چپ ، نگاه كردم ناگاه على بن ابى طالب را ديدم « 2 » .\r\n5 - در توحيد صدوق نقل شده : از امام كاظم عليه السّلام سؤال شد ، آيا رسول اللَّه صلّى اللَّه عليه و آله خدا را ديده است ؟ فرمود : آرى با قلبش ديد آيا نشنيده‌اى كه خدا فرمايد  ما كَذَبَ الْفُؤادُ ما رَأى  خدا را با چشم نديد بلكه با قلب ديد « 3 » . اين روايت بنا بر آنست كه منظور از « ما رأى » جبرئيل نيست .\r\n6 -\r\n« عن الباقر عليه السّلام قال : فلما انتهى الى سدرة المنتهى تخلّف عنه جبرئيل فقال رسول اللَّه صلّى اللَّه عليه و آله يا جبرئيل في مثل هذا الموضع تخذلنى ؟ فقال : تقدم امامك فو اللّه لقد بلغت مبلغا لم يبلغه خلق من خلق اللَّه قبلك فرأيت نور ربى و حال بينى\r\n\r\n\r\n","description":"","footnote":"\r\n( 1 ، 2 ) تفسير صافى و برهان .\r\n( 3 ) تفسير صافى از توحيد صدوق .\r\n","page_name":" 401 ","page_number":403},
  {"content":"\r\n\r\nو بين السبحة قيل و ما السبحة فاومى بوجهه الى الارض و بيده الى السّماء و هو يقول : جلال ربى جلال ربى ثلاثا » منظور از سبحه جلال و تنزيه و سبحان اللَّه گفتن است . ( تفسير صافى ) .\r\n7 -\r\n« عن الباقر عليه السّلام . . . فلما انتهى الى محل السدرة وقف جبرئيل دونها و قال يا محمّد ان هذا موقفى الذى وضعنى اللَّه عز و جل فيه و لن اقدر ان اتقدمه و لكن امض انت امامك الى السدرة فوقف عندها قال فتقدّم رسول اللَّه صلّى اللَّه عليه و آله الى السدرة و تخلّف جبرئيل قال عليه السّلام انما سميت سدرة المنتهى لان اعمال اهل الارض تصعد بها الملائكه الحفظة الى محل السدرة و الحفظة الكرام البررة دون السدرة يكتبون ما يرفع اليهم الملائكة من اعمال العباد في الارض ، قال فينتهون بها الى محل السدرة .\r\nقال نظر رسول اللَّه صلّى اللَّه عليه و آله فرأى اغصانها تحت العرش و حوله قال فتجلّى لمحمد نور الجبّار عز و جل فلما غشى النور محمّدا شخص ببصره و ارتعدت فرائصه قال فشد اللَّه لمحمد صلّى اللَّه عليه و آله قلبه و قوى له بصره حتى رأى من آيات ربه ما رأى و ذلك قول اللَّه عز و جل و لقد رآه نزلة اخرى عند سدرة المنتهى . . . »\r\n( صافى از علل الشرائع ) اين روايات و امثال آنها حكايت دارند كه آيات  وَ لَقَدْ رَآهُ . . .  در رابطه با معراجند و آنها در حد خود بسيار زيادند .\r\n\r\n","description":"","footnote":"","page_name":" 402 ","page_number":404},
  {"content":"\r\n\r\n\r\n[ سوره النجم ( 53 ) : آيات 19 تا 28 
  ]\r\nأَ فَرَأَيْتُمُ اللاَّتَ وَ الْعُزَّى ( 19 ) وَ مَناةَ الثَّالِثَةَ الْأُخْرى ( 20 ) أَ لَكُمُ الذَّكَرُ وَ لَهُ الْأُنْثى ( 21 ) تِلْكَ إِذاً قِسْمَةٌ ضِيزى ( 22 ) إِنْ هِيَ إِلاَّ أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلاَّ الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى ( 23 )\r\nأَمْ لِلْإِنْسانِ ما تَمَنَّى ( 24 ) فَلِلَّهِ الْآخِرَةُ وَ الْأُولى ( 25 ) وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلاَّ مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى ( 26 ) إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى ( 27 ) وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلاَّ الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً ( 28 )\r\n19 - مرا خبر دهيد از لات و عزى .\r\n20 - و از مناة كه سومى و غير آن دو است .\r\n21 - آيا براى شماست پسر ؟ ! او براى اوست دختر ؟ ؟\r\n22 - اين ، آن وقت تقسيم ظالمانه است .\r\n23 - نيست آنها مگر نامهايى كه شما و پدرانتان نام گذاشته‌ايد ، خدا براى آنها دليلى نازل نكرده است ، پيروى نمىكنند مگر از گمان و آنچه طبعها خوش دارد ، براى آنها\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nاز پروردگارشان هدايت آمده است .\r\n24 - يا براى انسان است آنچه آرزو مىكند ؟ !\r\n25 - خاص خداست دنيا و آخرت .\r\n26 - اى بسا ملكى در آسمانها كه شفاعتشان هيچ فائده‌اى ندهد مگر پس از آنكه خدا اذن دهد به كسى كه مىخواهد و مىپسندد .\r\n27 - آنان كه به آخرت ايمان نمىآورند ، ملائكه را مىنامند ، ناميدن مؤنث .\r\n28 - آنها را به اين گفته علمى نيست پيروى نمىكنند مگر از گمان ، گمان از حق چيزى را كفايت نمىكند .\r\n\r\nكلمه‌ها\r\nلات : لات و مناة و عزى نام بتهاى مشركان بود كه در نكته‌ها خواهد آمد .\r\nضيزى : وصف است به معنى ناقص و ظالمانه . بعضى آن را ضئزى با همزه خوانده‌اند ، طبرسى رحمه اللَّه فرمايد آن به معنى غير عادلانه و جائرانه است . در قاموس گويد : « قسمة ضيزى اى ناقصة » اين كلمه فقط يك بار در كلام اللَّه يافته است .\r\nسلطان : دليل و حجت كه انسان به واسطه آن بر خصم تسلط پيدا مىكند .\r\nظن : اگر انسان به چيزى احتمال قوى بدهد ، طرف قوى را ظنّ و طرف ضعيف را وهم نامند و اگر هر دو يكسان باشد شك گويند .\r\n\r\nشرحها\r\nآيات فوق استنتاج است از آيات گذشته ، يعنى : حالا كه دعوت پيامبر حق است و آنچه مىگويد از وحى آسمانى است و از جبرئيل و از خدا اخذ شده است ، بگوئيد : اين بتها چيستند ؟ و اين بدعتها و از روى ظنّ سخن گفتن يعنى چه ؟ ! بتها كاره‌اى نيستند ، شفاعت نتوانند كرد ، ملائكه نيز در صورت اجازهء\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nخداوند مىتوانند شفاعت كنند . . .\r\n\r\nپيدايش بت‌پرستى در حجاز\r\nناگفته نماند : پس از آنكه اسماعيل و هاجر توسط حضرت ابراهيم عليه السّلام در زمين مكه اسكان يافتند و شهر مكه به وجود آمد و كعبه بنا گرديد ، دين توحيد به وسيله ابراهيم و اسماعيل و فرزندان اسماعيل در آنجا رواج يافت .\r\nمردى به نام حارث جرهمى بر مكه حكومت مىكرد ، در آن موقع ربيعه جدّ اعلاى قبيلهء « خزاعه » كه ملقب به « لحى » بود پسرى داشت به نام عمرو ، او به كمك فرزندان اسماعيل توليت كعبه را از جد مادريش حارث جرهمى گرفت و جرهمىها را وادار به هجرت از مكه نمود ، بدينسان قوم خزاعه متولى كعبه شدند .\r\nعمرو بن لحى بعد از مدتى بيمار گرديد ، به او گفتند در شامات آبهاى معدنى وجود دارد ، اگر در آنها آب تنى كنى بهبود مىيابى ، او به طرف شام سفر كرد ، در شام عدّه‌اى را ديد كه بتها را مىپرستيدند ، از آنها در اين باره سؤال كرد ، گفتند : ما از اينها رفع گرفتارى مىجوئيم و استمداد مىكنيم و . . .\r\nاو چند بت از آنها گرفته و به مكه آورد و در اطراف كعبه نصب كرد و در ترويج آنها كوشيد بدينسان بت‌پرستى در مكه و حجاز شايع گرديد « 1 » لذاست كه از رسول خدا صلّى اللَّه عليه و آله روايت شده : اوّلين كسى كه دين ابراهيم عليه السّلام را تغيير داد عمرو بن لحى بود ، عين عبارت چنين است :\r\n« اول من غير دين ابراهيم عمرو بن لحى ابن قمعة بن خندف ابو خزاعه »\r\n« 2 » .\r\nوقتى كه دين مبين اسلام در مكّه ظاهر شد ، بت‌پرستى كار خود را كرده و جزء زندگى انسانها شده بود كه قرآن مجيد با آن به مبارزه برخاست . مشركان\r\n\r\n\r\n","description":"","footnote":"\r\n( 1 ) الاصنام ابن كلبى / 8 ، تاريخ يعقوبى ج 1 / 295 باب اديان العرب .\r\n( 2 ) الجامع الصغير تأليف سيوطى باب الف .\r\n","page_name":" 405 ","page_number":407},
  {"content":"\r\n\r\nبه جاى خدا بتها را پرستش مىكرده و مىگفتند :  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 3 و نيز مىگفتند :  هؤُلاءِ شُفَعاؤُنا عِنْدَ اللَّهِ  يونس / 18 ، و چون مشركان عقيده به معاد نداشتند قهرا منظور از شفاعت كارسازى در دنيا بود ، ذيل آيه 3 سوره زمر مطلبى در اين زمينه آورده‌ايم .\r\n19 و 20 -   أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى   .\r\nيعنى به من خبر بدهيد از لات و عزى و منات كه سومى آنها و غير از آن دو است ؟ اينها را چرا مىپرستيد و چه نقشى در زندگى دارند ؟ ! ! در مجمع البيان و جوامع الجامع فرموده : به قولى لات و عزى و منات سه بت بودند از سنگ ، و آنها را در كعبه گذاشته و عبادت مىكردند ، تفضيل سخن در نكته‌ها خواهد آمد .\r\nثالثة و اخرى هر دو وصف « مناة » هستند ، در جوامع فرموده : « اخرى » حاكى است كه مقام منات از لات و عزى پائين‌تر بوده است و اللَّه اعلم ، جريان افسانهء غرانيق كه راجع به اين آيه است ذيل آيهء 52 سوره حج گذشت .\r\nاز بعضى نقلها چنين بر مىآيد كه عرب ، لات و منات را دختران عزى مىدانسته‌اند ، در سيرهء ابن هشام منقول است كه چون زيد بن عمرو بن نفيل مسلمان شد دربارهء گذشته خويش چنين گفت :\r\n عزلت اللات و العزى جميعا * كذلك يفعل الجلد الصبور \r\n فلا العزى ادين و لا ابنتيها * و لا صنمى بنى عمرو ازور \r\n21 و 22 -   أَ لَكُمُ الذَّكَرُ وَ لَهُ الْأُنْثى تِلْكَ إِذاً قِسْمَةٌ ضِيزى   .\r\nبه نظر مىآيد اين دو آيه از آيات گذشته مستقل است و بدعت ديگرى در آنها مطرح مىباشد ، نظير :  فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ  صافات / 149 ،   أَصْطَفَى الْبَناتِ عَلَى الْبَنِينَ ما لَكُمْ كَيْفَ تَحْكُمُونَ   صافات / 153 ،  أَمِ \r\n\r\n","description":"","footnote":"","page_name":" 406 ","page_number":408},
  {"content":"\r\n\r\n اتَّخَذَ مِمَّا يَخْلُقُ بَناتٍ وَ أَصْفاكُمْ بِالْبَنِينَ  زخرف / 16 ، مشركان ملائكه را دختران مىدانستند .\r\nقرآن مجيد با اين خرافه از دو جهت مبارزه مىكند يكى از اين جهت كه فرزند داشتن خدا نفى وجود خداست ، چون در اين صورت خدا از واجب - الوجود بودن مىافتد لذا فرموده :   تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا أَنْ دَعَوْا لِلرَّحْمنِ وَلَداً   مريم / 90 ، ديگرى آنكه : مشركان دختر را بد مىدانستند و از دختر بيزارى مىجستند .\r\nقرآن مىگويد : چرا آنچه را به خود نمىپسنديد به خدا نسبت مىدهيد ؟\r\n تِلْكَ إِذاً قِسْمَةٌ ضِيزى  .\r\n23 -  إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ  .\r\n« هى » راجع است به لات ، مناة ، عزى و انثى . ضمير « سميتموها » راجع است به « اسماء » يعنى اينها فقط اسمند كه شما اسم گذاشته‌ايد ، مصداق خارجى و واقعيت ندارند ، و دليل از وحى آسمانى بر اين گفته نداريد ، يعنى اگر واقعيت داشتند مىبايست خدا از آن خبر بدهد .\r\n إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى  .\r\nبرگشتن خطاب به غيبت حاكى از آنست كه ديگر صلاحيت خطاب را ندارند زيرا اهل گمان و هواى نفسند نه اهل برهان و تحقيق ،  وَ لَقَدْ جاءَهُمْ . . .  مبين آنست كه حجت بر آنها تمام شده است ، منظور از هدايت دين و قرآن مىباشد .\r\n24 و 25 -   أَمْ لِلْإِنْسانِ ما تَمَنَّى فَلِلَّهِ الْآخِرَةُ وَ الْأُولى   .\r\nام منقطعه است به معنى « بل » و استفهام ، يعنى انسان به مجرد آرزو كردن مالك چيزى نمىشود تا مشركان با صرف خواستن و تمنّى بگويند : خدايان ما همه كاره‌اند ،  فَلِلَّهِ الْآخِرَةُ . . .  تعليل مطلب سابق است .\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nيعنى اگر چنين بود آن وقت انسان شريك دنيا و آخرت مىشد ولى دنيا و آخرت خاص خداست .\r\n26 -  وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى  .\r\nاين آيه يك مطلب مستقل و در عين حال دفع دخل است و به گوش مشركان رسيده بود كه ملائكه شفاعت خواهند كرد ، مىفرمايد : آرى ولى آنها در شفاعت مستقل نيستند تا  فَلِلَّهِ الْآخِرَةُ وَ الْأُولى  نقض شود ،  لِمَنْ يَشاءُ . . .  ظاهرا راجع است به ملائكه . يعنى : « يأذن اللَّه لمن يشاء من الملائكة و يرضى » نظير :  يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً  نبأ / 38 .\r\nبه نظر بعضى  لِمَنْ يَشاءُ  راجع به انسان است يعنى شفاعت نمىكنند مگر به كسى كه خدا اذن بدهد و راضى باشد ولى آن بر خلاف مطلبى است كه آيه در صدد بيان آنست .\r\n27 -  إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى  .\r\nردّ سخن مشركان است كه به ملائكه بنات اللَّه مىگفتند « تسميه انثى » آنست كه بگوئيم : فلانى دختر يا زن است ، در جاى ديگر فرموده :  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً  زخرف / 19 ،  لا يُؤْمِنُونَ بِالْآخِرَةِ  حاكى است كه اين سخن را كسانى مىگويند كه به حساب و كتاب باور ندارند .\r\n28 -  ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً  .\r\nيعنى اين گفته از روى علم نيست ، در اين گفته مدرك آنها فقط گمان است در آيه زخرف كه گذشت آمده است  أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ  .\r\n\r\n","description":"","footnote":"","page_name":" 408 ","page_number":410},
  {"content":"\r\n\r\n« الحق » به معنى شىء ثابت و حتمى است ، و آن با دليل و برهان اثبات مىشود ، قرآن مجيد حجيت ظن را به طور كلى رد مىكند كه ظن هيچ چيزى از كشف واقع را كفايت نمىكند ، عمل به احكام از روى ظن كه در اصول فقه مطرح است دلائل خاصى دارد .\r\n\r\nنكته‌ها\r\nتوضيحى دربارهء عزى و غير آن :\r\nدر قرآن مجيد مجموعا از نه بت نام برده شده است :\r\nلات ، عزى و منات كه گفته شد « بعل » كه در جريان الياس و در آيه  أَ تَدْعُونَ بَعْلًا وَ تَذَرُونَ أَحْسَنَ الْخالِقِينَ  صافات / 125 است ، ودّ ، سواع ، يعوق ، يغوث و نسر كه در سورهء نوح خواهد آمد .\r\nظاهر آيات سورهء نوح آنست كه پنج بت اخير مربوط به قوم نوح عليه السّلام است ، گرچه در كتابها آنها را از جملهء بتهاى عربستان نام برده‌اند ، اينك توضيحى دربارهء لات ، عزى و منات .\r\nلات :\r\nدر تفسير آيات گفته شد كه در مجمع و جوامع الجامع نقل شده :\r\nبه قولى آن سه بت را در كعبه گذاشته و پرستش مىكردند ، ولى در بعضى نقلها مطلب غير از آنست ، ابن كلبى در كتاب الاصنام مىگويد : لات سنگ مكعّبى بود در طائف كه بنى عتاب بن مالك نگهبان آن بوده و بتخانه‌اى براى آن بنا كرده بودند ، قريش و تمام عرب آن را تعظيم مىكردند .\r\nبدان مناسبت فرزندان خويش را « زيد لات » و « تيم لات » نام مىگذاشتند اين صنم همانطور بر پا بود تا آنكه قبيله ثقيف اسلام را قبول كردند ، رسول خدا\r\n\r\n","description":"","footnote":"","page_name":" 409 ","page_number":411},
  {"content":"\r\n\r\nصلّى اللَّه عليه و آله مغيرة بن شعبه را مأمور كرد تا لات را منهدم كرده و به آتش كشيد .\r\nعزى :\r\nابن كلبى در كتاب الاصنام چاپ قاهره / 17 تا 27 مىنويسد :\r\nعزى يكى از بزرگترين بتهايى بود كه از طرف عرب مخصوصا قريش پرستيده مىشد ، بتكده عزّى در وادى نخلهء شاميّه بالاى سر « ذات عرق » ميان راه عراق و مكّه بود ، احترام آن در قريش بدان پايه بود كه دره‌اى از وادى « حراض » را به نام « سقام » بسته و پايگاه آن ساخته بودند و آن را با حرم كعبه ( نعوذ باللّه ) برابر مىدانستند .\r\nعزى هم چنان در اوج عزت بود تا حضرت رسول صلّى اللَّه عليه و آله مبعوث گرديد ، پس از فتح مكه ، آن حضرت گروهى را براى انهدام عزى و بتكدهء آن مأمور كرد .\r\nبت عزى همانست كه در جنگ احد ، ابو سفيان در شعار خود گفت : « نحن لنا العزى و لا عزى لكم » رسول خدا صلّى اللَّه عليه و آله در جواب فرمودند : « اللَّه مولانا و لا مولى لكم » به قولى اين جواب را على عليه السّلام به دستور آن حضرت ، داد .\r\nناگفته نماند : ابو سفيان مشرك بود ، در سال هشتم كه فتح مكه پيش آمد او مسلمان نشد بلكه مانند پسرش معاويه منافق شد .\r\nعجيب است كه امروز بزرگترين خيابان مكه به نام « شارع ابو سفيان » است ، از حكام ناپاك سعودى بيشتر از اين انتظار نيست .\r\nمناة :\r\nدر الاصنام مىخوانيم مناة بتى بود متعلق به قبيله هذيل و خزاعه آن در ساحل دريا در ناحيه مشلّل در محلّى موسوم به « قديد » ميان مكه و مدينه قرار داشت ، پيش همه عرب محترم بود ، قبيله اوس و خزرج براى آن قربانى و هدايا مىبردند ، آنها پس از بازگشت از حج ، سر خويش را در\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nكنار مناة تراشيده و آن را اتمام حج مىپنداشتند .\r\nدر سال هشتم هجرت ، رسول خدا صلّى اللَّه عليه و آله چهار يا پنج منزل از مدينه خارج شده بود كه على عليه السّلام را مأمور فرمود ، آن حضرت منات را منهدم كرد و اموالى كه در بتكده بود پيش حضرت رسول صلّى اللَّه عليه و آله آورد ، از جمله دو شمشير كه ابو شمر پادشاه غسان به آنجا هديه كرده بود ، يكى به نام « مخدم » ديگرى به نام « رسوب » آن حضرت هر دو را به على عليه السّلام بخشيد .\r\n\r\n","description":"","footnote":"","page_name":" 411 ","page_number":413},
  {"content":"\r\n\r\n\r\n[ سوره النجم ( 53 ) : آيات 29 تا 41 
  ]\r\nفَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلاَّ الْحَياةَ الدُّنْيا ( 29 ) ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى ( 30 ) وَ لِلَّهِ ما فِي السَّماواتِ وَ ما فِي الْأَرْضِ لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى ( 31 ) الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلاَّ اللَّمَمَ إِنَّ رَبَّكَ واسِعُ الْمَغْفِرَةِ هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى ( 32 ) أَ فَرَأَيْتَ الَّذِي تَوَلَّى ( 33 )\r\nوَ أَعْطى قَلِيلاً وَ أَكْدى ( 34 ) أَ عِنْدَهُ عِلْمُ الْغَيْبِ فَهُوَ يَرى ( 35 ) أَمْ لَمْ يُنَبَّأْ بِما فِي صُحُفِ مُوسى ( 36 ) وَ إِبْراهِيمَ الَّذِي وَفَّى ( 37 ) أَلاَّ تَزِرُ وازِرَةٌ وِزْرَ أُخْرى ( 38 )\r\nوَ أَنْ لَيْسَ لِلْإِنْسانِ إِلاَّ ما سَعى ( 39 ) وَ أَنَّ سَعْيَهُ سَوْفَ يُرى ( 40 ) ثُمَّ يُجْزاهُ الْجَزاءَ الْأَوْفى ( 41 )\r\n\r\n","description":"","footnote":"","page_name":" 412 ","page_number":414},
  {"content":"\r\n\r\n29 - واگذار آن كس را كه از ياد ما اعراض كرده و جز زندگى دنيا را اراده نكرده است .\r\n30 - اين است تشخيص آنها از دانش ، پروردگار تو داناتر است به آنكه از راهش گمراه شده و او داناتر است به آنكه هدايت يافته است .\r\n31 - خاص خداست آنچه در آسمانها و زمين هست ، تا جزاء دهد كسانى را كه گناه كرده‌اند و جزا دهد نيكوكاران را جزاى نيكوتر .\r\n32 - كسانى كه از گناهان كبيره و گناهان زشت اجتناب مىكنند مگر گناه گاهگاهى ، خداى تو صاحب مغفرت وسيع است ، او به شما داناتر است وقتى كه از زمين شما را به وجود آورد و وقتى كه ، در شكم مادران جنين بوديد ، خودتان را پاك مخوانيد ، او به اهل تقوى داناتر است .\r\n33 - آيا ديدى آن كس را كه از انفاق اعراض كرد ؟ !\r\n34 - و كمى انفاق كرد و بخل ورزيد ؟ !\r\n35 - آيا علم غيب پيش اوست واو مىبيند ؟ !\r\n36 - آيا خبرش نشده از آنچه در تورات موسى است ؟ !\r\n37 - و در صحف ابراهيم كه بندگى را تمام كرد ؟ !\r\n38 - اينكه حمل نمىكند نفسى گناه ديگرى را ؟ !\r\n39 - و نيست براى انسان مگر آنچه عمل كرده است ؟ !\r\n40 - و عمل او حتما ديده مىشود ؟ !\r\n41 - سپس با آن مجازات مىشود مجازات تمام ؟ !\r\n\r\nكلمه‌ها\r\nمبلغهم : اسم مكان است به معنى محل بلوغ و رسيدن .\r\nفواحش : فاحشه ، فحشاء : چيز بسيار قبيح ( قاموس قرآن ) .\r\nلمم : ( بر وزن شرف ) گاه گاه . راغب گويد : « فلان يفعل كذا لمما :\r\n\r\n","description":"","footnote":"","page_name":" 413 ","page_number":415},
  {"content":"\r\n\r\nاى حينا بعد حين » و نيز گويد : لمم : نزديك شدن به گناه است و با آن از صغيره تعبير مىشود ، طبرسى از فراء نقل كرده : آن ، اين است كه انسان كارى را در وقتى بكند و به آن عادت نداشته باشد آن در اصل به معنى جمع و اصلاح كردن است .\r\nاجنة : جمع جنين ، بچه تا در شكم مادر است جنين نام دارد .\r\nاكدى : كدى : حبس و منع ، كديه زمينى است كه از جوشيدن آب مانع شود ، اكداء : در آيه به معنى منع و بخل است « اكدى فلان :\r\nقطع العطاء و بخل » .\r\nوفى : وفاء و ايفاء : تمام كردن « وفي به عهده و اوفي به عهده » يعنى آن را تمام كرد و به انجام رسانيد . توفيه : تمام دادن حق . « وفى » يعنى حق عبوديت را به طور كامل ادا كرد .\r\nوزر : ثقل و سنگينى و سنگين . مصدر و اسم هر دو آمده است آن اغلب در گناه به كار رفته كه بارى است به گردن گناهكار گاهى در مطلق بار و سنگينى به كار رود مانند  وَ وَضَعْنا عَنْكَ وِزْرَكَ  شرح / 2 .\r\n\r\nشرحها\r\nآيات 29 تا 32 تفريع است بر مطالب قبلى و بر  إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ  يعنى از آنها اعراض كن كه در كشاكش زندگى فانى دنياست ، بگذار برسد روزى كه بدكاران و نيكوكاران به جزاى خويش مىرسند آن وقت در تعريف نيكوكاران فرموده : كه از گناهان كبيره اجتناب مىكنند ، گناهان گاه گاهى آنها نيز مورد عفو خدا واقع مىشود .\r\nاز آيهء 33 تا 41 سخن از كسانى است كه از انفاق در راه خدا امتناع مىكنند\r\n\r\n","description":"","footnote":"","page_name":" 414 ","page_number":416},
  {"content":"\r\n\r\nو بخل مىورزند ، در مذمت آنها فرموده : آيا ندانسته‌اند كه مسئوليت هر كس به عهدهء اوست و ندانسته‌اند كه تلاش و سعى در راه خدا ، پاداشش به طور كامل به انسان خواهد رسيد .\r\nزمخشرى در كشاف گويد : روايت شده عثمان بن عفان در راه خير انفاق مىكرد ، عبد اللَّه بن سعد بن ابى السرح برادر رضاعى او ، گفت : اينطور كه انفاق مىكنى شايد چيزى براى خودت نماند ، عثمان گفت : من گناهانى دارم مىخواهم بدين وسيله رضا و عفو خدا را جلب كنم . عبد اللَّه گفت ناقهء خويش را با جهاز آن به من بده ، من گناهان تو را به عهده مىگيرم ، عثمان چنان كرد و بر او شاهد گرفت و از انفاق دست كشيد ، در نتيجه آيات  أَ فَرَأَيْتَ الَّذِي . . .  نازل گرديد ، طبرسى رحمه اللَّه آن را از ابن عباس ، سدى ، كلبى و جماعتى از مفسران نقل مىكند به قولى آيات درباره وليد بن مغيره و به قولى دربارهء عاص بن وائل نازل گرديد ( مجمع البيان ) .\r\n29 -  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا  .\r\nمنظور از اعراض آنست كه وقت خودت را دربارهء آنها تلف نكن ، مراد از « ذكرنا » قرآن يا مطلق ياد خداست يعنى : حالا كه پيرو ظن و ميل طبع هستند از آنها اعراض كن . نظير :  ذَرْهُمْ يَأْكُلُوا وَ يَتَمَتَّعُوا . . .  حجر / 3 .\r\n30 -  ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى  .\r\n« ذلك » اشاره است بر ارادهء حيات دنيا ، گويى علم به طرف معلوم سير كرده و به آن رسيده است ، يعنى فهم و درك آنها فقط در اطراف زندگى فانى دور مىزند جمله  إِنَّ رَبَّكَ . . .  تأكيد همين مطلب است .\r\n\r\n","description":"","footnote":"","page_name":" 415 ","page_number":417},
  {"content":"\r\n\r\n31 -  وَ لِلَّهِ ما فِي السَّماواتِ وَ ما فِي الْأَرْضِ لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى  .\r\nدر الميزان فرمود : ممكن است صدر آيه حال باشد از فاعل « اعلم » در آيهء قبل . يعنى : خدا به اهل ضلالت و هدايت آگاه است در حالى كه همه چيز مال خداست پس چطور مىشود از آنها بىخبر باشد ؟ ! در اين صورت  لِيَجْزِيَ الَّذِينَ . . .  مربوط مىشود به  فَأَعْرِضْ عَنْ مَنْ تَوَلَّى  يعنى : از آنها اعراض كن و كارشان را به خدا واگذار تا بدكار و نيكوكار را جزا دهد .\r\nو ممكن است كلام مستأنفى باشد ، يعنى دستور  فَأَعْرِضْ عَنْ مَنْ تَوَلَّى  نه از آن جهت است كه خدا از آنها دست كشيده است ، بلكه خدا بدكار و نيكوكار را به جزاى خود مىرساند ( تمام شد ) .\r\n وَ لِلَّهِ ما فِي السَّماواتِ وَ ما فِي الْأَرْضِ  شامل خلقت و تدبير هر دو است ، نظير  أَلا لَهُ الْخَلْقُ وَ الْأَمْرُ  ، لام در  لِيَجْزِيَ الَّذِينَ  براى غايت و نتيجه است يعنى : غايت خلق و تدبير آن مىشود كه . . .\r\n32 -  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ  .\r\n الَّذِينَ . . .  وصف است براى  الَّذِينَ أَحْسَنُوا . . .  چون در آيه قبل ، مشركان با « اساؤا » توصيف شده‌اند لذا مؤمنان با وصف اجتناب از كبائر موصوف گشته‌اند .\r\nكبائر ، گناهان كبيره ، فواحش گناهان بسيار قبيح هستند كه در قرآن مجيد به لواط و زنا و نظير آن اطلاق شده است .\r\nطبرسى فرموده : به قولى كبائر هر گياهى است كه در آن وعده آتش هست و فواحش هر گناهى است كه « حد » دارد .\r\n\r\n","description":"","footnote":"","page_name":" 416 ","page_number":418},
  {"content":"\r\n\r\nاز امام باقر عليه السّلام از كبائر سؤال شد فرمود :\r\n« كل ما او عد اللَّه عليه النار « 1 » »\r\nدر اين زمينه در ذيل آيه  إِنْ تَجْتَنِبُوا كَبائِرَ ما تُنْهَوْنَ عَنْهُ . . .  نساء / 31 به طور مشروح سخن گفته‌ايم .\r\n إِلَّا اللَّمَمَ  اگر « لم » به معنى گناه گاهگاهى باشد ، استثناء متصل است زيرا آن شامل كبيره و فاحشه هم مىشود ، در روايات اهل بيت صلوات اللَّه عليهم اجمعين چنين تفسير شده است ، در اصول كافى باب اللمم از امام عليه السّلام نقل كرده فرمود : لمم گناه بعد از گناه است كه بنده به آن مرتكب مىشود :\r\n« قال : الهنة بعد الهنة اى الذنب بعد الذنب يلمّ به العبد »\r\nدر روايت ديگرى فرموده : طبع و عادت بنده گناه كردن نيست ، ولى گاهى به آن مرتكب مىشود ،\r\n« عن اسحاق بن عمار عن ابى عبد اللَّه عليه السّلام . . . قال : اللمام العبد الذى يلم بالذنب بعد الذنب ، ليس من سليقة اى من طبيعة » .\r\nو در روايت ديگرى از آن حضرت\r\n« و اللمم : الرجل يلم بالذنب فيستغفر اللَّه منه »\r\nعلى هذا  إِلَّا اللَّمَمَ  در آيهء شريفه نظير :  وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ  آل عمران / 35 ، است .\r\nو اگر منظور از لمم گناهان صغيره باشد چنان كه در مفردات راغب و صحاح آمده است در اين صورت استثنا و منقطع مىباشد ، به هر حال  إِنَّ رَبَّكَ واسِعُ الْمَغْفِرَةِ  حاكى از آمرزش آن است .\r\nبهترين تفسير همانست كه امامان عليه السّلام فرموده‌اند ، معنى آيه چنين مىشود :\r\nنيكوكاران كسانى هستند كه از كبائر و فواحش اجتناب مىكنند و اگر احيانا گناه كردند توبه مىكنند ، خدا نيز در اين صورت وعدهء مغفرت داده است .\r\n هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ  .\r\n\r\n\r\n","description":"","footnote":"\r\n( 1 ) ثواب الاعمال صدوق باب عقاب من اتى الكبائر .\r\n","page_name":" 417 ","page_number":419},
  {"content":"\r\n\r\nاين قسمت از آيه در رابطه با آنست كه خدا از اول مىدانست كه شما گرفتار گناهان خواهيد شد ، لذا مسألهء توبه و مغفرت را پايه گذارى كرده است ( الحمد للَّه كما هو اهله ) .\r\nانشاء از ارض ظاهرا سير تدريجى انسان از خاك و نبات و رسيدن به نطفه بودن است .\r\n فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى  .\r\nتفريع است بر « هو اعلم » و نيز تأكيد مطلب است يعنى نگوئيد : نه ، ما مىتوانيم اصلا مرتكب گناه نشويم ، بعيد نيست منظور از « من اتقى » معصومين عليهم السّلام باشند .\r\n33 و 34 -   أَ فَرَأَيْتَ الَّذِي تَوَلَّى وَ أَعْطى قَلِيلًا وَ أَكْدى   .\r\nاين آيات چنان كه گفته شد دربارهء كسى كه از انفاق دست برداشته است و شأن نزول آن گذشت و آن سبب شده حقائقى از گذشته بيان شود ، اين آيات مىتوانند تفريع بر  وَ لِلَّهِ ما فِي السَّماواتِ . . .  باشند منظور از « تولى » ظاهرا اعراض از انفاق است ، اكداء بخل و منع از انفاق است .\r\n35 -  أَ عِنْدَهُ عِلْمُ الْغَيْبِ فَهُوَ يَرى  .\r\nدر رابطه با آنست كه فكر مىكند : اگر انفاق كنم چيزى براى من نمىماند فقير مىشوم . مفعول « يرى » غيب است .\r\nناگفته نماند از سخن   تَوَلَّى وَ أَعْطى قَلِيلًا وَ أَكْدى   سه جواب داده شده است اول اين جواب كه گفته شد ، دوم : كسى گناه كسى را تحمل نمىكند ، سوم  أَنْ لَيْسَ لِلْإِنْسانِ إِلَّا ما سَعى  كه هر دو خواهد آمد .\r\n36 و 37 -   أَمْ لَمْ يُنَبَّأْ بِما فِي صُحُفِ مُوسى وَ إِبْراهِيمَ الَّذِي وَفَّى   .\r\nاين دو آيه مقدمه هستند بر آيه بعدى ، صحف موسى تورات است و صحف ابراهيم كتابى است كه بر او نازل گرديد ، « وفي » يعنى آنچه از عبوديت بر عهدهء\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nاو بود به طور كامل ادا كرد ، از تفسير قمى نقل شده : « وفى بما امره اللَّه من الامر و النهى و ذبح ابنه » ، چهار آيه بعدى از صحف موسى و ابراهيم نقل مىشود .\r\n38 -  أَلَّا تَزِرُ وازِرَةٌ وِزْرَ أُخْرى  .\r\nاين سخن يك مطلب مستقلى است در عين حال جواب دوم است از آنچه ابن ابى السرح به عثمان گفت و او قبول كرد كه گناهان او را به عهده گيرد ، يعنى : اين سخن دروغ است بلكه هيچ نفس گناه نفس ديگرى را متحمل نمىشود مؤنث آمدن « وازرة » براى نفس « وازرة » است .\r\n39 -  وَ أَنْ لَيْسَ لِلْإِنْسانِ إِلَّا ما سَعى  .\r\nجواب سوم است از   تَوَلَّى وَ أَعْطى قَلِيلًا وَ أَكْدى   اين يك واقعيت عجيب قرآنى است كه براى انسان فقط تلاش و عملش ملك حقيقى است ، به عبارت ديگر انسان فقط به عملش مالك حقيقى مىباشد و پيوسته با او خواهد بود ، خواه عمل خير باشد يا شر .\r\nدر بقيه چيزها اعم از مال و مقام و فرزند ، انسان مالك اعتبارى است ، چند روز بيش در اختيارش نخواهد ماند ، پس لام در « للانسان » براى ملكيت حقيقى است نسبت اين آيه با شفاعت و احسان به مردگان و امثال آن در نكته‌ها خواهد آمد .\r\n40 -  وَ أَنَّ سَعْيَهُ سَوْفَ يُرى  .\r\nاين حقيقت نيز در صحف موسى و ابراهيم است ، منظور ديده شدن سعى در آخرت است چنان كه از آيه بعدى روشن مىشود نظير :  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ  آل عمران / 30 ،  وَ وَجَدُوا ما عَمِلُوا حاضِراً  كهف / 49 ،  فَمَنْ يَعْمَلْ مِثْقالَ ذَرَّةٍ خَيْراً يَرَهُ  زلزال / 7 .\r\n« يرى » به صيغه مجهول نشان مىدهد كه ديگران نيز آن را خواهند ديد ، آيه شريفه در عين حال دليل تجسم عمل است .\r\n\r\n","description":"","footnote":"","page_name":" 419 ","page_number":421},
  {"content":"\r\n\r\n41 -  ثُمَّ يُجْزاهُ الْجَزاءَ الْأَوْفى  .\r\nهاء در « يجزاه » راجع است به سعى ، نائب فاعل آن انسان است يعنى انسان با عمل خويش جزاء داده مىشود جزائى تمامتر .\r\n\r\nنكته‌ها\r\nانسان و عمل او :\r\nآيه  وَ أَنْ لَيْسَ لِلْإِنْسانِ إِلَّا ما سَعى  نشان مىدهد كه انسان فقط به عملش مالك حقيقى است ، حقائق ديگرى كه از نظر اسلام مسلم است و ناشى از عمل اوست و با اين آيه منافات ندارد ، انسان به وسيله ايمان و عمل مشمول شفاعت شافعان مىشود و اگر مطلق عمل و ايمان نداشته باشد مشمول شفاعت نخواهد بود .\r\nانسان از آثارى كه در دنيا گذاشته ثواب يا عقاب مىبرد باز نتيجه عمل او است نظير :  وَ نَكْتُبُ ما قَدَّمُوا وَ آثارَهُمْ  يس / 12 ، هكذا روايات\r\n« من سن سنة حسنة . . . من سن سنة سيئة . . . »\r\nاحسان به مردگان از اين قبيل است مردگان در اثر اعمالى كه در دنيا كرده‌اند ، زندگان را واداشته‌اند كه درباره آنها نيكى كنند .\r\nدر كافى از اسحاق بن عمار نقل شده از حضرت كاظم صلوات اللَّه عليه پرسيدم مردى عمل حج مىآورد حج و عمره يا بعض طوافش را براى بعضى از خانواده‌اش قرار مىدهد كه غائب است و در شهر ديگرى زندگى مىكند آيا اين مقدار از اجر او كاسته مىشود ؟\r\nفرمود : آن اعمال هم براى اوست و هم براى صاحبش ، او را در مقابل اين صله ارحام پاداش ديگرى است .\r\nگفتم : اگر آن كس مرده باشد اين اجر به او مىرسد ، فرمود : آرى حتّى گاهى مورد غضب ( خدا ) مىشود مورد مغفرت قرار مىگيرد يا در تنگى مىشود\r\n\r\n","description":"","footnote":"","page_name":" 420 ","page_number":422},
  {"content":"\r\n\r\nو در اثر آن وسعت مىيابد .\r\nگفتم : آيا او در برزخ مىداند كه براى او اين عمل را كرده‌اند ؟ فرمود آرى . گفتم : اگر ناصبى هم باشد اين عمل به او نفع دارد ؟ فرمود : آرى در عذابش تخفيف داده مىشود « 1 » .\r\nو نيز در كافى از عبد اللَّه بن سنان از امام صادق عليه السّلام نقل كرده كه رسول خدا صلّى اللَّه عليه و آله فرمود : چون بنده‌اى مريض شود خداوند به ملك موكل به او مىگويد براى او بنويس ثوابى كه در وقت صحت مىنوشتى چون من او را در بند مرض كرده‌ام\r\n« قال رسول اللَّه صلّى اللَّه عليه و آله يقول عز و جل للملك الموكل بالمؤمن اذا مرض :\r\nاكتب له ما كنت تكتب له في صحته فانى انا الذى صيرته في حبالى « 2 » .\r\nو در خصال از امام صادق عليه السّلام نقل كرده كه فرمود : به انسان بعد از مرگش جز پاداش سه خصلت نمىرسد : صدقه‌اى كه در زندگيش جارى ساخته آن تا روز قيامت براى او جارى است ، صدقه موقوفه‌اى كه ارث كسى نمىشود . و طريقه هدايتى كه به وجود آورده و عمل مىكرده و ديگران بعد از او به آن عمل كرده‌اند و فرزند صالحى كه براى او استغفار مىكند « 3 » .\r\nاين مطالب از مسلّميات اسلام است كه توسط ائمه اهل بيت عليهم السّلام مطرح شده و منافاتى با آيه  وَ أَنْ لَيْسَ لِلْإِنْسانِ . . .  ندارد ، بلكه از توسعه آنست .\r\n\r\n\r\n","description":"","footnote":"\r\n( 1 ، 2 ، 3 ) از الميزان .\r\n","page_name":" 421 ","page_number":423},
  {"content":"\r\n\r\n\r\n[ سوره النجم ( 53 ) : آيات 42 تا 62 
  ]\r\nوَ أَنَّ إِلى رَبِّكَ الْمُنْتَهى ( 42 ) وَ أَنَّهُ هُوَ أَضْحَكَ وَ أَبْكى ( 43 ) وَ أَنَّهُ هُوَ أَماتَ وَ أَحْيا ( 44 ) وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى ( 45 ) مِنْ نُطْفَةٍ إِذا تُمْنى ( 46 )\r\nوَ أَنَّ عَلَيْهِ النَّشْأَةَ الْأُخْرى ( 47 ) وَ أَنَّهُ هُوَ أَغْنى وَ أَقْنى ( 48 ) وَ أَنَّهُ هُوَ رَبُّ الشِّعْرى ( 49 ) وَ أَنَّهُ أَهْلَكَ عاداً الْأُولى ( 50 ) وَ ثَمُودَ فَما أَبْقى ( 51 )\r\nوَ قَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَ أَطْغى ( 52 ) وَ الْمُؤْتَفِكَةَ أَهْوى ( 53 ) فَغَشَّاها ما غَشَّى ( 54 ) فَبِأَيِّ آلاءِ رَبِّكَ تَتَمارى ( 55 ) هذا نَذِيرٌ مِنَ النُّذُرِ الْأُولى ( 56 )\r\nأَزِفَتِ الْآزِفَةُ ( 57 ) لَيْسَ لَها مِنْ دُونِ اللَّهِ كاشِفَةٌ ( 58 ) أَ فَمِنْ هذَا الْحَدِيثِ تَعْجَبُونَ ( 59 ) وَ تَضْحَكُونَ وَ لا تَبْكُونَ ( 60 ) وَ أَنْتُمْ سامِدُونَ ( 61 )\r\nفَاسْجُدُوا لِلَّهِ وَ اعْبُدُوا ( 62 )\r\n\r\n","description":"","footnote":"","page_name":" 422 ","page_number":424},
  {"content":"\r\n\r\n42 - حقا كه به سوى خداى توست انتهاء هر چيز .\r\n43 - و فقط اوست كه به خنده و گريه در آورده است .\r\n44 - و فقط اوست كه مىرانده و زنده كرده است .\r\n45 - و اوست كه دو زوج نر و ماده را آفريده است .\r\n46 - از نطفه‌اى چون ريخته مىشود .\r\n47 - و بر اوست به وجود آوردن خلقت ديگر .\r\n48 - و اوست كه بىنياز كرده و مال باقى عطا فرموده است .\r\n49 - و فقط اوست پروردگار شعرى .\r\n50 - و او هلاك كرد عاد اولى را .\r\n51 - و ثمود را كه احدى از آنها را باقى نگذاشت .\r\n52 - و قوم نوح را از پيش كه آنها از عاد و ثمود ظالمتر و طاغىتر بودند .\r\n53 - و شهر زير و رو شده را ساقط كرد .\r\n54 - پوشانيد به آن عذابى را كه پوشانيد .\r\n55 - پس در كدام يك از نعمتهاى خدايت شك مىكنى .\r\n56 - اين قرآن انذار كننده‌ايست از انذار كنندگان اولى .\r\n57 - نزديك شونده ( قيامت ) نزديك شد .\r\n58 - جز خدا كسى را زايل كنندهء عذاب آن نيست .\r\n59 - آيا از اين حديث تعجب مىكنيد ؟ !\r\n60 - و مىخنديد و گريه نمىكنيد ؟ !\r\n61 - و شما از آن غافلانيد ؟ !\r\n62 - سجده كنيد خدا را و عبادت كنيد او را\r\n\r\n","description":"","footnote":"","page_name":" 423 ","page_number":425},
  {"content":"\r\n\r\n\r\nكلمه‌ها\r\nمنتهى : نهايت و آخر ، در اقرب الموارد گويد : « المنتهى : النهاية » طبرسى فرموده : منتهى و آخر يكى است . انتهاء : رسيدن به آخر .\r\nتمنى : منى ( بر وزن عقل ) تقدير و اندازه‌گيرى « تمنّى » به معنى اندازه گيرى مىشود و ريخته مىشود معنى شده است .\r\nنشأة : نشأ : پديد آمدن . « نشأ الشيء نشاء : حدث و تجدد » نشأة اسم مصدر است به معنى پديد آمده و خلق شده ( مصباح ، صحاح )  النَّشْأَةَ الْأُخْرى  يعنى خلقت آخرى ( قيامت ) .\r\nاقنى : قنيه : مال ذخيره شده . اقناء اعطاء « اقناه اللَّه : اعطاء اللَّه ما يقتنى من القنية » .\r\nشعرى : يا شعراى يمانى ستارهء درخشنده‌ايست واقع در صورت فلكى كلب اكبر كه درخشنده‌ترين ستارگان ثوابت است ، ماه‌هاى تابستان در جنوب ديده مىشود ، دانشمندان نجوم گويند : فاصله آن با زمين پانصد هزار برابر فاصله خورشيد با زمين است ، تشعشع آن چهل برابر خورشيد مىباشد اگر در جاى خورشيد بود ، زمين و مردم از تشعشع آن كباب مىشدند ، اين ستاره مورد پرستش عده‌اى بود لذا گفته شده خدا رب شعرى است بايد خدا را بپرستيد .\r\nمؤتفكه : زير و رو شونده ، اين كلمه از افك به معنى برگرداندن است و در لغت به بادهايى كه مسير خود را عوض مىكنند و به زمينهايى كه زير و رو مىشوند ، اطلاق مىگردد منظور از آن ظاهرا شهر لوط است .\r\nنذر : ( بر وزن عنق ) جمع نذير است و نيز مصدر آيد به معنى انذار ،\r\n\r\n","description":"","footnote":"","page_name":" 424 ","page_number":426},
  {"content":"\r\n\r\nنظير  فَكَيْفَ كانَ عَذابِي وَ نُذُرِ  قمر / 18 طبرسى اسم مصدر فرموده كه در مقام مصدر واقع مىشود .\r\nازفت : ازف : نزديك شدن وقت . عجله و خوب شدن زخم نيز معنى شده است ، راغب گويد به معنى نزديكى توأم با ضيق وقت است .\r\nسامدون : سمود : لهو و سر بلند كردن از روى تكبر ، جوهرى گويد :\r\n« سجد سجودا : رفع رأسه تكبرا . . . و السامد : اللاهى » .\r\n\r\nشرحها\r\nآيات شريفه تدبير خدا را با نيكوترين وجهى بيان مىكند و اينكه تمام جزئيات امور زير نظر خدا و با اراده حضرتش مىباشد و به حكم  كُلَّ يَوْمٍ هُوَ فِي شَأْنٍ  خداوند هر روز در كارى غير از كار گذشته است . اين آيات معتزله را كه به تفويض قائلند مىگويد و نيز بيان مىكند كه كار نشأت آخرت نيز در دست خدا و زير نظر اوست . و حتى اقوامى كه در مقابل پيامبران ايستادند ، خدا هلاكشان كرد و از اين مطلب ، لزوم نبوت نيز استفاده مىشود .\r\nآن گاه فرموده : قرآن يا پيامبر نيز در رديف انذار كنندگان گذشته است سپس از نزديك شدن قيامت خبر داده و با امر به سجده و عبادت ، سورهء مباركه به آخر مىرسد .\r\nناگفته نماند : ظاهر آيات آنست كه تا آيه 54 از صحف موسى و ابراهيم نقل شده است چنان كه آيات قبلى نيز همانطور بود .\r\n42 -  وَ أَنَّ إِلى رَبِّكَ الْمُنْتَهى  .\r\nمنتهى قيد و شرطى ندارد ، على هذا آيه نشان مىدهد كه انتهاء هر خلقت و هر تدبير به خداست و انتهاء آخرت نيز به خداست   فِيمَ أَنْتَ مِنْ ذِكْراها إِلى رَبِّكَ  \r\n\r\n","description":"","footnote":"","page_name":" 425 ","page_number":427},
  {"content":"\r\n\r\n  مُنْتَهاها   نازعات / 44 ، پس همه چيز از لحاظ مبدء و منتهى به خدا مىرسد ، اين آيه و آيات بعد واقعيتهايى است كه مسأله   الَّذِي تَوَلَّى وَ أَعْطى قَلِيلًا وَ أَكْدى   سبب گرديده كه آنها بيان شود .\r\n43 و 44 -   وَ أَنَّهُ هُوَ أَضْحَكَ وَ أَبْكى وَ أَنَّهُ هُوَ أَماتَ وَ أَحْيا   ضمير « انه » در همه آيات براى شأن و مطلب است از اينجا تا دوازده آيه ، مصاديقى هستند در رابطه با انتهاء همه چيز به خدا و آمدن « هو » در همه براى حصر است .\r\nدرست است كه خنده و گريه عوامل و اسبابى دارند ، اما به حكم  اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ  زمر / 63 وسائط و عوامل نيز مخلوق خدا هستند ، از اين جهت خنده و گريه مطلق ، از طرف خداست .\r\nهكذا جان دادن و جان ستاندن مخصوص خداست و اگر وسائطى مانند ملائكه و غيره در ميان باشد آنها نيز از خداست « امات » نشان مىدهد كه مرگ امر وجودى است ، آرى جريان  اللَّهُ يَتَوَفَّى الْأَنْفُسَ حِينَ مَوْتِها  زمر / 42 يك امر وجودى است .\r\n45 و 46 -   وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى مِنْ نُطْفَةٍ إِذا تُمْنى   .\r\nگويند : نيامدن « هو » براى آنست كه كسى تصور نمىكند كه زوجين توسط غير خدا به وجود آمده است ،  الذَّكَرَ وَ الْأُنْثى  بيان « الزوجين » مىباشد ، منظور از « نطفه » ظاهرا نطفه مرد است ، زيرا نطفه زن در آن وقت محسوس نبود ، قيد  إِذا تُمْنى  براى آنست كه تا در محلش قرار نگيرد آفريدن وجود ندارد ، مسأله ، نر و ماده بودن و اختلاف آلات تناسلى آنها يكى از اسرار عجيب جهان خلقت است كه بارها به آن اشاره كرده‌ام .\r\n47 -  وَ أَنَّ عَلَيْهِ النَّشْأَةَ الْأُخْرى  .\r\n\r\n","description":"","footnote":"","page_name":" 426 ","page_number":428},
  {"content":"\r\n\r\nيعنى نه تنها خلقت و تدبير اين دنيا به خدا منتهى است بلكه خلقت آخرت نيز همين طور است .\r\n48 -  وَ أَنَّهُ هُوَ أَغْنى وَ أَقْنى  .\r\nفعل « اقنى » ذكر خاص بعد از عام است در الميزان فرموده : منظور از قنيه اموالى است كه ( نوعى ) دوام دارند مانند خانه ، باغ ، حيوان و غيره و نيز از أمير المؤمنين صلوات اللَّه عليه نقل كرده :\r\n« اغنى كل شيء بمعيشته و ارضاه بكسب يده » .\r\n49 -  وَ أَنَّهُ هُوَ رَبُّ الشِّعْرى  از اين معلوم مىشود كه گروهى به ستارهء شعرى پرستش مىكرده‌اند ، در مجمع آمده : گويند قبيله خزاعه آن را پرستش مىكردند .\r\n50 و 51 -   وَ أَنَّهُ أَهْلَكَ عاداً الْأُولى وَ ثَمُودَ فَما أَبْقى   .\r\nمنظور از عاد ، قوم هود عليه السّلام است ، لفظ « الاولى » نشان مىدهد كه بعد از آنها قوم ديگرى به نام « عاد » بوده‌اند ، از ابن اسحاق نقل شده كه عاد دوم يكديگر را كشته و منقرض شدند « و ثمود » عطف است بر « عادا » مراد قوم صالح عليه السّلام است  فَما أَبْقى  حاكى است كه كسى از آن كفار از عذاب نجات نيافته است . ولى صالحين و مؤمنين نجات يافته‌اند  وَ نَجَّيْنَا الَّذِينَ آمَنُوا وَ كانُوا يَتَّقُونَ  فصلت / 18 .\r\n52 -  وَ قَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَ أَطْغى  .\r\nيعنى : و هلاك كرد قوم نوح را پيش از عاد و ثمود  أَظْلَمَ وَ أَطْغى  نسبت به عاد و ثمود است يعنى قوم نوح از قوم عاد و ثمود ظالمتر و طاغىتر بودند ، كه نوح مدت نهصد و پنجاه سال دعوت كرد  وَ ما آمَنَ مَعَهُ إِلَّا قَلِيلٌ  .\r\n53 و 54 -   وَ الْمُؤْتَفِكَةَ أَهْوى فَغَشَّاها ما غَشَّى   .\r\nمنظور از مؤتفكه قراء لوط عليه السّلام يا مطلق قراء زير و رو شده است كه در\r\n\r\n","description":"","footnote":"","page_name":" 427 ","page_number":429},
  {"content":"\r\n\r\nجاى ديگر آمده  فَجَعَلْنا عالِيَها سافِلَها  يعنى او بود كه قراء زير و رو شده را ساقط و هلاك كرد ،  فَغَشَّاها . . .  براى هولناك بودن عذاب است و ممكن است اشاره به  وَ أَمْطَرْنا عَلَيْها حِجارَةً مِنْ سِجِّيلٍ  باشد .\r\n55 -  فَبِأَيِّ آلاءِ رَبِّكَ تَتَمارى  .\r\nتفريع است بر مطالب گذشته اينكه : اماته ، احياء ، گرياندن و غيره نعمت شمرده شده‌اند از آن جهت است كه همه در نظام جهان دخيلند ، آيه مىشود خطاب باشد به   الَّذِي تَوَلَّى وَ أَعْطى قَلِيلًا   و مىشود خطاب باشد بهر خواننده و يا به حضرت رسول صلّى اللَّه عليه و آله من باب « اياك اعنى و اسمعى يا جارة » تمارى به معنى شك و ارتياب است .\r\n56 -  هذا نَذِيرٌ مِنَ النُّذُرِ الْأُولى  .\r\nهذا اشاره به قرآن و يا رسول خدا صلّى اللَّه عليه و آله است يعنى اين قرآن نيز در رديف انذار كنندگان پيشين است ، عادت خدا از اول بر انذار و تبشير بوده است ، چيز نو ظهورى نيست .\r\n57 و 58 -   أَزِفَتِ الْآزِفَةُ لَيْسَ لَها مِنْ دُونِ اللَّهِ كاشِفَةٌ   .\r\nآزفه يكى از نامهاى قيامت است  وَ أَنْذِرْهُمْ يَوْمَ الْآزِفَةِ  مؤمن / 18 ، قرآن مجيد پيوسته آخرت را نزديك شمرده است ، چنان كه مىخوانيم :   اقْتَرَبَ لِلنَّاسِ حِسابُهُمْ   انبياء / 1 ،   إِنَّهُمْ يَرَوْنَهُ بَعِيداً وَ نَراهُ قَرِيباً   معارج / 8 ، « كاشفه » تقديرش « نفس كاشفة » است . منظور از كشف ، از بين بردن شدائد و عذاب آن روز مىباشد .\r\n59 - 61 -    أَ فَمِنْ هذَا الْحَدِيثِ تَعْجَبُونَ وَ تَضْحَكُونَ وَ لا تَبْكُونَ وَ أَنْتُمْ سامِدُونَ    .\r\nاستفهام براى توبيخ و آيات متفرع بر گذشته است يعنى وقتى منتهاى هر چيز خداست ، قيامت نيز در دست اوست ، قرآن نيز اين حقائق و اين نظام را بيان\r\n\r\n","description":"","footnote":"","page_name":" 428 ","page_number":430},
  {"content":"\r\n\r\nمىكند ، بايد شما در مقابل افراط و تفريطهاى خويش گريه كنيد ، نه اينكه بخنديد و از قرآن تعجب نمائيد و از آن به چيزهاى ديگر مشغول شويد و يا از پذيرفتن آن سرباز زنيد .\r\n62 -  فَاسْجُدُوا لِلَّهِ وَ اعْبُدُوا  .\r\nتفريع است بر سخن گذشته ، يعنى : حال كه چنين است خدا را سجده و عبادت كنيد تا سعادت دو جهان يابيد . عبادت اعم از سجده است . اين آيه يكى از سجده‌هاى چهارگانهء واجب از نظر شيعه است كه در سورهء سجده و فصّلت بيان گرديد .\r\nسجده و عبادت به خدا . افتادن در مسير نظام خلقت و هماهنگ بودن با آنست كه عاقبتش سعادت هر دو جهان مىباشد ، روز يكشنبه بيست و پنجم شوال المكرم هزار و چهار صد و پنج مصادف با روز رحلت حضرت صادق صلوات اللَّه عليه مطابق 23 / 4 / 1364 تفسير سورهء نجم به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 429 ","page_number":431},
  {"content":"\r\n\r\n\r\nسورهء قمر\r\nدر مكه نازل شده و پنجاه و پنج آيه است\r\n\r\nنظرى به سورهء مباركه\r\n1 - سورهء قمر سى و هفتمين سوره است كه بعد از سورهء طارق در مكه نازل گرديد ، در ترتيب فعلى قرآن مجيد سورهء پنجاه و چهارم است آيات آن نشان مىدهد كه بعد از سال سوّم بعثت نازل شده ، موقعى كه رسول خدا صلّى اللَّه عليه و آله دعوت خويش را آشكار كرده بود و كفار در مقابل دعوت آن حضرت به سختى ايستادگى مىكرده‌اند ، ولى وقت دقيق نزول آن معلوم نيست .\r\n2 - عدد آيات آن به اجماع قارئان پنجاه و پنج است در تفسير خازن آمده كه اين سوره داراى سيصد و چهل و دو كلمه و هزار و چهار صد و بيست و سه حرف است ، اين مىرساند كه مسلمين از قديم الايّام به قرآن مجيد اهميّت بيشتر مىداده‌اند .\r\n3 - تسميهء آن به قمر به علّت وقوع اين كلمه و مطرح شدن انشقاق قمر در اول آنست ولى در روايات ، سورهء   اقْتَرَبَتِ السَّاعَةُ   نقل شده است .\r\n4 - سورهء مباركه مكى است ، مطالب آن شاهد اين مدعاست ، در الميزان فرموده : اينكه بعضى گفته‌اند : آن در « بدر » نازل گرديد و يا بعضى از آيات آن را مدنى گفته‌اند ، اعتنايى به حرفشان نيست .\r\n5 - مىشود يقين كرد كه همهء سوره به يك بار نازل شده و دليلى بر نزول\r\n\r\n","description":"","footnote":"","page_name":" 430 ","page_number":432},
  {"content":"\r\n\r\nتدريجى آن نيست ، شأن نزول و علت آن را نيز بايد از مطالب آن به دست آورد .\r\n\r\nمطالب سوره و غرض آن\r\nسورهء مباركه يكپارچه انذار است ، به استثناء دو آيه اخير كه دربارهء بشارت به بهشت است ، مطلب با نزديك شدن قيامت و شكافتن ماه شروع مىشود ، آن گاه سخن از تكذيب مشركان است كه نبوت آن حضرت را تكذيب مىكردند ، با آنكه مىدانستند به سر اقوام گذشته در اثر تكذيبشان چه بلاهايى آمد .\r\nآن گاه به طور تفصيل ، عذابهايى كه بر قوم نوح ، هود ، صالح ، و لوط آمد بازگو كرده و در مقام نتيجه‌گيرى فرمايد : مگر كفار مكه از آنها بهتر هستند كه مانند آنها گرفتار نشوند ؟ و يا در كتابهاى آسمانى وعده شده كه اينان از بلا مصون خواهند بود ؟ و يا مىگويند ما متحد و يار يكديگريم و در مقابل خدا مىايستيم ؟ نه ، آنها توانايى ندارند ، و خواهند ديد : آتش آخرت چگونه آنها را خواهد گرفت .\r\n\r\n","description":"","footnote":"","page_name":" 431 ","page_number":433},
  {"content":"\r\n\r\nسورة القمر مكيّة و هى خمس و خمسون آية نزلت بعد سورة الطارق بِسْمِ اللَّهِ الرَّحْمنِ الرَّحِيمِ\r\n\r\n[ سوره القمر ( 54 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nاقْتَرَبَتِ السَّاعَةُ وَ انْشَقَّ الْقَمَرُ ( 1 ) وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ ( 2 ) وَ كَذَّبُوا وَ اتَّبَعُوا أَهْواءَهُمْ وَ كُلُّ أَمْرٍ مُسْتَقِرٌّ ( 3 ) وَ لَقَدْ جاءَهُمْ مِنَ الْأَنْباءِ ما فِيهِ مُزْدَجَرٌ ( 4 )\r\nحِكْمَةٌ بالِغَةٌ فَما تُغْنِ النُّذُرُ ( 5 ) فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ ( 6 ) خُشَّعاً أَبْصارُهُمْ يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ ( 7 ) مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ ( 8 )\r\nبه نام خداى رحمان رحيم\r\n1 - قيامت نزديك شد و ماه بشكافت :\r\n2 - اگر هر معجزه‌اى ببينند گويند جادوى دائم است .\r\n3 - پيامبر و معجزهء او را تكذيب كردند ( ولى ) هر كار ( در وقت خود ) ثابت مىشود ( و جاى خود را مىگيرد ) .\r\n4 - از اخبار گذشتگان براى آنها آمد ، آنچه در آن منع از گناه هست .\r\n\r\n","description":"","footnote":"","page_name":" 432 ","page_number":434},
  {"content":"\r\n\r\n5 - قرآن حكمت كاملى است ليكن انذارها فائده نمىدهد .\r\n6 - پس ، از آنها روى بگردان ، يا دآر روزى را كه خواننده به چيز هولناكى مىخواند .\r\n7 - از قبرها خارج مىشوند گويى ملخهاى پراكنده‌اند ، حال آنكه سر به زير و ذليلند .\r\n8 - به طرف ندا كننده شتابانند ، كافران گويند : اين روز سختى است .\r\n\r\nكلمه‌ها\r\nاقتربت : اقتراب در فهماندن معنى نزديكى از « قرب » ابلغ است .\r\nمستمر : ثابت و دائم . « استمر الشيء : دام و ثبت » .\r\nمستقر : قرار : ثبات و محل استقرار . مستقر : ثابت و قرار گيرنده .\r\nمزدجر : زجر : راندن با صدا ، و گاهى در مطلق راندن آيد مزدجر ( به فتح جيم ) مصدر ميمى است به معنى طرد و منع ، راغب گويد :\r\n« مزدجر : اى طرد و منع عن ارتكاب المآثم » تاء آن طبق قاعدهء اعلال ، بدال مبدل شده است .\r\nنذر : آن در آيه مصدر است به معنى انذار .\r\nنكر : ( بر وزن عنق ) : منكر ، ناپسند ، غير معروف ، راغب واقعه هولناك گفته است .\r\nخشعا : جمع خاشع . خشوع به معنى تذلل و تواضع است خواه قلبى باشد يا ظاهرى ، اكثر استعمال آن در جوارح است در آيه به معنى تذلل و پائين آوردن سر از روى ذلت است .\r\nمهطعين : هطع : شتاب و خيره شدن . اهطاع نيز به معنى شتاب كردن و دراز كردن گردن است ، جوهرى در صحاح گويد : « اهطع :\r\nمد عنقه و صوب رأسه - اهطع في عدوه : اسرع » آن در آيه به معنى شتاب كنندگان است .\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nعسر : عسر ( بر وزن عقل ) : دشوارى . عسير و عسر ( بر وزن كتف ) وصف هستند به معنى دشوار و صعب .\r\n\r\nشرحها\r\nدر اين آيات كه به حكم مقدمه مطالب سوره هستند ، سخن از نزديك شدن قيامت و شكافته شدن ماه است كه از آن حضرت خواسته بودند سپس مىگويد :\r\nمشركان هر معجزه را به بينند گويند : جادو است ، در اين سخن از هواى نفس پيروى مىكنند ولى آينده واقعيت را ثابت خواهد كرد .\r\nخبرهاى گذشتگان به آنها رسيده أمّا پند نمىگيرند ، ولى روز قيامت كه از خاك بيرون آمدند ، به سرعت ، فرمان ندا كننده را اجابت خواهند كرد .\r\n1 -   اقْتَرَبَتِ السَّاعَةُ وَ انْشَقَّ الْقَمَرُ   .\r\nظهور و بلكه صريح آيه شريفه آنست كه ماه شكافته شده است ، چنان كه در نكته‌ها خواهد آمد ، اين معجزه را مشركان مكّه از آن حضرت خواسته‌اند و از طرف خدا واقع گرديده است ، آيه بعدى  وَ إِنْ يَرَوْا آيَةً يُعْرِضُوا وَ يَقُولُوا سِحْرٌ . . .  شاهد صدق اين مدعا مىباشد .\r\nاينكه گفته‌اند : منظور انفصال زمين از خورشيد در وقت خلقت است ، صحيح نيست زيرا انشقاق از باب انفعال آنست كه شكافتن در خود شىء واقع شود ، اگر آن طور بود كلمه اشتقاق از باب افتعال به كار مىرفت وانگهى اين سخن با آيه  وَ إِنْ يَرَوْا . . .  نمىسازد زيرا در انفصال زمين معجزه مرئى و انكار شده نيست .\r\nو اينكه گفته‌اند « اقترب - انشق » هر دو به معنى مضارع است و به علّت محقق الوقوع بودن ماضى به كار رفته ، جوابش آنست كه اين قول يا آيه بعدى  وَ إِنْ يَرَوْا . . .  سازگار نيست .\r\n\r\n","description":"","footnote":"","page_name":" 434 ","page_number":436},
  {"content":"\r\n\r\n  اقْتَرَبَتِ السَّاعَةُ   نشان مىدهد كه ميان شكافته شدن ماه و نزديكى قيامت ارتباطى وجود دارد و شايد منظور قرب معنوى باشد ، يعنى شكافتن ماه ، نزديكى قيامت را در اذهان روشن نمود به عبارت ديگر : شكافتن ماه آمدن قيامت را اثبات كرد و مردم دانستند : چنين چيزها ، شدنى است .\r\n2 -  وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ  .\r\nاشاره به آنست كه : اين معجزه در مشركان اثر نگذاشت ، زيرا آنها هر معجزه كه ببينند ، به جادو نسبت مىدهند و گويند : سحر بعد از سحر است ، « آية » نكره در سياق شرط و مفيد عموم است ، بعضىها « مستمر » را محكم معنى كرده‌اند ولى معنى اول درستتر است .\r\n3 -  وَ كَذَّبُوا وَ اتَّبَعُوا أَهْواءَهُمْ وَ كُلُّ أَمْرٍ مُسْتَقِرٌّ  .\r\nاشاره است به آنكه ، تكذيب آنها از روى هوا و هوس بوده است نه از روى برهان و منطق ، مراد از « كذبوا » تكذيب پيامبر و معجزهء اوست . ظاهرا منظور از  كُلُّ أَمْرٍ مُسْتَقِرٌّ  آنست كه : هر كار حق يا باطل در آينده در جاى خود قرار مىگيرد و معلوم مىشود كه حق است يا باطل ، نظير  وَ لَتَعْلَمُنَّ نَبَأَهُ بَعْدَ حِينٍ  ص / 88 و نظير :  سَيَعْلَمُونَ غَداً مَنِ الْكَذَّابُ الْأَشِرُ  قمر / 26 ، مىشود منظور از آن ، استقرار در دنيا و آخرت هر دو باشد .\r\n4 -  وَ لَقَدْ جاءَهُمْ مِنَ الْأَنْباءِ ما فِيهِ مُزْدَجَرٌ  .\r\nتوضيحى است دربارهء  وَ كُلُّ أَمْرٍ مُسْتَقِرٌّ  يعنى از خبرهاى گذشتگان به آنها رسيده است خبرى كه در آن موعظه هست ، تا بدانند ، حق و باطل چگونه در جاى خود مستقر شد ، اهل باطل هلاك شدند و پيامبران و مؤمنان نجات يافتند ، مراد اخبار عاد و ثمود است كه خواهد آمد .\r\n5 -  حِكْمَةٌ بالِغَةٌ فَما تُغْنِ النُّذُرُ  .\r\n\r\n","description":"","footnote":"","page_name":" 435 ","page_number":437},
  {"content":"\r\n\r\nيعنى : قرآن يا دعوت بدين ، حكمت كاملى است ، حكمت سخن حقى است پر از نفع ، بالغ به معنى كامل و تمام است ،  فَما تُغْنِ النُّذُرُ  جمله‌اى را در تقدير دارد ، يعنى : « كذبوا الحكمة فما تغن النذر » نذر جمع نذير يا انذار است .\r\n6 -  فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ  .\r\nجملهء اوّل تفريع است بر گذشته ، يعنى : حالا كه تكذيب مىكنند و در پى هواى نفس هستند از آنها در گذر و در ايمان آوردن اصرار مكن . « يوم » تقديرش « اذكر يوم » و نظير آنست ، منظور از « داع » مىشود خدايا ملائكه باشند ، چنان كه در آيهء  يَوْمَ يَدْعُوكُمْ فَتَسْتَجِيبُونَ بِحَمْدِهِ  اسراء / 52 خداست  مُهْطِعِينَ إِلَى الدَّاعِ  نيز مانند اين آيه است يعنى : دعوت كننده آنها را از زمين دعوت مىكند به كارى سخت و ناپسند .\r\n7 -  خُشَّعاً أَبْصارُهُمْ يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  .\r\nخشعا حال است از فاعل « يخرجون » ، جملهء  كَأَنَّهُمْ جَرادٌ . . .  اگر تشبيه براى « يخرجون » باشد ، از يك واقعيّت عالى حكايت مىكند ، و آن اينكه تخم گذارى ملخ بدانگونه است كه ملخها انتهاى دم خود را در زمين فرو برده و در آن تخم گذارى مىكنند ، پس از چندى تخمها به صورت كرم از زمين مىرويند ، آن گاه مبدل به ملخ مىشوند و بدون نظم و نقشه در هم مىلولند .\r\nآيه نشان مىدهد كه انسانها نيز مانند ملخ از زمين خواهند روئيد و آن گاه درهم و برهم فرياد خواهند كشيد :  مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ  .\r\n8 -  مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ  .\r\nحال است از فاعل « يخرجون » : يعنى خارج مىشوند از قبر در حالى كه ، به سرعت به طرف دعوت كننده مىروند ، از  يَقُولُ الْكافِرُونَ  معلوم مىشود مؤمنان چنين سخنى نخواهند گفت ، در جاى ديگر آمده :  يَخْرُجُونَ مِنَ الْأَجْداثِ \r\n\r\n","description":"","footnote":"","page_name":" 436 ","page_number":438},
  {"content":"\r\n\r\n سِراعاً كَأَنَّهُمْ إِلى نُصُبٍ يُوفِضُونَ  معارج / 44 .\r\n\r\nنكته‌ها\r\nشق القمر :\r\nدر اين واقعه و امثال آن نبايد شكّ كرد ، اين كارها از امكانات ما خارج است ولى خدا در مقابل نظامى كه به وجود آورده ، ناتوان نيست ، هر آن مىتواند از روى مصلحتى در آن استثناء به وجود آورد ، نظير آتش ابراهيم ، عمر نوح ، عصاى موسى ، ولادت عيسى ، شكافتن دريا براى يهود و امثال آن ،  إِنَّ اللَّهَ عَلى كُلِّ شَيْءٍ قَدِيرٌ  .\r\nدر اين رابطه مقدارى از آنچه در قاموس قرآن نوشته‌ام در اينجا مىآورم :\r\nدر مجمع البيان از ابن عبّاس نقل شده : مشركان به رسول خدا صلّى اللَّه عليه و آله گفتند : اگر راستگويى ماه را براى ما دو تكّه كن ، فرمود : اگر چنين كنم ايمان مىآوريد ؟ گفتند : آرى ، آن حضرت از خدا خواست تا ماه را بشكافد ، ماه دو تكه شد ، حضرت فرياد مىكشيد : يا فلان يا فلان بنگريد .\r\nابن مسعود گويد در عهد آن حضرت ماه دو شقّه شد حضرت فرمود : شاهد باشيد ، شاهد باشيد و نيز گويد به خدايى كه جانم در دست اوست : كوه حرا را ديدم كه ميان دو تكهء ماه بود ( يعنى در دو طرف آن در آسمان ديده مىشد ) .\r\nمجمع البيان اضافه مىكند : جماعت كثيرى از صحابه انشقاق ماه را نقل كرده‌اند از جمله : ابن مسعود ، انس بن مالك ، حذيفة بن يمان ، ابن عمر ، ابن عباس ، جبير بن مطعم و جماعتى از مفسران نيز بر آنند ، فقط عطاء و حسن و بلخى مخالفت كرده و گفته‌اند : انشقاق قمر راجع به آينده است ، اما آن درست نيست زيرا مسلمين بر آن اجماع دارند ، شهرت آن در ميان صحابه مانع از قبول قول به خلاف است .\r\n\r\n","description":"","footnote":"","page_name":" 437 ","page_number":439},
  {"content":"\r\n\r\nمؤلف گويد : اهل سنت نيز در تفاسير خويش مانند مجمع البيان گفته‌اند در تفسير برهان سه روايت دربارهء شق القمر از امامان اهل بيت عليهم السّلام نقل شده و از ابن شهر آشوب نقل كرده : مفسران و محدثان جز عطا و حسن و بلخى بر اين مطلب اجماع دارند ، مجلسى رحمه اللَّه در بحار الانوار آن را به طور تفصيل از تفاسير و روايات نقل مىكند . ( ج 17 / 347 به بعد طبع جديد ) .\r\nنگارنده گويد : اينكه از ائمه عليهم السّلام در اين باره زياد روايت نشده ، ظاهرا به علّت واضح بودن قضيه است .\r\nمطلب ديگر :\r\nمعجزات پيامبران به دو قسم تقسيم مىشود ، اول معجزاتى كه خدا براى اثبات نبوت آنها داده است ، مانند عصاى موسى ، قرآن محمّد صلّى اللَّه عليه و آله ، دوم معجزاتى است كه مردم خواسته‌اند ، مانند ناقهء صالح و مائده عيسى ، قرآن مجيد صريح است در اينكه اگر مردم معجزه‌اى بخواهند و پيامبر آن را بياورد در صورت عدم ايمان ، به زودى با قهر خدا از بين خواهند رفت ، چنان كه قوم صالح ايمان نياورند و هلاك شدند . قسم دوم را معجزهء اقتراحى گويند .\r\nياران عيسى از آن حضرت مائده آسمانى خواستند ، خدا در جواب فرمود :\r\n . . . إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  مائده / 115 ، يا در جواب مشركان كه مىگفتند : با پيامبر فرشته‌اى بيايد و نبوت او را تصديق كند فرموده :  وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ  انعام / 8 .\r\nيعنى : اگر فرشته مىفرستاديم باز ايمان نمىآوردند ، آن وقت لازم بود مهلتى ندهيم و هلاكشان كنيم ، اما خواست ما آنست كه در مهلت زندگى كنند و هلاك نشوند تا شايد هدايت يابند .\r\n\r\n","description":"","footnote":"","page_name":" 438 ","page_number":440},
  {"content":"\r\n\r\nو نيز در جاى ديگر در همين رابطه فرموده : كه مشركان مىگفتند :   لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ ، ما نُنَزِّلُ الْمَلائِكَةَ إِلَّا بِالْحَقِّ وَ ما كانُوا إِذاً مُنْظَرِينَ   حجر / 8 .\r\nو نيز در جاى ديگرى فرموده : علت نفرستادن معجزه اقتراحى ( درخواستى ) آنست كه براى ديگران فرستاديم ، ايمان نياوردند ، هلاكشان كرديم  وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها . . . \r\nاسراء / 59 .\r\nعلى هذا در اينجا يك سؤال پيش مىآيد و آن اينكه : اگر شق القمر را مشركان خواسته‌اند پس چرا بعد از ايمان نياوردن از بين نرفتند ؟ الميزان در جواب اين سؤال فرموده : آنها مىبايست از بين بروند ولى آيه  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ . . .  انفال / 33 ، آن كلّى را تخصيص داده است ، مانعى نبود كه آنها شق القمر را بخواهند و آن واقع شود ، امّا به علّت بودن آن حضرت در مكه ، عذاب آنها را نگيرد و پس از خروج وى معذب شوند ، چنان كه بعد از هجرت آن حضرت ، در « بدر » معذب شدند .\r\nمؤلف گويد : ظهور  وَ ما مَنَعَنا أَنْ نُرْسِلَ بِالْآياتِ . . .  در آنست كه خدا به هيچ وجه ، معجزه را نمىفرستد ، در جواب ناچاريم يا گفته الميزان را قبول كنيم و يا بگوئيم : شق القمر اقتراحى نبوده ، بلكه بدوا از طرف خدا واقع شده است ، مانند معجزات ديگر آن حضرت و يا در نزول عذاب تدريج رخ داده و بعد از خروج آن حضرت مستأصل شده‌اند .\r\n\r\n","description":"","footnote":"","page_name":" 439 ","page_number":441},
  {"content":"\r\n\r\n\r\n[ سوره القمر ( 54 ) : آيات 9 تا 22 
  ]\r\nكَذَّبَتْ قَبْلَهُمْ قَوْمُ نُوحٍ فَكَذَّبُوا عَبْدَنا وَ قالُوا مَجْنُونٌ وَ ازْدُجِرَ ( 9 ) فَدَعا رَبَّهُ أَنِّي مَغْلُوبٌ فَانْتَصِرْ ( 10 ) فَفَتَحْنا أَبْوابَ السَّماءِ بِماءٍ مُنْهَمِرٍ ( 11 ) وَ فَجَّرْنَا الْأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ ( 12 ) وَ حَمَلْناهُ عَلى ذاتِ أَلْواحٍ وَ دُسُرٍ ( 13 )\r\nتَجْرِي بِأَعْيُنِنا جَزاءً لِمَنْ كانَ كُفِرَ ( 14 ) وَ لَقَدْ تَرَكْناها آيَةً فَهَلْ مِنْ مُدَّكِرٍ ( 15 ) فَكَيْفَ كانَ عَذابِي وَ نُذُرِ ( 16 ) وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ( 17 ) كَذَّبَتْ عادٌ فَكَيْفَ كانَ عَذابِي وَ نُذُرِ ( 18 )\r\nإِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ ( 19 ) تَنْزِعُ النَّاسَ كَأَنَّهُمْ أَعْجازُ نَخْلٍ مُنْقَعِرٍ ( 20 ) فَكَيْفَ كانَ عَذابِي وَ نُذُرِ ( 21 ) وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ( 22 )\r\n9 - پيش از اهل مكه قوم نوح پيامبران را تكذيب كردند بندهء ما را تكذيب كرده و گفتند ديوانهء مسلوب العقل است .\r\n\r\n","description":"","footnote":"","page_name":" 440 ","page_number":442},
  {"content":"\r\n\r\n10 - خدايش را خواند كه من مغلوبم ياريم فرما .\r\n11 - درهاى آسمان را با آبى شديد باز كرديم .\r\n12 - زمين را چشمه‌ها شكافتيم ، آب آسمان و زمين بر فرمانى معين به هم آميخت .\r\n13 - نوح را بر كشتى كه از تخته‌ها و ميخها بود حمل كرديم .\r\n14 - زير حفاظت ما حركت مىكرد ، پاداشى بود به نوح كه نبوتش انكار شده بود .\r\n15 - اين قضيه را نشانه‌اى گذاشتيم آيا پند گيرنده‌اى هست ؟\r\n16 - عذاب و انذار من چگونه بود ؟ !\r\n17 - قرآن را براى پندگيرى آسان كرديم آيا پندگيرنده‌اى هست ؟ !\r\n18 - قوم عاد پيامبر را تكذيب كرد ، عذاب و انذار من چگونه بود ؟\r\n19 - ما بر آنها بادى سوزان در روز نحس پيوسته فرستاديم .\r\n20 - مردم را از جا مىكند ، گويى آنها تنه‌هاى كنده شدهء درخت خرما بودند .\r\n21 - پس عذاب و انذار من چگونه بود ؟\r\n22 - قرآن را براى پند گرفتن آسان كرده‌ايم ، آيا پند گيرنده‌اى هست ؟\r\n\r\nكلمه‌ها\r\nمنهمر : همر : ( بر وزن عقل ) ريختن اشك و آب ، « همره فانهمر » : ريخت آن را پس ريخته شد ، لازم و متعدّى هر دو آمده است ، طبرسى شدت را در آن قيد مىكند « منهمر » : بسيار ريزنده ، اشاره به باران خارق العاده است ، اين كلمه فقط يك بار در كلام اللَّه يافته است .\r\nالواح : تخته‌ها ، مفرد آن لوح است .\r\nدسر : ( بر وزن شتر ) مسمارها ، مفرد آن دسار است ، اصل آن به معنى دفع مىباشد ، در نهج البلاغه فرموده :\r\n« فسوى منه سبع سماوات . . .\r\nبه غير عمد يدعمها و لا دسار ينظمها »\r\nخطبه / 1 .\r\n\r\n","description":"","footnote":"","page_name":" 441 ","page_number":443},
  {"content":"\r\n\r\nمدكر : پند گيرنده ، تذكر پذير . آن در اصل مذتكر از باب افتعال است تاء بدال مبدل شده و ذال در آن ادغام گرديده است .\r\nصرصر : باد بسيار سرد يا باد شديد ، تكرار كلمه دال بر مبالغه است ، در مجمع البيان از فراء نقل شده : آن باد سردى است كه مثل آتش مىسوزاند ، راغب نيز باد بسيار سرد گفته ، از امام باقر عليه السّلام در تفسير صافى باد سرد نقل گرديده ، اين كلمه سه بار در قرآن مجيد آمده است ، قمر / 19 ، فصلت / 16 ، حاقه / 6 .\r\nاعجاز : عجز انسان قسمت مؤخر اوست ، عجز غير انسان نيز به او تشبيه شده است ( راغب ) . جمع آن اعجاز است ، اعجاز را در مجمع اصول ( ريشه‌ها ) و اسافل فرموده است ، بعيد نيست تنه‌هاى نخل منظور باشد .\r\nمنقعر : كنده شده . « انقعرت الشجرة » يعنى درخت از ريشه‌اش كنده شد راغب گويد : منقعر درختى است كه در زمين ريشه دوانيده و بقعر آن رفته است .\r\n\r\nشرحها\r\nدر اين آيات و ما بعد آن ، جريان هلاكت قوم نوح ، عاد ، ثمود ، لوط و قوم فرعون نقل شده و در خلال آنها چهار بار آيهء  وَ لَقَدْ يَسَّرْنَا الْقُرْآنَ لِلذِّكْرِ . . . \r\nو چهار بار آيهء  فَكَيْفَ كانَ عَذابِي وَ نُذُرِ  براى مزيد تذكر ، تكرار شده است ، همهء اين جريانها ، تفصيل  وَ لَقَدْ جاءَهُمْ مِنَ الْأَنْباءِ ما فِيهِ مُزْدَجَرٌ  مىباشد ، در آيات عنوان شده ، حالات قوم نوح و قوم هود را آورده‌ايم . اين قصه‌ها نشان مىدهند كه آيندگان نيز مثل گذشتگان خواهند بود .\r\n\r\n","description":"","footnote":"","page_name":" 442 ","page_number":444},
  {"content":"\r\n\r\n9 -  كَذَّبَتْ قَبْلَهُمْ قَوْمُ نُوحٍ فَكَذَّبُوا عَبْدَنا وَ قالُوا مَجْنُونٌ وَ ازْدُجِرَ  .\r\nضمير « قبلهم » راجع به كفار مكه است « فكذبوا » بيان « كذبت » مىباشد نظير  وَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي  هود / 45 ، به قولى منظور از تكذيب اوّل ، تكذيب مطلق رسل است كه نتيجه‌اش تكذيب نوح عليه السّلام بود نظير  كَذَّبَتْ قَوْمُ نُوحٍ الْمُرْسَلِينَ  شعراء / 105 يعنى آنها پيامبران را تكذيب مىكردند ، الميزان اين وجه را مىپسندد .\r\n« عبدنا » مفيد تعظيم نوح است ، « و ازدجر » به صيغه مفعول يعنى جنّ عقلش را ربوده و از عقل منعش كرده است ، على هذا آن توضيح « مجنون » مىباشد به قولى با تهديد از دعوت ممنوع گرديد نظير :  لَئِنْ لَمْ تَنْتَهِ يا نُوحُ لَتَكُونَنَّ مِنَ الْمَرْجُومِينَ  شعراء / 116 .\r\n10 -  فَدَعا رَبَّهُ أَنِّي مَغْلُوبٌ فَانْتَصِرْ  .\r\nانتصار به معنى انتقام است ، مراد از مغلوب عدم قبول سخنان اوست چنان كه در سورهء نوح به تفصيل مىخوانيم ، دعايش همان بود كه گفت :  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  نوح / 26 ، طبرسى فرموده : اين نشان مىدهد كه در آن موقع بايد به خدا متوسل شد .\r\n11 -  فَفَتَحْنا أَبْوابَ السَّماءِ بِماءٍ مُنْهَمِرٍ  .\r\nتفريع است بر دعاى نوح ، « فتحنا - منهمر » نشان مىدهد كه باران عادى نبود ، بلكه نظير باز كردن سدى بود كه از آمدن آب جلوگيرى مىكرد .\r\n12 -  وَ فَجَّرْنَا الْأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ  .\r\nاين نشان مىدهد كه توأم با ريزش باران ، زمين از محلهاى بسيارى شكافته و آب از آنها بيرون زده است ، آيه  وَ فارَ التَّنُّورُ  هود / 40 حاكى است كه شروع اين كار با فوران تنور بوده است ، « عيونا » تميز يا حال است ، تقدير آن « جعلنا\r\n\r\n","description":"","footnote":"","page_name":" 443 ","page_number":445},
  {"content":"\r\n\r\nالارض عيونا منفجرة » مىباشد مراد از « الماء » آب باران و آب جوشيده از زمين است  عَلى أَمْرٍ قَدْ قُدِرَ  يعنى طبق فرمانى كه از طرف خدا معين و مقدر شده بود نه كم و نه زياد .\r\n13 -  وَ حَمَلْناهُ عَلى ذاتِ أَلْواحٍ وَ دُسُرٍ  .\r\nضمير « حملناه » راجع به نوح است  ذاتِ أَلْواحٍ وَ دُسُرٍ  كشتى اوست كه از تخته‌ها و مسمارها ساخته بود .\r\n14 -  تَجْرِي بِأَعْيُنِنا جَزاءً لِمَنْ كانَ كُفِرَ  .\r\nمنظور از « اعيننا » مراقبتها و حراستهاى خداوند است كه آن را از غرق شدن باز مىداشت « جزاء » مفعول له است ، يعنى اين جريان كه نتيجه‌اش نجات نوح و پيروان او و هلاك مشركان بود ، جزائى بود به نوح كه نبوت او را انكار كرده بودند .\r\n15 -  وَ لَقَدْ تَرَكْناها آيَةً فَهَلْ مِنْ مُدَّكِرٍ  .\r\nضمير « تركناها » ظاهرا راجع به قضيه است ، يعنى اين قضيه را آيتى قرار داديم بر قدرت و انتقام و توحيد خويش ، آيا پند گيرنده‌اى هست ؟ اين آيه نظير آنست كه در جريان اصحاب سبت فرموده :  فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  بقره / 66 .\r\nدر مجمع از بعضى نقل شده كه ضمير « ها » راجع به سفينه است و كشتى نوح باقى بود تا اوائل امت اسلامى آن را ديدند ، الميزان رجوع آن را به سفينه حتمى دانسته و فرمايد اين سخن لازم گرفته كه كشتى تا نزول اين آيات به صورت نشانه‌اى از طوفان مانده باشد بعضى گويند : خدا كشتى را در كوه جودى نگاه داشت تا اوائل اين امّت آن را ديدند . ولى چنان كه گفتيم ضمير « ها » به قصّه راجع است .\r\n\r\n","description":"","footnote":"","page_name":" 444 ","page_number":446},
  {"content":"\r\n\r\n16 -  فَكَيْفَ كانَ عَذابِي وَ نُذُرِ  .\r\nاستفهام براى بزرگ بودن جريان و نذر به معنى انذار است ، « كان » تامه و « عذابى » فاعل آنست يعنى : عذاب و انذار من چگونه بود ؟\r\n17 -  وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ  .\r\nنوعى نتيجه گيرى از جريان نوح عليه السّلام است ، آسان كردن قرآن براى ذكر آنست كه مطابق فهم همگان القا شده ؟ عالم و جاهل مىتوانند از آن بره برند ، نه مثل كتابهاى ديگر كه فقط خواص و اهل فن از آن فائده مىبرند ، نظير :   إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ   زخرف / 4 .\r\nمنظور از « ذكر » ظاهرا يادآورى خدا و قدرت او و همه چيزهايى كه قرآن براى آنها نازل شده است ، زيرا كه ذكر به همه قرآن نسبت داده شده نه فقط به جريان نوح .\r\n18 -  كَذَّبَتْ عادٌ فَكَيْفَ كانَ عَذابِي وَ نُذُرِ  .\r\nمراد از « عاد » قوم هود عليه السّلام است ، گويى به علّت بسيار هائل بودن بلا ، بلافاصله  فَكَيْفَ كانَ . . .  آمده است .\r\n19 -  إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ  .\r\nبيان عذاب آنهاست مراد از ريح صرصر ظاهرا باد بسيار سرد است كه هفت شب و هشت روز بر آنها وزيد خون در بدنهايشان منجمد گرديد و همه مانند تنه درختان به زمين افتادند ، « مستمر » وصف يوم است ، استمرار به علّت هفت شبانه روز بودن آن بود ، چنان كه فرموده :  سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ  حاقه / 7 ، نحوست به علّت وقوع عذاب در آن روزهاست و گرنه ، روز و وقت نحوستى ندارند ، رجوع شود به « نكته‌ها » .\r\nو اگر وصف « نحس » باشد به علّت آنست كه نحوست و شومى آن يعنى عذاب\r\n\r\n","description":"","footnote":"","page_name":" 445 ","page_number":447},
  {"content":"\r\n\r\nآن استمرار داشت .\r\nمراد از « يوم » قطعه‌اى از زمان است نه بيست و چهار ساعت چنان كه در جاى ديگر آمده :  . . . رِيحاً صَرْصَراً فِي أَيَّامٍ نَحِساتٍ  فصلت / 16 و نيز :  سَبْعَ لَيالٍ وَ ثَمانِيَةَ أَيَّامٍ  كه گذشت .\r\n20 -  تَنْزِعُ النَّاسَ كَأَنَّهُمْ أَعْجازُ نَخْلٍ مُنْقَعِرٍ  .\r\nفاعل « تنزع » ريح است مراد از آن انداختن مردم به زمين و هلاك كردن آنهاست ، اعجاز به معنى تنه‌هاست نه ريشه‌ها ( و اللَّه اعلم ) .\r\n21 و 22 -   فَكَيْفَ كانَ عَذابِي وَ نُذُرِ وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ   .\r\nياء متكلم از « نذر » حذف شده ، كسرهء آخر آن ، دليل حذف ياء است ، معنى آيات در جريان نوح گذشت .\r\n\r\nنكته‌ها\r\nنحوست ايام يعنى چه :\r\nدربارهء  يَوْمِ نَحْسٍ مُسْتَمِرٍّ  بايد دانست : روز و وقت با نحوست و مباركى موصوف نمىشود ، بلكه شوم و مبارك بودن در اثر وقايعى است كه در روز واقع مىشود ، مانند  لَيْلَةُ الْقَدْرِ خَيْرٌ مِنْ أَلْفِ شَهْرٍ  كه خير بودن به علّت تعيين سرنوشتهاست يا به علّت عبادت در آن شب ، مبارك بودن ، بيست و هفتم رجب ، سيزده رجب ، پانزده شعبان اول شوال ، دهم ذو الحجة ، بيست و دوم بهمن ماه ( روز پيروزى انقلاب اسلامى ايران ) و . . . همه در اثر اتفاقهايى است كه در آنها به وقوع پيوسته است ، هكذا شوم بودن ايام و اوقات .\r\nدر تحف العقول از حسن بن مسعود نقل شده گويد : به محضر امام على النقى عليه السلام مشرف شدم ، در راه انگشتم زخم برداشت و سوارى بر من تنه زد و به\r\n\r\n","description":"","footnote":"","page_name":" 446 ","page_number":448},
  {"content":"\r\n\r\nميان جمعى انبوه وارد شدم قسمتى از لباسم را پاره كردند . گفتم :\r\n« كفانى اللَّه شرك من يوم فما ايشمك ؟ »\r\nيعنى اى روز خدا مرا از شر تو كفايت كند چه روز شومى هستى ؟ ! امام عليه السّلام چون اين سخن از من شنيد فرمود :\r\n« يا حسن هذا و انت تغشانا ترمى بذنبك من لا ذنب له »\r\nاى حسن پيش ما مىآيى و گناه خويش را به كسى بىگناه نسبت مىدهى ؟ ! ، حسن گويد عقل من به خودم برگشت و متوجه خطاى خود شدم ، گفتم : مولاى من ، از شما آمرزش مىخواهم .\r\nفرمود :\r\n« يا حسن ما ذنب الايام حتى صرتم تشتمون بها اذا جوزيتم باعمالكم فيها »\r\nاى حسن ايام چه گناهى دارند كه چون با گناهتان مجازات مىشويد ايام را شوم مىپندارند ؟ تا فرمود :\r\n« لا تعد و لا تجعل للايّام صنعا في حكم اللَّه ، قال الحسن : بلى يا مولاى »\r\nديگر چنين مگو ، روزها را در كار خدا دخيل مدان ، گفتم : چشم ، مولاى من .\r\nحديث شريف صريح است در اينكه زمان و وقت ، سعد و نحسى ندارد ، در وسائل كتاب حج ابواب آداب السفر باب هشتم نقل شده : بعضى از اهل بغداد به ابى الحسن ثانى عليه السّلام نوشت و از مسافرت در آخرين چهارشنبهء ماه ، سؤال كرد امام عليه السلام در جواب نوشت : هر كه در آخرين چهارشنبهء ماه به قصد مخالفت با اهل قال بد ، خارج شود از هر آفت محفوظ شود و از هر بلا معاف گشته و خدا حاجتش را قضا خواهد فرمود .\r\nدر باب چهارم امام صادق عليه السّلام ضمن حديثى علّت شومى دوشنبه را چنين بيان فرموده :\r\n« فقدنا فيه نبينا و ارتفع الوحى عنا »\r\nيعنى خود دوشنبه شوم نيست بلكه از دست رفتن رسول اللَّه صلّى اللَّه عليه و آله و انقطاع وحى آن را چنين كرده است ، رجوع شود به وسائل الشيعه آداب السفر .\r\n\r\n","description":"","footnote":"","page_name":" 447 ","page_number":449},
  {"content":"\r\n\r\nمسئله بخت و شانس و شوم بودن سيزدهم ماه و امثال آن نيز از توهماتى است كه از راه عامل خوف و جهالت و بىاعتقادى ، داخل زندگى انسانها شده است ، عوامل عقلانى و منطقى ندارند ، آنجا كه شاعر مىگويد :\r\n منجم كوكب بخت مرا از برج بيرون كن * كه من كم طالعم ترسم ز آهم آسمان سوزد \r\nو يا آنجا كه مىگويد :\r\n اگر به هر سو مويت دو صد هنر باشد * هنر به كار نيايد چو بخت بد باشد \r\nهمه اشتباه و پندارى بيش نيست ، در كارها بايد توكّل به خدا كرد و از جنابش استمداد نمود « اللّهم لا خير الا خيرك و لا طير الا طيرك و لا إله غيرك » در اين زمينه در الميزان مفصلا بحث شده است طالبان تفصيل به آنجا رجوع فرمايند بعضى از احاديث وارده در اين خصوص كه حاكى از نحوست ايّام است محمول به تقيه شده است .\r\n\r\n","description":"","footnote":"","page_name":" 448 ","page_number":450},
  {"content":"\r\n\r\n\r\n[ سوره القمر ( 54 ) : آيات 23 تا 42 
  ]\r\nكَذَّبَتْ ثَمُودُ بِالنُّذُرِ ( 23 ) فَقالُوا أَ بَشَراً مِنَّا واحِداً نَتَّبِعُهُ إِنَّا إِذاً لَفِي ضَلالٍ وَ سُعُرٍ ( 24 ) أَ أُلْقِيَ الذِّكْرُ عَلَيْهِ مِنْ بَيْنِنا بَلْ هُوَ كَذَّابٌ أَشِرٌ ( 25 ) سَيَعْلَمُونَ غَداً مَنِ الْكَذَّابُ الْأَشِرُ ( 26 ) إِنَّا مُرْسِلُوا النَّاقَةِ فِتْنَةً لَهُمْ فَارْتَقِبْهُمْ وَ اصْطَبِرْ ( 27 )\r\nوَ نَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ ( 28 ) فَنادَوْا صاحِبَهُمْ فَتَعاطى فَعَقَرَ ( 29 ) فَكَيْفَ كانَ عَذابِي وَ نُذُرِ ( 30 ) إِنَّا أَرْسَلْنا عَلَيْهِمْ صَيْحَةً واحِدَةً فَكانُوا كَهَشِيمِ الْمُحْتَظِرِ ( 31 ) وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ( 32 )\r\nكَذَّبَتْ قَوْمُ لُوطٍ بِالنُّذُرِ ( 33 ) إِنَّا أَرْسَلْنا عَلَيْهِمْ حاصِباً إِلاَّ آلَ لُوطٍ نَجَّيْناهُمْ بِسَحَرٍ ( 34 ) نِعْمَةً مِنْ عِنْدِنا كَذلِكَ نَجْزِي مَنْ شَكَرَ ( 35 ) وَ لَقَدْ أَنْذَرَهُمْ بَطْشَتَنا فَتَمارَوْا بِالنُّذُرِ ( 36 ) وَ لَقَدْ راوَدُوهُ عَنْ ضَيْفِهِ فَطَمَسْنا أَعْيُنَهُمْ فَذُوقُوا عَذابِي وَ نُذُرِ ( 37 )\r\nوَ لَقَدْ صَبَّحَهُمْ بُكْرَةً عَذابٌ مُسْتَقِرٌّ ( 38 ) فَذُوقُوا عَذابِي وَ نُذُرِ ( 39 ) وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ( 40 ) وَ لَقَدْ جاءَ آلَ فِرْعَوْنَ النُّذُرُ ( 41 ) كَذَّبُوا بِآياتِنا كُلِّها فَأَخَذْناهُمْ أَخْذَ عَزِيزٍ مُقْتَدِرٍ ( 42 )\r\n\r\n","description":"","footnote":"","page_name":" 449 ","page_number":451},
  {"content":"\r\n\r\n23 - قوم ثمود پيامبران را انكار كردند .\r\n24 - گفتند : آيا به يك نفر مانند خويش ، اطاعت كنيم ما در آن صورت در گمراهى و ديوانگى هستيم .\r\n25 - آيا از ميان ما ، وحى فقط بر او نازل شده ، بلكه او دروغگوى متكبر است .\r\n26 - فردا مىدانند دروغگوى متكبر كدام است ؟\r\n27 - ما ناقه را براى امتحان آنها خواهيم فرستاد منتظر آنها باش و بر اذيتشان صبر كن .\r\n28 - به آنها خبر بده كه آب ميان آنها و ناقهء مقسوم و هر حصه حاضر شده است .\r\n29 - آنها رفيق خويش را ندا كردند ، او قبول كرد و ناقه را كشت .\r\n30 - عذاب و انذار من چگونه بود ؟\r\n31 - ما بر آنها صيحه‌اى فرستاديم ، مانند چوب حظيره ساز شدند .\r\n32 - قرآن را براى پند گرفتن آسان كرده‌ايم آيا پند گيرنده‌اى هست ؟\r\n33 - قوم لوط پيامبران را تكذيب كردند .\r\n34 - ما بر آنها طوفان سنگبار فرستاديم ، مگر آل لوط كه آنها را در وقت سحر نجات داديم .\r\n35 - به جهت نعمت از جانب ما ، شاكر را اينطور جزا مىدهيم .\r\n36 - لوط آنها را از عذاب ما انذار كرد ، ولى در انذار شك كردند .\r\n37 - از او ، ميهمانانش را براى كامگيرى خواستند چشمشان را محو كرديم ، بچشيد عذاب و انذار مرا .\r\n38 - وقت صبح عذاب حتمى آنها را گرفت .\r\n\r\n","description":"","footnote":"","page_name":" 450 ","page_number":452},
  {"content":"\r\n\r\n39 - پس بچشيد عذاب و انذار مرا .\r\n40 - قرآن را براى پند گرفتن آسان كرده‌ايم آيا پند گيرنده‌اى هست ؟\r\n41 - به آل فرعون انذار ما آمد .\r\n42 - آيات ما را تكذيب كردند ، آنها را گرفتيم ، گرفتن غالب توانا .\r\n\r\nكلمه‌ها\r\nنذر : ( بر وزن عنق ) در گذشته گفته شد : اين كلمه هم مصدر آيد به معنى انذار و هم جمع نذير ، به معنى منذر و انذار كننده . در اين آيات هر دو استعمال آمده است .\r\nسعر : ( بر وزن عنق ) جمع سعير است و نيز به معنى رنج و جنون آيد ، در مجمع گويد : « السعر : الجنون » و بشتر ديوانه گويند « ناقة مسعورة » اصل آن به معنى التهاب و شعله‌ور شدن است .\r\nاشر : ( بر وزن كتف ) خود پسند . متكبّر . طاغى . راغب گويد : آن شدت طغيان و خود گم كردنى است كه از وفور نعمت و قدرت ناشى مىشود .\r\nمحتضر : ( به صيغه مفعول ) حاضر شده ، آن در آيه وصف « شرب » است .\r\nشرب : ( به كسر اول ) حصه آب  لَها شِرْبٌ وَ لَكُمْ شِرْبُ  شعراء / 155 .\r\nتعاطى : تعاطى از مادهء عطا به معنى اخذ و تناول است .\r\nعقر : عقر . بريدن . « عقر الكلب و الفرس و الإبل : قطع قوائمها بالسيف » .\r\nهشيم : هشم : شكستن . « هشم الشيء هشما : كسره » هشيم به معنى مهشوم ( شكسته شده ) است .\r\nمحتظر : ( به صيغه فاعل ) كسى كه براى باغ يا گوسفندان خود حظيره يا آغلى از چوب و علف مىسازد .\r\n\r\n","description":"","footnote":"","page_name":" 451 ","page_number":453},
  {"content":"\r\n\r\nحاصب : حصب : انداختن يا انداختن سنگريزه . حاصب : باد و طوفان توام با سنگ و ريگ ، آن چهار بار در قرآن مجيد آمده است .\r\nبطش : گرفتن محكم « الاخذ بالشدة » در معنى عذاب و انتقام به كار رود تماروا : مريه : مردد بودن . آن از شك اخص است . مماراة . شك و مجادله در آنچه در آن شك هست .\r\nراودوه : رود ( به فتح اول ) طلب كردن « راده رودا و ريادا : طلبه » مراوده به معنى طلب است براى كام گرفتن . مفاعله در آن براى مبالغه است ، گويى « عن » در اين گونه محلها براى تأكيد به مفعول وارد مىشود و تقدير آن « راودوه ضيفه » است .\r\nطمسنا : طمس : كهنه شدن . محو شدن . محو كردن . لازم و متعدى هر دو آمده است ، در مفردات ، ازاله اثر به طور محو ، و در جوامع الجامع ، محو فرموده است .\r\n\r\nشرحها\r\nدر اين آيات بلاهاى عبرت انگيز قوم صالح و قوم لوط و فرعونيان نقل شده كه مانند جريان قوم نوح و قوم هود از مصاديق  وَ لَقَدْ جاءَهُمْ مِنَ الْأَنْباءِ ما فِيهِ مُزْدَجَرٌ  هستند ، جريان قوم صالح و لوط تا حدّى مشروح نقل شده ولى جريان فرعونيان به اشارت آمده است ، گويى قبل از نزول اين سوره ، هلاك فرعونيان تازه تذكر داده شده بود ، كه در اينجا به اشاره اكتفاء شده است .\r\nواقعه قوم صالح آن بود كه گفتند : آيا همه ما از فردى كه از ماست اطاعت كنيم ؟ چطور شد كه فقط به او وحى آمد ؟ ! نه ، او از روى برترى جويى چنين ادعايى مىكند ، خدا به صالح فرمود : ما ناقه را به عنوان امتحان آنها خواهيم\r\n\r\n","description":"","footnote":"","page_name":" 452 ","page_number":454},
  {"content":"\r\n\r\nفرستاد ، ببين كارشان چگونه خواهد بود ، . . . آخر ناقه را كشتند ، صاعقه آنها را مانند چوبهاى خشكيده گردانيد جريان قوم لوط نيز مانند آنست .\r\n23 -  كَذَّبَتْ ثَمُودُ بِالنُّذُرِ  .\r\nمراد از ثمود قوم صالح است كه مشروح آن در سورهء هود گذشت ، نذر به معنى انذار كنندگان است مانند :  كَذَّبَتْ ثَمُودُ الْمُرْسَلِينَ  شعراء / 142 گويى منظور آنست كه اصل رسالت را انكار مىكردند و انكار صالح گوشه‌اى از آن بود .\r\n24 -  فَقالُوا أَ بَشَراً مِنَّا واحِداً نَتَّبِعُهُ إِنَّا إِذاً لَفِي ضَلالٍ وَ سُعُرٍ  .\r\nتفريع و توضيح است بر « كذبت » منظور از « واحدا » واحد نوعى است نظير  ما أَنْتَ إِلَّا بَشَرٌ مِثْلُنا  شعراء / 153 ، « منا » تأكيد مطلب است ، يعنى از مايى و مىشناسيم و با ما بوده‌اى ، « سعر » ظاهرا به معنى جنون است .\r\n25 -  أَ أُلْقِيَ الذِّكْرُ عَلَيْهِ مِنْ بَيْنِنا بَلْ هُوَ كَذَّابٌ أَشِرٌ  .\r\nصدر آيه به حكم تفريعى است بر آيه سابق ، يعنى : حالا كه مانند ما بشرى است ، چطور شد كه بر او وحى آمد و بر ما نه ، آن گاه از اين گفته اعراض كرده و گفته‌اند ، نه ، بر او ذكر نازل نشده بلكه جاه طلبى سبب اين ادعا شده است .\r\nبه نظر مىآيد : مبالغه « كذاب » در رابطه با كيفيّت است ، زيرا دروغ بر خدا سبب كذاب بودن مىشود ، رسول خدا صلّى اللَّه عليه و آله بر مسيلمه كه مدعى نبوت بود و كذاب لقب داد ، مقصود از « الذكر » وحى است .\r\n26 -  سَيَعْلَمُونَ غَداً مَنِ الْكَذَّابُ الْأَشِرُ  .\r\nتهديد است به عذاب موعود ، مقصود از « غد » عاقبت است گويند « ان مع اليوم غدا » ( مجمع ) .\r\n27 -  إِنَّا مُرْسِلُوا النَّاقَةِ فِتْنَةً لَهُمْ فَارْتَقِبْهُمْ وَ اصْطَبِرْ  .\r\n\r\n","description":"","footnote":"","page_name":" 453 ","page_number":455},
  {"content":"\r\n\r\nچون ناقه را براى دليل نبوت خواسته بودند ، خدا قول فرمود كه آن را به طور اعجاز خواهيم فرستاد منتظر عاقبت كارشان باش و بر اذيتشان صبر كن .\r\n28 -  وَ نَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ  .\r\nقسمت به معنى مقسوم است ، حاضر شونده مردم و ناقه بودند و حاضر شده حصه آب ، يعنى صاحب هر حصه در آن حاضر شونده است ، على هذا حصه حاضر شده است در سورهء شعراء فرموده :  هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ  / 155 تفصيل جريان در سوره هود گذشت .\r\n29 -  فَنادَوْا صاحِبَهُمْ فَتَعاطى فَعَقَرَ  .\r\nدشمنان صالح عليه السّلام ديدند كه مردم در اثر ناقه به تدريج بدين آن حضرت داخل مىشوند ، لذا به فكر از بين بردن ناقه افتادند ، « فتعاطى » ظاهرا به معنى قبول درخواست آنهاست .\r\n30 -  فَكَيْفَ كانَ عَذابِي وَ نُذُرِ  .\r\nيعنى : بنگر كه عذاب و انذار من چگونه بود .\r\n31 -  إِنَّا أَرْسَلْنا عَلَيْهِمْ صَيْحَةً واحِدَةً فَكانُوا كَهَشِيمِ الْمُحْتَظِرِ  .\r\nدر جاهاى ديگر از قرآن مجيد آمده كه قوم با صاعقه از بين رفتند ، صاعقه با صيحه توأم است ، آدم برق زده مانند چوب خشك بر زمين مىافتد ، يعنى مانند چوبهاى حظيره ساز شدند ، ( تشبيه عجيبى است ) .\r\n32 -  وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ  .\r\nمعنى اين آيه در گذشته روشن گرديد .\r\n33 -  كَذَّبَتْ قَوْمُ لُوطٍ بِالنُّذُرِ  .\r\nمنظور از « نذر » پيامبران است چنان كه در سوره شعراء فرموده :  كَذَّبَتْ قَوْمُ لُوطٍ الْمُرْسَلِينَ  / 160 ، معنى آن در بالا گذشت .\r\n34 -  إِنَّا أَرْسَلْنا عَلَيْهِمْ حاصِباً إِلَّا آلَ لُوطٍ نَجَّيْناهُمْ بِسَحَرٍ  .\r\n\r\n","description":"","footnote":"","page_name":" 454 ","page_number":456},
  {"content":"\r\n\r\nشهرهاى قوم لوط زير و رو شده‌اند  فَجَعَلْنا عالِيَها سافِلَها  معلوم مىشود كه گذشته از زير و رو شدن ، طوفان سنگها را بر آنها بارانيده است  وَ أَمْطَرْنا عَلَيْها حِجارَةً مِنْ سِجِّيلٍ مَنْضُودٍ  هود / 85 .\r\nطبرسى فرموده : سحر اگر نكره باشد منظور از آن سحرى از سحرها و اگر مراد سحر امروز باشد با لفظ باء « بسحر » يا بدون آن « سحر » گويند .\r\n35 -  نِعْمَةً مِنْ عِنْدِنا كَذلِكَ نَجْزِي مَنْ شَكَرَ  .\r\nنعمة مفعول له است براى « نجيناهم » ، ذيل آيه مىگويد همه شاكران از اين گونه نعمتها خواهند ديد ، مراد از « كذلك » تشبيه در اصل پاداش است نه در كيفيت آن .\r\n36 -  وَ لَقَدْ أَنْذَرَهُمْ بَطْشَتَنا فَتَمارَوْا بِالنُّذُرِ  .\r\nمنظور آنست كه قبلا لوط به آنها اتمام حجت كرده بود كه بلا خواهد آمده ولى در انذار ترديد و يا مجادله كردند كه اگر راستگويى عذاب را بياور ، « انذرهم » فاعلش لوط است .\r\n37 -  وَ لَقَدْ راوَدُوهُ عَنْ ضَيْفِهِ فَطَمَسْنا أَعْيُنَهُمْ  .\r\nمعلوم مىشود كه چون به خانه آن حضرت براى گرفتن ميهمانان ريخته‌اند ، در اثر اعمال قدرت ملائكه چشمان از كار افتاده است ، نقل شده چشمهايشان كور گرديد ، شروع به فرار كرده و در حين فرار لوط را تهديد مىكردند .\r\n فَذُوقُوا عَذابِي وَ نُذُرِ  آن به تقدير « قيل » است .\r\n38 -  وَ لَقَدْ صَبَّحَهُمْ بُكْرَةً عَذابٌ مُسْتَقِرٌّ  .\r\n« صبحهم » يعنى « آتاهم وقت الصبح » طبرسى فرمايد اگر منظور از « بكرة » صبح امروز باشد معرب آيد .  صَبَّحَهُمْ بُكْرَةً  يعنى آمد به آنها در اول صبح همان روز كه در شب آن لوط از شهر رفت ،  عَذابٌ مُسْتَقِرٌّ  يعنى عذاب حتمى و غير - قابل تخلّف ، در جاى ديگر فرموده :  إِنَّهُمْ آتِيهِمْ عَذابٌ غَيْرُ مَرْدُودٍ  هود / 79 .\r\n\r\n","description":"","footnote":"","page_name":" 455 ","page_number":457},
  {"content":"\r\n\r\n39 و 40 -   فَذُوقُوا عَذابِي وَ نُذُرِ وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ   .\r\nتفسير اين دو آيه گذشت « نذر » بيان « عذابى » ، عذاب نتيجه انذار است .\r\n41 -  وَ لَقَدْ جاءَ آلَ فِرْعَوْنَ النُّذُرُ  .\r\nمنظور از « نذر » انذار است ، آل فرعون شامل خود فرعون نيز هست .\r\n42 -  كَذَّبُوا بِآياتِنا كُلِّها فَأَخَذْناهُمْ أَخْذَ عَزِيزٍ مُقْتَدِرٍ  .\r\nجواب سؤال مقدر است گويى كسى مىپرسد : چون انذار آمد چه شد ؟ جواب مىدهد : آيات ما را تكذيب كردند ، در نتيجه گرفتارشان كرديم . منظور از آياتنا جواب مىشود معجزات نهگانه موسى باشد ،  عَزِيزٍ مُقْتَدِرٍ  يعنى غالبى كه بر كار خويش تواناست ، اشاره است بر اينكه قدرتى بر دفاع نداشتند .\r\n\r\n","description":"","footnote":"","page_name":" 456 ","page_number":458},
  {"content":"\r\n\r\n\r\n[ سوره القمر ( 54 ) : آيات 43 تا 55 
  ]\r\nأَ كُفَّارُكُمْ خَيْرٌ مِنْ أُولئِكُمْ أَمْ لَكُمْ بَراءَةٌ فِي الزُّبُرِ ( 43 ) أَمْ يَقُولُونَ نَحْنُ جَمِيعٌ مُنْتَصِرٌ ( 44 ) سَيُهْزَمُ الْجَمْعُ وَ يُوَلُّونَ الدُّبُرَ ( 45 ) بَلِ السَّاعَةُ مَوْعِدُهُمْ وَ السَّاعَةُ أَدْهى وَ أَمَرُّ ( 46 ) إِنَّ الْمُجْرِمِينَ فِي ضَلالٍ وَ سُعُرٍ ( 47 )\r\nيَوْمَ يُسْحَبُونَ فِي النَّارِ عَلى وُجُوهِهِمْ ذُوقُوا مَسَّ سَقَرَ ( 48 ) إِنَّا كُلَّ شَيْءٍ خَلَقْناهُ بِقَدَرٍ ( 49 ) وَ ما أَمْرُنا إِلاَّ واحِدَةٌ كَلَمْحٍ بِالْبَصَرِ ( 50 ) وَ لَقَدْ أَهْلَكْنا أَشْياعَكُمْ فَهَلْ مِنْ مُدَّكِرٍ ( 51 ) وَ كُلُّ شَيْءٍ فَعَلُوهُ فِي الزُّبُرِ ( 52 )\r\nوَ كُلُّ صَغِيرٍ وَ كَبِيرٍ مُسْتَطَرٌ ( 53 ) إِنَّ الْمُتَّقِينَ فِي جَنَّاتٍ وَ نَهَرٍ ( 54 ) فِي مَقْعَدِ صِدْقٍ عِنْدَ مَلِيكٍ مُقْتَدِرٍ ( 55 )\r\n43 - آيا كفار شما از آنها بهتر است ؟ يا شما در كتابهاى گذشته برائتى داريد ؟\r\n44 - يا مىگويند ما متحديم و يارى كنندهء يكديگر .\r\n45 - به زودى جمعشان منهزم شده و فرار مىكنند .\r\n46 - بلكه قيامت وعده آنهاست ، قيامت پر وحشت‌تر و تلختر است .\r\n\r\n","description":"","footnote":"","page_name":" 457 ","page_number":459},
  {"content":"\r\n\r\n47 - گناهكاران در ضلالت و آتشها هستند .\r\n48 - روزى كه در آتش بر صورت خويش كشيده مىشوند بچشيد عذاب سقر را .\r\n49 - ما هر چيز را به اندازه آفريده‌ايم .\r\n50 - فرمان ما نيست مگر يكى مانند اشاره چشم .\r\n51 - امثال آنها را قبلا هلاك كرده‌ايم آيا پند گيرنده‌اى هست ؟\r\n52 - هر چه كرده‌اند در نامه‌هاى عمل هست .\r\n53 - هر كوچك و بزرگ نوشته شده است .\r\n54 - متقيان در بهشتها و نهرها هستند .\r\n55 - در مجلس صدقى نزد خداى توانا .\r\n\r\nكلمه‌ها\r\nزبر : جمع زبور است به معنى كتابها . صحاح و قاموس و اقرب ، زبور را مطلق كتاب گفته‌اند ، مراد در آيه 52 نامه‌هاى اعمال است .\r\nادهى : داهيه : امر عظيم و امر ناپسند ، طبرسى فرمايد : آن بلائى است كه چاره‌اى نداشته باشد ، آن فقط يك بار در قرآن مجيد آمده است .\r\nامر : تلختر . مرارة : تلخى ، مر : تلخ .\r\nسعر : سعير : آتش افروخته . جمع آن سعر است .\r\nسقر : از نامهاى جهنم است . اصل آن به معنى تغيير رنگ مىباشد .\r\nعدم صرف آن به علّت تعريف و تأنيث است ( مجمع ) راغب گويد « سقرته الشمس » يعنى آفتاب او را ذوب كرد و رنگش را تغيير داد آن چهار بار در قرآن مجيد آمده است .\r\nلمح : نگاه سريع . اشاره با چشم . در مجمع البيان فرموده « اللمح :\r\nالنظر بالعجله و هو خطف البصر » .\r\n\r\n","description":"","footnote":"","page_name":" 458 ","page_number":460},
  {"content":"\r\n\r\nاشياع : اشباه و نظائر و امثال .\r\nنهر : ( بر وزن شرف و عقل ) رودخانه ، وزن دوم افصح است اهل لغت گويند : النهر : مجرى الماء » طبرسى « مجرى الواسع » فرموده است .\r\n\r\nشرحها\r\nآيات شريفه يك نوع نتيجه‌گيرى است از مطالب سابق ، و مىگويد : كفار مكه مگر از اقوام هلاك شده بهتر هستند ؟ ! يا در كتابهاى انبياء گذشته آيه‌اى هست كه عذاب ، آنها را نخواهد گرفت ؟ ! و يا مىگويند : ما قدرت دفاع در برابر خدا داريم ؟ ! نه ، به زودى منهزم مىشوند ، آخرت بدتر از دنياست . اعمال آنها در نامه‌هاى عمل نوشته شده است ، ولى متقيان در بهشتها نزد خداى خواهند بود .\r\n43 -  أَ كُفَّارُكُمْ خَيْرٌ مِنْ أُولئِكُمْ أَمْ لَكُمْ بَراءَةٌ فِي الزُّبُرِ  .\r\nخطاب است به قوم حضرت رسول صلّى اللَّه عليه و آله ، اعم از مؤمن و كافر ، « اولئكم » اشاره است به اقوام نوح ، هود و صالح و غيره كه گذشت ، « لكم » نيز خطاب به عموم مىباشد ، مراد از خير بودن ، قدرت و امكانات دنيوى است ، چنان كه در بعضى از آيات آمده  كانُوا أَكْثَرَ مِنْهُمْ وَ أَشَدَّ قُوَّةً وَ آثاراً فِي الْأَرْضِ  غافر / 82 .\r\nيعنى آيا كفار شما اهل مكه بهتر از گذشتگان است كه آنها را عذاب بگيرد ولى شما را نگيرد ؟ يا براى كنار بودن از عذاب دليلى در كتابهاى گذشته داريد ؟ ! 44 -  أَمْ يَقُولُونَ نَحْنُ جَمِيعٌ مُنْتَصِرٌ  .\r\nعذر سومى است كه ممكن بود كفار در مقابل عدم قبول دعوت آن حضرت\r\n\r\n","description":"","footnote":"","page_name":" 459 ","page_number":461},
  {"content":"\r\n\r\nبياورند ، مراد از « جميع » مجموع و اتحاد است يعنى يا مىگويند : ما در اراده و عمل متحديم و از طرف انتقام مىگيريم ؟ ! ، در جواب فرموده :\r\n45 -  سَيُهْزَمُ الْجَمْعُ وَ يُوَلُّونَ الدُّبُرَ  .\r\nيعنى قدرت انتظار ندارند ، « الجمع » اشاره است به « جميع » كه گذشت الف و لام « الدبر » براى جنس مىباشد ، در مجمع و الميزان آن را حمل بر هزيمت روز « بدر » كرده و از ملاحم قرآن شمرده است .\r\n46 -  بَلِ السَّاعَةُ مَوْعِدُهُمْ وَ السَّاعَةُ أَدْهى وَ أَمَرُّ  .\r\nاضراب است از هزيمت و عذاب دنيا ، يعنى وعدهء آنها روز قيامت است ، كه از عذاب دنيا وحشتناكتر و تلختر است .\r\n47 -  إِنَّ الْمُجْرِمِينَ فِي ضَلالٍ وَ سُعُرٍ  .\r\nبيان  أَدْهى وَ أَمَرُّ  است مراد از ضلال ، گمراهى از رسيدن به رحمت پروردگار مىباشد  كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  مطففين / 15 .\r\n48 -  يَوْمَ يُسْحَبُونَ فِي النَّارِ عَلى وُجُوهِهِمْ ذُوقُوا مَسَّ سَقَرَ  .\r\nظرف است براى « ضلال - سعر » يعنى : گمراهى و سعيرها در همچو روزى خواهد بود « سحب » يعنى كشاندن انسان بر صورت است ، « مس » به معنى اصابت است كه مرادف با عذاب مىباشد .\r\n49 -  إِنَّا كُلَّ شَيْءٍ خَلَقْناهُ بِقَدَرٍ  .\r\nآيه شريفه يك مطلب مستقل را مىرساند و در عين حال تعليل دو آيه قبلى است يعنى خلقت از روى اندازه و حساب و كتاب است ، نتيجه‌اش آنست كه مشركان در عذاب باشند مانند :   إِنَّ جَهَنَّمَ كانَتْ مِرْصاداً لِلطَّاغِينَ مَآباً . . .    جَزاءً وِفاقاً  نبأ / 26 .\r\nآيهء شريفه مانند آيات ديگر نشان مىدهد كه جهان خلقت و همه كائنات روى انذارهء مخصوصى است نه زياد و نه كم ، هر انذازه‌اى كه حكمت و مصلحت\r\n\r\n","description":"","footnote":"","page_name":" 460 ","page_number":462},
  {"content":"\r\n\r\nاقتضاء كرده همان به وجود آمده و بلكه : خلقت خداوندى حكمت و اندازه را ايجاد مىكند زيرا « افعال اللَّه لا تتعلّل بالاغراض » بلكه اغراض با افعال ايجاد مىشود .\r\nنظير اين است آيه :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21 آيات ديگر . رجوع شود به « نكته‌ها » .\r\n50 -  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  .\r\nاين آيه نيز يك مطلب مستقل است و در عين حال تعليل عذاب كفار و به حكم دفع دخل مىباشد ، آيهء گذشته حاكى از آنست كه : از عذاب كفار چاره‌اى نيست زيرا مطابق اندازه و حكمت خلقت ، همانست ، و اين آيه حاكى از سرعت وقوع قيامت و سهولت آن در قدرت خداوندى است يعنى : آمدن آن روز مانند چشم به هم زدن است . نظير :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  يس / 82 .\r\n« امر » به معنى فرمان و مقابل نهى است و آن عبارت اخراى اراده ايجاد است . مراد از تشبيه  كَلَمْحٍ بِالْبَصَرِ  كمى زمان نيست ، زيرا ممكن است اراده ، بخلقت تدريجى متعلّق باشد ، بلكه منظور سهولت وقوع است ، چنان كه از « واحدة » نيز معلوم مىشود ، يعنى : احتياج به تكرار فرمان نيست و با يك فرمان ، آنچه بخواهيم انجام مىگيرد .\r\nدر الميزان فرموده : شايد به علّت كلمه بودن « امرنا » ، خبر آن مؤنث ( واحدة ) آمده است .\r\n51 -  وَ لَقَدْ أَهْلَكْنا أَشْياعَكُمْ فَهَلْ مِنْ مُدَّكِرٍ  .\r\nاشاره است به عذاب گذشتگان نظير :  وَ لَقَدْ جاءَهُمْ مِنَ الْأَنْباءِ ما فِيهِ مُزْدَجَرٌ  و نيز مصداقى است براى نزول عذاب و سهولت آن در نزد خداوند .\r\n\r\n","description":"","footnote":"","page_name":" 461 ","page_number":463},
  {"content":"\r\n\r\n52 و 53 -   وَ كُلُّ شَيْءٍ فَعَلُوهُ فِي الزُّبُرِ وَ كُلُّ صَغِيرٍ وَ كَبِيرٍ مُسْتَطَرٌ   .\r\nگويى كسى سؤال مىكند : از كجا در روز قيامت معلوم خواهد شد كه آنها مشرك و گناهكار بوده‌اند ، در جواب فرموده : هر آنچه كرده‌اند در صحائف اعمالشان محفوظ است و بزرگ و كوچكش نوشته شده است  ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  كهف / 49 « فعلوه » صفت « شىء » است .\r\n54 -  إِنَّ الْمُتَّقِينَ فِي جَنَّاتٍ وَ نَهَرٍ  .\r\nپس از بيان قيامت كفار ، در اين دو آيه حال اهل بهشت بيان شده و لفظ متقين مشعر بر عليّت است نكره آمدن « نهر » اشاره به عظمت آن مىباشد ، وصف انهار بهشتى در سوره قتال گذشت .\r\n55 -  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  مقعد به معنى مجلس ، مليك به قولى مبالغه ملك است  مَقْعَدِ صِدْقٍ  ظاهرا به معنى منزلت راست و بدون نقصان مىباشد نظير :  أَنَّ لَهُمْ قَدَمَ صِدْقٍ عِنْدَ رَبِّهِمْ  يونس / 2 « عند » حكايت از خلود و دوام و نيز حكايت از عظمت پاداش دارد .\r\nاز امام صادق عليه السّلام نقل شده :\r\n« مدح المكان بالصدق فلا يقعد فيه الا اهل الصدق »\r\n« 1 » .\r\n\r\nنكته‌ها\r\nسخن درباره قدر :\r\nدر كمال الدين صدوق از على بن سالم از امام صادق عليه السّلام نقل شده :\r\n« قال مسألة عن الرقى أ يدفع من القدر شيئا فقال هى من القدر قال عليه السّلام ان القدرية مجوس هذه الامة و هم الذين ارادوا ان يصفوا اللَّه بعدله فاخرجوه من سلطانه و فيهم نزلت هذه الاية\r\n\r\n\r\n","description":"","footnote":"\r\n( 1 ) الميزان .\r\n","page_name":" 462 ","page_number":464},
  {"content":"\r\n\r\n  يَوْمَ يُسْحَبُونَ فِي النَّارِ عَلى وُجُوهِهِمْ ذُوقُوا مَسَّ سَقَرَ إِنَّا كُلَّ شَيْءٍ خَلَقْناهُ بِقَدَرٍ   « 1 » .\r\nيعنى از آن حضرت از دعا نويسى ( دعاهايى كه مىنويسند ) پرسيدم آيا قضا و قدر را دفع مىكند ؟ فرمود : آنها از جمله قضا و قدرند ، بعد فرمود : قدريه ( مفوضه ) مجوس اين امتند آنها خواستند خدا را با عدالتش وصف كنند ولى او را از حكومتش خارج كردند و دربارهء آنها نازل شده :  يَوْمَ يُسْحَبُونَ . . . \r\nدر اين روايات سه مطلب هست . اول اينكه : دعاهايى كه براى مريضها مىنويسند ( و نيز دواهايى كه مىدهند ) آنها شفا مىيابند از جمله قضا و قدرند يعنى خارج از قضا و قدر نيستند ، خدايى كه مرض و امثال آن را مقدر كرده ، اثر دعا و دوا را نيز مقدر كرده است ، در واقع مريض از يك قضا و قدر به قضاء و قدر ديگرى منتقل مىشود .\r\nدوم فرموده : قدريه مجوس اين امت هستند . منظور از قدريه فرقه مفوضه از اهل سنت است كه توسط « و اصل بن عطا » شاگرد « حسن بصرى » به وجود آمد ، آنها در رابطه با آنكه بگويند : كارهاى قبيح از ناحيه خدا نيست گفتند :\r\nهنر خدا فقط آنست كه جهان و انسان را آفريده و ديگر كارى به كار جهان و انسان نعوذ باللّه ندارد ، جهان به طور خودكار مىچرخد ، بشر نيز در كارهاى خود فاعل مختار و آزاد است ، اينها مانند مجوس مىباشند ، زيرا مجوس نيز گفتند :  يَدُ اللَّهِ مَغْلُولَةٌ  آنها هم دست خدا را بسته حساب كردند .\r\nدر ثواب الاعمال از امام رضا عليه السّلام از پدرانش نقل شده\r\n« قال : قال رسول اللَّه صلّى اللَّه عليه و آله صنفان من امتى ليس لهما في الاسلام نصيب : المرجئة و القدرية » .\r\nعقيده اشاعره بدتر از مفوضه است كه گفته‌اند : حوادث جهان و از جمله افعال انسان مستقيما ناشى از اراده خداست ، سبب و مسببى در جهان وجود ندارد\r\n\r\n\r\n","description":"","footnote":"\r\n( 1 ) تفسير برهان .\r\n","page_name":" 463 ","page_number":465},
  {"content":"\r\n\r\nدر جهان و در كارهاى انسان جبر مطلق حكم فرماست . اين عقيده توسط ابو الحسن اشعرى پايه گذارى شده است .\r\nناگفته نماند : آنهايى كه راه خدا را بدون اهل بيت رسول اللَّه صلّى اللَّه عليه و آله رفته‌اند اين چنين به ضلالت افتاده‌اند\r\n« من اراد اللَّه بدء بكم و من وحده قبل عنكم »\r\nسوم اينكه فرموده : آيه درباره قدريه نازل شده ، از باب تطبيق است .\r\nروز جمعه چهاردهم ذو القعدة الحرام سال هزار و چهار صد و پنج مطابق 11 / 5 / 1364 . تفسير سوره قمر به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 464 ","page_number":466},
  {"content":"\r\n\r\n\r\nسورهء رحمن\r\nدر مكه نازل شده هفتاد و هشت آيه است\r\n\r\nنظرى به سوره مباركه\r\n1 - در مقدمهء تفسير گذشت كه سوره رحمن يازدهمين سوره نازل شده در مدينه است و بعد از سورهء رعد نازل گرديد ، در ترتيب فعلى قرآن مجيد سوره پنجاه پنجم مىباشد . و نيز در مقدمه گفته شد : دوازده سوره از جمله سوره رحمن مختلف فيه است كه در مكه نازل گشته يا در مدينه ، آيات و مطالب آن به هر دو قابل تطبيق است ، ولى به مكى بودن بيشتر شباهت دارد .\r\n2 - عدد آيات آن در قرائت كوفى هفتاد و هشت و در قرائت حجازى هفتاد و هفت و در قرائت بصرى هفتاد و شش است ، زيرا در قرائت كوفى   الرَّحْمنُ   و  خَلَقَ الْإِنْسانَ  هر يك به تنهايى يك آيه است ( مجمع ) و چون عدد كوفى به حضرت أمير المؤمنين صلوات اللَّه عليه مىرسد لذا آن را اختيار كرده‌ايم .\r\nدر تفسير خازن نقل شده : اين سوره داراى سيصد و پنجاه و يك كلمه و هزار و ششصد و سى شش حرف است . و اللَّه العالم .\r\n3 - تسمية آن به « الرحمن » به علّت وقوع اين كلمه در اول آنست از باب تسميهء جزء به اسم كل ، وانگهى اين سوره همه‌اش بيان نعمت گسترده خداى تعالى است .\r\nاز روايتى كه از حضرت موسى بن جعفر از پدرانش از رسول خدا صلّى اللَّه عليه و آله نقل شده معلوم مىشود كه اين تسميه به وسيله خود آن حضرت بوده است مىشود\r\n\r\n","description":"","footnote":"","page_name":" 465 ","page_number":467},
  {"content":"\r\n\r\nيقين كرد كه همه سوره به يك بار نازل شده است .\r\n\r\nفضيلت سوره\r\n1 - در مجمع البيان فرموده از حضرت موسى بن جعفر از پدرانش از رسول خدا صلّى اللَّه عليه و آله نقل شده كه :\r\n« قال لكل شىء عروس و عروس القرآن سوره الرحمن جل ذكره »\r\nظاهرا اين بدان علت است كه اين سوره با ذكر نعمتهاى خداوند مزين شده چنان كه عروس با انواع زيورها زينت داده مىشود .\r\n2 - در ثواب الاعمال صدوق از امام صادق صلوات اللَّه عليه نقل شده هر كه سوره الرحمن را بخواند و در هر  فَبِأَيِّ آلاءِ رَبِّكُما تُكَذِّبانِ  بگويد :\r\n« لا بشىء من آلائك رب اكذب »\r\nاگر در شب بخواند و بميرد شهيد مرده است و اگر در روز بخواند و بميرد شهيد مرده است .\r\n3 - در كافى از جابر بن عبد اللَّه انصارى نقل شده گويد : وقتى كه رسول خدا صلّى اللَّه عليه و آله سوره رحمن را بر مردم خواند ، همه ساكت شده چيزى نگفتند . حضرت فرمود : جن از شما نيكوتر جواب دهنده بود ، چون بر آنها  فَبِأَيِّ آلاءِ رَبِّكُما تُكَذِّبانِ  را خواندم گفتند :\r\n« لا بشىء من الاء ربنا نكذب »\r\n( صافى از كافى ) .\r\n\r\nمطالب سوره و غرض آن\r\nآنچه از اين سوره فهميده مىشود چنين است : عالم وجود اعم از دنيا و آخرت به حكم يك واحد است . همه جهان خلقت و نظام متقن آن مقتضاى رحمت گستردهء خدا و نشأت گرفته از آنست و از تجليات وصف « الرحمن » مىباشد .\r\nمسأله جهنم و عذابهاى آن مكمل اين نظام متقن است ، و گرنه قوام عدل و ميزان كه لازمه رحمت است از بين مىرفت ، جن و انس دو موجود گرانقدر اين خلقتند كه وسائل جهان در اختيارشان گذاشته شده و دقيقا مورد حسابرسى خواهند بود .\r\n\r\n","description":"","footnote":"","page_name":" 466 ","page_number":468},
  {"content":"\r\n\r\nفنا و رفتن از دنيا يكى از نعمتهاى خداوند و انتقال به دار بقاست ، انس و جن در مقابل اين نظام محكوم به حكمند و از خود قدرتى ندارند و نيز در اين خلقت  ذُو الْجَلالِ وَ الْإِكْرامِ  بودن خداوند پياده شده است .\r\nناگفته نماند : آيه  فَبِأَيِّ آلاءِ . . .  سى و يك دفعه در اين سوره تكرار شده و توأم با يك عتاب خفيف است و عده‌اى از عذابها صريحا نعمت خوانده شده ، نظير :\r\n   هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ يَطُوفُونَ بَيْنَها وَ بَيْنَ حَمِيمٍ آنٍ فَبِأَيِّ آلاءِ . . .   \r\nگويند : اين براى آنست كه : ياد آورى عذاب سبب پرهيز از گناه است ، ولى به نظر مىآيد : مراد آنست كه : عذاب در مجموع خلقت و در تكميل آن ، از مصاديق رحمت و نعمت است گرچه نسبت به شخص معذب عذاب مىباشد ، مانند اينكه بگوئيم : وجود دادگسترى و زندان در مجموع جامعه از مصاديق رحمت است ، گرچه نسبت به جرم و زندانى عذاب و بلاست .\r\nاين مطالب قهرا در آن روز در فكر عرب جاهلى نمىگنجيد و مسلمانان نيز برداشت مختصرى داشتند مگر خاندان وحى صلوات اللَّه عليهم اجمعين ولى قرآن براى همه و هميشه است .\r\n\r\n","description":"","footnote":"","page_name":" 467 ","page_number":469},
  {"content":"\r\n\r\nسورة الرّحمن مكيّة او مدنية و هى ثمان و سبعون آية نزلت بعد سورة الرّعد بِسْمِ اللَّهِ الرَّحْمنِ الرَّحِيمِ\r\n\r\n[ سوره الرحمن ( 55 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nالرَّحْمنُ ( 1 ) عَلَّمَ الْقُرْآنَ ( 2 ) خَلَقَ الْإِنْسانَ ( 3 ) عَلَّمَهُ الْبَيانَ ( 4 )\r\nالشَّمْسُ وَ الْقَمَرُ بِحُسْبانٍ ( 5 ) وَ النَّجْمُ وَ الشَّجَرُ يَسْجُدانِ ( 6 ) وَ السَّماءَ رَفَعَها وَ وَضَعَ الْمِيزانَ ( 7 ) أَلاَّ تَطْغَوْا فِي الْمِيزانِ ( 8 ) وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ ( 9 )\r\nوَ الْأَرْضَ وَضَعَها لِلْأَنامِ ( 10 ) فِيها فاكِهَةٌ وَ النَّخْلُ ذاتُ الْأَكْمامِ ( 11 ) وَ الْحَبُّ ذُو الْعَصْفِ وَ الرَّيْحانُ ( 12 ) فَبِأَيِّ آلاءِ رَبِّكُما تُكَذِّبانِ ( 13 ) خَلَقَ الْإِنْسانَ مِنْ صَلْصالٍ كَالْفَخَّارِ ( 14 )\r\nوَ خَلَقَ الْجَانَّ مِنْ مارِجٍ مِنْ نارٍ ( 15 ) فَبِأَيِّ آلاءِ رَبِّكُما تُكَذِّبانِ ( 16 )\r\n\r\n","description":"","footnote":"","page_name":" 468 ","page_number":470},
  {"content":"\r\n\r\nبه نام خداى رحمان رحيم\r\n1 - او خداى رحمان است .\r\n2 - كه قرآن را به رسولش تعليم كرد .\r\n3 - انسان را آفريد .\r\n4 - به او سخن گفتن آموخت .\r\n5 - خورشيد و ماه با حساب خدايى در حركتند .\r\n6 - علف و درخت به اراده خدا خاضع مىباشند .\r\n7 - آسمان را بالا برد و تعادل برقرار كرد .\r\n8 - كه در ميزان طغيان نكنيد .\r\n9 - توزين را با عدالت به پا داريد و از ترازو كم نكنيد .\r\n10 - خدا زمين را براى مردم نهاد .\r\n11 - در آن ميوه هست و خرما كه داراى غلافهاست .\r\n12 - و دانه برگدار و گل .\r\n13 - پس كدام يك از نعمتهاى پروردگارتان را تكذيب مىكنيد .\r\n14 - اى انس و جن انسان را از گل خشكيده‌اى همچون سفال ، آفريد .\r\n15 - و جن را از شعله خالص از آتش خلق كرد .\r\n16 - پس كدام يك از نعمتهاى پروردگارتان را تكذيب مىكنيد ؟\r\n\r\nكلمه‌ها\r\nرحمن : صيغه مبالغه است ، دلالت بر گستردگى و شمول رحمت دارد ،\r\n\r\n","description":"","footnote":"","page_name":" 469 ","page_number":471},
  {"content":"\r\n\r\nنظير :  وَ رَحْمَتِي وَسِعَتْ كُلَّ شَيْءٍ  اعراف / 159 و نظير سخن ملائكه كه گفته‌اند :  رَبَّنا وَسِعْتَ كُلَّ شَيْءٍ رَحْمَةً وَ عِلْماً  غافر / 7 على هذا : رحمان يعنى : خدايى كه رحمت او بر تمام كائنات شامل است و احاطه دارد از طرف ديگر « رحيم » صفت مشبهه است و دلالت بر دوام دارد . رحمان و رحيم يعنى : خدايى كه رحمت او همگانى و هميشگى است چنان كه در تفسير سوره حمد گذشت .\r\nبيان : آشكار شدن و آشكار كردن ، لازم و متعدى هر دو آمده است منظور از آن معناى دوم مىباشد .\r\nحسبان : ( به ضم اول و كسر آن ) مصدر است به معنى شمردن و حساب كردن .\r\nنجم : در اصل به معنى طلوع و بروز است « نجم القرن و النبات » يعنى شاخ حيوان و علف روئيد و ظاهر شد ، ستاره را از جهت آشكار شدن نجم گويند .\r\nناگفته نماند علف و هر نباتى را كه تنه نداشته باشد نجم گويند چنان كه شجر روييدنيهايى است كه تنه داشته باشد ( درختان ) منظور از آن در آيه نباتات است .\r\nاكمام : كم ( بفتح اول ) : پوشاندن و به كسر اول غلافى است كه گل يا ميوه را مىپوشاند ، جمع آن اكمام است .\r\nعصف : برگ . طبرسى فرمايد : عصف به معنى برگ است و چون خشكيد و كوبيده شد كاه مىگردد :\r\nريحان : گل . در مجمع فرموده : اكثر مفسران آن را روزى معنى كرده‌اند حسن و ابن زيد گل بوئيدنى گفته‌اند .\r\n\r\n","description":"","footnote":"","page_name":" 470 ","page_number":472},
  {"content":"\r\n\r\nالاء : نعمتها . مفرد آن الى است ( بر وزن جسر ، شرف و عنب ) است .\r\nصلصال : گل خشك شده طبرسى فرموده « الطين اليابس » راغب گويد :\r\n« الطين الجاف » جوهرى گويد : گل آميخته به خاك است كه چون بخشكد صدا دهد و چون بپزند فخار گويند .\r\nفخار : سفال . ( گل پخته شده ) .\r\nجان : جن و جان هر دو يك چيز هستند ( قاموس قرآن ) طبرسى و زمخشرى و ابن اثير و غيره جان را پدر جن گفته‌اند كه خواهد آمد .\r\nمارج : آميخته شعله بىدود نيز گفته‌اند ، اصل مرج به معنى آميختن است .\r\n\r\nشرحها\r\nدر اين آيات نمونه‌هايى از مظاهر رحمت بيان شده و دو دفعه آيه  فَبِأَيِّ آلاءِ . . .  به صورت تذكر و عتاب خفيف آمده است ، ميان اين نعمتها و انس و جن ارتباط كامل وجود دارد ، به طورى كه اگر يكى از آنها برداشته شود ، كار زار خواهد شد .\r\n1 و 4 -      الرَّحْمنُ عَلَّمَ الْقُرْآنَ خَلَقَ الْإِنْسانَ عَلَّمَهُ الْبَيانَ      .\r\nسه نوع از نعمتها در اين آيات ياد شده ، اول قرآن كه از اهم نعمتها و يا اهمّ نعمتهاى خداوندى است ، زيرا كه هدف خلقت را پياده مىكند و راهى را كه در رابطه با  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 ، بيان مىنمايد ، از اين جهت از همه نعمتها و حتى از خلقت انسان جلو افتاده است .\r\nدوم : خلقت انسان ، انسان از اعجوبه‌هاى خلقت و از عجائب مظهر قدرت\r\n\r\n","description":"","footnote":"","page_name":" 471 ","page_number":473},
  {"content":"\r\n\r\nخداست آفرينش او از تجليات رحمت حق مىباشد كه زبان از بيان اسرار آن عاجز است .\r\nسوم : تكلم انسان و بيان ما في الضمير و انتقال مطالب به وسيله زبان كه اگر تكلم نبود ، وجود انسان مانند صندوق ناگشودنى مىشد ، ولى در ذات انسان گذاشته شده كه از خود لغاتى جعل كند و آنچه در ضمير دارد به ديگران انتقال دهد ، آيه  وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ  روم / 22 ، نظير اين آيه نشان مىدهد كه اين جريان با الهام الهى در ذات انسان گذاشته شده است ، مانند  وَ عَلَّمَ آدَمَ الْأَسْماءَ كُلَّها  بقره / 31 احتمال دارد « البيان » شامل خط و اشاره و امثال آن نيز باشد كلمه « الرحمن » همه اينها را توجيه مىكند ، يعنى همه ناشى از رحمت هستند .\r\n5 و 6 -   الشَّمْسُ وَ الْقَمَرُ بِحُسْبانٍ وَ النَّجْمُ وَ الشَّجَرُ يَسْجُدانِ   .\r\nاز جمله نعمتها وجود آفتاب و ماه است كه زندگى بدون آنها منظم نمىگرديد  وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ  ابراهيم / 23 ، يعنى آفتاب و ماه روى حساب و تقدير خداوندى در حركت هستند و به كار خود ادامه مىدهند علفها و درختان سجده مىكنند يعنى به خدا خاضع مىباشند در روئيدن ، توليد مثل ، ميوه دادن و غيره از اراده خدا تبعيت مىكنند ، آرى مشيت ازلى خواسته كه بوته هندوانه در زمين باشد و درخت زردآلو در هوا ، دقّت در خضوع آنها هزاران راه براى شناخت خدا و توحيد اوست .\r\nبه نظر مىآيد :  الشَّمْسُ وَ الْقَمَرُ بِحُسْبانٍ  جمله مستائفه باشند نه خبر « الرحمن » تقدير آن « الشمس و القمر يجريان بحسبان من الرحمن » است « و النجم » عطف است بر « الشمس » و ضمير « له » در « يسجدان » مقدر است .\r\n7 -  وَ السَّماءَ رَفَعَها وَ وَضَعَ الْمِيزانَ \r\n\r\n","description":"","footnote":"","page_name":" 472 ","page_number":474},
  {"content":"\r\n\r\nمنظور از سماء يا اجرام آسمانى است نظير :  اللَّهُ الَّذِي رَفَعَ السَّماواتِ بِغَيْرِ عَمَدٍ  رعد / 2 و يا گازها و ذراتى است كه جوّ را به وجود آورده‌اند چون خلاء به معنى واقعى آن اقلا در ميان اجرام و كهكشانها وجود ندارد چنان كه در ذيل  وَ السَّماءَ بَنَيْناها بِأَيْدٍ . . .  ذاريات / 47 گذشت نظير :   . . . أَمِ السَّماءُ بَناها رَفَعَ سَمْكَها فَسَوَّاها   نازعات / 28 و شايد مراد هر دو باشد . به هر حال : منظور مرتفع آفريدن است .\r\nمراد از ميزان شايد تعادل باشد كه لازمهء ميزان است يعنى در جهان ، موازنه و تعادل برقرار نمود ، مثل :  ذلِكَ تَقْدِيرُ الْعَزِيزِ الْعَلِيمِ  انعام / 96 و از رسول خدا صلّى اللَّه عليه و آله نقل شده :\r\n« بالعدل قامت السموات و الارض »\r\n« 1 » .\r\nالميزان آن را به معنى معيار مطلق گرفته است : معيار حق و باطل ، صدق و كذب ، عدل و ظلم ، فضيلت و رذيلت كه شأن هر پيامبر آوردن آنست .\r\n8 و 9 -   أَلَّا تَطْغَوْا فِي الْمِيزانِ وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ   .\r\nاين يك نتيجه گيرى عملى است از آيه فوق ، چنان كه دأب قرآن است .\r\nظاهرا منظور از « الميزان » در هر دو ، ترازوى متعارف است « ان » در  أَلَّا تَطْغَوْا  مىشود ناصبه باشد يعنى « لان لا تطغوا » و شايد تفسيريه باشد به معنى « اى » وزن در آيه به معنى توزين است يعنى : توزين را با عدل به پا داريد .\r\n10 -  وَ الْأَرْضَ وَضَعَها لِلْأَنامِ  .\r\nدر اين آيه و ما بعد آن خلقت زمين و خوراكىها قبل از خلقت انسان بيان شده است ، شايد علّت آن اين باشد كه خوراكيها پيش از انسان خلق شده‌اند .\r\nانام را انسانها ، انس و جن و هر ذى روح گفته‌اند معنى دوم بهتر به نظر مىآيد كه اين سوره ، جن و انس هر دو را مخاطب قرار مىدهد « وضع » در اينجا مقابل\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 473 ","page_number":475},
  {"content":"\r\n\r\nرفع در  وَ السَّماءَ رَفَعَها  است .\r\n11 و 12 -   فِيها فاكِهَةٌ وَ النَّخْلُ ذاتُ الْأَكْمامِ وَ الْحَبُّ ذُو الْعَصْفِ وَ الرَّيْحانُ   .\r\nگويى ذكر نخل به جهت اهميت آنست و گرنه فاكهه او را نيز شامل است ، منظور از حب ، مطلق دانه است و شامل همه حبوبات مىباشد . به نظر مىآيد : ذكر عصف ( برگ ) براى تذكر به اهميت آنست كه حبوبات بدون برگ قابل بقا نيستند و گياهان به وسيله برگها تنفس مىكنند به هر حال قرآن به « عصف » برگ عنايت داشته است .\r\nبار خدايا درك قدرت و علم تو از اختيار ما خارج است كه از آب و خاك و هوا ( سه مادهء ساده ) اينهمه نعمتها به وجود آورده‌اى « سبحانك ما عرفناك حق معرفتك » .\r\n13 -  فَبِأَيِّ آلاءِ رَبِّكُما تُكَذِّبانِ  .\r\nهر دو تثنيه خطاب به انس و جن است آيه صريحا مىرساند كه جن نيز مانند انسان از اين نعمتها بهره‌مند مىباشد مشروح سخن دربارهء جن در سورهء جن خواهد آمد ، در اول سوره نقل شد : لازم است بعد از خواندن اين آيات بگوئيم :\r\n« لا بشىء من الائك ربنا نكذب » .\r\n14 و 15 -   خَلَقَ الْإِنْسانَ مِنْ صَلْصالٍ كَالْفَخَّارِ وَ خَلَقَ الْجَانَّ مِنْ مارِجٍ مِنْ نارٍ   .\r\nصلصال جمعا چهار بار در قرآن مجيد آمده است سه بار در آيات 26 - 28 - 33 سوره حجر و يك بار در سورهء رحمن ، در همه آنها  مِنْ صَلْصالٍ مِنْ حَمَإٍ مَسْنُونٍ  و در اينجا  مِنْ صَلْصالٍ كَالْفَخَّارِ  است .\r\nمنظور از انسان در اينجا انسان اوليه و ابو البشر است ، از اين آيه و آيات سوره حجر و غير آن معلوم مىشود : خلقت انسان يك خلقت مستقلى است و به طور\r\n\r\n","description":"","footnote":"","page_name":" 474 ","page_number":476},
  {"content":"\r\n\r\nانفجارى بوده است مانند مبدل شدن عصاى موسى به مار و مانند زنده شدن مجسمهء پرنده با دميدن عيسى ، خطبه اول نهج البلاغه در اين باره صريح كامل است .\r\nدربارهء خلقت جن در سوره حجر خوانديم :  وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  / 27 ، معلوم است كه مراد از  مارِجٍ مِنْ نارٍ  و  نارِ السَّمُومِ  هر دو يكى است اگر ثابت شود كه جن مانند انس زاد و ولد دارد چنان كه از لفظ ذريه در آيه  أَ فَتَتَّخِذُونَهُ وَ ذُرِّيَّتَهُ أَوْلِياءَ . . .  كهف / 50 به نظر مىآيد ، در اين صورت منظور از جان ابو الجن است .\r\nدر تفسير برهان روايتى در اين رابطه از حضرت صادق عليه السّلام نقل شده است .\r\nاز حضرت رضا عليه السّلام نقل است كه مرد شامى از على عليه السّلام از ابو الجن پرسيد امام فرمود :\r\n« شومان و هو الذى خلق من مارج من نار »\r\n« 1 » يعنى پدر جن شومان است كه از شعله خالص يا مختلط آفريده شد .\r\n16 -  فَبِأَيِّ آلاءِ رَبِّكُما تُكَذِّبانِ  .\r\n\r\n\r\n","description":"","footnote":"\r\n( 1 ) الميزان از عيون اخبار الرضا .\r\n","page_name":" 475 ","page_number":477},
  {"content":"\r\n\r\n\r\n[ سوره الرحمن ( 55 ) : آيات 17 تا 30 
  ]\r\nرَبُّ الْمَشْرِقَيْنِ وَ رَبُّ الْمَغْرِبَيْنِ ( 17 ) فَبِأَيِّ آلاءِ رَبِّكُما تُكَذِّبانِ ( 18 ) مَرَجَ الْبَحْرَيْنِ يَلْتَقِيانِ ( 19 ) بَيْنَهُما بَرْزَخٌ لا يَبْغِيانِ ( 20 ) فَبِأَيِّ آلاءِ رَبِّكُما تُكَذِّبانِ ( 21 )\r\nيَخْرُجُ مِنْهُمَا اللُّؤْلُؤُ وَ الْمَرْجانُ ( 22 ) فَبِأَيِّ آلاءِ رَبِّكُما تُكَذِّبانِ ( 23 ) وَ لَهُ الْجَوارِ الْمُنْشَآتُ فِي الْبَحْرِ كَالْأَعْلامِ ( 24 ) فَبِأَيِّ آلاءِ رَبِّكُما تُكَذِّبانِ ( 25 ) كُلُّ مَنْ عَلَيْها فانٍ ( 26 )\r\nوَ يَبْقى وَجْهُ رَبِّكَ ذُو الْجَلالِ وَ الْإِكْرامِ ( 27 ) فَبِأَيِّ آلاءِ رَبِّكُما تُكَذِّبانِ ( 28 ) يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ ( 29 ) فَبِأَيِّ آلاءِ رَبِّكُما تُكَذِّبانِ ( 30 )\r\n17 - پروردگار دو مشرق و دو مغرب است .\r\n18 - پس كدام يك از نعمتهاى پروردگار خود را تكذيب مىكنيد ؟\r\n19 - دو دريا را فرستاد كه ملاقات مىكنند .\r\n\r\n","description":"","footnote":"","page_name":" 476 ","page_number":478},
  {"content":"\r\n\r\n20 - ميان آن دو حائلى است كه به هم تجاوز نمىكنند .\r\n21 - پس كدام يك از نعمتهاى پروردگار خود را تكذيب مىكنيد ؟\r\n22 - از آن دو مرواريد و مرجان خارج مىشود .\r\n23 - پس كدام يك از نعمتهاى پروردگار خود را تكذيب مىكنيد !\r\n24 - براى خداست نهرهاى جارى شونده كه در دريا به وجود آمده و مانند مرزها ( آشكار ) هستند .\r\n25 - پس كدام يك از نعمتهاى پروردگار خود را تكذيب مىكنيد ؟\r\n26 - هر كه در زمين هست فانى شونده است .\r\n27 - فقط ذات پروردگارت مىماند كه صاحب عظمت و تكريم است .\r\n28 - پس كدام يك از نعمتهاى پروردگار خود را تكذيب مىكنيد ؟\r\n29 - از او مىخواهد هر كه در آسمانها و زمين هست خدا هر روز در كارى است .\r\n30 - پس كدام يك از نعمتهاى پروردگار خود را تكذيب مىكنيد ؟\r\n\r\nكلمه‌ها\r\nبرزخ : واسطه ، حائل .\r\nلؤلؤ : مرواريد . در قاموس گويد : « اللؤلؤ : الدر » و در « درر » گويد در لؤلؤ بزرگ است ، در مجمع نيز « كبار الدر » گفته شده .\r\nمرجان : آن را مرواريد كوچك و نيز مرجان معمولى گفته‌اند كه در دريا مىرويد ، مرجان فقط در اين آيه و آيه 58 آمده است .\r\nمنشآت : به وجود آمده‌ها . « نشأ » : به وجود آمدن . « نشا الشيء نشأ :\r\nحدث و تجدد » اينكه آن را مرتفعات معنى كرده‌اند درست نيست چنان كه خواهد آمد .\r\nاعلام : مرزها . علم ( بر وزن شرف ) اثر و نشانه‌ايست كه شىء با آن معلوم مىشود مانند علم شكر ، علامت راه ، كوه را به جهت معلوم بودنش\r\n\r\n","description":"","footnote":"","page_name":" 477 ","page_number":479},
  {"content":"\r\n\r\nعلم گفته‌اند ( راغب ) .\r\nجلال : بزرگى قدر . عظمت . راغب گويد : جلالت بزرگى قدر و جلال بدون تاء به معنى بالاترين عظمت است ، طبرسى عظمت و كبرياء فرموده است .\r\nاكرام : اكرام و تكريم : عزيز كردن ، محترم كردن « اكرم فلانا : شرفه » شأن : كار . حال .\r\n\r\nشرحها\r\nدر آيات زير شش رقم از موهبتهاى خدايى يادآورى شده و شش بار به طور تذكر و عتاب حفيف  فَبِأَيِّ آلاءِ . . .  به كار گرفته شده است آنها عبارتند از مشرق و مغرب ، آميخته نشدن آبهاى تلخ با شيرين ، استفاده از درياها ، نهرهاى دريايى ، انتقال به آخرت ، بودن خدا در تدبير جهان ، كه همه به جز مرواريد و مرجان از ضروريات زندگى است .\r\n17 و 18 -   رَبُّ الْمَشْرِقَيْنِ وَ رَبُّ الْمَغْرِبَيْنِ فَبِأَيِّ آلاءِ . . .   .\r\nبه نظر مىآيد : تثنيه آمدن مشرق و مغرب براى جن و انس است و نيز مىشود فهميد كه مشرق و مغرب جن و انس با هم متفاوت است و شايد مراد مشرق و مغرب شمس و قمر باشد ، در احتجاج از أمير المؤمنين صلوات اللَّه عليه در تفسير اين آيه نقل شده كه فرمود : مشرق زمستان عليحده و مشرق تابستان عليحده است آيا آن را از نزديك و دور بودن آفتاب نمىشناسى « 1 » ؟\r\nالميزان آن را حتمى گرفته و فرمايد : فصول چهارگانه با آن به وجود مىآيد و ارزاق منتظم مىشود ،  فَبِأَيِّ آلاءِ . . .  حاكى است كه جن نيز از نعمت مشرق\r\n\r\n\r\n","description":"","footnote":"\r\n( 1 ) تفسير صافى از احتجاج .\r\n","page_name":" 478 ","page_number":480},
  {"content":"\r\n\r\nو مغرب بهره‌مند است و گرنه اين خطاب صحيح نخواهد بود .\r\n19 - 21 -    مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ فَبِأَيِّ آلاءِ . . .    .\r\nنظير اين دو آيه در سورهء فرقان / 53 و سورهء ناظر / 12 گذشت يكى از دو دريا ، اقيانوسها و درياهاى روى زمين است كه سه قسمت زمين را احاطه كرده‌اند ، ديگرى آبهاى شيرين اعماق زمين و رودخانه‌هاست ، آبهاى اعماق زمين واقعا درياها هستند اگر به نظر آوريد سالانه به وسيلهء چشمه‌ها ، چاههاى عميق و غيره چقدر آب از شكم زمين بيرون ريخته مىشود در شگفت خواهيد بود .\r\nجداره‌هاى اعماق زمين و ارتفاع بستر رودخانه‌ها مانع از آنست كه آب دريا آبهاى ديگر را شور و تلخ كند ، و يا آبهاى شيرين در اثر بسيار ريختن ، شورى و تلخى آنها را رقيق كنند و از صلاحيت براندازند .\r\nعلى هذا منظور از « برزخ » جداره‌هاى زمين و ارتفاع بستر رودخانه‌هاست و اللَّه العالم ، اثر اين مطلب در مسئلهء حيات و موجودات زنده از قبيل حيوان و گياه كاملا روشن و معلوم است ،  فَبِأَيِّ آلاءِ . . .  نشان مىدهد كه جن نيز از اين جريان منتفع است و گرنه خطاب  رَبِّكُما - تُكَذِّبانِ  صحيح نخواهد بود . « مرج » به معنى آميختن و فرستادن هر دو آمده است ، منظور از « البحرين » جنس بحر مىباشد .\r\n22 و 23 -   يَخْرُجُ مِنْهُمَا اللُّؤْلُؤُ وَ الْمَرْجانُ فَبِأَيِّ آلاءِ . . .  \r\nلفظ « منهما » لازم نگرفته كه از هر دو دريا مرواريد و مرجان صيد شود و اگر از يكى هم صيد شود باز « منهما » صحيح است در تفسير جلالين گويد : « منهما » به معنى مجموع است و با يكى هم صادق مىشود : « من مجموعهما الصادق باحدهما و هو الملح » در مجمع البيان از زجاج نقل شده : « فاذا خرج من احدهما\r\n\r\n","description":"","footnote":"","page_name":" 479 ","page_number":481},
  {"content":"\r\n\r\nفقد خرج منهما » اين در صورتى است كه از آب شيرين مرواريد و مرجان صيد نشود .\r\nطبرسى رحمه اللَّه از سلمان فارسى و سعيد بن جبير و سفيان ثورى نقل كرده بحرين على و فاطمه عليهما السّلام ، برزخ محمّد صلّى اللَّه عليه و آله ، لؤلؤ و مرجان حسن و حسين عليهما السّلام هستند ، اين حديث در تفسير الميزان از در منثور از ابن عباس و انس بن مالك نقل شده و فرموده : آن از بطون قرآن است .  فَبِأَيِّ آلاءِ . . .  حاكى است كه جن نيز از آن دو بهره‌مند هستند .\r\n24 و 25 -   وَ لَهُ الْجَوارِ الْمُنْشَآتُ فِي الْبَحْرِ كَالْأَعْلامِ فَبِأَيِّ آلاءِ . . .   .\r\nاين آيه با نهرهاى دريايى تطبيق مىشود كه در درياها جارى مىباشند و در دريا به وجود آمده‌اند و همچون مرزها روشن و آشكار هستند ، اين سخن در ذيل  وَ مِنْ آياتِهِ الْجَوارِ فِي الْبَحْرِ كَالْأَعْلامِ  شورى / 32 به طور تفصيل گفته شد ، آبهاى گرم استوا به واسطه نهرهاى دريايى به شمال و آبهاى سرد شمال به جنوب در جريان است ، اين كار در تعديل هواى روى زمين اثر تام و تمام دارد و از نعمتهاى بزرگ است ،  فَبِأَيِّ آلاءِ . . .  نشان مىدهد كه جن را در نعمت مذكور سهمى هست و گرنه خطاب  رَبِّكُما - تُكَذِّبانِ  صحيح نخواهد بود .\r\nمفسران بزرگوار « منشآت » را مرتفعات معنى كرده‌اند ولى اين معنى « نشأ » نيست و نيز « اعلام » را كوه‌ها گفته‌اند ، ولى پيداست كه آن موقع كشتيهاى بادى و كوچك بود از كجا مىشود به كوه‌ها تشبيه نمود ! ! ولى عذر آن بزرگواران روشن است زيرا كه نهرهاى دريايى به نظرشان نيامده بود .\r\n26 - 28 -    كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ فَبِأَيِّ آلاءِ . . .    .\r\nضمير « عليها » راجع به زمين است كه از كلام فهميده مىشود ،  كُلُّ مَنْ عَلَيْها  شامل انس و جن هر دو است . با آنكه همه موجودات زنده فانى خواهد\r\n\r\n","description":"","footnote":"","page_name":" 480 ","page_number":482},
  {"content":"\r\n\r\nشد اما چون روى سخن با جن و انس است لذا لفظ اولوا العقل « من » به كار رفته است . يعنى : همه اولوا العقل به زودى شكل و وجود فعلى را از دست داده و به طرف مرگ خواهند رفت .\r\nعلت نعمت بودن « فنا » آنست كه آن شروع انتقال به آخرت و عالم بقاست كه نتيجه زندگى و محل ثواب و جزاست . بدون آن زندگى دنيا عبث مىبود .\r\nناگفته نماند : منظور از « وجه » ذات پروردگار است  ذُو الْجَلالِ  وصف وجه است ، مىدانيم كه وصف مربوط به ذات مقدس است چنان كه در آخرين آيه سوره آمده :  تَبارَكَ اسْمُ رَبِّكَ ذِي الْجَلالِ وَ الْإِكْرامِ  در اينجا  ذِي الْجَلالِ  مجرور آمده تا وصف « ربك » باشد .\r\nعلى هذا منظور آنست كه همه چيز فانى مىشوند فقط ذات پروردگارت مىماند كه زوال و تغيير در او راهى ندارد ، نظير :  كُلُّ شَيْءٍ هالِكٌ إِلَّا وَجْهَهُ  قصص / 88 ، آمدن وجه شايد براى آن باشد كه جن و انس با خدا روبرو هستند ، به ثواب و جزا خواهند رسيد ، با فانى شدن مردم اين روبرويى از بين نخواهد رفت .\r\nذو الجلال راجع به صفات جلال و « الاكرام » راجع به صفات جمال است ، اين دو وصف تعليل « يبقى » مىباشد ، پروردگار مىماند زيرا كه داراى عظمت و عزت است مىتواند بماند ، مىماند تا به اكرام بندگان ادامه دهد .  فَبِأَيِّ آلاءِ . .  نشان مىدهد كه جن در اين كار شريك انس است .\r\nدر روايات اهل بيت عليهم السّلام وجه اللَّه به دين خدا و به امامان عليهم السّلام تفسير شده است\r\n« عن الصادق عليه السّلام نحن وجه اللَّه »\r\nاين دو تفسير روى عنايت و توسعه است 29 و 30 -   يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ فَبِأَيِّ آلاءِ   .\r\nسؤال اگر به معنى طلب و عطا خواستن باشد ، به دو مفعول بنفسه متعدى مىشود ، نظير « سئلت اللَّه نعمة » و اگر به معنى استخبار باشد مفعول دوم با « عن »\r\n\r\n","description":"","footnote":"","page_name":" 481 ","page_number":483},
  {"content":"\r\n\r\nآيد مانند « سألته عن حاله » مراد از آن در آيه طلب نعمت و موهبتهاست و آن سؤال فطرى و زبانحال است نه سؤال قولى ، نظير :  وَ آتاكُمْ مِنْ كُلِّ ما سَأَلْتُمُوهُ  ابراهيم / 34 .\r\nمردم و كائنات يكپارچه نياز و احتياجند ، پيوسته از خدا مىخواهند و از او مدد مىگيرند  أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  فاطر / 15 ، و همه در ملك او تصرف مىكنند و از حول و قوه او بهره مىبرند ، مانند سايه‌اى كه پيوسته ادامه وجود خويش از صاحب سايه مىخواهد .\r\n كُلَّ يَوْمٍ هُوَ فِي شَأْنٍ  نشان مىدهد كه تمام كارها و تدبير جهان زير نظر خدا و با اراده و دخالت او اداره مىشود و او هر روز در كارى غير از روز گذشته است ، مقتضاى « رب » بودن همين مىباشد نفرين بر مفوضه كه مانند يهود دست خدا را بسته‌اند . ممكنات كه از خود استقلالى ندارند چگونه بدون خدا زندگى توانند كرد ، صدر الدين شيرازى از اين آيه به حركت جوهرى استدلال كرده است .\r\n مَنْ فِي السَّماواتِ  حاكى است كه در آسمانها موجود زنده و با شعور هست اين سخن در ذيل  وَ ما بَثَّ فِيهِما مِنْ دابَّةٍ . . .  شورى / 29 گفته شد  فَبِأَيِّ آلاءِ . . . \r\nحاكى است كه جن نيز خدا را مىخواهد و از او مدد مىگيرد و از سؤال كنندگان عطايا و الطاف خداست .\r\n\r\n","description":"","footnote":"","page_name":" 482 ","page_number":484},
  {"content":"\r\n\r\n\r\n[ سوره الرحمن ( 55 ) : آيات 31 تا 45 
  ]\r\nسَنَفْرُغُ لَكُمْ أَيُّهَ الثَّقَلانِ ( 31 ) فَبِأَيِّ آلاءِ رَبِّكُما تُكَذِّبانِ ( 32 ) يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلاَّ بِسُلْطانٍ ( 33 ) فَبِأَيِّ آلاءِ رَبِّكُما تُكَذِّبانِ ( 34 ) يُرْسَلُ عَلَيْكُما شُواظٌ مِنْ نارٍ وَ نُحاسٌ فَلا تَنْتَصِرانِ ( 35 )\r\nفَبِأَيِّ آلاءِ رَبِّكُما تُكَذِّبانِ ( 36 ) فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ ( 37 ) فَبِأَيِّ آلاءِ رَبِّكُما تُكَذِّبانِ ( 38 ) فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ ( 39 ) فَبِأَيِّ آلاءِ رَبِّكُما تُكَذِّبانِ ( 40 )\r\nيُعْرَفُ الْمُجْرِمُونَ بِسِيماهُمْ فَيُؤْخَذُ بِالنَّواصِي وَ الْأَقْدامِ ( 41 ) فَبِأَيِّ آلاءِ رَبِّكُما تُكَذِّبانِ ( 42 ) هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ ( 43 ) يَطُوفُونَ بَيْنَها وَ بَيْنَ حَمِيمٍ آنٍ ( 44 ) فَبِأَيِّ آلاءِ رَبِّكُما تُكَذِّبانِ ( 45 )\r\n\r\n","description":"","footnote":"","page_name":" 483 ","page_number":485},
  {"content":"\r\n\r\n31 - حتما براى حساب شما فارغ مىشويم اى دو ارزشمند .\r\n32 - پس كدام يك از نعمتهاى پروردگارتان را تكذيب مىكنيد ؟\r\n33 - اى جماعت جن و انس اگر مىتوانيد از اطراف آسمانها و زمين خارج شويد خارج شويد نمىتوانيد خارج شويد مگر با قدرتى .\r\n34 - پس كدام يك از نعمتهاى پروردگارتان را تكذيب مىكنيد .\r\n35 - بر شما شعله‌اى از آتش و دود فرستاده مىشود ، كمك همديگر را نتوانيد .\r\n36 - پس كدام يك از نعمتهاى پروردگارتان را تكذيب مىكنيد ؟\r\n37 - چون آسمان شكافته شود و همچون چرم سرخ گلگون گردد .\r\n38 - پس كدام يك از نعمتهاى پروردگارتان را تكذيب مىكنيد ؟\r\n39 - آن روز از گناهش سؤال نمىشود نه انسى و نه جنى .\r\n40 - پس كدام يك از نعمتهاى پروردگارتان را تكذيب مىكنيد ؟\r\n41 - شناخته مىشود گناهكاران با علامتشان و گرفته مىشود با موهاى پيشانى و قدمها .\r\n42 - پس كدام يك از نعمتهاى پروردگارتان را تكذيب مىكنيد ؟\r\n43 - اين آن جهنم است كه مجرمان انكارش مىكنند .\r\n44 - ميان آن و ميان آب جوشان حركت مىكنند .\r\n45 - پس كدام يك از نعمتهاى پروردگارتان را تكذيب مىكنيد ؟\r\n\r\nكلمه‌ها\r\nنفرغ : فراغ : دست كشيدن از كار . « الفراغ : خلاف الشغل » طبرسى فرموده : آن در اصل به معنى خالى بودن است ، على هذا  سَنَفْرُغُ لَكُمْ  يعنى براى رسيدن به كار شما از كارهاى ديگر دست مىكشيم .\r\nثقلان : ثقل ( بر وزن شرف ) شىء گرانقدر و پر ارزش حديث «\r\nانى تارك فيكم الثقلين . . .\r\n» نيز در همان است منظور از ثقلان جن و انس\r\n\r\n","description":"","footnote":"","page_name":" 484 ","page_number":486},
  {"content":"\r\n\r\nاست كه به علّت مورد تكليف بودن و مورد خطاب خدا بودن ، گرانقدر و پر ارزش مىباشند .\r\nمعشر : جماعت . آن سه بار در قرآن به كار رفته و همه دربارهء انس و جنّ است .\r\nتنفذوا : نفاذ و نفوذ : سوراخ كردن و خارج شدن به آن طرف . در مصباح گويد : « نفذ السهم : خرق الرمية و خرج منها » .\r\nاقطار : اطراف و كناره‌ها . مفرد قطر ( بضم اول ) است .\r\nسلطان : سلطه : قدرت . سلطان نيز در اينجا به معنى تسلط و قدرت است ( اقرب ) .\r\nشواظ : شعله خالص كه دود ندارد ، طبرسى فرموده : زبانهء سبزى است كه از آتش جدا مىشود . آن فقط يك بار در قرآن آمده است .\r\nنحاس : دود . مس . سرب مذاب . آن فقط يك بار در كلام اللَّه آمده است .\r\nوردة : ورد : گل . در صحاح گويد : « الورد : الذى يشمّ » وردة براى مفرد است يعنى يك گل . منظور از آن در آيه سرخ و گلگون بودن است .\r\nدهان : چرم سرخ ، چنان كه در صحاح و قاموس آمده است ، مجمع و مصباح آن را جمع دهن به معنى روغن گفته است .\r\nنواصى : ناصيه : موى پيشانى . « الناصية : شعر مقدم الراس » پيشانى را به علت حال و محل ناصيه گفته‌اند ، جمع آن نواصى است .\r\nآن : انى ( بر وزن عقل و جسر ) : نزديك شدن و حاضر شدن « حميم آن » يعنى آب جوشانى كه به انتهاى درجه حرارت رسيده است .\r\n\r\n","description":"","footnote":"","page_name":" 485 ","page_number":487},
  {"content":"\r\n\r\n\r\nشرحها\r\nپس از يادآورى مقدارى از نعمتها در آيات گذشته ، در اين آيات به مسأله آخرت پرداخته كه دنباله زندگى دنياست ، در اين آيات عذابها ، نعمتها حساب شده است ، در مقدمه تفسير سوره گفته شد :\r\nبعضى گويند : علت نعمت شمرده شدن عذاب آنست كه : سبب پرهيز از گناه مىشود ، ولى گفتيم كه اينها در مجموع جهان خلقت نعمت و « لا بد منه » است گرچه نسبت به اهل عذاب ، بلا و بدبختى است .\r\n31 و 32 -   سَنَفْرُغُ لَكُمْ أَيُّهَ الثَّقَلانِ فَبِأَيِّ آلاءِ . . .   .\r\nآيه صريح است در اينكه روز قيامت ، خدا و ملائكه مشغول حساب جن و انس خواهند بود ، به طورى كه فقط كارشان همين باشد ، سين در « سنفرغ » ظاهرا براى تأكيد و قسمت است نه به معنى ( دورى و نزديكى ) و نيز صريح است كه جن مانند انس ، آخرت و بهشت و جهنم دارد . اين حسابرسى از جمله نعمتهاى خداوند است .\r\n33 -  يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا  .\r\nبه قرينه آيه قبل مىشود گفت : اين خطاب در روز قيامت خواهد بود نظير :  وَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ . . .  انعام / 128 ، على هذا چون جن و انس در محشر جمع شوند خدا گويد : اگر قدرت فرار داريد فرار كنيد ولى :  لا تَنْفُذُونَ إِلَّا بِسُلْطانٍ  نمىتوانيد خارج شويد مگر با تسلط و قدرت خاصى ، آن را هم كه نداريد .\r\nعلى هذا اينكه گفته‌اند : روزى بشر براى خارج شدن ، سلطهء علمى پيدا خواهد كرد بر خلاف سياق آيه است .\r\n\r\n","description":"","footnote":"","page_name":" 486 ","page_number":488},
  {"content":"\r\n\r\nطبرسى فرموده : در خبر آمده است مردم به وسيلهء ملائكه و زبانهء آتش محاصره مىشوند ، سپس اين خطاب مىرسد ، آن گاه نظير اين سخن را از حضرت صادق عليه السّلام آورده است .\r\n34 -  فَبِأَيِّ آلاءِ رَبِّكُما تُكَذِّبانِ  .\r\nوجه اين نعمت در بالا گفته شد .\r\n35 و 36 -   يُرْسَلُ عَلَيْكُما شُواظٌ مِنْ نارٍ وَ نُحاسٌ فَلا تَنْتَصِرانِ فَبِأَيِّ آلاءِ . . .   .\r\nاحتمال دارد در اينجا « ان » شرطيه مقدر باشد يعنى : اگر بخواهيد از اقطار آسمانها و زمين فرار كنيد بر شما آتش فرستاده مىشود ، و شايد مستقلا راجع به اهل عذاب باشد .\r\nظاهرا نحاس به معنى دود است زيرا در عذابهاى آخرت دود نيز مطرح مىباشد  وَ ظِلٍّ مِنْ يَحْمُومٍ  واقعه / 43 .\r\n فَلا تَنْتَصِرانِ  با صيغهء تثنيه ، خطاب به انس و جن است كه يارى يكديگر نتوانيد تا از عذاب خلاص شويد ، علّت آلاء بودن اين عذاب در بالا گفته شد .\r\n37 و 38 -   فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ فَبِأَيِّ آلاءِ . . .   .\r\nتفريع است بر « سنفرغ » اين آيه در رابطه با شروع قيامت است ، مناسب بود كه پيش از آيات گذشته باشد ، اما آنها ظاهرا به علت خطاب  أَيُّهَ الثَّقَلانِ  جلو افتاده است ، شكافته شدن آسمان با شروع قيامت است چنان كه در آيات ديگر آمده :  وَ انْشَقَّتِ السَّماءُ فَهِيَ يَوْمَئِذٍ واهِيَةٌ  حاقه / 16 .\r\n وَرْدَةً كَالدِّهانِ  نشان مىدهد كه فضا سرخ و در شدت حرارت خواهد بود ، نظير :  يَوْمَ تَكُونُ السَّماءُ كَالْمُهْلِ  معارج / 8 ، وجه آلاء بودن در بالا گفته شد .\r\n39 و 40 -   فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ فَبِأَيِّ آلاءِ . . .  \r\n\r\n","description":"","footnote":"","page_name":" 487 ","page_number":489},
  {"content":"\r\n\r\nمنظور از سؤال منفى سؤال استخبار است يعنى از خود انسان سؤال نمىشود گناهت چيست ؟ زيرا گناه او به وسيله نامه عمل و وسائل ديگر معلوم است و آن گهى قيافه‌اش گناهكار بودن را نشان خواهد داد چنان كه در آيهء بعدى خواهد آمد .\r\nاگر جان در آيه  وَ خَلَقَ الْجَانَّ . . .  هم به معنى ابو الجن باشد در اين آيات به معنى جن مطلق است .\r\n41 و 42 -   يُعْرَفُ الْمُجْرِمُونَ بِسِيماهُمْ فَيُؤْخَذُ بِالنَّواصِي وَ الْأَقْدامِ فَبِأَيِّ آلاءِ . . .   .\r\nگويى اين آيه جوابى است به سؤالى كه از آيه سابق متولد مىشود و آن اينكه ، اگر از گناه آنها سؤال نشود ، پس از كجا معلوم مىشود كه گناهكار هستند در جواب فرموده :  يُعْرَفُ الْمُجْرِمُونَ . . .  آيه شاهد است به اينكه قيافه گناهكار مقصر بودن او را حكايت خواهد كرد ، شايد نحوهء گناه را نيز حكايت كند .\r\nآن گاه فرموده : از موى پيشانى و از قدمها گرفته و به آتش انداخته مىشوند جهت نعمت بودن اين عذاب در بالا گفته شد .\r\n43 -  هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ  .\r\nاين آيه به تقدير « يقال » است يعنى آن روز گفته مىشود : اين آن جهنم است كه مجرمان تكذيب مىكردند .\r\nطبرسى احتمال داده كه شايد اين آيه خطاب به حضرت رسول باشد ، در آن صورت احتياج به تقدير نيست .\r\n44 و 45 -   يَطُوفُونَ بَيْنَها وَ بَيْنَ حَمِيمٍ آنٍ فَبِأَيِّ آلاءِ . . .   .\r\nظاهرا منظور آنست كه گاهى ميان جهنم حركت مىكنند و گاهى ميان آتش سوزان كه در جهنم است ، على هذا « بينها - بين » هر يك مستقل از ديگرى\r\n\r\n","description":"","footnote":"","page_name":" 488 ","page_number":490},
  {"content":"\r\n\r\nاست در اين صورت احتياج ندارد كه بگوئيم : حميم خارج از جهنم است و مردم ميان جهنم و آب جوشان رفت و آمد مىكنند .\r\nدر مجمع البيان فرموده : يادآورى عقاب و انذار از آن از بزرگترين نعمتهاست چون سبب دورى از موجبات عذاب و ترغيب به موجبات ثواب است ، ولى آنچه در بالا در رابطه با  فَبِأَيِّ آلاءِ . . .  گفتيم قويتر است .\r\n\r\n","description":"","footnote":"","page_name":" 489 ","page_number":491},
  {"content":"\r\n\r\n\r\n[ سوره الرحمن ( 55 ) : آيات 46 تا 61 
  ]\r\nوَ لِمَنْ خافَ مَقامَ رَبِّهِ جَنَّتانِ ( 46 ) فَبِأَيِّ آلاءِ رَبِّكُما تُكَذِّبانِ ( 47 ) ذَواتا أَفْنانٍ ( 48 ) فَبِأَيِّ آلاءِ رَبِّكُما تُكَذِّبانِ ( 49 ) فِيهِما عَيْنانِ تَجْرِيانِ ( 50 )\r\nفَبِأَيِّ آلاءِ رَبِّكُما تُكَذِّبانِ ( 51 ) فِيهِما مِنْ كُلِّ فاكِهَةٍ زَوْجانِ ( 52 ) فَبِأَيِّ آلاءِ رَبِّكُما تُكَذِّبانِ ( 53 ) مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ وَ جَنَى الْجَنَّتَيْنِ دانٍ ( 54 ) فَبِأَيِّ آلاءِ رَبِّكُما تُكَذِّبانِ ( 55 )\r\nفِيهِنَّ قاصِراتُ الطَّرْفِ لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ ( 56 ) فَبِأَيِّ آلاءِ رَبِّكُما تُكَذِّبانِ ( 57 ) كَأَنَّهُنَّ الْياقُوتُ وَ الْمَرْجانُ ( 58 ) فَبِأَيِّ آلاءِ رَبِّكُما تُكَذِّبانِ ( 59 ) هَلْ جَزاءُ الْإِحْسانِ إِلاَّ الْإِحْسانُ ( 60 )\r\nفَبِأَيِّ آلاءِ رَبِّكُما تُكَذِّبانِ ( 61 )\r\n\r\n","description":"","footnote":"","page_name":" 490 ","page_number":492},
  {"content":"\r\n\r\n46 - هر كه از مقام پروردگارش بترسد او را دو بهشت هست .\r\n47 - پس كدام يك از نعمتهاى پروردگارتان را تكذيب مىكنيد .\r\n48 - داراى انواعى از نعمتها هستند .\r\n49 - پس كدام يك از نعمتهاى پروردگار خود را تكذيب مىكنيد .\r\n50 - در آن دو بهشت دو چشمه جارى هست .\r\n51 - پس كدام يك از نعمتهاى پروردگارتان را تكذيب مىكنيد ؟\r\n52 - در آن دو از هر ميوه دو نوع هست .\r\n53 - پس كدام يك از نعمتهاى پروردگار خويش را تكذيب مىكنيد !\r\n54 - نشستگانند بر بساطهايى كه جوف آنها از حرير ضخيم است و ميوه دو بهشت به آنها نزديك است .\r\n55 - پس كدام يك از نعمتهاى پروردگارتان را تكذيب مىكنيد ؟\r\n56 - در آن بساطها زنان شوهر دوستى هستند كه انس و جنى قبل از شوهران به آنها نزديكى نكرده است .\r\n57 - پس كدام يك از نعمتهاى پروردگارتان را تكذيب مىكنيد ؟\r\n58 - گويى آنها ياقوت و مرجان هستند .\r\n59 - پس كدام يك از نعمتهاى پروردگارتان را تكذيب مىكنيد ؟\r\n60 - آيا جزاى احسان جز احسان است .\r\n61 - پس كدام يك از نعمتهاى پروردگارتان را تكذيب مىكنيد .\r\n\r\nكلمه‌ها\r\nمقام : اسم مكان است ( محل ايستادن ) و نيز مصدر ميمى آيد .\r\nافنان : فن : شاخه درخت و نيز به معنى نوع آيد ، مفرد آن افنان است ، منظور ظاهرا معناى دوم است ، اين كلمه فقط يك بار در قرآن آمده است .\r\nمتكئين : اتكاء : نشستن به حالت اطمينان و آرامش . در مصباح و اقرب\r\n\r\n","description":"","footnote":"","page_name":" 491 ","page_number":493},
  {"content":"\r\n\r\nآمده : « اتكاء : جلس متمكنا » به معنى تكيه كردن نيز آيد .\r\nبطائن : بطانه : آستر لباس و باطن آن . جمع آن بطائن است .\r\nجنا : چيده شده ( ميوه ) . « جنا الثمرة : تناولها من شجرها » آن در آيه به معنى ( مجنّى ) است .\r\nقاصرات : منحصر كنندگان نگاه . ظاهرا منظور آنست كه به غير شوهران خود نگاه نمىكنند و علاقه ندارند .\r\nلم يطمثهن : طمث : ازاله بكارت و خون حيض « طمثت المرأة » يعنى حائض شد يا ازاله بكارت شد .\r\n\r\nشرحها\r\nآيات زير منحصرا درباره نعمتهاى بهشتى است ، مىگويد به هر كس از موقعيت خدا بترسد دو بهشت داده خواهد شد ، آن گاه بعد از توصيف آن دو فرموده :\r\nاين پاداش در مقابل اعمال دنياست .\r\n46 و 47 -   وَ لِمَنْ خافَ مَقامَ رَبِّهِ جَنَّتانِ فَبِأَيِّ آلاءِ . . .  \r\nدر روايت امام صادق عليه السّلام . مقام رب آنست كه انسان بداند كه خدا او را مىبيند و آنچه مىگويد مىشنود و آنچه از خوب و بد مىكند مىداند « 1 » الميزان بعيد نمىداند كه يك بهشت در مقابل عمل ديگر در اثر تفضل خداست چنان كه از :  لَهُمْ ما يَشاؤُنَ فِيها وَ لَدَيْنا مَزِيدٌ  ق / 35 استفاده مىشود . گويند يك بهشت براى خود ، ديگرى براى زنانش ، گويند بهشتى در مقابل عقيده و بهشتى در مقابل عمل ، به قولى بهشتى در مقابل طاعات و بهشتى در مقابل ترك معاصى ، گويند :\r\nيك بهشت مادى و يك بهشت روحانى . « فباى . . . » حاكى است كه جن نيز صاحب\r\n\r\n\r\n","description":"","footnote":"\r\n( 1 ) اين حديث در ذيل  خافَ مَقامَ رَبِّهِ  نازعات / 40 خواهد آمد .\r\n","page_name":" 492 ","page_number":494},
  {"content":"\r\n\r\nبهشت خواهد بود .\r\n48 و 49 -   ذَواتا أَفْنانٍ فَبِأَيِّ آلاءِ . . .  \r\nيعنى آن دو داراى انواعى از نعمتها و ميوه‌هاست . اين آيه با اين كوچكى معنايى بس وسيع دارد .\r\n50 و 51 -   فِيهِما عَيْنانِ تَجْرِيانِ فَبِأَيِّ آلاءِ . . .   .\r\nابهام عينان براى عظمت آنهاست ، براى بهشت چشمه‌هايى به نام كافور سلسبيل تسنيم در قرآن آمده است ، شايد « عينان » از آنها باشد .  فَبِأَيِّ آلاءِ . . .  نشان مىدهد جن نيز از آن چشمه‌ها خواهند داشت .\r\n52 و 53 -   فِيهِما مِنْ كُلِّ فاكِهَةٍ زَوْجانِ فَبِأَيِّ آلاءِ . . .   .\r\nدرست معلوم نيست منظور از « زوجان » چيست ، گفته‌اند يك قسم متعارف است كه در دنيا ديده‌اند ، قسم ديگر غير متعارف و اللَّه اعلم ، ولى جن و انس هر دو از آنها بهره‌مند هستند .\r\n( اللهم اجعلنا من اهل الجنة بمحمد و آله ( ص ) ) 54 و 55 -   مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ وَ جَنَى الْجَنَّتَيْنِ دانٍ فَبِأَيِّ . . .   .\r\nفرش جمع فراش است به معنى بساط ، استبرق حرير ضخيم مىباشد يعنى توى آنها از حرير ضخيم است ، مراد از « دان » آنست كه ميوه‌ها به اهل بهشت نزديك مىباشد حاجتى به زحمت كشيدن آنها نيست ، جن هم داراى اين موهبتها خواهد بود .\r\n56 و 57 -   فِيهِنَّ قاصِراتُ الطَّرْفِ لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ فَبِأَيِّ آلاءِ . . .   .\r\nضمير « فيهن » راجع به « فرش » است و شايد راجع به « جنان » باشد كه معلوم است .\r\n\r\n","description":"","footnote":"","page_name":" 493 ","page_number":495},
  {"content":"\r\n\r\nمنظور از  قاصِراتُ الطَّرْفِ  آنست كه نگاه خويش را به شوهران خود منحصر كرده‌اند ، اين يكى از موهبتهاى بزرگ است كه همسر يك نفر به جز شوهر خود به كسى توجهى نداشته باشد .\r\nاز ابو ذر نقل شده : زن بهشتى به شوهرش مىگويد : به عزت پروردگارم قسم من در بهشت چيزى نيكوتر از تو نمىبينم حمد خدا را كه مرا همسر تو و تو را شوهر من كرد .\r\nدر قرآن مجيد اوصاف زيادى دربارهء زنان بهشتى نقل شده است نظير اين آيه و آيات   وَ حُورٌ عِينٌ كَأَمْثالِ اللُّؤْلُؤِ الْمَكْنُونِ   واقعه / 22 ،  أَزْواجٌ مُطَهَّرَةٌ  بقره / 25 .  خَيْراتٌ حِسانٌ  رحمن / 7  كَأَنَّهُنَّ بَيْضٌ مَكْنُونٌ  صافات / 48 ،   أَبْكاراً عُرُباً أَتْراباً   واقعه / 37 ،  وَ كَواعِبَ أَتْراباً  نبأ / 33 .\r\n لَمْ يَطْمِثْهُنَّ . . .  يعنى هيچ كس پيش از شوهران به آنها نزديكى نكرده و ازالهء بكارت ننموده است ،  فَبِأَيِّ آلاءِ . . .  نشان مىدهد كه جن را نيز زنان بهشتى خواهد بود .\r\n58 و 59 -   كَأَنَّهُنَّ الْياقُوتُ وَ الْمَرْجانُ فَبِأَيِّ . . .   .\r\nمنظور وصف طراوت و زيبايى آنهاست طبرسى فرموده : در حديث ابن مسعود آمده زن بهشتى ( چنان صفايى دارد ) كه مغز ساقهايش از پشت هفتاد لباس حرير ديده مىشود .\r\n60 و 61 -   هَلْ جَزاءُ الْإِحْسانِ إِلَّا الْإِحْسانُ فَبِأَيِّ . . .  \r\nاستفهام انكارى و تعليل نعمتهاى گذشته است . در اين آيه خوف آنها كه در  وَ لِمَنْ خافَ  گذشت احسان حساب شده است ، مسلما اعمالشان نيز در نظر مىباشد .\r\nدر روايت انس بن مالك از رسول خدا صلّى اللَّه عليه و آله آمده كه فرمود : آن حضرت\r\n\r\n","description":"","footnote":"","page_name":" 494 ","page_number":496},
  {"content":"\r\n\r\nاين آيه را خواند و فرمود : آيا مىدانيد خدايتان چه مىگويد : خدا و رسولش داناتر است :\r\n« قال ربكم يقول هل جزاء من انعمنا عليه بالتوحيد الا الجنة » .\r\nاز اين روايت معلوم مىشود كه توفيق به عمل احسانى است از جانب خدا پس عملى كه مؤمن انجام مىدهد خدا اين عمل را به او احسان كرده و در مقابل آن ، بهشت مىدهد ، اين روايت در تفسير برهان و توحيد صدوق و غير آن نيز نقل شده است .\r\n\r\n","description":"","footnote":"","page_name":" 495 ","page_number":497},
  {"content":"\r\n\r\n\r\n[ سوره الرحمن ( 55 ) : آيات 62 تا 78 
  ]\r\nوَ مِنْ دُونِهِما جَنَّتانِ ( 62 ) فَبِأَيِّ آلاءِ رَبِّكُما تُكَذِّبانِ ( 63 ) مُدْهامَّتانِ ( 64 ) فَبِأَيِّ آلاءِ رَبِّكُما تُكَذِّبانِ ( 65 ) فِيهِما عَيْنانِ نَضَّاخَتانِ ( 66 )\r\nفَبِأَيِّ آلاءِ رَبِّكُما تُكَذِّبانِ ( 67 ) فِيهِما فاكِهَةٌ وَ نَخْلٌ وَ رُمَّانٌ ( 68 ) فَبِأَيِّ آلاءِ رَبِّكُما تُكَذِّبانِ ( 69 ) فِيهِنَّ خَيْراتٌ حِسانٌ ( 70 ) فَبِأَيِّ آلاءِ رَبِّكُما تُكَذِّبانِ ( 71 )\r\nحُورٌ مَقْصُوراتٌ فِي الْخِيامِ ( 72 ) فَبِأَيِّ آلاءِ رَبِّكُما تُكَذِّبانِ ( 73 ) لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ ( 74 ) فَبِأَيِّ آلاءِ رَبِّكُما تُكَذِّبانِ ( 75 ) مُتَّكِئِينَ عَلى رَفْرَفٍ خُضْرٍ وَ عَبْقَرِيٍّ حِسانٍ ( 76 )\r\nفَبِأَيِّ آلاءِ رَبِّكُما تُكَذِّبانِ ( 77 ) تَبارَكَ اسْمُ رَبِّكَ ذِي الْجَلالِ وَ الْإِكْرامِ ( 78 )\r\n\r\n","description":"","footnote":"","page_name":" 496 ","page_number":498},
  {"content":"\r\n\r\n62 - و كمتر از آن دو ، دو بهشت است .\r\n63 - پس كدام يك از آلاء پروردگارتان را تكذيب مىكنيد ؟\r\n64 - دو بهشت سر سبز مىباشند .\r\n65 - پس كدام يك از آلاء خدايتان را تكذيب مىكنيد ؟\r\n66 - در آن دو دو چشمه هست فواره‌كنان .\r\n67 - پس كدام يك از آلاء پروردگارتان را تكذيب مىكنيد ؟\r\n68 - در آن دو ميوه‌اى و نخلى و انارى هست .\r\n69 - پس كدام يك از آلاء پروردگارتان را تكذيب مىكنيد ؟\r\n70 - در آنها زنان خوش خلق و خوبروى هست .\r\n71 - پس كدام يك از آلاء پروردگارتان را تكذيب مىكنيد ؟\r\n72 - زنان سيمين تن كه در خيمه‌ها محفوظند .\r\n73 - پس كدام يك از آلاء پروردگارتان را تكذيب مىكنيد ؟\r\n74 - ازاله بكارت نكرده از آنها پيش از شوهران ، انس و جنى .\r\n75 - پس كدام يك از نعمتهاى پروردگارتان را تكذيب مىكنيد ؟\r\n76 - تكيه مىكنند بر بساطها و بالشهايى نيكو .\r\n77 - پس كدام يك از نعمتهاى پروردگارتان را تكذيب مىكنيد ؟\r\n78 - دائم الخير است نام پروردگار صاحب عظمت و انعام .\r\n\r\nكلمه‌ها\r\nمدهامتان : دهمه : سياهى ، گويند : « ادهام الزرع » يعنى : كشت سياه شد ، چون كشت كاملا روئيد رنگش به سياهى مىزند ، « مدهامة » :\r\nكشت كاملا سر سبز .\r\nنضاختان : نضخ : فوران . « نضخ الماء نضخا : اشتد فورانه من ينبوعه » ،\r\n\r\n","description":"","footnote":"","page_name":" 497 ","page_number":499},
  {"content":"\r\n\r\n« نضاختان » : دو چشمه جوشان و فوران كننده ، اين لفظ فقط يك بار در كلام اللَّه آمده است .\r\nخيرات : خيره ( بر وزن شيره ) كثير الخير و برتر از هر چيز ، جمع آن خيرات است .\r\nحسان : حسن : نيكو . جمع آن حسان است .\r\nحور : حوراء : زن سفيد بدن ، جمع آن حور است .\r\nمقصورات : نگاه داشته شدگان ( محفوظ شدگان ) مفرد آن مقصوره است .\r\nزخرف : فرشها و بساطها . جوهرى گويد : زخرف ثيابى است سبز رنگ كه از آن ، محل نشستن آماده مىكنند مفرد آن زخرفه است .\r\nدر مجمع از بعضى نقل شده كه آن را وسائد ( پشتىها ) گفته‌اند .\r\nعبقرى : اين كلمه بيشتر از يك بار در قرآن مجيد نيامده است طبرسى آن را بالشهاى نيكو گفته است ، آن اسم جنس و مفردش عبقريه مىباشد ، ابو عبيده گويد : . . . هر چه در وصف آن مبالغه شود گويند : عبقرى است .\r\n\r\nشرحها\r\nآيات شريفه در توصيف دو بهشت ديگر است كه تا حدّى از دو بهشت گذشته پائين‌تر هستند ، مثلا در آن دو فرموده :  فِيهِما مِنْ كُلِّ فاكِهَةٍ زَوْجانِ  ولى در اين دو فرموده  فِيهِما فاكِهَةٌ وَ نَخْلٌ وَ رُمَّانٌ  ، در آن دو فرموده :  ذَواتا أَفْنانٍ  ولى در اين دو فرموده :  مُدْهامَّتانِ  ، در آن دو فرموده  فِيهِنَّ قاصِراتُ الطَّرْفِ . . .  و در اين دو فرموده :  حُورٌ مَقْصُوراتٌ فِي الْخِيامِ  .\r\nاين مطلب در سورهء واقعه بيشتر روشن خواهد شد ، على هذا الميزان نظر\r\n\r\n","description":"","footnote":"","page_name":" 498 ","page_number":500},
  {"content":"\r\n\r\nمىدهد كه « دونهما » در آيه به معنى پائين‌تر در فضيلت است نه به معنى نزديكتر و نيز نظر مىدهد كه آن دو بهشت مال مقرّبين و اين دو بهشت مال اصحاب يمين است .\r\nو در اين زمينه روايتى از درّ منثور از رسول خدا صلّى اللَّه عليه و آله نقل مىكند كه فرموده :\r\n« جنتان من ذهب للمقربين و جنتان من و رق لاصحاب اليمين » .\r\nاز مرحوم فيض در تفسير صافى معلوم مىشود كه او نيز چنين نظر را داشته است زيرا كه فرموده : « من دون تينك الجنتين . . . ، جنتان لمن دونهم » اگر منظور چنين باشد هيچ و گرنه براى هر مؤمن چهار بهشت خواهد بود ، در هر حال به نظر مىآيد « دونهما » به معنى پائين‌تر است نه به معنى نزديكى .\r\n62 و 63 -   وَ مِنْ دُونِهِما جَنَّتانِ فَبِأَيِّ آلاءِ . . .   .\r\nبنا بر آنچه گفته شد معناى  مِنْ دُونِهِما . . .  چنين مىشود : پائين از آن دو بهشت دو تا بهشت هست براى آنان كه مقامشان از مقربين كمتر است  فَبِأَيِّ آلاءِ  حاكى است كه جن نيز داراى دو صنف در ايمان و تقرب هستند .\r\n64 و 65 -   مُدْهامَّتانِ فَبِأَيِّ آلاءِ . . .   .\r\nيعنى آن دو بهشت كاملا سر سبز مىباشند از رسول خدا صلّى اللَّه عليه و آله در تفسير آن « خضراوان » آمده است .\r\n66 و 67 -   فِيهِما عَيْنانِ نَضَّاخَتانِ فَبِأَيِّ آلاءِ . . .   .\r\nشايد اين چشمه‌ها از قسم سلسبيل يا كافور و مانند آن باشد ، معلوم است كه آبشان فوران مىكند .\r\n68 و 69 -   فِيهِما فاكِهَةٌ وَ نَخْلٌ وَ رُمَّانٌ فَبِأَيِّ آلاءِ . . .   .\r\nنكره آمدن اين اسماء براى عظمت آنهاست و اينكه نامهايشان همان نامهاى دنيا ولى ماهيتشان چيز ديگرى است . جن نيز از آنها استفاده خواهند كرد .\r\n\r\n","description":"","footnote":"","page_name":" 499 ","page_number":501},
  {"content":"\r\n\r\n70 و 71 -   فِيهِنَّ خَيْراتٌ حِسانٌ فَبِأَيِّ آلاءِ . . .   .\r\nضمير « فيهن » راجع است به جنتان ، زيرا ظاهرا عموم دو بهشتها در نظر است ، طبرسى رحمه اللَّه خيرات را داراى اخلاق خوب و حسان را زيبا رويان معنى كرده و گويد : ام سلمه از رسول خدا صلّى اللَّه عليه و آله چنين روايت كرده است بقيه در تفسير آيهء بعدى خواهد آمد ، جن نيز داراى حوريان بهشتى خواهد بود .\r\n72 و 73 -   حُورٌ مَقْصُوراتٌ فِي الْخِيامِ فَبِأَيِّ آلاءِ . . .   .\r\nمقصورات في الخيام نشان مىدهد محفوظ هستند ، مبتذل نيستند و در چادر مىباشند ، بعضى آن را نظير  قاصِراتُ الطَّرْفِ  گفته‌اند .\r\nدر مجمع البيان از تفسير عياشى از حضرت صادق صلوات اللَّه عليه نقل شده كه ابو بصير به آن حضرت گفت : فدايت شوم بفرمائيد از مردى مؤمن كه زن مؤمنه دارد و هر دو داخل بهشت مىشوند آيا با هم ازدواج مىكنند ؟\r\nفرمود : اى ابا محمّد خدا حكيم و عادل است اگر مرد از زنش افضل باشد خدا او را دربارهء زنش مخير مىكند ، اگر زنش را اختيار كرد از جملهء زنان او مىشود و اگر زن ، فضيلتش بيشتر باشد خدا او را در اختيار شوهرش مخير مىكند ، اگر اختيارش كرد شوهر او مىشود .\r\nدر كافى از حضرت صادق عليه السّلام در تفسير  خَيْراتٌ حِسانٌ  نقل شده :\r\n« قال هن صوالح المؤمنات العارفات »\r\nو در فقيه از آن حضرت نقل شده :\r\n« الخيرات الحسان من نساء اهل الدنيا و هن اجمل من حور العين »\r\n« 1 » .\r\nعلى هذا خيرات و حور شامل زنان دنيا نيز هست كه خدا آنها را به بهترين زيبايى در خواهد آورد .\r\n74 و 75 -   لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ فَبِأَيِّ آلاءِ . . .   .\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 500 ","page_number":502},
  {"content":"\r\n\r\nتفسير آن در آيهء 56 گذشت . در اين مطلب مقرّبين و اصحاب يمين يكى هستند . جن هم داراى حور العين خواهند بود .\r\n76 و 77 -   مُتَّكِئِينَ عَلى رَفْرَفٍ خُضْرٍ وَ عَبْقَرِيٍّ حِسانٍ فَبِأَيِّ آلاءِ . . .  \r\nبه نظر مىآيد منظور از رفرف فرشها و بساطها و منظور از عبقرى بالش‌ها و پشتىهاست ، نكره آمدن براى آنست كه قابل توصيف نيستند ، بايد بحول اللَّه رفت و ديد .  فَبِأَيِّ آلاءِ  حاكى است كه جن نيز داراى اين موهبت مىباشد .\r\n78 -  تَبارَكَ اسْمُ رَبِّكَ ذِي الْجَلالِ وَ الْإِكْرامِ  .\r\nتعليل نعمتهاى فوق الذكر است ، ذى الجلال راجع به صفات جلال و عظمت و ذى الاكرام راجع به صفات جمال و نعمتهاست ، وصف اول حاكى است كه خدا قدرت به وجود آوردن اين موهبتها را دارد ، وصف دوم حاكى است كه آنها را خواهد داد و گرنه وصف « ذى الاكرام » تحقق نمىپذيرد .\r\nبا در نظر گرفتن « الرحمن » در اوّل سوره ، معلوم مىشود كه منظور از « اسم » همان « رحمن » است يعنى واقعيت و پياده شدن آن ، آرى دائم الخيرات اسم رحمن كه رحمتها و نعمتهاى هر دو جهان ناشى از آنست .\r\nروز پنجشنبه بيست و هفتم ذو القعدة الحرام هزار و چهار صد و پنج مطابق 24 / 5 / 1364 تفسير سورهء رحمن پايان يافت .\r\nو الحمد للَّه و هو خير ختام\r\n\r\n","description":"","footnote":"","page_name":" 501 ","page_number":503},
  {"content":"\r\n\r\n\r\nسورهء واقعه\r\nدر مكه نازل شده و نود و شش آيه است\r\n\r\nنظرى به سوره مباركه\r\n1 - سورهء واقعه چهل و ششمين سوره است كه بعد از سوره طه در مكه نازل گرديد ، در ترتيب فعلى قرآن مجيد سورهء پنجاه و ششم است ، درست معلوم نيست در كدام سال بعثت نزول يافته ولى آيات آن نشان مىدهد كه بعد از سال سوم بعثت و اظهار دعوت از طرف رسول اكرم صلّى اللَّه عليه و آله نازل شده است .\r\n2 - عدد آيات آن در قرائت كوفى نود و شش ، در قرائت بصرى نود و هفت و در حجازى و شامى نود و نه است ، علت اختيار قرائت كوفى را در گذشته گفته‌ايم .\r\nدر تفسير خازن آمده : اين سوره داراى سيصد و هفتاد و هشت كلمه و هزار و هفتصد و سه حرف است و اللَّه اعلم .\r\n3 - تسميهء آن به سورهء واقعه به علّت وقوع اين كلمه در اول آنست ، از روايات نبوى و اهل بيت عليهم السّلام كه خواهد آمد معلوم مىشود : اين نامگذارى توسط حضرت رسول صلّى اللَّه عليه و آله بوده است .\r\n4 - سورهء مباركه بىشك مكى است ، مطالب آن شاهد گوياى اين مطلب است ، بعضى گفته‌اند  ثُلَّةٌ مِنَ الْأَوَّلِينَ  / 39 و آيهء  أَ فَبِهذَا الْحَدِيثِ أَنْتُمْ مُدْهِنُونَ  / 81 در سفر به مدينه نازل شده ، ابن عباس و قتاده گفته‌اند : آيهء ،  وَ تَجْعَلُونَ \r\n\r\n","description":"","footnote":"","page_name":" 502 ","page_number":504},
  {"content":"\r\n\r\n رِزْقَكُمْ . . .  / 82 در مدينه نازل گشته است اما اين گفته‌ها اجتهاد در مقابل نص است .\r\n5 - شأن نزول آن را بايد از متن آيات فهميد كه انكار معاد توسط مشركان سبب نزول آن شده است :  وَ كانُوا يَقُولُونَ أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ  / 47 ، وانگهى مىشود يقين كرد كه همهء سوره به يك بار نازل شده ، دليلى بر نزول تدريجى آن نيست .\r\n\r\nفضيلت سورهء مباركه\r\nروايت شده : عثمان بن عفان براى عيادت عبد اللَّه بن مسعود در مرضى كه مرد ، به خانهء او آمد ، آن گاه عثمان به وى گفت : از چه شكايت دارى ؟ گفت :\r\nاز گناهانم ، گفت : چه چيز ميل دارى ؟ گفت : رحمت پروردگارم را ، عثمان گفت :\r\nآيا براى تو طبيب نياورم ؟ گفت : طبيب خودش مرا مريض كرده است ، عثمان گفت : بگويم حقوق تو را بدهند ؟ گفت : آن گاه كه به حقوق احتياج داشتم قطع كردى و اكنون كه نيازى به آن ندارم مىدهى ؟ ؟ گفت : آن براى دخترانت بماند . ابن مسعود جواب داد : آنها حاجتى به حقوق ندارند ، من به آنها گفته‌ام كه سورهء واقعه را بخوانند ، چون از رسول خدا صلّى اللَّه عليه و آله شنيدم مىفرمود :\r\n« من قرء سورة الواقعة كلّ ليلة لم تصبه فاقة ابدا »\r\nهر كه سورهء واقعه را در هر شب بخواند ابدا فقرى به او نخواهد رسيد . ( مجمع البيان ) .\r\n2 - در ثواب الاعمال از زيد شحام از حضرت باقر صلوات اللَّه عليه نقل شده كه فرمود : هر كه واقعه را در هر شب قبل از خواب بخواند خدا را ملاقات مىكند در حالى كه گويى صورتش مانند ماه چهارده شبه است\r\n« قال : من قرء الواقعة كل ليلة قبل ان ينام لقى اللَّه عز و جل و وجهه كالقمر ليلة البدر » .\r\n\r\n","description":"","footnote":"","page_name":" 503 ","page_number":505},
  {"content":"\r\n\r\nناگفته نماند : خواندن سورهء مباركه و تفكر در معانى آن » دل و جان را نورانى مىكند ، هيچ مانعى ندارد كه اين نوع ياد خدا ، سبب از بين رفتن فقر هم باشد .\r\n\r\nغرض سوره\r\nاين سوره دربارهء معاد است ، اول از وقوع قيامت و خفض و رفع آن و تحول زمين و كوه‌ها خبر مىدهد .\r\nدوم مىگويد : آن روز مردم به سه دسته تقسيم خواهند شد : اصحاب يمين ، اصحاب شمال و سابقون .\r\nسوم : شرح هر يك از آن سه گروه را بيان مىنمايد .\r\nچهارم : بر منكران معاد با دلائل توحيد استدلال مىكند .\r\nپنجم : از مقام بلند قرآن نام مىبرد كه از جانب خدا نازل گرديده .\r\nششم : مرگ و احتضار انسانها را بيان مىنمايد كه سه دسته بودن آنها از وقت مرگ شروع مىشود .\r\nبدين طريق يك انسجام بسيار عالى ميان مطالب سوره به چشم مىخورد كه هيچ مطلب ، مطلب ديگر را فوت نمىكند .\r\n\r\nنعمتهاى آخرت\r\nناگفته نماند : به ضرورت اسلام معاد و قيامت يك جريان مادى است ، براى اهل بهشت دو نوع لذت هست يكى لذت معنوى و تقرب ، نظير :  وَ رِضْوانٌ مِنَ اللَّهِ أَكْبَرُ  توبه / 72 ،   وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ   رعد / 24 و امثال آن .\r\n\r\n","description":"","footnote":"","page_name":" 504 ","page_number":506},
  {"content":"\r\n\r\nديگرى : لذات مادى كه در اين سوره و سوره‌هاى ديگر بيان شده است .\r\nناگفته نماند : خداوند همه غرائز انسان را در آن روز به اعلى درجه تكامل مىرساند و در همان درجه ، به نحو كامل با نعمتهاى بهشتى ارضاء مىفرمايد له الحمد و له الشكر .\r\n\r\n","description":"","footnote":"","page_name":" 505 ","page_number":507},
  {"content":"\r\n\r\nسورة الواقعة مكّيّة و هى ست و تسعون آية نزلت بعد سورة طه بِسْمِ اللَّهِ الرَّحْمنِ الرَّحِيمِ\r\n\r\n[ سوره الواقعة ( 56 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذا وَقَعَتِ الْواقِعَةُ ( 1 ) لَيْسَ لِوَقْعَتِها كاذِبَةٌ ( 2 ) خافِضَةٌ رافِعَةٌ ( 3 ) إِذا رُجَّتِ الْأَرْضُ رَجًّا ( 4 )\r\nوَ بُسَّتِ الْجِبالُ بَسًّا ( 5 ) فَكانَتْ هَباءً مُنْبَثًّا ( 6 ) وَ كُنْتُمْ أَزْواجاً ثَلاثَةً ( 7 ) فَأَصْحابُ الْمَيْمَنَةِ ما أَصْحابُ الْمَيْمَنَةِ ( 8 ) وَ أَصْحابُ الْمَشْئَمَةِ ما أَصْحابُ الْمَشْئَمَةِ ( 9 )\r\nوَ السَّابِقُونَ السَّابِقُونَ ( 10 )\r\nبه نام خداى رحمان رحيم\r\n1 - چون قيامت واقع شود ( مؤمنان به نجات رسند ) .\r\n2 - براى وقوع آن دروغى نيست .\r\n\r\n","description":"","footnote":"","page_name":" 506 ","page_number":508},
  {"content":"\r\n\r\n3 - پائين آورنده و بالا برنده است .\r\n4 - وقتى كه زمين به شدت بلرزد .\r\n5 - و كوه‌ها به شدت كوبيده شوند .\r\n6 - و غبار پراكنده گردند .\r\n7 - شما ( در آن روز ) سه دسته خواهيد بود .\r\n8 - پس اهل بركت ، چيست اهل بركت ؟ !\r\n9 - و اهل شومى ، چيست اهل شومى ؟\r\n10 - و پيشى گرفتگان ، آنها هستند پيشى گرفتگان .\r\n\r\nكلمه‌ها\r\nوقعة : واقع شدن و حادث گشتن .\r\nكاذبة : مصدر است مانند عاقبة و عافية ( دروغ ) .\r\nرج : حركت دادن و حركت كردن . ابن اثير در نهايه حركت شديد گفته است ، طبرسى فرمايد « الرج : التحريك باضطراب . . . » .\r\nبس : كوبيده شدن و نرم گشتن در اثر كوبيده شدن .\r\nهباء : غبار . ذرات هوا كه در مسير نور آفتاب از روزنه ، آشكار مىشوند .\r\nميمنة : از يمن است به معنى بركت و مباركى « الميمنة : اليمن » .\r\nمشئمة : شومى ، نامباركى « المشئمة : ضد الميمنة » .\r\n\r\nشرحها\r\nدر اين آيات ، قسمت اول و دوم از مطالب سوره بيان شده است يعنى : وقوع قيامت و تقسيم شدن انسانها به سه دسته : مبارك و شوم و سابقون و نيز روشن شده كه قيامت بالا برندهء نيكان و پائين آورنده بدكاران و كفار است .\r\n1 - 3 -     إِذا وَقَعَتِ الْواقِعَةُ لَيْسَ لِوَقْعَتِها كاذِبَةٌ خافِضَةٌ رافِعَةٌ     .\r\n\r\n","description":"","footnote":"","page_name":" 507 ","page_number":509},
  {"content":"\r\n\r\nجواب « اذا » محذوف است طبرسى فرمايد : يعنى : « اذا وقعت الواقعة :\r\nفاز المؤمنون و خسر الكافرون » الف و لام « الواقعة » براى عهد است يعنى آن واقعهء موعود . جمله :  لَيْسَ لِوَقْعَتِها كاذِبَةٌ  براى تأكيد است يعنى : در رابطه با وقوع آن كذبى و خلفى وجود ندارد .\r\n خافِضَةٌ رافِعَةٌ  تقديرش « هى خافضة . . . » است ، در روايات اهل بيت آمده :\r\nقيامت نيكوكاران را بالا مىبرد و بدكاران را پائين مىآورد .\r\nدر روايت خصال از حضرت سجّاد صلوات اللَّه عليه آمده :\r\n« . . . خافضة خفضت و اللَّه باعداء اللَّه الى النار رافعة رفعت و اللَّه اولياء اللَّه الى الجنة »\r\n« 1 » .\r\n4 - 6 -    إِذا رُجَّتِ الْأَرْضُ رَجًّا وَ بُسَّتِ الْجِبالُ بَسًّا فَكانَتْ هَباءً مُنْبَثًّا    .\r\nدر شروع قيامت ، زمين و كوه‌ها به طور عجيبى دگرگون مىشوند  وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً  حاقه / 14 ، « رجا - بسا » دلالت بر كمال شدت لرزه و كوبيده شدن دارند .\r\n إِذا رُجَّتِ . . .  اگر بدل باشد از   إِذا وَقَعَتِ . . .   ، در اين صورت خبر « اذا » همانست كه گفته شد و اگر ظرف باشد براى   وَقَعَتِ الْواقِعَةُ   در اين صورت جواب لازم ندارد .\r\n7 -  وَ كُنْتُمْ أَزْواجاً ثَلاثَةً  .\r\nواو براى استيناف است ، ازواج به معنى اصناف مىباشد ، خطاب به عموم بشر است ، « كنتم » به علت حتمى بودن به صيغهء ماضى آمده است .\r\n8 و 9 -   فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ   .\r\nتفريع و بيان است براى  أَزْواجاً ثَلاثَةً  ، « ما » در  ما أَصْحابُ الْمَيْمَنَةِ \r\n\r\n\r\n","description":"","footnote":"\r\n( 1 ) تفسير صافى از خصال .\r\n","page_name":" 508 ","page_number":510},
  {"content":"\r\n\r\nبراى استفهام و در مقام تعجب از عظمت و سعادت گروه اول است و آن ، مبتدا و خبرش  أَصْحابُ الْمَيْمَنَةِ  و هر دو خبر  فَأَصْحابُ الْمَيْمَنَةِ  هستند ، همچنين است جملهء بعدى .\r\nدر سورهء بلد چنين مىخوانيم :    . . . الَّذِينَ آمَنُوا وَ تَواصَوْا بِالصَّبْرِ وَ تَواصَوْا بِالْمَرْحَمَةِ أُولئِكَ أَصْحابُ الْمَيْمَنَةِ وَ الَّذِينَ كَفَرُوا بِآياتِنا هُمْ أَصْحابُ الْمَشْأَمَةِ    / 18 .\r\n10 -  وَ السَّابِقُونَ السَّابِقُونَ  .\r\nمنظور از « السابقون » اول كسانى هستند كه در ايمان و عمل بر ديگران پيشى گرفته‌اند ، « السابقون » دوم آنانند كه به رحمت و مغفرت خدا سبقت كرده‌اند يعنى : و آنان كه در ايمان و عمل پيشى گرفته‌اند همانند كه به رحمت خدا و بهشت پيشى گرفته‌اند .\r\nعلى هذا « السابقون » دوّم ، خبر « السابقون » اوّل است در تعيين مصداق سابقون مطلبى هست كه در ذيل  . . . قَلِيلٌ مِنَ الْآخِرِينَ  خواهد آمد .\r\n\r\n","description":"","footnote":"","page_name":" 509 ","page_number":511},
  {"content":"\r\n\r\n\r\n[ سوره الواقعة ( 56 ) : آيات 11 تا 26 
  ]\r\nأُولئِكَ الْمُقَرَّبُونَ ( 11 ) فِي جَنَّاتِ النَّعِيمِ ( 12 ) ثُلَّةٌ مِنَ الْأَوَّلِينَ ( 13 ) وَ قَلِيلٌ مِنَ الْآخِرِينَ ( 14 ) عَلى سُرُرٍ مَوْضُونَةٍ ( 15 )\r\nمُتَّكِئِينَ عَلَيْها مُتَقابِلِينَ ( 16 ) يَطُوفُ عَلَيْهِمْ وِلْدانٌ مُخَلَّدُونَ ( 17 ) بِأَكْوابٍ وَ أَبارِيقَ وَ كَأْسٍ مِنْ مَعِينٍ ( 18 ) لا يُصَدَّعُونَ عَنْها وَ لا يُنْزِفُونَ ( 19 ) وَ فاكِهَةٍ مِمَّا يَتَخَيَّرُونَ ( 20 )\r\nوَ لَحْمِ طَيْرٍ مِمَّا يَشْتَهُونَ ( 21 ) وَ حُورٌ عِينٌ ( 22 ) كَأَمْثالِ اللُّؤْلُؤِ الْمَكْنُونِ ( 23 ) جَزاءً بِما كانُوا يَعْمَلُونَ ( 24 ) لا يَسْمَعُونَ فِيها لَغْواً وَ لا تَأْثِيماً ( 25 )\r\nإِلاَّ قِيلاً سَلاماً سَلاماً ( 26 )\r\n\r\n","description":"","footnote":"","page_name":" 510 ","page_number":512},
  {"content":"\r\n\r\n11 - آنها هستند مقربون درگاه حق .\r\n12 - آنها در جنات پر نعمتند .\r\n13 - جماعت زيادى هستند از اولين .\r\n14 - و كمى از آخرين .\r\n15 - آنها بر سريرهايى به هم چسبيده‌اند .\r\n16 - نشسته‌اند بر تخت‌ها رو در رو .\r\n17 - غلامان جاودان بر آنها مىگردند .\r\n18 - با جامها و اباريقى و شرابى از چشمه‌اى جارى .\r\n19 - از آن شراب به سر درد نمىافتند و مست نمىشوند .\r\n20 - و با ميوه‌اى از آنچه اختيار مىكنند .\r\n21 - و با گوشت پرنده از آنچه ميل مىكنند .\r\n22 - و آنها راست زنان سيمين تن و درشت چشم .\r\n23 - مانند مرواريد در صدف .\r\n24 - پاداش است به آنچه در دنيا مىكردند .\r\n25 - در بهشت سخن بيهوده و نسبت گناه دادن نمىشنوند .\r\n26 - مگر سخنى كه سلام بعد از سلام است .\r\n\r\nكلمه‌ها\r\nثلة : جماعت كثيره . قيد كثرت در آن ملحوظ است چنان كه از  وَ قَلِيلٌ مِنَ الْآخِرِينَ  فهميده مىشود ، طبرسى جماعت كثيرة العدد ، زمخشرى جماعت كثير ، قاموس جماعت مردم يا دراهم كثيرة گفته است ، اين كلمه سه بار در قرآن آمده است .\r\nموضونة : وضن : بافتن زره . طبرسى بافتن متداخل گفته مثل زره كه حلقه‌هايش متداخلند ، على هذا منظور از موضونة چسبيده به هم\r\n\r\n","description":"","footnote":"","page_name":" 511 ","page_number":513},
  {"content":"\r\n\r\nاست ، اين كلمه فقط يك بار در كلام يافته است .\r\nاكواب : جامها و كاسه‌ها ، مفرد آن كوب است ، راغب كاسه بىدستگيره « قدح لا عروة له » گويد ، طبرسى آن را از قتاده نقل كرده و فرمايد :\r\nاباريق كوزه‌هاى گردندار و دستگيره‌دار است .\r\nكأس : كاسهء پر از شراب ، « الاناء بما فيه من الشراب » در ظرف تنها و شراب تنها نيز به كار رفته است .\r\nمعين : جارى شونده ، معن : جارى شدن « معن الماء : سال » .\r\nلا يصدعون : صدع : شكافتن . سر درد را از آن صداع گويند گويى سر را مىشكافد . « لا يصدعون » : به سر درد نمىافتند .\r\nينزفون : ( از باب افعال ) . نزف و انزاف : خارج شدن و خارج كردن . لازم و متعدى هر دو آمده است « لا ينزفون » يعنى عقل خود را از دست نمىدهند ( مست نمىشوند ) .\r\nتأثيم : نسبت دادن اثم و گناه به ديگرى .\r\n\r\nشرحها\r\nاين آيات در بيان احوال سابقون است كه به علّت فضيلت از اصحاب يمين و اصحاب شمال جلو افتاده‌اند .\r\nناگفته نماند : پاداش و بهشت اينها با بهشت اصحاب يمين فرق دارد ، چنان كه از ملاحظه آيات معلوم مىشود گر چه بهشت هر دو ابدى و جاودان است .\r\nبه حكم\r\n« الدنيا مزرعة الاخرة »\r\nمحصول دو گروه با هم متفاوت است ، در آيات هر دو گروه دقت شود .\r\n11 و 12 -   أُولئِكَ الْمُقَرَّبُونَ فِي جَنَّاتِ النَّعِيمِ   .\r\n\r\n","description":"","footnote":"","page_name":" 512 ","page_number":514},
  {"content":"\r\n\r\nاولئك اشاره است به سابقون ، منظور از قرب ، قرب معنوى و تقرّب به خداست ، صيغه مفعول نشان مىدهد كه خدا خود آنها را به خودش مقرّب كرده است . چنان كه در  وَ لَا الْمَلائِكَةُ الْمُقَرَّبُونَ  ،  وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ  آل عمران / 45 نيز چنين است .\r\n فِي جَنَّاتِ النَّعِيمِ  خبر بعد از خبر است يعنى : « اولئك في جنات النعيم » ظاهرا منظور آنست كه هر يك در يك جنت پر نعمت است ، و همه در  جَنَّاتِ النَّعِيمِ  هستند چنان كه از آخر سوره   فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ   استفاده مىشود .\r\n13 و 14 -   ثُلَّةٌ مِنَ الْأَوَّلِينَ وَ قَلِيلٌ مِنَ الْآخِرِينَ   .\r\nمراد از اولين امتهاى گذشته است تا زمان ظهور اسلام و مراد از آخرين ، امت اسلامى است چنان كه ظهور :     أَ إِنَّا لَمَبْعُوثُونَ أَ وَ آباؤُنَا الْأَوَّلُونَ قُلْ إِنَّ الْأَوَّلِينَ وَ الْآخِرِينَ لَمَجْمُوعُونَ إِلى مِيقاتِ يَوْمٍ مَعْلُومٍ     واقعه / 50 نيز همين است .\r\nمىدانيم كه امت اسلامى تا قيامت ادامه خواهد داشت ، جمعيتش هزاران برابر بيشتر از امتهاى گذشته خواهد بود ، در اين صورت اين سابقون و مقرّبون چه كسانى هستند كه در اين امت عدهء قليلى مىباشند و در امتهاى گذشته بسيار ؟ ! اگر مراد پيامبران و امامان باشد مطلب تمام است ، زيرا آنها در امتهاى گذشته هزاران نفر بوده و در اين امت فقط چهارده نفر هستند ، در اين رابطه روايت صحيحى در كافى نقل شده كه صدر آن عينا نقل مىشود : « عن جابر الجعفى\r\nقال : قال ابو عبد اللَّه عليه السّلام يا جابر ان اللَّه تبارك و تعالى خلق الخلق ثلاثة اصناف و هو قول اللَّه عز و جل      وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ      فالسابقون هم رسل اللَّه عليهم السلام و خاصة اللَّه من خلقه جعل فيهم خمسة ارواح . . . » « 1 » .\r\n\r\n\r\n","description":"","footnote":"\r\n( 1 ) كافى كتاب الحجة باب ذكر الارواح التي فى الأئمة .\r\n","page_name":" 513 ","page_number":515},
  {"content":"\r\n\r\nمنظور از « خاصة اللَّه » امامان عليهم السّلام هستند چنان كه مجلسى در مرآت - العقول فرموده است .\r\nاما اگر غرض از سابقون و مقربون ، انبياء و ائمه و غير آنها نيز باشد ، در اين صورت بايد فكر كرد : چرا در اين امت كم هستند با آنكه تا قيامت ، تعداد اين امّت ميليونها برابر گذشتگان خواهد بود « 1 » ! از آيات :  عَيْناً يَشْرَبُ بِهَا الْمُقَرَّبُونَ    كِتابٌ مَرْقُومٌ يَشْهَدُهُ الْمُقَرَّبُونَ   مطفّفين / 28 و 21 نيز چيز بيشتر استفاده نمىشود و اللَّه اعلم .\r\n15 و 16 -   عَلى سُرُرٍ مَوْضُونَةٍ مُتَّكِئِينَ عَلَيْها مُتَقابِلِينَ   .\r\nنكره آمدن « سرر » براى غير قابل وصف بودن است ، روبرو نشستن در آيات ديگر نيز آمده و حاكى از كمال اشراف به همديگر است ، مبتدا در آيه محذوف است يعنى : « هم على سرر . . . » .\r\n17 و 18 -   يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَ أَبارِيقَ وَ كَأْسٍ مِنْ مَعِينٍ   .\r\nولدان جمع ولد به معنى غلام است مراد از مخلّدون پيوسته بودن آنها در زيبايى و جوانى و نظير آنست در سوره هل اتى آمده  وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  / 19 ، باء در « باكواب » به معنى مصاحبت ( مع ) است ، مراد از « يطوف » گردش كردن بر اطراف آنان و در خدمت آنها بودن مىباشد .\r\n كَأْسٍ مِنْ مَعِينٍ  يعنى شرابى از چشمه‌اى آشكار و جارى ، آن گاه در وصف شراب بهشتى فرموده :\r\n19 -  لا يُصَدَّعُونَ عَنْها وَ لا يُنْزِفُونَ  .\r\n\r\n\r\n","description":"","footnote":"\r\n( 1 ) در خصال از رسول خدا ( ص ) نقل شده :\r\n« اهل الجنة مائة و عشرون صفا هذه الامة منها ثمانون صفا »\r\n","page_name":" 514 ","page_number":516},
  {"content":"\r\n\r\nدر ذيل :  لا فِيها غَوْلٌ وَ لا هُمْ عَنْها يُنْزَفُونَ  صافات / 47 گفته شد : شراب بهشتى نه مستى مىآورد و نه سر درد ، بلكه يكپارچه لذت است  . . . خَمْرٍ لَذَّةٍ لِلشَّارِبِينَ  قتال / 15 ، عاصم در اين آيه « ينزفون » معلوم و در صافات مجهول خوانده است يعنى : از آن شراب نه به سر درد مىافتند و نه عقل را از دست مىدهند .\r\n20 و 21 -   وَ فاكِهَةٍ مِمَّا يَتَخَيَّرُونَ وَ لَحْمِ طَيْرٍ مِمَّا يَشْتَهُونَ   .\r\nعطف است به « اكواب » يعنى غلامان با ميوه‌اى و گوشتى از آنچه مىپسندند و ميل مىكنند به اطراف آنها مىگردند ، كلمهء  مِمَّا يَتَخَيَّرُونَ  -  مِمَّا يَشْتَهُونَ  معنايى بس وسيع دارند ، در روايات هست : اهل بهشت آنچه اراده كنند در كنار آنها حاضر مىشود از جمع ميان آيات و روايات معلوم مىشود كه هم به وسيلهء غلامان از وسائل بهشتى استفاده مىكنند و هم به وسيلهء ارادهء خود .\r\n22 و 23 -   وَ حُورٌ عِينٌ كَأَمْثالِ اللُّؤْلُؤِ الْمَكْنُونِ   .\r\nيعنى « و لهم حور عين » مرواريد وقتى كه در صدف باشد و دستى به آن مسّ نكند در غايت صفا و پاكى و زيبايى است ، از اين جهت به مرواريد در صدف تشبيه شده‌اند ، رجوع شود به سورهء دخان آيه 54 ، لفظ « حور عين » سه بار در قرآن آمده است .\r\n24 -  جَزاءً بِما كانُوا يَعْمَلُونَ  مفعول له است براى همه نعمتها كه گفته شد ، اين آيه حكايت از فعليت آخرت دارد كه با « كانوا » به دنيا اشاره شده است .\r\n25 -  لا يَسْمَعُونَ فِيها لَغْواً وَ لا تَأْثِيماً  .\r\nيعنى كلام بيهوده نمىشنوند ، زيرا كسى در آنجا بيهوده نمىگويد و نيز كسى به كسى نمىگويد : تو گناه كردى تو قبيح انجام دادى .\r\n26 -  إِلَّا قِيلًا سَلاماً سَلاماً  .\r\n\r\n","description":"","footnote":"","page_name":" 515 ","page_number":517},
  {"content":"\r\n\r\nاستثناء منقطع است يعنى : « لكن يسمعون قولا سلاما . . . » ، هر دو « سلاما » بيان يا بدل از « قليلا » است ، معنى آيه چنين مىشود : ليكن مىشنوند قولى را كه سلام گفتن به يكديگر است ، يا نمىشنوند مگر سلام دادن را ، تكرار آن براى تداوم مىباشد يعنى سلام بعد از سلام .\r\nمراد از سلام ، سلامت بودن است از هر ناملائمى ، يا خدا تو را سلامت كند .\r\n\r\n","description":"","footnote":"","page_name":" 516 ","page_number":518},
  {"content":"\r\n\r\n\r\n[ سوره الواقعة ( 56 ) : آيات 27 تا 40 
  ]\r\nوَ أَصْحابُ الْيَمِينِ ما أَصْحابُ الْيَمِينِ ( 27 ) فِي سِدْرٍ مَخْضُودٍ ( 28 ) وَ طَلْحٍ مَنْضُودٍ ( 29 ) وَ ظِلٍّ مَمْدُودٍ ( 30 ) وَ ماءٍ مَسْكُوبٍ ( 31 )\r\nوَ فاكِهَةٍ كَثِيرَةٍ ( 32 ) لا مَقْطُوعَةٍ وَ لا مَمْنُوعَةٍ ( 33 ) وَ فُرُشٍ مَرْفُوعَةٍ ( 34 ) إِنَّا أَنْشَأْناهُنَّ إِنْشاءً ( 35 ) فَجَعَلْناهُنَّ أَبْكاراً ( 36 )\r\nعُرُباً أَتْراباً ( 37 ) لِأَصْحابِ الْيَمِينِ ( 38 ) ثُلَّةٌ مِنَ الْأَوَّلِينَ ( 39 ) وَ ثُلَّةٌ مِنَ الْآخِرِينَ ( 40 )\r\n27 - اصحاب دست راست ، چيست اصحاب دست راست ؟\r\n28 - در كنار سدرى بىخار هستند .\r\n29 - و درخت موزى كه ميوه‌هايش متراكم است\r\n\r\n","description":"","footnote":"","page_name":" 517 ","page_number":519},
  {"content":"\r\n\r\n30 - و در سايه‌اى ممتد\r\n31 - و در كنار آبى ريزان .\r\n32 - و ميوه‌اى زياد .\r\n33 - كه نه تمام شدنى است و نه منع شدنى .\r\n34 - و آنها راست زنانى و الا مقام .\r\n35 - كه ما آنها را به طرز مخصوصى آفريده‌ايم .\r\n36 - آنها را همه باكره قرار داده‌ايم .\r\n37 - عاشقند به همسران و همسالند .\r\n38 - اينها براى اصحاب يمين است .\r\n39 - جماعت زيادى هستند از اولين .\r\n40 - و جماعت زيادى از آخرين .\r\n\r\nكلمه‌ها\r\nسدر : درخت كنار ( به ضم كاف ) ، « شجر النبق » ، ناگفته نماند ، نكره آمدن براى غير قابل توصيف بودن است .\r\nمخضود : خم كردن شاخه نرم . و قطع كردن ، على هذا مخضود يعنى : خم شده از كثرت ميوه و يا بىخار ( مقطوع الشوك ) .\r\nطلح : درخت موز ، رجوع شود به ( قاموس قرآن - طلح ) .\r\nمنضود : نضد : رويهم چيدن . « نضد المتاع : جعل بعضه فوق بعض »  طَلْحٍ مَنْضُودٍ  : درخت موزى كه ميوهء آن متراكم و بعضى بالاى بعضى است .\r\nمسكوب : ريخته شده . جارى . سكب : ريختن و ريخته شدن اين كلمه فقط يك بار در قرآن مجيد يافته است .\r\n\r\n","description":"","footnote":"","page_name":" 518 ","page_number":520},
  {"content":"\r\n\r\nفرش : بساطها . مفرد آن فراش است ، منظور از آن زنان بهشتى است چنان كه خواهد آمد .\r\nعرب : ( به ضم اول و دوم ) جمع عروب يا عروبه است و آن زنى است كه به شوهرش عشق و محبت دارد ، به قولى عروب زنى است كه با شوهرش بازى كند و با او انس گيرد .\r\nاتراب : ترب ( بر وزن جسر ) به معنى همسال است كه در يك زمان به دنيا آمده باشند ، جمع آن اتراب مىباشد ، اين كلمه سه بار در وصف زنان بهشتى آمده است : واقعه / 37 ص / 52 ، نبأ / 33 از اين معلوم مىشود حوريان با شوهران خود همسال هستند و يا همه آنها جوان و در يك سن مىباشند .\r\n\r\nشرحها\r\nدر اين آيات ، نعمتهاى اصحاب يمين شرح داده شده و از   ثُلَّةٌ مِنَ الْأَوَّلِينَ وَ ثُلَّةٌ مِنَ الْآخِرِينَ   معلوم مىشود كه اكثريت اهل بهشت را اصحاب يمين تشكيل مىدهند . دقت در آيات نشان مىدهد كه پاداش اصحاب يمين تا حدى پائين‌تر از پاداش سابقون است .\r\nما كه از سابقون نتوانيم بود ، اميد است خداوند از رحمت خويش ما را از اصحاب يمين قرار بدهد . بمحمد و آله الطاهرين صلوات اللَّه عليهم اجمعين .\r\n27 -  وَ أَصْحابُ الْيَمِينِ ما أَصْحابُ الْيَمِينِ  .\r\nناگفته نماند تعبير اصحاب اليمين درباره اهل بهشت در سوره مدثر نيز آمده و نيز دادن نامه عمل به دست راست در چند آيه مذكور مىباشد .\r\n\r\n","description":"","footnote":"","page_name":" 519 ","page_number":521},
  {"content":"\r\n\r\nطبرسى فرموده : گويند اصحاب يمين كسانى هستند كه نامه عمل به دست راستشان داده مىشود ، الميزان نيز آن را اختيار كرده است ، به نظر مىآيد : اين فقط براى مشخص شدن نيكوكاران از بدكاران باشد و اللَّه العالم .\r\nاستفهام در  ما أَصْحابُ الْيَمِينِ  براى تفخيم امر و تعجب از حال آنهاست ، و آن خبر  وَ أَصْحابُ الْيَمِينِ  مىباشد .\r\n28 - 31 -     فِي سِدْرٍ مَخْضُودٍ وَ طَلْحٍ مَنْضُودٍ وَ ظِلٍّ مَمْدُودٍ وَ ماءٍ مَسْكُوبٍ     .\r\nنكره در همه اينها براى تفخيم و غير قابل توصيف بودن است ، ظل ممتد سايه‌ايست كه آفتاب آن را از بين نبرد ، معنى كلمات در « كلمه‌ها » گذشت .\r\n32 و 33 -   وَ فاكِهَةٍ كَثِيرَةٍ لا مَقْطُوعَةٍ وَ لا مَمْنُوعَةٍ   .\r\nيعنى آن فاكهه فصلى نيست كه گاهى باشد و گاهى نباشد و نيز هيچ عاملى اهل بهشت را از آن منع نتوان كرد ، بلكه پيوسته است و هميشه در اختيار مؤمن مىباشد .\r\n34 -  فُرُشٍ مَرْفُوعَةٍ  .\r\nظاهر آن به معنى بساطهاى عالى است و گويند : يعنى زنانى كه در عقل و كمال و زيبايى عاليقدر مىباشند ، به زن انسان گفته مىشود : فراش اوست روايت معروف\r\n« الولد للفراش و للعاهر الحجر »\r\nاز آن است . مؤيد اين قول آيه بعدى است كه فرموده :\r\n35 - 37 -    إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً عُرُباً أَتْراباً    .\r\nآيه اول نشان مىدهد كه آنها طورى آفريده شده‌اند كه بر آنها عوارض زنان دنيا از قبيل پيرى ، فرسودگى ، نازيبايى و مانند آن عارض نمىشود وانگهى هر موقع شوهرشان به آنها نزديكى كند آنها را باكره خواهد يافت .\r\n\r\n","description":"","footnote":"","page_name":" 520 ","page_number":522},
  {"content":"\r\n\r\nدر حد كمال شوهر دوست و عاشق شوهران هستند ، « اتراب » نشان مىدهد كه همه جوان و هم سن و يا همه با شوهران خود همسال مىباشند .\r\n38 - 40 -    لِأَصْحابِ الْيَمِينِ ثُلَّةٌ مِنَ الْأَوَّلِينَ وَ ثُلَّةٌ مِنَ الْآخِرِينَ    .\r\nلام براى اختصاص است ، معلوم مىشود كه اكثر اهل بهشت اصحاب يمين خواهند بود كه همان اصحاب ميمنه باشند .\r\n« اللهم اجعلنا منهم »\r\n\r\n","description":"","footnote":"","page_name":" 521 ","page_number":523},
  {"content":"\r\n\r\n\r\n[ سوره الواقعة ( 56 ) : آيات 41 تا 56 
  ]\r\nوَ أَصْحابُ الشِّمالِ ما أَصْحابُ الشِّمالِ ( 41 ) فِي سَمُومٍ وَ حَمِيمٍ ( 42 ) وَ ظِلٍّ مِنْ يَحْمُومٍ ( 43 ) لا بارِدٍ وَ لا كَرِيمٍ ( 44 ) إِنَّهُمْ كانُوا قَبْلَ ذلِكَ مُتْرَفِينَ ( 45 )\r\nوَ كانُوا يُصِرُّونَ عَلَى الْحِنْثِ الْعَظِيمِ ( 46 ) وَ كانُوا يَقُولُونَ أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ ( 47 ) أَ وَ آباؤُنَا الْأَوَّلُونَ ( 48 ) قُلْ إِنَّ الْأَوَّلِينَ وَ الْآخِرِينَ ( 49 ) لَمَجْمُوعُونَ إِلى مِيقاتِ يَوْمٍ مَعْلُومٍ ( 50 )\r\nثُمَّ إِنَّكُمْ أَيُّهَا الضَّالُّونَ الْمُكَذِّبُونَ ( 51 ) لَآكِلُونَ مِنْ شَجَرٍ مِنْ زَقُّومٍ ( 52 ) فَمالِؤُنَ مِنْهَا الْبُطُونَ ( 53 ) فَشارِبُونَ عَلَيْهِ مِنَ الْحَمِيمِ ( 54 ) فَشارِبُونَ شُرْبَ الْهِيمِ ( 55 )\r\nهذا نُزُلُهُمْ يَوْمَ الدِّينِ ( 56 )\r\n\r\n","description":"","footnote":"","page_name":" 522 ","page_number":524},
  {"content":"\r\n\r\n41 - و اصحاب شمال ، چيست اصحاب شمال .\r\n42 - در حرارت و آب جوشانند .\r\n43 - و در سايه‌اى از دود شديد .\r\n44 - كه نه خنك است و نه گوارا .\r\n45 - آنها پيش از اين اهل طغيان بودند .\r\n46 - و بر گناه بزرگ اصرار مىورزيدند .\r\n47 - و مىگفتند : وقتى كه بميريم و خاك و استخوانها گرديم ، آيا مبعوث شدگانيم .\r\n48 - آيا پدران گذشته ما نيز ؟\r\n49 - بگو اولين و آخرين .\r\n50 - جمع شدگانند تا وقت روز معلوم .\r\n51 - سپس شما اى گمراهان و تكذيب كنندگان .\r\n52 - يقينا خواهيد خورد از درختى از زقوم .\r\n53 - پر كننده‌ايد از آن شكمهاى خود را .\r\n54 - نوشنده‌ايد بر آن از آب جوشان .\r\n55 - نوشنده‌ايد مانند شترهاى عطشان .\r\n56 - اين است پذيرايى آنها در روز جزا .\r\n\r\nكلمه‌ها\r\nشمال : چپ . ضد يمين . اصحاب شمال كسانى هستند كه نامه عمل به دست چپشان داده مىشود و يا شومى آنها را گرفته است .\r\nسموم : باد گرمى است كه مانند سم در بدن نفوذ مىكند ( راغب ) طبرسى نيز چنين فرموده است « حميم » : آب جوشان .\r\nيحموم : دود . در اقرب الموارد ، دود و هر شىء سياه گفته است . راغب و طبرسى : شىءاى كه از سوختن پيه بوجود آيد گفته‌اند .\r\n\r\n","description":"","footnote":"","page_name":" 523 ","page_number":525},
  {"content":"\r\n\r\nبارد : خنك . ظاهرا آن صفت « ظل » است .\r\nمترفين : تجاوزكاران ثروتمند ( ترفه بر وزن لقمه ) : نعمت اتراف : نعمت دادن ، وسعت دادن ، مانند  أَتْرَفْناهُمْ فِي الْحَياةِ الدُّنْيا  مؤمنون / 33 . گويند : « اترفته النعمة : اطغته و ابطرته » مترف كسى است كه در اثر قدرت و نعمت ، تجاوزكار باشد .\r\nحنث : گناه . طبرسى آن را نقض عهد فرموده و از ديگران نقل مىكند كه به معنى گناه است ، قاموس ، گناه و شكستن عهد و مانند آن گفته است .\r\nزقوم : نام درختى است در جهنم ، به ميوه آن هم زقوم گفته شده رجوع شود به صافات / 62 و دخان / 52 .\r\nهيم : ( بر وزن شير ) شتران تشنه . هيام : عطش . « هام هياما : عطش » اهيم : شتر تشنه كه از آب خوردن سير نمىشود ، جمع آن « هيم » است .\r\nنزل : پذيرايى . چيزى كه ميهمان بر آن نازل مىشود .\r\n\r\nشرحها\r\nآيات شريفه دربارهء عذاب اصحاب شمال و منكران بعث است ، و نيز بيان شده كه علّت عذاب آنها : انكار معاد و ارتكاب گناهان است .\r\n41 -  وَ أَصْحابُ الشِّمالِ ما أَصْحابُ الشِّمالِ  .\r\nماء استفهام براى تعجب و شدت حال ناگوار آنهاست ،  ما أَصْحابُ الشِّمالِ  خبر مبتداست .\r\n42 - 44 -    فِي سَمُومٍ وَ حَمِيمٍ وَ ظِلٍّ مِنْ يَحْمُومٍ لا بارِدٍ وَ لا كَرِيمٍ    .\r\n\r\n","description":"","footnote":"","page_name":" 524 ","page_number":526},
  {"content":"\r\n\r\nنكره آمدن براى تعظيم و شدت امر است كشاف سموم را حرارت آتش گفته است ،  لا بارِدٍ وَ لا كَرِيمٍ  هر دو صفت ظل هستند ، سايه چيزى است كه بايد خنك و خوشايند باشد ولى سايه‌اى كه از دود تشكيل شود نه خنك است و نه گوارا .\r\n45 -  إِنَّهُمْ كانُوا قَبْلَ ذلِكَ مُتْرَفِينَ  .\r\nتعليل عذاب آنهاست يعنى آنها در دنيا اهل طغيان بودند ، گويى منظور اصلى از آن عياشى و راحت طلبى است هر چند ثروتمند نيز نباشد . طبرسى فرموده « الممتنع عن اداء الواجبات طلبا . . . للرفاهية » .\r\n46 -  وَ كانُوا يُصِرُّونَ عَلَى الْحِنْثِ الْعَظِيمِ  .\r\nيعنى پيوسته مرتكب گناهان بزرگ مىشدند و عادت به گناه كرده بودند در مجمع فرموده : اصرار آنست كه به گناه ادامه دهد و از آن دست برندارد .\r\n47 و 48 -   وَ كانُوا يَقُولُونَ أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ أَ وَ آباؤُنَا الْأَوَّلُونَ   .\r\nآن دو آيه در رابطه با گناه بود ، ولى اين دو آيه دربارهء انكار معاد است منظور از « ترابا » مبدل شدن گوشتهاى بدن به خاك است كه فقط استخوان مىماند ، آنها در مقام انكار مىگفتند آيا ما و پدران پيشين ما بر انگيخته خواهيم شد . در  أَ وَ آباؤُنَا . . .  تعجب و استبعاد بيشتر از خودشان است .\r\n49 و 50 -   قُلْ إِنَّ الْأَوَّلِينَ وَ الْآخِرِينَ لَمَجْمُوعُونَ إِلى مِيقاتِ يَوْمٍ مَعْلُومٍ   .\r\nاين آيات در حد جواب نقضى است بر انكار آنها ، جواب حلى و استدلالى بعدا خواهد آمد ، ميقات به معنى وقت معين و اضافه آن بيانيه است ، اولين و آخرين حكايت از آن دارد كه در اين كار ميان گذشتگان و آيندگان فرقى نيست .\r\n51 -  ثُمَّ إِنَّكُمْ أَيُّهَا الضَّالُّونَ الْمُكَذِّبُونَ \r\n\r\n","description":"","footnote":"","page_name":" 525 ","page_number":527},
  {"content":"\r\n\r\nضلالت در رابطه با اعمال بد ، تكذيب در رابطه با انكار معاد است ، اين دو وصف ، علّت عذابند .\r\n52 و 53 -   لَآكِلُونَ مِنْ شَجَرٍ مِنْ زَقُّومٍ فَمالِؤُنَ مِنْهَا الْبُطُونَ   .\r\nظاهرا « من زقوم » بيان « من شجر » است ، « منها » راجع به شجر مىباشد شجر مؤنث نيز به كار مىرود لذا ضميرش مؤنث آمده است . به نظر مىآيد نعوذ باللّه از كثرت گرسنگى شكم خود را از آن پر مىكنند .\r\n54 -  فَشارِبُونَ عَلَيْهِ مِنَ الْحَمِيمِ  .\r\nنعوذ باللّه تشنگى ناچارشان خواهد كرد كه از روى زقوم آب جوشان بخورند ، « عليه » به شجر يا به مأكول راجع است .\r\n55 -  فَشارِبُونَ شُرْبَ الْهِيمِ  .\r\nيعنى نه تنها به طور عادى بلكه مانند شتر استسقا گرفته خواهيد خورد كه سير شدن ندارد .\r\n56 -  هذا نُزُلُهُمْ يَوْمَ الدِّينِ  .\r\nيعنى پذيرايى آنها و آنچه بر آنها داده خواهد شد اين است .\r\n\r\n","description":"","footnote":"","page_name":" 526 ","page_number":528},
  {"content":"\r\n\r\n\r\n[ سوره الواقعة ( 56 ) : آيات 57 تا 74 
  ]\r\nنَحْنُ خَلَقْناكُمْ فَلَوْ لا تُصَدِّقُونَ ( 57 ) أَ فَرَأَيْتُمْ ما تُمْنُونَ ( 58 ) أَ أَنْتُمْ تَخْلُقُونَهُ أَمْ نَحْنُ الْخالِقُونَ ( 59 ) نَحْنُ قَدَّرْنا بَيْنَكُمُ الْمَوْتَ وَ ما نَحْنُ بِمَسْبُوقِينَ ( 60 ) عَلى أَنْ نُبَدِّلَ أَمْثالَكُمْ وَ نُنْشِئَكُمْ فِي ما لا تَعْلَمُونَ ( 61 )\r\nوَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ ( 62 ) أَ فَرَأَيْتُمْ ما تَحْرُثُونَ ( 63 ) أَ أَنْتُمْ تَزْرَعُونَهُ أَمْ نَحْنُ الزَّارِعُونَ ( 64 ) لَوْ نَشاءُ لَجَعَلْناهُ حُطاماً فَظَلْتُمْ تَفَكَّهُونَ ( 65 ) إِنَّا لَمُغْرَمُونَ ( 66 )\r\nبَلْ نَحْنُ مَحْرُومُونَ ( 67 ) أَ فَرَأَيْتُمُ الْماءَ الَّذِي تَشْرَبُونَ ( 68 ) أَ أَنْتُمْ أَنْزَلْتُمُوهُ مِنَ الْمُزْنِ أَمْ نَحْنُ الْمُنْزِلُونَ ( 69 ) لَوْ نَشاءُ جَعَلْناهُ أُجاجاً فَلَوْ لا تَشْكُرُونَ ( 70 ) أَ فَرَأَيْتُمُ النَّارَ الَّتِي تُورُونَ ( 71 )\r\nأَ أَنْتُمْ أَنْشَأْتُمْ شَجَرَتَها أَمْ نَحْنُ الْمُنْشِؤُنَ ( 72 ) نَحْنُ جَعَلْناها تَذْكِرَةً وَ مَتاعاً لِلْمُقْوِينَ ( 73 ) فَسَبِّحْ بِاسْمِ رَبِّكَ الْعَظِيمِ ( 74 )\r\n\r\n","description":"","footnote":"","page_name":" 527 ","page_number":529},
  {"content":"\r\n\r\n57 - ما شما را خلق كرده‌ايم چرا بعث را تصديق نمىكنيد ؟ !\r\n58 - آيا مىبينيد « منى » را كه دفع مىكنيد ؟ !\r\n59 - آيا شما انسان را ( از آن ) خلق مىكنيد يا مائيم خالق ؟\r\n60 - ما ميان شما مرگ را مقدر كرده‌ايم ( در اين تقدير ) عاجز نبوده‌ايم .\r\n61 - بر اين اساس كه امثال شما را در جاى شما بياوريم و شما را در خلقتى كه نمىدانيد خلق كنيم .\r\n62 - خلقت اول را دانسته‌ايد چرا خلقت دوم را يادآور نمىشويد ؟ !\r\n63 - آيا مىبينيد آنچه را كه مىكاريد ؟\r\n64 - آيا شما آن را مىرويانيد يا مائيم روياننده .\r\n65 - اگر مىخواستيم آن را خشك مىگردانديم آن وقت تعجب مىكرديد .\r\n66 - ( و مىگفتند ) كه ما غرامت زده‌ايم .\r\n67 - بلكه از رزق محروميم .\r\n68 - آيا مىبينيد آبى را كه مىآشاميد ؟\r\n69 - آيا شما آن را از ابر نازل كرده‌ايد ؟ يا مائيم نازل كنندگان ؟\r\n70 - اگر مىخواستيم آن را شور قرار مىداديم چرا شكر نمىكنيد ؟ !\r\n71 - آيا مىبينيد آتشى را كه مىافروزيد ؟\r\n72 - آيا چوب آن را شما رويانده‌ايد يا مائيم به وجود آورندگان .\r\n73 - ما آن را يادآورى قيامت و متاعى براى اهل احتياج قرار داده‌ايم .\r\n74 - پس تسبيح كن با استعانت نام پروردگار بزرگت .\r\n\r\n","description":"","footnote":"","page_name":" 528 ","page_number":530},
  {"content":"\r\n\r\n\r\nكلمه‌ها\r\nتمنون : امناء : ريختن منى در رحم « امنا الدماء : اراقها » نشأة : خلقت . به وجود آمدن .\r\nتزرعونه : زرع : روياندن ، طبرسى بعد از گفتن اين معنى حديث رسول خدا صلّى اللَّه عليه و آله را نقل كرده كه فرمود :\r\n« لا يقولن احدكم زرعت و ليقل حرثت »\r\nبه معنى كاشتن نيز آيد نظير : « تزرعونه سبع سنين دأبا » .\r\nحطاما : حطام : هيزم ، چيز شكسته و خشكيده ، آن از حطم به معنى شكستن است .\r\nتفكهون : تفكه : خوردن فاكهة ، تمتع ، تعجب ، ندامت ، آن در آيه به يكى از معانى اخير است .\r\nمزن : ابر . راغب ابر روشن گفت ، ابر سفيد ، ابر آبدار نيز گفته‌اند .\r\nمقوين : اغنياء و فقراء . در اقرب الموارد گويد : « اقوى فلان » به سه معنى است يعنى : فلان ببيابان نازل شد ، فقير گرديد ، غنى شد .\r\nبه نظر مىآيد « مقوين » راجع به دو معنى اخير است يعنى : همه چنان كه در مجمع فرموده است ، آن را مسافرين نازل در صحرا نيز گفته‌اند آن فقط يك بار در كلام اللَّه آمده است .\r\n\r\nشرحها\r\nپس از تقسيم مردم به سه گروه و بيان مآل كار هر يك ، گفته شد : علّت عذاب كفار آنست كه از زى عبوديت خارج شده و بعث را انكار كرده‌اند ، در اين آيات\r\n\r\n","description":"","footnote":"","page_name":" 529 ","page_number":531},
  {"content":"\r\n\r\nبه معاد استدلال شده است ، خلاصه استدلال آنست كه : اين خبر از جانب خداى شماست ، خدايى كه شما را آفريده و تمام وسائل شما را آفريده است ، حالا كه شما خلقت اول را با چشم مىبينيد چرا خلقت دوم را تكذيب مىكنيد ؟ ! آن گاه در آيات آينده فرموده : كتابى كه از بعث خبر مىدهد قرآن است و آن كتابى است كه دست جعل در آن كار نكرده و از جانب خدا نازل شده است .\r\nناگفته نماند : در اين آيات مظاهرى از جهان خلقت و آيات توحيد نقل شده كه براى هر انسان متفكر قانع كننده و جهت دهنده است .\r\n57 -  نَحْنُ خَلَقْناكُمْ فَلَوْ لا تُصَدِّقُونَ  .\r\nمفعول « تصدّقون » خبر بعث است . يعنى چرا خبر بعث را كه ما مىدهيم تصديق نمىكنيد ؟ ! « خلقناكم » در حد تعليل است يعنى : ما شما را خلق كرده‌ايم كه مىدانيد و اينكه مىگوئيم . باز خلق خواهيم كرد چرا نمىپذيريد ؟ بلا - تشبيه نظير آنست كه پدر مهربان و راستگويى به پسرش مىگويد : اينهم وسائل كه براى تو آماده كرده‌ام فلان چيز را هم آماده خواهم كرد ، اين وعده كاملا قابل قبول است .\r\n58 و 59 -   أَ فَرَأَيْتُمْ ما تُمْنُونَ أَ أَنْتُمْ تَخْلُقُونَهُ أَمْ نَحْنُ الْخالِقُونَ   .\r\nكلمه « أ فرأيتم » براى دقت و توجه است يعنى شما در خلقت و قرار دادن نطفه در رحم مادران عاملى بيش نيستند ، خالق مائيم ، مائيم كه از نطفه . آدم به وجود مىآوريم ، آيا نمىتوانيم بار ديگر بيافرينيم ؟ ! 60 و 61 -   نَحْنُ قَدَّرْنا بَيْنَكُمُ الْمَوْتَ وَ ما نَحْنُ بِمَسْبُوقِينَ عَلى أَنْ نُبَدِّلَ أَمْثالَكُمْ وَ نُنْشِئَكُمْ فِي ما لا تَعْلَمُونَ   .\r\nيعنى : مرگ شما را ، ما تقدير كرده‌ايم و در اين تقدير مغلوب نيستيم ، مىتوانستيم مرگ تقدير نكنيم ، و زندگى دائمى باشد ،  عَلى أَنْ نُبَدِّلَ  متعلّق است به « قدرنا » يعنى ما مرگ را ميان شما مقدر كرده‌ايم بر اساس اينكه امثال\r\n\r\n","description":"","footnote":"","page_name":" 530 ","page_number":532},
  {"content":"\r\n\r\nشما را به جاى شما بياوريم و شما را در خلقت آخرت كه نمىدانيد خلق كنيم .\r\nعلى هذا  وَ ما نَحْنُ بِمَسْبُوقِينَ  در رابطه با تقدير مرگ است و  عَلى أَنْ نُبَدِّلَ  بر آن متعلّق نيست ، تبديل به معنى عوض گرفتن مىباشد « ما » در  فِي ما لا تَعْلَمُونَ  موصول و منظور از آن خلقت آخرت است .\r\n62 -  وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  .\r\nممكن است منظور كيفيت خلقت باشد يعنى شما دانسته‌ايد كه خدا چطور نطفه را به انسان تبديل مىكند ، پس چرا همان كيفيت را دربارهء خلقت آخرت ياد نمىآوريد ؟ ! و شايد منظور مطلق خلقت دنيا باشد .\r\nبعضى از بزرگان گفته‌اند : اگر در ما بعد اين خلقت ، خلقت ديگرى نباشد ، خلقت اول لغو خواهد بود نظير  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  مؤمنون / 115 ، اين سخن فى نفسه حق است ولى ظاهرا آيه در آن زمينه نيست .\r\nبه هر حال : اين آيه دليل است بر امكان معاد ، نظير :   وَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً   مريم / 66 .\r\n63 و 64 -   أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ   .\r\nپس از آنكه تقدير مرگ و تشبيه آخرت به دنيا گفته شد ، سه نمونه از اهم آنچه زندگى به آن بستگى دارد و دليل ربوبيّت و قدرت خداست ، ياد شده كه هر يك شاهدى بر امكان معاد هستند و آنها عبارتند از روئيدنيها ، آب و آتش .\r\nمنظور از « تزرعون » رويانيدن است ، روئيدن گياهان يكى از مرموزترين اسرار حيات مىباشد ، كه طبق مشيت خدايى انجام مىگيرد .\r\n65 -  لَوْ نَشاءُ لَجَعَلْناهُ حُطاماً فَظَلْتُمْ تَفَكَّهُونَ  .\r\nيعنى : اگر مىخواستيم آن را خشك مىكرديم ريشه‌ها املاح زمين را\r\n\r\n","description":"","footnote":"","page_name":" 531 ","page_number":533},
  {"content":"\r\n\r\nنمىمكيدند ، زراعت خشك مىشد آن وقت شروع به تعجب مىكرديد و مىگفتيد :\r\n66 و 67 -   إِنَّا لَمُغْرَمُونَ بَلْ نَحْنُ مَحْرُومُونَ   .\r\nما غرامت شدگانيم خرج ما ضايع و وقت ما هدر رفت و تلاشمان بىحاصل شد . بالاتر از آن ، از روزى و تأمين خود محروم گشتيم ، اولى دربارهء از دست رفتن مقدارى از سرمايه ، دومى نرسيدن به رزق و تأمين است كه از دست رفتن همه مىباشد .\r\nناگفته نماند : اگر همهء روئيدنيها مانند درخت بيد و چنار ، ميوه در نمىآوردند چه مىشد كرد ، آيا اين از كار ماست كه درخت سيب مثلا ميوه مىروياند ؟ ! ! و هكذا .\r\n68 و 69 -   أَ فَرَأَيْتُمُ الْماءَ الَّذِي تَشْرَبُونَ ؟ أَ أَنْتُمْ أَنْزَلْتُمُوهُ مِنَ الْمُزْنِ أَمْ نَحْنُ الْمُنْزِلُونَ ؟   .\r\nتمام آبهاى شيرين در اعماق زمين ، در چشمه‌ها ، در چاهها ، در رودخانه‌ها از آب باران است ، زيرا آب اقيانوسها قابل شرب نيست اگر مسئله تبخير درياها و تشكيل باد و باران نبود حيات از بين مىرفت ، اين كار خداست :  أَ أَنْتُمْ أَنْزَلْتُمُوهُ مِنَ الْمُزْنِ . . .  ؟\r\n70 -  لَوْ نَشاءُ جَعَلْناهُ أُجاجاً فَلَوْ لا تَشْكُرُونَ  .\r\nاجاج آب شورى است كه به تلخى زند ، آب اقيانوسها چنين است . اگر همانطور تبخير مىشدند همه بارانها شور و تلخ مىبودند ، اين از قدرت خداست كه در اثر حرارت آفتاب فقط آب تبخير مىشود با كمى نمك كه غير محسوس است .\r\n71 -  أَ فَرَأَيْتُمُ النَّارَ الَّتِي تُورُونَ  .\r\nايراء به معنى افروختن آتش است « اورى الزند : اخرج ناره » كلمه « أ فرأيتم » در رابطه با دقّت و اهميّت است ، وجود آتش يكى از نعمتهاى خدا و\r\n\r\n","description":"","footnote":"","page_name":" 532 ","page_number":534},
  {"content":"\r\n\r\nاسرار خلقت است ، اگر در جهان نبود ، زندگى فلج مىشد .\r\n72 -  أَ أَنْتُمْ أَنْشَأْتُمْ شَجَرَتَها أَمْ نَحْنُ الْمُنْشِؤُنَ  .\r\nروئيدنيها محلّ پيدايش آتش است ، طبق نظام خلقت و مشيت خدا آب و املاح زمين و گازهاى هوا ، مبدل به چوب و روئيدنى مىشود و آتش در آن به وجود مىآيد ، خلقت آتش روى هدف و غرض مىباشد .\r\n73 -  نَحْنُ جَعَلْناها تَذْكِرَةً وَ مَتاعاً لِلْمُقْوِينَ  .\r\nدر اينجا براى خلقت آتش دو هدف ياد شده است اوّل يادآورى آتش آخرت .\r\nدر روايتى از حضرت صادق صلوات اللَّه عليه آمده : آتش دنيا جزئى از آتش جهنم است كه هفتاد درجه خاموش شده و پائين آمده است ( از تفسير صافى ) .\r\nدوّم : متاع بودن براى مردم ، در تفسير قمى « مقوين » را « محتاجين » گفته است ، بعضى تذكره را تذكرهء آخرت گفته‌اند : يعنى ايجاد آتش دليل قدرت خدا بر به وجود آوردن قيامت است نظير :  الَّذِي جَعَلَ لَكُمْ مِنَ الشَّجَرِ الْأَخْضَرِ ناراً  يس / 80 .\r\n74 -  فَسَبِّحْ بِاسْمِ رَبِّكَ الْعَظِيمِ  .\r\nتفريع است بر بيان گذشته و خطاب است به حضرت رسول صلّى اللَّه عليه و آله ، يعنى مشركان لياقت اين خطاب را ندارند ، آنها بعث را انكار مىكنند ، امّا تو با در نظر گرفتن اين موهبتها و اينكه پايان اين زندگى آغاز قيامت است ، خدايت را تسبيح كن از اينكه كار لغوى انجام دهد و بعد از دنيا آخرت نياورد .\r\nاز امر به تسبيح به خوبى روشن مىشود كه اگر از پس دنيا آخرت نبود خلقت انسان عبث مىشد و آن مخالف سبحانيت و تنزيه خدا مىگرديد .\r\nبا در « باسم » اگر به معنى استعانت باشد معنى چنين مىشود : خدايت را تسبيح كن با مدد جستن از اسم او ، و شايد اسم به معنى ذكر باشد يعنى با ذكر\r\n\r\n","description":"","footnote":"","page_name":" 533 ","page_number":535},
  {"content":"\r\n\r\nخدا ، خدايت را تسبيح كن . يا باء براى تعديه است يعنى نام خدايت را تسبيح كن آن تسبيح خداست ، عظيم صفت اسم يا « ربك » است ، براى مزيد توضيح به   سَبِّحِ اسْمَ رَبِّكَ الْأَعْلَى   اعلى / 1 .\r\nناگفته نماند : در تمام قرآن فقط سه دفعه بعد از فعل « سبح » كلمهء « اسم » آمده و آنها در سورهء واقعه / 74 و 96 و در سوره حاقه / 52 است و يك دفعه هم بدون باء آمده   سَبِّحِ اسْمَ رَبِّكَ الْأَعْلَى   اعلى / 1 : در بقيّه يا اضافه به خدا شده مانند   سَبَّحَ لِلَّهِ . . .   ،   يُسَبِّحُ لِلَّهِ . . .    وَ سَبِّحْهُ لَيْلًا طَوِيلًا  و يا لفظ « بحمده » ذكر شده نظير  وَ سَبِّحْ بِحَمْدِ رَبِّكَ . . .  .\r\nاگر كلمهء « باء » در « باسم » بمعنى تعديه باشد ، به نظر من منظور از اين آيات تسبيح و بىنقص دانستن ربوبيّت خداست ، چنان كه در   سَبِّحِ اسْمَ رَبِّكَ الْأَعْلَى   نيز چنين است ، دقت در ما بعد و ما قبل آيات نيز نشان مىدهد كه مقدارى از ربوبيت گفته شده ، بعد  فَسَبِّحْ بِاسْمِ رَبِّكَ  آمده و در   سَبِّحِ اسْمَ رَبِّكَ الْأَعْلَى   نيز آيات ربوبيت بعدا آمده است .\r\n\r\n","description":"","footnote":"","page_name":" 534 ","page_number":536},
  {"content":"\r\n\r\n\r\n[ سوره الواقعة ( 56 ) : آيات 75 تا 96 
  ]\r\nفَلا أُقْسِمُ بِمَواقِعِ النُّجُومِ ( 75 ) وَ إِنَّهُ لَقَسَمٌ لَوْ تَعْلَمُونَ عَظِيمٌ ( 76 ) إِنَّهُ لَقُرْآنٌ كَرِيمٌ ( 77 ) فِي كِتابٍ مَكْنُونٍ ( 78 ) لا يَمَسُّهُ إِلاَّ الْمُطَهَّرُونَ ( 79 )\r\nتَنْزِيلٌ مِنْ رَبِّ الْعالَمِينَ ( 80 ) أَ فَبِهذَا الْحَدِيثِ أَنْتُمْ مُدْهِنُونَ ( 81 ) وَ تَجْعَلُونَ رِزْقَكُمْ أَنَّكُمْ تُكَذِّبُونَ ( 82 ) فَلَوْ لا إِذا بَلَغَتِ الْحُلْقُومَ ( 83 ) وَ أَنْتُمْ حِينَئِذٍ تَنْظُرُونَ ( 84 )\r\nوَ نَحْنُ أَقْرَبُ إِلَيْهِ مِنْكُمْ وَ لكِنْ لا تُبْصِرُونَ ( 85 ) فَلَوْ لا إِنْ كُنْتُمْ غَيْرَ مَدِينِينَ ( 86 ) تَرْجِعُونَها إِنْ كُنْتُمْ صادِقِينَ ( 87 ) فَأَمَّا إِنْ كانَ مِنَ الْمُقَرَّبِينَ ( 88 ) فَرَوْحٌ وَ رَيْحانٌ وَ جَنَّةُ نَعِيمٍ ( 89 )\r\nوَ أَمَّا إِنْ كانَ مِنْ أَصْحابِ الْيَمِينِ ( 90 ) فَسَلامٌ لَكَ مِنْ أَصْحابِ الْيَمِينِ ( 91 ) وَ أَمَّا إِنْ كانَ مِنَ الْمُكَذِّبِينَ الضَّالِّينَ ( 92 ) فَنُزُلٌ مِنْ حَمِيمٍ ( 93 ) وَ تَصْلِيَةُ جَحِيمٍ ( 94 )\r\nإِنَّ هذا لَهُوَ حَقُّ الْيَقِينِ ( 95 ) فَسَبِّحْ بِاسْمِ رَبِّكَ الْعَظِيمِ ( 96 )\r\n\r\n","description":"","footnote":"","page_name":" 535 ","page_number":537},
  {"content":"\r\n\r\n75 - پس قسم به جايگاه ستارگان .\r\n76 - اگر بدانيد آن قسم بزرگى است .\r\n77 - آن ، قرآن گرانقدرى است .\r\n78 - در كتابى است محفوظ از خطا و تغيير .\r\n79 - دست نمىزند به آن مگر پاك شدگان .\r\n80 - نازل شده است از جانب رب العالمين .\r\n81 - آيا شما به اين قرآن بىاعتنائيد ؟ !\r\n82 - و روزيتان را تكذيب قرار مىدهيد ؟ !\r\n83 - پس چون روح به گلو رسد .\r\n84 - شما در آن موقع تماشا مىكنيد .\r\n85 - ما به او از شما نزديكتريم ليكن نمىبينيد .\r\n86 - پس چرا اگر مجازات شوندگان نيستيد ؟\r\n87 - بر نمىگردانيد روح را اگر راستگويانيد ؟\r\n88 - پس اگر ( محتضر ) از مقربين باشد .\r\n\r\n","description":"","footnote":"","page_name":" 536 ","page_number":538},
  {"content":"\r\n\r\n89 - او راست يك نوع راحتى و روزى ، و بهشت پر نعمت .\r\n90 - و اگر از اصحاب يمين باشد .\r\n91 - سلام بر تو از اصحاب يمين .\r\n92 - و اما اگر از تكذيب كنندگان و گمراهان باشد .\r\n93 - او راست نازل شده‌اى از آبى جوشان .\r\n94 - و انداختن به جحيم .\r\n95 - اين سخن همان يقين بى ترديد است .\r\n96 - پس تنزيه كن اسم پروردگار بزرگت را .\r\n\r\nكلمه‌ها\r\nمكنون : پوشيده . آن در آيه ظاهرا به معنى محفوظ و مصون از تغيير و تبديل است ، و يا مستور از غير اهل خود است .\r\nمطهرون : پاك شدگان ، تطهير گشتگان از جانب خدا ، نظير ملائكه و اهل بيت عليهم السّلام چنان كه خواهد آمد .\r\nمدهنون : دهن : روغن . ادهان و تدهين : روغن مالى كردن . راغب گويد :\r\nاز آن نرمى و مدارا اراده مىشود ، به طور استعاره مراد از آن تهاون و بىاعتنايى است .\r\nروح : ( به فتح اوّل ) راحتى . « الروح : الراحة » جوهرى گويد :\r\n« الروح و الراحة : الاستراحة » .\r\nريحان : ريحان را روزى ( رزق ) و گل معنى كرده‌اند .\r\nتصلية : انداختن . صلى : داخل شدن توأم با دوام .\r\n\r\nشرحها\r\nدر اين آيات ، اولا سخن از عظمت قرآن است و اينكه آن از جانب خداست\r\n\r\n","description":"","footnote":"","page_name":" 537 ","page_number":539},
  {"content":"\r\n\r\nو از محلّى آمده كه هيچ ناپاكى به آن دست نمىزند همانطور كه محل ايستادن ستارگان از دسترس خارج است ، على هذا به معادى كه قرآن خبر مىدهد باور كنيد ، اين آيات با آياتى كه گذشت خلاصه‌اش آنست كه : معاد را خداى خالق خواهد آورد و خبر آن در كتابى است كه دست جعل به آن راه ندارد .\r\nثانيا سخن از آنست كه مردم از وقت احتضار و مرگ ، به گروه‌هاى مقربين اصحاب يمين و اصحاب شمال تقسيم مىشوند و از شروع مرگ ، رحمت و عذاب آغاز مىگردد . و در وقت جان دادن ، ملائكهء رحمت و عذاب نزد محتضر حاضرند ولى شما آنها را نمىبينيد .\r\nعلى هذا ، اين دو قسمت از آيات كاملا در خور دقت و تأمل است .\r\n75 - 77 -    فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ إِنَّهُ لَقُرْآنٌ كَرِيمٌ    .\r\nترسيم عجيبى است از عظمت و موقعيّت قرآن ، اشاره است به اينكه ستارگان در فاصلهء هزاران و ميليونها سال نورى قرار گرفته‌اند ، بشر را به آنها دسترسى نيست ، همانطور قرآن از لوح محفوظ نازل شده و جز ملائكه كسى به آنجا دسترسى ندارد و از آنجا به قلب پاكترين فرد جهان نازل گرديد پس در خبرهاى قرآن شكى نداشته باشيد .\r\n« فلا اقسم » به هر تقدير به معنى « قسم مىخورم » است كه در سوره قيامت خواهد آمد ، مواقع محل قرار گرفتن ستارگان است و اگر « فلا اقسم بالنجوم » بود مطلب روشن نمىشد چون نظر به محل نجوم است نه خود نجوم ،  إِنَّهُ لَقَسَمٌ . . . \r\nحاكى از دقت است .\r\n إِنَّهُ لَقُرْآنٌ كَرِيمٌ  جواب قسم مىباشد ، كرم به معنى نفاست ، عزّت و سخاوت است قرآن كتابى است كريم و نفيس و عزيز در نزد خدا و داراى خير كثير نسبت به مردم .\r\n\r\n","description":"","footnote":"","page_name":" 538 ","page_number":540},
  {"content":"\r\n\r\nطبرسى رحمه اللَّه فرموده : كريم چيزى است كه شأنش دادن فايدهء زياد است ، ضمير « انه » به قرآن برمىگردد .\r\n78 و 79 -   فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ   .\r\nجملهء اول وصف قرآن است ، منظور از كتاب مكنون لوح محفوظ مىباشد مانند   بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ   بروج / 22 ، مراد از مكنون محفوظ بودن از خطا و اشتباه و تغيير و تبديل است .\r\nجمله دوّم وصف كتاب مكنون است ، مطهرون تطبيق مىشود به ملائكه وحى كه فقط آنها به لوح محفوظ راه دارند ، و آنها پاك شده‌اند از اينكه خيانتى و خطايى بكنند ،   بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   انبياء / 27 ، نتيجه اين دو آيه آنست كه در قرآن خطا و اشتباه و جعلى نمىتواند باشد .\r\nدر رابطه با دست زدن به قرآن بدون تطهير مطلبى هست كه در نكته‌ها خواهد آمد .\r\nناگفته نماند : بنا بر آنچه گفته شد ، منظور از مطهّرون در آيه ملائكه هستند ولى در آيه :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 ، پنج تن آل عبا صلوات اللَّه عليهم هستند .\r\n80 -  تَنْزِيلٌ مِنْ رَبِّ الْعالَمِينَ  .\r\nوصف سوّم است براى قرآن ، « تنزيل » به معنى مفعول ( منزل ) است يعنى نازل شده تا بفهميد و هدايت شويد ،  رَبِّ الْعالَمِينَ  حاكى است كه ربوبيت گستردهء خدا ، نزول قرآن را لازم گرفته است .\r\n81 و 82 -   أَ فَبِهذَا الْحَدِيثِ أَنْتُمْ مُدْهِنُونَ وَ تَجْعَلُونَ رِزْقَكُمْ أَنَّكُمْ تُكَذِّبُونَ   .\r\nتفريعى است بر عظمت و جايگاه قرآن ، توأم با توبيخ از عدم اعتنا به آن\r\n\r\n","description":"","footnote":"","page_name":" 539 ","page_number":541},
  {"content":"\r\n\r\nيعنى : آيا به اين حديث كه از لوح محفوظ به دستور خدا نازل شده متهاون و بىاعتنا هستيد ؟ . ! منظور از رزق ، قرآن است چنان كه منظور از آن در آيه :  يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ رَزَقَنِي مِنْهُ رِزْقاً حَسَناً  هود / 88 نبوت مىباشد ، در اقرب الموارد گويد : « الرزق : ما ينتفع به » پس قرآن مانند نبوّت رزق است ، على هذا تقدير آيه چنين مىشود : « و تجعلون رزقكم تكذيبا » .\r\nبعضى رزق را حطّ انسان از خير دانسته‌اند ، بعضى مضاف تقدير كرده و گويند : « و تجعلون شكر رزقكم . . . » و اللَّه اعلم ، در جوامع الجامع فرموده :\r\n« و\r\nعن على عليه السّلام انه قرء و تجعلون شكركم\r\n» . 83 و 84 -   فَلَوْ لا إِذا بَلَغَتِ الْحُلْقُومَ وَ أَنْتُمْ حِينَئِذٍ تَنْظُرُونَ   .\r\nتفريع است بر تكذيب قرآن در رابطه با خبر بعث ، جواب « لولا » جملهء  تَرْجِعُونَها  است كه خواهد آمد ، يعنى اگر شما در نفى بعث راستگوييد چرا وقتى كه روح محتضر به حلقوم مىرسد نمىتوانيد آن را برگردانيد ؟ ! به عبارت ديگر : اگر مرگ و رفتن به سوى خدا مقدر و اجبارى نبود ، مىشد انسان جلو مرگ را بگيرد ولى اينكه : محتضر در مقابل چشمان او قبض روح مىشود ، دليل بر مقدر بودن مرگ و مسئول بودن انسان در مقابل عمل است چنان كه خواهد آمد .\r\nفاعل « بلغت » روح ( نفس ) است ، رسيدن آن به حلقوم ، كنايه از اشراف به مرگ مىباشد وانگهى انسان از طرف پا مىميرد تا روح به حلقوم مىرسد ،  وَ أَنْتُمْ حِينَئِذٍ تَنْظُرُونَ  اشاره به لا علاج بودن است در رابطه با برگرداندن روح به بدن .\r\n85 -  وَ نَحْنُ أَقْرَبُ إِلَيْهِ مِنْكُمْ وَ لكِنْ لا تُبْصِرُونَ  .\r\nاشاره به حضور ملائكه در نزد محتضر است ، اقرب بودن بدانجهت است\r\n\r\n","description":"","footnote":"","page_name":" 540 ","page_number":542},
  {"content":"\r\n\r\nكه ملائكه قبض روح مىكنند ولى ما نمىتوانيم روح را برگردانيم ، آيات :\r\n قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ . . .  سجده / 32 ،  حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا . . .  انعام / 61 ، نيز دليل حضور ملائكه در نزد محتضر است ، رجوع شود به روايات احتضار در كافى و بحار و غيره .\r\n86 و 87 -   فَلَوْ لا إِنْ كُنْتُمْ غَيْرَ مَدِينِينَ تَرْجِعُونَها إِنْ كُنْتُمْ صادِقِينَ   « فلو لا » همان « لولا » ى قبلى است كه براى كثرت فاصله تكرار شده است يعنى : اگر در مجازات نشدن راستگوييد چرا روح را بر نمىگردانيد ، پس « ترجعونها » جواب هر دو « لولا » است .\r\n88 و 89 -   فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ   .\r\nتفريع است بر  إِذا بَلَغَتِ الْحُلْقُومَ  ، معلوم مىشود كه گروه‌هاى سه‌گانه در دنيا تشكيل شده‌اند و از وقت مرگ تقسيم مىشوند .\r\nاز حضرت صادق صلوات اللَّه عليه نقل شده :\r\n  « فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ   قال في قبره  وَ جَنَّةُ نَعِيمٍ  قال : في الاخرة   وَ أَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ   في قبره  وَ تَصْلِيَةُ جَحِيمٍ  في الاخرة « 1 » .\r\nاز اين روايت معلوم مىشود كه روح و ريحان در عالم برزخ مىباشد در سورهء بقره ذيل آيه :  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ . . .  / 154 به تفصيل درباره برزخ صحبت شده است ، « فروح . . . » يعنى « فله روح . . . » يا « فجزائه روح . . . » .\r\n90 و 91 -   وَ أَمَّا إِنْ كانَ مِنْ أَصْحابِ الْيَمِينِ فَسَلامٌ لَكَ مِنْ أَصْحابِ الْيَمِينِ   .\r\nگويند : « لك » راجع به محتضر است ، منظور از  مِنْ أَصْحابِ الْيَمِينِ  آنهايى هستند كه گذشته‌اند يعنى : سلام بر تو اى صاحب يمين از اصحاب يمين ،\r\n\r\n\r\n","description":"","footnote":"\r\n( 1 ) در تفسير برهان سه روايت در همين مضمون نقل شده است .\r\n","page_name":" 541 ","page_number":543},
  {"content":"\r\n\r\nبه عبارت ديگر تا چشم فرو بستى آنها به تو سلام خواهند گفت زيرا كه تو نيز از آنهايى . وجوه ديگرى نيز گفته‌اند .\r\n92 - 94 -    وَ أَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ وَ تَصْلِيَةُ جَحِيمٍ    .\r\nمنظور از مكذّبين و ضالين ، اصحاب شمال هستند ذكر وصف آنها براى تعليل عذاب است ، از روايت گذشته معلوم شد كه حميم در برزخ ، و جحيم در آخرت است . « نزل » چيزى است كه بر آن نازل مىشوند .\r\n95 -  إِنَّ هذا لَهُوَ حَقُّ الْيَقِينِ  .\r\nبه چيز ثابت و حتمى گويند : حق يقين يعنى علمى كه در آن شك و ترديدى وجود ندارد ، اضافهء آن براى تأكيد است ، « هذا » راجع است به حال آن سه گروه ، يعنى اينكه گفته شد حقى است كه در آن شكى نيست .\r\n96 -  فَسَبِّحْ بِاسْمِ رَبِّكَ الْعَظِيمِ  .\r\nتفريع است بر آنچه گذشت از عظمت قرآن ، و منازل گروه سه گانه ، يعنى حالا كه قرآن داراى چنان صفات مىباشد و در آنچه مىگويد صادق و راستگوست پس پروردگار بزرگ خويش را تسبيح كن با استعانت از اسم او كه همان مسمى است ، تفسير مفصّل آيه ، در بالا گذشت و به آيهء اول از سورهء اعلى رجوع شود .\r\n\r\nنكته‌ها\r\nدر رابطه با مطهرون :\r\nدر رابطه با كريمهء  لا يَمَسُّهُ إِلَّا الْمُطَهَّرُونَ  گفته شد : آنها كسانى هستند كه خدا پاكشان كرده است مانند  وَ يُطَهِّرَكُمْ تَطْهِيراً  ، اين كلمه را نمىتوان به كسانى كه غسل كرده يا وضو گرفته‌اند معنى كرد ، زيرا آنها را متطهر گويند نه مطهر .\r\n\r\n","description":"","footnote":"","page_name":" 542 ","page_number":544},
  {"content":"\r\n\r\nدر مجمع البيان در تفسير آيه فرموده از حضرت باقر عليه السّلام نقل شده :\r\n« لا يجوز للجنب و الحائض و المحدث مس المصحف »\r\nدر اين روايت ذكرى از آيه نيست .\r\nشيخ در تهذيب از حضرت موسى بن جعفر صلوات اللَّه عليه نقل كرده كه فرمود :\r\n« المصحف لا تمسه على غير طهر و لا جنبا و لا تمس خيطه ( خطّه ) و لا تعلّقه ان اللَّه تعالى يقول :  لا يَمَسُّهُ إِلَّا الْمُطَهَّرُونَ  « 1 » .\r\nناگفته نماند : به نظر مىآيد : اين يك نوع استفادهء بخصوصى است كه آن بزرگوار از قرآن مجيد كرده و مطهرون را به معنى پاك شدگان به وسيلهء غسل و وضو گرفته است و نيز بنا بر اين تفسير ،  لا يَمَسُّهُ . . .  وصف قرآن مىباشد .\r\nزمخشرى در كشاف گويد : اگر آن صفت قرآن باشد ، معنايش آنست كه قرآن را بدون طهارت نمىشود بخطّش دست زد ، ولى ظهور آيه همانست كه در « شرحها » گفته شد .\r\nدر شب هشتم ماه ذو الحجّة الحرام سال هزار و چهار صد و پنج مطابق 3 / 6 / 1364 تفسير سورهء واقعه به انجام رسيد .\r\nو الحمد للَّه و هو خير ختام .\r\n\r\n\r\n","description":"","footnote":"\r\n( 1 ) تهذيب ج 1 ص 127 باب الاغسال .\r\n","page_name":" 543 ","page_number":545},
  {"content":"\r\n . \r\n","description":"","footnote":"","page_name":" 544 ","page_number":546},
  {"content":"\r\n . \r\n","description":"","footnote":"","page_name":" 545 ","page_number":547},
  {"content":"\r\n . \r\n","description":"","footnote":"","page_name":" 546 ","page_number":548},
  {"content":"\r\n . \r\n","description":"","footnote":"","page_name":" 547 ","page_number":549},
  {"content":"\r\n . \r\n","description":"","footnote":"","page_name":" 548 ","page_number":550},
  {"content":"\r\n . \r\n","description":"","footnote":"","page_name":" 549 ","page_number":551},
  {"content":"\r\n . \r\n","description":"","footnote":"","page_name":" 550 ","page_number":552},
  {"content":"\r\n . \r\n","description":"","footnote":"","page_name":" 551 ","page_number":553},
  {"content":"\r\n . \r\n","description":"","footnote":"","page_name":" 552 ","page_number":554},
  {"content":"\r\n . \r\n","description":"","footnote":"","page_name":" 553 ","page_number":555},
  {"content":"\r\n . \r\n","description":"","footnote":"","page_name":" 554 ","page_number":556},
  {"content":"\r\n . \r\n","description":"","footnote":"","page_name":" 555 ","page_number":557},
  {"content":"\r\n . \r\n","description":"","footnote":"","page_name":" 556 ","page_number":558},
  {"content":"\r\n . \r\n","description":"","footnote":"","page_name":" 557 ","page_number":559},
  {"content":"\r\n . \r\n\r\n","description":"","footnote":"","page_name":" 558 ","page_number":560}
  ]