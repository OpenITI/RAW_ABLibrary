[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n2\r\nهو العليم\r\nجلد اول\r\nاز قسمت\r\nامام شناسى\r\n( عصمت أنبياء و أئمه عليهم السلام )\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nامام شناسى / تأليف سيد محمد حسين حسينى طهرانى . - مشهد : علامه طباطبائى ، 1418 ق .\r\n18 ج . - ( دورهء علوم و معارف اسلام ؛ 2 )\r\nطبع قبلى در سنة 1402 - بوده است .\r\nكتابنامه به صورت زيرنويس .\r\n1 . امامت . الف . عنوان . ب . فروست .\r\n223 BP\r\n45 / 297\r\nدورهء علوم و معارف إسلام ( 2 )\r\nامام شناسى\r\nجلد اول\r\nتأليف : حضرت علامه آية الله حاج سيد محمد حسين حسينى طهرانى\r\nطبع دوم : رجب المرجب 1418 هجرى قمرى\r\nتعداد : 3000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 6149 - 91375\r\nقيمت : با جلد معمولى\r\nشابك دوره 7 - 02 - 6533 - 964\r\nISBN SET 964 - 6533 - 02 - 7\r\nشابك 8 - 41 - 6533 - 964\r\nISBN 964 - 6533 - 41 - 8\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \"\r\nاز تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nهوالعزيز\r\nامام شناسى\r\nبحث هاى تفسيرى فلسفى روائى تاريخى اجتماعى دربارهء امامت و ولايت بطور كلى ؛ و دربارهء امامت و ولايت أميرالمؤمنين على بن ابيطالب و ائمه معصومين سلام الله عليهم اجمعين\r\nبالخصوص\r\nدرسهاى استدلالى علمى متخذ از قرآن كريم و روايات وارده از خاصه و عامه ؛ و ابحاث حلى و نقدى در پيرامون ولايت\r\nلمؤلفه الحقير\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" شناسنامه 7 ","page_number":7},
  {"content":"\r\n . \r\n","description":"","footnote":"","page_name":" شناسنامه 8 ","page_number":8},
  {"content":"\r\n . \r\n","description":"","footnote":"","page_name":" شناسنامه 9 ","page_number":9},
  {"content":"\r\n . \r\n","description":"","footnote":"","page_name":" شناسنامه 10 ","page_number":10},
  {"content":"\r\n . \r\n","description":"","footnote":"","page_name":" شناسنامه 11 ","page_number":11},
  {"content":"\r\n . \r\n","description":"","footnote":"","page_name":" شناسنامه 12 ","page_number":12},
  {"content":"\r\n . \r\n","description":"","footnote":"","page_name":" شناسنامه 13 ","page_number":13},
  {"content":"\r\n . \r\n","description":"","footnote":"","page_name":" شناسنامه 14 ","page_number":14},
  {"content":"\r\n . \r\n","description":"","footnote":"","page_name":" شناسنامه 15 ","page_number":15},
  {"content":"\r\n . \r\n","description":"","footnote":"","page_name":" شناسنامه 16 ","page_number":16},
  {"content":"\r\n . \r\n","description":"","footnote":"","page_name":" شناسنامه 17 ","page_number":17},
  {"content":"\r\n . \r\n","description":"","footnote":"","page_name":" شناسنامه 18 ","page_number":18},
  {"content":"\r\n . \r\n","description":"","footnote":"","page_name":" شناسنامه 19 ","page_number":19},
  {"content":"\r\n . \r\n","description":"","footnote":"","page_name":" شناسنامه 20 ","page_number":20},
  {"content":"\r\n\r\n\r\nجلد اوّل\r\n\r\nمقدّمهء جلد اوّل امام شناسى\r\nبسم الله الرّحمن الرّحيم\r\nحمد لا يزالى و سپاس نامتناهى مختصّ خداوند عزّ و جلّ است كه بر اساس حكمت بالغهء خود ، عالم آفرينش را از كَتم عَدَم به‌وجود آورد ؛ و به لباس هستى ملبّس نمود .\r\nو از ميان آن عوالم ، بنى آدم را به جامعيّت منطق عقل و احساس برگزيد ؛ و بر اين اساس به شرف تكليف متعهّد و مسئول نمود .\r\n وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا \r\nو درود غير محدود ، و تحيّت و اكرام غير محصور ، از آنِ راهبران تربيت بشرى است كه با برافراشتن لِواى حمد ايزدى ، نور پر فروغ ايمان و ايقان را در دل‌هاى افراد بشر متجلّى نمودند ؛ و مشعل توحيد و ولايت را در كانون جانها برافروختند ؛ تا بشرِ صاحِب نفس هيولانى ، و قوّه و استعداد بى حدّ و جدار را در راه تمكين از حقّ متمكّن كنند .\r\nخاصّه حضرت خاتم النّبيين مُحَمَّدِ بْنِ عَبْدِاللّهِ و وصىّ گرامش سيّد الوصيّين عَلِىّ بنِ أبِىطالب صلوات الله عليهما كه حاملان لواء حمد و حائزان مقام شفاعت كبرى هستند و أئمّهء معصومين لا سيّما بقيّةاللّه فى الارضين حجّة بن الحسن العسكرىّ عجّل الله تعالى فرجه الشريف كه مظهر تامّهء أسماء الهيّه ؛ جماليّه و جلاليّه ؛ و آيات كامله انوار احديّت و واحديّت ، و مرآئى كبراى حقّ ، و خلفاى عينى بارى تعالى شأنه العزيز ، و واسطه فيض و اشراق نور ازلى بر هياكل وجود ، و ماهيّات امكانيّه بوده‌اند .\r\nدر ولايت تكوينيّه ، آئينهء تمام نماى جمال الهى و جلال ايزدى ؛ و لؤلؤ درخشانِ مُفيضِ نور احديّت بر عالم ما سِوَى ؛ و در ولايت تشريعيّه ؛ در شريعه و آبشخوارِ الهام ، و آخِذِ احكام از مصدر تشريع و حقائق بوده‌اند .\r\nاز آنجائىكه مسئلهء امامت و ولايت از مهّمترين مسائل حياتى است ؛ و با شناخت اين واقعيّت ، تمام جهات استعداديّه انسان در مدارج و معارج كمال رشد و نموّ مىكند ؛ و با عدم شناخت و پيروى نكردن از اين حقيقت استعدادها و قابليّت‌ها همه در مسير انحراف قرار گرفته ، و در لجن زار عَفِن ماديّات و شهوات مضمحلّ و منعدم مىشود ؛\r\nلذا خداوند تبارك و تعالى بر اين حقير منّت گذارد تا در روزهاى ماه مبارك رمضان يكهزار و سيصد و نود و يك هجريّه قمريّه ، با جمعى از أَخِلّاء روحانى و برادران ايمانى ، بحث و گفتار در پيرامون مسئله امامت و ولايت قرار گيرد .\r\n\r\n","description":"","footnote":"","page_name":" 1 ","page_number":21},
  {"content":"\r\n\r\nو بنابر اين شد كه مبناى بحث آيات قرآن بوده ؛ و براى اهميّت موضوع نسبت به برادران عامّه مسلك ، از فنّ جَدَل استفاده نموده ، از روايات و تواريخ عامّه نقل شود ؛ و نيز روايات خاصّه نيز اجمالًا مورد استفاده قرار گيرد .\r\nچنين تصوّر مىشد كه يك‌دورهء كامل از اين بحث را در يك‌ماه رمضان مىتوانيم به پايان برسانيم ؛ ولى ماه رمضان سپرى شد ، و با آنكه هر روز به نحو مستوفى و كامل گفتگو و بحث مىشد معذلك بيش از سُدْس ( يك ششم ) از آنچه مورد نظر بود بيان نشد .\r\nاز الطاف سَنيّهء پروردگار لطيف آنكه در اين ماه رمضان نيز توفيق شامل حال نموده تا مذاكرات بحثى را در منزل نوشته و در مجموعه‌اى گرد آوردم .\r\nمدّت چهار سال از تعقيب اين موضوع گذشت و از گرد آورى مسائل امامت ( البتّه به‌طور مسلسل و مرتّب - محروم بودم ؛ تا باز الطاف خفيّهء خداوند عزّ و جلّ در ماه مبارك رمضان يكهزار و سيصد و نود و پنج شامل ، و روزها را با عزيزان ايمانى و اخوان روحانى ؛ دنبالهء بحث سابق را ادامه داديم .\r\nو تا آخر ماه يك سُدس ( يك ششم ) ديگر از بحث‌ها گفته و نوشته شد .\r\nو در نتيجه مجموعاً در اين دو ماه رمضان يك ثلث ( يك سوّم ) از آنچه مورد نظر بود گفته شد و نوشته شد .\r\nو اينك مجموع نوشته‌ها كه در چهار مجلّد گرد آورى شده است ؛ براى مطالعهء ارباب نظر و صاحبان بصيرت ارائه و تقديم مىگردد .\r\nاميد آنكه خداوند جلّت اسمائه ، توفيق بحث و تحرير بقيّهء ابحاث را عنايت فرمايد ؛ به‌محمّدٍ و آله الطّاهرين .\r\nتمام اين مباحث در حدود دوازده مجلّد خواهد شد كه قسمت‌هاى امام شناسى را از دورهء علوم و معارف اسلام تشكيل مىدهد ؛ و به صورت درس‌هائى تدوين و تحرير مىشود كه مجموعاً در حدود يكصد و هشتاد درس خواهد شد .\r\nو چون اين دروس در خصوصيّات امام و شرائط رهبرى و زعامت و حكومت ؛ و لزوم عصمت در أئمّه طاهرين سلام الله عليهم اجمعين قرار مىگيرد ؛ در ضمن از شرائط نبوّت و لزوم عصمت و آثار و خواصّ پيامبران نيز بحث و گفتگو مىشود ؛ در حقيقت ، اين بحث بحثِ كامل و شاملى است كه بحث در نبوّت عامّه را نيز در بر گرفته ؛ و ما را از بحث استقلالى در پيرامون آن بى نياز نموده است .\r\nخدا را سپاسگزاريم كه اين موهبت را عنايت فرمود كه در اين بحوث به قدر وُسع ؛ در حدود ظرفيّت ناچيز و حقير خود كوشا باشيم ؛ و آنچه از ابحاث و مطالعات و دراسات و مذاكرات بوده است ؛ برايگان در طبق اخلاص نهاده ، و در مرآى و منظر برادران و همنوعان خود قرار دهيم ؛ فَلِلَّهِ الْحَمْدُ وَ لَهُ الشُّكْرُ وَ ءَاخِرُ دَعْوَانَا أَنِ الْحَمْدُ لِلَّهِ رَبِّ الْعالَمِينَ ؛ و صلَّى الله عَلَى مُحَمَّدٍ و آلهِ الطّاهرِينَ\r\nسيّد محمّد حسين حسينى طهرانى\r\n\r\n","description":"","footnote":"","page_name":" 2 ","page_number":22},
  {"content":"\r\n\r\n\r\nدرس اوّل : در عصمت انبياء و ائمّهء « عليهم السّلام »\r\n\r\n","description":"","footnote":"","page_name":" 3 ","page_number":23},
  {"content":"\r\n . \r\n","description":"","footnote":"","page_name":" 4 ","page_number":24},
  {"content":"\r\n\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم .\r\nقال الله الحكيم فى كتابه الكريم :\r\n « كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  « 1 »\r\n\r\nاختلاف اساسى بين شيعه و سنى\r\nبين شيعه و سنى اختلاف فقط در مسئله ولايت است .\r\nشيعه مىگويد امام بايد معصوم باشد و از جانب خدا منصوب گردد ، سنيّان مىگويند عصمت از شرائط امام نيست و مردم مىتوانند براى خود امامى را اختيار كنند و از او پيروى نمايند .\r\nبقيّهء مسائلى كه مورد اختلاف بين اين دو گروه است همه تابع اين مسئله بوده و از فروعات اين اصل به‌شمار مىرود ، و روى زمينه اختلافى كه در اين اصل به ميان آمده است در آن فروعات نيز اختلافاتى قهراً پيدا شده است ، به‌طورىكه اگر در اين اصل اختلاف از ميان برخيزد و اين دو فرقه داراى مرام و مذهبى واحد گردند ، بقيّهء فروع نيز خود به خود به پيروى و به تبع اين اصل اختلافات خود را رها نموده و متّحد خواهند شد .\r\n\r\n\r\n","description":"","footnote":"\r\n( 1 ) سورهء البقرة : ( 2 ) - آيه 213 .\r\n","page_name":" 5 ","page_number":25},
  {"content":"\r\n\r\nما به يارى خدا و استمداد از روح پاكان و اولياى خدا در اين روزها اصل اين مساله را بررسى مىنمائيم و از روى كتاب خدا و نصوص صريحه‌اى كه از حضرت رسول صلّى اللّه عليه و آله وارد شده است شرائط امام را بيان مىكنيم بِحَولِهِ وَ قُوَّتِهِ وَ لَا حَولَ وَ لَا قُوَّةَ إلّا باللهِ العَلىِّ العَظِيم و براى توضيح اين معنى قبل از استدلال به آيه فوق كه در مطلع سخن ذكر شد شاهد و مثالى را از باب مقدمه ذكر مىكنيم .\r\n\r\nامام به‌منزلهء قلب در پيكر انسان است\r\nدر بدن انسان دستگاه‌هاى مختلف و متنوّعى وجود دارد كه هر يك در انجام وظيفه‌اى مختصّ به خود مشغول فعالّيّت است .\r\nچشم براى ديدن و گوش براى شنيدن و بينى براى تنفّس و بوئيدن و زبان براى چشيدن و دست و پا براى أخذ نمودن و راه رفتن است هر يك از اين اعضاء در انجام وظيفه خود ساعى و كوشاست ولى نيروى خود را از نقطه نظر حيات مادّى از قلب مىگيرد .\r\nقلب خون را به تمام اعضاء و جوارح مىرساند و در هر لحظه به‌آنها حيات نوينى مىدهد و خون تازه به وسيله ارسال قلب آنها را زنده و با نشاط نگاه مىدارد ، به‌طورىكه اگر در يك لحظه قلب متوقّف گردد و از سركشى و سرپرستى خود باز ايستد اين اعضاء زنده و شاداب به صورت مرده و كدر درآمده تمام خواصّ خود را از دست مىدهند .\r\nچشم نمىبيند ، گوش نمىشنود ، دست حركت ندارد ، پا نيز مرده و بىحسّ مىگردد .\r\nبنابراين فايدهء قلب همان عنوان سرپرستى و زعامت و ايصال حيات به اين اعضاء تحت حيطهء اوست ، كسى نمىتواند بگويد ما به قلب نياز نداريم زيرا از قلب كارى ساخته نيست ، نه مىبيند و نه مىشنود و نه سخن مىگويد و نه مىنويسد و نه و نه . . .\r\nما چشم داريم و با چشم مىبينيم ، و گوش داريم و با گوش مىشنويم ، و زبان داريم و با او مىگوئيم ، و دست داريم و با او مىنويسيم .\r\nاين سخن بىجا و غلط است چون چشم بدون قلب و گوش بدون قلب و زبان بدون قلب مرده و صفر است ؛ آن بينائى كه در چشم ، و شنوائى كه در گوش است به علّت نيروى قلب است . چشم در هر آن مواجه با هزاران آفت و فساد خارجى\r\n\r\n","description":"","footnote":"","page_name":" 6 ","page_number":26},
  {"content":"\r\n\r\nاست و هم‌چنين گوش و ساير اعضاء ، چون مرتّباً قلب از مراقبت خود دريغ ننموده و دائماً خون به عنوان غذا و دوا و دافع دشمنان خارجى و عوامل موجب فساد و ميكرب‌هاى مهلكه مىفرستد .\r\nلذا چشم و گوش در تحت ولايت سلطان قلب زنده و پاينده‌اند قلب دستگاه معدّل و تنظيم كننده قوا و حيات بخشندهء اعضاى انسان است .\r\nو امّا از نقطه نظر معنى ، مغز و دستگاه مفكّره منظّم كننده اين قوا و اعضاء مىباشد ،\r\nچشم فقط مىبيند يعنى در اثر انعكاس نور ، صورتى از شيئى مرئى در حديبيّه و عدسى چشم منعكس مىگردد ؛ امّا اين صورت چيست و با او چه‌كار بايد كرد ، اين وظيفه چشم نيست ، اين كار مغز است كه اين صورت را گرفته و روى او حساب مىكند و از اين صورت بهره بردارى مىنمايد .\r\nو لذا كسانىكه مست شده‌اند يا بىهوش و يا ديوانه گشته‌اند در چشم آنان نقصانى به وجود نيامده است چشم كاملًا سالم و در منعكس نمودن شعاع و پديدار نمودن صورت مرئى بسيار صحيح و بجا كار مىكند ولى چون دستگاه مغز و مفكّره از كار خود دست كشيده و به وظيفه خود عمل نمىكند . سلسلهء اعصاب اين صورت را كه به مغز تحويل مىدهند مغز نمىتواند آن را بشناسد و آن را در محلّ خود اعمال كند .\r\nلذا ديده مىشود كه شخص مست خواهر و مادر خود را به جاى عيال خود مىگيرد و در صدد تعدّى به آنان بر مىآيد ؛ در معبر عام لخت و عريان حركت مىكند و نمىتواند تشخيص دهد كه صورت معبرى را كه سابقاً در قواى ذهنيِّهء خود محفوظ داشته است با اين صورت معبر فعلى تطبيق كند و سپس حكم به عدم جواز حركت در حالت عريان بودن در معبر نمايد .\r\nشخص مست ، هرزه مىگويد ، عربده مىكشد ، در نزد بزرگان كارهاى سخيف و ناروا مىكند ، از خوردن كثافات و خبائث دريغ ندارد و از جنايات خوددارى نمىكند ، با آن كه قواى سامعه و ذائقه و لامسه او كار خود را انجام مىدهد ، لكن چون دستگاه كنترل و تنظيم مغز خراب شده است لذا نه تنها نمىتواند از اين چشمِ بينا و گوشِ شنوا و دستِ توانا بهره بردارى كند بلكه به عكس آنان را در راه هلاكت و فساد مصرف نموده و به وسيله آنان تيشه به اصل شاخ و بن هستى خود مىزند .\r\n\r\n","description":"","footnote":"","page_name":" 7 ","page_number":27},
  {"content":"\r\n\r\nبنابراين وجود دستگاه مغز نيز براى استخدام اين اعضاء و جوارح و به كار بستن هر يك از آنان در موقع لزوم و تطبيق صور حاصله با صور محفوظهء سابقه و احكام صحيحهء مترتّبه بر آن‌است ، به‌طورىكه در شخص مجنون كه قواى عاقله خود را از دست داده است هيچ نتيجه صحيحى از ديدار و گفتار و كردار او مترتّب نمىشود .\r\nاز انسان بگذريم در حيوانات نيز قلب و مغز وجود دارد و بدون آن هيچ حيوانى حتّى حيوانات تك سلّولى نمىتوانند به وظيفه خود ادامه دهند و براى ادامه حيات و زندگى خود در تلاش باشند .\r\nدر جمادات نيز آنچه آنها را در تحت خاصيّت و كيفيّت واحد قرار مىدهد ، و راسمِ وحدت آنان است همان روح و نفس واحدى است كه در آنان سارى و جارى بوده و به همين علّت داراى خاصيّت واحد بوده و اثرات واحدى از آنان مشهود است .\r\nاتفاقاً در فنّ تكنيك و ماشين سازى از اين موضوع استفاده نموده و با ايجاد دستگاههاى تنظيم كننده و معدِّله توانسته‌اند حركت چرخها و موتورها را تنظيم كنند .\r\nساعت را كه كوك مىكنيم در اوّل فشار فنر قوى است و مىخواهد چرخ دنده‌ها را به‌سرعت حركت دهد و چون فنر باز مىشود و فشارش ضعيف مىگردد مىخواهد چرخها را به‌كندى حركت دهد ؛ در ساعت دستگاهى به‌نام پاندول مىگذارند كه حركت را تنظيم نموده و چه فشار فنر قوى و چه ضعيف باشد در هر حال ساعت به يك منوال حركت نموده و وقت را به‌طور صحيح تنظيم مىكند .\r\nدر ماشين‌هاى بخار كه كارخانه‌هاى بزرگ را به كار مىاندازد اگر دستگاه معدّل نباشد تمام ماشينها خرد و خراب خواهند شد ؛ چون ديگ بخار در هنگام جوشش ، بخار زياد توليد نموده و اگر اين بخار مستقيماً به پشت پيستونها وارد شود چرخ طيّار شتاب گرفته و با سرعت سرسام آورى ماشين را خرد خواهد نمود ؛ و نيز در وقتىكه در ديگ بخار حرارت كمتر مىشود ممكن‌است سرعت كم شود .\r\nلذا هميشه در دستگاهى بخار اضافى را براى مواقع كمبود ذخيره مىكنند و دستگاهى بنام معدِّل و رگولاتور بين لوله‌هاى متصّل به ديگ و بين پيستونها قرار مىدهند تا هميشه بخار را به مقدار معيّن نه كم و نه زياد به پشت پيستونها رهبرى كند ؛ اين دستگاه در وقتى كه بخار بسيار است زيادى آن را خود به‌خود در دستگاه ذخيره مىفرستد و از وارد شدن آن به موتورها جلوگيرى مىنمايد و در وقتى كه بخار كم\r\n\r\n","description":"","footnote":"","page_name":" 8 ","page_number":28},
  {"content":"\r\n\r\nاست از دستگاه ذخيره ، بخار ذخيره شده را مىگيرد و با بخار فعلى توأماً به موتورها مىفرستد و لذا خود به خود هميشه موتورها آرام و منظّم حركت نموده در يك سرعت خاصّ مورد نياز به حركت در مىآيند .\r\nدر جامعه بشرى براى تبديل قوا و تنظيم امور و رفع اختلافات بين مردم و جلوگيرى از تعدّيات به حقوق فرد و اجتماع و رهبرى نمودن تمام افراد را به مقصد كمال و منظور از آفرينش و كاميابى از جميع قوا و سرمايه‌هاى خدادادى احتياج به معدِّل صحيح منظِّم است و الّا جامعه از هم گسيخته مىشود و از سرمايهء حيات بهره بردارى نخواهد نمود .\r\n\r\nلزوم امام معصوم در جامعه\r\nمنظِّم عالم انسانيّت و اجتماع امام است كه حتّماً بايد داراى قوائى متين و فكرى صائب و انديشه‌اى توانا ناظر بر اعمال و كردار امّت بوده ، بين آنها نظم و تعادل را برقرار كند .\r\nآيا اگر اين امام نيز خود جايز الخطا و مبتلى به معصيت و گناه و در فكر و انديشه مانند ساير افراد جامعه دچار هزاران خطا و اشتباه گردد و يا نيز مانند آنان بوالهوس و شهوت‌ران باشد ، مىتواند با اين‌حال در بين افراد صلح دهد ، اختلافات آنان را رفع كند حقّ هر ذى حقّى را به او برساند و جلوى تعدّيات را بگيرد و تمام افراد را قوّهء حيات و نيروى زندگى بخشد ؛ به هر كس به اندازهء استعداد و نياز او از معارف و حقائق تعليم كند ؛ موارد خطا و اشتباه آنان را هر يك به نوبهء خود در سلوك راه خدا و رسيدن به مقصد كمال بيان كند ؟ حاشا و كلّا !\r\nبنابراين رهبر جامعه و زعيم و امام مردم بايد معصوم و عارى از گناه و هر گونه لغزش و خطا بوده با فكرى عميق و پهناور و سينه‌اى منشرح به نور الهى و قلبى منوَّر به تأييدات غيبيّه ناظر بر احوال و رفتار و حتّى بر خاطرات قلبيّه هر يك از افراد امّت بوده باشد .\r\nبعضى از عامّه عصمت را در پيغمبران قبول دارند و بعضى از آنها مرتبهء ضعيفى از عصمت را درباره آنان قائلند و بعضى به‌طور كلّى عصمت را دربارهء آنان انكار كرده و به‌هيچ‌وجه آنان را مصون از خطا و معصيت نمىدانند ؛ ولى شيعه به‌طور عموم عصمت را به تمام معنى در انبياء شرط مىداند و نيز دربارهء ائمّهء معصومين صلوات الله و سلامه عليهم اجمعين قائل به عصمت است .\r\n\r\n","description":"","footnote":"","page_name":" 9 ","page_number":29},
  {"content":"\r\n\r\n\r\nعصمت انبياء در سه مرحله\r\nما براى اثبات اين موضوع ، عصمت را درباره انبياء از قرآن شريف اثبات نموده و سپس دربارهء ائمّه « عليهم السلام » به بحث مىپردازيم .\r\nامّا دربارهء پيمبران مىگوئيم كه عصمت مورد كلام در سه موضوع است .\r\nاوّل در موضوع تلقّى وحى يعنى قلب پيغمبر بايد طورى باشد كه در حال نزول وحى خطا نكند و وحى را همان‌طور كه وارد است به خود بگيرد ، و در تلقّى كم و زياد ننمايد ؛ و قلب پيغمبر ، وحى را در خود به صورت ديگر غير از حقيقت واقعيّهء خود جلوه ندهد .\r\nدوّم در موضوع تبليغ و رساندن وحى است ؛ يعنى پيغمبر همان‌طور كه وحى را گرفته است همان‌طور بايد برساند ، در اداء و رساندن نبايد دچار خطا و اشتباه گردد ؛ نبايد وحى را فراموش كند يا در اداء آن كم و زياد نموده غير از صورت واقعى خود آن را به امّت خود تبليغ نمايد .\r\nموضوع سوّم در موضوع معصيت و گناه است ، يعنى هر چه مخالف با مقام عبوديّت و منافى احترام و موجب هتك مقام مولى است نبايد از او سر زند ، چه راجع به گفتار باشد يا راجع به افعال ؛ و به‌طور كلّى اين سه مرحله را مىتوان به يك جمله اختصار نمود و آن وجود امريىاست از جانب خدا در انسان معصوم كه او را از خطا و گناه مصون دارد .\r\nو امّا خطا در غير اين سه موضوع ، مثل خطا در امور خارجيّه نظير اشتباهاتىكه انسان در حواسّ خود مىكند يا در ادراكات امور اعتباريّه و مانند خطا در امور تكوينيّه از نفع و ضرر و صلاح و فساد از محلّ نزاع و مورد گفتگوى شيعه و سنّى خارج است .\r\nامّا در آن سه مرحله از عصمت آياتى از قرآن دلالت بر آن دارد مثل قوله تعالى :\r\n « كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  « 1 »\r\n\r\n\r\n","description":"","footnote":"\r\n( 1 ) سوره البقرة : 2 - آيه 213\r\n","page_name":" 10 ","page_number":30},
  {"content":"\r\n\r\nاين آيه مىرساند كه منظور از ارسال پيمبران و انزال وحى و كتاب همان‌است كه مردم را به حقّ دعوت كنند ، و در جميع موارد اختلاف چه در قول و چه در فعل و چه در اعتقاد ، راه صواب و حقّ را به آنها راهنمائى كنند .\r\nاين‌است هدف خلقت و آفرينش از بعثت انبياء ؛ چون خداوند در اين مقصود اشتباه نمىكند و به غلط نيز نمىافتد به مفاد آيه :\r\n « لا يَضِلُّ رَبِّي وَ لا يَنْسى »  « 1 »\r\nو نيز در اين منظور و مقصود به هدف خود مىرسد و رادع و مانعى براى او نيست به مفاد آيه شريفه :\r\n « إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً »  « 2 »\r\nو به مفاد آيه كريمه :\r\n « وَ اللَّهُ غالِبٌ عَلى أَمْرِهِ »  « 3 »\r\nبنابراين لازم‌است براى حفظ وحى در انزال آن و تبليغ و اداء آن ، پيمبران را از هر گونه خطا و غلطى مصون نگاه دارد ، زيرا به‌فرض طبق مفاد اين آيات اگر قلب پيغمبرى در تلقّى يا در تبليغ وحى دچار اشتباه گردد منظور از رسالت او به عمل نيامده است به‌علّت اينكه منظور از رسالت دعوت به حقّ است به مفاد :\r\n « وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ » \r\nو بنابراين در صورت اشتباه يا آنكه خدا در انتخاب رسول و طريقه انزال وحى بر قلب او دچار غلط و دستخوش نسيان واقع شده ، و يا آنكه منظورش دعوت به حقّ بوده لكن در اجراء وحى در قلب پيغمبر به نحوى كه هيچ دستخوش تغيير و تبديل واقع نشود به خطا افتاده ، و اينها به مقتضاى  « لا يَضِلُّ رَبِّي وَ لا يَنْسى »  صحيح نيست يا آنكه با آنكه منظورش دعوت به حقّ بوده و در اجراء اين امر نيز اشتباه و غلط نمىنموده است ، لكن موانع خارجيّه جلوى امر خدا را مىگرفته و نمىگذارده به مرحله تحقّق برسد . اين نيز به مقتضاى مفاد  « إِنَّ اللَّهَ بالِغُ أَمْرِهِ »  يا آيه  « وَ اللَّهُ غالِبٌ عَلى أَمْرِهِ »  محال است .\r\nروى اين مقدّمات حتماً خدا پيمبران را محفوظ از خطا و غلط در كيفيّت\r\n\r\n\r\n","description":"","footnote":"\r\n( 1 ) سوره طه : ( 20 ) - آيه 52\r\n( 2 ) سوره طلاق : ( 65 ) - آيه 3\r\n( 3 ) سوره يوسف : ( 12 ) - آيه 21\r\n","page_name":" 11 ","page_number":31},
  {"content":"\r\n\r\nتلقّى وحى و تبليغ آن نگه مىدارد ؛ و قلب آنان را بطورى صافى و پاك مىنمايد كه در اثر انزال وحى هيچ ارتعاش و موجى كه موجب دگرگونى كيفيّت و واقعيّت وحى باشد در قلب آنان وجود نداشته باشد ؛ و هيچ‌گونه اضطراب و تاريكى كه نيز باعث تأويل و تفسير ادراكات واقعيّه بر خلاف واقعيّت و حقيقت آن باشد در آنها پديد نيايد .\r\nو اين معنى حقيقت عصمت است در دو مرحلهء تلقّى وحى و تبليغ آن .\r\nو امّا در مرحلهء سوّم كه مصونيّت و عصمت آنان از گناه باشد ، ممكن‌است با بيان مقدمهء ديگرى نيز دلالت آيه فوق را تمام دانست ؛ و آن اينكه اگر پيغمبرى معصيت كند و مرتكب گناه گردد با اين فعلِ خود جواز و اباحهء اين عمل را نشان داده است ؛ چون عاقل به كارى دست نمىزند مگر آنكه او را نيكو و پسنديده داند ؛ پس اگر از او معصيت سر زند در حالىكه قولًا امر به خلاف آن مىكند اين موجب تناقض و تهافت خواهد بود ، و با فعل و قول خود تبليغ متناقضين نموده است ؛ با قول و گفتار خود مردم را از آن بازداشته ، ولى با فعل آن اباحه آن را اثبات و امّت را در فعل آن مرخّص داشته است .\r\nو معلوم‌است كه تبليغ متناقضين تبليغ حقّ نخواهد بود چون هر يك از آن دو مُبطِل ديگرى خواهند بود ، و خدائى كه پيمبران را به منظور تبليغ حقّ ارسال نموده است ؛ آنان را به دعوت به متناقضين نمىگمارد ، بلكه آنان را از عمل غير حقّ و هر گونه معصيتى مصون مىدارد زيرا كه عصمت پيمبران در تبليغ رسالت و اداء وحى ( آن طور كه بايد ) بدون عصمت در مقام معصيت تمام نخواهد بود .\r\nروى اين بيان به خوبى واضح شد كه آيه فوق دلالت بر عصمت انبياء در سه مرحله تلقّى و تبليغ وحى و در مقام گناه و معصيت دارد .\r\nامام نيز كه حافظ شريعت و تبيين حكم و پاسدار قانون بر امّت است ، نيز حائز مقامِ قلب و ادراك پيمبر است و از اين نقطه نظر با پيغمبر فرقى ندارد ، جز آنكه پيغمبر آورندهء شريعت و كتاب ، و امام حافظ و مبلّغ آن است و همان ادلّه‌اى كه براى اثبات عصمت در انبياء مورد استفاده قرار مىگيرد بعينها درباره امام نيز وارد مىشود .\r\nدر كتاب كافى « 1 » در كتاب الحجة مرحوم كلينى از على بن ابراهيم از پدرش\r\n\r\n\r\n","description":"","footnote":"\r\n( 1 ) جلد اول اصول كافى ص 169\r\n","page_name":" 12 ","page_number":32},
  {"content":"\r\n\r\nاز حسن بن ابراهيم از يونس بن يعقوب روايت مىكند كه : در نزد حضرت امام جعفر صادق عليه السّلام جماعتى از اصحاب بودند كه از آن جمله حمران بن أعين و محمّد بن نعمان و هشام بن سالم و طيّار و جماعتى كه در ميان آنان جوانى برومند بنام هِشام بن حَكَم « 1 » بود .\r\nحضرت به هشام بن حكم فرمودند اى هشام ! آيا خبر مىدهى به ما از آن مناظره و مكالمه‌اى كه بين تو و بين عمرو بن عبيد واقع شد ؟\r\nهشام گفت : يا بن رسول الله مقام و منزلت تو بالاتر از آن‌است كه من در مقابل شما لب بگشايم ، و مناظره خود را باز گويم ، من از شما حيا مىكنم و در پيشگاه شما زبان من قادر به حركت و سخن گفتن نيست .\r\nحضرت فرمودند : زمانىكه شما را به كارى امر نموديم بايد بجا آوريد !\r\n\r\nمناظره هشام بن حكم با عمرو بن عبيد\r\nهشام در اين حال لب به سخن گشود و گفت داستان عَمرو بن عُبيد و جلوس او در مسجد بصره و گفتگوى او با مردم به من گوشزد شد ، و بر من بسيار ناگوار آمد ؛ براى ملاقات و مناظرهء با او حركت نموده و به بصره وارد شدم .\r\nروز جمعه بود به مسجد بصره درآمدم ديدم كه حلقهء وسيعى از جماعت مردم مجتمع‌اند و در ميان آنان عمرو بن عبيد مشغول سخن گفتن است ؛ مردم سؤال مىكنند و او جواب مىگويد .\r\nعمرو بن عبيد يك شَملهء سياهى از پشم بر كمر خود بسته و شملهء ديگرى را رداى خود نموده و سخت مشغول گفتگواست .\r\nمن از مردم تقاضا نمودم كه راهى براى من باز كنند ، تا خود را به‌او رسانم ؛ مردم راه دادند ، من از ميان انبوه جمعيّت عبور نموده در آخر آنان نزديك عمرو بن عبيد دو زانو به زمين نشستم ، سپس گفتم : اى مرد دانشمند ! من مردى هستم غريب ، مرا رخصت مىدهى سؤالى بنمايم ؟\r\n\r\n\r\n","description":"","footnote":"\r\n( 1 ) هشام بن حكم تولدش در كوفه نشو و نمايش در واسط و تجارتش در بغداد بود از حضرت صادق و حضرت كاظم و حضرت رضا صلوات الله عليهم درباره او مدح و منقبت گفته شده است و راوى حديث و داراى اصلى از اصول اربعماة شيعه بوده و از اجلّاى محدثين و مَهَرهء متكلمين و مناظرين بوده و در سنّ جوانى در فن مناظره مهارت به سزائى داشته است . ( رجال ميرزا محمد على اردبيلى ) اين روايت را نيز در بحارالانوار ج 7 ص 3 از « اكمال الدين » و « علل الشرايع » و « امالى » صدوق نقل مىكند .\r\n","page_name":" 13 ","page_number":33},
  {"content":"\r\n\r\nگفت بلى\r\nگفتم : آيا چشم دارى ؟\r\nگفت : اى فرزند اين چه سؤالى است ؟ تو مىبينى من چشم دارم ديگر چگونه از آن سؤال مىكنى ؟\r\nگفتم : مسئله من همين بود كه سؤال كردم آيا پاسخ مىدهى ؟\r\nگفت : اى فرزند سؤال كن و اگرچه اين سؤال تو احمقانه است !\r\nگفتم : جواب مرا بگو\r\nگفت : سؤال كن\r\nگفتم : آيا چشم دارى ؟\r\nگفت : بلى\r\nگفتم : با چشمت چه مىكنى ؟\r\nگفت : با آن رنگها و اشخاص را مىبينم\r\nگفتم : آيا بينى دارى ؟\r\nگفت : بلى\r\nگفتم : با بينى ات چه مىكنى ؟\r\nگفت : بوها را استشمام ميكنم . گفتم آيا دهان دارى ؟\r\nگفت : بلى\r\nگفتم : با دهانت چه مىكنى ؟\r\nگفت : طعم و مزه غذاها را مىچشم\r\nگفتم : آيا گوش دارى ؟\r\nگفت : بلى\r\nگفتم : با گوش ات چه ميكنى ؟\r\nگفت : صداها را گوشم مىشنوم\r\nگفتم : آيا قوّهء ادراك و مغز مفكّر دارى ؟\r\nگفت : بلى\r\nگفتم : با آن چه مىكنى ؟\r\nگفت : با آن هر چه را كه از راه حواس بر من وارد شود تميز مىدهم\r\nگفتم : آيا اين حواس و اعضاء بىنياز از مغز و قواى درّاكه نيستند ؟\r\n\r\n","description":"","footnote":"","page_name":" 14 ","page_number":34},
  {"content":"\r\n\r\nگفت : نه\r\nگفتم : چگونه نيازمند به مغز و قواى مفكّره هستند ، در حالى كه همهء آنها صحيح و سالمند ، عيب و نقصى در آنها نيست ؟\r\nگفت : اى فرزند اين جوارح و حواس چون در واقعيّت چيزى را كه ببينند يا بو كنند يا بچشند يا بشنوند شك بنمايند آنها را به مغز و قواى درّاكه معرّفى مىكنند ، و مغز است كه صحيح را تشخيص مىدهد و بر آن تكيه مىكند و مشكوك را باطل نموده مطرود مىنمايد !\r\nهشام مىگويد : به او گفتم بنابراين خداوند قلب و مغز را براى رفع اشتباه حواس آفريده است ؟\r\nگفت : آرى\r\nگفتم : براى انسان مغز لازم است و گرنه جوارح در اشتباه مىمانند ؟\r\nگفت : آرى\r\nگفتم : اى ابا مروان « 1 »\r\nخداوند تبارك و تعالى جوارح و حواس انسان را مهمل نگذارده تا آنكه براى آنان امامى قرار داده كه آنچه را كه حواس به صحّت تحويل دهند تصديق كند و مواضع خطا را از صواب فرق گذارد ، و بر واردات صحيح اعتماد و بر غير صحيح مهر بطلان زند ؛ چگونه اين خلق را در حيرت و ضلال باقى گذارده ، تمامى افراد انسان را در شك و اختلاف نگاهداشته و براى آنان امامى كه رافع شبهه و شك آنان باشد و آنان را از حيرت و سرگردانى خارج كند معيّن نفرموده است ؟\r\nو براى مثل توئى در بدن تو براى حواس و جوارح تو امامى معيّن فرمايد تا حيرت و شك را از حواس تو بردارد ؟\r\nهشام مىگويد : عمر بن عبيد ساكت شد و چيزى نگفت ، سپس رو به من نموده گفت :\r\nتو هشام بن حكم هستى ؟\r\nگفتم : نه\r\nگفت : آيا از همنشينان او هستى ؟\r\nگفتم : نه\r\n\r\n\r\n","description":"","footnote":"\r\n( 1 ) ابا مروان كنيه عمرو بن عبيد است\r\n","page_name":" 15 ","page_number":35},
  {"content":"\r\n\r\nگفت : پس از كجا آمده‌اى و از كجا هستى ؟\r\nگفتم : من از اهل كوفه هستم گفت بنابراين يقيناً خودت هشام هستى\r\nسپس برخاست و مرا در آغوش خود گرفت و خود از جاى خود كنار رفته مرا بر سر جاى خود نشانيد ؛ و ديگر هيچ سخن نگفته در مقابل من سكوت اختيار نمود ، تا من از آن مجلس برخاستم .\r\nهشام مىگويد : حضرت صادق عليه السّلام از بيان اين طريق مناظره من بسيار خشنود شده و خنديدند و گفتند : اى هشام ! چه كسى به تو تفهيم نموده اين‌طور مناظره نمائى ؟\r\nعرض كردم : اين‌طريق را از وجود مبارك شما ياد گرفته ، و بر حسب موارد و مصاديق مختلف خود پياده مىنمايم .\r\nحضرت فرمودند : سوگند به خداى كه اين قسم از مناظره در صحف حضرت ابراهيم و موسى نوشته شده است « 1 »\r\nچون امام حكم مغز و قلب عالم است لذا سرور و حزن او در جوارح و اعضاء او كه يكايك مخلوقات‌است اثر مىكند .\r\nسيوطى در خصائص الكبرى گويد : و اخرج الحاكم و البيهقى و ابو نعيم عن الزهرى قال : لَمَّا كَانَ صَباحُ يَومٍ قُتلَ عَلىّ بن ابيطالبٍ ، لَم يُرفَع حَجَرٌ فِى بَيت المَقدَسِ إلّا وُجدَ تَحتَهُ دَمٌ .\r\nو اخرج ابو نعيم من طريق الزهرى عن سعيد بن المسيّب قال : صَبيحَةٌ يَومٍ قُتِلَ عَلىّ بنُ ابيطالبٍ ، لَم تُرفَع حَصَاة مِن الأرضِ إلّا وَ تَحتَها دَم عَبيط . « 2 »\r\nصبحگاه روزىكه أميرالمؤمنين عليه السّلام كشته شدند هر ريگى را كه از هر نقطه زمين بر مىداشتند در زير آن خون تازه بود .\r\n\r\nگريه تمام موجودات در سوگ شهادت سيّد الشّهداء\r\nشيخ صدوق رضوان الله عليه روايت مىكند در كتاب علل الشرايع و امالى\r\n\r\n\r\n","description":"","footnote":"\r\n( 1 ) اين روايت را صدوق نيز در امالى ص 351 از سعد بن عبد الله از ابراهيم بن هاشم از اسمعيل بن مراد از يونس بن عبد الرحمن از يونس بن يعقوب نقل مىكند و مىگويد در نزد حضرت جماعتى از اصحاب بودند كه در ميان آنها حمران بن أعين و مؤمن الطاق و هشام بن سالم و الطيار بودند و جماعتى ديگر از اصحاب بودند كه در ميان آنها هشام بن الحكم بود و سپس عين حديث را تا به آخر نقل مىكند .\r\n( 2 ) « خصائص الكبرى » ج 2 ص 124 بنا به نقل « شيعه در اسلام » سبط قسمت دوم ص 124\r\n","page_name":" 16 ","page_number":36},
  {"content":"\r\n\r\nبا سند واحد خود از جبلّهء مكيّه ، كه او گفت : از ميثم تمّار شنيدم كه مىگفت : سوگند به خدا كه اين امّت ، فرزند پيغمبر خود را در روز دهم محرّم مىكشند و دشمنان خدا آن روز را روز بركت قرار مىدهند ؛ و اين امرىاست كه از علم خدا گذشته و از قضاى محتوم بوده و بر اساس عهدى كه أميرالمؤمنين عليه السّلام با من نموده است ، من از آن آگاهى يافته‌ام .\r\nأميرالمؤمنين به‌من خبر داد كه تمام موجودات بر فرزند پيغمبر گريه مىكنند حتّى درندگان در بيابان‌ها و ماهيان درياها و مرغان بر فراز آسمان .\r\nو گريه مىكنند بر او خورشيد ، و ماه ، و ستارگان ، و آسمان ، و زمين ، و مؤمنان از انس و جنّ ، و تمام فرشتگان آسمانها ، و رضوان : خازن بهشت ، و مالك : پاسبان دوزخ ، و فرشتگان پاسبانان ، و نگاهدارندگان عرش ، و آسمان .\r\nو در آن هنگام ، خون و خاكستر ببارد .\r\nسپس ميثم گفت : واجب است لعنت خدا بر قاتلان حسين عليه السّلام ، همان‌طور كه بر مشركينى كه با خدا خداى دگرى را شريك قرار مىدهند ، واجب شده است و همانطور كه واجب است بر يهود و نصارى و مجوس .\r\nجبلّه مىگويد : گفتم : اى ميثم ! چگونه مردم روز قتل حسين را روز بركت قرار مىدهند ؟\r\nدر آن هنگام ميثم گريست و گفت : طبق حديثى مجعول كه خود آنها وضع نموده‌اند ، گمان مىكنند كه عاشورا روزىاست كه در آن خداوند توبهء آدم را قبول نمود در صورتىكه خداوند توبهء آدم را در شهر ذى الحجّه قبول نمود .\r\nو گمان مىكنند كه در آن خداوند توبه داود را قبول نمود ، در صورتىكه توبه داود در شهر ذى الحجّه پذيرفته شد .\r\nو گمان مىكنند كه در آن خداوند يونس را از شكم ماهى خلاصى داد ، در صورتى كه خداوند او را در ذى القعده از شكم ماهى بيرون آورد .\r\nو گمان مىكنند كه در آن روز كشتى نوح به ساحل نجات نشست ، در حالىكه آن كشتى در روز هجدهم از ذى الحجّه به ساحل نشست .\r\nو گمان مىكنند كه در آن روز خداوند آب دريا را براى نجات بنى اسرائيل شكافت ، در صورتى كه اين واقعه در شهر ربيع الاول به‌وقوع پيوست .\r\nسپس ميثم گفت : اى جبلّة ! بدان كه براى حسين بن علىّ : سيّد الشّهداء و\r\n\r\n","description":"","footnote":"","page_name":" 17 ","page_number":37},
  {"content":"\r\n\r\nاصحابش در روز قيامت بر ساير شهداء فضيلتى است .\r\nاى جبّله ! زمانىكه ديدى خورشيد مانند خون تازه سرخ شد ، بدان‌كه آقاى تو و مولاى تو حسين را كشتند .\r\nجبله مىگويد : روزى از منزل خارج شدم ، چون نظر بر ديوارها افكندم ، ديدم مانند ملحفه‌هاى رنگين شده به عُصفُر ( گياهى است سرخ رنگ ) به‌رنگ خون درآمده است .\r\nپس ناگهان صيحه زدم و گريستم و گفتم : به‌خدا سوگند كه آقاى ما حسين بن على را كشتند . « 1 »\r\n\r\n\r\n","description":"","footnote":"\r\n( 1 ) « امالى » صدوق ص 77 و « علل الشرايع » ص 228 و در « بحار الانوار » ج 10 ص 224 اين داستان را از صدوق نقل مىكند\r\n","page_name":" 18 ","page_number":38},
  {"content":"\r\n\r\n\r\nدرس دوّم : بيان اصل وراثت در عصمت\r\n\r\n","description":"","footnote":"","page_name":" 19 ","page_number":39},
  {"content":"\r\n . \r\n","description":"","footnote":"","page_name":" 20 ","page_number":40},
  {"content":"\r\n\r\nبسّم اللّه الرّحمن الرّحيم\r\nو صلّى اللّه على محمد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ »  « 1 »\r\n\r\nاصل وراثت از سنن غير قابل تبديل الهى است\r\nقانون وراثت ، اصل مهمّى است كه در تمام شئون موجودات از انسان و حيوان و نباتات مورد مطالعه دقيق قرار گرفته ، و آثار و نتايج مهمّى از آن به دست آمده است ؛ و مىتوان گفت يكى از سنن غير قابل تبديل و تغيير الهى است .\r\nدقّت و بررسى در افراد انسان و انتقال خصوصيّات و كيفيّاتى كه از نطفهء پدر و مادر و تلقيح آن به صورت جنين درآمده و در طفل به ظهور مىرسد ، اين اصل را بطور كلّى در مورد انسان به ثبوت مىرساند .\r\nنطفهء انسان ذرّه‌اى از سازمان وجودى اوست كه تمام آثار و خصوصيّات انسان بطور تراكم و اندماج و بطور قوّه و استعداد در او موجود است ؛ و چون در رَحِم مادر در ظرف مخصوص خود با شرايط خاصّى جاى گرفت به مرحلهء فعليّت رسيده و به صورت نشر درآمده و به ظهور مىرسد ؛ و تمام خصوصيّات مادّى و اخلاقى و روحى پدر و مادر خود را نشان مىدهد .\r\n\r\n\r\n","description":"","footnote":"\r\n( 1 ) سوره فاطر ( 35 ) : آيه 32 ، راجع به تفسير اين آيه شريفه ابن بابويه حديثى از حضرت رضا عليه السّلام آورده است كه در مجلس مأمون در مرو در حضور او و علماء عراق و خراسان پس از سؤال مأمون از تفسير اين آيه حضرت بيان كردند . اين حديث بسيار جالب و حاوى مطالبى است و در « غاية المرام » ص 219 به عنوان التاسع وارد است\r\n","page_name":" 21 ","page_number":41},
  {"content":"\r\n\r\nنه تنها فرزند از نظر رنگ پوست و كيفيّت سازمان اعضاء و جوارح و تركيب استخوانها از پدر ارث مىبرد ، بلكه در هر ذرّه‌اى از خون و در هر سلّول ريز ذرّه بينى ، به تمام معنى مشابه با ذرّه خون پدر و با ذرّات ذرّه بينى سلّولهاى اوست ؛ به‌طورىكه طفلى كه پدرش مشكوك باشد از راه تجزيه خون او مىتوان پدر او را معيّن نمود .\r\nچون در حقيقت ، طفل شاخه و فرعى است كه از درخت هستى و اصل مادّى و معنوى پدر منشعب شده و در تمام خواصّ خود حكايت از آن اصل مىنمايد .\r\nاز چشم و دماغ و گوش و قلب و معده و كليه و استخوان و هيكل گذشته در اجزاء خرد و ذرّه بينى نيز فرزند به عنوان توارث از پدر و مادر خود خواصّ و آثار هستى را اخذ مىنمايد ؛ حتّى امراضى كه در نياكان وجود دارد به فرزندان خود انتقال مىيابد و اگر در نسل اوّل يا دوّم ظهور نكند بالأخره آن اصل مرض خود را در دوره تطوّر و انقلاب چند نسل حفظ نموده تا دوران كمون خود را طىّ كند ، و در چندين نسل بعد كه شرائط ظهورش موجود گردد به ظهور برسد .\r\nاين آثار و خصوصيّات از پدر نه فقط به نطفهء او انتقال مىيابد بلكه در هر يك از سلّولهاى انسان تمام آثار هستى او مشهود است ؛ و مىتوان گفت در هر ذرّه از بدن انسان يك انسان كامل به نحو استعداد و قوّه وجود دارد كه چنانچه شرائط تربيت و تكامل موجود گردد به صورت يك انسان كامل در مىآيد .\r\nو به عبارت ديگر نه تنها در نطفه ، انسانى كامل وجود دارد كه در ظرف مستعدّ و رَحِم به ظهور مىرسد بلكه در هر سلّول يك انسان كامل به نحو توارث و انتقال مراتب هستى موجود است .\r\nگرچه تا به حال عملًا نتوانسته‌اند در ظرف مستعدّ اين سلّول را با سلّول زن تلقيح نموده و طفلى نوزاد در خارج ظرف رحم به وجود آورند ليكن گذشته از آنكه دليلى بر امتناع آن نيست ؛ ادلّه‌اى بر امكان آن اقامه شده و ممكن‌است در طىّ سير علمى ؛ بشر روزى را به خود ببيند كه از تلقيح هر يك از سلّولهاى بدن مرد با هر يك از سلولهاى بدن زن و پيوند بين آن‌دو ، در ظروف مستعد و متناسب طفلى به وجود آيد ؛ و از يك مرد و يك زن در زمان كوتاهى ميلياردها كودك به ظهور رسد .\r\nاين موضوع در اثر همان أصل توارث است كه تمام خاصّه‌هاى شخص در هر يك از ذرّات بدن او اثر مىگذارد ، و آن ذرّه حكايت از تمام آثار وجودى آن شخص مىنمايد ؛ كما آنكه در نباتات ديده مىشود نه تنها از راه كاشتن تخم در\r\n\r\n","description":"","footnote":"","page_name":" 22 ","page_number":42},
  {"content":"\r\n\r\nزمين ، بلكه از راه قلمه زدن و از راه پيوند نمودن ، اصل وراثت كار خود را كرده و درختى مانند اصل خود نشو و نما مىنمايد .\r\nچون در شاخه‌اى كه با آن قلمه مىزنند تمام خصوصيّاتِ درخت از ريشه و تنه و ساقه و برگ و ميوه طبق ريشه و تنه و ساقه و برگ و ميوهء اصل خود موجود است .\r\nدر پيوند نيز همين طور است ؛ جوانهء پيوند ، ساقهء درختِ ديگر را رحم براى تربيت خود قرار داده و در آنجا نشو و نما مىكند و تمام آثار اصل خود را بدون تخطّى و تجاوز به ظهور مىرساند .\r\n « ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ »  « 1 »\r\nاز ماديّات و مراتب ظهورات طبيعى در انسان بگذريم ؛ در افكار و اخلاق و روحيّات ؛ نيز طفل از اصل خود به نحو توارث بهره مىگيرد ، و از راه نطفه اخلاق و غرائز پدر و مادر در طفل به ظهور مىرسد ، و از تركيب آن دو نطفه مجموعهء مركب از آن دو ، طفل را با اخلاقى خاصّ كه نتيجهء اخلاق و غرائز آن دو مىباشد به ظهور مىرساند .\r\nبدون هيچ تخطّى و تجاوز فرزندى كه پدر و مادرش شجاع باشند شجاع خواهد شد ، و اگر جبان و ترسو باشند جبان خواهد شد ، اگر سخى باشند سخى ، و اگر لئيم باشند لئيم خواهد شد ، اگر با گذشت و ايثار باشند فرزند نيز فداكار و با گذشت خواهد شد .\r\nپدر و مادر عاقل بچّهء عاقل به وجود مىآورند و چنانچه كودن باشند فرزند آنان كودن خواهد شد .\r\nخلاصه در تمام اخلاقيّات و غرائز روحى ، فرزند از اصل پدر و مادر خود خارج نبوده بلكه تابع و نتيجه صفات آن‌دو و نتيجه از لقاح و فعل و انفعال قواى روحى و اخلاقى آن‌دو خواهد بود .\r\nممكن‌است احياناً فرزند شخص عاقل ، كودن يا فرزند شخص كودن و كند ذهنى ، عاقل گردد البتّه اين نيز روى شرائط و ظروف تربيت در رحم يا انتقال نطفه يكى از نياكان او كه چنين بوده‌اند و ظهور آن در اين نسل خواهد بود مىباشد . البتّه آن نيز طبق اصل وراثت است .\r\nاصل وراثت در حيوانات و نباتات نيز ملاحظه مىشود ؛ بچّه گرگ مانند .\r\n\r\n\r\n","description":"","footnote":"\r\n( 1 ) سوره هود : ( 11 ) - آيه 56\r\n","page_name":" 23 ","page_number":43},
  {"content":"\r\n\r\nگرگ و بچّهء گوسفند ، گوسفند و بچّهء شير ، شير خواهد شد ، و نسلًا بعد نسل از نقطه نظر كيفيّت سازمان بدنى و سلّولهاى جسمى و صفات روحى ، آثار و كيفيّات آنان به طبقات بعدى انتقال مىيابد .\r\nو در نباتات از گل ياس ، گل ياس و از گل محمّدى ، گل محمّدى به‌وجود مىآيد كه در رنگ و شكل و بو تابع اصل خود هستند ، از درخت سيب ، درخت گلابى به‌وجود نخواهد آمد گرچه هزاران سال بگذرد و نسلهاى متعدد درخت سيب اطوارى را طىّ نمايند .\r\nبارى اين اصل وراثت اساس عالم هستى بوده و اين ظهورات طبق اين ناموس به جلو مىروند .\r\n فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  « 1 »\r\nاين اصل وراثت كه در تمام شئون مذكوره بقاء و ثبات خود را حفظ نموده ، از همه مهمّتر و بالاتر بقاء و ثبات او در معنويّات و اسرار الهى است .\r\n\r\nپبامبر اكرم مظهر تام و تمام تجلّى آن نور الهى است كه در باطن آدم ابوالبشر به وديعت نهاده شده بود\r\nخداوند آدم بوالبشر را ايجاد نمود و او را خليفه خود قرار داد و دل او را مركز تجليّات انوار جمال خود نموده ، عقل او را قوى و سينه او را منشرح و قلب او را وسيع نموده ، بطورىكه به تمام اسرار عالم كون بتواند اطّلاع يابد و از حقائق موجودات با خبر شود و پرده اوهام را پاره نموده  « فِي مَقْعَدِ صِدْقٍ عِنْدَ مَلِيكٍ مُقْتَدِرٍ »  « 2 » جى ء گيرد و به مقام اطمينان برسد و از سرّ غيب مطّلع گردد و با فرشتگان گفت و شنود داشته باشد و در حرم أمن و امان الهى سكنى گزيده دل او مركز تجليّات اسماء و صفات حضرت معبود جل شأنه قرار گيرد .\r\nاحاطه قدرت و علم و حيات خدا را در جميع مراحل عالم هستى به رأى العين مشاهده نمايد و با حضرت بارى تعالى مناجات نموده و از سرّ و باطن تكلّم كند و به مقام       « عَلَّمَهُ شَدِيدُ الْقُوى ذُو مِرَّةٍ فَاسْتَوى وَ هُوَ بِالْأُفُقِ الْأَعْلى ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى فَأَوْحى إِلى عَبْدِهِ ما أَوْحى »       « 3 » فائز گرديده ، و بعد از فناى از نفس به بقاى خدا باقى و اسفار اربعه خود را به پايان رسانيده ، آئينه تمام نما و مظهر تامّ و اتمّ حضرت احديّت گردد .\r\n\r\n\r\n","description":"","footnote":"\r\n( 1 ) سوره فاطر : ( 35 ) ذيل آيه 43\r\n( 2 ) سوره قمر : ( 54 ) - آيه 55\r\n( 3 ) سوره النّجم : ( 53 ) - آيات 5 الى 11\r\n","page_name":" 24 ","page_number":44},
  {"content":"\r\n\r\nاين نور در به دو پيدايش حضرت آدم ، در او به وديعت قرار داده شد و به مقتضاى  « وَ عَلَّمَ آدَمَ الْأَسْماءَ كُلَّها »  « 1 » و نيز به مفاد  « وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً »  « 2 » آدم يگانه گوهر عالم هستى و يگانه دُرّ شاهوار صدف عالم كون و خزينهء اسرار حضرت ربوبى قرار گرفت و تا حدّى در او طلوع نموده و به ظهور پيوست .\r\nلكن به مقتضاى اصل وراثت آن سِرّ به فرزندان آدم انتقال يافت و در پيمبران ، هر يك به نوبهء خود به نحوى طلوع و بروز نمود و با مراتب اختلافى كه در آنان ديده مىشد هر يك مركز تجلّى آن نور به قدر استعداد و ظرفيّت خود شدند .\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ »  « 3 »\r\nتا نوبت به خاتم النبييّن و سيّد المرسلين محمّد بن عبد الله صلّى اللّه عليه و آله رسيد ، آن نور به نحو تامّ و أتمّ طلوع نمود و به اصل وراثت تا به حال در اصلاب پدران كه دوران كمون خود را طىّ مىنمود ، اينك به مرحلهء ظهور و بروز رسيد و آن‌طور كه بايد و شايد بدون هيچ كمى و كاستى طلوع نمود .\r\nلذا شريعت او ناسخ همه اديان و دين او متمّم و مكمّل تمام اديان و تا روز قيامت باقى و برقرار است .\r\n\r\nنور الهى و حقيقت محمّدى پس از پيامبر اكرم به اميرالمؤمنين و بواسطه ايشان به سائر ائمّه طاهرين انتقال يافت .\r\nو اين آثار به واسطهء سعهء روح و ظرفيت قلب مبارك آن حضرت است نه امر اعتبارى تشريفاتى ، و سپس در ذريّه آن حضرت انتقال يافت ؛ يعنى همان نور دو قسمت شد نيمى در نفس مبارك آن حضرت و نيمى در نفس أميرالمؤمنين عليه السّلام جاى گرفت و از لقاح نور أمير المؤمنين و حضرت صديقه سلام الله عليها بذرّيهء آن حضرت منتقل شد .\r\nكما آنكه فرمود إنَّ اللهَ جَعلَ ذُريَّةَ كُلّ نَبىّ فِى صُلبهِ وَ جَعَلَ ذُرِّيَّتِى فِى صُلب علىّ بنِ أبى طالِب « 4 » خداوند ذرّيهء هر پيغمبرى را از صلب خود آن پيغمبر قرار داد و ذريّ مرا از صلب على بن أبى طالب قرار داد .\r\n\r\n\r\n","description":"","footnote":"\r\n( 1 ) سوره البقرة : ( 2 ) - آيه 31\r\n( 2 ) سوره البقرة : ( 2 ) - صدرآيه 30\r\n( 3 ) سوره البقرة : ( 3 ) - صدرآيه 253\r\n( 4 ) ينابيع المودّة ص 252\r\n","page_name":" 25 ","page_number":45},
  {"content":"\r\n\r\nاز سلمان روايت كه : سمعت رسول اللّه صلّى اللّه عليه و آله يقولُ : كنتُ أنا و عَلىّ نوراً بَينَ يَدَىِ اللهِ تَعالَى قَبلَ أن يُخلَقَ آدَمُ بأربَعَةَ عَشَرَ ألفَ عامٍ فَلَمّا خَلَقَ اللهُ آدمَ قَسَّمَ ذَلك النورَ جُزئَينِ جُزءٌ أنَا وَ جُزءٌ عَلىٌّ اخرجه احمد فى المناقب . « 1 »\r\nاحمد بن حنبل كه يكى از بزرگان ائمّهء اهل تسنّن است ، طبق روايت كتاب الرّياض النضره از سلمان فارسى روايت كرده است كه او مىگويد : از رسول خدا شنيدم كه مىفرمود : من و على نور واحدى بوديم در نزد خداوند تعالى ، قبل از آنكه آدم را بيافريند به فاصله چهارده هزار سال .\r\nسپس چون خداوند آدم را آفريد آن نور را دو قسمت نمود : يكى از آن دو قسمت من هستم ، و قسمت ديگر على است .\r\nو نيز از كتاب مودّة القربى در ينابيع المودّة حديث مىكند از عثمان كه او از رسول خدا روايت مىكند كه : خُلقتُ أنا و عَلىٌّ مِن نورٍ واحدِ قَبلَ أن يخلُقَ اللهُ آدمَ بأربَعةٍ آلافِ عامٍ فَلمَّا خلقَ اللهُ آدمَ رَكِبَ ذلكَ النُورُ فِى صُلبهِ فلَم يَنزَل شَيئاً واحداً حَتّى افتَرقنا فِى صٌلب عبد المطَّلِب ، فَفِىَّ النُبُّوةُ و فِى علىٍّ الوَصيةُ « 2 »\r\nعثمان بن عفّان از پيغمبر اكرم روايت كرده است كه آن حضرت فرمود : خداوند تبارك و تعالى چهارده هزار سال پيش از آنكه آدم بوالبشر را خلق كند من و على را از نور واحد بيافريد ؛ چون آدم را خلق كرد آن نور را در صلب او قرار داد و دائماً آن نور نسلًا بعد نسل واحد بود تا در صلب عبد المطلب به‌دو قسمت منقسم شد نيمى به من و نيمى به على بن أبىطالب منتقل شد پس خداوند نبوّت را در من قرار داد و وصايت و ولايت را در على قرار داد .\r\nمورّخ امين حسين بن على مسعودى در مروج الذّهب روايت نغز و پر محتوائى را از أميرالمؤمنين عليه السّلام درباره آغاز آفرينش و كيفيّت خلقت نور محمّد و آل محمّد عليهم السّلام و نحوه انتقال آن نور در نشئات مختلفه بيان مىكند ، تا مىرسد به خلقت ملائكه و آفرينش آدم .\r\nو پس از آن مىفرمايد :\r\n\r\n\r\n","description":"","footnote":"\r\n( 1 ) الرياض النضرة ص 164\r\n( 2 ) ينابيع المودّة ص 256\r\n","page_name":" 26 ","page_number":46},
  {"content":"\r\n\r\nثمّ نَبَّه آدمَ عَلَى مُستَودِعهِ ، و كَشَفَ لَه [ عَنْ 
  ] خَطَرِ مَا ائتَمَنَه عليه ، بعدَ ما سمَّاهُ اماماً عندَ الملائكةِ ،\r\nفكانَ حظُّ آدمَ منَ الخيرِ مَا آواهُ مِن مُستودعِ نورنا ، و لَم يَزَل اللهُ تعالَى يخبأ النورَ تحتَ الزمان إلَى أن فَضَّل محمداً صلّى الله عليه ( و آله ) و سلّم فِى ظاهرِ الفَتَرات .\r\nفدَعا الناسَ ظاهراً و باطناً ، و نَدَبَهم سرّاً و إعلاناً ، وَ استَدعَى علَيهِ السَّلام التنبيهَ عَلَى العَهدِ الَذى قَدَّمَه إلى الذَّرِ قَبلَ النَسلِ\r\nفَمَن وافَقَهُ و قَبَسَ مِن مصباح النورِ المُقدِم ، اهتَدَى إلى سّرهِ و استَبانَ واضُحُ أمرِهِ ، و مَن ابلَستهُ الغَفلَةُ ، استَحَقَّ السَخَطُ\r\nثُمّ انتَقَل النُورِ إلَى غَرائِزنا ، وَ لَمَع فى أئمَّتنا فنَحنُ أنوارُ السمآء و أنوارُ الأرضِ ، فَبنَا النَجَاةُ ، وَ مِنَّا مَكنُونُ العِلمِ ، وَ إلينَا مَصيرُ الأمور ،\r\nو بمَهدِيِّنَا تَنقَطعُ الحُجَجُ ، خَاتمةُ الأئَّمةِ ، و مُنقِذِ الأمَّةِ ، و غَايةِ النُّورِ ، و مَصدَرِ الأمُورِ\r\nفَنَحنُ أفضَلُ المَخلُوقِينَ ، و أشرَفُ المُوَحِّدينَ ، و حُجَجُ ربِّ العَالَمين .\r\nفَليَهنَأ بالنِعمَةِ مَن تَمَسَّكَ بولايتِنا ، وَ قَبَضَ عَلَى عُروَتِنا\r\nترجمه : و سپس خداوند آدم بوالبشر را بر آن‌چه در او به وديعت نهفته شده بود آگاه و مطلّع گردانيد ، و از عظمت و بزرگى آنچه نزدش به رسم امانت سپرده و او را بر آن امين قرار داده بود ، پرده برداشت ؛ و اين بعد از آن بود كه آدم را در نزد فرشتگان به عنوان « امام » نام‌گذارى نموده و منصب امامت و ولايت را به دو تفويض كرده بود .\r\nبنابراين حظّ و بهره آدم از خير و رحمت ، به همان مقدارى بود كه خداوند از نور نهفته و به وديعت سپرده شده ما ، در او فرود آورده و تمكين داده بود .\r\nو بر همين منوال خداوند تعالى پيوسته آن نور را در تحت گذران زمان‌ها پنهان مىداشت تا اينكه محمّد را كه درود و سلام خدا بر او و بر اهل بيتش باد - در ظاهر زمانهاى فترت نيز - كه از پيامبران خالى بود - برترى و فضيلت داد .\r\nدر اين‌حال مردم را از دو وجهه ظاهر و باطن به اين پيامبر دعوت نمود ، و در\r\n\r\n","description":"","footnote":"","page_name":" 27 ","page_number":47},
  {"content":"\r\n\r\nپنهان و آشكار به تبعيّت و پيروى از شريعت او خواند .\r\nو اين پيامبر مردم را بر همان عهد و ميثاقى كه خداوند قبل از پيدايش نسل ، در عالم ذرّ با آن نموده بود متنبّه و آگاه ساخته ، و بر همان اساس و بنيان انسان‌ها را دعوت كرد .\r\nكسانى كه با اين پيامبر موافقت نموده ، و از آن چراغ تابان پيشين مشعلى براى خود فروزان نموده بودند ، به سِرّ واقعيّت او راه يافتند ، و از امر روشن او بهره‌ها يافتند .\r\nو كسانى كه به غفلت دچار تحيّر و سرگردانى شدند ، سزاوار خشم و غضب گشتند .\r\nتا آنكه آن نور در طبيعت‌هاى ما منتقل شد ، و در امامان ما درخشيد .\r\nپس ما نورهاى آسمان‌ها و نورهاى زمين هستيم ، و به وسيلهء ما نجات و رستگارى خواهد بود ، و آن علم‌هاى پنهان و دانش‌هاى مخفى از ما ظهور و بروز خواهد نمود و بازگشت امور به سوى ماست .\r\nو با قيام مهدىّ ما ، حجت‌ّها و دليل‌ها منقطع گشته و خاتمهء خواهد يافت و اوست خاتمه پيشوايان و امامان ، و اوست نجات دهنده و رهاننده امّت و اوست غايت و نهايت نور و محلّ صدور امور .\r\nپس ما افضل از تمام آفريدگانيم و أعلى و اشرف از جميع يكتا پرستانيم و حجّت‌هاى الهيّه و دليل‌هاى پروردگار جهانيانيم .\r\nپس گوارا باد به نعمت‌هاى الهيّه كسى كه به ولايت ما تمسّك جويد و چنگ زند ، و دستاويز ولايت ما را به دست گيرد .\r\nسپس مسعودى گويد : اين روايت از حضرت أبىعبدالله جعفر بن محمّد از پدرش محمّد بن على از پدرش على بن الحسين از پدرش حسين بن على از أميرالمؤمنين على بن أبىطالب كرّم الله وجهه روايت شده است . « 1 »\r\nو نيز مسعودى گويد : كه من در بسيارى از كتب تواريخ و سيره و انساب ديده‌ام كه چون آدم بوالبشر صداى هاتفى را شنيد كه از كشته شدن فرزندش هابيل به او خبر داد ، و غصّه و اندوهش براى جريانات گذشته و آينده رو به فزونى گذاشت ، خداوند به او وحى فرستاد .\r\n\r\n\r\n","description":"","footnote":"\r\n( 1 ) مروج الذهب جلد اول از طبع مطبعة السعادة مصر 1367 هجريه ص 32 و 33 و از طبع مطبعه دار الاندلس بيروت 1393 هجريه ص 42 و 43\r\n","page_name":" 28 ","page_number":48},
  {"content":"\r\n\r\nفاوحى الله اليه : إنّى مُخرجٌ منك نُورى الذى به السلُوكُ فى القَنَوات الطَّاهِرهَ ، و الأرُومَات الشَريفَه ، و اباهى بهالأنوار ، و اجعلهُ خاتم الأنبياء .\r\nو أجعلُ آله خِيار الأئمة الخُلفاء .\r\nو اختِمُ الزَمَان بمُدّتهم ، و أغصُّ الأرضَ بدَعوَتِهم ، و انشُرُها بشيعَتِهم .\r\nفشمِّر ، و تَطَهَّر ، و قدِّس ، و سبِّح و اغشَ زَوجَتَك عَلَى طهارةٍ مِنها .\r\nفأنّ وَديعَتى تَنتَقِلُ مِنكُما إلَى الولد الكائن منكما « 1 »\r\nترجمه : خداوند به آدم وحى فرستاد : كه من از تو بيرون مىآورم نور خودم را ، آن نورى كه به واسطهء آن مىتوان در اصلاب متين و استوار پاكيزهء اعقاب ، و ريشه‌هاى شريف نسل‌هاى گرامى داشته شده انساب راه يافت .\r\nمن به آن نور بر تمام نورها مباهات و افتخار مىكنم ، و آن نور را خاتم پيغمبران قرار مىدهيم .\r\nو آل او را بهترين پيشوايان و امامان و برگزيده‌ترين خليفگان قرار مىدهم .\r\nو چرخ امتداد زمان را به مدّت حكومت الهيّه آنان ، به پايان مىرسانم ، و زمين را از دعوت و نداى آنان مالامال مىنمايم به‌طورىكه نقطه‌اى از زمين براى ندا و دعوت غير آنها يافت نشود ، و زمين را براى ترّدد و تمكين شيعيان آنان باز مىكنم .\r\nاى آدم ! حال كمر خود را محكم ببند و آماده شو ، و تحصيل طهارت كن ، خداى خود را به تقديس و تسبيح ياد كن ، و سپس برو به سوى زوجه ات و در حال طهر و پاكيزگى با او نزديكى كن .\r\nچون امانت و وديعهء من ، از فرزندى كه از شما دو تن به وجود آمد منتقل مىشود .\r\n\r\nتفسير آيه ثم اورثنا الكتاب الذين اصطفينا من عبادنا\r\nحال كه اين مطلب واضح شد رجوع كنيم به تفسير آيه‌اى كه در مطلع گفتار ذكر شد .\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا » \r\nما قرآن مجيد را بعد از آنكه به تو فرو فرستاديم به نحو توارث به بندگان\r\n\r\n\r\n","description":"","footnote":"\r\n( 1 ) مروج الذهب جلد اول از طبع مطبعة السعادة مصر 1367 هجريه ص 37 و از طبع مطبعة دار الاندلس بيروت 1393 هجريه ص 47\r\n","page_name":" 29 ","page_number":49},
  {"content":"\r\n\r\nبرگزيده خود ميراث داديم ، بايد ديد اين چه ميراثى است ؟ و بنابراين بحَث در دو موضوع واقع خواهد شد .\r\nموضوع اوّل آنكه مراد از كتاب چيست ؟ موضوع دوّم آنكه مراد از بندگان برگزيده كه كتاب را به آنان به نحو توارث سپرديم چه كسانند ؟\r\nامّا موضوع اوّل ، بدون ترديد مراد از كتاب قرآن كريم است چون در آيه قبل از اين آيه فرمايد :\r\n « وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْهِ إِنَّ اللَّهَ بِعِبادِهِ لَخَبِيرٌ بَصِيرٌ »  « 1 »\r\nآنچه از كتاب به تو وحى كرديم مسلّماً و بدون ترديد حقّ است .\r\nو اين خطاب راجع به حضرت رسول الله صلّى الله عليه و آله است . و كتابى كه به حضرت وحى شده قرآن كريم است .\r\nبنابراين چون به دنبال اين آيه بدون فاصله مىگويد : سپس ما كتاب را به بندگان برگزيده خود ارث داديم ، معلوم مىشود كه مراد همين قرآن مورد ذكر است ، و البته معلوم‌است كه مراد از اين قرآن ارث داده شده قرآن نوشته شده نيست ، بلكه مراد حقيقت قرآن است كه بر قلب آنان وارد شده است ؛ و به همان نهجى كه حضرت رسول الله آن حقائق را از جبرئيل امين تلّقى كردند ، به همان نهج اين بندگان برگزيده از حضرت رسول الله قرآن را تلقى نمودند ؛ و آن حقائق و اسرار و دقائق و لطائف كه :\r\n « لا يَمَسُّهُ إِلَّا الْمُطَهَّرُونَ »  « 2 »\r\n  « إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »   « 3 »\r\nبا سطح بسيار عالى و مرتفعى كه اختصاص به خود آنان داشته است بر قلبشان وارد شده است .\r\n\r\nمراد از بندگان برگزيده خدا كه كتاب الهى به آنان به ارث رسيده چه كسانى هستند ؟\r\nامّا در موضوع دوّم طبق روايات فراوان و مستفيضى كه از حضرت امّام محمّد باقر\r\n\r\n\r\n","description":"","footnote":"\r\n( 1 ) سوره فاطر : ( 35 ) - آيه 31\r\n( 2 ) سوره الواقعه : ( 56 ) - آيه 79\r\n( 3 ) سوره زخرف : ( 43 ) - آيه 3 - 4\r\n","page_name":" 30 ","page_number":50},
  {"content":"\r\n\r\nو حضرت امام جعفر صادق عليهما السّلام وارد است مراد از اين بندگان برگزيده ذرّيّه پيغمبر اكرم از اولاد حضرت فاطمه سلام الله عليها هستند كه به مقتضاى آيه مباركه :  « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ »  « 1 » در تحت ذرّيّه و آل ابراهيم واقع شده اند .\r\nعلاوه از صدر اسلام تا به حال هيچكس ادعا ننموده كه از أميرالمؤمنين عليه السّلام و از ائمّهء طاهرين سلام الله عليها اجمعين ، كسى ديگر به كتاب خدا عارف بوده است بلكه طبق روايات متواتر كه از بزرگان اهل سنت وارد شده است أميرالمؤمنين عليه السّلام اعرف و اعلم امّت به كتاب خدا بوده‌اند .\r\nو بنابراين مسلّماً مراد از بندگان برگزيده خدا كه قرآن به آنان ارث رسيده است آنانند .\r\nاز اينها گذشته طبق حديث متواتر بين شيعه و سنّى كه پيغمبر عترت خود را ملازم و قرين قرآن قرار داده است ، معلوم مىشود كه مراد از بندگان برگزيده همانا عترت رسول خداست : إنّى تَاركٌ فِيكُم الثَقَلينِ كِتابَ اللهِ و عِترَتى أهلَ بَيتى لَن يَفتَرقَا حَتّى يَردَا عَلَىَّ الحَوضَ « 2 » من در ميان شما دو چيز بزرگ و سنگين از خود به يادگار مىگذارم يكى كتاب خدا و ديگرى عترت من ، يعنى اهل بيت من هستند ، و اين دو هيچگاه از يكديگر جدا نمىشوند تا كنار حوض كوثر بر من وارد شوند .\r\nو علاوه بر رواياتى كه درباره علم أميرالمؤمنين عليه السّلام آمده مانند حديث وارد از امّ سلمه كه پيغمبر فرمود : عَلىٌّ مَع القُرءانِ و القُرءانُ مَع علىّ « 3 » على با قرآن است و قرآن با على است و حديث أنا مَدينَةُ العِلم و علىٌّ بَابُها « 4 » من شهر علمم و\r\n\r\n\r\n","description":"","footnote":"\r\n( 1 ) سوره آل عمران ، ( 3 ) آيه 33\r\n( 2 ) اين حديث را احمد بن حنبل از حديث زيد بن ثابت به دو طريق صحيح روايت مىكند اولًا در ابتداى صفحه 182 و ثانياً در انتهاى صفحه 189 در جزء پنجم از مسند خود لكن عبارت آن چنين است : قال النبى انى تارك فيكم الثقلين كتاب الله و اهل بيتى و انهما لن يفترقا حتى يردا على الحوض و در تفسير « الدر المنثور » ج 6 ص 7 گويد : و اخرج الترمذى و حسن ابن الانبارى فى المصاحف عن زيد بن ارقم رضى الله عنه قال قال رسول الله صلّى الله عليه و آله : انى تارك فيكم ما ان تمسكتم به لن تضلوا بعدى احدهما اعظم من الاخر كتاب الله حبل ممدود من السماء الى الارض و عترتى اهل بيتى و لن يفترقا حتى يردا علىّ الحوض فانظروا كيف تخلفونى فيهما .\r\n( 3 ) كنز العمال ، ج 12 ، ص 201 حديث 1130 چاپ هند 1384 .\r\n( 4 ) كنز العمال ، ج 12 ، ص 203 حديث 1152 چاپ هند 1384 .\r\n","page_name":" 31 ","page_number":51},
  {"content":"\r\n\r\nعلى در اوست ، و نظائر آنها از رواياتى كه درباره علم أميرالمؤمنين وارد شده استفاده مىشود كه آن حضرت از وارثين كتاب خدا از رسول الله بوده‌اند .\r\nامّا راجع به آنكه مىفرمايد :  فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ \r\nمعلوم‌است كه منظور همان اصحاب شمال و اصحاب يمين و مقرّبونند ؛ و مسلّماً مراد از بندگان برگزيده همان دسته سوّمند كه در خيرات گوى سبقت را ربوده‌اند .\r\nبنابراين يا ضمير  فَمِنْهُمْ  راجع است به  عِبادِنَا  بدون قيد اصطفا ؛ يعنى مطلق بندگان ما به سه دسته تقسيم مىشوند ، لكن از ميان آنان همان سابقون الى الخيرات هستند كه مورد برگزيدگى واقع شده و كتاب را ارث برده‌اند .\r\nو يا ضمير  فَمِنْهُمْ  راجع است به  الَّذِينَ اصْطَفَيْنا مِنْ عِبادِنا  بدين معنى كه هر سه طايفه شريكند در وراثت كتاب ؛ گرچه وارث حقيقى و حافظ كتاب همان دسته سوّم كه عالم به كتابند خواهد بود .\r\nو مانعى ندارد كه در عين آنكه قائم به كتاب و حافظ آن بعضى بخصوص باشند ، نسبت وراثت به همه داده شود ؛ مانند كريمه شريفه :\r\n « وَ أَوْرَثْنا بَنِي إِسْرائِيلَ الْكِتابَ »  « 1 »\r\nما تورات را به بنى اسرائيل به عنوان ارث داده‌ايم ، با آنكه تورات بر حضرت موسى نازل شد ، نه بر همه آنان ، لكن چون حضرت موسى در ميان بنى اسرائيل است عنوان نسبت اعطاء تورات به بنى اسرائيل نيز تجوّزاً صحيح است .\r\nو بنابراين احتمال ، مراد از ظالم لنفسه همان افرادى از مسلمانان هستند كه به واسطهء ارتكاب سيّئه‌اى بر نفس خود ستم نمودند ، چون بنابراين احتمال ظالم لنفسه از اقسام افراد برگزيده خواهد بود ، و لذا نمىتوان آنان را از اصحاب شمال قرار داد ، بلكه از اصحاب يمينند ، غاية الامر آنكه كاستى و منقصتى در آنها خواهد بود .\r\nبارى بگذريم به اصل بحث ، و آن اين كه چون أميرالمؤمنين و ائمّه أطهار عليهم السّلام بندگان برگزيده هستند ، - طبق نصوص صريحه‌اى كه خود اهل سنت از بزرگان از محدثين آنها نقل كرده‌اند - لذا آنان پاسداران و حافظان كتاب خدا\r\n\r\n\r\n","description":"","footnote":"\r\n( 1 ) سوره غافر : ( 40 ) - آيه 53\r\n","page_name":" 32 ","page_number":52},
  {"content":"\r\n\r\nهستند .\r\nحافظ و وارث قرآن كسى است كه در مقام و منزلهء رسول الله بوده ، و قلبش مانند قلب رسول خدا تحمّل و ظرفيّت آن حقائق را داشته باشد .\r\n\r\nروايات علماى معروف اهل سنت در مقام أميرالمؤمنين عليه السّلام\r\nما در اينجا بعضى از رواياتى را كه علماى معروف عامّه در كتب خود آورده‌اند ذكر مىكنيم ، تا مقام و منزلت أميرالمؤمنين عليه السّلام از نقطه نظر آنان معلوم شود :\r\nدر ينابيع المودّة از جابر بن عبد الله انصارى روايت كند كه پيغمبر اكرم فرمود : كفُّ عَلىٍّ كَفّى « 1 » دست على دست من است .\r\nو معلوم است كه مراد از دست ، آثار مترتّبه بر دست است از اخذ و اعطاء و كتابت و حرب و غيره ، و خلاصه تمام افعالى كه از دست سر مىزند ؛ و چون اين افعال مترتّب بر اراده و اختيار نفس است فلذا مساوى بودن كف ملازم با مساوى بودن در تمام مبادى و مراحل افعال از حالات نفسيّه و مكارم اخلاق و شيم پسنديده است .\r\nو نيز از ابوبكر وارد است كه رسول خدا فرمودند : يا ابا بكر كَفِّى و كَفّ عَلىٍّ فِى العَددِ سِواء « 2 » و در روايت ديگر : يا ابا بكرٍ كَفّى و كَفُّ عَلىّ فِى العَدلِ سِواء « 3 » اى ابو بكر دست من و دست على در عدد مساوىاست . اى ابوبكر دست من و دست على در عدل مساوىاست .\r\nالبته مساوى بودن در عدل همان‌طور كه گفته شد ملازم با مساوى بودن در صفات نفسيّه و مكارم اخلاق و اطّلاع به سرائرى است كه در نتيجه در مرتبهء فعل ، كردار و افعال را طبق كردار و افعال پيمبر اكرم قرار مىدهد .\r\nو امّا مساوى بودن در عدد كنايه از مساوى بودن در تمام مراتب و مراحل قدرت است ؛ آنچه از دست پيمبر اكرم برآيد از دست أميرالمؤمنين برآيد ؛ چون دست بالأخص در چنين تعبيرى كه براى او عدد فرض شده است معلول قدرت و آلت اجراى نيّات نفسانيّه و ارادات روحيّه است . بنابراين ، اين تعبير مىرساند كه قدرت رسول خدا و قدرت على مساوى است . آن معجزات عجيب كه از دست آن حضرت به ظهور پيوست همگى در كانون اراده و قدرت على موجود است .\r\n\r\n\r\n","description":"","footnote":"\r\n( 1 ) ينابيع المودّة ص 252\r\n( 2 ) ينابيع المودّة ص 252\r\n( 3 ) بعيد نيست كه هر دو حديث فى العدل بوده و در يكى تصحيفاً فى العدد آمده باشد\r\n","page_name":" 33 ","page_number":53},
  {"content":"\r\n\r\nمحب طبرى در الرياض النضره از انس بن مالك روايت مىكند كه قال رسولُ اللهِ : مَا مِن نَبىّ إلّا و لَهُ نَظيرٌ فِى امّتِه و عَلىٌّ نَظيرى « 1 »\r\nحضرت رسول اكرم فرمودند كه هيچ پيمبرى نيامده است مگر آنكه او را در بين امّتش نظيرى است ، و على نظير من است .\r\nاين روايت مىرساند كه در جميع امّت رسول خدا ، هيچ كس از نقطه نظر صفات روحيّه و كمالات نفسيّه مانند على نزديك به پيمبر اكرم نبوده است ؛ و فقط و فقط آن سرور مؤمنان نظير آن حضرت بوده است .\r\nو نظير اين روايت در ينابيع المودّة از انس بن مالك به روايت صاحب الفردوس آمده است كه قال رسول الله : ما مِن نَبىّ إلّا و لهُ نَظيرٌ إلى أن قَال و علىُّ بنُ أبى طَالب نَظيرى « 2 »\r\nو در صحيح بخارى در باب مناقب على گويد : قال النبى صلى الله عليه و آله لعَلىّ : أنت مِنّى وَ أنا مِنكَ « 3 »\r\nرسول خدا به أميرالمؤمنين فرمودند : اى على تو از من هستى و من از تو هستم .\r\nو اين تعبير نهايت يگانگى و اتّحاد را مىرساند ؛ مثل آنكه وجود آن دو سرور عالميان وجود واحدى است كه در دو تن و دو قالب نمودار شده است .\r\nو نيز ابن حجر هيتمى مكّى در الصواعق المحرقه « 4 » از براء بن عازب و محب طبرى در الرياض النضرة از ملا نقل كرده‌اند كه پيغمبر خدا صلّى الله عليه و آله فرمودند : علىّ منّى به‌منزلة رأسى من بدنى . « 5 »\r\nنسبت على با من مانند نسبت سر من است با بدن من ، و اين تعبير غايت پيوند و همبستگى را مىرساند .\r\nرسول خدا مىفرمايند همان‌طور كه بدن بدون سر حيات ندارد ؛ حيات من مربوط و منوط به حيات على است .\r\n\r\n\r\n","description":"","footnote":"\r\n( 1 ) الرياض النضره ج 3 ص 153\r\n( 2 ) ينابيع المودّة ص 235\r\n( 3 ) صحيح بخارى ص 164\r\n( 4 ) الصواعق المحرقه ص 75\r\n( 5 ) الرياض النّضره ص 162\r\n","page_name":" 34 ","page_number":54},
  {"content":"\r\n\r\nو در ينابيع المودّة از عبد الله بن مسعود روايت مىكند كه رسول خدا فرمود : علىّ منّى مثل رأسى من بدنى . « 1 »\r\nو در ينابيع المودّة از ابو هريره روايت كند كه او گفت : كانَ رَسول اللهِ صلَّى اللهُ عليهِ و آلهِ و سلَّمَ بَعَثَ بَعثَينِ ، و بَعَثَ عَلَى أحَدهما عَليًّا و علَى الأخَر خالدَ بن الوليد ،\r\nو قال إذا التَقَيتُم فعلى الناسِ إمامٌ ، و إذا افتَرَقتُم فكُلٌّ عَلى جُندِه ،\r\nفَلَقينا بنى زُبَيدةٍ ، فاقتَتَلنا ، و ظَفرنا عَليهم . و سَبَيناهُم ، فاصطَفَى عَلىٌّ مِن السبَى واحداً لِنفسِه\r\nفَبَعَثنِى خالد إلى النبىِّ صلّى اللهُ عليهِ و آلهِ و سلّم ، حتَّى اخبرَه بذلكَ فلمَّا أتيتُ و أخبَرتُهُ فقُلتُ : يا رَسولَ اللهِ بَلغتُ ما ارسلتُ به ؟\r\nفقال : لا تَقَعُوا فى علىٍّ ، فإنَّه مِنّى و أنا منه ، و هو وَليّى و وصيّى من بَعدِى « 2 »\r\nرواه الامام احمد فى مسنده .\r\nابو هريره گويد - طبق حديثى كه در ينابيع قندوزى از امام احمد بن حنبل در مسند خود روايت مىكند - كه رسول خدا صلّى اللّه عليه و آله دو لشگر را براى جنگ حركت دادند يكى را به‌رياست على ، و ديگر را به‌رياست خالد بن وليد ، و فرمودند هنگامىكه اين دو لشگر به‌هم بپيوندند براى جميع لشگريان يك امام امامت كند ، و چون از هم جدا باشند هر يك از اين دو نفر بر لشگر خود امامت بنمايند .\r\nابو هريره گويد دو لشگر حركت كرد و در بنى زبيده به‌هم رسيد ، و با بنى زبيده نبرد كرديم و غالب و پيروز آمديم و از آنان اسيرانى گرفتيم ؛ على بن أبىطالب يكى از آن اسرا را براى خود انتخاب نموده و برداشت .\r\nخالد بن وليد مرا به‌سوى پيغمبر روانه ساخت تا او را از اين قضّيه مطلّع نمايم كه على بن أبىطالب بدون مجوّز براى خود اسيرى انتخاب نموده و برداشته است .\r\nمن به‌خدمت رسول خدا روانه شدم ؛ چون به‌محضرش رسيده و او را از اين قضّيه\r\n\r\n\r\n","description":"","footnote":"\r\n( 1 ) ينابيع المودّة ص 235\r\n( 2 ) ينابيع المودّه ص 235\r\n","page_name":" 35 ","page_number":55},
  {"content":"\r\n\r\nخبر دادم ، گفتم : اى رسول خدا ! من مأمورّيت خود را انجام دادم و آنچه را كه به‌من امر شده بود به‌شما رساندم ؟\r\nحضرت رسول فرمودند : عيب على را نگوئيد ، و خود را در كار على دخالت ندهيد ؛ حقاً بدانيد كه على از من است و من از على هستم ، و او صاحب اختيار و سرپرست و وصّى من است بعد از من بر امّت من .\r\nابن اثير در أسدالغابه « 1 » با اسناد متّصل خود از عمران بن حصين ، و همچنين قندوزى در ينابيع المودة « 2 » از سنن ترمذى از عمران بن حصين و همچنين محبّ الدين طبرى از عمران بن حصين « 3 » روايت كرده‌اند كه پيغمبر على را بر قشونى امير نموده ، و بسريّه‌اى گسيل داشت على در آن نبرد براى خود كنيزى برداشت ، اين معنى در نزد بعضى گران آمد ، و چهار نفر از آنان يكدل گرديده با يكديگر نزد پيغمبر آمدند ، و يك يك برخاسته ، زبان به‌شكايت گشودند .\r\nپيغمبر در هر مرتبه از آنها روى گردانيد ، چون نفر چهارم برخاست و آنچه را كه آن سه نفر گفته بودند ، او نيز بازگو كرد فأقبَلَ إليهم رسولُ الله صلى الله عليه و آله و الغضبُ يُعرفُ فى وجهه ، فقال : ما تُريدونَ مِن عَلىٍّ ؟ ما تريدون من علىٍّ ؟ ما تريدون من علىٍّ ؟ إنَّ عليًّا منّى و أنا من علىٍّ ، و هو ولىُّ كلِّ مؤمِنٍ بَعدِى .\r\nدر اينجا رسول خدا روى خود را به آنها نموده و در چهرهء مباركش آثار غضب و خشم هويدا بود و فرمود چه مىخواهيد از على ؟ چه مىخواهيد از على ؟ چه مىخواهيد از على ؟ حقًّا على از من است و من از على هستم و او صاحب اختيار و ولىّ هر مؤمنى است بعد از من . « 4 »\r\nآرى كسانىكه نمىتوانستند ببينند على كنيزى را براى خود بردارد - در حالىكه قوام اسلام رهين فداكارىهاى بىنظير او بود - كجا مىتوانستند ببينند كه\r\n\r\n\r\n","description":"","footnote":"\r\n( 1 ) أسدالغابه ج 4 ص 27\r\n( 2 ) ينابيع المودّه ص 53 و 54\r\n( 3 ) الرياض النضره ج 3 ص 164 و 165\r\n( 4 ) در كتاب على و الوصيّة از ص 352 الى 354 موارد عديده‌اى را كه بعضى از أمير المؤمنين نزد رسول خدا شكايت كردند و آن حضرت متغير شده و آنها را ردع و تهديد فرموده و اميرالمؤمنين را برادر و وصىّ و ولى هر مؤمن خوانده است بيان مىكند .\r\n","page_name":" 36 ","page_number":56},
  {"content":"\r\n\r\nاو بر جميع مسلمين عالم زعامت كند و سر رشته امور مردم را به‌دست گيرد ؟\r\nكردند با او آنچه كردند ، تا بالأخره پس از سى سال خون دل ، در محراب عبادت فرقش را بشكافتند ؛ و چنين روح كلّى و حيات سرمدى خود را در زير خاك پنهان نموده ، دل جنّ و انس و حيوان بيابان و مرغان هوا را در سوگش ماتم سرا نمودند .\r\nابن اثير جزرى مىنويسد : و أنبأنا جدّى ، حدّثنا زيد بن على عن عبيد الله بن موسى ، حدّثنا الحسن بن كثير عن أبيه قال : خرج علىٌّ لصلوةِ الفجرِ فاستَقبَلهُ الأوزُ يَصحِنَ وَجهَهُ ، قال : فَجعلنَا نَطرُدهُنَّ عنهُ .\r\nفقال : دَعوهُنَّ فإنُّهنَّ نَوائِحُ ، و خرجَ فأصيبَ « 1 »\r\nحسن بن كثير از پدرش روايت مىكند كه او گفت : أميرالمؤمنين عليه السّلام براى نماز صبح مىرفت ، مرغابيهائى به‌دو روى آورده و در برابر صورت على صداى خود را به صيحه و غوغا بلند كردند .\r\nاو مىگويد : ما خواستيم آنها را از دور أميرالمؤمنين دور كنيم ، حضرت فرمود : آنها را به‌حال خود گذاريد ، اينها براى من نوحه سرائى مىكنند .\r\nچون براى نماز بيرون شد ، ضربت بر فرق مباركش رسيد .\r\n\r\nعزادارى پرندگان و وحوش بر سيّد الشهداء عليه السّلام\r\nآرى مرغان هوا و وحوش بيابان براى فرزندش نيز نوحه سرائى نمودند . ؛\r\nابن شهرآشوب گويد : چون بنى اسد در روز دوازدهم محرّم آمدند كه آن اجساد مطهرّه را دفن كنند ، مرغان سفيدى را گرداگرد آن بدنهاى نازنين مشاهده نمودند « 2 »\r\nمجلسى رضوان الله عليه از بعضى از مؤلفات اصحاب روايت مىكند كه رُوى عن طريق أهل البيت : أنّه لمَّا استشهدَ الحسينُ عليه السلام بَقِىَ فى كربلا صَريعاً ، و دمُهُ عَلى الأرضِ مَسفُوحاً ، و إذاً بَطايرٍ أبيضُ قد أتَى وَ تَمسَّحَ بدَمِهِ ؛ و جاءَ و الدَّمُ يَقطُرُ منهُ .\r\nفَرأى طُيوراً تَحتَ الظِلالِ ، عَلَى الغُصونِ و الأشجَار ؛ و كلٌّ مِنهُم يَذكُرُ\r\n\r\n\r\n","description":"","footnote":"\r\n( 1 ) أسدالغابة ج 4 ص 36\r\n( 2 ) مناقب ج 2 ص 224\r\n","page_name":" 37 ","page_number":57},
  {"content":"\r\n\r\nالحَبَّ و العَلَفَ و الماء .\r\nفقال لهم ذلك الطَّيرُ المُتِلَطَّخُ بالدَّمِ : يا وَيلَكُم ! أ تشتغِلُونَ بالمَلاهِى ، و ذِكرِ الدُّنيا و المَناهِى ، و الحُسينُ فى أرضِ كَربَلا فِى هذا الحَرِ مُلقَى عَلَى الرَمضَاء ظَامئٌ مَذبوحُ و دمهُ مَسفُوحٌ\r\nفَعادَتِ الطيورُ ، كلٌّ منهُم قاصداً كربَلا ؛ فرأوا سَيدَنا الحُسينَ مُلقىً فى الأرضِ جُثَّةً بلا رأسِ ، و لا غُسلٍ ، و لا كفنٍ ، قد سَفَّت عَليهِ السَّوافِى ، و بدنُهُ مَرضوصٌ ، قد هَشَمَتهُ الخيلُ بحَوافِرها ؛ زُوارُهُ وحوشُ القِفار ، و نَدبتهُ جنُّ السهولِ و الأوعار قد أضاءَ التُرابُ من أنوارِهِ ، و أزهَر الجَوُّ من أزهَارِهِ .\r\nفلمَّا رأتهُ الطيور ، تَصايَحنَ ، و أعلَنَّ بالبكاءِ و الثبورِ و تواقعنَ علَى دَمهِ ، يتمَرغنَ فيهِ ، و طارَ كُلُّ واحدٍ منهُم إلى ناحِيةٍ يُعلمُ أهلهَا عَن قَتلِ أبِىعَبدالله . « 1 »\r\nاز طريق أهل بيت روايت شده است كه چون حضرت حسين بن على عليه السّلام به‌شرف شهادت نائل شدند ، بدن آن حضرت همين‌طور روى زمين كربلا افتاده بود و خون آن حضرت بر روى زمين ريخته و مشهود بود ؛ تا آنكه يك مرغ پرنده سفيد رنگى آمد و بدن خود را به‌خون آن حضرت ماليد و در حالىكه خون قطره قطره از بالهاى او مىچكيد به‌پرواز درآمد .\r\nتا رسيد به‌جائى كه ديد پرندگانى در زير سايه ها ، بر روى درخت‌ها و شاخه‌ها نغمه سرائى مىكنند و با يكديگر سخن از دانه و علف و آب دارند .\r\nاين مرغ به خون آلوده ، به آنها گفت : واى بر شما ! آيا شما در اين مكان خوش آب و هوا سرگرم خود هستيد و از دنيا و لذائذ آن ياد مىكنيد ، و حسين در زمين كربلا در اين هواى گرم به روى ريگها و زمين تفته افتاده ، او را تشنه كام سر بريدند ، و خون او را به روى زمين ريختند ؟\r\nآن پرندگان همگى محل‌هاى خوش آب و هواى خود را ترك گفته و به‌سوى كربلا به‌پرواز درآمدند ؛ و ديدند كه آقاى ما حسين عليه السّلام به روى زمين افتاده جسمى است بدون سر ، نه كسى او را غسل داده ، و نه كفن نموده ، بادهاى بيابان بر آن بدن\r\n\r\n\r\n","description":"","footnote":"\r\n( 1 ) بحار الانوار طبع كمپانى ج 10 ص 241\r\n","page_name":" 38 ","page_number":58},
  {"content":"\r\n\r\nوزيده و گرد و غبار صحرا را بر آن پيكر نشانده ، بدن در زير سمّ ستوران درهم شكسته و خورد شده و استخوانها كوبيده شده است .\r\nزوّارش حيوانات وحشى بيابانها هستند كه در اطراف او گرد آمده‌اند ، و زارى كنندگان بر او طايفهء جنّ كه در بيابانهاى هموار و در گردنه‌ها و درّه‌ها زندگى مىكنند .\r\nامّا خاك تيره از نور آن حضرت روشن و منوّر شده ، و جو و فضا از اشراقات او تابان و درخشان گرديده است .\r\nچون آن پرندگان اين منظره عجيب را ديدند ، صداهاى خود را بصيحه و فغان بلند كردند ، و آشكارا گريه و زارى سر دادند و خود را به‌خونهاى آن حضرت ماليده و در آن خون غلطه مىخوردند ، و سپس همه به‌پرواز درآمدند ، و هر يك از آنان آهنگ ناحيه‌اى را نموده كه اهل آن را از شهادت حضرت ابىعبدالله عليه السّلام با خبر كنند .\r\n\r\nمضامين زيارت سيّد الشّهداء عليه السّلام در اول رجب\r\nو در زيارتنامه آن حضرت در زيارت اول رجب مىخوانيم : يا أبا عَبدالله ، اشهدُ لقَد اقشعرت لِدمائِكُم أظلُّةُ العرشِ مع أظلَّةِ الخلائقِ و بَكتكُمُ السماء و الأرضُ و سكانُ الجنانِ و البرُّ و البحرُ\r\nصلّى الله عليكَ عددَ ما فى عِلم الله ، لبيكَ داعِىَ اللهِ ، إن كان لم يجبكَ بَدنى عند استغاثتِكَ ، و لسانِى عند استِنصَارِكَ ، فقَد اجابَكَ قلبى و سَمعى و بَصرى ، سُبحانَ ربَّنا ، أن كانَ وَعدُ ربّنا لَمفعُولًا « 1 »\r\nاى ابا عبد الله ! من به‌شهادت سوگند ياد مىكنم كه به‌حقيقت و واقعيّت ، براى خون‌هاى پاك شما ، طبقات ساكنين عرش خدا با طبقات آفريده شدگان به‌لرزه در آمدند و آسمان و زمين بر شما گريست ، و ساكنين بهشت‌ها و خشكىها و درياها بگريستند .\r\nدرود خدا بر تو باد ، درودى فراوان به‌اندازهء وسعت و گنجايش تعداد آنچه در علم خدا مىگنجد .\r\nبله بله ! قبول كردم و پذيرفتم ، اى دعوت كننده به راه خدا ! دعوى تو را لبّيك\r\n\r\n\r\n","description":"","footnote":"\r\n( 1 ) اقبال ص 712 ، ابن طاووس اين زيارت را در شب نيمه شعبان ذكر كرده است و گفته است كه زيارتى است كه در اول رجب خوانده مىشود ، و ليكن چون نيمه شعبان اعظم است لذا آن را در اينجا ذكر كرده است و محدث قمى نيز در هدية الزائرين ص 113 ذكر نموده است .\r\n","page_name":" 39 ","page_number":59},
  {"content":"\r\n\r\nگفتم ، و نداى تو را با جان و دل پذيرفتم ! اگر در آن روز بدنى نداشتم تا با آن استغاثهء تو را اجابت كنم ، و زبانى نداشتم تا استنصار تو را پذيرا شوم ؛ ليكن امروز جان من و روح من و دل من و گوش من و چشم من استغاثه ات را پاسخ مىگويد ، و ندايت را مىپذيرد و اجابت مىكند .\r\nپاك و منزه است پروردگار ما ، و حقاً كه ميعاد پروردگار ما خواهد رسيد بدين وعده گر جان فشانم رواست .\r\n وَ بشيرِى لَو جاءَ مِنكَ بعطفٍ * و وجودِى فِى قَبضَتِى قُلتُ هَاكَا\r\nبشكر آنكه شكفتى بكام بخت اى گل * نسيم وصل ز مرغ سَحر دريغ مَدار \r\n\r\n","description":"","footnote":"","page_name":" 40 ","page_number":60},
  {"content":"\r\n\r\n\r\nدرس سوّم : در امتيازات بندگان برگزيده خدا\r\n\r\n","description":"","footnote":"","page_name":" 41 ","page_number":61},
  {"content":"\r\n . \r\n","description":"","footnote":"","page_name":" 42 ","page_number":62},
  {"content":"\r\n\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n   « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً »    « 1 »\r\nانسان همانطورى كه داراى اعضاء و جوارح مختلفى است ، داراى غرائز و صفات متفاوتى است ، مانند غضب و ميل به‌طعام و دفاع از نفس و حّب جاه و ساير لذائذ ، و غريزهء انتقام و عبوديّت و ايثار و غيرها .\r\nو معلوم است كه هر يك از آنها را بايد در جا و محل خود به كار بندد و به اندازه معيّنى مصرف كند ، و الّا موجب ضرر و چه بسا سبب هلاكت خواهد شد .\r\nو اين به‌علّت به كار نبستن دستگاه منظّم كننده قواى عقل و ادراك است ، مثلًا اگر شخصى در حال غذا خوردن بخواهد كاملًا از لذّت غذا بدون حدّ معيّن و مقدار ثابتى بهرمند گردد ، مسلّماً به علّت تكثير در أكل و شرب مىميرد ؛ و اگر كسى در اعمال غريزهء جنسى از عقل پيروى نكند ، بسبب زياده روى خود را از پاى در آورده در آغوش مرگ مىخسبد .\r\nيكى از غرائز حبّ به‌خدا و رسيدن به‌كمال اطمينان و كامياب شدن از لقاى\r\n\r\n\r\n","description":"","footnote":"\r\n( 1 ) سوره جن : ( 72 ) - آيات 26 الى 28\r\n","page_name":" 43 ","page_number":63},
  {"content":"\r\n\r\nخدا و وصول به‌مقام عزّ اوست ، و تا انسان به اين مطلوب نرسد آرام نمىگيرد ، و براى وصول به اين مقام نياز به‌مجاهده با نفس امّاره دارد ، يعنى در هر لحظه بايد مراقب بوده ، كارى خلاف رضاى خدا از او سر نزند و كردارش صالح باشد .\r\n\r\nاخلاص در عمل صالح يگانه وسيله نيل به‌مقصود است .\r\n « فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  « 1 » در هر قدمى كه بر مىدارد از تسويلات نفس و تزيينات ابليس روى گردانيده ، دل به‌خداى خود بسپارد و خواطر شيطانى را از ضمير خود به‌دور ريخته ، نفس متحرّك و موّاج و مضطرب خود را به ياد خدا آرام كند .\r\nاين عمل احتياج به‌مجاهده دارد ، مجاهدهء با نفس و رسيدن به‌منزل اخلاص ، تا از مخلِصين گردد ، و در تمام كارها از عبادت و غير آن در هيچ چيز غير خدا را منظور و مقصود خود نداند ، و صرفاً كردارش خالصاً لوجهه الكريم بوده باشد .\r\nچون انسان در هيچ حال از تهاجم افكار و خيالات وارده در قلب خالى نيست ، حتّى در حال سكوت و استراحت ، خواطر بدون اختيار مانند سيل به دل انسان هجوم مىآورند ، و حتّى در حال خواب ، خواطر از انسان دست برنمىدارند ؛\r\nلذا براى سكون و آرامش دل بايد با ذكر خدا و مجاهدهء بسيار قوى در مقابل هجوم خاطرات مقاومت نمود ، و دل را از دستبرد آنان محفوظ نگاهداشت ، و در هر لحظه از منويّات شخصى دست برداشت ، و اختيار و رضاى حضرت بارى تعالى را بر رضا و اختيار خود ترجيح داد .\r\nاگر انسان به‌يارى و توفيق خدا در اين مرحله ايستادگى بنمايد ، و مجاهدهء خود را ادامه بدهد كم كم همه مراتب شخصيّت طلبى و استكبار و استقلال منشى او خداحافظى نموده و مىروند ، و ذلّ عبودّيت نسبت به ساحت حضرت معبود و روح خدا طلبى و نياز و فقر بدرگاه او جانشين آن مىگردد .\r\nاز خود پرستى برون رفته خدا پرست مىگردد و حقيقت عبوديّت را در خود ملاحظه و مشاهده مىكند ، قلب او آرام مىگيرد ، و از نوسان و حركت مىايستد ، و از اضطراب و آشفتگى به اطمينان و سكون رهبرى مىشود ؛ وجودش و سرّش پاك و پاكيزه مىگردد و خواطر شيطانى ديگر به‌دو راه پيدا نمىكند ، و ساير خواطر با اجازه او بدرون دل راه مىيابند ، و بدون اجازه ، حق ورود ندارند .\r\n\r\n\r\n","description":"","footnote":"\r\n( 1 ) سوره كهف : ( 18 ) - آيه 110\r\n","page_name":" 44 ","page_number":64},
  {"content":"\r\n\r\nچون دل در اين هنگام به‌تمام معنى الكلمه پاكيزه شده و صيقلى به‌صيقل محبّت و عبودّيت شده است ، لذا جمال و انوار الهى در او مشهود ، و آئينه تمام نماى ذات و اسماء و صفات حضرت معبود مىگردد ، و اين مقام مخلَصين است كه بسيار مقامى و الا و ارجمند است .\r\n\r\nخصوصيات مخلَصين در قرآن كريم : الف : عجز شيطان از اغواى آنها ، ب : قدرت بر ستايش ذات مقدس الهى بدانسان كه شايسته اوست\r\nطبق آيات قرآن اين دسته داراى آثار و خصوصيّاتى مختصّ به‌خود خواهند بود : اوّلًا شيطان و نفس امارّه به آنها دسترسى ندارد ، و از آنها كاملا مأيوس است ، و نمىتواند به اندازه سر سوزنى در دل آنها رخنه نموده و اثرى بگذارد .\r\n  « وَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ »   « 1 »\r\n  « قالَ فَبِعِزَّتِكَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ »   « 2 »\r\nخود شيطان در اين حال اعتراف دارد كه عاجزتر از آن‌است‌كه بتواند آنان را از راه منحرف بنمايد ، چون دل آنها محل خدا شده ، و معلوم‌است كه شيطان قدرت غلبه و استيلا بر جايگاه خدا را ندارد .\r\nاين چنين افراد دائماً در حرم خدا مصون و محفوظ از هر گناه فعلى و قولى و فكرى و قلبى و سرّى ، و نيز خالى از هر گونه خطا و اشتباه بوده ، فعل آنان فعل حقّ ، زبان آنان زبان حقّ ، چشم آنان چشم حقّ ، گوش آنان گوش حقّ ، و بالأخره تمام كانون وجودى آنان متعلّق به حضرت حقّ و خانهء قلب و سرّ آنان در بسته به تسليم خداى منّان داده شده است .\r\nو معلوم‌است كه واردات قلبّيه آنان بإذن حقّ ، بامر حقّ بوده ، آنچه را كه ضمير آنان از عوالم بالا تلقّى كند خواه به‌طور وحى و تشريع شريعت باشد ، خواه به‌عنوان ادراك مطالب كليّه و علوم حقيقّيه ، و اطّلاع بر اسرار و مغيبات كه شأن امام و اولياى خداست ؛ در هر حال قلب آنان معصوم و عارى از هر گونه گناه و خطائى خواهد بود .\r\nو ثانياً چون فكر و سرّ آنان وسيع شده ، و آنان از تمام مراحل هستى عبور نموده و متحقِّق به‌ذات حق شده‌اند ، لذا مىتوانند خدا را چنان كه شايد و بايد حمد و ستايش كنند ، ستايشى كه لايق ذات مقدّس اوست .\r\n  « سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ »   « 3 »\r\n\r\n\r\n","description":"","footnote":"\r\n( 1 ) سوره الحجر : ( 15 ) - آيه 39 الى 40\r\n( 2 ) سوره صاد : ( 38 ) - آيه 82 الى 83\r\n( 3 ) سوره الصافات : ( 37 ) - آيه 159 الى 160\r\n","page_name":" 45 ","page_number":65},
  {"content":"\r\n\r\nچون هر موجودى كه بخواهد خدا را حمد كند باندازهء استعداد و ظرفيّت و به‌قدر فكر خود و علم خود حضرت معبود را مىستايد .\r\nحضرت حقّ بالاتر از مقدار و اندازهء علم و ظرفيّت وجودى اوست ، لذا هيچ موجودى نمىتواند آنطور كه بايد خدا را حمد كند ، و لذا با ستايش بايد تسبيح را توأم نمود ، يعنى در عين آنكه تو را حمد مىكنيم و به‌تمام مراتب جمال و كمال مىستائيم ، تو را منّزه و مقدّس و پاكتر از اين مىدانيم كه اين ستايش ما سزاوار مقام عز و جلال و عظمت تو باشد .\r\nسُبحَانَ ربِّى الأعلَى و بحمدِه - سُبحَان ربِّى العظيمِ و بحَمده -  « وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِنْ خِيفَتِهِ »  « 1 »\r\nرعد آسمان و فرشتگان ، از خوف خدا و كوچكى آنان در برابر عظمت آن حضرت پيوسته با ستايش خود ، تسبيح و تنزيه مىكنند .\r\n « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ »  « 2 »\r\nتمام موجودات بدون استثناء با ستايش و تمجيد خود ، اعتراف بعدم وصول حمد و ستايش ، به‌ساحت قدس او را دارند ، و لذا با حمد خود تنزيه و تقديس نموده ، ذات مقدّس او را از اين گونه ستايشها بالاتر و منّزه‌تر مىستايند .\r\nامّا بندگان مخلَص خدا كه هيچ جنبه هستى به‌خود در آنها مشهود نيست ، بلكه هستى آنان هستى حقّ شده است ، و قلب آنان عرش و كرسى آن حضرت است ، آنان مىتواند خدا را چنان كه شايد بستايند و در حقيقت خدا ستاينده خود بوده است .\r\nو اين تقريب منافاتى با جمله ما عرفناكَ حقَّ مَعرفتِكَ ندارد ، زيرا مفاد اين جمله ، عرض ذلّ و فقر در عالم امكان و كثرت است ، و مفاد   سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   ، تحقّق فناى حقيقى در تمام مراتب اسماء و صفات و ذات حضرت احديّت است كه در آن مقام فناى مطلق ، مختصر شائبهء هستى و اظهار أنانيّت نمودن ، كفر و شرك بوده و از ساحت اخلاص مخلَصين بسى دور است .\r\n\r\nج : معافيت از سؤال و حساب و حشر و عرض و كتاب و ميزان\r\nو ثالثاً براى آنان مؤاخذه و بازخواستى نيست ، و سؤال و كتابى ندارند\r\n\r\n\r\n","description":"","footnote":"\r\n( 1 ) ، سوره الرّعد : ( 13 ) صدر آيه 13\r\n( 2 ) سوره الاسراء : ( 17 ) آيه قمتىاز آيه 44\r\n","page_name":" 46 ","page_number":66},
  {"content":"\r\n\r\nسؤال قبر ، و نكير و منكر ، و حشر و عَرْض ، و كتاب و ميزان ، و صراط براى آنان نيست\r\n  « فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ »   « 1 »\r\nتمام افراد انسان در پيشگاه عدل خدا حاضر شوند و مورد عرض و سؤال قرار گيرند ، مگر بندگان مخلَص خدا كه آنها از سؤال و عرض ، به‌سبب مجاهدات نفسانى و اخلاص در عمل و قول و فكر و سِرّ از محلّ مؤاخذه و سؤال عبور نموده و در جايگاه والاى مخلَصين در حرم خدا وارد شده و در آنجا آرميده‌اند .\r\nو در حقيقت ، موجودى كه وجود خود را تسليم نموده و چيزى براى او نمانده است ، ديگر چگونه حضور يابد ، و مورد سؤال واقع شود .\r\nسؤال و كتاب براى كسانى است كه در آنها شوائبى از ربوبيّت بوده ، و اعمالى طبق اين شوائب از آنها سر زده است ، ولى آنكه در او غير از حقيقت عبوديّتِ محضه چيزى نمانده است ، و تمام مراتب وجودى او بأعلى الكلمه ندا بر فقر و نياز و ذلّ عبودّيت مىنمايد ، چگونه حضور و سؤال دربارهء او متصوّر است .\r\nاين بندگان مرگ ندارند و هميشه به‌حيات حقّ زنده و جاويدند ، چون وجه الله شده ، و نماينده و نشان دهنده خدايند ، و معلوم‌است كه هلاكت و بوار در مراحلى است كه هستى ، غير هستى حقّ و غير وجه او باشد .\r\n « وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  « 2 »\r\n « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  « 3 »\r\nوقتى كه در صور دميده شود تمام موجوداتيكه در زمين و آسمانند ، از شدت ترس و وحشت هلاك مىشوند ، مگر افرادى را كه خدا بخواهد .\r\nدر اين دو آيه ملاحظه مىشود كه خداوند يك‌دسته را استثناء نموده است : آنهائىكه مورد مشيّت خدا واقع شده ، و خدا نمىخواهد هلاك شوند براى آنان ترس و هلاكتى نيست .\r\nاز طرف ديگر مىبينيم كه خداوند مىفرمايد تمام موجودات غير از وجه خدا همه و همه بدون استثناء هلاك خواهند شد .\r\n\r\n\r\n","description":"","footnote":"\r\n( 1 ) سوره الصّافات : ( 37 ) - آيه 127 الى 128\r\n( 2 ) سوره النّمل ، ( 27 ) صدر آيه 87\r\n( 3 ) سوره الزّمر : ( 39 ) - صدر آيه 68\r\n","page_name":" 47 ","page_number":67},
  {"content":"\r\n\r\n « كُلُّ شَيْءٍ هالِكٌ إِلَّا وَجْهَهُ »  « 1 »\r\n  « كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »   « 2 »\r\nتمام موجوداتىكه در روى زمين زيست مىكنند فانى و هلاك شونده‌اند ، مگر وجه الله كه در آن فنا و زوالى نيست .\r\nاز ملاحظه اين دو آيه با دو آيه سابق الذكر به‌دست مىآيد كه همان افرادى را كه خدا مىخواهد ، و به‌واسطه نفخ در صور نمىميرند ، كسانى هستند كه وجه الله شده و نمايش دهندهء خدا به تمام معنى گشته‌اند ، يعنى اولياى خدا و مقرّبين درگاه او مرگ ندارند .\r\nو با انضمام اين نتيجه به آيه سابق كه فرمود :   « فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ »   ، استفاده مىشود كه بندگان مخلَص خدا نه سؤال و كتابى دارند ، و نه مرگ و انعدامى ، بلكه پيوسته آنها به‌حيات حّقّ أبداً سرمداً زنده خواهند بود .\r\n\r\nد : پاداش و جزاى مخلَصين در مقابل عمل نبوده و بيحدّ و حصر است\r\nرابعاً خداوند علىّ أعلى ، براى بندگان مخلَص خود جزائى محدود و معيّن قرار نداده است ، چون هر چه از بهشت و نعمتهاى بهشتى به آنها بدهد ، كمتر از مقام و منزلت آنهاست ، بلكه جزاى آنها خود ذات أحديّت و مشاهده انوار جمال اوست و بس .\r\n  « وَ ما تُجْزَوْنَ إِلَّا ما كُنْتُمْ تَعْمَلُونَ إِلَّا عِبادَ اللَّهِ الْمُخْلَصِينَ »   « 3 »\r\nمزد و جزاى آنها بيحدّ و بىحساب بوده ، چون آنها از نفس و عالم مقدار عبور كرده و به درياى عظمت و جلال رسيده‌اند ، لذا نفس تحقّق در آن مقام جزاى لا متناهى و بى عدّ و حدّ آنان خواهد بود .\r\nبارى از اين آياتى كه درباره مخلَصين و مقام و منزلت آنان ذكر شد ، استفاده مىشود كه مخلَصين از بندگان خدا من جميع الوجوه غير از ساير بندگانند ، آنان مصون بصيانت حضرت ذو الجلال بوده ، و هيچ آفتى از گناه و معصيت كه لازمه سيطرهء شيطان و نفس امّاره است در آنها نيست .\r\nو اين معنى عصمت از گناه است كه خداوند در قرآن مجيد مىفرمايد : ما كه حضرت يوسف را از ابتلاى به‌گناه با زليخا حفظ كرديم ، بعلّت آن بود كه او از\r\n\r\n\r\n","description":"","footnote":"\r\n( 1 ) سوره القصص : ( 28 ) - قسمتىاز آيه 88\r\n( 2 ) سوره الرّحمن : 55 - آيه 26 و 27\r\n( 3 ) سوره الصّافات : ( 37 ) - آيه 39 40\r\n","page_name":" 48 ","page_number":68},
  {"content":"\r\n\r\nبندگان مخلَصين ما بود .\r\n « كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ »  « 1 »\r\nپس هر كه به‌مقام و مرتبهء مخلَصين برسد ، از هر گونه زشتى و منكرى در حفظ و امان الهى است ، و علاوه چون حيات آنها حيات حقّ شده و از عالم مقدار عبور كرده‌اند ، و خواطر مغيّره و مبدّله نفس ديگر در آنها وجود ندارد ، بنابراين در تلّقى معارف الهيّه و علوم كليّه و حفظ و تبليغ و تحويل نيز داراى مقام عصمت ، و مصون بصيانت حضرت احدّيت خواهند بود .\r\n\r\nاستفاده تمام مراتب سه گانه عصمت براى پيام‌آوران الهى از آيه مباركه عالم الغيب فلا يظهر على غيبه احدا الا من ارتضى من رسول\r\nاز آيه مباركه‌اى كه در مطلع گفتار قرائت شد مىتوان تمام مراتب سه گانه عصمت را در فرستادگان خدا كه براى هدايت و ارشاد مردم مبعوث شده‌اند استفاده نمود :   « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ »  \r\nخداوند عالم غيب است و از اين علم غيب خود به‌كسى اطّلاع نمىدهد مگر به آن فرستادگانىكه مورد رضاى او واقع شوند ، يعنى من جميع الجهات از نقطه نظر فعل و صفت ، از نقطه نظر ملكات و عقائد ، و از نقطه نظر صفات نفسيّه و روحيهء مورد رضاى حضرت او قرار گيرند ، كسانىكه به‌مرحلهء عبودّيت محضه نائل آمده ، از خودپسندگى و خودبينى در جميع مراحل بيرون آمده ، خدا پسند و خدا بين شده‌اند .\r\nچون معلوم‌است كه تا انسان به‌اين سر منزل نرسد مورد ارتضاى مطلق پروردگار واقع نخواهد شد « 2 » و اين همان مرتبهء مخلَصين است ، در اين‌صورت خداوند پرده و\r\n\r\n\r\n","description":"","footnote":"\r\n( 1 ) سوره يوسف : 12 ذيل آيه 24\r\n( 2 ) در اينجا اين سؤال پيش مىآيد كه چطور در اينجا مراد از اتضاء ارتضاى مطلق است ولى در آيه مباركه 28 از سوره انبياء :  « وَ لا يَشْفَعُونَ إِلَّا لِمَنِ ارْتَضى »  ، مراد از ارتضاء ارتضاى در دين و عقيده است ، جواب آنست كه چون شفاعت راجع باهل معصيت است ، آن هم معاصى كبيره ، بدليل آيه 32 از سوره و النجم :   « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى ، الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ »   ، افرادى را كه فقط از گناه كبيره اجتناب كنند آنها را محسن شمرده است ، و پيغمبر فرموده است شفاعت براى محسنين نيست : شفاعتى لاهل الكبائر من امتى فاما المحسنون فما عليهم من سبيل ، و در سوره نساء آيه 30 وارد است كه :  « إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ »  ، بنابراين نفس اجتناب از كبائر خود به خود مكَفِّر سيئآت و معاصى صغيره است ، روى اين زمينه مراد از ارتضاء در آيه شفاعت بمناسبت حكم و موضوع حتما بايد ارتضاء در دين و عقيده باشد نه ارتضاء در سر و ذات و عمل ، زيرا كسى كه ذاتش و سرش مورد ارتضاء واقع شود ، ديگر درباره او شفاعت معنى ندارد و مؤيدّ اين معنى رواياتيست كه از حضرت امام رضا عليه السّلام وارد شده است و در آنها ارتضاء در آيه شفاعت را بارتضاء در دين تفسير نموده‌اند ( جلد اول از تفسير الميزان ص 171 ببعد و جلد هفتم در سوره انبياء در آيه 28 رواياتيست كه بر مقصود دلالت دارد ) آن آيه ارتضاء در مورد علم غيب بمناسبت حكم و موضوع ، باطلاق خود باقى است . در مورد شفاعت باز بمناسبت حكم و موضوع فقط اطلاق در مورد دين و عقيده خواهد داشت .\r\n","page_name":" 49 ","page_number":69},
  {"content":"\r\n\r\nحجاب قلبى او را به‌كنار زده و از علم غيب خود به‌او مىفهماند ، و از آنچه از دستبرد تمام افراد جنّ و انس و ملك خارج است او را آگاه و مطّلع مىگرداند .\r\nالبتّه چون علم غيب خود را بدون تغيير و تبديل و بدون كم و كاست به او مىفهماند ، بنابراين قلب او بايد در مقام عصمت خدا و مصونيّت حضرت او واقع شود ، و گرنه در تلقّى آن علم غيب از خود تصّرفاتى نموده و در اخذ آن دچار انحراف و تبديل واقع خواهد شد ، و اين مرحله عصمت در تلقّى معارف حقّه است .\r\n  « فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً »   « 1 »\r\nو نيز پس از تلّقى صحيح ، چون قلب او صافى است ، و از دستبرد شيطان خارج شده است ، لذا آن معارف و علوم كليّه را همان‌طور كه اخذ نموده ، در خود نگاهداشته و تحويل مىدهد ، و اين مرحله عصمت در تبليغ و رسانيدن احكام و معارف است .\r\nخداوند از جلو و عقب در اطراف و جوانب قلب او پاسبانانى مىگمارد ، و رَصَد مىگذارد تا القاءآت جنّى و انسى در او اثر نكنند ، و وساوس نفس و ابليس در او راه نيابند ، و اين همان مصونيّت الهى است .\r\nچون اگر او را به‌خود واگذارد ، و از حمايت و حفظ او دست بردارد ، مواجه با هزاران آفت خواهد شد ، آن قلب از جميع شرور محفوظ است ، از « شَرِّ   الْخَنَّاسِ الَّذِي يُوَسْوِسُ فِي صُدُورِ النَّاسِ   » ، و از « شَرِّ جَميع ما خَلَقَ » ، و از  « شَرِّ النَّفَّاثاتِ فِي الْعُقَدِ  و  حاسِدٍ إِذا حَسَدَ »  نه سحرى مىتواند در او كار كند ، و نه طلسمى ، و نه قدرت نفس امّارهء موجود شريرى ، ابداً در او اثرى نمىگذارد .\r\nاگر تمام مخلوقات مجتمع شوند ، و دست به‌دست يكديگر داده بخواهند او را از رويّه و مقصد خود بازدارند ، يا بر خلاف علوم كليّه و معارف حقّه در او تصرّفى كنند ، يا در معلومات و ادراكات او تغييرى دهند ، نمىتوانند ، چون قلب مؤمن در تحت مصونيّت و رَصَد خداوندى قرار گرفته ، و خدا از جلو و از عقب براى حفظ و حراست او موكلّينى را تعيين فرموده است ، براى آنكه او را حفظ كنند ؛ و اين براى آن‌است‌كه آنها رسالات و احكام خدا را درست و صحيح ابلاغ نموده ، و از وظيفهء خود\r\n\r\n\r\n","description":"","footnote":"\r\n( 1 ) سوره الجن : 72 - آيه 27 - 28\r\n","page_name":" 50 ","page_number":70},
  {"content":"\r\n\r\nتجاوز و تخطّى نكنند ، و خداوند به‌تمام امور آنها احاطه كامل داشته و از جزئيّات و كليّات جريان آنها مطّلع است .\r\nاين مرحله عصمت در تبليغ و تحويل است ، و امّا مرحله عصمت از معصيّت نيز به‌تقريب سابق از مدلول آيه خارج نيست ، و آن اينكه اگر رسولى گناه كند با فعل خود ترخيص آن را اعلام نموده ، و چون با قول خود حرمت آن را اعلام نموده است ، لذا دعوت به‌متناقضين نموده و متناقضين حقّ نيست ، بلكه يكطرف مسلّم باطل است و رسول خدا كه قلبش از دستبرد شيطان خارج است ، پيوسته متحقّق به‌حقّ بوده و خواهد بود .\r\nدر سورهء مريم اين حقيقت را ملائكهء وحى به پيغمبر عرضه مىدارند كه :\r\n « وَ ما نَتَنَزَّلُ إِلَّا بِأَمْرِ رَبِّكَ لَهُ ما بَيْنَ أَيْدِينا وَ ما خَلْفَنا وَ ما بَيْنَ ذلِكَ وَ ما كانَ رَبُّكَ نَسِيًّا »  « 1 »\r\nخداوند ما را به امر خود به‌سوى تو اى پيغمبر نازل فرموده ، ما از خود هيچ دخل و تصرّفى نداريم ، آنچه در بين دو دست و در مقابل ماست ، و آنچه در عقب سر ماست ، و آنچه در بين اين دو مرحله است ، همه اختصاص به‌خدا داشته ، و در آن تأثير و دخالتى از موجود دگر نيست ، و خداوند در حفظ اين معنى دچار نسيان و فراموشى ، و در نتيجه اشتباه و خطا نمىگردد .\r\nمطالبى كه ذكر شد عصمت انبياء و ائمّه عليهم السّلام و حتّى خاصّان و مقرّبان درگاه خود را از اولياى خود بطور عموم ، در تمام مراحل ثابت مىنمايد .\r\n\r\nمقام أميرالمؤمنين عليه السّلام\r\nامّا دربارهء أميرالمؤمنين عليه السّلام كه معلوم است سر رشته دار معارف حقّه و صاحب لواى حمد و پيش قدم در مراحل توحيد بوده‌اند ، خداوند آن حضرت را در خانه خود و حرم خود در كعبه به‌دنيا آورد بعد از آنكه نور مقدّس او را از آدم تا حضرت ابوطالب ، در اصلاب نسلًا بعد نسل حفظ فرمود .\r\nنام مباركش على ، كنيه‌اش ابوالحسن ، پدرش حضرت ابوطالب فرزند عبد المطلّب بن هاشم بن عبد مناف بود ، و ابوطالب برادر أعيانى حضرت عبد الله والد رسول الله بود ، بنابراين آن حضرت ابن عم أعيانى رسول خدا بوده\r\n\r\n\r\n","description":"","footnote":"\r\n( 1 ) سوره مريم : 19 آيه 64\r\n","page_name":" 51 ","page_number":71},
  {"content":"\r\n\r\nو نسبت او و حضرت رسول در جدّشان حضرت عبد المطلّب مجتمع مىگردد .\r\nابوطالب از بزرگان مكّه و خدمتگزاران به‌رسول خدا بود ، و از آن حضرت بسيار حمايت مىكرد ، بطورىكه تا در قيد حيات بود كسى از مشركين قريش نتوانست به آن حضرت آسيبى وارد كند ، سه سال آن حضرت و ساير بنى هاشم را در شعبى كه معروف به شِعب ابوطالب است در مكّه حفظ و حراست نمود ، و به‌تمام معنى فدوى و حامى رسول الله بود ، تا هنگامىكه از دنيا رخت بربست ، دستِ تجاوز و تجاسرِ مشركين به رسول خدا باز شد و پيغمبر اكرم ناچار از هجرت به مدينه گرديد .\r\nحضرت ابوطالب از مؤمنين واقعى ، و مسلمين حقيقى به‌رسول خدا بود « 1 » و اشعارىكه در مدح آن حضرت سروده بسيار ، و در كتب احاديث و تواريخ ثبت است ، لكن بعللى كه عمدهء آن حفظ و حراست از حضرت رسول الله بوده ، ايمان خود را از قريش كتمان مىنمود و حضرت رسول بسيار او را دوست داشتند و به او پدر خطاب مىكردند .\r\n\r\nدر احوالات حضرت فاطمه بنت اسد مادر اميرالمؤمنين عليه السّلام\r\nنام مادرش فاطمه ، دختر اسد بن هاشم بن عبد مناف است ، و چون اسد برادر عبد المطلّب است لذا ابوطالب و فاطمه پسر عمو و دختر عمو بوده‌اند .\r\nحضرت فاطمه بنت اسد مادر أميرالمؤمنين از زنان بزرگوار اسلام است ، و اوّل زنىاست كه بعد از حضرت خديجه ايمان آورد و به‌حضرت رسول بسيار محبّت مىنمود ، حضرت او را مادر خطاب مىكردند ، و چون به‌مدينه هجرت نمودند بدون فاصله با پاى برهنه حافيةً به‌مدينه هجرت نمود .\r\nابن جوزى مىگويد : وَ هِىَ اوَّلُ امرَأَةٍ هَاجَرَت مِن مَكَّةَ الى المَدينَةِ مَاشِيَةً حَافِيَةً وَ هِىَ أَوَّلُ امرَأَةٍ بايَعَت رَسُولَ اللهِ صَلَّى اللهُ عَلَيهِ وَ آلِهِ بِمَكَّةَ بَعدَ خَديجَة « 2 »\r\nابن صباغ مالكى مىگويد : فاطمه بنت اسد به‌رسول خدا ايمان آورد و با حضرتش به‌مدينه هجرت نمود ، چون در مدينه رحلت نمود پيغمبر اكرم او را در پيراهن\r\n\r\n\r\n","description":"","footnote":"\r\n( 1 ) رجوع شود بكتاب مؤمن قريش تأليف خنيزى و كتاب الحجة على الذاهب الى تكفير أبىطالب تأليف فخار بن سعد بن فخار موسوى حائرى و او از ابن ادريس حلى روايت مىكند و محقق حلى از او روايت مىنمايد و نيز رجوع شود بكتاب « ابوطالب حامى الرسول و ناصره » تاليف علامه نجم الدين شريف عسكرى\r\n( 2 ) ذيل صفحه 13 از « فصول المهمه » ابن صباغ ، و « تذكره سبط » ابن جوزى ص 6\r\n","page_name":" 52 ","page_number":72},
  {"content":"\r\n\r\nخودشان كفن نمودند و دستور دادند كه اسامة بن زيد و ابو ايّوب انصارى قبر او را حفر كنند .\r\nچون حفر نموده به‌موضع لَحْد رسيدند ، خود رسول الله در قبر پائين رفته و لَحْد او را با دست مبارك خود حفر كردند ، و خاك لحد را با دست خود بيرون ريختند ، چون از كار حفر فارغ شدند ، خود در درون قبر به پشت خوابيدند ، و گفتند :\r\nاللهُ الَّذِى يُحيِى وَ يُميتُ وَ هُوَ حَىٌّ لا يَمُوتُ اللّهُمَّ اغفِر لِامُّى فَاطِمَةَ بِنتِ اسَد وَ لَقِّنهَا حُجَّتَهَا وَ وَسِّع عَلَيهَا مُدخَلَهَا بِحَقِّ نَبِيِّكَ مُحَمَّدٍ وَ الَانبياءِ الَّذِينَ مِن قَبلى فَانَّكَ ارحَمُ الرَّاحِمِينَ « 1 »\r\nخداست كه زنده مىكند و مىميراند و اوست كه ابداً نمىميرد .\r\nبار پروردگار من ، مادرم فاطمه بنت اسد را مورد مغفرت خود قرار داده ، و حجّت او را به‌زبان او القاء بفرما ، و قبر را بر او وسيع گردان بحقّ فرستاده ات و پيامبرت محمّد و پيامبرانى كه قبل از من آمده‌اند ، تو ارحم الراحمين هستى .\r\nاصحاب به حضرت عرضه داشتند « 2 » يا رسول الله ما ديديم تو را كه در اين عمل با فاطمه كارى كردى كه با هيچكس قبل از او ننموده بودى ، پيراهن خود را كفن او نمودى ، و لحد او را خود كندى ، و در قبر او خوابيدى ، و دعا براى او نمودى .\r\nحضرت فرمودند من پيراهن خود را به‌او پوشانيدم تا خدا از لباسهاى بهشتى در بر او كند ، و در قبر او خوابيدم تا فشار قبر بر او آسان گردد ، فاطمه در رعايت امر من و مراقبت و حمايت من بهترين خلق بود بعد از ابوطالب سلام الله عليهما . « 3 »\r\nسبط ابن جوزى گويد كه : وفات فاطمه بنت اسد در سنه چهارم از هجرت بوده است . « 4 »\r\nاز ابوطالب و فاطمه بنت اسد چهار پسر به‌وجود آمد كه به‌ترتيب طالب و عقيل و جعفر و على نام داشتند ، و سنّ هر يك با ديگرى به‌ترتيب ده سال فاصله داشت و يك\r\n\r\n\r\n","description":"","footnote":"\r\n( 1 ) « فصول المهمه » ص 13\r\n( 2 ) ابن اثير ذيل كلام ابن صباغ را در ج 5 ص 517 از أسدالغابة نقل مىكند\r\n( 3 ) تا اينجا كلام ابن صباغ بود\r\n( 4 ) « تذكرة الخواص » ص 6\r\n","page_name":" 53 ","page_number":73},
  {"content":"\r\n\r\nدختر بنام فاخته كه لقبش امّ هانى بوده است . « 1 »\r\nجاى ترديد نيست كه على عليه السّلام در جوف كعبه خانهء خدا متولّد شد حِمْيَرى سيد اسمعيل بن محمّد مىگويد :\r\n وَلَدَتهُ فِى حَرَمِ الالهِ وَ امنِهِ * وَ البَيتِ حَيثُ فِنائُهُ وَ المَسجِدُ\r\nبَيضاءُ طاهِرَةُ الثِّيابِ كَريمَةٌ * طابَت وَ طاب وَليدُها وَ المَولدُ\r\nفى لَيلةٍ غابَت نُحوسُ نُجومِها * وَ بَدَت مَعَ القَمَرِ المُنِيرِ الأسعَدُ\r\nمَا لُفَّ فِى خِرَقِ القَوابِلِ مِثلُهُ * إلَّا ابنُ آمِنَةَ النَبِىِّ مُحَمَّدٌ « 2 » \r\nفاطمه بنت اسد علىّ را زائيد در حرم خدا و محلّ امن و امان الهى ، در بيت الله كه ساحت حرم و مسجد الحرام است .\r\nفاطمه زنى پارسا و روشن دل و پاكدامن و بزرگوارپاك و پاكيزه بود هم خودش و هم فرزند مولودش و هم محلّ تولّد مولودش .\r\nدر شبى اين مولود مبارك را زائيد كه ستارگان نحسش همه غائب شده بودند و فاطمه با آن ماه منير تابناك سعد و سعادت بدرخشيد .\r\nهيچگاه چشم و روزگار نديده كه مانند اين مولود مسعود را دست قابله‌ها در پارچه‌اى بپيچند ، مگر پسر آمنه : پيامبر اكرم محمّد را . « 3 » .\r\nو نيز در اين باره عبد الباقى عمر « 4 » مىگويد :\r\n انتَ العَلِىُّ الَّذِى فَوقَ العُلى رُفِعَا * ببَطنِ مَكَّةَ وَسطُ البَيتِ اذ وُضِعَا « 5 » \r\nتو همان علىّ بلند مقامى هستى ، كه در بطن مكّه در وسط بيت خدا كه به‌زمين نهاده شدى ، از فراز رفعت و بلندى هم گذشتى و بر فوق علوّ و رفعت ترفيع يافتى .\r\nحاكم نيشابورى گويد : لَم يُولَد فِى جَوفِ الكَعبَةِ قَبلَ عَلِىٍّ وَ لَا بَعدَهُ مَولُودٌ سِوَاهُ إكراماً لَهُ وَ إجلا لًا لِمَحَلِّهِ در جوف خانه كعبه هيچ مولودى غير از علىّ متولّد نشد ، نه قبل از علىّ و نه بعد از علىّ ، و اين به‌جهت اكرام و عنايتى است كه خدا\r\n\r\n\r\n","description":"","footnote":"\r\n( 1 ) « فصول المهمه » ابن صباغ نقلا عن ضياء الدين ابو المؤيد موفق بن احمد خوارزمى در كتاب « مناقب » خود\r\n( 2 ) ديوان حميرى ص 155 . مؤلف ديوان مىگويد تخريج اين ابيات از « اعيان الشيعه » ج 12 ص 240 و « مناقب » ج 2 ص 175 و « دلائل الصدق » ج 2 ص 328 است\r\n( 3 ) مستشار عبد الحليم جُندى كه از اركان مجلس أعلاى شؤون اسلاميّهء مصر است ، در كتاب ارزشمند خود « الامام جعفرٌ الصّادق » ص 31 گويد : و علىّ در بسيارى از امور تنها و يگانه است ؛ پيامبر متكفّل تربيت او بود ، و وى را برادر خود كرد ، و براى عظائم و مهمّات او را مجهّز نمود و علىّ انجام داد ، و در تبليغ و رساندن آيات قرآن او را مأمور و متعهّد نمود . و تمام اين مسائل خصوصيّاتى است كه أحدى را توان ارتقاء بدان ذروه نيست . امّا آنچه را كه أحدى از أفراد بشر در آن شركت ندارد ، آن چيزى است كه تمامى كتب شيعه در آن إجماع كرده‌اند ، و بسيارى از علماءِ اهل سنّت از قرون اولى مانند مسعودى و حاكم و گنجى تا اين قرون جديده مانند آلوسى در آن موافقت و مشاركت دارند ؛ وَ هُوَ : أنَّ عَليًّا وُلِدَ بِالْكَعْبَة\r\n( 4 ) . آية الله حاج سيّد محمّد على قاضى در تعليقة ص 122 از كتاب « جنّة المأوى » گويد : عبدالباقى بن سليمان بن أحمد العُمَرىّ الفاروقىّ ، شاعر و مورّخى بزرگ است كه در موصل در بيت علم و ادب ، سنهء 1204 هجرى متولّد شد ، و به بغداد منتقل شد و در آنجا درنگ نمود تا در سنهء 1278 هجرى قمرى رحلت نمود . وى أشعار و قصائدى در مدح أهل البيت و بيت الوحى عليهم السّلام مخصوصاً أمير المؤمنين عليه السّلام دارد .\r\nو در بعضى از نسخه‌ها مصرع اخير اينطور است : « بِبَطْنِ مَكَّةَ عِنْدَ الْبَيْتِ إذْ وُضِعا » . شهاب الدّين آلوسى صاحب تفسير كبير در « سرح الخريدة الغيبيّة فى شرح القصيدة العينيّة » چون به شرح بيت مزبور مىرسد ميگويد : تولّد أمير كرّم اللهُ وجهَه در بيت الله امرى است كه در جهان مشهور است و در كتب فريقين : سنّت و شيعه وارد است تا آنكه ميگويد : اشتهارى كه در ولادت علىّ كرّم الله وجهه مىباشد براى أحدى غير او نيست ؛ بلكه أصلًا راجع به ولادت غير علىّ در كعبه گفتارى هم نيامده است . چقدر شايسته و سزاوار است كه إمام الائمّه ، ولادت و موضع بر زمين نهاده شدنش در جائى باشد كه قبلهء مؤمنين است . سُبْحانَ مَنْ وَضَعَ الاشْيآءَ مَوْضِعَها وَ هُوَ أَحْكَمُ الحاكِمينَ . به صفحهء 15 از آن ؛ و به « أعلام زِرِكْلى » ج 3 ، ص 474 ؛ و « ريحانة الادب » ج 3 ، ص 76 رجوع شود\r\n( 5 ) تعليقه اشعار حميرى در ديوان حميرى ص 155\r\n","page_name":" 54 ","page_number":74},
  {"content":"\r\n\r\nبه او داشته و به‌علّت جلال و عظمتى است كه در مقام او مرعى داشته است .\r\nو نيز ابن صباغ مالكى گويد : وُلدَ عَلِىٌّ عليه السّلام بِمَكَّةَ المُشَرَّفَةِ بِدَاخِلِ البَيتِ الحَرامِ فِى يَومِ الجُمُعَةِ الثّالِثِ عشَرَ مِن شَهرِ اللهِ الأصَمِّ ، رَجَبِ الفَردِ سَنَةَ ثَلاثِينَ مِن عَامِ الفِيلِ ، قَبلَ الهِجرَةِ بِثَلاثٍ وَ عِشرَينَ سَنَةً ، وَ قِيلَ بِخَمسٍ وَ عِشرِينَ ، وَ قَبلَ البَعثِ بِاثنَتَى عَشرَةِ سَنَةً ، وَ قِيلَ بِعشرِ سِنِين ، وَ لَم يُولَد فِى البَيت الحَرامِ ، قَبلَهُ احَدٌ سِواهُ ، وَ هِىَ فَضِيلَةٌ خَصَّهُ اللهُ تَعالىَ بِهَا اجلَالًا لَه وَ اعلَائاً لِمَرتَبَتِهِ وَ اظهَاراً لِتَكرِمَتهِ ، وَ كَانَ عَلِىٌّ هاشميّاً مِن هَاشِمييَّنِ وَ اوَّلُ مَن وَلّدَهُ هَاشِمٌ مَرَّتَينِ . « 1 »\r\nعلى عليه السّلام در جوف خانه خدا ، و داخل بيت الله الحرام در مكّه مكرّمه متولّد شد ، در روز جمعه سيزدهم ماه رجب سى سال قبل از عام الفيل ، و قبل از بعثت رسول خدا به ده سال ، و قبل از هجرت رسول خدا به بيست و سه سال .\r\nمتولّد نشده است كسى قبل از على در خانه خدا ، و اين فضيلتى كه خداوند آن حضرت را به دو اختصاص داده است به‌جهة جلال و عظمت مرتبه و بلندى و رفعت مقام ، و نشان دادن شأن و قدر آن‌حضرت است و على اوّلين هاشمى است كه از دو هاشمى متولّد شده است « 2 » چون مادر او و پدر او هر دو هاشمى بوده و قبل از او و برادرانش چنين هاشمى پا به‌عرصهء وجود نگذاشت . « 3 »\r\n\r\nكيفيّت ولادت أميرالمؤمنين در كعبه\r\nامّا در كيفيّت ولادتش وارد است كه چون دردِ زائيدن ، مادرش فاطمه را گرفت ، فاطمه به‌خانه خدا پناه آورده ، با ابتهال پرده‌هاى خانه را گرفت ، و تقاضاى سهولت زائيدن نمود ، و نظرى به آسمان افكند و گفت :\r\n\r\n\r\n","description":"","footnote":"\r\n( 1 ) فصول المهمه ص 12 و نيز ابن اثير در « أسدالغابة » ج 4 ص 16 گفته است كه و هو اول هاشمى ولد بين هاشميين\r\n( 2 ) على أميرالمؤمنين عليه السّلام اوّل هاشمى متولّد از هاشمين نيستند چون برادر بزرگترشان داراى اين صفت بود لذا در ترجمه اصلاح شده است .\r\n( 3 ) در كتاب الغدير ج 6 از ص 21 تا ص 38 روايات وارده در ولادت حضرت را در جوف كعبه با مدارك آنها و نام علمائى را از اهل تسنن كه آنها را در كتب خود ضبط نموده‌اند و شعرائى كه در اين باره قصائدى سروده‌اند با شعر آنان ذكر نموده است .\r\nآية الله حاج شيخ محمّد حسين آل كاشف الغطاء ( ره ) در كتاب « جنّة المأوى » ص 121 تا ص 124 در ضمن خطبه‌اى كه در شب ميلاد أميرالمؤمنين عليه السّلام در حسينيّهء محلّد باب السّيف بغداد ايراد كرده است ، گويد : ما قدرت نداريم در اين مقام مقدار مختصرى از فضائل اين امام عظيم را بياوريم تا چه رسد به بسيارى از آن . كيست كه توان آن را داشته باشد تا ستارگان آسمان مناقبش را بشمارد ؛ از شجاعتش ، از بلاغتش ، از زهدش ، از سابقه‌اش در اسلام ، كه همهء آنها كلمات الله ميباشند .\r\n وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ  . ( 1 )  قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً  . ( 2 ) و عليهذا مناسب با مقام اينستكه تعرّض به ولادت او در اين ليلهء مباركه گردد . و ما فقط متعرّض يك شأن از شؤون ولادت امام سلام الله عليه مىشويم ، و آن ولادتش در كعبه بنا بر اشهر روايات است . ( 3 ) و شايد غير اين روايات ، از دسّ و تزوير نواصب باشد ؛ آنان كه ميخواهند نور خورشيد را با دستهايشان بپوشانند .\r\nولادت او در كعبه داستانى است كه كتابها از آن سرشار است ، و شعراء از قديم الايّام تا زمان اخير راجع به آن شعر سروده‌اند . و آخرين آنها عبد الباقى عمرىّ شاعر شهير است كه در ابتداى قصيده‌اش گويد :\r\n أنتَ العلىُّ الّذى فوقَ العُلَى * رُفِعا ببَطنِ مكّةَ وَسْطَ البَيتِ قد وُضِعا \r\nو اين منقبتى است كه كسى در تمام جهان اسلام با وى شركت ندارد . چنين ذكر نموده‌اند كه : چون درد مخاض و زايمان بر مريم احاطه كرد ، در هنگاميكه ميخواست عيسى عليه السّلام را بزايد ، به بيت المقدس پناه آورد تا آنجا را محلّ و مأواى ولادت او قرار دهد ؛ ندا رسيد : اى مريم ، خارج شو ! فَهذا بَيْتُ العِبادَةِ لا بَيْتُ الوِلادَةِ . امّا فاطمهء بنت أسد چون در خود احساس درد زايمان نمود و در كعبه بود ، درها بسته شد و قدرت بر خروج نداشت تا علىّ سلام الله عليه را زائيد . و شايد در اين حادثهء غريبه أسرار و رموزى باشد كه أجلّ و أجلاى آن اين باشد كه خداوند سبحانه ميگويد : اى كعبه ، من به زودى تو را به وسيلهء اين متولّد شدهء در درون تو ، از رجس و پليدى أوثان و بتها و از أنصاب و أزلام طاهر و پاك ميگردانم . و همينطور هم واقع شد ، زيرا رسول خدا صلّى الله عليه وآله در سال فتح مكّه ( عام الفتح ) داخل كعبه شد در حالى كه بت‌ها بر ديوارهاى آن آويزان بودند ، و هر قبيله‌اى از قبائل عرب بت مخصوصى داشت . پس علىّ عليه السّلام را بر شانه‌اش بالا برد ، و على بر روى دوش رسول الله همه را خرد نموده و مىشكست و به روى زمين پرتاب مىكرد ؛ و پيامبر خدا صلّى الله عليه و آله اين جمله را مىگفت :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  . ( 4 ) و شافعى اين فضيلت را در ابياتى كه منسوب به اوست دربارهء علىّ به نظم در آورده ، و در آخرش ميگويد :\r\n : و علىٌّ واضعٌ أقْدامَهُ * فِى محلٍّ وَضَعَ اللهُ يدَهْ \r\n) 5 ( . چرا كه پيامبر صلّى الله عليه وآله ، از معراج كه سخن مىگفت مىفرمود : إنَّ اللَهَ عَزَّ شَأْنُهُ وَضَعَ يَدَهُ عَلَى كَتِفى حَتَّى أحْسَسْتُ بَرْدَها عَلَى كَبِدى . و در ولادت علىّ عليه السّلام در كعبه ، رمزى ديگر است كه شايد دقيقتر و عميقتر باشد ، و آن اينستكه : حقيقت توجّه به سوى كعبه توجّه به اين نورى است كه در آن متولّد شده است . زيرا اگر فرض كنيم مقصود از توجّه به كعبه صِرف توجّه به اين ساختمان و اين سنگها باشد ، اين نيز نوعى از پرستش اصنام و عبادت بتها است معاذ الله و ليكن تناسب حكم مىكند كه بدن انسان كه خاك است متوجّه كعبهء خاكى شود ، و روح انسان كه جوهرى است مجرّد متوجّه به سوى آن نور مجرّد گردد ؛ و هر جنسى به جنس خود ملحق مىشود : نور براى نور ، و خاك براى خاك . آية الله قاضى در تعليقه آورده است : ( 1 ) سورهء 31 ( لقمان ) ، آيه 27 ( 2 ) سورهء 18 ( الكهف ) ، آيه 109 ( 3 ) حاكم در « مستدرك » ج 3 ، ص 483 گويد : روايات متواتر وارد است كه : فاطمهء بنت أسد ، أمير المؤمنين علىّ بن أبى طالب كرّم الله وجهه را در جوف كعبه زائيد . أحمد بن عبدالرّحيم دِهلَوىّ مشهور به شاه ولىّ الله ، پدر عبدالعزيز دهلوى مصنّف « التّحفة الاثنا عشريّة فى الرّدّ على الشّيعة » ، در كتاب خود « إزالة الخفآء » گويد : روايات و أخبار متواتر است بر اينكه فاطمهء بنت أسد ، أمير المؤمنين علىّ را در جوف كعبه زائيد . علىّ در روز جمعه سيزدهم از ماه رجب ، پس از عام الفيل به سى سال ، در كعبه متولّد شد ؛ و هيچكس غير از علىّ ، نه قبل از او و نه پس از او ، در كعبه به دنيا نيامد .\r\n( 4 ) سورهء 17 ( الإسرآء ) ، آيه 81\r\n( 5 ) در « إرشاد ديلمى » ج 2 ، ص 25 ( طبع نجف ) اين بيت را به بعضى از شعراء نسبت داده است و نامش را نبرده است . و در أشعارش قبل از اين بيت آنچه را كه شيخنا الإمام ( ره ) در گفتارش : « پيامبر صلّى الله عليه و آله از معراج كه سخن مىگفت إلخ . » به آن اشاره نمود ذكر كرده است .\r\n","page_name":" 55 ","page_number":75},
  {"content":"\r\n\r\nاى پروردگار من ، من به‌تو ايمان آورده‌ام ! و به‌هر پيغمبرى را كه فرستاده‌اى ! و بهر كتابى كه نازل فرموده‌اى ! و تصديق نموده‌ام به‌فرمايشات ابراهيم خليل كه اين خانه را بنا كرده است !\r\nبارالها به‌حقّ اين خانه ، و به‌حق بنا كنندهء اين خانه ، و به‌حق اين فرزندى كه در شكم دارم و مونس من است ، و با من سخن مىگويد ، و يقين دارم كه از آيات عظمت و جلال تواست ، اينكه آسان كنى بر من ولادت مرا .\r\nعباس بن عبد المطلّب و يزيد بن قعنب كه شاهد قضيّه بودند مىگويند : ديديم كه ديوار خانه ( در موضح مستجار ) شكافته شد و فاطمه از آن داخل بيت شد ، و از ديده نهان گرديده و شكاف خانه به‌هم آمد ، و هر چه ما خواستيم در خانه را بگشائيم و از حال فاطمه اطلّاع حاصل كنيم ميّسر نشد ، دانستيم كه اين يكى از آيات و اسرار خداست .\r\nاين قضيّه در مكّه انتشار پيدا كرد ، و زنها با يكديگر از اين خبر گفتگو مىكردند تا پس از سه روز همان نقطه از ديوار شكافته شد و فاطمه بنت اسد فرزند خود على را بر روى دست گرفته به خود مىباليد و فخر مىنمود ، و مىگفت : كيست مانند من كه چنين پسرى در داخل كعبه بزايد . « 1 »\r\nو امّا آنچه ابن صباغ مالكى از كتاب مناقب لابى العالى الفقيه المالكى نقل مىكند ، آن‌است‌كه : از حضرت على بن الحسين نقل است روزى در خدمت پدرم حسين بن على نشسته بوديم ، و جماعتى از زنان در آنجا مجتمع بودند يكى از آنها به‌سوى ما روى آورد ، من به او گفتم خدا تو را رحمت كند ! كِه هستى ؟ گفت من زبدة دختر عجلان از بنى ساعده هستم .\r\nگفتم : آيا مطلبى دارى ؟ و مىخواهى ما را از آن اطلّاع دهى ؟\r\nگفت : آرى سوگند به‌خدا ، ام عمارة دختر عبادة بن فضلة بن مالك بن عجلان ساعدى مرا خبر داد كه روزى در ميان زنان عرب بوديم كه ابوطالب با حال اندوه و حزن به‌سوى ما آمد ، من به‌او ؟ گفتم : چرا اين‌طور پريشانى ؟\r\nگفت : چون فاطمه بنت اسد در شدّت درد زاييدن گرفتار است .\r\nپس ابوطالب دست فاطمه را گرفته و به‌كعبه آورد و او را در داخل كعبه جاى داد و گفت همين جا به‌نام خدا بنشين ! ناگهان يك مرتبه او را درد سختى گرفت و\r\n\r\n\r\n","description":"","footnote":"\r\n( 1 ) « غاية المرام » ص 13 از كتاب « امالى » شيخ طوسى\r\n","page_name":" 56 ","page_number":76},
  {"content":"\r\n\r\nطفل نظيف و پاكى را كه پاكيزه‌تر از او نديده بوديم متولد شد او را ابوطالب على نام گذارده و درباره او شعرى سرود :\r\n سَمَّيتُهُ بِعَلِىٍّ كَى يَدُومَ لَهُ * عِزٌّ العُلُوِّ وَ عِزُّ الفَخرِ ادوَمَهُ \r\nمن او را على ناميدم براى آنكه عزّت بلندى مقام و عزّت فخر بطور مداوم و جاودان براى او باشد .\r\nو در اين‌حال پيغمبر صلّى اللّه عليه و آله آمدند و از كعبه على و مادرش فاطمه را به‌خانه مادرش بردند .\r\nحضرت سجّاد مىفرمايد : سوگند به‌خدا كه من هيچگاه چيز خوبى را نشنيده بودم مگر آنكه اين خبر از بهترين و خوبترين آنها بود . « 1 »\r\nشيخ سليمان قندوزى از كتاب « مودّة القربى » از عباس بن عبد المطلب روايت كرده است كه ، فاطمه بنت اسد ميل داشت اسم اين فرزند را اسد به‌نام پدر خودش بگذارد ، و حضرت ابوطالب بدين اسم راضى نبود و به‌فاطمه گفت : بيا با هم در شب تاريكى از كوه ابوقيس بالا رويم و خداوند آفرينندهء جهان را بخوانيم ، شايد خودش ما را از اسم اين فرزند آگاهى دهد .\r\nچون شب فرا رسيد هر دو از منزل خارج شده و از كوه ابوقيس بالا رفتند و هر دو خدا را خواندند و ابوطالب اين ابيات را انشاء كرد :\r\n يَا رَبِّ يَا ذَا الغَسَقِ الدُّجِىِّ * وَ الفَلَقِ المُبتَلَجِ المُضِىِّ\r\nبَيِّن لَنَا عَن امرِكَ المَقضِىَّ * بِمَا نُسَمِّى ذلِكَ الصَّبِىِّ \r\nاى پروردگار من ! اى صاحب اين شب تار ! واى صاحب صبح روشن ! از امر خود كه در قضاى تو گذشته است ما را واقف گردان كه نام اين پسر را چه بگذاريم ؟\r\nدر اين حال صداى خِش خِشى بالاى سر آنها در آسمان پيدا شد ، ابوطالب سر خود را بلند كرد ، ديد لوحى سبز فام است مثل زبرجد ، و در او چهار سطر نوشته ، با دو دست او را گرفته و او را محكم به‌سينه خود چسبانيد در روى آن نوشته بود .\r\n\r\n\r\n","description":"","footnote":"\r\n( 1 ) « : فصول المهمه » ص 12 و « غاية المرام » ص 13 از طريق عامه از كتاب « مناقب » ابن مغازلى شافعى نقل كرده است .\r\n","page_name":" 57 ","page_number":77},
  {"content":"\r\n\r\n خُصِّصتُما بِالوَلَدِ الزَّكِىِّ * وَ الطّاهِرِ المِنتَجَبِ الرَّضِىِّ\r\nوَ إسمُهُ مِن قَاهِرٍ عَلِىٍّ * عَلِىٌ اشتُقَّ مِنَ العَلِىّ \r\nمن شما دو نفر را اختصاص دادم به‌يك فرزند پاكيزه و طاهر و اختيار شده و پسنديده و اسم او را از مقام رفيع و با عظمت على گذاردم ، كه مشتق از اسم خودم على است ، ابوطالب‌بسيار مسرور شد و سجده نمود و ده شتر عقيقه كرد ، و اين لوح را در خانه كعبه آويزان نمود ، و بنى هاشم به آن فخر ؟ مىنمودند تا در زمان هشام بن عبد الملك كه حجاج با ابن زبير نبرد كرد غائب شد . « 1 »\r\n\r\n\r\n","description":"","footnote":"\r\n( 1 ) « ينابيع المودّة » ص 255\r\n","page_name":" 58 ","page_number":78},
  {"content":"\r\n\r\n\r\nدرس چهارم : لزوم عصمت انبياء و ائمّهء عليهم السّلام\r\n\r\n","description":"","footnote":"","page_name":" 59 ","page_number":79},
  {"content":"\r\n . \r\n","description":"","footnote":"","page_name":" 60 ","page_number":80},
  {"content":"\r\n\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  « 1 »\r\n\r\nصفات معتدله انسان\r\nدر انسان صفات نيكوئى موجود است مانند شجاعت و سخاوت و عفّت و غيره كه چنان‌چه هر يك از آنها را به‌جا و به‌موقع خود به‌مقدار معيّن و لازم اعمال كند ، صحيح و مفيد بوده ، و اگر از حدود خود تجاوز كند ، و ضد آنها را اعمال نمايد غلط و مضرّ خواهد بود .\r\nضدّ اين صفات را صفات رذيله گويند ، و آن جنبهء افراط و تفريط در حدود اين صفات است مثلًا شجاعت ، ملكه‌اىاست بسيار نيكو و آن حدّ متوسط و اعتدال و پسنديده بين دو حدّ نكوهيده است .\r\nدر ناحيه تفريط و كمبودى عنوان جُبْن و ترس از صفات رذيله و در ناحيهء افراط و زياده روى عنوان تهوُّر و بىباكى است كه آن نيز غلط و غير نيكو است .\r\nانسان بايد پيوسته اين صفت را در خود به‌حال متعادل نگاهدارد و نگذارد از حدود خود به‌پائين كه مرتبه جبن است سقوط كند يا به‌بالا كه مرتبه تهوّر و بىباكى\r\n\r\n\r\n","description":"","footnote":"\r\n( 1 ) سوره الشورى 42 ، آيه 52\r\n","page_name":" 61 ","page_number":81},
  {"content":"\r\n\r\nاست تجاوز نمايد .\r\nهمچنين عفّت بسيار نيكو و پسنديده است ، ولى چنانچه از حد خود ضعيف‌تر باشد به‌مرتبهء خمود يعنى بىحسى و افتادگى منجر مىشود كه در اين‌حال زشت و ناپسند ، و اگر از حدّ خود قويتر شود به‌مرتبه پرده‌درى و بىباكى كه شَرَه است منجر مىشود ، كه او نيز زشت و نكوهيده است ، و بايد انسان مواظب خود باشد كه ملكهء ميانه و معتدل بنام عفّت پيوسته در او زنده بوده ، و خداى ناكرده به‌مرحله خمود سقوط ننمايد ، و يا بمرحله شَره و پرده‌درى تجاوز نكند ، كه در آن حال آن ملكهء پسنديده مىميرد ، و يكى از اين دو ناحيه غير محموده در انسان زنده مىشود ، و زندگى او زندگى نفس امّاره خواهد بود .\r\nسخاوت نيز حدّ ميانه و درجه پسنديده است چون بجا و بموقع مصرف نگردد ، عنوان بخل بر او مترتب است و چون زياده از حدّ اعمال شود عنوان تبذيز و نفله كردن بر او صادق است ، و معلوم است كه هر يك از اين دو ناحيه ، خراب و غير پسنديده است ، و بايد سعى نمود كه پيوسته در حال تعادل و به اسم ملكه سخاوت در انسان موجود باشد ، و از افراط و تفريط كه همان مرتبه تبذيز و نفله كردن و مرتبه بخل است جلوگيرى شود ، و انسان در اين صورت انسان صحيح و متعادلى خواهد بود .\r\nو ليكن آن نيروئى كه در انسان موجود است و به‌واسطه آن اين صفات را به‌حال تعادل نگاه مىدارد همانا عقل است ، كه به‌علت عالم بودن آن به‌مصالح و مفاسد و برخوردار شدن از منافع و مضارّ اشياء ، مانند زنجيرى آن صفات نكوهيده را مقيّد نموده و از حركت و بروز آنها جلوگيرى مىنمايد و تا هنگامى كه نيروى عقل كار خود را نموده و بر وظيفهء خود كه انتظام اين قواست عمل كند ، هيچ يك از آنها نمىتوانند از محلّ خود تجاوز نموده و به‌ظهور درآيند ولى چون در تمام افراد انسان بدون استثناء حتى اخيار و مردان با تقوى و صاحب فضيلت و دانش ، اصل و ريشه آن صفات از بين نمىرود ، بلكه تخم آنان در دل موجود و در انتظار پيدايش فرصت و زمينهء مساعد براى نشو و نما و بروز است ، همين‌كه به‌علت فراهم شدن چنين زمينه‌اى موقع را براى بروز مساعد ديدند ، بدون درنگ حمله نموده ، و ملكهء تقوى را ، و دانش و فضيلت و عقل و بينش را در زير پاى خود لگدكوب نموده ، و خود در انسان طلوع مىكنند .\r\nمريضى كه طبيب او را از خوردن غذا منع كرده است ، چه بسا بعلّت همان عقل و ادراكِ منافعِ پرهيز ، از خوردن غذا خوددارى مىكند ، ولى احياناً اگر زمينه\r\n\r\n","description":"","footnote":"","page_name":" 62 ","page_number":82},
  {"content":"\r\n\r\nمساعدى فراهم شود ، يعنى گرسنه بوده و اشتهاى كافى به‌غذا داشته باشد ، و غذاى بسيار مطبوع و لذيذى هم در خانه طبخ گردد كه بوى آن از دور نيروى اشتها و ميل مريض را به‌جنبش آورد ، و اتّفاقاً كسى هم در منزل نباشد كه از او احتشام نموده و خوددارى كند ، چه بسا يك مرتبه نيروى درخواست غذا و اشتها بحدّ اعلى در وجود او بالا رفته ، يك مرتبه از جاى بر مىخيزد و از آن غذا بحدّ اشباع مىخورد .\r\nهمين‌كه سير شد و در رختخواب افتاد ، دست ندامت به‌دندان مىگزد كه چه عملى بود كه انجام دادم با وجود عمل جراحى در معده يا روده مسلماً پس از چند ساعت بايد گورستان را استقبال كنم .\r\nو همچنين تا وقتى كه ملكه تقوى مشغول انجام وظيفه است ، و مهار شهوت را به‌دست گرفته و او را اسير خود نموده است ، محال است شخص دست به زنا زند و عمل منافى عفّت انجام دهد ولى چون اين شهوت جنسى در كانون انسان موجود است ، چه بسا در زمينهء مساعد مهار را پاره نموده ، در جائى كه اين قوّه شديد شده ، در محلّ خلوت بدون مانع و رادع خارجى ، و بدون مؤاخذه ، بالاخص با رغبت و ميل طرف ، يا دعوت و تقاضاى او ، يك مرتبه اين قوّه طلوع نموده و مرتكب چنين عمل زشتى مىشود .\r\nالبته در حال طلوع ، چنان عقل و تقوى و دانش به‌مفاسد و مضارّ اين عمل را منكوب مىكند كه ابداً آنها نمىتوانند در مقام جلوگيرى برآيند ، مسلّماً در آن حال تقوى و عقلى نيست ، و علم و دانشى وجود ندارد ، و الّا با وجود آنان كجا مىتواند اين غريزه از جاى خود تعدّى كند .\r\nلذا از حضرت رسول صلّى اللّه عليه و آله مرويست كه : لا يَزنِى الزَّانِى حِينَ يَزنِى وَ هُوَ مُؤمِنٌ وَ لا يَشرَبُ الشَّارِب حِينَ يَشربُ وَ هُوَ مُؤمِن « 1 »\r\nشخص زناكار در حال زنا ايمان ندارد ، و شخص شارب خمر در حين شرب خمر ، ايمان ندارد .\r\nچه بسا از بسيارى از دانشمندان و اهل بصيرت در مواقع خاصّ ، هنگام بحث و مغلوبيّت كلمه زشتى سر مىزند ، و يا براى منكوب نمودن خصم و غلبه بر او در مقام مناظره و مجادله جمله‌اى ادا مىشود كه ناپسند بوده ، و پس از آن نادم و پشيمان\r\n\r\n\r\n","description":"","footnote":"\r\n( 1 ) « وسائل الشيعه » ج 14 صفحه 233\r\n","page_name":" 63 ","page_number":83},
  {"content":"\r\n\r\nمىشود ، و با خود مىگويد : من كه داراى ملكهء عفّت بودم ، من كه با خود قرار داد كرده بودم كه دروغ يا غيبت يا سبّ و شَتم ، يا كلمه‌اى كه دلالت بر عيب و نقص رقيب كند ، سر نزند ، چه شد كه بدون تأمل و عاقبت انديشى چنين كلمه‌اى را ادا كردم ؟ و پرده عفّت لسان خود را دريدم ؟\r\nتمام اينها و اشباه و نظاير اينها به‌علت همان وجود صفت رذيله در دل ، و مقيّد شدن آن بتقييد عقل و حفظ مصالح خارجى است ، كه دائماً در كمين نشسته ، تا در موقع مناسب شكار خود را بگيرد و به‌كام خود برسد .\r\nو همان‌طور كه ذكر شد در تمام افراد بدون استثناء اين بروزات و ظهورات ، گاه گاه و احياناً مشاهده مىشود .\r\nدانشمند شهير و فيلسوف شرق بوعلى سينا با آنكه مىگويد من تمام طبّ را براى تو به‌دو جمله خلاصه مىكنم :\r\n اسمَع جَمِيعَ وَصِيَّتِى فَاعمَل بِها * فَالطِّبُّ مَجمُوعٌ بِنَظمِ كَلامِى\r\nأقلِل جِمَاعَكَ مَا استَطَعتَ فَانَّهُ * مَاءُ الحَياةِ تَصُبُّ فِى الَارحَامِ\r\nإجعَل غَذائكَ كُلَّ يَومٍ مَرَّةً * و احذَر طَعاماً قَبلَ هَضمِ طَعَامٍ « 1 » \r\nاوّلًا جماع و آميزش را تا توانى كم كن ، زيرا آنچه در رحم زنان مىريزد آب حيات است كه هر چه بيشتر ريخته گردد از حيات تو بيشتر كم مىكند .\r\nثانياً غذا خوردن خود را در هر روز يك بار قرار بده ، و از خوردن غذا قبل از آنكه غذاى سابق هضم شود پرهيز كن .\r\nگويند كه از او سؤال كردند با آنكه خود شما بمضارّ آميزش زياده از حدّ اعتدال و نياز ، آشنائى و اطلّاع داريد ! پس چرا خود شما در اين عمل زياده روى و افراط مىكنيد ؟\r\nدر پاسخ گفت : من از كيفيّت عمر خود مىخواهم بهره‌مند شوم نه از كميّت آن .\r\nبسيارى از اطبّاء از مضارّ مشروبات الكلى به‌خوبى اطلاع دارند ، و در اين زمينه نيز كنفرانس داده و خطابه خوانده‌اند ، يا مقاله و كتابى نوشته ، ولى در عين حال خود مبتلى به اين عمل شيطانى هستند .\r\n\r\n\r\n","description":"","footnote":"\r\n( 1 ) « الكنى و الالقاب » ج 1 ص 322 اين سه بيت را با هشت بيت ديگر كه مجموعاً يازده بيت مىشود در « ريحانة الادب » ج 7 ، ص 280 از أبو المؤيّد محمّد بن محمّد عَنْتَرىّ صاحب « قرابادين » كه از فلاسفه وحكماء و مشاهير أطبّاء و ادباى أوائل قرن ششم بوده است ، آورده است :\r\n احْفَظْ بُنَىَّ وَصِيَّتى وَاعْمَلْ بِهَا * فَالطِّبُّ مَجْموعٌ بِنَصِّ كَلامِى\r\nقَدِّمْ عَلَى طِبِّ الْمَريضِ عِنايَةً * فى حِفْظِ قُوَّتِهِ مَعَ الايَّامِ\r\nبِالشِّبْهِ يُحْفَظُ صِحَّةٌ مَوجودَةٌ * وَالضِّدُ فيهِ شِفآءُ كُلِّ سِقامِ\r\nقَلِّلْ نِكاحَكَ مَااسْتَطَعْتَ فَإنَّهُ * مآءُ الْحَيَوةِ تُراقُ فِى الارْحامِ\r\nوَاجْعَلْ طَعامَكَ كُلَّ يَوْمٍ مَرَّةً * وَ احْذَرْ طَعامَكَ قَبْلَ هَضْمِ طَعامِ\r\nلا تُحْقِرِ الْمَرَضَ الْيَسيرَ فَإنَّهُ * كَالنّارِ تُصْبِحُ وَ هْىَ ذَاتُ ضَرامِ\r\nلا تَهْجُرَنَّ الْقَىْءَ شَهْرَكَ إنَّما * كَيْمُوسُهُ سَبَبٌ إلَى الاسْقامِ\r\nإنَّ الحِمَى عَوْنُ الطَّبيعَةِ مُسْعِدًا * شافٍ مِنَ الاسْقامِ وَ الالامِ\r\nلا تَشْرَ بَنْ بِعَقيبِ أَكْلٍ عاجِلًا * لا تَأْكُلَنْ بِعَقيبِ شُربِ مُدامِ\r\nوَ خُذِ الدَّوآءَ إذا الطَّبِيعَةُ كُدِّرَتْ * بِالاحْتِلامِ وَ كَثْرَةِ الاحْلامِ\r\nوَالطِّبُّ جُمْلَتُهُ إذا حَقَّقْتَهُ * حَلٌّ وَ عَقْدُ طَبيعَةِ الاجْسامِ \r\nو سپس گفته است : بعضى از ارباب تراجم ، همين قصيدهء هفده بيتى را به « ابن بطلان » نسبت داده‌اند ؛ و ليكن در « نامهء دانشوران » از مورّخ خزرجى نقل كرده كه : اين قصيده از همين أبو المؤيّد است ، و در كتاب « نور المجتنى » آورده است .\r\n","page_name":" 64 ","page_number":84},
  {"content":"\r\n\r\nبارى اگر انسان به اين حدّ از علم و تقوى قانع شود كه به‌علّت ملاحظه مصالح خارجى از جنايت و جريمه خوددارى كند ، و نتواند اصل مادّهء فساد را در خود نابود كند ، و ريشه و ميكرب صفات رذيله از شَره و خَمودى ، جُبن و تهَوّر ، بُخل و تبذير و نظائر آنها را به‌كلّى از سويداى ضمير خود ريشه كن كند ، هنوز به‌مقام انسان واقعى نرسيده است .\r\nمانند حيوانى كه او را زنجير نموده باشند تسليم و مطيع است ، ولى چون زنجير را بگسلد چه كارها خواهد كرد .\r\nاگر از دروغ ، كم فروشى و ظلم و زنا و اشباه آن در بيدارى اجتناب ورزد ، در حالت خواب كه ديگر مصالح خارجى مورد نظر نيست ، اين صفات رذيله طلوع كرده ، و صحنه‌اى را از فجايع به‌وجود مىآورد .\r\nخواب زنا مىبيند ، خواب سودجوئى ، و شخصيت طلبى و ظلم و جنايت مىبيند ، و چون از خواب بيدار شود ، مسكين نيز تعجّب مىكند كه اين خوابها با من چه مناسبت دارد ، غافل از آنكه اصل و ريشه اين مفاسد هنوز از دل او بيرون نرفته ، بلكه موجود بوده ، و خود را در زوايا و بيغوله‌هاى نفس مخفى نموده ، تا در زمينهء مساعد بروز نموده و به‌مقصد خود برسند .\r\n\r\nمقرّبان درگاه الهى در اثر برخوردارى از يكنوع علم و بينش مخصوص ريشه رذائل و مفاسد را در وجود خود نابود كرده‌اند\r\nانبياء و ائمّه عليه السّلام و اولياء مقربيّن درگاه حضرت احديّت اين صفات رذيله و جراثيم فساد را به‌كلّى از دلهاى خود بيرون ريخته ، و تخم آن را در مزرعه دل خود محو و نابود نموده‌اند ، و بعلّت عنايت حضرت بارى يكنوع علم و دانش به آنها داده شده است كه با وجود آن علم و دانش ديگر مجالى براى اين رذائل نيست .\r\nآن نحوه از علم و بينش به يك بارقه تمام اين صفات را مىسوزاند و محو و نابود مىكند ، اصل و بنياد بخل و شره و تهوّر را بر مىاندازد كه حتّى در تمام طول عمر و حتّى براى يك بار و حتى در عالىترين زمينهء مساعد ، براى آنها چنين رذيله‌اى رخ نمىدهد .\r\nچون يوسف صدّيق با وجود تمام شرائط و امكانات ، با وجود تمام مقتضيّات ، و مواجه شدن با خطراتى عظيم به‌علّت ترك گناه ، باز هم قلب او اجازهء گناه نمىدهد .\r\nاين خاصّه و جوهرهء قلب كه در چنين افراد است ، ديگر نمىگذارد كه حتّى در خواب خواب گناه ببينند ، يا در بيدارى خيال گناه را بنمايند .\r\n\r\n","description":"","footnote":"","page_name":" 65 ","page_number":85},
  {"content":"\r\n\r\nبراى مقرّبان و اولياى خدا در تمام در ازاى عمر ، يك لحظه خيال گناه هم پيدا نمىشود ، اگر ساليان دراز بدون عيال زيست كنند و در عالىترين درجه امكانات براى آنان حتّى دور از اطلّاع مردم وسائل گناه آماده گردد ، ابداً خيال گناه در دل آنها خطور نمىكند ، و فقط و فقط اين افراد از آن كليّت بروز غرائز استثناء شده‌اند و بس . آن علمى كه خدا به آنها بر اثر مجاهدات نفسانيّه و استقامت در راه عبوديّت حقّ داده و به‌علّت نور قلب ، بدين مقام رسيده‌اند از سنخ علمهاى معمولى نيست ، بلكه علم خاصّ و كيفيّت مخصوصى است كه در لسان قرآن مجيد تعبير به روح الله يا روح القدس شده است .\r\n « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  « 1 »\r\nما همچنين وحى كرديم به‌سوى تو روحى را از امر خود ، كه قبل از آن از حقيقت كتاب و اسرار عالم آفرينش ، و از معارف الهيّه علم و اطلّاعى نداشتى !\r\nما اين روح را نورى قرار داده‌ايم كه به‌وسيلهء آن هر كدام از بندگان شايسته خود را كه بخواهيم هدايت مىكنيم .\r\nاين نور همان روح خدا يا روح القدس است كه در قلب انسان وارد شده ، و حالت قلب را دگرگون مىكند ، او را بكلّى از غير خدا منصرف و يكباره به خدا مىپيوندد ، و اين است مقام عصمت انبياء و ائمّهء اطهار .\r\nدر اينجا بايد دانست ، در اين مقام نه اين‌است كه نفس به‌كلّى نابود مىشود ، بلكه منقاد صرف و مطيع محض مىگردد ، و به اندازهء سر سوزنى مجال تخطّى و تجاوز براى او نمىماند .\r\nروزى حضرت رسول اللّه صلّى اللّه عليه و آله فرمودند : با هر يك از افراد بشر شيطانى است كه او را دعوت به‌گناه مىكند .\r\nعرض كردند : اى رسول خدا آيا در وجود شما هم اين شيطان موجود است ؟ فرمود : بَلى وَ لكِن شَيطانِى أسلَمَ بِيَدِى « 2 »\r\nآرى ! لكن شيطان من به‌دست من رام شده ، و تسليم و منقاد اوامر من گرديده\r\n\r\n\r\n","description":"","footnote":"\r\n( 1 ) سوره الشّورى 42 : آيه 52\r\n( 2 ) « مجمع الزوائد » ، ج 8 ، ص 225\r\n","page_name":" 66 ","page_number":86},
  {"content":"\r\n\r\nاست .\r\nدر اين حال براى اولياى خدا ، اين نفس بهترين سرمايه خدا ، و گرامىترين موهبت الهى است ، چون نفسِ مطمئنّه گرديده ، و لياقت خطاب رجوع به‌حَرَم خدا را پيدا نموده است .\r\n\r\nاستفاده عصمت مقربان خدا از مجموع سه آيه قرآن\r\nدر سورهء انعام خداوند پس از آنكه هفده تن از پيغمبران را در چند آيه متّصل به‌هم ياد مىكند از نوح ، و ابراهيم ، و لوط ، و اسحق ، و يعقوب ، و اسمعيل و اليسع و موسى ، و هرون ، و عيسى ، و يحيى ، و داود ، و سليمان ، و زكريّا ، و ايّوب ، و يونس ، و الياس ، و از آنها تمجيد نموده ، و حتّى از بعضى پدران و برادران و ذريّه آنها تحسين نموده و آنها را بندگان پسنديده و راه يافته معرّفى فرموده است ؛ سپس مىگويد :\r\n « ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ »  « 1 »\r\nهدايت خدا به آنها رسيده آن نوع هدايتى كه خداوند بندگان خاصّ خود را كه بخواهد ، به آن هدايت و رهبرى مىفرمايد ، و پس از يك آيه مىفرمايد :\r\n « أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ »  « 2 »\r\nاينان افرادى هستند كه خداوند هدايتشان نموده ، تو نيز از هدايت آنان پيروى كن . از اين دو آيه استفاده مىشود كه به پيغمبران هدايت خدا رسيده است ، و از طرفى مىفرمايد :\r\n « وَ مَنْ يُضْلِلِ اللَّهُ فَما لَهُ مِنْ هادٍ   وَ مَنْ يُضْلِلِ اللَّهُ فَما لَهُ مِنْ هادٍ »  « 3 »\r\nو كسى را كه خداوند اضلال كند ، و جلوى فيض و رحمت را بر او به بندد ، هيچ راهنمائى نخواهد داشت ؛ و كسى را كه خداوند هدايت كند ، هيچ گمراه كننده‌اى براى او نخواهد بود و مىفرمايد :\r\n « مَنْ يَهْدِ اللَّهُ فَهُوَ الْمُهْتَدِ »  « 4 »\r\nكسى را كه خدا هدايت كند ، اوست راه يافته و از اين دو آيه استفاده\r\n\r\n\r\n","description":"","footnote":"\r\n( 1 ) سوره الانعام 6 آيه 89\r\n( 2 ) سوره الانعام : 6 آيه 91\r\n( 3 ) سوره الزمر : 39 - آيه 36\r\n( 4 ) سوره الكهف : 18 - آيه 17\r\n","page_name":" 67 ","page_number":87},
  {"content":"\r\n\r\nمىشود كه افرادى را كه خداوند هدايت كند آنان راه يافته بوده و هيچ القاء شيطانى از تسويلات جنّ و انس در آنها اثرى نمىگذارد و اگر تمام عالم جمع شوند نمىتوانند آنان را از راه بيراه نموده و گمراه كنند ، و در اراده و علوم و اختيار آنان تصرّفى نموده و آنان را متزلزل نمايند .\r\nو از طرف ديگر مىفرمايد :\r\n   « أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ وَ أَنِ اعْبُدُونِي هذا صِراطٌ مُسْتَقِيمٌ وَ لَقَدْ أَضَلَّ مِنْكُمْ جِبِلًّا كَثِيراً أَ فَلَمْ تَكُونُوا تَعْقِلُونَ »    « 1 »\r\nاى فرزندان آدم ! آيا من با شما پيمان نبستم كه عبادت شيطان را ننموده از او پيروى نكنيد او دشمن آشكار شماست و مرا عبادت كنيد و از من پيروى نمائيد كه اين‌است راه مستقيم ؟\r\nو بدرستىكه شيطان افراد بسيار و طوائف فراوانى را گمراه نموده آيا شما تعقّل نمىكنيد ؟\r\nدر اين آيه پيروى از شيطان را گمراهى و اضلال تعبير نموده است .\r\nبنابراين به‌مقتضاى آيات سابق الذكر پيغمبران را خدا هدايت نموده و كسى را كه خدا هدايت كند براى او گمراه كننده‌اى نخواهد بود .\r\nو گمراهى به مفاد اين آيه عبارت است از پيروى شيطان ، و معصيت و گناه و توجّه به‌غير حقّ ، و متأثّر شدن از القاآت نفس امّاره ، و چون پيمبران را مضلّى نيست بنابراين براى آنان القاآت شيطانيّه و تسويلات نفسيّه و معصيت و گناه نيست ؛ و اين است معنى عصمت .\r\nبنابراين از اجتماع اين سه دسته از آيات قرآن به‌طور وضوح عصمت راه يافتگان به‌هدايت خدا ثابت و مبرهن گرديد ، و الحمد لله .\r\n\r\nعصمت اميرالمؤمنين عليه السّلام\r\nاين استدلال راجع به‌عموم مقرّبان خداست ولى أميرالمؤمنين عليه السّلام كه يعسوب الدّين و ولىّ المؤمنين و قائد الغرّ المُّحَجَّلِين است به‌نحو اولى و اتمّ دلالت بر عصمت آن‌حضرت دارد .\r\nآنه‌حضرت از كودكى در دامان حضرت رسول اكرم پرورش يافت ، و در تحت تعليم و تربيت رسول خدا بود .\r\n\r\n\r\n","description":"","footnote":"\r\n( 1 ) سوره يس : 36 - آيه 60 - 62\r\n","page_name":" 68 ","page_number":88},
  {"content":"\r\n\r\nمحمد بن طلحه شافعى مذهب متوفى بسال 654 هجرى « 1 » و ابن صباغ مالكى مذهب متوفى بسال 855 هجرى « 2 » مىگويند : « 3 » كه چون أميرالمؤمنين عليه السّلام بسن تميز رسيدند در مكّه قحطى و غَلاى بسيار سختى پديد آمد ، به‌طورى كه صاحبان عيال را از پاى در آورد ، و ثروتمندان را نيز تهى دست ساخت ابوطالب كه بزرگ قريش بود و داراى عائله فراوان ، نيز تهيدست شد ، روزى رسول خدا نزد عبّاس كه در آن هنگام ثروتمندترين از بنى هاشم بود آمده فرمودند : اى عَمّ از وضع قحط و غلاى مكّه با خبرى و ابوطالب داراى عائله‌اى سنگين است بيا برويم قدرى از عائله او را با خود به منزل آوريم و خود متكفّل امور آنان گرديم تا بر او تخفيفى حاصل شود .\r\nعبّاس قبول نمود ، هر دو به‌خانه ابوطالب آمدند و گفتند : آمده‌ايم كه تا قدرى از امور تو را متكفّل گرديم ، تا آنكه اين قحط از مكه رخت بربندد ابوطالب گفت : دو پسر بزرگ مرا ، طالب و عقيل را براى من بگذاريد و ديگر اختيار با شماست .\r\nعبّاس ، جعفر را برداشت و حضرت رسول الله ، على را برداشته هر يك به‌خانه خود رفتند و پيوسته على در خانه آن‌حضرت و در تحت تربيت آن‌حضرت بود . تا زمانىكه خداوند آن‌حضرت را به رسالت برانگيخت ، در اين‌حال نيز على متابعت نموده ايمان آورده و تصديق رسالت نمود ، و سن آن‌حضرت در آن‌وقت سيزده « 4 » سال بود و بعضى گفته‌اند كمتر بوده ، و بعضى گفته‌اند بيشتر بوده ، لكن اشهر و اكثر اقوال آن‌است كه آن حضرت هنوز بحدّ علم و بلوغ نرسيده بودند ، و آن‌حضرت اوّلين كسى است كه از مردان به رسول خدا ايمان آورده است . « 5 »\r\nثعالبى در تفسير « 6 » آيه مباركه :\r\n\r\n\r\n","description":"","footnote":"\r\n( 1 ) مطالب السؤول فى مناقب آل الرسول ص 11\r\n( 2 ) فصول المهمه ص 14\r\n( 3 ) اين داستان را طبرى در ج 2 ص 58 از تاريخ خود آورده است\r\n( 4 ) اكثر علماى شيعه قائلند كه سن مبارك أمير المؤمنين در زمان بعثت رسول خدا ده سال بوده است\r\n( 5 ) طبرى در ج 2 ص 57 از ابن اسحق روايت كند قال كان اول ذكر آمن به رسول الله صلى الله عليه و آله معه و صدقه بما جاء به من عند الله على بن أبى طالب . و هو يومئذ ابن عشر سنين و كان مما انعم الله به على بن أبى طالب انه كان فى حجر رسول الله صلى الله عليه و آله قبل الاسلام . و نيز ابن اثير در « أسدالغابه » ج 4 ص 16 مىگويد : و هو اول الناس اسلاماً فى قول كثير من العلماء على ما نذكره . و نيز در « غاية المرام » ص 499 راجع به آنكه أمير المؤمنين اول من اسلم است از طريق عامه 18 حديث و در ص 504 از طريق خاصه نيز 18 حديث نقل مىكند .\r\n( 6 ) نقل از ثعالبى فقط در « فصول المهمه » است و در « مطالب السؤول » نيست\r\n","page_name":" 69 ","page_number":89},
  {"content":"\r\n\r\n  وَ السَّابِقُونَ السَّابِقُونَ أُولئِكَ الْمُقَرَّبُونَ »   « 1 » گويد كه او اوّلين ايمان آورنده به رسول خداست ، و اين مطلب را قول ابن عبّاس و جابر بن عبد الله انصارى و زيد بن ارقم و محّمد بن المنكدر و ربيعة الرّاى مىداند . و خود آن‌حضرت اين معنى را در ابياتى كه بعد از مدّتى مديد سروده‌اند و راويان ثقه و مطمئن و ثبت از آن‌حضرت نقل كرده‌اند مىفرمايد :\r\n مُحَمَّدٌ النَّبِّى اخِى وَ صِنوِى * وَ حَمزَةُ سَيِّدُ الشُهداءِ عَمَّى\r\nوَ جَعفَرٌ الَّذِى يُضحِى وَ يُمسِى * يَطِيرُ مَعَ المَلئكةِ ابنُ امِّى\r\nوَ بِنتُ مُحَمَّدٍ سَكَنِى و عِرسِى * مَنُوطٌ لَحمُهَا بِدَمِى وَ لَحمِى\r\nوَ سَبطَا أحمَدِ وُلدَاىَ مِنهَا * فَايُّكُمِ لَهُ سَهمٌ كَسَهمِى\r\nسَبَقتُكُم الَى الاسلامِ طُرّاً * غُلاماً مَا بَلَغتُ أوَانَ حُلمِى\r\nوَ اوجَبَ لِى وِلايَتَهُ عَلَيكُم * رَسولُ اللهِ يَومَ غَديرِ خُمٍّ\r\nفَوَيلٌ ثُمَّ وَيلٌ ثَمَّ وَيلٌ * لِمَن يُلقِى الالهَ غَداً بِظُلمِى « 2 » \r\nمحمّد رسول خدا برادر من ، و شاخه روئيده از اصل و ريشه‌اى است كه من نيز شاخه ديگر آن هستم ؛ و حمزه سيّد الشّهداء عموى من است .\r\nو جعفرىكه روزها و شبها در بهشت برين با ملائكه رحمت به‌پرواز در مىآيد ، فرزند مادر من است .\r\nو دختر محمّد ، آرام دل و تسكين خاطر و زوجهء من است ، كه گوشت او با خون و گوشت من بستگى پيدا نموده است .\r\nو دو سبط رسول خدا ؛ احمد ، دو فرزند من هستند ؛ پس كدام يك از شما مانند من سهميه و بهره‌اى دارد .\r\nمن از تمام شما زودتر به اسلام سبقت گرفتم ، در وقتىكه طفل بودم ، و هنوز زمان احتلام من نرسيده بود .\r\nو واجب كرد رسول خدا در روز عيد غدير خم سرپرستى و زعامت شما را براى من .\r\n\r\n\r\n","description":"","footnote":"\r\n( 1 ) سوره واقعه : 56 - آيه 10\r\n( 2 ) در « فصول المهمه » فقط از اشعار فوق چهار بيت ( 1 و 3 و 5 و 7 ) را ذكر مىكند\r\n","page_name":" 70 ","page_number":90},
  {"content":"\r\n\r\nپس واى ، پس واى ، سپس واى بر آن كسانىكه در فرداى قيامت با ظلم و ستمى كه به‌من روا داشته‌اند ، خدا را ملاقات كنند .\r\n( عجيب كه اين دو عالم سنّى مذهب چگونه اوّلًا به‌طور يقين اين اشعار را از آن‌حضرت مىدانند ، و معترف و مقرّ بدوزخى بودن ستمكاران به آن حضرت بنا به‌فرموده آن‌حضرت خواهند بود )\r\n\r\nنسبت امير المؤمنين به پيامبر اكرم\r\nو نقل شده است از جابر بن عبد الله انصارى كه گفت : شنيدم على بن أبىطالب در حضور رسول خدا اشعارى انشاء مىكرد و حضرت رسول مىشنيدند :\r\n أنا اخُو المُصطَفَى لَا شَكَّ فِى نَسَبِى * بِهِ رُبيِّتُ وَ سِبطَاهُ هُمَا وُلدِى\r\nجَدّى و جَدُّ رَسولِ اللهِ مُنفَرِدٌ * وَ فَاطِمُ زَوجَتِى لا قَولَ ذِى فَنَدٍ\r\nصَدَّقتُهُ وَ جَمِيعُ النَّاسِ فى بُهَمٍ * مِنَ الضَّلَالَةِ وَ الإشَراكِ وَ النُّكرِ « 1 » \r\nمن برادر رسول خدا مصطفى هستم ، كه هيچ شكّى در نسب من نيست ، در دست آن‌حضرت تربيت يافتم ، و دو سبط آن‌حضرت دو فرزند من هستند .\r\nجدّ من و جدّ رسول خدا واحد است ؛ و فاطمه دختر رسول خدا زوجهء من است ، و اين گفتار گزاف و كلام خالى از شعور و ادراك نيست .\r\nمن به پيغمبر ايمان آوردم و تصديق او را نمودم ، در وقتىكه جميع مردم در ضلالت و شرك و عسرت ، متحيّر و سرگردان بودند .\r\nقال : فتبسّم رسول الله و قال : صَدَقْتَ يا على .\r\nجابر مىگويد رسول خدا تبسّمى نمودند ، و فرمودند اى على ! راست گفتى .\r\nأميرالمؤمنين عليه السّلام در نهج البلاغه ضمن خطبه قاصعه شرح حالات دوران كودكى خود را در صحبت رسول خدا ذكر مىكنند : وَقَد عَلمتُم مَوضِعِى مِن رَسُولِ اللهِ صَلَّى اللهُ عَلَيهِ وَ آلِهِ بِالقَرابَةِ القَريبَةِ وَ المَنزِلَةِ الخَصيِصَةِ وَ ضَعَنِى فِى حِجرِهِ وَ انَا وَلَدٌ وَ يَضُمُّنى الى صَدرِهِ ، يَكنُفُنِى الَى فِراشِهِ وَ يَمُسُّنىِ جَسدَهُ ، وَ يَشُمُّنىِ عُرفَهَ وَ كَانَ يَمضَغَ الطَّعامَ ثُمَّ يُلَقِّمُنيِهِ وَ مَا وَجَدَ لِى كِذبَةً فِى قَولٍ ، وَ لَا خَطلَةً فِى فِعلٍ .\r\n\r\n\r\n","description":"","footnote":"\r\n( 1 ) مطالب السؤول ص 11 و نيز در « ينابيع المودة » ص 75 اين اشعار را از موفق بن احمدبن‌بسند خود از جابربن عبدالله نقل مىكند كه گفت سمعت علياً يقول\r\n","page_name":" 71 ","page_number":91},
  {"content":"\r\n\r\nوَ لَقَد قَرَنَ اللهُ بِهِ صَلَّى اللهُ عَليهِ وَ آلِهِ مِن لَدُن ان كَانَ فَطِيماً اعظَمَ مَلَكٍ مِن مَلَائِكتهِ ، يَسلُكُ بِهِ طَريقَ المَكَارِمِ وَ مَحَاسِنِ أخلَاقِ العَالَمِ لَيلَهُ وَ نَهارَهُ ، وَ لَقَد كُنتُ اتَّبِعُهُ اتّبَاعَ الفَصِيلِ اثَرَ امِّه ، يَرفَعُ لِى فِى كُلِّ يَومٍ مِن اخلَاقِهِ عِلماً وَ يَأمُرُنى بِالاقتِداءِ بِهِ .\r\nوَ لَقَد كَانَ يُجَاوِرُ فِى كُلِّ سَنَةٍ بِحَرَاءَ ، فَاراهُ وَ لَا يَراهُ غَيرى ، وَ لَم يَجتَمِع بَيتٌ وَاحِدٌ يَومئذٍ فِى الِاسلَام ، غَيرَ رَسولِ اللهِ صَلَّى اللهُ وَ آلِه وَ خَديجَةَ ، وَ انَا ثالِثُهُما ، ارىَ نُورَ الوَحىُ وَ الرِّسَالَةِ وَ اشُمُّ رِيحَ النُّبوَةِ وَ لَقَد سَمِعتُ رِنَّةَ الشَّيطانِ حِينَ نَزَلَ الوَحىُ عَليهِ صَلَّى اللهُ عَليهِ وَ آلِه فَقُلتُ يَا رَسُولَ اللهِ : مَا هِذهِ الرِّنَّةُ ؟\r\nفَقالَ : هذَا الشَّيطانُ ايِسَ مِن عِبادَتهِ ، انَّكَ تَسمَعُ مَا اسمَعُ وَ تَرَى مَا ارى ، إلّا أنَّكَ لَستَ بِنَبىٍّ وَ لكنَّكَ وَزيرٌ وَ إنَّكَ لَعَلىَ خَيرٍ « 1 »\r\nمىفرمايد : اى مردم شما موقعيّت و منزلت مرا نسبت به رسول خدا مىدانيد ، كه تا چه اندازه رحم نزديك آن حضرت بوده‌ام ، و داراى محلّ و منزلتى مخصوص بوده‌ام .\r\nمن كودكى صغير بودم كه رسول خدا مرا در دامان خود مىنشانيد ، و به سينهء خود مىچسبانيد ، و مرا در فراش خود به آغوش خود مىگرفت ، بدن خود را به من مىسود ، و بوى پاكيزه و لطيف خود را به‌من مىبويانيد ، و چه بسا غذا را مىجويد و سپس از آن به‌من لقمه مىداد ، و در تمام اين مدّت از من حتّى يك دروغ در گفتارم و يك خطا و گناهى در كردارم نيافت .\r\nو از روزى كه آن‌حضرت را از شير بازگرفتند ، خداوند بزرگترين مَلَكى از فرشتگان خود را با او ملازم نمود ، كه طريق اخلاق پسنديده و صفات عاليّه انسانى و امور محسنه خلقهاى عالم را در شب و روز به او بيآموزد .\r\nو امّا من پيوسته مانند بچّه شترى كه از هر طرف به‌دنبال مادرش مىدود ، دائماً به‌دنبال او حركت مىكردم ، و از او پيروى مىنمودم ، و آن‌حضرت هر روز براى من از اخلاق حميده خود نشانه‌اى را ظاهر مىنمود ، و مرا به پيروى و متابعت از آن اخلاق امر مىفرمود .\r\n\r\n\r\n","description":"","footnote":"\r\n( 1 ) نهج البلاغه ج 1 ص 392\r\n","page_name":" 72 ","page_number":92},
  {"content":"\r\n\r\nعادت آن‌حضرت چنان بود كه در هر سال در كوه حراء مجاورت مىنمود ، فقط من او را مىديدم ، و كسى ديگر غير از من او را نمىديد ، و در تمام جهان اسلام در آن روز خانه‌اى نبود كه در آن مسلمانى باشد غير از رسول خدا و خديجه ، و من سوّمى آنها بودم .\r\nمن نور وحى و رسالت را مىديدم ، و بوى نبّوت را استشمام مىكردم و حقّاً مىگويم كه نالهء شيطان را در حين نزول وحى بر رسول خدا صلّى اللّه عليه و آله شنيدم ، عرض كردم : اى پيغمبر خدا اين چه ناله‌اى است ؟\r\nفرمود : اين شيطان است از اينكه بنى آدم او را عبادت كنند مأيوس شده ، تو مىشنوى آنچه را كه من مىشنوم ، و مىبينى آن‌چه را كه من مىبينم ، مگر آنكه تو پيغمبر نيستى ، و لكن تو وزير منى و بر خيرخواهى بود .\r\nعجيب است با اين مقام و منزلت و سفارش هائىكه رسول خدا نموده ، و او را وصىّ و وزير و ولىّ مؤمنين و خليفه خود قرار دادند ، هنوز جسد مطهّر پيغمبر دفن نشده بود كه در سقيفهء بنى ساعده اجتماع كردند ، و كردند آنچه كردند .\r\nگذشته از بردن خلافت ، از يك باغستان حضرت صدّيقّه دختر رسول خدا دست بر نداشتند ، و نحلهء رسول خدا را برده ، و دختر رسول الله را دل شكسته نمودند .\r\n\r\nاعتراض حضرت فاطمه سلام الله عليها به سكوت اميرالمؤمنين و پاسخ آن حضرت\r\nپس از آنكه فاطمه براى اثبات حقّ خود به مسجد رفت ، و با ابوبكر به محاجّه پرداخت ابن شهرآشوب مىگويد : چون فاطمه از مسجد به منزل مراجعت كرد ، و حضرت أميرالمؤمنين عليه السّلام در منزل انتظار بازگشت او را داشتند ، در اين حال رو به آن حضرت نموده و گفت : يَا بنَ أبيطَالِبٍ ! اشتَمَلتَ شَملَةَ الجَنينِ ، وَ قَعَدتَ حُجرَةَ الظَّنِينِ ، نَقَضتَ قَادِمَةَ الأجدَلِ فَخَاتَكَ رِيشُ الأعزَلِ .\r\nهَذا ابنُ أبى قُحَافَةَ ، قَد ابتَزَّنىِ نُحَيلَةَ أبِى ، وَ بُلَيغَةَ إبنىِ\r\nوَ اللهِ لَقَد جَدَّ فِى ظُلَامَتىِ ، وَ ألَدَّ فىِ خِصَامِى ، حَتَّى مَنَعَتنِى القَيلَةُ نَصرَهَا ، وَ المُهَاجِرَةُ وَصلَهَا ، وَ غضَّتِ الجَمَاعَةُ دوُنىِ طَرفَهَا ، فَلَا مَانِعَ وَ لَا دَافِعَ .\r\nخَرَجتُ وَ اللهِ كَاظِمَةً ، وَ عُدتُ رَاغِمَةً .\r\nأضرَعتَ خَدَّكَ يَومَ أضَعتَ حَدَّكَ ، افتَرَستَ الذِئَابَ وَ افتَرَسَكَ الذُّبَابُ ، مَا كَفَفتَ قَائلًا ، وَ لَا أغنَيتَ بَاطِلًا ، وَ لَا خِيَارَ لِى لَيتَنِى مِتُّ قَبلَ ذُلَّتِى ، وَ تَوَفَّيتُ دوُنَ هَينَتِى .\r\n\r\n","description":"","footnote":"","page_name":" 73 ","page_number":93},
  {"content":"\r\n\r\nعَذيِرى وَ اللهِ فِيكَ حَامِياً ، وَ مِنكَ دَاعِياً ، وَيلَاىَ فِى كُلِّ شَارِقٍ ، مَاتَ العَمَدُ وَ وَهَنَ العَضُدُ\r\nشَكوَاىَ الى رَبِّى وَ عُدوَاىَ الَى أبِى .\r\nاللَّهمَّ أنتَ أشَدُّ قُوَّةً و أحَدُّ بَأساً وَ تَنكِيلًا\r\nاى پسر ابوطالب ! مانند بچّه در شكم مادر ، دست و پاى خود را در خود جمع كرده‌اى ! و مانند شخص متّهم در گوشه غرفه نشسته‌اى ! شاه بال خودت را كه همچون بالهاى قوّى باز شكارى بود شكستى ! در نتيجه پرهاى نرمى كه براى تو ماند ، به‌تو وفا نكرد و كارگر نشد ، و همچون مرغ بى بال و پرى كه مورد هجوم پرندگان قوى واقع شود گرفتار شدى !\r\nاينكه اين پسر ابىقحافه ، عطيّهء پدر مرا از من به‌قهر و غلبه ربوده ، و معاش مختصر فرزند مرا گرفته است .\r\nسوگند به‌خدا كه در ستم با من به‌نهايت رسيده ، و در دشمنى با من پافشارى كرده ، تا بسرحدّيكه اولاد قيلة كه انصار اوس و خزرجند ، از يارى من دريغ نمودند ، و مهاجرين از اهتمام و رسيدگى به‌كار من خوددارى كردند ، و جماعت مسلمانان به بى اعتنائى از من ، از اين جنايات چشم پوشيدند ؛ نه كسى است كه او را ممانعت كند ، و نه كسىكه او را از ستم با من باز دارد .\r\nسوگند به‌خدا كه من با نهايت فرو بردن خشم خود به مسجد رهسپار شدم ولى پژمرده و افسرده بازگشتم .\r\nچهره خود را به‌ذلّت و خوارى سپردى ، آن‌روز كه خود را از مقام و مرتبهء خود ساقط كردى ! گرگان درنده را شكار مىنمودى ، و اينك مگس‌ها تو را شكار خود نمودند هيچ گوينده‌اى را از كلام نارواى خود بازنداشتى ! و هيچ باطلى را دور ننمودى !\r\nو اختيارى براى من نيست ؛ و اىكاش قبل از آنكه پردهء ذلّت مرا فرا گيرد ، در كام مرگ فرو رفته بودم و پيش از اين پستى و حقارت مرده بودم .\r\nسوگند به‌خدا كه بازخواست كنندهء من ، در كار تو خداست كه مرا حمايت مىكند و از تو پرسش مىنمايد ، اى واى بر من ، از اين حوادث ناگوار كه وارد شده است .\r\n\r\n","description":"","footnote":"","page_name":" 74 ","page_number":94},
  {"content":"\r\n\r\nمحّل اعتماد و اتّكاى من از دنيا رخت بربست ، و بازوى من سست شد ، شكايت من به‌سوى پروردگار است ، و مخاصمه از ظلم و ستمى كه بر من وارد شده است به‌سوى پدرم .\r\nبار پروردگار من ! قوّه تو شديدتر ، و شدّت انتقام تو تيزتر و برّنده‌تر است .\r\nأميرالمؤمنين عليه السّلام بفاطمه عليها السّلام پاسخ داد :\r\nلَا وَيلَ لَكِ ! بَلِ الوَيلُ لِشَانِئِكِ ، نَهنِهِى عَن عِربِكِ ! يا بِنتَ الصَّفوَةِ ، وَ بَقِيَّةَ النُّبُوَةِ .\r\nمَا وَنَيتُ فِى دِينِى ، وَ لَا أخطَاءتُ مَقدوُرِى فَان كُنتِ تُرِيديِنَ البُلغَةَ فَرِزقُكِ مَضمُونٌ وَ كَفيلُكِ مَأمونٌ وَ مَا اعِدَّ لَكِ خَيرٌ مِمَّا قُطِعَ عَنكِ ، فَاحتَسِبىِ ! فَقَالَت : حَسبِىَ اللهُ وَ نَعِمَ الوَكيِلُ « 1 »\r\nويل و واى براى تو مباد ، بلكه براى دشمنان تو باد ! مرا از اين‌گونه خطاب بازداراى دختر برگزيدهء مخلوقات ، واى يادگار مقام نبوّت .\r\nمن در كار خود سستى نكرده‌ام ، و از آنچه در توان و نيروى من بود كوتاهى نورزيدم .\r\nاگر تو معاشى و روزى مىخواهى ؟ بدان كه خداوند ضامن و كفيل است ، و آنچه را براى تو مهيّا نموده بهتر است از آنچه از دست تو رفته است ! خدا را كافى بدان و به دو پناه بر !\r\nفاطمه سّلام الله عليها گفت : خدا براى من كافى است و او بهترين وكيل است ابن ابى الحديد گويد : وَ قَد رُوى عنه عليه السلام انَّ فاطمةَ عَلَيها السَّلامُ حَرَّضَتهُ يَوماً عَلى النُّهُوضِ وَ الوُثوبِ ، فَسَمِعَ ، صَوتَ المُؤَذِّنِ : أشهَدُ أنَّ مُحَمَّداً رَسولُ الله .\r\nفَقالَ لها : أ يَسُرُّكِ زَوَالُ هذَا النّداء مِنَ الارضِ ؟\r\nقالت : لا .\r\nقال : فَانَّهُ مَا اقُولُ لَك « 2 »\r\n\r\n\r\n","description":"","footnote":"\r\n( 1 ) مناقب ابن شهرآشوب ج 1 ص 382 طبع سنگى\r\n( 2 ) شرح نهج البلاغه ( 20 جلدى ) ج 11 ص 113\r\n","page_name":" 75 ","page_number":95},
  {"content":"\r\n\r\nاز أميرالمومنين عليه السّلام روايت است كه فرمود :\r\nروزى فاطمه عليها سلام او را بر قيام و اقدام و نهضت تحريض و ترغيب مىنمود ، ناگاه شنيد كه مؤذّن مىگويد : اشهَدُ أنَّ مُحَمّداً رَسُولُ الله .\r\nأميرالمومنين به او گفت : اى فاطمه ! دوست دارى كه اين ندا و دعوت از روى زمين برچيده گردد ؟\r\nگفت : نه\r\nحضرت فرمود : اين همان‌است كه من به تو گفته‌ام .\r\n\r\n","description":"","footnote":"","page_name":" 76 ","page_number":96},
  {"content":"\r\n\r\n\r\nدرس پنجم : عصمت امرى موهبتى است\r\n\r\n","description":"","footnote":"","page_name":" 77 ","page_number":97},
  {"content":"\r\n . \r\n","description":"","footnote":"","page_name":" 78 ","page_number":98},
  {"content":"\r\n\r\nبسم اللّه الرّحمن الرّحيم\r\nو صلّى اللّه على محّمد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا باللّه العلىّ العظيم\r\nقال الله الحكيم فى كتابه الكريم :\r\n « وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلَّا أَنْفُسَهُمْ وَ ما يَضُرُّونَكَ مِنْ شَيْءٍ وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً »  « 1 »\r\n\r\nقوّهء عصمت در معصومين در همه حال حاكم بر وجود آنان است\r\nقوّهء عصمت در انبياء و ائمّه عليهم السّلام يك موهبت الهى است ، و نوعى از معرفت و حالت قلبى آنان است كه مانند ساير علوم بشرى نيست و هيچ‌گاه مغلوب و مقهور قواى شعوريّه و احساسات نخواهد شد .\r\nو در هيچ وقت حتّى يك لحظه در بيدارى و در خواب در حال يسر و عسر و در مواقع رخاء و شدّت ، مقهور و منكوب واردات طبيعيّه و خيالات خسيسهء ماديّه نشده ، پيوسته چون خورشيدى درخشان در دل تابش نموده ، و نقاط سياه و تاريك را از روزنه و زاويه‌هاى دل بيرون كرده است .\r\nاين نوع علم نه تنها خود مغلوب قواى شعوريّه نمىگردد ، و منكوب طغيان احساسات نمىشود ، بلكه تمام قوا و احساسات را در زير سيطره و مِهميز خود در آورده ، و آنها را استخدام نموده ، از آن به‌نفع مصالح خويش كار مىكشد ، و به امر و\r\n\r\n\r\n","description":"","footnote":"\r\n( 1 ) سوره نساء : 4 - آيه 113\r\n","page_name":" 79 ","page_number":99},
  {"content":"\r\n\r\nفرمان خود دنبال مأمورّيت مىفرستد ؛ آنها هيچ قدرت تخطّى و تجاوز را ندارند .\r\nو بنابراين ، اين قوّهء علم و نور تابان ، پيوسته صاحب خود را از ضلالت و معصيت و خطا مصون مىدارد .\r\nدر روايات وارد است كه در پيمبران و ائمّه روحى است به‌نام روح القدس كه آنها را در مقام منيع انسانيت محفوظ نموده ، و از هر لغزش و گناه و اشتباهى محفوظ نگاه مىدارد .\r\nدر اين آيه مباركه « 1 » خداوند خطاب به پيغمبر اكرم صلّى اللّه عليه و آله نمود كه :\r\nاگر فضل و رحمت خدا شامل حال تو نبود ، طايفه‌اى از منافقين مدينه اهتمام نموده كه تو را در فكر و نوع تشخيص خودت گمراه كنند ، و ليكن آنها با اين عمل نه تنها نمىتوانند به تو ضررى برسانند ، و تو را از فكر و ارادهء تو برگردانند ، بلكه خود را گمراه نموده‌اند ، چون خداوند بر تو كتاب و حكمت را فرو فرستاد ، و از دانشهائى كه قبل از اين نداشتى تو را تعليم نموده است ، و فضل خدا بر تو بزرگ است .\r\nدر اين آيه مباركه منظور از كتاب ، وحى است كه توسط جبرائيل بر قلب پيغمبر راجع به‌قوانين شريعت فرستاده مىشود ، و مراد از حكمت ، علم به معارف كليّه و اسرار الهيّه ؛ و مراد از دانش‌هائى را كه تعليم كرده است ، ساير علوم از ادراكات جزئيّه و تشخيص مطالب حقّه است .\r\nو چون جمله  وَ أَنْزَلَ اللَّهُ عَلَيْكَ الْكِتابَ  يا حاليه است و يا بمنزلهء تعليل براى جمله سابقه مىباشد لذا استفاده مىشود كه علّت عدم تاثير كلام منافقين در تو ، همانا آن ملكه قلبى است كه با آن قادر بر تلقّى وحى توسط جبرائيل امين نسبت به احكام و قوانين شريعت و نسبت به معارف الهيّه مىباشى و همچنين قادر بر تلقّى الهامات نسبت به اطلّاع بر اسرار و مغيبات ، و روشن شدن واقعيّت امور ، و جدا ساختن بين حقّ و باطل هستى .\r\nبنابراين از اين آيه به‌خوبى استفاده مىشود كه علّت عدم گمراهى و ضلال پيمبر ، حتّى در بعضى از امور جزئيه مستند به آن علم خاصّى است كه خداوند عنايت فرموده ، و به وسيله آن تلقّى وحى مىنمايد ، و آن علم خاصّ كه در روايات بنام روح القدس تعبير شده است پيغمبران را در مصونيّت از گناه و خطا در هر مرحله از تشخيص نگاه مىدارد .\r\n\r\n\r\n","description":"","footnote":"\r\n( 1 ) آيه‌اى كه در ابتداى صفحه قبل آمده است\r\n","page_name":" 80 ","page_number":100},
  {"content":"\r\n\r\nيكى ديگر « 1 » از استدلالات بر عصمت انبياء ضّم دو آيه از آيات قرآن است ، اوّل گفتار خداى تعالى :  « وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  « 2 »\r\n\r\nاستدلال ديگر از قرآن بر عصمت انبياء\r\nو كسانىكه خدا و رسول خدا را اطاعت كنند ، آنها با زمرهء افرادىكه خدا به آنها نعمت داده از پيمبران و صديقين و شهدا و صالحين بوده ، و آنان بسيار رفقاى خوبى براى اينان خواهند . دوم گفتار خداى تعالى :\r\n  « اهْدِنَا الصِّراطَ الْمُسْتَقِيمَ صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ »   « 3 »\r\nخداوندا ما را به‌راه راست راهنمائى نما ، راه آن كسانىكه به آنها نعمت دادى نه راه آنان كه بر آنها غضب نمودى ، و گمراه شدند .\r\nاز آيه اوّل استفاده مىشود كه خدا به انبياء و شهداء و صديقين و صالحين نعمت داده است ؛ و از آيه دوّم استفاده مىشود كه كسانى را كه خدا به آنها نعمت داده است ضالّ و گمراه نخواهند بود .\r\nبنابراين انبياء و شهداء و صديقين و صالحين گمراه نخواهند بود ؛ و چون هر معصيت و گناهى ضلال است لذا از آنها گناه و معصيت سر نمىزند .\r\nيعنى شأن و مقام آنها طورى است كه داراى ملكهء حافظه از معصيت و گناهند و اين معنى عصمت از گناه است ، و نيز چون اشتباه در تلقّى احكام و وحى الهى و در معارف كليّه الهيّه ، و در تشخيص امور جزئيه و اشتباه در تبليغ نيز ضلال است ، لذا آنها در هيچ مرحله از اين مراحل دچار خبط و اشتباه نمىگردند ، و روى اين بيان عصمت آنها نيز ، در دو مرحله تلقّى وحى و معارف الهيّه و مرحله تبليغ و ترويج خواهد بود .\r\n\r\nأميرالمومنين عليه السّلام حائز مقام عصمتند\r\nأميرالمومنين عليه السّلام از طرف خدا داراى مقام عصمت بوده و وصىّ و وارث و خليفهء رسول خدا ، و اوّلين كسى است كه به\r\n\r\n\r\n","description":"","footnote":"\r\n( 1 ) تفسير الميزان ج 2 ص 140\r\n( 2 ) سوره نساء : 4 - آيه 69\r\n( 3 ) سوره فاتحه : 1 - آيه : 6 و 7\r\n","page_name":" 81 ","page_number":101},
  {"content":"\r\n\r\nرسول خدا ايمان آورده ، و با او نماز گذارده است .\r\nطبرى با اسناد خود از ابن عباس روايت مىكند قالَ اوَّلُ مَن صَلَّى عَلىٌّ « 1 » اوّلين كسىكه نماز خواند على بود .\r\nو نيز از زيد بن ارقم حديث كند قال : اوَّلُ مَن اسلَمَ مَعَ رَسولِ اللهِ صَلَّى اللهُ عَليهِ وَ آلِهِ عَلىُّ بنُ أبيطَالِبٍ عليه السّلام « 2 »\r\nزيد بن ارقم گويد : اوّلين كسىكه برسول خدا اسلام آورد على ابن أبىطالب عليه السّلام بود .\r\nو نيز از زيد بن ارقم روايت كند كه او گفت : اوَّلُ رَجُلٍ صَلَّى مَعَ رَسوُلِ اللهِ صَلَّى اللهُ عَليهِ وَ آلِهِ عَلىُّ ابنُ ابيطالِبٍ « 3 »\r\nاوّلين مردى كه با رسول خدا نماز گذارد على بن أبىطالب بود .\r\nو نيز از عبّاد بن عبد الله به اسناد خود روايت كند قَالَ : سَمِعتُ عَليّاً يَقوُلُ : انَا عَبدُ اللهِ وَ اخُو رَسُولِهِ وَ انا الصِّدّيقُ الَاكبَرُ لا يقولُها بَعدِى إلّا كاذِبٌ مُفتَرٍ صَلّيتُ مَعَ رَسُولِ اللهِ قَبلَ النَّاسِ بِسَبعِ سِنين « 4 »\r\nمىگويد : شنيدم كه على مىفرمود : من بنده خدا ، و برادر رسول خدا ، و صديق اكبر هستم ، هر كس اين لقب را بعد از من به‌خود نسبت دهد دروغگو و افترا زننده است ؛ با رسول خدا قبل از مردم هفت سال نماز گزاردم .\r\nابن صباغ مالكى و محمد بن طلحه شافعى گويند وَ كَانَ رَسُولُ اللهِ صَلَّى اللهُ عَليهِ وَ سَلَّمَ قَبلَ بَدوِ امرِهِ إذَا أرَادَ الصَّلوةَ خَرجَ إلى شِعَابِ مَكَةً مُستَخفِياً وَ اخرَجَ عَلِيّاً مَعَهُ ، فَيُصَلِّيانِ مَا شَاءَ اللهُ فَاذا قَضَيا رَجَعا الى مَكانِهِمَا « 5 »\r\nحضرت رسول اللّه صلّى اللّه عليه و آله عادتشان قبل از ظهور امر اسلام اين بود كه چون ارادهء نماز مىكرد ، به بعضى از درّه‌هاى مكّه خارج شده و در خفيه نماز مىگزارد ، و\r\n\r\n\r\n","description":"","footnote":"\r\n( 1 ) تاريخ طبرى ج 2 ص 55\r\n( 2 ) طبرى ج 2 ص 56 و نيز حديث 4 را در « ينابيع المودة » ص 60 از ابن ماجه قزوينى و احمد در مسند و ابو نعيم حافظ و ثعلبى و حموينى روايت مىكند .\r\n( 3 ) همان\r\n( 4 ) همان\r\n( 5 ) « فصول المهمة » ص 14 و « مطالب السؤول » ص 11 و « طبرى » ج 2 ص 58\r\n","page_name":" 82 ","page_number":102},
  {"content":"\r\n\r\nعلى را نيز با خود مىبرد ، و آن دو نفر آن‌قدر كه خدا مىخواست نماز مىگزاردند ، و سپس به مكان خود مراجعت مىنمودند .\r\nطبرى با اسناد خود روايت كند از يحيى بن عفيف كندى ( عفيف كندى برادر اشعث بن قيس كندى است كه با عبّاس بن عبد المطلب رفاقت داشته و براى خريد و فروش كه به مكّه مىآمد در منزل عباس سكنى مىنموده است )\r\nاو مىگويد در زمان جاهليّت به مكّه درآمدم ، و در خانهء عبّاس بن عبد المطلب وارد شدم ، چون آفتاب طلوع نمود و مانند حلقه بر فراز آسمان قرار گرفت ، و من مشغول نگاه كردن به كعبه بودم ، ديدم جوانى آمد و چشمى به آسمان انداخته و سپس رو به كعبه ايستاد ، و بلادرنگ طفلى آمد و در طرف راست او ايستاد ، و چيزى طول نكشيد كه زنى آمد و در پشت سر آن دو ايستاد ، آن جوان خم شد و ركوع كرد ، طفل و زن هم ركوع كردند ، جوان بلند شد از ركوع ، طفل و زن هم بلند شدند ، جوان خود را به سجده انداخت ، آن دو نيز به سجده رفتند ، من گفتم : اى عباس امر بسيار بزرگى است .\r\nعباس گفت : امر بسيار بزرگىاست ، آيا مىدانى او كيست ؟\r\nگفتم نه ،\r\nگفت : او محمّد بن عبد الله بن عبد المطلب فرزند برادر من است .\r\nآيا مىدانى آن طفل كه با اوست كيست ؟ گفتم نه .\r\nگفت : او على بن أبىطالب بن عبد المطلب فرزند برادر من است .\r\nآيا مىدانى اين زنى كه در عقب آن دو ايستاده كيست ؟\r\nگفتم نه .\r\nگفت : او خديجه دختر خويلد زوجه محمّد ، برادرزاده من است ؛ و اين مرد به‌من خبر داده است كه پروردگار تو پروردگار آسمان‌است ؛ و آن پروردگار آنها را به اين فعل با كيفيّتى كه ديدى امر كرده است ، و سوگند به‌خدا من در تمام روى زمين غير از اين سه نفر احدى را بر اين دين نمىشناسم « 1 »\r\nبارى پيغمبر و أميرالمومنين و خديجه ساليانى چند به نماز و عبادت خدا مشغول بودند ، و احدى از مردم مكّه ايمان نياورده و از رسالت آن حضرت خبر نداشتند ، تا آنكه آيه انذار از طرف خدا بر آن حضرت نازل گشت .\r\n\r\n\r\n","description":"","footnote":"\r\n( 1 ) « طبرى » ج 2 ص 56 و « فصول المهمه » ص 16 و « مطالب السؤول » ص 11\r\n","page_name":" 83 ","page_number":103},
  {"content":"\r\n\r\n\r\nآيه انذار و حديث عشيره\r\n       « وَ أَنْذِرْ عَشِيرَتَكَ الْأَقْرَبِينَ وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ وَ تَوَكَّلْ عَلَى الْعَزِيزِ الرَّحِيمِ الَّذِي يَراكَ حِينَ تَقُومُ وَ تَقَلُّبَكَ فِي السَّاجِدِينَ إِنَّهُ هُوَ السَّمِيعُ الْعَلِيمُ »        « 1 »\r\nاى پيمبر ! اقوام نزديكتر خود را از عذاب خدا بترسان ، و بالهاى رحمت خود را براى مؤمنينى كه از تو پيروى مىكنند پائين آور ، پس اگر مخالفت كردند بگو من از كردار شما بيزارم ، و توكّل بر خداوند عزيز و رحيم بنما ؛ آن خدائى كه تو را در هنگام قيام به نماز مىبيند و از حالات تو در سجده اطلّاع دارد فقط و فقط آن خدا شنوا و داناست .\r\nحضرت رسول الله اقوام و عشيرهء خود را دعوت نمودند و به آنها نبّوت خود را اعلام نمودند طبق حديثى كه وارد شده و در نزد مورّخين و محدثين از بزرگان اسلام به‌حديث عشيره معروف‌است .\r\nعلّامهء امينى گويد : اين حديث را بسيارى از ائمّه و حفّاظ حديث از فريقين روايت كرده‌اند ، و در صحاح و مسانيد خود درج نموده‌اند ، و افراد ديگرى از بزرگان حفاظه و ائمّهء حديث از افرادىكه به‌قول و كلام آنها در اسلام اعتناء بسيارى است ، آن حديث را ملاحظه نموده و بدون هيچ‌گونه ايراد يا توقفى در صحّت سند آن تلقّى به‌قبول كرده‌اند ، و نيز بزرگان از مورّخين امّت اسلام و غير اسلام آن حديث را صحيح و قبول دانسته و در صحيفه تاريخ جزء مسلّمات ذكر نموده‌اند ، و شعراء اسلام و غير اسلام منظوماً آن حديث را در سلك شعر در آورده ، و در شعر ناشى صغير متوّفى 365 قمريّه خواهى يافت . « 2 »\r\nما عين آن حديث را اوّلًا از تاريخ طبرى نقل مىكنيم ، و سپس در اطراف آن به بحث مىپردازيم .\r\nطبرى از ابن حميد ، از سلمه از ابن اسحق ، از عبد الغفار بن قاسم ، از منهال بن عمرو ، از عبد الله بن حارث بن نوفل بن عبد المطلب ، از عبد الله بن عباس ، از على بن أبىطالب روايت مىكند ، كه فرمود :\r\n\r\n\r\n","description":"","footnote":"\r\n( 1 ) سوره الشعراء : 26 - آيه 215 - 222\r\n( 2 ) الغدير ج 2 ص 278\r\n","page_name":" 84 ","page_number":104},
  {"content":"\r\n\r\nچون آيه انذار بر رسول خدا صلّى اللّه عليه و آله وارد شد :  « وَ أَنْذِرْ عَشِيرَتَكَ الْأَقْرَبِينَ »  ، رسول اللّه صلّى اللّه عليه و آله مرا خواندند و گفتند : يا على : خداى من مرا امر نمود كه نزديكترين عشيره و اقوام خود را انذار كن ، اين امر بر من گران آمد ، چون مىدانستم كه به مجرّد آنكه به اين امر لب بگشايم ، از آنها امور ناگوارى سر خواهد زد ، بنابراين سكوت اختيار كردم تا آنكه جبرائيل آمد گفت : اى محّمد ! اگر مأمورّيت خود را انجام ندهى ، پروردگارت تو را عذاب مىكند .\r\nبنابراين يك صاع ( كه تقريباً يك من غذاست ) براى ما طبخ كن ، و در آن ران گوسفندى قرار ده ، و يك قدح نيز از شير فراهم نما ، و سپس تمام فرزندان عبد المطلّب را در نزد من حاضر كن ، تا با آنها سخن گويم و آنچه بدان مأموريّت دارم به آنها ابلاغ كنم .\r\nعلى گويد آنچه را كه رسول خدا به من امر نمود انجام دادم ، و بنى عبد المطلّب را به خانه پيغمبر دعوت نمودم و در آن هنگام آنان چهل نفر بودند يا يكى بيشتر و يا يكى كمتر ؛ در ميان آنان عموهاى آن حضرت ابوطالب و حمزه و عبّاس و ابولهب بودند .\r\nچون همه آنها در نزد آن حضرت گرد آمدند حضرت غذائى را كه پخته بودم طلب كردند من آن را آوردم چون در مقابل آن حضرت گذاردم ، رسول اللّه صلّى اللّه عليه و آله پاره‌اى از گوشت را با دست خود برداشته و با دندان‌هاى خود پاره پاره نمودند ، و آن قطعات را دورادور آن ظرف بزرگ چيدند ، سپس فرمودند به آن جماعت : شروع كنيد بسم اللّه !\r\nآنها همه خوردند و سير شدند بطورىكه ديگر حاجت به طعام نداشتند ، و سوگند به خداوندىكه جان على در دست اوست آن غذائى كه من در مجلس آوردم خوراك يك نفر از آنها بود ، سپس حضرت فرمودند : اين جماعت را سيراب كن !\r\nمن آن قدح شير را آوردم و همه خوردند ، و سيراب شدند ؛ و سوگند به خدا كه آن قدح مقدار نوشيدنى يك تن از آنان بود .\r\nدر اين حال چون رسول اللّه صلّى اللّه عليه و آله اراده سخن كردند ، ابولهب در كلام پيشى گرفت و گفت : اين صاحب شما از دير زمانى پيش ، شما را سحر مىنمود ؛ رسول الله با آنها به هيچ سخن لب نگشود .\r\nفرداى آن روز فرمود : اى على ! اين مرد در كلام من پيشى گرفت به سخنى\r\n\r\n","description":"","footnote":"","page_name":" 85 ","page_number":105},
  {"content":"\r\n\r\nاز خود كه شنيدى ، و بنابراين اين قوم قبل از آنكه من سخن گويم متفرّق شدند ، مانند همان غذائى را كه ديروز آماده نمودى امروز نيز تهيّه بنما ، و اين قوم را در نزد من گرد آور .\r\nعلى گويد : من چنان طعامى تهيّه نمودم ، و سپس آنها را در نزد آن حضرت حاضر ساختم .\r\nآن حضرت به من فرمودند : غذا بياور ! من آوردم و مانند ديروز غذا را به آنها تقسيم نمود همه خوردند و نيازى ديگر نداشتند .\r\nسپس فرمود : آنها را سيراب كن ! من قدح شير را آوردم ، همه آشاميدند بطورىكه سيراب شدند ، سپس رسول خدا زبان به سخن بگشود ، و فرمود : اى پسران عبدالمطلّب ! به خدا سوگند من ياد ندارم جوانى از عرب را كه براى قوم خود هديه‌اى آورده باشد بهتر از آنچه من براى شما آورده‌ام ، من براى شما خير دنيا و آخرت آورده‌ام ، و خداوند تعالى مرا امر نموده است كه شما را به‌پرستش او بخوانم .\r\nكدام يك از شما در اين امر به معاونت و يارى من بر مىخيزد تا آنكه برادر و وصىّ من و جانشين من در ميان شما بوده باشد ؟\r\nعلى مىگويد : تمام آن جمعيّت از پاسخ حضرت خوددارى كردند ، و من كه در آن وقت از همه كوچكتر بودم و بىسرمايه‌تر و ژوليده‌تر و ساده‌تر گفتم : من ، اى پيغمبر خدا يار و معين تو خواهم بود ! « 1 » حضرت دست خود را بر گردن من گذارد ، و فرمود : إنَّ هَذَا اخِى وَ وَصيِيّى وَ خَليفَتى فِيكُم ، فَاسمَعوا لَهُ وَ اطيِعُوا\r\nفرمود : اين برادر من و وصّى من و جانشين من در ميان شماست ، پس كلام او را بشنويد و امر او را فرمان‌بريد .\r\nعلى مىگويد : تمام قوم برخاستند ، و مىخنديدند و به ابوطالب مىگفتند :\r\n\r\n\r\n","description":"","footnote":"\r\n( 1 ) سيد اسمعيل حميرى در ديوان خود ص 73 گويد :\r\n ابو حسن غلام من قريش * ابرهم و اكرمهم نصابا\r\nدعاهم احمد لما اتته * من الله النبوّة فاستجابا\r\nفادبه و علمه و املى * عليه الوحى يكتبه كتابا\r\nفاحصى كلما املى عليه * و بينه له بابا فبابا \r\nتجريح اين اشعار از اعيان الشيعه ج 12 ص 216 است و نيز حميرى از ص 203 به بعد سيزده بيت مفصلا راجع به حديث عشيره آورده است\r\n","page_name":" 86 ","page_number":106},
  {"content":"\r\n\r\nاين مرد تو را امر كرده است كه كلام فرزندت را بشنوى و از او اطاعت كنى . « 1 »\r\n\r\nصحّت اسناد حديث عشيره\r\nعلّامهء امينى گويد : به عين الفاظى كه طبرى اين حديث را نقل كرده است ابو جعفر اسكافى متكلم معتزلى بغدادى متوفى 240 در كتاب خود بنام نقض العثمانية « 2 » روايت نموده و گفته است كه اين خبر صحيح است ؛\r\nو نيز فقيه برهان الدين در كتاب انباء نجباء الابناء ( ص 46 - 48 ) ، و ابن اثير در كامل ( ج 2 ص 24 ) ، و ابو الفداء عماد الدين دمشقى در تاريخ خود ( ج 1 ص 116 ) ، و شهاب الدين خفاجى در شرح شفا كه متعلّق به قاضى عياض است ( ج 3 ص 37 ) آورده است ، لكن دنبالهء حديث را انداخته است و گفته است كه اين حديث را در دلائل بيهقى و غير او با سند صحيح روايت كرده‌اند .\r\nو نيز خازن علاء الدين بغدادى در تفسير خود ( ص 390 ) و حافظ سيوطى در جمع الجوامع همان‌طور كه در ترتيبش آورده در ( ج 6 ص 392 ) از طبرى نقل كرده است ، و در 397 از حفاظ ششگانه : ابن اسحق ، و ابن جرير ، و ابن ابى حاتم ، و ابن مردويه ، و ابى نعيم و بيهقى ، روايت نموده است .\r\nو نيز ابن ابى الحديد در شرح نهج البلاغه ( ج 3 ص 254 ) ، و مورخ جرجى زيدان در تاريخ تمدّن اسلامى ( ج 1 ص 31 ) و محمّد حسنين هيكل در كتاب حيات محمد ( ص 104 ) از طبع اوّل آورده‌اند .\r\nو روات سند اين حديث همگى از موثقين و مورد اعتماد هستند .\r\nاما جماعتى ، ابو مريم عبد الغفار بن قاسم را ضعيف شمرده‌اند ، و اين تضعيف به‌جهت شيعى بودن اوست ، لكن ابن عقده بر او ثناياى فراوان گفته ، و از او تمجيد بسيار به عمل آورده است ، و در مدح او مبالغه نموده همان‌طور كه در لسان الميزان ( ج 4 ص 43 ) از او مدح شده است ، و حفاظ ششگانه فوق نيز روايت خود را به او اسناد مىدهند ، و از او روايت مىكنند ، با آنكه آنها استادان فنّ حديث و ائمّه خبر ، و مراجع جرح و تعديل و ردّ و احتجاج هستند .\r\nو هيچ كس حديث عشيره را كه ذكر شد ضعيف نشمرده ، و به‌جهت ابومريم در\r\n\r\n\r\n","description":"","footnote":"\r\n( 1 ) تاريخ طبرى ج 2 ص 62 و « 63\r\n( 2 ) شرح نهج البلاغة » ابن أبى الحديد ، ج 3 ، ص 263 [ 267 
  ] و از طبع 20 جلدى : جلد 13 ، ص 219 . علّامه آية الله سيّد شرف الدّين عاملى در كتاب « المراجعات » طبع اوّل ، ص 111 ، پس از نقل اين مطلب از « شرح نهج البلاغة » ابن أبى الحديد ، در تعليقه گويد : كتاب « نقض العثمانيّة » از كتب بىنظير است ، و واجب است بر هر شخص بحّاثِ از حقائق كه به آن مراجعه كند . و آن ، در ص 257 و ما بعد آن تا ص 281 [ 286 
  ] از مجلّد 3 از « شرح نهج البلاغة » ابن أبى الحديد ، در شرح آخر خطبهء قاصعه موجود است\r\n","page_name":" 87 ","page_number":107},
  {"content":"\r\n\r\nاو قدح و طعنى به‌عمل نياورده است ، و در دلائل النبّوة و خصائص النبّويّه به او استدلال كرده‌اند .\r\nو نيز ابو جعفر اسكافى ، و شهاب الدين خفّاجى ، اين حديث را صحيح شمرده‌اند ، و سيوطى در جمع الجوامع ( ج 6 ص 396 ) حكايت كرده است كه : ابن جرير طبرى اين حديث را صحيح شمرده است .\r\nعلاوه بر تمام اين مطالب اين حديث به سند ديگر نيز آمده است ، كه روات آن همگى موثق بوده‌اند :\r\nاحمد بن حنبل در مسند خود ( ج 1 ص 111 ) به سند خود از رواتى نقل كرده كه روات آن بدون شبهه و بدون كلام از رجال صحاح هستند ، و آنها عبارتند از شريك ، اعمش ، سهال ، عبّاد . « 1 »\r\nبارى حديث عشيره را بسيارى از بزرگان مانند ابن مردويه ، و سيوطى ، و ابن ابى حاتم ، و بغوى ، و حلبى در سيرة النبوّيّه ، و غير آنها به الفاظ ديگرى نقل نموده‌اند مانند :\r\nايّكُم يُبايعُنى على ان يكونَ اخى وَ صاحِبى وَ وارثى فَلَم يقُم اليه احدٌ فقُمتُ اليهِ وَ كُنتُ اصغَر القَوم الى ان قال فَضرَبَ رَسولُ اللهِ بِيدِهِ عَلى يَدى\r\nو مانند : مَن بايَعَنى على ان يكونَ اخى و صَاحِبى وَ وَليُّكُم مِن بَعدى ؟ فَمَددتُ يَدى و قلتُ : انا ابايعُكَ\r\nو مانند : أنا أدعوكُم إلى كَلِمَتَينِ خَفيفَتَينِ عَلى اللِّسانِ ثَقيلَتَينِ فى الميزانِ : شَهادةُ أن لا إله الَّا اللهُ وَ أنّى رسولُ اللهِ فمَن يُجيبُنى إلى هذَا الَامرِ وَ يُوازِرُنى يَكُن أخى و وزيرى و وَصيّى وَ وارِثى وَ خَليفَتى مِن بَعدى فَلَم يُجبهُ أحدٌ مِنهُم ، فَقامَ عَلىٌّ وَ قَال : أنا يا رَسولَ الله قالَ : إجلِس ثُمُّ أعادَ القَولَ علَى القَومِ ثانياً فَصَمَتوا ، فَقامَ عَلىٌّ وَ قالَ : أنا يا رسولَ الله فقالَ : إجلِس ثُمَّ أعادَ القَولَ عَلى القَومِ ثالثاً ، فَلَم يُجِبهُ أحدٌ مِنهُم فَقامَ عَلِىٌّ وَ قالَ أنا يا رسولَ الله فقالَ : إجلِس فَانتَ أخى وَ وَزيرى و وَصيّى وَ وَارثى وَ خَليفَتى مِن بَعدى .\r\nو مانند : أيُّكُم يَنتَدِبُ أن يكونَ أخى وَ وزيرى وَ وَصيّى وَ خَليفَتى فى\r\n\r\n\r\n","description":"","footnote":"\r\n( 1 ) الغدير ج 2 ص 279 - 280\r\n","page_name":" 88 ","page_number":108},
  {"content":"\r\n\r\nأُمَّتى وَ وَلىُّ كُلِّ مُؤمنٍ بَعدى ، فَسَكَتَ القَومُ حَتّى أعادَها ثَلاثاً ، فَقالَ عَلىٌّ : أنا يا رَسولَ الله\r\nفَوَضَعَ رَاسَهُ فى حِجرهِ وَ تفَلَ فى فيه ، وَ قالَ : اللّهمّ املأ جَوفَهُ عِلماً وَ فَهماً وَ حُكماً ثُمَّ قالَ لابى طالبٍ : يَا أبا طالبٍ إسمَعِ الآنَ لِابنِكَ وَ أطِع فَقَد جَعلَهُ اللهُ مِن نَبيُهِ بِمَنزِلَةِ هرونَ مِن موسى\r\nو مانند : من يؤاخينى و يوازرنى و يكون ولييّى و وصيى بعدى و خليفتى فى اهلى يقضى دينى ؟ الى ان قال رسول الله لعلى : انت ، فقام القوم ، و هم يقولون لابى طالب اطع ابنك فقد امر عليك\r\nو مانند : فايكم يقوم فيبايعنى على انه اخى ، و وزيرى ، و وصييّى و يكون منى بمنزلة هرون من موسى ، الا انه لا نبى بعدى ، الى ان قام على فبايعه و اجابه ثم قال : ادن منى فدنا منه ففتح فاه و مج فى فيه من ريقه و تفل بين كتفيه و ثدييه فقال ابو لهب : فبئس ما حبوت به ابن عمك ان اجابك فملات فاه و وجهه بزاقا\r\nفقال صلى الله عليه و آله : ملأته حكمة و علما\r\nو اخيراً نيز استاد حسن احمد لطفى در كتاب شهيد خالد : الحسين بن على ، ذيل حديث را طبق روايت طبرى آورده است ، و نيز توفيق الحكيم در كتاب محمّد ذيلش را طبق طبرى آورده است ، و شاعر الغدير عبد المسيح انطاكى مصرى ذيل حديث را طبق روايت طبرى آورده ، و يك قصيدهء غرّائى در اين باره سروده است . « 1 »\r\nابوجعفر اسكافى گويد : ( پس از آنكه اين حديث را مفصّلا ذكر كرده است ) آيا طفلى را تكليف به طبخ طعام مىكنند ، و او را مأمور دعوت كردن قوم و عشيره مىنمايند ؟ ، و آيا امين سرّ نبوّت مىگردد كودك پنج ساله يا هفت ساله ؟ ، و آيا غير از عاقل با فهم را ممكن‌است در زمره پيرمردان و صاحب اعتباران در مجلسى گرد آورد ؟ و آيا ممكن‌است كه رسول خدا صلّى اللّه عليه و آله دستش را در دست او بگذارد ، و با او عقد و پيوند برادرى ببندد و او را وصىّ و جانشين خود قرار دهد ، مگر آنكه او اهليّت\r\n\r\n\r\n","description":"","footnote":"\r\n( 1 ) ملخص مطالب الغدير ج 2 ص 280 الى 284\r\n","page_name":" 89 ","page_number":109},
  {"content":"\r\n\r\nآن را داشته باشد ؟ و در واقع بحدّ تكليف بالغ شده باشد ، و لياقت حمل ولايت الهيّه و عداوت دشمنان خدا را داشته باشد .\r\nچرا اين طفل با هم طرازان و هم سنّان خود انس نگرفت ؟ و چرا به طبقه آنان نپيوست ؟ چرا پس از اسلامش نيز با كودكان در جايگاه بازى به بازى كردن ديده نشد ؟ در حالىكه مانند آنان و هم طبقه با آنها بود ؟ چرا در يك ساعت از ساعات خود با آنها مشاهده نشد ، تا آنكه گفته شود لازمه كودكى او را لحظه‌اى فرا گرفت ، و خاطره از دنيا و حداثت سن و هواى كودكى او را به حضور آنان كشانيد و در حال و كيفيّت آنان وارد ساخت ؟\r\nبلكه ما على را نديديم الّا آنكه پافشارى و ثبات قدم در اسلامش به‌خرج داد و در امر خود مجدّ و مصّمّم بود ، و با كردار خود گفتار خود را محقّق مىداشت ، اسلام او عفاف و زهد او را صحّه گذارد و تصديق نمود و به رسول خدا از ميان جميع همطرازان خود پيوست .\r\nعلى امين و اليف رسول خدا بود ، در دنياى خود و آخرت خود ، على شهوت را منكوب نمود و خواطر خود را در خود جمع نمود ، و بر اين امر بسيار شكيبائى و ايستادگى نمود ، چون اميد لقاء خدا و نجات عاقبت و ثواب آخرت را داشت « 1 »\r\n\r\nحديث عشيره در ميان مستشرقين\r\nبارى حديث عشيره ، و نصب أميرالمؤمنين را در آن روز به مسند خلافت به اندازه‌اى مسلّم و آشكار است كه بعضى از مستشرقين اين قضيّه را نقل كرده‌اند : جرج سَيل  GEORGE SALE  در كتاب خود به‌نام قرآن محمد  AL CORANOF MOHAMMED  گويد : محمّد در آن وقت علاقه و محبّت بسيارى از خود نسبت به على ابراز نمود ، و وى را در آغوش خود گرفته ، و به حاضرين مجلس امر نمود كه از على شنوائى داشته او را جانشين او بدانند ، و فرمان او را گردن نهند ؛ آن قوم از مجلس پراكنده شده و به ابو طالب گفتند : اكنون بايد از پسرت اطاعت كنى .\r\nجون دون پرت  JOHN DAVEN PORT  در كتاب « محمّد و قرآن »  MOHAMMED CORAN  ضمن بيان اين داستان گويد : پيغمبر ( ص ) برخاسته ، اخلاق پسنديده خود را اظهار داشت ، و گنجى ابدى ( كنايه از سعادت ابدى ) به آن كس كه از وى پيروى كند بخشيد ، و در نتيجه خطبه‌اىكه از جهت فصاحت و بلاغت مشهور بود ، با پرسش زير ايراد فرمود :\r\n\r\n\r\n","description":"","footnote":"\r\n( 1 ) الغدير جلد 2 ص 287\r\n","page_name":" 90 ","page_number":110},
  {"content":"\r\n\r\nكداميك از شما در برداشتن اين امر مرا يارى خواهد كرد ؟ كداميك نائب مناب و وزير من خواهد گرديد ، چنانچه هرون نائب و وزير موسى بود ؟ سكوت و بهت انجمن را حكمفرما گرديده ، هيچيك جرأت قبول آن وظيفه خطرناكى را كه پيشنهاد گرديد نداشتند ، تا آنكه پسر عمّ پيغمبر ، على آن جوان بىپروا از جاى برخاسته فرياد زد :\r\nاى پيغمبر من تو را يارى خواهم كرد تا آنكه گويد محمّد دستهاى خود را به دور آن جوان با فتوّت درآورد ، و او را در آغوش خود فشرده فرياد زد : اينك نظر كنيد برادر و وزير مرا .\r\nواشنگتن ارونيك آمريكائى ( در « كتاب مقدّس » ترجمه ميرزا ابراهيم خان شيرازى از انگليسى به فارسى ص 60 ) ضمن احوالات پيغمبر اين داستان را نوشته تا آنجا كه گويد :\r\nپيغمبر ( ص ) فرمود : كدام يك از شما قدم پيش نهاده ، مرا به برادرى قبول مىكنيد ؟ كدامين است از شما كه وزير و نائب و قائم مقام من باشد ؟ مدّتى اهل مجلس خاموش بودند ، و از كسى جوابى نمىآمد ، و پيوسته به يكديگر مىنگريستند ، و بعضى از روى تعجّب و برخى به استهزاء با هم تبّسم مىكردند تا آنكه على بن أبىطالب با جرأت و قوّت شباب از هيچ‌كس پروا نكرده ، از ميان برخاست ، و قدم صدق در پيش نهاده گفت : اينك من بنده و خادم توام اى رسول خدا ، اگرچه هنوز كودكم و قابل خدمتگزارى نيستم .\r\nمحمد دست به گردن آن جوان صادق پاك طينت انداخته ، او را تنگ در آغوش كشيد ، و به آواز بلند فرمود : اينك ببينيد برادر و وزير و نائب و قائم مقام مرا !\r\nاين جرأت و جسارت و خودنمائى كودكى مانند على در چنان مجمعى قريش را به خنده و ريشخند آورد ، و به سخريّه رو به ابوطالب كردند و به طعنه به وى گفتند : كه تو هم البتّه متوقّعى كه در حضور پسر تو كمرها خم كنيم ، و او را تعظيم نمائيم . « 1 »\r\nبالجمله ما بايد در دو جهت راجع به اين حديث بحث نمائيم : جهت اوّل در سند و جهت دوّم در دلالت .\r\nاما در سند ، همانطور كه ذكر شد جاى شبهه و شكّى نيست كه سند آن از\r\n\r\n\r\n","description":"","footnote":"\r\n( 1 ) نقل از كتاب « شيعه و اسلام » سبط جزء اول ص 5 و 6\r\n","page_name":" 91 ","page_number":111},
  {"content":"\r\n\r\nنقطه نظر اهل سنّت بسيار قوى است ، و محل خدشه و تشكيك نيست ، و هيچ كس از اهل سنّت اين حديث را ضعيف نشمرده است ، مگر ابن تيميه كه گفته است اين حديث جعل و موضوع است ، و كلام ابن تيميّه را اعتبارى نيست ، چون همه مىدانند كه او مردى متعصّب و عنود و دشمن اهل بيت بوده ، و انكار احاديث مسلّمه و ضروريّه را مىنمايد ، به مجرّد آنكه متضمّن فضيلتى از فضائل اهل بيت رسول خدا باشد .\r\nبلكه در نزد اهل فنّ مسلّم است كه ميزان ردّ و قبول روايت در نزد او همانا نضمن فضائل اهل بيت و عدم آن‌است .\r\nيافعى در « مرآت الجنان » گويد : كه ابن تيميّه داراى فتاواى عجيب و غريبى است ، كه به سبب آنها نيز در نزد اهل سنّت مطرود است ، و به علّت آنها او را زندان كردند ، و از قبيح‌ترين نظريّات او حرمت زيارت قبر رسول خداست .\r\nو عجب از حلبى است كه روايت عشيره را از ابن تيميّه نقل كرده ، تا آنجا مىگويد : حضرت رسول فرمودند : فمن يجيبنى الى هذا الامر و يوازرنى اى يعاوننى على القيام به\r\nقال على : انا يا رسول الله و انا احدثهم سنا و سكت القوم .\r\nو حديث را تا به اينجا خاتمه مىدهد و در سؤال پيغمبر ، و جواب آن حضرت راجع به مقامات أميرالمؤمنين چيزى نمىگويد ، و كلمهء :\r\nعَلى انْ يَكونَ اخىِ وَ وَصيّى وَ خَليفَتِى مِنْ بَعْدى و نيز جواب حضرت : فَانْتَ اخى وَ وَصيّيى وَ خَليفَتى مِنْ بَعْدى را اسقاط كرده است ، و عجيب‌تر آنكه مىگويد : بعضى كلمه اخى وَ وَصيّيى وَ وارِثى وَ وَزيرى وَ خَليفَتى مِنْ بَعْدى را اضافه كرده‌اند . « 1 »\r\n\r\nجنايات طبرى در نقل حديث عشيره\r\nعلّامه امينى گويد : يكى از جناياتىكه بر اين حديث واقع ساختند آنكه اوّلًا طبرى با آنكه در تاريخ خود اين حديث را همان‌طور كه ذكر شد روايت كرده است ، در تفسير خود ج 19 ص 74 اين روايت را بعينها از نقطه نظر سند و متن روايت كرده ، و تمام جزئيّات آن را ذكر كرده است ، مگر آنكه به جاى لفظ وَصِييّى وَ خَليفَتى فيكُمْ\r\n\r\n\r\n","description":"","footnote":"\r\n( 1 ) « ، سيرهء حلبيه » جلد 1 ص 312\r\n","page_name":" 92 ","page_number":112},
  {"content":"\r\n\r\nلفظ كذا و كذا گذارده است و بدين‌صورت حديث را نقل كرده است : قال : فَايُّكُمْ يُوازِرُنى عَلى هذا اْلَامرِ عَلى انْ يَكونَ اخى ، و كذا و كذا و در كلام اخير آن حضرت نيز گفته است : ثم قال : انّ هذا اخى ، و كذا و كذا ملاحظه مىشود كه چه جنايت واضحى نموده و براى پوشاندن حقّ و اخفاء مقامات و فضائل أميرالمؤمنين لفظ وَصييّى وَ خَليفَتى فيكُمْ را به لفظ مجمل تحريف نموده است .\r\nو به دنبال اين تحريف ، ابن كثير شامى در البداية و النهاية ج 3 ص 40 و در تفسير خود ج 3 ص 351 به جاى آن دو كلمه وصيّى و خليفتى فيكم لفظ كذا و كذا گذارده است ، با آنكه مصدر و مخرج اين روايت در نزد او همان تاريخ طبرى بوده است .\r\n\r\nجنايت ابن كثير در نقل حديث عشيره\r\nابن كثير اين حديث را شرح مفصّل داده ، و ليكن در نزد او اثبات نصّى به خلافت أميرالمؤمنين به وصيّت و خلافت دينيّه يا اشاره به اين معانى بسيار ناگوار است ؛ و بدين منظور كه از شرح نصوص خلافت شانه خالى كند مرتكب اين جنايت روايتى شده است .\r\nآيا منظور طبرى هم در تفسير خود اين بوده ، بعد از آنكه خود او در تاريخش آن دو لفظ را صريحاً و صحيحاً آورده ، يا غير آن ، خدا عالم است .\r\n\r\nجنايت هيكل در نقل حديث عشيره\r\nو ثانياً محمّد حسنين هيكل « 1 » نيز يك فضيحت آشكارى در تحريف اين حديث نموده ، زيرا اوّلًا در طبع اول از كتاب خود بنام « حيات محمّد » ص 104 حديث را ذكر كرده و بدينقسم خاتمه مىدهد :\r\nفَايُّكُمْ يُوازِرُنى هذا اْلَامْرَ وَ انْ يَكونَ اخى وَ وَصيّيى وَ خَليفَتى فيكُم ، فَاعْرَضوا عنْهُ وَ هَمّوا بِتَركِهِ ، لكِنَّ عَلِيّاً نَهَضَ وَ ما يَزالُ صَبِيّاً دونَ الْحُلُمِ وَ قالَ : انَا يا رَسولَ اللهِ ! عَوْنُكَ ، انَا حَرْبٌ عَلى مَنْ حارَبْتَ فَاْتَبَسَّمَ بنو هاشمٍ وَ قَهْقَهَ بَعْضُهُمْ وَ جَعَل\r\n\r\n\r\n","description":"","footnote":"\r\n( 1 ) وزير فرهنگ اسبق مصر و سردبير مجله الاهرام\r\n","page_name":" 93 ","page_number":113},
  {"content":"\r\n\r\nنَظَرَهُمْ يَنْتَقِلُ مِنْ ابيطالِبٍ الى ابْنِهِ ثُمَّ انْصَرَفُوا مُسْتَهْزِئينَ « 1 »\r\nزيرا گذشته از آنكه جمله : « عونك انا حربٌ على ما حاربت » را از نزد خود به حديث اضافه كرده است ، و اين جمله در هيچ يك از روايات ديده نمىشود تفريع رسول خدا را در پاسخ به على آنجا كه فرمودند : فَانْتَ اخى وَ وَصييّى وَ وارِثى وَ خَليفَتى فيكُمْ را حذف نموده است ، و چون در اين عمل شنيع خود كسى را نديد كه از او مؤاخذه كند ، و در اين تصرّفات و تقوّلات بر او خرده گيرد ، آنچه را كه بطور كلى راجع به أميرالمؤمنين عليه السّلام بوده است در طبع دوّم از كتاب خود حذف نموده است .\r\nشايد سِرِّ آن همان ملاحظه منظور ابن كثير و أمثال ابن كثير بوده است ، كه بعد از نشر متوجّه شده ، و در طبع دوّم ترميم نموده است ؛ يا آنكه سيل اعتراضات در جرائد و محافل و خرده‌گيرىهاى بسيار راجع به اين موضوع ، و درج جمله اوّل در كتاب خود كه از ناحيه دشمنان اهل بيت عليهم السّلام متوجّه او شده است ، و همين امواج سرزنش و مؤاخذه او را در پرّهء افكنده تا مجبور و مضطّر به حذف و تحريف آن در طبع دوّم شده است « 2 » ، يا آنكه كما آنكه عادت شايع در بسيار از چاپخانه هاست كه بعضى از جملات را كه مورد نظرشان نباشد حذف مىكنند ، و مؤلف چون با آنها اشتراك در منظور داشته از حذف آنها چشم‌پوشى نموده است ، و يا عاجز از دفع آنها بوده است ؟ و بر هر تقدير ، خداوند شعور و ادراك زنده را متوجّه كند ، و امانت موصوفه الهى و حقّ ضايع شده و مورد تأسف را در دلها زنده فرمايد . « 3 »\r\nو امّا جهت دوّم از بحث كه دلالت و مفهوم حديث است ، آنكه در اين حديث با اختلاف مضامينى كه در نقل آن شده است جمله : انْتَ اخى وَ وَصييّى وَ\r\n\r\n\r\n","description":"","footnote":"\r\n( 1 ) در كتاب « على و الوصية » از ص 4 الى ص 19 روايات بسيارى از طرق مختلفه با ذكر اسناد و علمائى كه اين حديث را در كتابهاى خود نقل كرده‌اند بيان مىكند و نيز در ص 337 مدارك اين حديث را مفصلا شرح داده است ، و در ص 374 كه استدراكات كتاب را بيان مىكند تحت عنوان الحديث الرابع روايت عجيبى در اين مورد از ابو بكر خطاب به عباس بن عبد المطلّب نقل مىكند كه در آن حديث ابو بكر مىگويد : كه رسول خدا چون عشيره را جمع نمود فرمود : فمن يقوم منكم يبايعنى على ان يكون اخى و وزيرى و وصييى و خليفتى فى اهلى ، فلم يقم الخ و نيز در ص 375 نظير آن را نقل مىكند و اين دو حديث را از تاريخ مخطوط ابن عساكر كه صورت فتوگرافى آن در مكتبة الامام أميرالمؤمنين العامة در نجف اشرف است نقل مىكند . و در « مناقب » ابن شهرآشوب ج 1 ص 544 نيز از ابو بكر اين حديث را نقل مىكند\r\n( 2 ) شيخ محمّد جواد مَغنيّة در كتاب « الشّيعة و التّشيّع » ( طبع مكتبة المدرسة و دار الكتاب اللبنانى بيروت ) ص 14 گويد : شيخ محمّد حسن مظفّر در كتاب « دلآئل الصّدق » ج 2 ، ص 233 از كتاب « كنز العمّال » ج 6 ، ص 397 نقل كرده است كه : إنَّ النَّبىَّ قالَ لِعَشيرَتِهِ : قَدْ جِئْتُكُمْ بِخَيْرِ الدُّنْيَا وَ الأخِرَةِ ، وَ قَدْ أمَرَنى رَبّى أن أدْعُوَكُمْ إلَيْهِ ؛ فَأَيُّكُمْ يُوازِرُنى عَلَى أمْرى هَذَا ؟ قالَ عَلىٌّ : أنَا يا نَبىَّ اللَهِ أكونُ وَزيرَكَ عَلَيْهِ فَأَخَذَ النَّبىُّ بِرَقَبَتِهِ وَ قالَ : إنَّ هذا أخى وَ وَصيّى وَ خَليفَتى فيكُمْ ؛ فَاسْمَعوا لَهُ وَ أطيعوا ! فقامَ القَوْمُ يَضْحَكونَ وَ يَقولونَ لِابى طالِبٍ : قَدْ أمَرَكَ أنْ تَسْمَعَ وَ تُطيعَ لِوَلَدِكَ عَلىٍّ ! آنگاه در تعليقه گويد : اين حديث را محمّد حسين هيكل در كتاب « حيوة محمّد » طبع اوّل آورده است ، و در طبع دوّم در مقابل 500 جنيه كه گرفته است ، حذف كرده است ؛ و دليل ما تقابل ميان دو طبع است . نظر كن به تعليقهء ص 114 از « أعيان الشّيعة » ج 1 ، قسمت 1 ، طبع 1960 انتهى . ( جنيه پولى است كه در مصر مصرف مىشود\r\n( 3 ) ترجمه خلاصه آنچه در الغدير جلد 2 صفحه 287 الى 289 وارد شده است\r\n","page_name":" 94 ","page_number":114},
  {"content":"\r\n\r\nخَليفَتى فيكُمْ وَ اسْمَعوا لهُ وَ اطيعوا آمده است ، و اين نصىّ است از رسول خدا بلكه نصّ جلّى و آشكارى خلافت بلافصل و وصايت آن حضرت ، مانند حديث غدير خم ، غاية الامر اين تنصيص دربدو نبوّت و دعوت ، و حديث غدير در پايان آن ، هنگام نزول جبرائيل و اخبار به آن حضرت به نزديكى و فرا رسيدن مرگ واقع شد .\r\nبگذريم از بعضى از رواياتىكه آنفاً ذكر شد ، و در آنها نيز عنوان وارثى و وزيرى و ولىِّ كل مؤمن بعدى و هو بمنزلة هرون من موسى و يقضى دينى و لفظ اسْمَعوا له و اطيعوا وارد شده است ، كه هر يك از آنان نيز صراحت بر ولايت و خلافت آن حضرت دارد .\r\nفرض كنيم اگر در مجموع اين احاديث غير از جمله « اخى و وصييى و خليفتى فيكم » نبود باز معلوم است كه اين جمله چقدر بطور واضح و آشكار صراحت بر نصب آن حضرت به مقام خلافت و وصايت را مىرساند .\r\n\r\nولايت أميرالمؤمنين از روز اوّل با توحيد خدا و نبوت رسول توأم بوده است\r\nبنابراين به‌طور يقين مىتوان گفت كه ولايت أميرالمؤمنين عليه السّلام از روز اوّل با شهادت به لا الهَ الَّا اللهُ وَ مُحَمَّدٌ رَسولُ اللهِ شروع شده و عَلِىٌ وَلىُّ الله جمله متّصله و غير قابل انفكاك با آنها بوده است .\r\nچون در روز اوّلى كه پيغمبر اقوام خود را به اسلام دعوت نمود و آنان را به اقرار به شهادتين امر فرمود ؛ در همين روز و در همين مجلس آنان را امر به اطاعت مولى الموالى أميرالمؤمنين و پيروى از آن حضرت نموده « 1 » ، و ولايت و خلافت او را اعلان نمود .\r\nبنابراين اسلام از روز اوّل كه طلوع كرد با اين سه جمله بود : شهادت به خدا و شهادت به نبّوت رسول الله و شهادت به ولايت علىّ ولىّ الله ، و آنچه را كه شيعه مىگويند از وجوب تبعيت از أميرالمؤمنين يكى از مسائل قطعيّه اسلام است ، و حقيقت تشيّع ، حقيقت اسلام است و افراديكه به شهادتين اكتفا نموده و ولايت و خلافت أميرالمؤمنين را رفض كرده‌اند جزئى از اسلام را ردّ نموده‌اند ، و در واقع اسلام را ردّ نموده‌اند .\r\nهم‌چنانكه افرادى كه شهادت به توحيد مىدهند و به نبّوت نمىدهند نيز جزئى از حقيقت را اقرار و جزئى را انكار و در واقع حقيقت را انكار نموده‌اند .\r\nتشيّع و تبعيّت از اهل بيت و اوصياى حضرت رسول الله از روز اول اسلام\r\n\r\n\r\n","description":"","footnote":"\r\n( 1 ) جالب اينجاست كه در اين روايت ، نه تنها أميرالمؤمنين عليه السّلام را پس از رحلت خود ، بلكه در زمان حيات خويشتن نيز ولىّ و امام و واجب الطّاعة معيّن فرموده است ؛ زيرا كه ميفرمايد : فَاسْمَعُوا لَهُ وَ أَطِيعُوا . اين عبارات ، وجوب سمع و طاعت را براى آن حضرت در زمان خود رسول الله إثبات مىكند ، و دلالت بر عصمت آن حضرت از همان روز دارد ؛ زيرا بين عصمت و واجب الاتّباع بودن ملازمه است . همچنانكه از همان روز كانَ مِن رَسولِ اللَهِ بِمَنزِلَةِ هَرونَ مِن موسَى إلّا أنَّهُ لَيْسَ بِنَبِىٍّ . و بر اين گفتار ، كلام علّامه آية الله سيّد شرف الدّين عاملى در كتاب « النّصّ و الاجتهاد » ( طبع دوّم ، مطبعة دار النّهج بيروت ) ص 376 در تعليقة اوّل دلالت دارد\r\n","page_name":" 95 ","page_number":115},
  {"content":"\r\n\r\nپايه گذارى شد ، و بر همين اساس نصوص صريحه از آيات قرآن ، و كلام رسول الله به تدريج نيز راجع به ولايت اضافه شد ، همچنانكه نصوص صريحه از آيات قرآن و كلام آن حضرت نيز به تدريج راجع به توحيد و نبوّت اضافه شد .\r\n\r\nاميرالمؤمنين عليه السّلام در تمام مراحل رسالت يار و مددكار پيامبر اكرم بود .\r\nو علاوه از اين حديث استفاده مىشود كه أميرالمؤمنين عليه السّلام در اصل تحمّل مشاقّ نبّوت و برداشتن وظيفه خطير تبليغ و رسانيدن احكام و جهاد و بالأخره در ايصال مردم جهان را به سر منزل مقصود كه وظيفه رسالت است شريك و سهيم بوده‌اند ، چون مضمون روايت اين نيست كه هر كس ايمان بياورد وصىّ و خليفهء من خواهد بود ، بلكه مضمون اين است كه هر كس مرا در اين كار معاونت و معاضدت نمايد ، و قوّت بازوى من گردد ، و يار و معين من باشد ، او خليفه من است .\r\nزيرا كه جملاتى كه از آن حضرت روايت شده اين است :\r\nايّكُمْ يُوازِرنى عَلى هَذا اْلَامر ؟ كدام يك از شما مرا يارى مىكنيد در اين امر وَ ايُّكُمْ يُبايِعَنى عَلى انْ يَكونَ اخى وَ صاحِبى وَ وارِثى ؟ كدام يك از شما بيعت مىكند ، يعنى سر مىسپارد ، و خود را مىفروشد ، كه اختيارات خود را كنار گذارده ، و در تمام مراحل نبوّت و تحمّل مشاقّ و وظيفه خطير ارسال و مواجهه با هزاران مشكلات ، برادر من و ملازم و مصاحب با من و وارث من باشد ، بطورىكه بعد از من نيز اين مسؤوليّت تنها بر دوش او سوار شود ، و يك تنه در مقابل دنياى كفر رسالت مرا ابلاغ و از عهده آن برآيد .\r\nوَ ايُّكُمْ يُؤآخينى وَ يُوازِرُنى وَ يَكونُ ولييّى وَ وَصييّى بَعْدى وَ خَليفَتى فى اهْلى يَقْضى دَيْنى ؟ كدام يك از شما با من در اين امر ، برادرى و كمك مىكنيد كه بوده باشد صاحب اختيار و سرپرست و وصىّ بعد از من ، و جانشين من در اهل من كه دين مرا ادا كند .\r\nوَ ايُّكُمْ يَنْتَدِبُ انْ يَكونَ اخى وَ وَزيرى وَ وَصييّى وَ خَليفَتى فى امُّتى وَ وَلُّى كُلِّ مُؤمِنٍ بَعْدى ؟ و كدام يك از شما قبول مىكنيد برادر من ، و وزير من ، و وصىّ من ، و خليفه من در امّت من ، و صاحب اختيار هر مؤمنى بعد از من بوده باشد .\r\nاز تمام اين جملات استفاده مىشود كه حضرت رسول الله در برداشتن اين بار عظيم دنبال مُعْين و يار مىگشتند ، و براى خود قوّت بازو و ناصر مىطلبيدند .\r\nاين جملات صراحت دارد كه كيست از شما در چنين وضعيت و حالتى كه\r\n\r\n","description":"","footnote":"","page_name":" 96 ","page_number":116},
  {"content":"\r\n\r\nمن دارم بيايد و مرا تنها نگذارد ، و براى نصرت دين خدا قيام كند ، و در زنده بودن و مردن من اين بار را به دوش بگيرد ، در زنده بودن مصاحب و ملازم من باشد ، و پس از مرگ از عهدهء وظائف رسالت برآيد ، و دينى را كه من به خدا دارم و عهده‌اى را كه قبول كرده‌ام ادا كند .\r\nبنابراين با قبول كردن چنين موضوعى ، أميرالمؤمنين در تمام مراحل اداء رسالت ، و رسانيدن مردم را بسر منزل سعادت ، و متعهّد بودن به عهده أعباءِ و مشكلات خلافت با وجود مقدّس رسول خدا سهيم و شريك بوده است .\r\nصلَّى الله عَلَيكَ يا أبا الحَسَن ، تصوّر نشود كه مقامى را كه رسول الله از عنوان برادرى و وزارت و خلافت و وراثت و ولايت به آن وجود عزيز ، عنايت فرمودند يك امر تشريفاتى ، و يك نتيجه و بهره‌اى در مقابل قبول او بود ، و كَانَّهُ مىخواستند جزاى او را به اعطاى چنين مناصبى داده باشند ، بلكه با اين جملات او را براى تحمل مشاق در تمام اين امور طلبيدند ، و فرمودند :\r\nكيست كه اين كوه عظيم و كمر شكن را به دوش مىگيرد ؟\r\nكيست كه در مخالفت مشركين و دنياى كفر و شرك دوش به دوش من قيام نموده ، و نگذارد كه تمام اين فشارها تنها بر من وارد آيد ؟\r\nكيست كه در جنگها و غزوات از جان و دل به تمام معنى در رتبه و رديف من براى اعلاى كلمهء حقّه قيام كند ؟\r\nكيست كه خود را در برابر مخالفتهاى شديد قريش و طوائف كفر بىپروا حاضر ببيند ؟\r\nكيست كه‌براى هجرت و دربه‌درى در كوهها و بيابانها متوارى شود ؟\r\nكيست كه حاضر باشد در ليلة المبيت در جاى من بخوابد و بدن خود را زير شمشيرهاى شجعان عرب قطعه قطعه ببيند .\r\nكيست كه و كيست كه حتّى بعد از موت من در برخورد با منافقين امّت خود را نبازد ، و يك ذرهء هوى در دل خود راه ندهد و با هزاران مشكلات و كوههاى غم و اندوه بسازد ، و دست از دست تخطّى نكند و ناله‌هاى دختر من زهراء ، او را به احساسات قبيلگى و قومى تحريك نكند ، و مانند درياى عظمت و وقار طبق وظيفه خود رفتار نموده ، و نه تنها عصر آن‌روز بلكه تمام عالم بشرّيت و انسانيّت را تا روز رستاخيز ، به علم و حلم و عظمت و وفا و صفا و صدق و زهد و بىاعتنائى به غير خدا تعليم و\r\n\r\n","description":"","footnote":"","page_name":" 97 ","page_number":117},
  {"content":"\r\n\r\nتربيت نمايد .\r\nاى مردم دنيا بدانيد كه أميرالمؤمنين آن طفل خردسال در آن‌روز در مقابل چنين مشكلاتى به جواب رسول اكرم پاسخ مثبت داد ، و با پاسخ خود اين امواج سهمگين خطرات را با سينه باز و قلب تواناى خود به‌كنار مىزد ، و خود را حاضر براى فداكارى در دقيق‌ترين لحظات و باريكترين دقائق آماده نمود ، و تمام صحنه‌ها و پيش‌آمدهاى بيست و سه سال زمان رسالت حضرت رسول اكرم و سى سال پيش‌آمدهاى ناگوار و خرد كننده بعد از رحلت آن حضرت را چون آئينه در مقابل ديدگان خود ديد ، و برخاست و فرياد زد : انَا يا رَسولَ اللهِ\r\nمنم اى پيغمبر خدا كه يار و معين تو و مصاحب و ملازم تو باشم ، آنى از تو غفلت نورزم ، جان و مال و شخصيّت و حيثيّت و دنياو عِزّرا به خاك پاى مباركت نثار كنم ، منم كه حاضرم ببينم ريسمان بر گردن من انداخته و براى اخذ بيعت به مسجد برند « 1 » و زبان خود را از راه عفّت و صواب خارج نكنم ، و احساسات من مرا تحريك نكند .\r\nمنم كه حاضرم ببينم در كنار در خانهء دخترت هيمه و هيزم گرد آورده خانه را آتش زنند « 2 » ، و صداى واويلاه وامحمّداه ! از نور ديده ات بشنوم ، و لكن براى حفظ شريعت ، و بقاى قرآن و اعلاى اسلام اهمّ را فداى مهّم ننموده ، از وظيفه خود تجاوز نكنم .\r\nمنم كه در دقيق‌ترين اوقات امتحان ، در لحظاتىكه دو بزرگ قريش ابوسفيان و عبّاس آمده و مىگويند : على دستت را براى بيعت بياور با تو بيعت كنيم ، در اين‌صورت احدى را ياراى مخالفت با تو نخواهد بود « 3 » و اگر بخواهى كوچه‌ها و شوارع مدينه را از سواره و پياده بر عليه غاصبين و دشمنانت پر خواهيم نمود ، « 4 » هيچ جوابى به آنها ندهم ، و سكوت اختيار كنم .\r\nمنم كه با گريه و آه از ظلمى كه بر دخترت روا داشتند ، به قبرت پناهنده شده ، بگويم يا ابْنَ امَّ انَّ الْقَوْمَ اسْتَضْعَفونى وَ كادوا أَ يقْتُلونَنى « 5 »\r\n\r\n\r\n","description":"","footnote":"\r\n( 1 ) ابن ابى الحديد جلد 2 صفحه 19 و جلد 1 صفحه 134 و الامامه و السياسة جلد 1 صفحه 12\r\n( 2 ) ابن ابى الحديد ج 2 ص 20 و ابو الفداء ج 1 ص 156 و ابن عبد ربه ج 3 ص 64\r\n( 3 ) شرح نهج البلاغه ابن ابى الحديد جلد 1 ص 131 نقلا عن كتاب السقيفة\r\n( 4 ) اين كلام ابو سفيان است ابن ابى الحديد جلد 1 ص 130\r\n( 5 ) الامامة و السياسة جلد 1 صفحه 13\r\n","page_name":" 98 ","page_number":118},
  {"content":"\r\n\r\nبدون جهت نبود كه يك نفر از دعوت شدگان در مجلس عشيره برنخاستند ، و اين معنى را نپذيرفتند ، با آنكه رسول الله را صادق مىدانستند .\r\nرسول الله از كودكى در ميان آنها بزرگ شده بود ، شخص غريب و مجهولى نبود ، لكن چون مىديدند كه قبول كردن اين معنى ، قبول كردن هزاران نگرانى و مشكلات و خونِ جگرهاست ، برخاستند و مجلس رسول الله را با لبخند و تمسخر ترك گفتند .\r\nبه حديث عشيره اشاره مىكند مرحوم سيّد حميرى در بعض از قصائد خود مثل اين قصيده :\r\n بِابى انْتَ وَ امّى * يا اميرَالْمُؤمِنينا\r\nبِابى انْتَ وُ امّى * وَ بِرَهْطى اجْمَعينا \r\nتا آنكه مىگويد :\r\n كُنْتَ فى الُّدنْيا اخاهُ * يَوْمَ يَدْعو اْلَاقْرَبينا « 1 » \r\nو نيز گويد :\r\n مِنْ فَضْلِهِ انَّهُ كانَ اوَّلَ مَنْ * صَلّى وَ آمَنَ بِالرَّحْمنِ اذْ كَفَروا\r\nسِنينَ سَبْعاً وَ أيّاماً مُحَرَّمَةً * مَعَ النَّبِىِّ عَلى خَوٍف وَ ما شَعُروا\r\nوَ يَوْمَ قالَ لَهْ جَبْرَيْلُ قَدْ عَلِموا * انْذِرْ عَشيرَتَكَ اْلَادْنَيْنَ انْ بَصُروا \r\nتا آنكه گويد :\r\n مَنِ الذَّى قالَ مِنْهُمْ وَ هُوَ احْدَثْهُمْ * سِنًّا وَ خَيْرُهُمْ فِى الذِّكْر اذْ سَطُروا\r\nآمَنْتَ بِاللهِ قَدْ اعْطَيْتَ نافِلَةً * لَمْ يُعْطِها احَدٌ جِنٌّ وَ لا بَشَرٌ\r\nوَ انَّ ما قُلْتَهُ حَقُّ وَ انَّهُمْ * انْ لَمْ يَجيبوا فَقَدْ خانوا وَ قَدْ خَسِروا « 2 »\r\nفَفَازَ قِدْماً بَها وَ اللهِ اكرَمَهُ * وَ كانَ سَبّاقَ غاياتٍ اذَا ابْتَدَروا \r\n\r\n\r\n","description":"","footnote":"\r\n( 1 ) اين قصيده در ديوان حميرى ص 436 مذكور است و اصل آن را از « الغدير » جلد 2 ص 250 و « اعيان الشيعة » جلد 12 ص 268 و « مناقب » جلد 2 ص 26 و 177 و جلد 3 ص 55 مرقوم داشته‌اند\r\n( 2 ) ديوان حميرى ص 203 و اصل اين قصيده را از « اعيان الشيعه » 12 : 248 و « الغدير » 2 : 250 و « مناقب » 2 : 26 ذكر كرده است\r\n","page_name":" 99 ","page_number":119},
  {"content":"\r\n\r\nو نيز در قصيدهء ديگر خود گويد :\r\n عَلِىٌّ عَلَيْهِ رُدَّتِ الشَّمْسُ مَرًّةً * بِطَيْبَةِ يَوْم الْوَحْىِ بَعْدَ مَغِيبِ \r\nتا آنكه گويد :\r\n وَ قيلَ لَهُ انْذِرْ عَشيرتَكَ اْلَاوْلى * وَ هُمْ مِنْ شَبابٍ ارْبَعينَ وَ شَيْبِ \r\nتا آنكه گويد :\r\n فَفازَ بِها مِنْهُمْ عَلِىٌّ وَ سادَهُمُ * وَ ماذاكَ مِنْ عاداتِهِ بِغَريبٍ « 1 » \r\n\r\n\r\n","description":"","footnote":"\r\n( 1 ) ديوان حميرى ص 117 و اصل او را از « الغدير » جلد 2 ص 251 ص 26 و 318 ذكر كرده است\r\n","page_name":" 100 ","page_number":120},
  {"content":"\r\n\r\n\r\nدرس ششم : عصمت انبياء منافاتى با اختيارى بودن افعال آنان ندارد\r\n\r\n","description":"","footnote":"","page_name":" 101 ","page_number":121},
  {"content":"\r\n . \r\n","description":"","footnote":"","page_name":" 102 ","page_number":122},
  {"content":"\r\n\r\nبسم الله الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و قوّة الا بالله العلىّ العظيم\r\nقال الله الحكيم فى كتابه الكريم :\r\n « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  « 1 »\r\n\r\nعصمت انبياء از راه تماميّت حجّت از طرف خدا\r\nپيمبرانى بودند كه به‌شارت مىدادند ، و مىترسانيدند ، براى آنكه براى مردم حجّتى و عذرى بر خدا بعد از آنها باقى نبوده باشد .\r\nاين آيه مباركه علّت فرستادن پيغمبران را به‌سوى مردم ، و علّت تبشير و انذار آنها را مىرساند ، و آن اينكه حجّت بر مردم تمام شود و در اثر خطا گناهى كه مرتكب مىشوند عذرى نداشته باشند ، و حجّت و عذرى را بر خدا در روز باز پسين اقامه نكنند ، كه ما نفهميديم ، كسى نبود به‌ما راهنمائى كند .\r\nو معلوم‌است كه قاطعيّت عذر و حجّت بودن اقوال و افعال انبياء وقتى است كه آنها معصيّت نكنند ، يا در قول و فعلشان دچار اشتباه نگردند ؛ و در تلقّى احكام از خدا و ابلاغ آنها نيز دچار خطا نشوند ، و الّا در غير اين‌صورت حجّت و عذر براى مردم باقى خواهد ماند .\r\nآنها مىگويند : ما گناه كرديم به‌علّت اينكه پيمبران را گناهكار ديديم ، و خطا و گناهى كه از ما سر زد به‌علّت اشتباه نمودن پيغمبر در گفتار و كردارش بود ، او اشتباه كرد . وحى را صحيحاً تلقّى ننموده يا صحيحاً تلقّى نموده لكن در ابلاغ آن\r\n\r\n\r\n","description":"","footnote":"\r\n( 1 ) سوره النساء : ( 4 ) صدر آيه 164\r\n","page_name":" 103 ","page_number":123},
  {"content":"\r\n\r\nدچار اضطراب و اشتباه گرديد ، و بالنتيجه ما افعال را بر خلاف حّق انجام داديم .\r\nپس پيغمبران براى اين منظور كه آمده‌اند ، حتماً نبايد اشتباه و گناه كنند و الّا منظور از فرستادن آنها حاصل نخواهد بود و اين‌است معنى عصمت .\r\nاز آيه‌اى ديگر نيز مىتوان استفاده عصمت نمود :\r\n « وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ »  « 1 »\r\n\r\nاثبات عصمت از آيه ديگر\r\nهيچ پيغمبرى را نفرستاديم مگر براى آنكه به‌اذن خدا مطاع واقع شوند ، يعنى مردم از آنها اطاعت كنند ، و مطيع آنان گردند .\r\nبنابراين همان‌طور كه انبياء به اذن خدا مطاع مىشوند ، مردمى كه از آنها تبعيت مىكنند بالملازمه به اذن خدا مطيع خواهند بود ، و ارادهء خدا و اذن خدا بر فعل آنان تعلّق خواهد گرفت .\r\nو معلوم‌است كه اگر پيغمبر در ابلاغش اشتباه كند يا گناهى مرتكب شود ، و بالنتيجه در گفتار و كردارش كه دو وسيله رسانيدن احكام است از حق تجاوز كند ، مردمى كه پيروى از او مىكنند ، طبعاً نيز از حقّ تجاوز نموده و فعل خلاف حقّ را انجام مىدهند .\r\nو طبق آيه مباركه كه اذن خدا بر فعل آنان تعلّق گرفته است ، بايد اذن خدا بر فعل باطل نيز تعلّق گيرد ، و چون ارادهء خدا پيوسته حقّ است و به فعل حقّ تعلّق مىگيرد ، بنابراين نبايد از انبياء هيچ گناهى و يا خطائى سر زند تا اذن خدا كه بر فعل متابعين آنها تعلّق مىگيرد بر فعل حقّ تعلّق گيرد .\r\n « وَ اللَّهُ يَقُولُ الْحَقَّ وَ هُوَ يَهْدِي السَّبِيلَ »  « 2 »\r\nو علاوه اگر از پيغمبرى گناه سر زند ، چه در گفتار و چه در افعال ، چون معصيّت مبغوض خداست ، و مورد نهى حضرت اوست ، لذا بايد آن گناه هم مورد بغض و نهى خدا باشد ، و هم مورد حبّ و امر خدا .\r\nمورد بغض و نهى ، از جهت آنكه به‌الفرض گناه است و هر گناهى را خداوند مبغوض داشته و از او نهى مىنمايد ، مورد حبّ و امر خدا از جهت آنكه اين گفتار و كردار بنا به‌فرض باذن خدا بوده و منظور از رسالت او مطاع بودن اوست ؛ و بنابراين\r\n\r\n\r\n","description":"","footnote":"\r\n( 1 ) ، سوره النساء : ( 4 ) صدر آيه 63\r\n( 2 ) سوره النساء : ( 4 ) صدر آيه 33\r\n","page_name":" 104 ","page_number":124},
  {"content":"\r\n\r\nاين قول و فعل از اذن و اجازه و اراده خدا سرچشمه گرفته است ؛ و چون اجتماع حبّ و بغض در شيىء واحد از جهت واحد ، و نيز اجتماع امر و نهى بر فعل واحد از جهت واحد ، محال است ، لذا گناه و معصيت از پيمبران محال است و اين‌است معنى عصمت .\r\n\r\nملكهء عصمت موجب اضطرارى بودن افعال نمىشود\r\nبسيارى از مردم گمان مىكنند كه انبياء و ائمّه كه داراى ملكهء عصمتند ، افعالى كه از آنها سر مىزند بدون قوّه علميّه و ارادهء اختياريّهء آنها بوده است .\r\nفرشتگان سماوى كه حضرت احديّت براى حفظ و حراست دلهاى آنها از خطا و معصيت ، بر آنان گماشته ، و چون رصد در مقام مصونيّت و حفاظت آنها بر مىآيند ، آنها را از هر گونه اختيار و دخالتى بر حذر داشته‌اند .\r\nبنابراين نبايد عبادت و مجاهدت آنها را به ساير افراد بشر قياس نمود ، زيرا افراد بشر در اثر مجاهده و مبارزهء با نفس طىّ طريق خدا را مىكنند و دچار مشكلات و مشاقّ مىگردند ، ولى آنها آسوده خاطر توسّط جبرائيل و ساير فرشتگان راهنمائى مىشوند ، و بدين‌جهت ذاتاً طاهر و پاك بوده‌اند ، و در سير نيز غير از طهارت و پاكى چيزى در آنان وارد نمىشود .\r\nبنابراين آنچه را كه آنها نموده‌اند ، از تبليغ و ترويج و استقامت ، و مجاهده و عبوديّت ، و صدق به هيچ‌وجه از ساير مردم توقع نبايد داشت ؛ چون سنخ وجود آنها با ساير افراد بشر مغايرت دارد ؛ و بالنتيجه در كردار و گفتار نيز مغاير خواهند بود ؛ و در نتيجه عصمت آنان مربوط به خود آنان نيست ، بلكه مربوط به خداست كه اين‌طور آنها را در بين دو دست خود سير مىدهد ، و آنان بدون اختيار و قوّه عِلميّهء قلبيه بر تحريك خدا متحرّك‌اند .\r\nاين گمان بسيار غلط و نابجا بوده ، و علاوه موجب باز شدن راه تكاهل و سستى به افراد امّت مىشود ، زيرا معلوم است كه انبياء با وجود آنكه داراى مقام عصمت و طهارتند ، و با وجود آنكه به ارادهء خدا و اختيار حضرت او و فرشتگان او در مصونيّت و حفظند ، ليكن در عين حال آن عصمت و ارادهء خدا از وجود آنان خارج نبوده و بدون قوّهء عِلميّه و دَرّاكه ، و بدون اراده قلبيّه و اختيار ، از آنان كارى صورت نمىگيرد .\r\nبراى توضيح اين مطلب مىگوئيم : تمام حوادث و موجوداتى كه در اين عالم\r\n\r\n","description":"","footnote":"","page_name":" 105 ","page_number":125},
  {"content":"\r\n\r\nبه‌وجود مىآيند منوط و مربوط به‌سبب و علّتى هستند كه از آن ناشى شده ، و به علّت صدور از آن علّت در خارج متحقّق مىگردند .\r\nبنابراين تمام افعال و اقوالى كه از پيغمبر سر مىزند ، بر ميزان واحد ، كه همه آنها صواب و حقّ و اطاعت است معلول سببى است كه در خود پيغمبر وجود دارد ؛ و آن همان ملكه و قوّهء رادعه‌اىاست كه در پيغمبر موجود است .\r\nهمان‌طور كه ما هر فعل و كارى كه انجام دهيم تا اوّل صورت آن روز تصوّر نكنيم و ميل به آنها پيدا نكنيم و به‌دنبال آن ارادهء تحققّ او را ننمائيم آن فعل از ما سر نمىزند ، و براى آنكه كارى را انجام دهيم در وهلهء اوّل بايد حتماً منظره و شكل آن كار را تصوّر كنيم ؛ و در وهلهء دوّم ميل به آن كار پيدا كنيم ، و در وهلهء سوّم ارادهء به‌جا آوردن آن را در خود ايجاد كنيم .\r\nدر انبياء نيز همين‌طور است ، افعالى كه از آنها سر مىزند پس از تصوّر صورت علميّه و ميل و ارادهء تحققّ آن است .\r\nباز براى توضيح مىگوئيم ، از ما افراد بشر كارهاى خوب و بدى سر مىزند ؛ براى كارهاى خوب حتماً بايد اوّل صورت علميّه آن‌را در نظر آورده و بعد از ميل و اراده بجاى آوريم ، و براى كارهاى بد نيز حتما بايد اوّل صورت علميّه آن را در نظر بگيريم ، و سپس ميل و اراده به وقوع آن پيدا كنيم .\r\nحال اگر فرض بشود در افرادى آن صورتهائى كه در ذهن آنها پيدا مىشود و به آن ميل مىكنند ، فقط و دائماً صورت‌هاى خوب و پسنديده باشد ، بنابراين بعد از تعلّق اراده به آنها ، هميشه و بطور دوام از آنها كارى پسنديده ظهور و به‌روز خواهد نمود ؛ و اگر به‌عكس در ذهن افرادى پيوسته صورتهاى قبيح و منظره‌هاى خيانت و جنايت و معصيت به‌وجود آمده و بدان ميل و اراده كنند ، پيوسته از آنها افعال قبيحه صادر خواهد شد ، اينها اهل شقاوتند كما آنكه دسته اوّل اهل سعادتند .\r\nپيغمبران از افرادى هستند كه دائماً در ذهن آنها صورت‌هاى خيرات و كردار نيك منعكس مىشود ، و بدان ميل مىكنند ، و پس از اراده انجام مىدهند ؛ و چون اين صورت‌ها پشت سر هم بدون فاصله در ذهن آنها پيدا مىشود ، براى آنان حصول اين صُوَر ملكهء مىگردد ، ماند ملكهء عفت و شجاعت و سخاوت و غيرها ، و اين عبارت است از ملكهء عصمت در آنها .\r\nبنابراين صدور افعال از پيمبران به وصف طاعت ، هميشه و به نحو دوام ،\r\n\r\n","description":"","footnote":"","page_name":" 106 ","page_number":126},
  {"content":"\r\n\r\nبه‌علت صورت علميّه حسنهء دائميّه است ؛ و آن همان اذعان قلبى آنان بعبوديّت است ؛ و مراد از ملكه ، همان رسوخ و عدم تغيير صورت علميّه در نفس است ؛\r\n\r\nافضليت انبياء بواسطه اختيارى بودن افعال آنهاست\r\nو اين‌است موجب مزيّت و افضليّت آنها بر ساير افراد بشر ، چون ملكهء نفسانيّه و قوّهء علميّه آنها بسيار قوّى است ، به‌طورىكه پيوسته آنها به‌علم و اراده غير منفكّ از خود ، اختيار خيرات و طاعت را مىنمايند ، و الّا اگر فرض شود از آنها بدون علم و اختيار مرتبط به‌وجود آنان ، كار خوبى سر زند ، چون ساعتى كه كوك مىكنند و سپس بدون اختيار به‌حركت در مىآيد ، يا مانند كليدِ دَر كه بدون اختيار و اراده ، بلكه به‌علّت حركت دست ، در را باز مىكند ، براى آنان چه فضيلتى و شرافتى خواهد بود .\r\nو علاوه مىدانيم پيغمبران تلقّى وحى مىكنند ، و در تلقّى ، و نيز در تبليغ ، خطا نمىكنند ، اگر اين تلقّى و تبليغ مستند بقوّهء نفسانيّه و مَلَكهء موجوده در آنها نباشد ، و بدون اسبابى كه با وجود پيغمبران موجود و با واقعيّت و موجوديّت آنان توام باشد ، وقوع يابد ؛ لازمه‌اش آن‌است‌كه اين افعال بدون علم و ارادهء پيغمبر به‌وجود آيد ؛ و بنابراين كارهاى پيغمبر از اختيار خارج مىشود ، و اين منافات با آن دارد كه ما پيغمبر را چون ساير افراد بشر ، انسان مختار فرض كرده‌ايم .\r\nبنابراين تمام افعالى كه از آنها سرمىزند ، از گفتار و كردار ، و معجزاتى كه به‌دست آنان ظهور مىيابد در اثر علم و اختيار خود آنان بوده ، و مستند به‌ملكه و كيفيت و حالت قلبى آنان‌است ، كه آن نيز مستند به‌اذن خدا و حفظ فرشتگان است ، كه حالات قلبيّه و اختياريّه و صور علميّه و ملكهء نفسيّه آنان را در اين‌طريق نگاهدارى مىكنند .\r\nدر اينجا بحث ما در پيرامون عصمت پيامبران پايان مىيابد ، و براى آنكه كيفيّت افاضه اين موهبت الهيّه كاملًا روشن گردد ، و فضيلت و شرافت آنان نسبت به‌ساير افراد نيز معيّن شود ، ناگزير براى توضيح مقامات و درجاتِ آنان كه در اين درس و در دروس سابقه بيان كرده‌ايم ؛ بايد كيفيّت خلقت و كيفيّت حصول ملكه عصمت در آنها مشخص گردد ، و اين نياز به چند بحث دارد :\r\n\r\nآفرينش عبارت است از ظهور ، نه تولّد و خروج\r\nبحث اوّل ، عالم خلقت أعمّ از موجودات مجردّه و ماديّهء ، ظهور نور وجود حضرت بارى تعالى شأنه هستند . و تمام ممكنات مظاهر و مَجالى آن ذات مقدّس مىباشند .\r\nبنابراين هر ممكن به اندازه سِعِهء ماهُوى و قابليّت خود\r\n\r\n","description":"","footnote":"","page_name":" 107 ","page_number":127},
  {"content":"\r\n\r\nاز نور وجود حق تعالى مستفيض شده ، و از تابش آن نور پاك در آئينه هستى خود به ظهور آمده ، و لباس هستى در بر كرده است .\r\nمعناى خلقت بيرون آمدن چيزى از ذات مقدّس و ايجاد چيزى مستقلّ در خارج نيست ، به‌طورىكه در اصل وجود و يا در استمرار آن و يا در صفت و فعل متكّى به‌خود بوده ، و بر پاى خود ايستاده باشد .\r\nبنابراين تمام عالم هستى ، به‌جز ذات پروردگار قائم به او هستند ، و اتّكاء و اعتماد به دو دارند ؛ به‌طورىكه اگر يك لحظه اين قيام و اتّكاء و اعتماد و بستگى بريده شود ، عالم خلقت در ظلمتكدهء عدم و نيستى فرو مىرود .\r\n « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ »  ( سوره فاطر ( 35 ) آيه 15 ) .\r\nاى مردم ، تمام شما به تمام شراشر وجود هستى نيازمندانى به‌خدا هستيد و فقط خداست كه بىنياز است و اوست كه سزاوار تحميد و ستايش است .\r\nروى اين اصل ، اظهار عجز و مسكنت و نيستى كه پيامبران به‌درگاه الهى مىنموده‌اند ، و در برابر ذات اقدس حضرت ذو الجلال خود را فقير و خالى و تهى مىديدند ، و در مناجات‌ها سيماى مذلّت بر خاك مىسودند ، نه از روى تصنّع و تعارف بوده است ؛ بلكه حكايت از يك امر واقعى مىكرده است .\r\nپس در اين جهت ما بين پيامبران و امامان با ساير مردم از هر صنف و طبقه هيچ تفاوتى نيست كه هر كس هر چه دارد به‌خدا دارد ، و با خدا دارد ، و بدون خدا هيچكس هيچ ندارد .\r\n\r\nاساس عالم هستى مبنى بر اختلاف در موجودات است\r\nبحث دوّم : اساس عالم هستى مبنى بر اختلاف در ظهورات و تجليّات است .\r\nاين مسئله در فلسفه تحت عنوان الوَاحِدُ لَا يَصْدُرُ مِنْهُ الَّا الوَاحِدُ ( از چيز واحد جز چيز واحد صادر نمىشود ) و در عرفان تحت عنوان لَا تِكْرارَ فِى التَّجَلّى ( در تجليّات ذات مقدّس پروردگار هيچ‌گاه تكرار به‌وقوع نمىپيمودند ) مشهود عرفاء عالى مقدار از اولياء ذوى العزّة و المقدار و مورد بحث حكماى راشدين اسلام است .\r\nيعنى در تمام عالم آفرينش دو موجودى كه من جميع الجهات با يكديگر\r\n\r\n","description":"","footnote":"","page_name":" 108 ","page_number":128},
  {"content":"\r\n\r\nمساوى و يكسان باشند محال است كه پديد آيد بلى موجودات متشابهى هستند كه از بعضى جهات با يكديگر شباهت دارند ؛ ولى دو موجودىكه عين يكديگر باشند ممتنع است كه تحقّق يابد .\r\nعلوم تجربى امروز اين اصل را پذيرفته است ؛ و بر اساس مقايسه و استقراء و تجربه هايى مداوم اثبات نموده است كه تشابه من جميع الجهات بين دو موجود وجود ندارد ؛ بلكه هر موجودى داراى مشخصّات خاصّه و مميّزات منحصره به‌خود است .\r\nحتى در بين افراد انسان از زمان خلقت آدم بوالبشر تا روز قيامت دو انسان يافت نمىشود كه از هر جهت با هم يكسان باشند ، نه از جهت ذاتيّات و صفات و نه از جهت عوارض مكانى و زمانى و كيفيّت و كميّت و غيرها .\r\nو حتّى دو انسان يافت نمىشود كه بندهاى انگشتان آنان ، خطوط منقوشه در بدن آنان مشابه باشد و بر اين اساس از فنّ انگشت‌نگارى براى شناسائى مجرمان استفاده مىكنند .\r\nبلكه خطوط پوست هر نقطه از بدن يك فرد با خطوط پوست ساير نقاط همان فرد تفاوت دارد .\r\nخطوط انگشت دست راست با همان انگشت از دست چپ تفاوت دارد ، و خطوط سبّابه از دست راست با ساير انگشتان همان دست راست مختلف است .\r\nبنابراين اصل كلّى و دائمى ، هر يك از افراد انسان در سازمان خلقت و آفرينش با يكديگر متفاوت است همان‌طور كه در چهره و سيما و شكل و شمايل با يكديگر متفاوتند ، در غرائز و ملكات و صفات نيز به‌مقدار متنابهى متفاوتند .\r\nاز دوران كودكى و طفوليّت ملاحظه مىشود كه بعضى از اطفال در مقدار سخاوت و گذشت متفاوتند ، در حيا و عفّت متفاوتند ، در متانت و اصالت متفاوتند ، در شجاعت و هوش و فهم و زيركى متفاوتند .\r\nو بنابراين پيامبران و امامان با ساير افراد بشر تفاوت دارند .\r\nبلكه خود پيامبران در عين حال كه همه از جانب خدا برانگيخته شده‌اند و وظيفهء مهّم رسالت را بر عهده دارند ، و همه متّفقاً مردم را به‌مقام توحيد دعوت مىكنند ، و به‌عبارت ساده همه از يك مبدء و به‌يك مرجع بوده ، و آيند و روندشان از يك‌جا و به‌يك جا مىباشد و قول خداى تعالى از زبان مؤمنان كه :\r\n « لا نُفَرِّقُ بَيْنَ أَحَدٍ مِنْ رُسُلِهِ »  ( سوره البقرة ( 2 ) قسمتىازآيه 285 . ) .\r\n\r\n","description":"","footnote":"","page_name":" 109 ","page_number":129},
  {"content":"\r\n\r\nهيچ‌گاه ما در بين احدى از فرستادگان خدا فرق نمىگذاريم و همه را به‌ديدهء ؟ قبول مىنگريم . شاهد آن‌است ؛ در عين حال آنان داراى اختلاف بوده ، و از نقطه نظر سِعِهء وجودى و به‌تبع آن غرائز و صفات و همچنين از نقطه نظر مواهب إلهيّه تفاوت‌هائى داشته‌اند .\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ »  ( سوره البقرة ( 2 ) صدر آيه 253 ) .\r\nاين پيامبران و فرستادگان را ما بعضى را بر بعض ديگر برترى داده‌ايم بعضى از آنان كسى بود كه خدا با او سخن مىگفت و برخى را به‌درجاتى ترفيع مقام داد ما به‌عيسى بن مريم بيّنات و شواهد بر پيامبرى اعطاء نموديم و او را به‌روح القدس مؤيّد ساختيم .\r\nاز آيات مباركات قرآن كريم كه سرگذشت و داستان و صفات پيامبران را شرح مىدهد اين اختلاف واضح و مشهود است .\r\n\r\nتمام موجوداتيكه حامل قوّه و استعدادند متحرّك به‌سوى كمال مىباشند\r\nبحث سوّم : در تمام موجوداتىكه داراى قوّه و استعداد هستند و بايد قابليّت‌هاى خود را به‌مرحلهء فعليّت برسانند حركت به‌سوى كمال وجود دارد .\r\nو نتيجهء اين سير و حركت ، عبور از مراحل كمون و استعداد و وصول به‌مراحل ظهور و فعليّت كمال است . در تمام موجوداتِ عالم طبع اعمّ از انسان و حيوان و نبات و جماد ، اين حركت موجود و سير و عبور از مراحل بدويه به‌سوى مراحل نهائيّه مشهود است .\r\nانبياء و اولياء چون ساير افراد بشر از اين قاعده مستثنى نيستند ؛ مىبينيم مراحل تكوين آنها در اين عالم از سلالهء ماء مهين شروع شده و سپس مراحل استعدادها و فعليّت‌هاى مختلفه را از نطفه و علقه و مضغه و شكل‌بندى استخوان‌ها و روئيدن گوشت به روى آنها و سپس به انشاء خلقت روح و تبديل مادّه را به نفس مجرّده و ناطقه ، طىّ نموده و مراحل استعداد را يكى پس از ديگرى پشت سر گذارده ؛ و مراحل فعليّت را يكى پس از ديگرى استقبال مىكنند ، تا به‌مرحله فعليّت تامّهء خود برسند .\r\n « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  ( سوره الانشقاق ( 84 ) آيه 6 ) .\r\n\r\n","description":"","footnote":"","page_name":" 110 ","page_number":130},
  {"content":"\r\n\r\nاى انسان تو با كوششى هر چه تمامتر و با جدّ و جهدى هر چه بيشتر به‌سوى پروردگارت در حركت هستى و به شَرف ملاقات او خواهى رسيد !\r\nهمان‌طور كه انبياء از نقطه نظر سير و حركت طبيعى و طبعى و مادّى چون ساير افراد بشر در حركت هستند و از كوچكى به بزرگى ، و از ضعف بقوّت ، و از صغر جسم به كِبَر در حركتند ؛ و كريمهء شريفه :\r\n « قُلْ إِنَّما أَنَا بَشَرٌ مِثْلُكُمْ »  ( سوره‌الكهف ( 18 ) صدرآيه 110 ) .\r\nبگواى پيامبر كه حقّا من انسانى همانند شما هستم .\r\nو آيه  « وَ قالَ الْمَلَأُ مِنْ قَوْمِهِ الَّذِينَ كَفَرُوا وَ كَذَّبُوا بِلِقاءِ الْآخِرَةِ وَ أَتْرَفْناهُمْ فِي الْحَياةِ الدُّنْيا ما هذا إِلَّا بَشَرٌ مِثْلُكُمْ يَأْكُلُ مِمَّا تَأْكُلُونَ مِنْهُ وَ يَشْرَبُ مِمَّا تَشْرَبُونَ »  ( سوره المؤمنون ( 23 ) آيه 33 ) .\r\nو گفتند مردمانِ پر از منيّت و استكبار از قوم پيامبرى كه ما بعد از نوح او را فرستاديم ؛ آن كسانىكه كفر ورزيدند و ملاقات آخرت را تكذيب كردند ، آن كسانىكه ما در زندگى حيوانى دنيا آنان را به‌طغيان و فساد انداختيم :\r\nاين مرد نيست مگر انسانى مثل شما ، مىخورد از آنچه شما از آن مىخوريد و مىآشامد از آنچه شما از آن ميآشاميد ؛ بر آن دلالت دارد .\r\nهمين‌طور از نقطه نظر كمالات روحى و بروز استعدادها و غرائز و صفات باطنى و ملكات ، مانند ساير افراد بشر در سير بوده ؛ و در مدّت درازاى عمر ، آن گوهرهاى نهفته و ناسفتهء خود را به مرحلهء ظهور و فعليّت تامّه مىرسانند .\r\n\r\nكمال هر موجود فعليّت استعدادهاى همان موجود است\r\nبحث چهارم : بهره و نتيجهء بفعليّت درآمدن استعدادها ، تابع مستقيمى است از خود استعدادها مثلًا فعليّت انسان تابع استعداد انسانى است ، فعليت حيوان تابع استعدادهاى همان حيوان است ؛ هيچگاه مثلًا شترمرغ در سير تكاملى خود ، فعليّت باز شكارى را نخواهد يافت ؛ و فعليّت و كمال گوسپند ، بروز استعدادهاى شتر و اسب نخواهد شد .\r\nهر كدام از اين انواع مختلفه و اصناف متفاوتهء حيوانات در جهت همان غريزه و استعداد حركت كرده و همان قوّه و قابليّتى را كه در ذات آنان نهفته است به مقام ظهور و بروز و فعليّت و تماميّت مىرسانند .\r\nهر يك از افراد انسان همان‌طور كه از نقطه نظر مادّه و طبع ، در جهت تكامل\r\n\r\n","description":"","footnote":"","page_name":" 111 ","page_number":131},
  {"content":"\r\n\r\nو تماميّت خود در سير هستند همچنين الزاماً از نقطه نظر كمالات روحى ، طبق همان غرائز و صفاتى كه به آنان عنايت شده است ، خود را كامل و به فعليّت محضه مىرسانند .\r\nبنابراين محال است كه فعليّت دو فرد از افراد بشر من جميع الجهات يكسان و يكنواخت باشد .\r\nموسى عيسى ، و عيسى موسى نخواهد شد ، ليكن در حال نبّوت و پيامبرى و در حال رحلت غير از در حال نطفه بودن ، و در حال جنين بودن و در حال طفوليّت هستند .\r\nو عيسى على نبيّنا و آله و عليه السّلام با آنكه در گاهواره سخن مىگفت و منصب نبّوت به او عنايت شده بود ، در حال نزول انجيل و بروز ظهور معجزات إلهيّه و دعوت بنى اسرائيل از مرده زنده كردن و مرض پيسى را شفا بخشيدن و كور مادرزاد را بينا نمودن ، غير از همان عيسائيست كه در شكم مادرش مريم بود و هكذا نسبت به ساير پيغمبران .\r\n\r\nانتظار خداوند و عالم هستى از هر فرد كمال مطلوب اوست نه كمال غير او\r\nبحث پنجم : انتظار عالم واقع و خارج از هر فرد كمال مطلوب خود اوست نه كمال غير او . عوالم مجرّده از عقول و فرشتگان و كواكب و سيّارات شمس و قمر و شب و روز ، از هر فرد توقّع آن دارند كه سرمايه‌هاى خدادادى خود را خوب بفعليّت برسانند ، و ضايع و خراب نكنند و با پاى مجاهده و صبر و استقامت از مراحل قوى و استعداد عبور كرده در مقام امن و امان إلهى بيارمند ؛ نه آنكه توقّع دارند كه در مسير و حركتِ خود به‌مراحل فعليّهء ساير موجوداتىكه در اعطاى غرائز و صفات خدادادى مختلف مىباشند دست يابند .\r\n « لا يُكَلِّفُ اللَّهُ نَفْساً إِلَّا وُسْعَها »  ( سوره البقرة ( 2 ) صدرآيه 286 ) .\r\nتكليف نمىكند خداوند به‌كسى مگر به اندازه سعه و گشايش او .\r\n « لا يُكَلِّفُ اللَّهُ نَفْساً إِلَّا ما آتاها »  ( سوره الطلاق ( 65 ) قسمتىاز آيه 7 ) .\r\nتكليف نمىكند خداوند به‌كسى مگر به اندازه آن چيزى را كه به او داده است .\r\nخداوند عدلِ محض است ، و بنابراين به قدر سنگينى و وزن يك ذرّه ظلم نمىكند . « ان الله لا يظلم الناس شيئا » ( آيه 44 از سوره يونس ) .\r\nو بدرستىكه خداوند به‌هيچ اندازه و مقدارى بر مردم ستم نمىكند .\r\n\r\n","description":"","footnote":"","page_name":" 112 ","page_number":132},
  {"content":"\r\n\r\n « إِنَّ اللَّهَ لا يَظْلِمُ النَّاسَ شَيْئاً »  و بدرستيكه خداوند به‌هيچ اندازه و مقدارى بر مردم ستم نمىكند . ( سوره يونس ( 10 ) صدرآيه 44 ) .\r\n « إِنَّ اللَّهَ لا يَظْلِمُ مِثْقالَ ذَرَّةٍ »  ( سوره النساء ( 4 ) صدر آيه ( 40 ) )\r\nبدرستىكه خداوند به‌قدر سنگينى يك ذرّه ظلم ننمايد .\r\nچون ستم در صورتى است كه از مورچه مثلًا توقّع و انتظار و تكليف پرش ملخ را داشته باشند ، و در صورت مخالفت ، عذاب و عِقاب جارى سازند ؛ امّا اگر از مورچه‌اى طبق شعور و ادراك خود آن مورچه توقّع داشته باشند كه دانه‌اى را از روى ستم از دهان مورچه كوچكتر نربايد ، اين ظلم نيست ؛ اين تكليف تكليفِ به‌حقّ است ، به مقدار استعداد و فهم و ادراك است ؛ اين تكليف در خور سِعِه و گنجايش ظرفيّت وجودى مورچه است ؛ و عين عدل محض است .\r\nاگر تكليفى را كه خدا به پيامبران مىكرده عين آن را به‌همان درجه و صعوبت بر افراد امّت كند ظلم است ؛ و امّا اگر از يكايك افراد امّت توقّع ظهور و بروز استعداد خود آنان را در طىّ طريق خدا و لقاى حضرت او ، تكليف به‌مجاهده و صبر و عبوديّت به اندازهء ظروف خود آنان در تحت پيروى و تبعيّت از آن پيغمبر به‌نمايد . به‌هيچ‌وجه ظلم و ستمى نخواهد بود .\r\n\r\nپيغمبران در تمام افعال خود چه معجزه و چه غير آن داراى علم و اختيار بوده‌اند\r\nبحث ششم ، انبياء مانند ساير افراد بشر داراى علم و اختيار بوده ، و افعالى كه به‌عنوان معجزه از آنان سر مىزده است ، يا وحى الهى را كه به‌مردم ابلاغ مىنمودند ، و يا در مقام عبوديّت و استكانت كه پيشانى مسكنت به‌خاك مذلت در برابر پروردگار عظيم مىماليدند ، تمام بر اساس علم و اختيار خود آنان بوده و اضطراراً و اجباراً از آنان چيزى صادر نمىشده است .\r\nولى تزكيه و طهارت و دانش و قدرت فكرى و عملى ، همه و همه به‌اذن خدا از كانون نفوس آنها تراوش نموده و به پيروِ آن ، آثار و خواص عجيب و خارق العاده ظهور مىنموده است .\r\nحال چون اين بحث‌ها معلوم و معيّن شد ، كيفيّت خلقت انبياء و امامان عليهم السّلام و كيفيّت عصمت آنان نيز مشخّص و روشن مىگردد .\r\nأوَّلًا ملكهء عصمت در انبياء كه آنان را از هر گناه و خطائى برحذر مىدارد ، بر اثر موهبت الهى بوده و با عنوان توارث و اعطاء به‌روح القدس كاملًا سازش دارد .\r\n\r\n","description":"","footnote":"","page_name":" 113 ","page_number":133},
  {"content":"\r\n\r\nولى اين عصمت نيز در مراحل اوّليه به‌عنوان قوّه و استعداد بوده ، و در خواب و بيدارى و جَلْوت در هر حال با آنان مىباشد ؛ و در اثر مجاهده و عبوديّت تامّه و ابتلائات سنگين و امتحانات بسيار به‌مرحلهء فعليّت و تماميّت مىرسيده است .\r\nعيناً مانند ساير ملكات مكتسبهء افراد بشر از علوم و فنون و صنايع كه پس از حصول ملكه ، درجهء عالىتر آن هيچگاه از آنان جدا نبوده ، و در هر حال ملازم وجود آنان‌است .\r\nفعليّت و تماميّت اين ملكه اكتسابى است ، و ليكن اصل آن كه قابليّت و استعداد باشد موهبتى است كه بخصوص انبيآء و امامان مراحل عاليهء آن و به‌ساير اولياى خدا و مقربان درگاه الهى به‌حسب اختلاف درجات آنان ، ساير مراحل آن عنايت مىشده است .\r\nثانياً ملكهء عصمتى كه فضيلت و شرافت علميّهء اختياريّه بوده ، و از صفات نفوس پيامبران‌ا ست كه بر همين اساس موجب كرامت و شرافت آنها شده است ؛ و آنان را از ساير افراد امّت متمايز نموده است عيناً مانند ملكهء علم طبّ و رياضى و هيئت كه طبيب بدن را از ساير افراد متمايز ، و رياضىدان و اخترشناس را از ساير افراد مشخّص مىنمايند ؛ با اين تفاوت كه ملكهء عصمت ، ملكهء وصول به‌واقع و متن حقيقت و علم حضورى نسبت به اشياء و وصول به واقعيّت خارجى مىباشد كه البته چون در متن خارج گناه و خطا معنى ندارد گناه و خطا در پيامبران نيز معنى ندارد .\r\nو ليكن ملكه علم طبّ و رياضى چنين نيست ؛ و فقط نفس طبيب و رياضىدان را در رشتهء خاصّى قوه‌اى مىدهد كه در هر لحظه بخواهد از آن ملكه استفاده نموده و آثار آن را در خارج بمنصّهء ظهور برساند ، بتواند .\r\nو ثالثاً اعطاء اين ملكه به پيغمبران و عدم اعطاى آن به‌غير آنان ظلم و ستمى نيست ؛ زيرا كه ظلم در وقتى است كه از موجودى انتظار تراوش آثارى زياده از حدّ وجود او باشد ؛ هيچگاه خداوند تكليفى را كه به پيامبران بر حسب گنجايش وجودى نفوس آنان نموده ، به‌غير آنان ننموده است ، تا در اين زمينه ستمى شده باشد .\r\nبلكه بهر كس بحسب مقدار قابليّت و استعداد تكليف كرده است ؛ و قابليّت و استعداد موجودات نيز خارج از حيطهء قدرت خداوند نيست ، بلكه به اعطاء اوست .\r\nو كلام بو على سينا : مَا جَعَلَ اللهُ المِشْمِشَةَ مِشْمِشَةً بَلْ أَوْجَدَهَا ،\r\n\r\n","description":"","footnote":"","page_name":" 114 ","page_number":134},
  {"content":"\r\n\r\nخداوند ماهيت زردآلو را زردآلو نكرده است ، بلكه ايجاد زردآلو نموده است ، خوب بر آن دلالت دارد .\r\nبنابراين بدون ذرّه‌اى از استحقاق ذاتى ، پروردگار عليم موجودات و از جملهء آنها افراد انسان را متفاوت آفريد ؛ و هر كدام از آنها از جمله پيامبران را كه در قابليّت و استعداد خدادادى از همه قويتر بودند در راه تكاملى خود به امتحاناتى سنگين‌تر و ابتلآئاتى عجيب‌تر و مجاهداتى فرساينده‌تر به راه انداخت و آنان با قدم اطاعت و اختيار اين راه را پيمودند و اين سبيل را طىّ كردند .\r\nو بالأخره چون كمال اختصاص به‌خدا دارد و بس ، اين كمالات چه از انبيآء و چه از غير انبيآء مرجعش به‌خداست و بس « 1 » .\r\nخداوند در انبيآء تجلّى فرموده به‌تجلّى تمام و در پيامبر اسلام تجلّى فرموده به‌تجلّى أتمّ و اكمل و در ساير موجودات بتجلّيّات متفاوته ، نه آنكه خدا چيزى را از خود خارج نموده و به آنها وارد نموده باشد يا ملكيّت صفتى و ملكه‌اى را از خود سلب ، و به آنان منتقل نموده باشد .\r\n  « لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ »   ( سوره الاخلاص ( 112 ) آيه 3 و 4 ) .\r\nنزائيده است و زائيده نشده است و هيچكس براى او همتا و انبازى نيست .\r\nپس در عالم توحيد غير از ذات مقدّس حضرت احديّت ، هيچ موجودى از پيش خود چيزى ندارد تا مستحقّ مدح گردد نه انبيآء و نه غير انبيآء . ؛ همه از خداست و راجع به خداست .\r\n « لَهُ الْحَمْدُ فِي الْأُولى وَ الْآخِرَةِ »  ( سوره القصص ( 28 ) قسمتىاز آيه 70 ) .\r\nدر نشئهء اولى و در نشئهء آخرت حمد و سپاس اختصاص به‌ذات مقدّس پروردگار دارد .\r\nبلى اين مدح و افضليّت و اشرفيّت در عالم كثرت و ظهور موجودات بر حسب اختلاف كثرات و اعتبارات است و معلوم است كه چون پيامبران از همه موجودات گنجايش وجودى آنان بيشتر ، و ادراك و علمشان افزون‌تر ، و مجاهده و ابتلائاتشان بيشتر است افضل و اشرف همه موجودات هستند .\r\n« وَ الحَمْدُ لِلَهِ أوّلَاً و آخِراً وَ ظَاهِراً وَ باطِنًا »\r\nاينها مطالبى بود كه راجع به‌عصمت كليه براى انبياء عليهم السّلام بيان كرديم [ 1 
  ]\r\n\r\n\r\n","description":"","footnote":"\r\n( 1 ) شيخ محمّد جواد مغنيّة در كتاب « الشّيعة و التّشيّع » ص 37 و 38 چگويد : عصمت ، قوّه‌اى است كه صاحبش را از وقوع در معصيت و خطا باز ميدارد ، به حيثى كه واجبى را ترك نمىكند و حرامى را بجا نمىآورد ، با اينكه قدرت بر ترك و فعل دارد ؛ و الّا مستحقّ مدح و ثواب نمىشد . يا اينكه بگو : معصوم ، در اثر تقوى به مرتبه‌اى رسيده كه شهوات و هواى نفس بر او غلبه پيدا نمىكند ، و در علم به شريعت و أحكام آن به درجه‌اى رسيده كه با آن درجه أبداً خطا نمىنمايد . و در تعليقه گويد : امام خودش را توصيف مىكند كه : ما وَجَدَ النَّبىُّ صَلَّى اللَهُ عَلَيهِ وَ ءَالِهِ وَ سَلَّمَ ، لى كَذْبَةً فى قَوْلٍ وَ لا خَطْلَةً فى فِعْلٍ ؛ وَ كُنْتُ أتَّبِعُهُ اتِّباعَ الْفَصيلِ أثَرَ امِّهِ ، يَرْفَعُ لى كُلَّ يَوْمٍ نَميرًا مِن أخْلاقِهِ ، وَ يَأْمُرُنى بِالاقْتِدَآءِ بِهِ . و اينست معنى عصمت نزد شيعه ؛ نه دروغى در گفتار ، و نه لغزشى در كردار\r\n","page_name":" 115 ","page_number":135},
  {"content":"\r\n\r\n\r\nاثبات عصمت أميرالمؤمنين از راه اتّحاد نفس او با نفس رسول الله\r\nأميرالمؤمنين عليه السّلام به مقتضاى نصوص صريحه ، حكم نفس پيغمبر را داشته و بنابراين قلب مباركش داراى ملكهء قدسيّهء عصمت بوده است .\r\nرواياتى كه در يگانه بودن روح آن‌حضرت با حضرت رسول اللّه صلّى اللّه عليه و آله وارد شده از طريق اهل تسنّن بسيار است ، و ما براى نمونه چند خبر ذكر مىكنيم :\r\nقندوزى حنفى گويد :\r\nو فى المناقب عن على بن الحسن عن على الرضا عن ابيه عن آبائه عن أميرالمؤمنين عَلّىٍ عَلَيْهِمُ التَّحِيَّةُ وَ السَّلامُ\r\nقالَ : انَّ رَسولَ اللهِ صلّى اللّه عليه و آله خَطَبْنَا فَقالَ : ايُّهَا النّاسُ انَّه قَدْ اقْبَلَ إِلَيكُمْ شَهْر اللهِ بِالْبَرَكَةِ وَ الرَّحْمَةِ وَ المَغْفِرَة ، وَ ذَكَرَ فَضْلَ شَهْرِ رَمَضانَ ثُمَّ بَكى فَقُلْتُ : يا رَسولَ اللهِ ما يُبْكِيكَ ؟\r\nفَقالَ : يا عَلِىُّ ! أبْكِى لِما يُسْتَحَلُّ فِيكَ فىِ هذَا الشَّهْرِ ، كَانّى بِكَ وَ انْتَ تُريدُانْ تُصَلّى ، وَ قَدَ انْبَعَثَ أشْقَى اْلَّاوِلينَ وَ الْاخِريَن ، شَقيقُ عاقِرِ ناقَةِ صالِحٍ ، يَضْرِبُكَ ضَرْبَةً عَلى رَأْسِكَ ، فَيُخْضَبُ بِها لِحْيَتُكَ .\r\nفَقُلْتُ يا رَسولَ اللهِ وَ ذلِكَ فى سَلامَةٍ مِنْ دِينِى ؟\r\nقَالَ : فِى سَلامَةٍ منِ ديَنِكَ\r\nقُلْتُ : هذا مِنْ مَواطِنِ الْبُشْرى وَ الشُّكْرِ\r\nثُمَّ قالَ : يا عَلِىُّ مَنْ قَتَلَكَ فَقَدْ قَتَلَنِى ، وَ مَنْ ابْغَضَكَ فَقَدْ أبْغَضَنِى ، وَ مَنْ سَبَّكَ فَقَدْ سَبَّنِى ، لِانّكَ مِنّى كَنَفْسِى ، روحُكَ مِنْ رُوحِى ، وَ طينَتُكَ مِنْ طِينَتى ، وَ انَّ اللهَ تَبارَكَ وَ تَعالى ، خَلَقَنِى وَ خَلَقَكَ مِنْ نُورِه ، وَ اصْطَفَانِى ، وَ اصْطَفاكَ ، فَاخْتارِنى لِلنُّبُوَّةِ ، وَ اْختارَكَ لِلِاْمامَةِ\r\nفَمَنْ انْكَرَ إمامَتَكَ فَقَدْ انْكَرَ نُبُوَّتِى يا عَلِىُّ انْتَ وَصِيّى ، وَ وَارِثى ، وَ ابو وُلْدِى ، وَ زَوْجُ ابْنَتِى ، امْرُكَ امْرى ، وَ نَهْيُكَ نَهْيِى اقْسِمُ بِاللهِ الذَّى بَعَثَنِى\r\n\r\n","description":"","footnote":"","page_name":" 116 ","page_number":136},
  {"content":"\r\n\r\nبِالنُّبوَّةِ ، وَ جعلَنى خَيْرَ الْبَرِيَّةِ ، انَّكَ لَحُجَّةُ اللهِ عَلى خَلْقِهِ ، وَ أمينِهِ عَلى سِرِّهِ وَ خَليفَتِهِ عَلى عِبادِهِ « 1 »\r\nدر اين روايت فقراتى وارد است ، كه صراحت بر اتّحاد روح مقدّس آن حضرت با روح رسول الله دارد ، و از همه بيشتر شايان دقّت ، آنكه فرموده است : كسى كه امامت تو را انكار كند نبوت مرا انكار نموده است .\r\nمعلوم مىشود كه چنان قضيّه امامت ، روح اسلام و حقيقت ايمان است كه بدون آن با وجود هزاران مرتبه اعتراف به نبّوت ، شخص عارى از ايمان بوده و منكر نبّوت است .\r\nدر سيره حلبيه گويد : قال ابو بكر سمعت رسول الله يقول : عَلِىُّ مِنّى بِمَنْزِلَتِى مِنْ رَبىِّ « 2 »\r\nحضرت رسول فرمودند : منزلهء على با من مانند منزلهء من با خداست .\r\nو قندوزى گويد : عن عمران بن الحصين رضى الله عنه ، قال : قال رسول الله : عَلِىٌّ مِنّى وَ انَا مِنْهُ ، وَ هُوَ وَلِىُّ كُلِّ مُؤَمِنٍ وَ مُؤْمِنَةٍ بَعْدِى رواه صاحب الفردوس . « 3 » عمران بن حصين گويد : حضرت رسول اللّه صلّى اللّه عليه و آله گفتند : على از من است ، و من از على هستم ، و او سرپرست و صاحب ولايت هر مرد مؤمن و هر زن مؤمنه بعد از من‌است .\r\nنيز از سلمان روايت كند كه قال قال رسول الله صلى الله عليه و آله : لِكُلِّ نَبِىٍّ صاحِبُ سِرّ وَ صاحِبُ سِرِّى عَلِىُّ بْنُ أبيطَالِبٍ رواه صاحب الفردوس . « 4 » براى هر پيمبرى ، صاحب سرى است و صاحب سرّ من على بن أبىطالب است .\r\nو نيز گويد : عن على عليه السّلام : خُلِقْتُ انَا وَ عَلِّىٌ مِنْ نورٍ وَاحِدٍ « 5 »\r\nحضرت رسول اللّه فرمودند : كه من و على از نور واحد آفريده شده‌ايم .\r\nو نيز از انس بن مالك روايت كند كه قال : رأيتُ رسولَ الله\r\n\r\n\r\n","description":"","footnote":"\r\n( 1 ) ينابيع المودة ص 53\r\n( 2 ) السيرة الحلبيه ج 3 ص 400\r\n( 3 ) ينابيع المودة ص 234\r\n( 4 ) ينابيع المودة ص 235\r\n( 5 ) ينابيع المودة ص 256\r\n","page_name":" 117 ","page_number":137},
  {"content":"\r\n\r\nجالساً مع عَلِىٍّ فقال : انَا وَ عَلِىٌّ حُجَّةٌ اًللهِ عَلِى خَلقِهِ رواه صاحب الفردوس . « 1 »\r\nانس مىگويد : كه ديدم پيغمبر با على نشسته بود ، و فرمود : من و على حجّت خدا بر خلقش هستيم .\r\nو نيز از عبد الله بن مسعود روايت كند كه او گويد : قال صلّى اللّه عليه و آله : انَا وَ عَلِى مِنْ شَجَرَةٍ واحِدَةٍ وَ النَّاسُ مِنْ اشْجارٍ شَتىَّ رواه صاحب الفردوس « 2 » .\r\nحضرت رسول فرمودند : من و على از يك درخت هستيم ، و مردم از درختهاى مختلفى .\r\nو نيز گويد : صاحب كتاب « مودة القربى » حديث كند از ابن عباس رضى الله عنه ، رفعه : خُلِقْتُ انَا وَ عَلِىٍّ مِنْ شَجَرَةٍ واحِدَةٍ ، وَ النَّاسُ مِنْ اشْجارٍ شَتَّى . و فى رواية عنه : خَلَقَ اْلَانْبياءَ مِنْ اشْجارٍ شَتَّى وَ خَلَقَنِى وَ عَلَيَّاً مِنْ شَجَرَةٍ واحِدَةً ، فَانا اصْلُها وَ عَلِىٌّ فَرْعُها وَ الْحَسَنُ وَ الحُسَيْنُ ثِمارُها وَ اشْيَاعُنا اوْرَاقُها ، فَمَنْ تَعَلَّقَ بِها نَجَى ، وَ مَن زاغَ عَنْهَا هَوىَ . « 3 »\r\nحضرت فرمودند : خداوند پيغمبران را از درختهاى مختلفى خلق كرده ، و من و على را از درخت واحدى آفريده است ، من اصل و تنه آن درختم ، و على شاخه اوست ، و حسن و حسين ميوه‌هاى آن درختند ، و پيروان ما برگهاى آن‌درخت ؛ پس كسى كه خود را بدان آويزان كند نجات پيدا كرده ، و كسى كه اعراض كند در وَرطهء هلاكت سقوط نموده است .\r\n\r\nداستان ليله المبيت و ايثار و فداكارى أميرالمؤمنين نسبت به رسول الله\r\nأميرالمؤمنين عليه السّلام در تمام مراحل با پيغمبر اكرم بودند ، و خود را فداى آن حضرت مىنمودند ، در ايثار دقيقه‌اى فروگذارى نمىنمودند ، كفّار قريش مسلمين را بسيار شكنجه مىنمودند .\r\n\r\n\r\n","description":"","footnote":"\r\n( 1 ) ينابيع المودة صفحه 239\r\n( 2 ) « ينابيع المودة » ص 235 اين روايت را نيز در بحارالانوار ج 38 صفحه 309 طبع حروفى از « كشف الغمه » از « مناقب » خوارزمى آورده است و در صفحه 324 از « امالى » طوسى آورده كه قال رسول الله صلى الله عليه و آله يا على خلق الله الناس من اشجار شتّى و خلقنى و انت من شجرة واحده انا اصلها و انت فرعها فطوبى لمن تمسك باصلها و اكل من فرعها ، و نيز در ج 35 « بحار الانوار » ص 35 از « عيون اخبار الرضا » آورده است كه قال عليه السلام قال صلى الله عليه و آله لعلى عليه السلام : الناس من اشجار شتى و انا و انت من شجرة واحدة ، و نيز درج 40 بحار ص 78 از « فردوس الاخبار » نقل كرده است .\r\n( 3 ) ينابيع المودة صفحه 256\r\n","page_name":" 118 ","page_number":138},
  {"content":"\r\n\r\nتا آنكه مجبور شدند به اذن حضرت به حبشه هجرت كنند .\r\nپيغمبر اكرم براى طلب نصرت و يارى ، يك‌بار بطائف تشريف برد ، و از آنها يارى خواست فرمود : من يك نفر از شما را اكراه نمىكنم ، از شما مىخواهم كه مرا از كشتن باز داريد ؛ قريش تصميم قتل مرا گرفته‌اند ، شما مرا يارى كنيد ، و از كشته شدن جلوگيرى نمائيد تا رسالات پروردگار خود را به مردم برسانم . « 1 »\r\nهيچكس آن حضرت را نپذيرفت ، و با سنگ‌هائى كه بر آن حضرت مىزدند ، حضرت را از طائف بيرون كردند ، و پاهاى ايشان در اثر سنگها مجروح شده خون مىآمد .\r\nچون ابوطالب از دنيا رفت ، تعدّى قريش بر آن حضرت شديد شد ، ديگر از هيچ آزارى خوددارى نمىنمودند ، در منزل آن حضرت پيوسته سنگ و چوب پرتاب مىكردند ، و در راه خاك بر سر ايشان مىريختند .\r\nروزى به منزل آمد و خاكها بر سر و صورتش مشهود بود ، يكى از دختران آن حضرت خاكها را از سر و روى آن حضرت مىشست ، و گريه مىكرد و حضرت مىفرمود : اى دخترك من گريه مكن ! خداوند پدر تو را حفظ خواهد كرد « 2 »\r\nتا آن كه انصار مدينه به خدمت ايشان آمده ، و ايمان آوردند و با آن حضرت بيعت كردند به‌آنكه اگر آن حضرت به مدينه رود مانند خود و اولاد خود آن حضرت را حفظ كنند ، و از دشمنان آن حضرت ممانعت نمايند .\r\nاز طرفى كفار قريش ديدند كه بهر قسم كه خواهند آن حضرت را از دعوتش منع كنند نشد ، با وعده و با وعيد هم نشد ، و روز به روز بر عدّه مسلمين افزوده مىگردد .\r\nآخر الامر قرار گذاردند در دار الندوة مجلسى گرد آورده و دربارهء آن حضرت تصميم نهائى را بگيرند .\r\nچهل نفر از دانايان مُجرَّب در دار النَّدْوَة گرد آمدند ، و پس از گفتگوهائى طويل تصميم گرفتند پيغمبر را بكشند ، بدين‌طريق كه اگر از هر قبيله يك نفر براى شركت در قتل آن حضرت انتخاب گردد ، و آنان يك مرتبه در مجلس واحد آن حضرت را بكشند ؛ چون خون آن حضرت در ميان قبايل پخش مىگردد ، لذا\r\n\r\n\r\n","description":"","footnote":"\r\n( 1 ) تاريخ يعقوبى ج 2 ص 36\r\n( 2 ) تاريخ طبرى ج 2 صفحه 80\r\n","page_name":" 119 ","page_number":139},
  {"content":"\r\n\r\nبنى هاشم نمىتوانند با آن قبايل نبرد نموده ، حاضر به دِيَه مىشوند ، و اين مهمّ نيست آنها ديه آن حضرت را به بنى هاشم مىپردازند .\r\nبر اين ميعاد تصميم گرفتند ، و از هر قبيله يك شخص شجاع انتخاب نمودند ، تا در شب معيّن بدون اطلاع احدى در منزل رسول خدا ريخته ، و بدن مباركش را در زير شمشير قطعه قطعه كنند .\r\nدر اين تصميم نهايت جدّ را به‌خرج داده و آن‌را مخفى داشتند ، چون زمان آن فرا رسيد و همه حاضر و آماده بودند كه در شب به منزل پيغمبر بريزند ، جبرائيل آن حضرت را از اين قضيه آگاهى داد .\r\n « وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ »  « 1 »  . \r\nو آن حضرت را امر نمود كه أميرالمؤمنين را در جاى خود و در بستر خود بخواباند ، و خود از مكّه به مدينه هجرت كند .\r\nحضرت رسول اكرم ، أميرالمؤمنين را طلبيدند ، و فرمودند كه خداى من به من امر نموده است كه امشب هجرت كنم ، آيا راضى هستى در بستر من بخوابى ، تا كفار قريش تو را به‌جاى من گيرند ، و از رفتن من اطلّاع حاصل نكنند ؟\r\nأميرالمؤمنين عرض كرد : يا رسول الله ! اگر من در جاى شما بخوابم جان شما به‌سلامت خواهد بود ؟\r\nفرمود : بلى ، عرض كرد جان من فداى شما باد ، خندان و شاد شد ، و فوراً به سجده افتاد ، و اين اوّلين سجده شكرى است كه در اسلام به‌جاى آورده شده است .\r\nأميرالمؤمنين خود را حاضر نمود كه شب در منزل رسول الله در بستر آن حضرت بيتوته كند ، و در هر لحظه خود را طعمه ده‌ها شمشير برّان قرار دهد .\r\n« ابن اثير » با اسناد خود از « ابن اسحق » روايت كند كه چون اصحاب آن حضرت براى مرتبه دوّم به مدينه هجرت كردند ، آن حضرت انتظار مىكشيد كه جبرائيل بيايد ، و او را امر به خروج از مكه كند به‌سوى هجرت به مدينه ، تا زمانى كه قريش مجتمع شدند ، و آنچه را كه مىخواستند در كشتن پيغمبر از غدر و مكر تصميم گرفتند ، و جبرئيل آن حضرت را امر كرد كه شب در مكانى كه بيتوته مىنموده است ديگر نخوابد .\r\n\r\n\r\n","description":"","footnote":"\r\n( 1 ) سوره الانفال ، ( 8 ) آيه 30\r\n","page_name":" 120 ","page_number":140},
  {"content":"\r\n\r\nحضرت رسول الله أميرالمؤمنين على بن أبىطالب را طلبيده ، و او را امر كردند در بستر خودشان بخوابد ، و بُرْد سبز رنگى كه مخصوص آن حضرت بود بر روى خود بكشد .\r\nعلى بن أبىطالب همين‌كار را كرد و پيغمبر از منزل خارج شد . « 1 »\r\nو نيز با اسناد خود از ابى رافع روايت كند كه چون آن حضرت تصميم هجرت گرفت ؛ على را امر نمود كه در مكّه بماند ، و بعداً اهل بيت رسول خدا را به مدينه بفرستد ، و او را امر نمود كه امانت او را ادا كند ، و وصايائى كه مردم به حضرت نموده بودند انجام دهد ، و امانت‌هائى كه به حضرت سپرده بودند ، على همه آنها را به صاحبانش بازگرداند .\r\nو او را امر نمود كه در آن شبِ خروج در بستر او به پشت بخوابد ، و فرمود : اگر قريش تو را در بستر من بدين‌حال ببينند مطلب بر آنها مشتبه شده و در جستجوى من برنمىخيزند .\r\nقريش پيوسته از منزل آن حضرت به فراش رسول خدا نگاه مىكردند ، و على را در فراش خوابيده مىديدند ، و گمان مىكردند كه پيغمبر خوابيده است ، تا چون صبح شد و در فراش ، على را يافتند ؛ با خود گفتند محمّد از مكّه بيرون نرفته است ، اگر بيرون مىرفت على را نيز مسلماً با خود برده بود .\r\nهمين مطلب آنها را در اشتباه انداخته از تفحّص پيغمبر در خارج مكّه مأيوس شدند .\r\nو پيغمبر على را امر نموده بود كه بعداً به مدينه ملحق شود .\r\nعلى اهل بيت رسول خدا را به مدينه فرستاد ، و سپس خود راه مدينه را گرفت ، و براى آنكه كفّار از حركت او اطلّاع حاصل نكنند شبها پياده راه مىرفت و روزها خود را مخفى مىداشت تا به مدينه رسيد .\r\nچون خبر ورود على را به پيغمبر دادند فرمود : ادْعوا الى عَلِيَّاً قيل : يا رَسولَ اللهِ لا يَقْدِرُ انْ يَمْشىَ .\r\nعلى را به‌سوى من بخوانيد ! عرض كردند : اى پيغمبر خدا ، على ديگر قادر به حركت نيست .\r\n\r\n\r\n","description":"","footnote":"\r\n( 1 ) « ! أسدالغابة » ج 4 صفحه 18\r\n","page_name":" 121 ","page_number":141},
  {"content":"\r\n\r\n\r\nخون چكيده از پاى على در هجرت بمدينه\r\nپيغمبر اكرم خود براى ملاقات على آمدند ، چون على را با آن كيفيّت ديدند دست به‌گردن او درآويخته و در آغوش كشيدند ، پاهاى على متورّم شده و در اثر طول راه و پياده رفتن در شبهاى تار ، قطره قطره از آن خون مىچكيد ، حضرت از روى ترحّم و شفقت بر على گريستند ، و آب دهان خود را بر جراحات پاى او ماليدند ، و براى عافيت او دعا كردند ، و گويند : تا هنگامى كه به‌درجه شهادت رسيد هيچ‌گاه از درد پا شكايتى ننمود . « 1 »\r\nيعفوبى مىگويد « 2 » و نيز قندوزى روايت مىكند « 3 » كه ثعلبى در تفسير خود ، و ابن عقبه در « ملحمهء » خود ، و ابو السعادات در « فضائل العترة الطاهرة » و غزالى در « احياء العلوم » ، با سندهاى متّصل خود از ابن عباس ، و از ابو رافع ، و از هند بن ابى هالة ربيب رسول خدا كه مادرش خديجه ام المؤمنين بود روايت مىكنند كه آنها گفتند :\r\n\r\nافتخار خدا به‌ملائكه در ايثار على جان خود را به رسول الله\r\nقال رَسولُ اللهِ صلى الله عليه و آله : اوْحَى اللهُ إلى جِبرائيلَ وَ ميكائيلَ إنّى آَخَيْتَ بَيْنَكُما وَ جَعَلْتُ عُمْرَ احَدِكُما اطْوَلَ مِنْ عُمْرِ صاحِبِهِ ، فَايُّكُمُا يُؤْثِرُ اخَاهُ عُمْرَهُ ؟\r\nفَكِلاهُما كَرِها الْمَوتَ ، فَاوْحَى اللهُ الَيْهِما انّى آخَيْتُ بَيْنَ عَلِىٍّ وَ لييِّى وَ بَيْنَ مُحَمَّدٍ نَبيِّى فآثَر عَلِىٌّ حَياتَهَ لِنبييىّ .\r\nفَرَقَدَ عَلى فِراشِ النَّبىِّ يَقيهِ بَمُهْجَتِهِ اهْبِطا الَى اْلَارْضِ وَ احْفَظاهُ مِنْ عَدُوِّهِ .\r\nفَهَبَطا فَجَلَسَ جَبْرَئيلُ عِنْدَ رَأْسِهِ وَ ميكائيلُ عِنْدَ رِجْلَيْهِ ، وَ جَعَلَ جِبرائيلُ يَقولُ : بَخٍّ بَخٍّ مِنْ مِثْلِكَ يا بْنَ ابيطالِبٍ ، وَ اللهُ عَزَّ وَ جَلَّ يُباهى بِكَ اًلْمَلِئكَةَ فَانْزَلَ اللهُ :\r\n وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  « 4 »\r\n\r\n\r\n","description":"","footnote":"\r\n( 1 ) « أسدالغابة » ج 4 ص 19\r\n( 2 ) « تاريخ يعقوبى » ج 1 ص 39\r\n( 3 ) « ينابيع المودّة » ص 92 و نيز در « تذكره سبط » ابن جوزى ص 21 آمده است و نيز در « أسدالغابة » ج 4 ص 25 آمده است و نيز در « فصول المهمه » ابن صباغ در 33 از غزالى روايت كرده است\r\n( 4 ) سوره البقرة : ( 2 ) - آيه 207\r\n","page_name":" 122 ","page_number":142},
  {"content":"\r\n\r\nهمه آنها گفته‌اند : كه پيغمبر اكرم فرمودند :\r\nخداوند وحى فرستاد به جبرئيل و ميكائيل كه من بين شما دو فرشته عقد برادرى بسته‌ام ، و عمر يكى از شما را درازتر از ديگرى قرار داده‌ام ، كدام يك از شما عمر بيشتر را به برادرش ايثار مىكند ؟\r\nهر دوى آنها از موت اظهار كراهت نمودند ، و راضى نشدند كه عمر زيادى خود را به‌ديگرى بدهند .\r\nخداوند به آنها وحى فرستاد : كه من عقد برادرى بين پيغمبر خود محمّد و بين ولىّ خود علىّ بسته‌ام ، و على عمر خود را به محمّد ايثار نموده ، و در فراش او جان خود را در كف گرفته و خوابيده است ، و مىخواهد خون او را با فداكارى خود حفظ كند . برويد بسوى زمين ! و او را از دشمنانش حفظ كنيد .\r\nهر دو به پائين در روى زمين نازل شدند ، جبرائيل نزد سر آن حضرت نشست ، و ميكائيل در نزد پاى آن حضرت ، و جبرائيل شروع كرد به تحسين و مىگفت : به به از مثل تو اى فرزند أبىطالب .\r\nخداوند عّز و جلّ به واسطه فداكارى تو بر ملائكه خود مباهات نموده است ، و سپس اين آيه در شأن و منزلت على بن أبىطالب بر رسول اكرم فرود آمد : بعضى از مردم جان خود را براى به‌دست آوردن رضاى خدا مىفروشند ، «  وَ اللَّهُ رَؤُفٌ بِالْعِبادِ  » « 1 »\r\nدر روايات است كه چون پيغمبر از مكّه خارج شد ، يكسره بغار ثور رفت ، و سه روز در آنجا متوقف و مخفى بود ، عنكبوت و كبوتر در دهانه غار لانه گذارده ، و تار بسته بودند .\r\nكفار براى جستجوى پيغمبر تا دَرِ غار آمدند ، ولى خدا آنها را از رفتن درون غار منصرف نمود .\r\nو در ليلة المبيت آن افراد جنگجو كه از هر عشيره گرد آمده بودند ، خواستند شبانه در منزل بريزند ، و پيغمبر را قطعه قطعه كنند ، ابو لهب نگذاشت و گفت : در اين خانه زنان و اطفال هستند ، شما مراقب محمد تا به صبح بوده باشيد ، و خانه او را از هر طرف در احاطه خود محفوظ داريد ، براى آنكه فرار نكند .\r\n\r\n\r\n","description":"","footnote":"\r\n( 1 ) سوره البقرة : ( 2 ) - آيه 207\r\n","page_name":" 123 ","page_number":143},
  {"content":"\r\n\r\nچون صبح شد ، يكباره همه در منزل ريختند ، على يك مرتبه برد سبز را از روى خود برداشته و ايستاد .\r\nگفتند : يا على محمّد كجاست ؟ .\r\nفرمود : مگر او را به‌دست من سپرده بوديد ؟\r\nدر اين‌حال چون دانستند پيغمبر خارج شد ، در جستجوى او برآمدند ، و خداوند آن حضرت را بحول و قوّهء خود مصون داشت .\r\nسبط ابن جوزى گويد : قال احمد بن حنبل فى الفضائل : حدثنا يحيى بن حماد حدثنا ابو عوانه ، حدثنا ابو بكر بن محمد ، عن عمرو بن ميمون قال : انى جالس الى ابن عباس اذا اتاه رَهْطٌ يقعون فى علىّ بن أبىطالبٍ عليه السّلام فرّد عليهم ابن عباس قال :\r\nلَمّا هاجَرَ رَسولُ اللهِ صلى الله عليه و آله ، لَبِسَ عَلِىٌ عليه السلام ثَوْبَهُ وَ نامَ عَلى فِراشِهِ ، وَ كانَ اْلمُشْرِكونَ يُؤذونَ رَسولَ اللهِ صلى الله عليه و آله الَى انْ قالَ :\r\nوَ باتَ الْكُفّارُ ، يَرْمونَ عَلِيّاً عليه السّلام بِالْحِجارَةِ وَ هُوَ يَتَضَوَّرُ قَدْ لَفَّ رَأْسَهُ فى الثَّوْبِ الَى الصَّباحِ چون رسول خدا به‌مدينه هجرت نمود ، على لباس او را پوشيد و در رختخواب او خوابيد و مشركين چون عادتشان اين بود كه رسول الله را دائماً اذيّت مىكردند لذا به على عليه السّلام كه او را پيغمبر فرض كرده بودند دائما سنگ پرتاب مىكردند و على از شدّت درد به‌خود مىپيچيد و مَلحفهء بُرد را به سرش پيچيده خود را مخفى نموده بود تا صبح شد .\r\nتا اينكه مىگويد : قال ابن عباس انشدنى أمير المؤمنين شعراً قاله تلك الليلة .\r\n وَقَيْتُ بِنَفْسى خَيْرَ مَنْ وَطَئَ الْحَصَا * وَ مَنْ طافَ بِالْبَيْتِ الْعَتيقِ وَ بِالْحِجْرِ\r\nرَسولُ الاهٍ خافَ أنْ يَمْكُروا بهِ * فَنِّجاهُ ذو الطَّوْلِ العَلِىِّ مِنَ الْمَكْرِ\r\nوَ باتَ رَسولُ اللهِ فِى الْغَارِ آمِناً * مُوَقّاً وَ فِى حِفْظِ اْلِالهِ وَ فِى سِتْرٍ\r\nوَ بِتُّ اراعيهِمْ وَ ما يَثْبُتونَنى * وَ قَدْ وَطَنَتْ نَفْسى عَلَى الْقَتْلِ و الأسرٍ « 1 » \r\nو نيز حسّان بن ثابت درباره ليلة المبيت گفته است ، بنا بر نقل ابن جوزى .\r\n\r\n\r\n","description":"","footnote":"\r\n( 1 ) « تذكرة الخواص » صفحه 21\r\n","page_name":" 124 ","page_number":144},
  {"content":"\r\n\r\n مَنْ ذا بِخاتِمِهِ تَصَدَّقَ راكِعاً * وَ اسَرَّها فى نَفْسِهِ اسراراً\r\nمَنْ كانَ باتَ عَلى فِراشِ مُحَمَّدٍ * وَ مُحَمَّدٌ اسْرى يَؤُمُّ الْغارا\r\nمَنْ كانَ فِى الْقُرْآنِ سُمِّىَ مُؤْمِناً * فى تِسْعِ آياتٍ تُلينُ غَزاراً \r\nسپس ابن جوزى گويد : در اين بيت اشاره كرده است به‌قول ابن عباس :\r\nمَا انْزَلَ اللهُ آيَةً فِى الْقُرْآنِ الّا وَ عَلِىٌّ عليه ال + سلام اميرُها وَ رَأسُها « 1 » ابن عباس گويد : هيچ آيه‌اى در قرآن كريم نازل نشد ، مگر آنكه علىّ امير آن آيه و سَردار آن آيه باشد .\r\nو س + يد اسمعيل حِمْيَرى گويد :\r\n وَ سَرى بِمَكَّةَ حينَ باتَ مَبيتَهُ * و مَضى برَوْعَةِ خائفٍ مُترَقَّبٍ\r\nخَيْرُ الْبَرّيَّةِ هارِباً مِنْ شرِّها * بِاللَّيْلِ مُكْتَتِماً وَ لَمْ يَسْتَصْحَبِ\r\nباتُوا وَ باتَ عَلَى الْفِراشِ مُلَفِّقاً * فَيَرَوْنَ انَّ مُحَمَّداً لَمْ يَذْهَبِ « 2 » \r\nبهترين مردمان ( محمّد رسول الله ) چون على ، در خوابگاه او خوابيده و بيتوته نمود ، در سياهى شب از مكّه كوچ كرده و مانند شخص ترسناكى كه هر لحظه انتظار دارد او را بگيرند ، به راه افتاد .\r\nبه راه افتاد پيامبر در سياهى شب ، در حالىكه از بيم وقوع كشته شدن راه فرار در پيش گرفت و خود را پنهان نموده و با خود رفيق و مصاحبى برنداشت .\r\nكفّار قريش شب را خوابيدند و على در فراش رسول الله خوابيد و چنان سر خود را در ميان بُرد پيامبر پيچيده بود كه كفّار گمان كنند محمّد نرفته است .\r\n\r\n\r\n","description":"","footnote":"\r\n( 1 ) تذكرة الخواص ص 10\r\n( 2 ) ديوان حميرى ص 93 و از اين صفحه تا ص 100 در تعليقه مطالب سودمندى را ذكر كرده است\r\n","page_name":" 125 ","page_number":145},
  {"content":"\r\n\r\n\r\nدرس هفتم : منصب امامت از نبّوت بالاتر است\r\n\r\n","description":"","footnote":"","page_name":" 126 ","page_number":146},
  {"content":"\r\n\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم .\r\nقال الله الحكيم فى كتابه الكريم :\r\n«  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ  » « 1 »\r\n\r\nمعناى امام در آيه شريفه و اذ ابتلى ابراهيم ربه بكلمات فاتمهن قال انى جاعلك للناس اماما\r\nاز آنها ائمّه‌اى قرار داديم كه به امر ما هدايت مىكنند ، به‌علّت آنكه آنان صبر كردند و قبلًا به‌آيات ما ايقان داشتند .\r\nبايد در اين آيه مباركه بحث نمود كه مراد از امام چيست ؟ و هدايت به امر خدا كدام‌است ؟ و تعليل امامت به صبر و ايقان به‌آيات خدا چه ربطى به امامت دارد ؟\r\nبراى توضيح معنى امام مىگوئيم : كه خداوند مىفرمايد :\r\n«  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً ، قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  » « 2 »\r\nو ياد آور وقتى را كه خداوند ، ابراهيم را به‌امتحاناتى آزمايش نمود ، و او از عهده آنها به‌خوبى برآمده ، آنها را تامّ و تمام به‌جاى آورد ، خداوند فرمود : حال من تو را بر مردم امام قرار دادم .\r\nابراهيم گفت : آيا امامت را در ذرّيّهء من نيز قرار دادى ؟ خداوند خطاب\r\n\r\n\r\n","description":"","footnote":"\r\n( 1 ) سوره السجّدة : ( 32 ) - آيه 24\r\n( 2 ) سوره بقره آيه 124\r\n","page_name":" 127 ","page_number":147},
  {"content":"\r\n\r\nنمود : كه عهد من به ستمكاران نخواهد رسيد .\r\nامامتى را كه خدا به ابراهيم داد ، در زمان پيرى آن حضرت بود ؛ چون طبق مدلول اين آيه بعد از عهده برآمدن از امتحانات بود ؛ و مهمّترين امتحانات او داستان ذبح فرزندش اسمعيل است ، و خداوند اسمعيل و اسحق را در سن پيرى به آن حضرت داد . «  الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ  » « 1 »\r\nحمد و ستايش اختصاص به خدا دارد ، خدائى كه در سنين پيرى به‌من اسمعيل و اسحق را بخشيد ، و به‌درستى كه پروردگار من درخواست و دعاى بندگان را مىشنود .\r\nو چون هنگام اعطاء امامت به آن حضرت ، او تقاضاى امامت براى ذريّه كرد پس اين اعطاء و سؤال در حال وجود ذريّه كه در سنين پيرى بوده است واقع شده است ؛ و قبل از پديد آمدن ذريّه با وجود يأس و نوميدى ابراهيم ، اين سؤال و تقاضا از نقطه نظر ظاهر بىجاست .\r\nكسى كه از اولاد آوردن به‌كلّى مأيوس است معنى ندارد بگويد : آيا به ذريّه من هم امامت را مىدهى ؟ او بايد از اين دعا رفع يَد كند ، يا لا اقلّ بگويد : إنْ رَزَقْتَنِى ذُرِّيّةً ، اگر بعد از اين اراده‌ات تعلّق گرفت و با وجود ياس من ، اولادى به‌من دادى آيا منصب امامت را در آنها قرار مىدهى يا نه ؟\r\nدليل آنكه ابراهيم از اولاد آوردن مأيوس بود آيات قرآن كريم است . «  وَ نَبِّئْهُمْ عَنْ ضَيْفِ إِبْراهِيمَ  المكرمين   إِذْ دَخَلُوا عَلَيْهِ فَقالُوا سَلاماً قالَ إِنَّا مِنْكُمْ وَجِلُونَ قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ   ،  قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ  ؟  قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ  » « 2 »\r\nاى پيغمبر آنها را از ميهمانان بزرگوار ابراهيم خبر بده ( فرشتگانى كه چون براى عذاب قوم لوط مىرفتند ، از خيمه ابراهيم گذر نموده ، و به‌عنوان ميهمانى وارد خيمه شدند ) در وقتىكه بر ابراهيم وارد شده و بر او سلام كردند ( ابراهيم براى\r\n\r\n\r\n","description":"","footnote":"\r\n( 1 ) سوره ابراهيم : ( 14 ) - آيه 39\r\n( 2 ) سوره الحجر : ( 15 ) آيات 51 الى 55\r\n","page_name":" 128 ","page_number":148},
  {"content":"\r\n\r\nآنان غذائى آورده و چون فرشته بودند نخوردند . )\r\nابراهيم گفت : ما از شما ترسانيم ! .\r\nگفتند : نترس ( ما به شما كارى نداريم و براى عذاب قوم لوط مىرويم ) ، اينجا آمده‌ايم كه تو را به‌طفل دانائى بشارت دهيم .\r\nابراهيم گفت : آيا به‌من بشارت اولاد مىدهيد ، در حالىكه پيرى مرا در برگرفته ، مرا به چه بشارت مىدهيد ؟\r\nگفتند : ما تو را بحقّ بشارت مىدهيم ، و از مأيوسان رحمت الهى مباش .\r\nعيال ابراهيم ، ساره نيز از آوردن اولاد مأيوس بود . «  وَ امْرَأَتُهُ قائِمَةٌ فَضَحِكَتْ فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ   قالَتْ يا وَيْلَتى أَ أَلِدُ وَ أَنَا عَجُوزٌ وَ هذا بَعْلِي شَيْخاً إِنَّ هذا لَشَيْءٌ عَجِيبٌ   قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  » « 1 »\r\nزوجه ابراهيم ايستاده ( و سخن او را با فرشتگان مىشنيد ) پس خنديد ، و ما او را بشارت به اولادى بنام اسحق داديم كه در دنبال او يعقوب خواهد بود .\r\nساره گفت : اى واى بر من ! آيا من مىزايم ، و بچّه مىآورم در حالىكه من پيرزنى هستم ، و اين شوهر من است كه به شيخوخت و پيرى رسيده ، اين امرى است بسيار عجيب .\r\nگفتند : اى ساره آيا تو از كار خدا در شگفت هستى ؟ اين رحمت خدا و بركات او بر شما اهل بيت است ، و او حميد و مجيد است .\r\nاز اين آيات ، يأس حضرت ابراهيم از اولاد در سنّ پيرى به‌خوبى واضح مىشود ؛ و بنابراين تقاضا و سؤالى كه بر امامت ذريّه در حال اعطاء منصب امامت به او بوده است ، در سنين پيرى كه خداوند به او اسمعيل و اسحق را داده بود ، واقع شده است .\r\nبنابراين نتيجه اين مىشود كه امامت ابراهيم بعد از نبّوت او ، و در سنّ پيرى بوده است ، يعنى امامت غير از نبوّت است ؛ بلكه مقامى عالىتر و والاتر از آن‌است .\r\nروى اين زمينه مراد از آيه  إِنِّي جاعِلُكَ لِلنَّاسِ إِماماً  يعنى تو را مقتدائى قرار مىدهم كه افراد بشر به تو اقتدا كنند ، و از گفتار و كردارت پيروى كنند .\r\n\r\n\r\n","description":"","footnote":"\r\n( 1 ) سوره هود : ( 11 ) - آيه 71 - 73\r\n","page_name":" 129 ","page_number":149},
  {"content":"\r\n\r\nپس امام كسيست كه مردم بايد در كارهاى خود و گفتار خود و سلوك خود ، و بالأخره در افكار و عقائد و اخلاق و ملكات خود از او تبعيّت كنند .\r\nاز همين جا بعضى از مفسّرين به اشتباه افتاده و تصوّر كرده‌اند كه مراد از امام در اين آيه شريفه همان معناى نبوّت است ، چون مردم به پيغمبر اقتدا مىكنند در دين خود ، و شاهد آورده‌اند اين آيه را . «  وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  » « 1 »\r\nو اين توهم بسيار بىجاست زيرا اوّلًا لفظ اماماً در قول خدا : «  إِنِّي جاعِلُكَ لِلنَّاسِ إِماماً  » مفعول دوّم جاعلك مىباشد ، و چون جاعل اسم فاعل است و اگر معنى ماضى داشته باشد عمل نمىكند و مفعول نميگيرد مسلمّاً به معنى حال و استقبال است .\r\nيعنىاى ابراهيم من از اين به‌بعد تو را امام قرار مىدهم و چون ابراهيم در حال اين خطاب منصب نبوّت را داشته است مسلّماً امامت غير از نبوّت است .\r\nبه علاوه خود همين خطاب كه من تو را امام قرار مىدهم ، وحى آسمانى بوده و بدون منصب نبوّت صورت نمىگيرد ، و بنابراين حضرت ابراهيم قبل از منصب امامت پيغمبر بوده است و امامت در اينجا به معنى نبوّت نخواهد بود .\r\nو ثانياً ، گفتيم كه اين منصب امامت بعد از امتحانات ابراهيم و از جمله ذبح فرزندش اسمعيل در سنين پيرى بوده است ، و مسلمّاً قبل از آن وقت ابراهيم پيغمبر بوده ؛ چون قبل از اولاد آوردنش كه ملائكه در حال عبور براى هلاكت قوم لوط در پيش او حاضر شدند نبى مرسل بوده است ، و نتيجه اين مىشود كه امامتش بعد از درجه نبّوت بوده است .\r\nعلّت اشتباه اين گونه از مفسّرين ، كثرت دوران لفظ امام است در غير موارد صحيحه به تسامحات عرفيّه ، به‌طوريكه تصوّر كرده‌اند هر كس جنبه رياست و تفوّقى داشته باشد مىتوان او را امام گفت ، و چون پيغمبر مُطاع است و تفوّق دارد لذا تعبير از او به امام شده است .\r\nلذا بعضى امام را در اين آيه مباركه به نبىّ ، و بعضى به رسول ، و بعضى به مُطاع ، و برخى بوصىّ و خليفه ، و رئيس و قائد ، تفسير و تعبير نموده‌اند و هيچيك از آنان صحيح نيست ؛ چون معنى نبى از نبأ است و نبا به معنى خبر است .\r\n\r\n\r\n","description":"","footnote":"\r\n( 1 ) سورة النساء : ( 4 ) صدر آيه 64\r\n","page_name":" 130 ","page_number":150},
  {"content":"\r\n\r\nنبى كسى است كه خدا از درونش به او خبر مىدهد و اين غير معنى امام است ؛ همچنين رسول كسى است كه مأموريّت براى تبليغ دارد و لازمهء آن اين نيست كه مردم او را مقتدا بدانند و در ظاهر و باطن از او پيروى كنند و كلام او را بشنوند و عمل كنند و بنابراين معنى رسول نيز غير معنى امام است . امّا مطاع يعنى انسان به حيثى بوده باشد كه مردم مطيع او باشند . اين لازمه نبّوت و رسالت است و غير معنى امامت .\r\nو امّا خليفه و وصّى معناى نيابت دارند نه امامت و رئيس نيز كسى را گويند كه مصدر حكم باشد و لازمه او مطاع بودن اوست و هيچيك از اينها معنى امام نيست . امام از ماده امّ يؤمّ و همان‌طور كه ذكر شد ، مقتدا بودن است و امام مطلق كسى است كه در تمام شئون از سكون و حركت ، خواب و بيدارى ، ظاهر و باطن ، گفتار و كردار ، عمل و اخلاق ، عقيده و ملكات ، همه و همه مردم بايد از او پيروى نموده ، و نگاه به او كرده ، طبق آثار او از او تبعيّت كنند .\r\nو لذا مىبينيم در اين آيه مباركه اين معنى براى امام بسيار بجا و پسنديده است ، كه خدا به ابراهيم بگويد : ( پس از آنكه به مقام نبوّت و رسالت يعنى به مقام تلّقى وحى آسمانى و ابلاغ آن به افراد انسان رسيده است ) حال من تو را مقتدا قرار دادم كه از هر جهت بايد از شئون تو پيروى كنند .\r\nولى هر يك از آن معانى مذكور را به جاى امام بگذاريم معنى درست نمىشود : صحيح نيست بگوئيم ( بعد از دارا بودن مقام نبّوت و رسالت ) انى جاعلك نبيّاً او رسولًا او خليفةً او وصيّاً او رئيساً .\r\nو نيز بايد دانست كه تخالف معنى امام با معانى اين الفاظ ، مجرّد عنايت لفظيّه و اعتبارات كلاميّه نيست ، بلكه اختلاف در حقائق معانى آنهاست ، در معنى امام حقيقتى است كه هيچ يك از معانى آن الفاظ داراى آن حقيقت نيست .\r\n\r\nتفسير آيه مباركه و جعلنا منهم ائمة يهدون بامرنا لما صبروا و كانوا بآياتنا يوقنون\r\nحال اين مطلب كه روشن شد برويم در تفسير آيه مباركهء مطلع سخن . «  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ  »\r\nدر اينجا ملاحظه مىشود كه با ائمّه يك صفتى را ملازم قرار داده است و آن هدايت به امر الله است كما آنكه در آيه ديگر اين نكته مشهود است در قصّه حضرت ابراهيم فرمايد : «   وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا  \r\n\r\n","description":"","footnote":"","page_name":" 131 ","page_number":151},
  {"content":"\r\n\r\n عابِدِينَ  » « 1 »\r\nدر اينجا نيز ملاحظه مىشود كه با ائمه يك صفت ملازم ذكر فرموده است ، و يا به عبارت ديگر جمله « يهدون به امرنا » مانند جمله تفسيريّه است براى « ائمّه » ، پس در امامت بايد اوّلًا عنوان هدايت باشد ، ثانياً اين هدايت بأمر الله بوده باشد يعنى امام كسى است كه به امر خدا مردم را هدايت كند ، و مراد از امر خدا همان است كه حقيقتش را در آيه : «   إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ   » « 2 » بيان كرده است .\r\nاين است و غير از اين نيست كه امر خدا آن‌است كه زمانىكه اراده كند چيزى را ، به او مىگويد هست شو ، پس هست مىشود ، پس منزّه است و مقدّس ، آن خدائى كه ملكوت هر موجودى در دست اوست و بازگشت مردم به سوى او .\r\nو نيز در آيه : «  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  » « 3 » و نيست امر ما مگر يكى ، مانند چشم بر هم گذاردن ، بيان كرده است .\r\nاز اين آيات اوّلًا استفاده مىشود كه امر خدا تعدّد ندارد ، يكى است ، و علاوه زمانى و مكانى نيست ؛ و ثانياً امر او همان اراده اوست كه به مجرد اراده ، موجود لباس هستى و وجود بر تن مىكند و آن همان ملكوت هر موجود است . چون خدا بخواهد موجودى را ايجاد كند بامر خود ، كه همان ملكوت آن موجود است ، آن را به‌وجود ميآورد ، و معلوم است كه امر همان جنبهء ثبات است در مقابل خلق كه جنبهء تغيير و زوال و كون و فساد است . «  أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  » « 4 »\r\nبنابراين موجودات دو وجهه دارند : يك وجههء خلقى كه همان تغيير و فساد و تدريج و حركت در آنها مشهود است و يك وجههء امرى كه در آن ثبوت و عدم تغيير خواهد بود . آن جنبه امرى را كه ملكوت گويند ، حقيقت و واقعيت موجودات است ، كه اين جنبه خلقى به او قائم است و با تغييرات و تبديلاتى كه در اين جنبه مشهود\r\n\r\n\r\n","description":"","footnote":"\r\n( 1 ) سوره انبياء 21 - آيه 73 و 72\r\n( 2 ) سوره يس : 36 - آيه 83 و 82\r\n( 3 ) سوره قمر : 54 - آيه 50\r\n( 4 ) سوره اعراف : 7 ذيل آيه 54\r\n","page_name":" 132 ","page_number":152},
  {"content":"\r\n\r\nاست آن جنبه تغيير و تبديل پيدا نمىكند .\r\n\r\nهدايت موجودات به دست امام است\r\nبنابراين ائمّه كه هدايت به امر الله ميكنند ، يعنى با ملكوت موجودات سر و كار داشته ، و هر موجودى را از جنبه امرى او نه تنها از جنبه خلقى او ، به‌سوى خدا هدايت مىكنند ؛ و به كمال خدا مىرسانند .\r\nقلب موجودات در دست امام است ، و از نقطه نظر سيطره و احاطه بر قلب ، آنان را به‌سوى خدا هدايت مىكند .\r\nپس امام كه مردم را به‌خدا هدايت مىكند ، به امر ملكوتى كه هميشه با آن موجود و ملازم است هدايت مىكند ، و اين در حقيقت ولايتى است به حسب باطن در ارواح و قلوب موجودات نظير ولايتى كه هر يك از افراد بشر از راه باطن و قلبش نسبت به اعمال خود دارد ، اين است معنى امام .\r\nو امّا در آيه شريفه علّت موهبت اين منصب را اينطور بيان كرده است : «  لَمَّا صَبَرُوا وَ كانُوا بِآياتِنا يُوقِنُونَ  » « 1 »\r\nيكى صبر است در راه خدا ، و منظور از صبر ، استقامت و ايستادگى است در تمام امتحانات و ابتلائاتى كه بنده در راه عبوديّت و وصول به‌مراد براى او پيش مىآيد ، و ديگر آنكه قبل از آن به مرحله يقين رسيده باشند .\r\nدر آياتى از قرآن مجيد ، مىبينيم كه علامت يقين را كشف حجب ملكوتيّه معرّفى مىنمايد ، صاحب يقين كسى است كه حقائق موجودات و ملكوت آنان را ادراك كند ، و محجوب كسى است كه پرده روى قلب او گرفته و او را از مشاهدهء انوار ملكوتيّه باز دارد مانند آيه : «  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  » « 2 »\r\nو اين‌طور ما به ابراهيم ملكوت آسمان‌ها و زمين را نشان داديم و براى آنكه از صاحبان يقين بوده باشد .\r\nاين آيه مىرساند كه نشان دادن ملكوت آسمان و زمين مقدمهء افاضهء يقين بر قلب ابراهيم بوده است\r\nو روى اين زمينه يقين از مشاهدهء انوار ملكوتيّه جدا نخواهد بود .\r\n\r\n\r\n","description":"","footnote":"\r\n( 1 ) سوره سجده : 32 ذيل آيه 24\r\n( 2 ) سوره انعام : ( 6 ) - آيه 75\r\n","page_name":" 133 ","page_number":153},
  {"content":"\r\n\r\nو مانند آيه «   كَلَّا لَوْ تَعْلَمُونَ عِلْمَ الْيَقِينِ لَتَرَوُنَّ الْجَحِيمَ   » « 1 »\r\nنه چنين است ، اگر شما مىدانستيد مانند علم و دانستن صاحبان يقين ، در اين‌صورت حتماً دوزخ را مىديديد ، و حقيقت جهنم را كه ملكوت افعال زشت ، و معاصى إلهى و نفس امّاره است مشاهده مىنموديد .\r\nو مانند آيه «     كَلَّا إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ كِتابٌ مَرْقُومٌ يَشْهَدُهُ الْمُقَرَّبُونَ     » « 2 »\r\nنه چنين است ، به درستىكه نامه عمل و حقائق كردار افراد پاك و صالح العمل در مكان مرتفع و عالى قرار دارد ، و آن عليون است . مىدانى عليّون چيست ؟ عالمى است ملكوتى كه آن عبارت است از ثبت و ضبط اعمال صالحه ، و آن در حضور و شهود مقرّبين درگاه خدا است .\r\nاز اين آيات استفاده مىشود كه مقرّبون كه همان صاحبان يقىاند ؟ افرادى هستند كه به ملكوت و حقائق عالم پيوسته ، و قلبشان از جنبهء مشاهده خلقى عبور نموده است ، آنها از خدا محجوب نيستند ، و حجاب قلبى كه عبارت است از جهل و معصيت و شكّ و نفاق در آنها نيست ، آنها صاحبان يقينند كه عليّون و حقائق ملكوتيّه ابرار و اخيار را مىبينند ؛ كما آنكه حقائق ملكوتيّه اشرار و اهل معاصى را كه عبارت از جحيم است نيز مشاهده مىكنند .\r\nبنابراين امام كه هدايت به امر ملكوتى مىكند ، حتماً بايد داراى مقام يقين باشد ، و عالم ملكوت بر او منكشف بوده باشد ، و متحقق به كلمات الله بوده باشد ، و چون ذكر شد كه ملكوت همان وجهه باطنى موجودات است پس اين آيه شريفه : «  وَ جَعَلْناهُمْ أَئِمَّةً يَهْدُونَ بِأَمْرِنا  » « 3 » به خوبى مىرساند كه هر چه راجع به امر هدايت است ، كه عبارت از قلوب و اعمال بوده باشد باطن و حقيقت او در دست امام است ؛ و وجهه ملكوتى و امرى آن حاضر در مشهد امام بوده ، لحظه‌اى از او غائب نخواهد بود .\r\n\r\n\r\n","description":"","footnote":"\r\n( 1 ) سوره تكاثر : 102 - آيه 6 و 5\r\n( 2 ) سوره مطففين : 83 - آيات 18 الى 20\r\n( 3 ) سوره انبياء : 21 - آيه 73\r\n","page_name":" 134 ","page_number":154},
  {"content":"\r\n\r\n\r\nتحقّق أميرالمؤمنين به مقام امامت و ولايت\r\nالقابى كه حضرت رسول الله به أميرالمؤمنين داده‌اند مجموعا دلالت بر اين درجه براى حضرت أميرالمؤمنين عليه السّلام مىكند ،\r\nقندوزى روايت كند كه آن حضرت فرمودند : يا عَلِىُّ انْتَ تُبْرِءُ ذِمَّتى وَ انْتَ خَليفَتى عَلى امَّتى « 1 »\r\nاى على تو هستى كه ذمهء مرا ابراء مىكنى ، و جانشين من بر امت من هستى ! بايد دانست كه مقصود از ابراء ذمهء اين نيست كه على أميرالمؤمنين من باب مثال چند درهم قرض رسول الله را بپردازد ، بلكه منظور آن‌است كه عهدى كه با خدا بسته‌ام كه اداء رسالت كنم و حقّ را به مردم برسانم ، و آنها را به سوى خدا هدايت كنم ، اى على ! تو هستى كه اين دين را ادا مىكنى ، و براى انجام اين منظور كمر بسته‌اى ! و به واسطه نفس قدسيّه خود با قلوب و ارواح بنى آدم از باطن ، و با زبانها و افعال آنها در ظاهر سر و كارى دارى !\r\nو نظير همين معنى است رواياتى كه دلالت مىكند كه يا عَلِىُّ انْتَ تَقْضى دَيْنى ، تو هستى كه دين مرا ادا مىكنى ، و اين دسته از روايات نيز بسيار است .\r\nابن جوزى با اسناد خود از احمد بن حنبل با اسناد متّصل از انس روايت مىكند كه : ما به سلمان فارسى گفتيم : از رسول خدا سؤال كن : كه وصىّ او كيست ؟\r\nفسأل سلمان رسول اللّه صلّى الله عليه و آله ، فقال : مَنْ كانَ وَصِىُّ موسَى بْنِ عِمْران ؟ فَقالَ : يُوشَعُ بْنُ نوٍن قالَ : انَّ وَصيّتى وَ وارِثى وَ مُنْجِزُ وَعْدى عِلىُّ بْنُ ابيطالِبٍ عليه السّلام .\r\nسلمان از رسول الله سؤال نمود ، حضرت فرمودند : وصىّ موسى بن عمران كه بود ؟ سلمان گفت : يوشع بن نون بود ، حضرت فرمود : به درستى كه وصىّ من ، و وارث من ، و وفا كننده به سرعت به وعدهء من ، على بن ابىطالب عليه‌السّلام است .\r\nسپس گويد : اگر گفته شود كه حديث وصيّت را ضعيف شمرده‌اند ، گوئيم : آن حديثى را كه ضعيف شمرده‌اند در سلسلهء سند او اسمعيل بن زيادة است ، كه دارقطنى درباره او سخن گفته ، و علّت گفتگو درباره او اين است كه بعد از آنكه\r\n\r\n\r\n","description":"","footnote":"\r\n( 1 ) ينابيع المودة ص 348\r\n","page_name":" 135 ","page_number":155},
  {"content":"\r\n\r\nگفته و منجز وعدى نيز گفته است : وَ هُوَ خَيْرُ مَنْ اتْرَكُ بَعْدى ، على بهترين فردىاست كه من در ميان شما مىگذارم ، و بهترين افراد بشر بعد از من است ؛ بدين جهت حديث او را ضعيف شمرده‌اند .\r\n\r\nحديث انس راجع به ولايت أمير المؤمنين\r\nاما حديثى كه من از احمد بن حنبل روايت كردم ، در اسنادش ابن زياده نيست ، و نيز آن زياده در ذيل آن وجود ندارد ، اين يك حديث مستقلى است ، و آن حديث مستقل ديگرى . « 1 »\r\nابو نعيم حافظ اصفهانى و شيخ الاسلام حموينى از انس روايت كنند كه گفت : قال رسول الله صلى الله عليه و آله : يا انسُ ! اسْكُبْ لى وَضوئاً ، ثُمَّ قامَ فَصَلّى رَكْعَتَيْنِ .\r\nثُمَّ قالَ : يا انَسُ اوَّل مَنْ يَدْخُلُ عَلَيْكَ مِنْ هذَا الْبابِ ، اميرُالْمُؤمِنينَ ، وَ سَيَّدُ الْمُسلِمينَ ، وَ قائدُ الْغُرِّ الْمُحجَّلينَ ، وَ خاتَمُ الْوَصيّنَ .\r\nقالَ انَسُ قُلتُ : الّلهُمَّ اجْعَلْهُ رَجُلًا مِنَ الانْصارِ ، وَ كَتَمْتُهُ ، اذْ جاء عَلِىٌّ ، فَقالَ : مَنْ هذا يا انَسُ ؟\r\nفَقُلْتُ عِلىٌّ ، فَقامَ مُسْتبْشِراً فاعْتَنَقَه ، ثُمَّ جَعَلَ يَمْسَحُ عَرَقَ وَجْهِهِ بِوَجْهِهِ ، وَ يَمْسَحُ عَرَقَ عَلِىِّ بِوَجْهِهِ ،\r\nقالَ عَلِىٌّ : يا رَسولَ اللهِ لَقَدْ رَأيْتُكَ صَنَعْتَ شَيْئاً ما صَنَعْتَ بى مِنْ قَبْلُ\r\nقالَ : وَ ما يَمْنَعُنى وَ انْتَ تُؤدّى عَنّى ، وَ تُسْمِعُهُمْ صَوْتى ، وَ تُبَيِّنُ لَهُمْ ما اختَلَفُوا فيه بَعْدى « 2 »\r\nانس مىگويد رسول الله به من فرمود : آب وضوئى براى من مهيّا كن ! سپس برخاست و دو ركعت نماز گذارد .\r\n\r\n\r\n","description":"","footnote":"\r\n( 1 ) « تذكرة الخواص » صفحه 26\r\n( 2 ) « حلية الاولياء » ج 1 صفحه 63 و « فوائد السمطين » و « مطالب السؤول » صفحه 21 عن الحافظ ابى نعيم فى حليته و نيز در « غاية المرام » صفحه 16 آورده است ، و ليكن در صفحه 18 از ابن شاذان از طريق عامه با اسناد خود از انس نقل مىكند با اختلاف تعبيراتى و در ذيلش مىگويد كه حضرت فرمودند : انت مِنّى تؤدّى عنىّ ، و تؤدى دينى ، و تبلغ رسالاتى ، فقال على عليه السلام يا رسول الله : اما انت تبلغ الرساله قال : بلى و لكن تعلم الناس من بعدى تاويل القرآن ما لا يعلمون و تخبرهم بذلك . و ما مفصلا از اين حديث در جلد دوم « امام شناسى » بحث خواهيم كرد .\r\n","page_name":" 136 ","page_number":156},
  {"content":"\r\n\r\nسپس فرمود : اى انس ! اوّلين كسى كه از اين در بر تو وارد مىشود ، امير و سالار مؤمنين و آقا و مولاى مسلمين ، و پيشواى شرفاء و تابنده چهره‌هاى بهشت كه در غرفات آمنه پروردگار جاى دارند ، و خاتم اوصياء من خواهد بود .\r\nمن با خود گفتم : بار پروردگار ! او را مردى از انصار قرار بده ، و اين دعا را از رسول الله مخفى داشتم ، كه ناگهان على وارد شد ، حضرت فرمود : اى انس كيست ؟ عرض كردم على است ، حضرت با شادمانىاى هر چه تمام‌تر برخاست ، و دست به‌گردن او انداخت ، و صورت به صورت او ميسود ، و عرق صورت خود را به صورت او مسح مىنمود ، و عرق على را با صورت خود مسح مىنمود .\r\nعلى مىگويد : يا رسول الله ! امروز كارى ديدم كه با من كردى ، كه تا به حال چنين ننموده بودى ؟\r\nحضرت فرمود : چه باز مىدارد مرا از اين گونه رفتار دربارهء تو ؟ تو هستى كه دين مرا ادا كنى ، و صداى مرا به جهانيان برسانى ، و در اختلافاتى كه بعد از من به‌وجود آيد ، حقّ را براى آنان آشكارا گردانى .\r\nابو نعيم حافظ با سند خود از ابو برزة اسلمى روايت كند كه قال رسول الله :\r\nانَّ اللهَ تَعالى عَهِدَ الَىَّ عَهْداً فى عَلِىّ فَقُلْتُ : يا رَبِّ بَيِّنْهُ لى .\r\nفقالَ : اسْمَعْ ! انَّ عَلِيَّاً رايَةُ الْهُدى ، وَ امامُ اوْلِيائى ، وَ نورُ مَنْ اطاعَنىِ ، و هُوَ الْكَلِمَةُ التَّى أَلْزَمْتُهَا الْمُتَّقينَ ، مَنْ احَبّهُ احَبَّنى ، وَ مَنْ ابْغَضَهُ ابْغَضَنى ، فَبَشِّرْهُ بِذلِكَ ، فَجاءَ عَلِىٌّ فَبَشَّرْتُهُ بِذلِك ،\r\nفَقالَ يا رَسولَ الله : انَا عَبْدُ اللهِ ، وَ فى قَبْضَتِهِ ، فَانْ يُعَذَّبُنىِ فَبِذَنْبى ، فَانْ يُتِمُّ الَّذى بَشَّرْتَنى بِه ، فَاللهُ اوْلى بى .\r\nقال صلى الله عليه و آله : قُلْتُ : اللّهُمّ اجْلِ قَلْبَهُ ، وَ اجْعَلْ رَبيعَهُ الْايمانَ ، فَقالَ اللهُ تَبارَكَ وَ تَعالى : قَدْ فَعَلْتُ بِهِ ذلِكَ ، ثُمَّ انَّه رُفِعَ الىَّ انَّهُ سَيَخُصُّهُ بِالَبَلَاءِ .\r\nفَقُلْتُ : يا رَبِّ ! انَّهُ اخى وَ صاحِبى ،\r\n\r\n","description":"","footnote":"","page_name":" 137 ","page_number":157},
  {"content":"\r\n\r\nفَقالَ تَعالى : انَّهُ شَيْئىٌ قَدْ سَبَقَ ، انَّهُ مُبْتَلى وَ مُبْتَلى بِهِ « 1 »\r\nحضرت رسول اللّه صلّى اللّه عليه و آله فرمودند : خداوند تعالى دربارهء على با من عهدى نموده است : على پرچم هدايت ، و امام اولياء من ، و نور كسانى كه مرا اطاعت كنند خواهد بود ،\r\nو اوست كلمهء الهيّه ايكه من او را ملازم تقوى و متقيّن قرار دادم « 2 » ، كسى كه او را دوست دارد مرا دوست داشته ، و كسى كه او را مبغوض دارد مرا مغبوض داشته است .\r\nاى پيغمبر ! تو علىّ را به اين عهدهاى من بشارت ده ! على آمد و من او را به بدينها بشارت دادم .\r\nگفت اى رسول خدا ! من بنده و عبد خدا هستم ، پس اگر مرا عذاب كند در اثر گناه و مخالفتى است كه از من سر زده است ، و اگر اين عهودى را كه به من بشارت داده است بر من تمام كند ، باز هم او صاحب ولايت است و صاحب اختيار و اولى به من است .\r\nحضرت رسول اللّه صلّى اللّه عليه و آله عرض كردند : بار پروردگارا ! قلب او را روشن گردان و او را ربيع و بهار ايمان قرار بده !\r\nخداوند تبارك و تعالى خطاب كرد : كه دعايت را مستجاب نمودم ، و او را چنين گردانيدم ،\r\nسپس خطاب فرمود : من بلاى شديد و امتحانات قوّى را بر او اختصاص داده‌ام !\r\nعرض كردم : بار پروردگار ! آخر او برادر من و جانشين من است ، خداى تعالى فرمود اين قضائىاست كه گذشته و حتماً بايد واقع شود ، على با ابتلائات شديد مواجه خواهد شد و مردم نيز به‌واسطهء چنين امامى در ابتلا و در امتحان خواهند افتاد .\r\n\r\nمكر و آزار قريش به أميرالمؤمنين\r\nو قندوزى حنفى از كتاب « مناقب » موفق بن احمد خوارزمى و حموينى با اسناد خود از ابى عثمان نهدى از أميرالمؤمنين على بن أبىطالب عليه السّلام روايت كند :\r\nقالَ : كُنْتُ امْشى مَعَ رَسوِلِ اللهِ صَلَّى اللهُ عَلَيْهِ وَ آلِهِ وَ سَلَّمَ\r\n\r\n\r\n","description":"","footnote":"\r\n( 1 ) « ، حلية الاولياء » ج 1 ص 66 و فى « مطالب السؤول » ص 21 از حلية الاولياء به عين همان الفاظ نقل كرده مگر اينكه در مطالب السؤول گفته : انه سيخصه من البلاء شيئى لم يخص به احدا من اصحابى . . . الخ\r\n( 2 ) و اين اشاره است به آيه كريمه در سوره فتح : «  وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها  »\r\n","page_name":" 138 ","page_number":158},
  {"content":"\r\n\r\nفَاتَيْنا عَلى حَديقَةٍ فَاعْتَنَقَنى وَ اجْهَشَ باكِياً فَقُلْتُ : ما يُبْكيكَ يا رَسولَ اللهِ ؟ فَقالَ : ابْكى لِضغائنَ فى صُدورِ قَوْمٍ لا يُبْدونَها لَكَ الّا بَعْدى !\r\nفَقُلْتُ فى سَلامَةٍ مِنْ دينى ؟\r\nفَقالَ : فى سَلامَةٍ مِنْ دينِكَ « 1 »\r\nأميرالمؤمنين عليه السّلام فرمايد : من با پيغمبر خدا راه مىرفتيم ، تا در باغى داخل شديم ، حضرت يكباره مرا در آغوش گرفت ، و شروع كرد به گريه كردن .\r\nمن عرض كردم : علّت گريه شما چيست ؟ فرمود : گريه كردم بر كينه‌ها و حقدهائىكه در سينه‌هاى جماعتى است از تو ، و ظاهر نمىكنند آنها را بر تو مگر بعد از رحلت من !\r\nمن عرض كردم يا رسول الله ! آيا در آن‌وقت دين من سالم خواهد بود ؟ ( يعنى به هواى نفس مبتلى نمىشوم ، و در اثر انتقام از آنها ميل نفس و رياست را بر ميل خدا ترجيح نمىدهم ، و بر همين رويّه و صراط مستقيم خواهد بود ؟ )\r\nفرمود : بلى ، در آن هنگام در سلامت دين خواهى بود .\r\nو نيز اشعارى از آن حضرت روايت كرده است ، قال و فى ديوانه كرم الله وجهه :\r\n تِلْكُمْ قُرَيْشٌ تَمَنّانى لِتَقْتُلَنى * فَلا وَرَبِّكَ ما بَزّوا وَ لا ظَفَروا\r\nامّا بَقيتُ فَانّى لَسْتُ مُتَّخِذاً * اهْلًا وَ لا شيعَةً فِى الدَّينِ اذْ فَجروا\r\nقَدْ بايَعونى فَلَمْ يوفوا بِبَيْعَتِهِمْ * وَ ما كَرونى فِى الْاعَداْء اذْ مَكَروا « 2 » \r\nحضرت أميرالمؤمنين عليه السّلام در ديوان شعرى كه منسوب به آن حضرت است چنين سروده‌اند :\r\nاين جماعت قريش بودند كه آرزو داشتند مرا بكشند ، سوگند به پروردگار تو كه ابداً آنها چنين غلبه‌اى ننمودند و چنين ظفرى به‌دست نياوردند .\r\nاگر در من حياتى باشد و از اين پس بقائى داشته باشم ، من آن مردى نيستم كه براى خود در دين خدا ، از اين مردم فاجر گروه و دسته‌اى قرار دهم و شيعه و\r\n\r\n\r\n","description":"","footnote":"\r\n( 1 ) « ينابيع المودة » صفحه 134\r\n( 2 ) « ينابيع المودة » صفحه 135\r\n","page_name":" 139 ","page_number":159},
  {"content":"\r\n\r\nپيروانى بسازم .\r\nآنها با من بيعت كردند ولى وفا به عهد و بيعت خود ننمودند ، و در هنگامى كه دشمنان با من مكر و خدعه مىكردند ، آنان نيز با دشمنان هم‌دست و هم‌داستان شده و با من از در مكر و خديعت درآمدند .\r\n\r\n","description":"","footnote":"","page_name":" 140 ","page_number":160},
  {"content":"\r\n\r\n\r\nدرس هشتم : ولايت تكوينى امام به اذن خدا بر نفوس سعدا و اشقياء\r\n\r\n","description":"","footnote":"","page_name":" 141 ","page_number":161},
  {"content":"\r\n . \r\n","description":"","footnote":"","page_name":" 142 ","page_number":162},
  {"content":"\r\n\r\nبسم اللّه الرّحمن الرّحيم\r\nو صلّى الله على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n«   يَوْمَ نَدْعُوا كُلَّ أُناسٍ بِإِمامِهِمْ ، فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا   » « 1 »\r\nهر موجودى از موجودات خارجى ، حتّى افعال انسان دو جنبه دارد ، يك جنبه ظاهر كه مشهود و محسوس است و آن‌را جنبه خلقى و مُلكى گويند ، و يك جنبه باطن كه مشهود و محسوس نيست و آن را جنبهء امرى و ملكوتى نامند .\r\nجنبهء ملكوتى و امرى ، جنبه‌اىاست كه به وسيله آن جنبهء ملكى و خلقى پيدا مىشود ، مانند ارادهء انسان كه به وسيله آن افعال را در خارج انجام مىدهيم .\r\nامام كسى است كه بتواند بنى آدم را از جنبهء ملكوتى به سوى خدا هدايت كند ، و آن هدايت به امر است كه زمانى و مكانى نيست ، آيه شريفهء : «  وَ جَعَلْناهُمْ أَئِمَّةً يَهْدُونَ بِأَمْرِنا  » « 2 » اين افراد را معرّفى مىنمايد .\r\nاين آيه مىرساند كه آنچه را كه امر هدايت به آن مربوط است كه عبارت از قلب و عمل باشد ، باطن و حقيقت آن به‌دست امام است و آن باطن و حقيقت كه جنبهء امرى آن‌است هميشه در نزد امام حاضر بوده و غائب نخواهد بود .\r\n\r\n\r\n","description":"","footnote":"\r\n( 1 ) سورهء اسراء : 17 - آيه 71 - 76\r\n( 2 ) سوره انبياء : 21 - آيه 73\r\n","page_name":" 143 ","page_number":163},
  {"content":"\r\n\r\nو لازمهء اين مقام اطلّاع بر اسرار ملكوت است كه يقين از لوازم آن خواهد بود بنابراين مقام امامت از نبّوت اشرف است .\r\n\r\nمقام امامت اشرف از نبّوت است\r\nدر « كافى » از حضرت صادق عليه السّلام وارد است كه : انَّ اللهَ عَزَّ وَ جَلَّ اتَّخَذَ ابْراهيمَ عَبْداً قَبْلَ انْ يَتَّخِذَهُ نَبِيّاً وَ إنَّ اللهَ اتَّخَذَهُ نَبيَّاً قَبْلَ انْ يَتَّخِذَهُ رَسولًا ، وَ إنَّ اللهَ اتَّخَذَهُ رَسولًا قَبْلَ انْ يَتَّخِذَهُ خَليلًا ، وَ انَّ اللهَ اتَّخَذَهُ خَليلًا قَبْلَ إنْ يَتَّخِذَهُ اماماً ، فَلَمّا جَمَعَ لَهُ اْلَاشْياء قالَ :  إِنِّي جاعِلُكَ لِلنَّاسِ إِماماً  . قالَ : فَمِنْ عِظَمِها فِى عَيْنِ ابْرَاهِيمَ قالَ : وَ مِنْ ذُرِّيَّتى ؟ قالَ  لا يَنالُ عَهْدِي الظَّالِمِينَ  قالَ : لا يَكونُ السَّفِيهُ امَامَ التَّقِىِّ . « 1 »\r\nچون معنى نبوّت اتّصال قلب به عالم ملكوت و تلقّى وحى از جبرئيل است ، در رسول اين معنى قوىتر و رؤيت ملائكه و فرشتگان وحى هم خواهد بود ، ولى در عين حال ممكن‌است كه هيچ‌كدام از آنها سيطرهء بر ملكوت بنى آدم نداشته باشند ، تا بتوانند با آن ، دل‌ها را به مطلوب برسانند ؛ ولى در امام به سبب اين سيطره و احاطه بر قلوب ، آنها را به كمال و مقام واقعى خود سير مىدهند .\r\nمقام انبياء و مؤمنين و علماء ، فقط مقام ارشاد و تبليغ و ارائهء طريق است و بس .\r\nقال الله تعالى : «  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ  » « 2 » اين آيه حيطهء مأموريّت آنها را بيان مىكند ، كه مجّرد بيان نمودن و ارائه طريق كردن است ، و امّا اضلال و هدايت به دست خداست ، و آنها را از آن بهره‌اى نيست ؛ به خلاف امام كه او به اذن خدا خودش هدايت مىكند .\r\nدر اين باره هم‌چنين مىفرمايد : «  وَ قالَ الَّذِي آمَنَ يا قَوْمِ اتَّبِعُونِ أَهْدِكُمْ سَبِيلَ الرَّشادِ  » « 3 »\r\nمؤمن آل فرعون گفت : فقط از من پيروى كنيد تا من طرق رشاد را به‌شما\r\n\r\n\r\n","description":"","footnote":"\r\n( 1 ) « اصول كافى » جلد 1 ص 175\r\n( 2 ) سوره ابراهيم : 14 - آيه 4\r\n( 3 ) سوره مؤمن : 40 - آيه 38\r\n","page_name":" 144 ","page_number":164},
  {"content":"\r\n\r\nبنمايانم ، و نشان دهم ؛ و نيز فرمود : «  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  » « 1 »\r\nچرا از هر جمعيّت و فرقه‌اى ، دسته‌اى از آنان كوچ نمىكنند و براى تعلّم احكام و معالم دين به مراكز علم نمىروند ، تا از معارف الهيّه و احكام و معالم دين خبير و دانا شده ، و در حين مراجعت به قوم و قبيله خود آنها را از عواقب وخيم گناه و انحراف برحذر دارند .\r\nبارى اينها همه ارائه طريق است نه منصب امامت .\r\n\r\nمعناى امام\r\nبنابراين ، گفتار و اقوال فقها فقط از باب نقل روايت و بيان حكم است نه از جهت حجيّت راى و فعل و قول ؛ و غلط است كه كسى به آنها امام بگويد ؛ امام آن‌است كه به‌واسطه وصول به مقام يقين ، و كشف ملكوت ، هيمنه بر عالم امر پيدا نمود ، و باطن افعال بر او مشهود گردد ، و بتواند با سيطرهء بر باطن ، قلوب را به مقاصد و غايات رهبرى كند .\r\nامر ، همان اذن است كه به وسيله آن از انبياء بزرگ معجزه سرمىزند ، مرده زنده كرده‌اند ، و كارهاى خارق العاده انجام داده‌اند .\r\nحضرت عيسى بن مريم على نبيّنا و آله و عليه السّلام به بنى اسرائيل فرمود : «  أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ  » « 2 »\r\nمن براى شما از خدا ، نشانه و علامتى بر پيغمبرى خود آورده‌ام : من از گل براى شما پرنده‌اى مىسازم سپس در او ميدمم به اذن خدا ، به پرواز در مىآيد ؛ و من كور مادرزاد را شفا مىدهم ، و مرض پيسى را شفا مىدهم ، و مردگان را زنده مىنمايم به اذن خدا ، و از آنچه خورده‌ايد و در خانه‌هاى خود ذخيره نموده‌ايد به‌شما خبر مىدهم ؛ اگر حاضر براى ايمان آوردن شويد ، در اين كارهائىكه مىكنم نشانه و\r\n\r\n\r\n","description":"","footnote":"\r\n( 1 ) سوره توبه : 9 - آيه 123\r\n( 2 ) سوره آل عمران : 3 آيه 49 - 50\r\n","page_name":" 145 ","page_number":165},
  {"content":"\r\n\r\nعلامتى است از صدق دعواى من .\r\nدر اين آيه خوارق عادت را نسبت به عيسى بن مريم منوط به اذن خدا دانسته است و چون اذن خدا ، اجازه و امر اعتبارى و ترخيص خارج از ملكوت نيست ، بنابراين به عيسى بن مريم قوّه تصرّف در امر ملكوت داده شده است كه با اراده ملكوتّيهء خود در ملكوت اشياء تصرّف نموده ، و ماهيت را تبديل و تغيير دهد ، مرده را زنده كند ، و مرض پيسى و كورى را شفا بخشد ، بدون اسباب و اعداد مقدّمات در خارج .\r\n\r\nدر امام بايد قوّه ملكوتيّه نسبت به امور باشد\r\nدر ائمّه عليهم السّلام حتماً بايد اين نيرو باشد تا از نقطه نظر ظاهر و باطن مقتداى بشر بوده ، و همه را به كمال تكوين و تشريع خود سوق دهند .\r\nائمّه نه تنها افراد خوب را هدايت نموده و به كمال خود مىرسانند ، افراد شقى و بدبخت و زشت كردار را نيز هدايت نموده و به كمال خودشان مىرسانند . «   يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا   » « 1 »\r\nروزى خواهد آمد كه ما تمام افراد بشر را به توسّط امامهاى خودشان خواهيم خواند ، كسانى كه نامه عمل به‌دست راست آنان داده شود ، كتاب و نامه عمل خود را مىخوانند ، و مىدانند كه به اندازه آن خط كوچك كه روى درز و شقّ هستهء خرما قرار دارد ، به آنها ظلم ننموده‌ايم ؛ و امّا كسانىكه در اين دنيا چشم دل خود را كور نموده‌اند آنان در آخرت كور و راه آنان گم خواهد بود .\r\nاين آيه اوّلًا مىرساند كه : تمام افراد مردم در هر زمان و مكان داراى امام هستند ، زيرا كه به‌نحو اطلاق و عموم مىفرمايد : تمام افراد بشر را توسط امامشان به قيامت وارد خواهيم ساخت ، پس در هر زمان و مكان امامى است كه او مربّى امّت خود بوده و اشقياء و سعدا ، به‌سبب او داخل در بهشت و دوزخ مىشوند ، يك دسته از امّت اصحاب يمينند ، يعنى اهل سعادت ، و دسته‌اى ديگر كور كه اهل شقاوتند ، مراد از اين دسته همان اصحاب شمالند كه در بعضى از آيات قرآن بدان تصريح شده\r\n\r\n\r\n","description":"","footnote":"\r\n( 1 ) سوره اسراء : 17 - 72\r\n","page_name":" 146 ","page_number":166},
  {"content":"\r\n\r\nاست . «  فَأَمَّا مَنْ أُوتِيَ كِتابَهُ بِيَمِينِهِ   فَسَوْفَ يُحاسَبُ حِساباً يَسِيراً  » « 1 »\r\nو كسانىكه نامه عمل به‌دست راست آنان داده شود از آنان به زودى حساب كشيده خواهد شد بسيار آسان . «   وَ أَمَّا مَنْ أُوتِيَ كِتابَهُ وَراءَ ظَهْرِهِ فَسَوْفَ يَدْعُوا ثُبُوراً   » « 2 »\r\nو كسانى كه نامه عمل از پشت سر به آنها داده خواهد شد آنان به‌دنبال هلاكت و بوار خواهند رفت .\r\nاين دو دسته همان اصحاب يمين و شمالند كه در هر قومى موجود بوده و به‌توسط امامشان بدين مراحل خواهند رسيد ، پس مراد از اين دو دسته تمام افراد امّت بدون امام خواهد بود .\r\nو امّا اگر بخواهيم افراد بشر را چنان تقسيم كنيم كه امام نيز داخل آنها باشد بايد به تقريب ديگر مردم را سه دسته نمود يك دسته مقرّبون ، و دسته دوّم اهل سعادت ، و اصحاب يمين ، دسته سوّم اهل شقاوت و اصحاب شمال «  فَأَصْحابُ الْمَيْمَنَةِ ما أَصْحابُ الْمَيْمَنَةِ  » « 3 »\r\nو اصحاب يمين چقدر بزرگ و پر اهميّتند اصحاب يمين . «  وَ أَصْحابُ الْمَشْئَمَةِ ما أَصْحابُ الْمَشْئَمَةِ  » « 4 » و اصحاب شمال ، چقدر بدبخت و سيه روزند اصحاب شمال ؛\r\n«  وَ السَّابِقُونَ السَّابِقُونَ   أُولئِكَ الْمُقَرَّبُونَ   فِي جَنَّاتٍ وَ نَعِيمٍ  » « 5 » و آن كسانى كه در سير به سوى خدا از همه سبقت گرفته‌اند ، آنان مقرّبين درگاه الهى هستند ، از حساب و كتاب و عرض و سؤال و ميزان و صراط و دوزخ گذشته ، از مقرّبين خدا گشته و در حرم امن و امان الهى سكنى گزيده‌اند . «  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  . » « 6 »\r\nآنان در دنيا اين عقبات را طى كرده ، و در وقتى كه افراد بشر سرگرم\r\n\r\n\r\n","description":"","footnote":"\r\n( 1 ) سوره انشقاق : 84 - آيه 7 - 8\r\n( 2 ) سوره انشقاق : 84 - آيه 10 - 11\r\n( 3 ) سوره واقعه : 56 آيه 8\r\n( 4 ) سوره واقعه : 56 آيه 9\r\n( 5 ) سوره واقعه : 56 - آيه 10 - 12\r\n( 6 ) سوره قمر : 54 - آيه 55\r\n","page_name":" 147 ","page_number":167},
  {"content":"\r\n\r\nمشتهيّات نفسانى بوده‌اند مشغول تصفيه حساب بوده ، و با سِرّ و اندرون خود با خدا راز و نيازى داشته‌اند ، و ائمّه عليهم السّلام مسلّماً از اين طبقه خواهند بود .\r\nامّا اصحاب يمين ، خوبانند كه افعال آنان طبق منطق عقل و دستور امام بوده ، از راستى و صدق و امانت و عبادت و كسب و كارهاى خير تجاوز ننموده‌اند ، لذا آنان اهل بهشت و نامه عمل از طرف راست كه كنايه از طرف سعادت و فوز و نجات است به آنها داده خواهد شد ، و ليكن چون هنوز به حجابهاى قلبى محجوب بوده و نتوانسته‌اند يكسره غير خدا را فراموش كنند ، و پا بر عالم باطل و زينتهاى دلفريب دنيا بزنند ، بايد محاسبه شوند و آنان را در مقام و محلّ مقرّبين منزل و مقامى نيست .\r\nامّا اصحاب شمال ، همان افرادى هستند كه دستور عقل و انبياء را به‌كار نبسته ، و بر عليه خود قيام نموده ، و از ستم به خويش خوددارى نكرده‌اند ، آنها اهل فسق و فجور و خيانت و كذب و جنايت هستند ، كه البتّه نامه عمل از طرف دست چپ كه كنايه از ناحيهء شقاوت و ظلمت و دوزخ است به آنها داده مىشود ، چون ظهور و بروز اين خيرات و بركات در مؤمنين و اين فجور و خيانتها در فاسقين به علّت ظهور ولايت امام بوده است ، بنابراين همه افراد امّت بوسيلهء امامشان به بهشت يا دوزخ مىروند .\r\nلذا در روايات بسيارى وارد است كه عَلِىٌّ قَسيمُ الْجَنَّةِ وَ النّارِ « 1 »\r\nعلى تقسيم كننده بهشت و دوزخ است .\r\nاين روايات نه تنها از طريق اهل بيت سلام الله عليهم اجمعين وارد شده است ، بلكه از طريق عامّه نيز رواياتى در اين باره روايت شده است .\r\nما براى اين روايات سه معنى مىكنيم كه آنها نيز مترتب بر يكديگر مىباشند . يعنى در سه مرحله متفاوت از نقطه نظر ظهور و خفا آنها را تفسير مىنمائيم :\r\n\r\nمعناى روايات وارده بر اينكه علىٌّ قسيم الجنّة و النّار\r\nاوّل : از نقطه نظر عمل ، و آن اينكه أميرالمؤمنين كه از طرف خدا داراى مقام ولايت و امامت بوده ، فعل و گفتارش حجّت است يعنى افراد مسلمان بلكه تمام افراد بشر ، بايد در تمام شئون حياتى خود به آن حضرت اقتدا كنند .\r\n\r\n\r\n","description":"","footnote":"\r\n( 1 ) ينابيع المودة 83 - 85\r\n","page_name":" 148 ","page_number":168},
  {"content":"\r\n\r\nبنابراين هر كس از آن حضرت پيروى كند مسلّماً اهل صدق ، و صفا ، و عبادت ، و تسليم ، و جهاد ، و جود ، و ايثار خواهد بود ؛ و معلوم است كه چنين شخصى اهل بهشت است ؛ چون بهشت ظهور افعال و ملكات نيك در عوالم ديگر است ، و هر كس دعوت آن حضرت را رّد كند و اقتدا به‌سيرهء آن حضرت ننمايد دروغ ، و خيانت ، و كم فروشى ، و رباخوارى ، و زياده طلبى ، و شهوت‌پرستى ، و نفع طلبى ، و هواخواهى ، و اعراض از ذكر خدا را دنبال كند مسلّماً اهل دوزخ است ؛ چون دوزخ نيز ظهور مَلَكات و افعال زشت در آن عوالم است ؛ و آنچه موجب تفريق و جدائى اين دو دسته از هم گرديده است امر و نهى مقام ولايت است كه دسته‌اى پذيرفتند و دسته‌اى رّد كردند .\r\nبنابراين على قسمت كننده بهشت و جهنّم خواهد بود ؛ مانند معلّمى كه شاگردانى تربيت مىكند ، و به آنها دروس را تعليم مىكند ، يك دسته كوشش مىكنند ، و دروس را ياد مىگيرند و دسته ديگر ، تن به تنبلى داده ، و از تعلّم و ياد گرفتن ، ابا مىكنند . معلّم يك دسته را قبول و دسته ديگر را مردود مىكند ، پس صحيح است كه بگوئيم معلم دسته‌اى را به مقام بالا فرستاده و دسته‌اى را در مكان سابق خود زندان نموده است ؛ همچنين صحيح است كه بگوئيم : عَلِىٌّ قَسيمُ الْجَنَّةِ وَ النّارِ\r\n. دوّم : از نقطه نظر حبّ و بغض ، چون نتيجه و روح عمل ، محبّت است ؛ لذا افرادى كه داراى محبّت نباشند ، بلكه عياذاً بالله بغض آن حضرت را در دل بپرورانند آنها از حقيقت و واقع بسيار دورند ؛ كسى كه چيزى را دوست داشته باشد مسلّماً آثار او را نيز دوست دارد كسانى كه أميرالمؤمنين را دوست دارند ، از افعال و گفتار و سيرهء آن حضرت نيز مسرور ، و محبّت اين آثار را دارند ؛ و بالعكس كسانى كه أميرالمؤمنين را دشمن دارند ، سيره و سنّت آن حضرت را نيز مبغوض دارند ، لذا كردارشان طبعاً كردارى خشن و ناپسند است ، و چون افعال نيك در انسان ايجاد محبّت و صفا و نور مىكند ، و افعال زشت موجب ظلمت ، و تاريكى قلب ، و قساوت مىگردد ، بنابراين دوستان أميرالمؤمنين طبعاً مردمى با حقيقت و با صفا و با محبت بوده ، قلب آنان پاكيزه و روح آنان نورانىتر و نفس آنان سبك‌تر است ؛ و دشمنان أميرالمؤمنين ، طبعاً مردمى از حقيقت و صفا دور ، قلب آنان تاريك ، و نفس آنان خسته ، و سنگين ، و روح آنان آلوده است .\r\n\r\n","description":"","footnote":"","page_name":" 149 ","page_number":169},
  {"content":"\r\n\r\nو چون نتيجه اعمال نيك همان صفا و نورانيّت و محبّت به خداست ، و نتيجه اعمال زشت ظلمت و قساوت و اعراض از خداست ، بنابراين اميرالمؤمنين به سبب تقسيم نمودن افراد مردم را به دو دسته محبّ و مبغض ، آنها را به دو دسته بهشتى و دوزخى تقسيم فرموده است .\r\nقندوزى حنفى از ابوصلت هروى روايت مىكند ، كه مأمون از حضرت علىّ بن موسى الرّضا عليه السّلام سؤال كرد : كه مرا خبر ده به‌چه علّتى جَدَّت أميرالمؤمنين علىّ عليه السّلام قسيم جنّت و نار است ؟\r\nحضرت رضا فرمودند : آيا خودت از پدرانت از عبد الله بن عباس روايت نمىكنى كه او گفت : سَمِعْتُ رَسولَ اللهِ يَقولُ : حُبُّ عِلّىٍ ايمانٌ وَ بُغْضُهُ كُفْرٌ\r\nاز رسول خدا شنيدم كه مىفرمود حبّ علىّ ايمان و بغض علىّ كفر است ؟\r\nدر جواب گفت : آرى ،\r\nحضرت رضا فرمودند : چون بهشت جاى مؤمنين و جهنم جاى كافرين است ، اگر بنا بشود تقسيم ايمان و كفر بر مدار حبّ و بغض على باشد بنابراين على قسيم بهشت و جهنّم شده است .\r\nمأمون گفت : لا ابقانى الله بعدك انك وارث جدك رسول الله خداوند مرا بعد از تو زنده نگذارد ( كه بر من مشكلى پيدا شود و تو نباشى كه آن مشكل را حلّ كنى ) ، حقّاً تو وارث جدّت رسول خدا هستى !\r\nابو صلت مىگويد : چون حضرت رضا عليه السّلام از مجلس مأمون به منزل خود مراجعت فرمود ، عرض كردم : فدايت شوم چقدر خوب پاسخ مأمون را داديد حضرت فرمود : اى ابا صلت ! اين كلامى بود كه بدون تأمّل قبلى يك مرتبه بر زبان من جارى شد ، وَ لَقَدْ سَمِعْتُ ابى يُحَدَّثُ عَنْ آبائهِ عَنْ عَلِىّ عَلَيْهِمُ السَّلامُ انَّهُ قالَ رَسولُ اللّهِ صلّى اللّه عليه و آله : يا عَلِىُّ انْتَ قَسيمُ الْجَنَّةِ وَ الْنّارِ يَوْمَ الْقَيمةِ تَقولُ للِنَّارِ : هَذَا لِى وَ هذا لَكَ « 1 » من از پدرم شنيدم كه از پدرانش نقل مىكرد كه رسول خدا صلّى اللّه عليه و آله درباره على عليه السلام فرموده است : اى علىّ تو قسمت كننده بهشت و جهنّمى در روز قيامت ، به آتش ميگوئى : اين براى من است ، و آن براى تو .\r\nو نيز خوارزمى موفّق بن احمد مكّى با اسناد خود از نافع از ابن عمر روايت\r\n\r\n\r\n","description":"","footnote":"\r\n( 1 ) ينابيع المودة ص 85\r\n","page_name":" 150 ","page_number":170},
  {"content":"\r\n\r\nكرده است كه او گفت : قالَ رسولُ اللّهِ صلّى اللّه عليه و آله لِعَلِىٍّ : اذا كانَ يَوْمَ الْقَيمةِ يُؤْتَى بِكَ يا عَلِىُّ بِسَريرٍ مِنْ نورٍ ، وَ عَلىَ رَاسِكِ تاجٌ ، قَدْ اضاءَ نَورُهُ وُ كَاد يَخْطِفُ ابْصارَ اهْلِ الْمَوقفِ ، فَيَأتِى النَّداءُ مِنْ عِندِ اللهِ جَلَّ جَلالُهُ : ايْنَ وَصِىُّ مُحَمَّدٍ رَسولِ اللهِ ؟\r\nفَتَقولُ : ها انا ذا !\r\nفَيُنادِى الْمُنادى : ادخِلْ مَنْ احَبَّكَ الْجَنَّةَ وَ ادْخِلْ مَنْ عاداكَ فى النّارِ فَانْتَ قَسيمُ الْجَنَّةِ وَ النّارِ « 1 »\r\nحضرت رسول اللّه به أميرالمؤمنين فرمودند : چون روز بازپسين شود اى علىّ ! تو را به روى يك تختى از نور در محشر بياورند ، و بر سرت تاجى است كه نور او صحراى محشر را روشن كند ، بطورى كه نور چشمهاى اهل موقف از شدّت نور آن نزديك مىشود كه از بين برود ، در اين هنگام ندا از جانب خداوند جلّ و علا مىآيد كجاست وصىّ محمّد رسول خدا ؟\r\nتو مىگوئى منم اينجا ! منادى ندا در مىدهد : اى على داخل كن در بهشت هر كه تو را دوست دارد ، و داخل كن در دوزخ هر كه تو را دشمن دارد ، اى على بنابراين تو قسمت كننده بهشت و جهنم خواهى بود .\r\nو نيز ابن مغازلى شافعى با سند خود از ابن مسعود روايت كرده است كه قال : قال رسول الّله صلّى الله عليه و آله : يا عَلِىُّ انَّكَ قَسيمُ الْجَنَّةِ وَ النّارِ ، انْتَ تَقْرَعُ بابَ الْجَنَّةِ وَ تَدخُلها احِبَّائَكَ بغَير حِسَابٍ « 2 »\r\n\r\nمعناى وسيله در روايت پيامبر اكرم\r\nحضرت رسول الله فرمودند : اى على تو قسمت كننده بهشت و آتشى ، تو در بهشت را ميكوبى و دوستانت را بدون حساب داخل آن مىكنى و در « فرائد السمطين » حموينى از ابو سعيد خدرى روايت كند كه حضرت رسول اللّه صلّى اللّه عليه و آله فرمودند : چون دعا كنيد ، و از خداوند عزّ و جلّ سؤالى بنمائيد ، براى من وسيله را درخواست\r\n\r\n\r\n","description":"","footnote":"\r\n( 1 ) ينابيع المودة ص 83\r\n( 2 ) همان كتاب صفحه 48 .\r\n","page_name":" 151 ","page_number":171},
  {"content":"\r\n\r\nنمائيد ! « 1 »\r\nعرض كردند : يا رسول الله « وسيله » چيست ؟\r\nحضرت فرمودند : نردبانى است در بهشت كه داراى هزار پلّه است ، و مسافت ما بين دو پلّهء آن مسافتى است كه اسب تندرو در مدّت يك‌ماه مىپيمايد ، يك پلّهء آن زبرجد است ، تا پلّه ديگرى لؤلؤ است ، تا پلّه ديگرى ياقوت است ، تا پلّه ديگرى زمرّد است ، تا پلّه ديگرى ، مرجان است ، تا پلّه ديگرى كافور است ، تا پلّه ديگرى عنبر است ، تا پلّه ديگرى يلنجوج است ، تا پلّه ديگرى نور است ، و همچنين از انواع جواهرات است .\r\nاين نردبان در بين نردبان پيغمبران مانند ماه در ميان ستارگان مىدرخشد ، پس منادى ندا در مىدهد : اين‌است درجه و نردبان محمّد خاتم الانبياء ، و من در آن روز ردائى بر خود از نور انداخته‌ام ، و بر سر من تاج رسالت و افسر كرامت است ، و على بن أبىطالب در مقابل من بوده ، و لواى حمد را به‌دست دارد در روى آن نوشته شده است : لا الهَ الّا اللهُ ، مُحَمَّدٌ رَسولُ اللهِ ، عَلِىٌّ وَلِىٌّ اللهِ ، وَ اوْليِاءُ عَلِىٍّ الْمُفِلحونَ الْفائزونَ باللهِ .\r\nنيست معبودى مگر خدا ، محمّد است رسول خدا ، على است ولىّ خدا ، و اولياء و دوستان على رستگارانند ، كه به درجه ملاقات و زيارت خدا نائل آمدند .\r\nمن از اين نردبان بالا مىروم ، و در پلّه آخر آن قرار مىگيرم ، و على از آن بالا مىرود ، و يك پلّه پائين‌تر از من قرار مىگيرد ، و پرچم حمد را در دست دارد ، در آن روز تمام انبياء و مرسلين و صدّيقين و شهداء و مؤمنين همگى بدون استثناء سرهاى خود را از مقامات خود بلند مىكنند و ما را تماشا مىنمايند ، و مىگويند :\r\nخوشا به حال اين دو بندهء خدا ، چقدر ، و تا چه سرحدّ خداوند آنها را بر ما فضيلت داده و به كرامتهاى خود مكرّم داشته است ؟\r\nدر اين‌وقت منادى چنان ندا كند كه صداى او را جميع خلائق بشنوند : اين‌است حبيب خدا محمّد ، و اين‌است ولّى خدا على .\r\n\r\n\r\n","description":"","footnote":"\r\n( 1 ) و لذا مستحب است هنگام شروع به نماز قبل از تكبيرات افتتاحيه بگوئيم : اللهم رب هذه الدعوة التامة و الصلاة القائمة بلغ محّمدا صلّى اللّه عليه و آله الدرجة و الوسيلة و الفضل و الفضيلة\r\n","page_name":" 152 ","page_number":172},
  {"content":"\r\n\r\nپس رِضوانْ خازنِ بهشت آيد و گويد : پروردگار من مرا امر كرده است كه كليدهاى بهشت را به تو بسپارم اى پيغمبر خدا ! من آن كليدها را قبول مىكنم ، و به برادرم على مىدهم .\r\nپس مالكْ خازنِ آتش آيد و گويد : كه پروردگار من مرا امر كرده است كه كليدهاى جهنّم را بياورم و به تو بسپارم اى پيغمبر خدا ! من آنها را قبول مىكنم ، و به برادرم علىّ مىدهم .\r\nدر اين هنگام علىّ در آخر جهنّم مىايستد ، و زمام جهنّم را به‌دست مىگيرد در حالىكه آتش او شعله مىزند و حرارت او بالا مىرود ، جهنم ندا مىكند : اى على ! مرا واگذار ، نور تو شرارهء آتش مرا فرو نشانيده است ، على به جهنم مىگويد : اين‌است ولىّ ما ، او را واگذار ، و اين‌است عدو ما او را بگير ، جهنّم در آن روز اطاعتش نسبت به علىّ بيش از اطاعت غلامهاى شماست نسبت به صاحبانش ، هنگامى كه آنها را به امرى فرمان دهند . بدين‌جهت كَانَ عَلِىٌّ قَسيمُ الْجَنَّةِ وَ النّارِ « 1 »\r\nسوّم : از نقطه نظر تابش شعاع ولايت و ظهور و بروز حقائق و مخفيّات و بروز استعدادات است ، و اين مرحله احتياج به دقّت و تأمّلى دارد ، و براى روشن شدن اين مرحله مقدّمه‌اى به عنوان مثال و شاهد ذكر مىكنيم :\r\nمعلوم و مشهود است كه در فصل زمستان كه خورشيد از زمين دور مىشود ، و زمين حرارت خود را از دست مىدهد ، تمام آثار و ظهورات زمين از بين مىرود ، زمين فسرده و سرد ، آثار حياتى خود را از دست مىدهد ، و خواصّ و آثار موجودات در آن ظهورى ندارد ، درختان خشكيده ، نه برگ و نه ميوه دارند ، گويا در زمين چوبهاى خشكى فرو برده‌اند ، درخت سيب و گلابى ، انار و زردآلو و گردو و درختهاى بىميوه همه در يك رديف قرار مىگيرند ، به طورى كه ابداً از هم تمايزى و حدّ فاصلى ندارند ؛ چون در آن ظهور و فعليّت نيست ، و استعدادات كامنهء آنها نيز مشهود نيست ؛ لذا همه با هم در يك رديف حساب شده ، و به نام چوب خشك كه نه\r\n\r\n\r\n","description":"","footnote":"\r\n( 1 ) ينابيع المودة ص 84 و مقدارى از اين روايت كه تقريبا دو ثلث آن است مرحوم كلينى در روضه كافى صفحه 24 و 25 در ضمن خطبه وسيله كه أميرالمؤمنين عليه السّلام هفت روز بعد از رحلت رسول خدا در مدينه راجع به غصب خلافت و ارائه مقامات خود انشاء كردند ذكر مىكند .\r\n","page_name":" 153 ","page_number":173},
  {"content":"\r\n\r\nضررى دارد و نه نفعى به حساب مىآيند .\r\nگلها و سوسن‌ها همه پژمرده و خراب و بىاثر ، نه از گل ياس و رازقى بوئى ، و نه از گياههاى بدبو اثرى ، نه گل سرخ طراواتى دارد ، و نه گل خرزهره تلخى و تندى نشان مىدهد .\r\nبلبلان و قناريان و زاغان و كركسان همه و همه در آشيانهاى خود خزيده‌اند ، و مارها و عقربها نيز با مرغان دلربا همه خفته ، و در لانه‌هاى خود فسرده و بى حسّ افتاده‌اند .\r\nهمين كه خورشيد جهان‌تاب با فرا رسيدن فصل بهار و تابستان به زمين نزديك شد ، و شعله‌هاى زنده كننده حيات بخش خود را به زمين فرستاد ، آن استعدادات مخفيّه همه به مرحلهء فعليّت مىرسند . از درخت سيب شاخها ، و برگها و ميوه‌هاى سرخ ، و معطّر و شيرين ، صحنه باغ را مىآرايد ؛ و از درخت گلابى ، اين ميوه خاصّ بيرون مىآيد ، درخت زردآلو با آن منظره دلنشين خود و ميوه‌هاى زرد و خوش طعم و معطّر حد فاصل و مايز وجودى خود را از ساير همقطاران خود در فضاى باغ اعلان مىكند ، و نيز درختهاى بىبار و درختهائى كه ميوه‌هاى تلخ و ترش و مضرّبه بار مىآورند ، مانند بعضى از درختهاى جنگلى ، آنها نيز بى شخصيّتى و بىاثرى خود را ابراز نموده ، و در مقابل درختان ديگر سرافكنده ، و مجال غرور و استكبار و بلند منشى در آنها نمىماند .\r\nمرغها و بلبلها همه در فضاى باغ به نغمه سرائى مشغول ، و زاغان و كركسان نيز به دنبال جيفه‌ها و طعمه‌هاى خود در پروازند .\r\nموشها و مارها و عقربها همه اظهار وجود نموده لاى سنگها و رودخانه‌ها در حركت مىآيند ، اينها همه و همه در اثر تابش خورشيد ، و ظهور گرماى حيات بخش آن است .\r\nخورشيد كه تابيد ، هر موجودى استعداد خود را ظهور مىدهد ، و مراحل ، مختفيّهء خود را آشكار مىسازد ، و قبل از طلوع و تابش آن در موجودات ، فرق و تمايزى نبود .\r\nخورشيد ولايت نيز چنين است ، قبل از آنكه طلوع كند ، و بر قلوب بتابد ، و امر و نهيى پيدا شود ، همه افراد در يك رديف به طور ساده زيست مىنمودند ، نه سعيد را از شقَىّ تفاوتى بود ، نه بهشتى را از جهنّمى ، نه مؤمن را از كافر ، نه عادل را از\r\n\r\n","description":"","footnote":"","page_name":" 154 ","page_number":174},
  {"content":"\r\n\r\nفاسق ، نه محبّ را از مبغض ، و نه موحّد را از مشرك «  كانَ النَّاسُ أُمَّةً واحِدَةً  » « 1 »\r\nهمه و همه در يك رديف قرار گرفته ، و چه بسا ممكن بود اشقيا خود را از سعدا بهتر دانند ، و به خود بيشتر بالند .\r\nهمين كه آفتاب ولايت طلوع كرد و ، بر جانهاى فسرده تابيد ، و نفوس را به جنبش انداخت سرائر و ضمائر و غرائز هر يك از افراد انسان طلوع نموده ، و با اختيار يا راه سعادت را طىّ كرده و آن استعدادات روشن و نورانى را به مرحله فعليّت مىرسانند ، و در اشقياء نيز آن خبث سريرت را به سبب تمرّد و انكار و جحود قلبى آنان ظاهر نموده ، و در مراحل فعل و گفتار ، آثار زشت و بدى از خود بروز مىدهند .\r\nپاك فطرتان صفوف عبوديّت را منظّم ، دنيا را از تواضع ، و انفاق ، و ايثار ، و رحم ، و انصاف ، و يتيم نوازى ، و صدق و صفا ، و عدل ، و توحيد پر مىكنند ؛\r\nو زشت سرشتان نيز صفوف ، فجور ، و فسوق خود را تشكيل و دنيا را از خيانت و زشتى و قساوت و پايمال ساختن حقوق و اموال و دروغ و ظلم و شرك پر مىكنند .\r\n«  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ  » « 2 »\r\nو به عبارت ديگر چون امام ، حقيقت و روح قرآن است ؛ همان‌طور كه اثر قرآن شفا و نور رحمت براى مؤمنين است و موجب ترقّى و تكامل آنها و درباره ظالمين موجب ظلمت ، و خسار ، و و بال و تبار ، و موجب ازدياد قساوت و ظلمت آنهاست ؛ همين‌طور وجود امام عليه السّلام داراى اين اثر و خاصّه است .\r\n«  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  » « 3 »\r\nآيات قرآن بر مؤمن خوانده مىشود و در اثر پذيرش دل او ، و خضوع و خشوع قلب او ، و ازدياد ايمان و توكّل او ، موجب ترفيع مقام و منزلت ، و چون بر كافر خوانده شود در اثر ردّ نمودن دل او و انكار نمودن و مقابله كردن و تمّرد نمودن ، موجب ازدياد\r\n\r\n\r\n","description":"","footnote":"\r\n( 1 ) سوره بقره : 2 - آيه 213\r\n( 2 ) سوره انفال : 8 - آيه 43\r\n( 3 ) سوره اسراء : 17 - آيه 82\r\n","page_name":" 155 ","page_number":175},
  {"content":"\r\n\r\nظلمت و خسارت است .\r\nخورشيد ولايت كه تابيد دلهاى مؤمنين چون چراغ نورانى از آن حرارت و نور بهره مىگيرد ، و بوى عطر جان‌بخش از جان و سر آنان بر مىخيزد و فضاى عالم انسانيّت را معطّر مىسازد ، و دلهاى كافرين از آن خسته و ملول و كَدِر مىشود ، و بوى تعفّن كه در آنها مختفى بود مشام انسانيّت را ناراحت ، و دماغ عقل و حقّ را خسته و ملول مىنمايد .\r\nامام از نقطه نظر ملكوت و قلوب بنى آدم هر استعدادى را به ظهور رسانيده ، و آن‌را در راه و روش خود به مقصد مىرساند . مؤمنين را به بهشت و كافرين را به دوزخ مىفرستد و هر جنبنده را از نقطه نظر ملكوتش به راه و صراطى كه متناسب با آن است حركت مىدهد . «  ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ  » « 1 »\r\nبراى هر يك از مؤمنين در بهشت مقامى معلوم ، و جائى معيّن ، و براى هر يك از كافرين در دوزخ مكانى معلوم و مشخص است ، و وصول به اين غايت به توسط امام است ، كه هر كس را در راه و مقصد خودش از نقطه نظر تكوين هدايت نموده ، و از نقطه نظر تشريع به علّت قبول و ردى كه مؤمنين و كافرين را در دو صف متمايز و متقابل قرار مىدهد ، همه را به كمال استعداد خود رهبرى مىنمايد .\r\nبنابراين چه عالى و چه خوب فرمود حضرت رسول اللّه صلّى اللّه عليه و آله : كه عَلِىٌّ قَسيمُ الْجَنَّةِ وَ النّارِ .\r\nابن شهرآشوب گويد : شريك قاضى و عبد الله بن حمّاد انصارى گفتند : كه ما به ديدن أعمَش در همان مرضى كه با او وفات يافت رفتيم ، و در نزد او ابن شبرمه ، و ابن ابى ليلى ، و ابو حنيفه براى عيادت نيز آمده بودند .\r\nابوحنيفه به اعمش گفت : اى ابا محمّد از خدا بپرهيز ، و در نفس خود نظرى كن ، امروز در آستان مرگى و آخر روز تو از ايّام دنيا و اوّلين روز تو از روزهاى آخرت است ، و عادت تو چنين بوده كه درباره علىّ رواياتى نقل كرده‌اى كه اگر از آن توبه كنى براى تو بهتر است .\r\nأعمَش گفت : مثل چه . ؟\r\n\r\n\r\n","description":"","footnote":"\r\n( 1 ) سوره هود : 11 - آيه 11\r\n","page_name":" 156 ","page_number":176},
  {"content":"\r\n\r\nابو حنيفه گفت : مثل حديث عباية اسدى : انَّ عَلِيّاً قَسيمُ الْجَنَّةِ وَ النّارِ\r\nاعمش گفت : مرا بنشانيد ، و تكيه دهيد ، به آن خدائى كه مسير من به‌سوى اوست ، براى من روايت كرد : موسى بن طريف ، امام بنى اسد از عباية بن ربعى ، امام حىّ كه گفت : سَمِعْتُ عَلِيّاً يَقولُ : انَا قَسيمُ النّارِ اقولُ هذا وَلييّى دَعيهِ وَ هذا عَدُوّى خُذيهِ\r\nشنيدم از على كه مىگفت من تقسيم كننده آتش هستم ، به او مىگويم اين ولى من است او را بگذار ، و اين دشمن است بگير .\r\nو حديث كرد مرا ابو المتوكّل ناجى ، در زمان امارت حجّاج ، از ابو سعيد خدرى از پيغمبر اكرم صلّى الّله عليه و آله : كه چون روز قيامت شود ، خداوند عزّ و جّل امر مىكند پس من و على بر صراط مىنشينيم و خطاب به ما مىرسد : داخل كنيد در بهشت هر كس به خدا ايمان آورده و شما را دوست داشته‌اند ، و داخل كنيد در آتش هر كس را كه به خدا كافر شده و شما را دشمن داشته است . ( و به لفظ ديگر بيندازيد در بهشت كسى كه شما را دوست داشته و بيفكنيد در دوزخ كسى كه شما را دشمن داشته است )\r\nو حديث كرد مرا ابو وايل كه روايت كرد براى من ابن عباس : قال : قال رسول صلّى اللّه عليه و آله : اذا كانَ يَوْمَ الْقيمَةِ يَاْمُرُ اللهُ عَلِيّاً انْ يُقَسِّمَ بَيْن الْجَنَّةِ وَ النّارِ ، فَيَقُولُ للِنّارِ خُذى ذا عَدُّوى وَ ذَرى ذا وَلييّى .\r\nدر اين هنگام ابو حنيفه ازار خود را بر سر انداخته ، و گفت : برخيزيد ؛ ابو محمّد تا به حال سخنى از اين بزرگ‌تر نگفته است . « 1 »\r\nو نيز قندوزى گويد : در كتاب جواهر العقدين دارقطنى از ابى الطفيل عامر بن واثله الكنانى تخريج كرده است كه : انَّ عَلِيّاً قالَ حَديثاً طَويلًا فِى الشُّورى ، وَ فيهِ انَّهُ قالَ لِاهْلِ الشُّورى : فَانْشِدُكُمْ بِاللهِ هَلْ فيكُمْ احَدٌ ، قالَ لَهُ رَسولُ اللهِ صلى الله عليه و آله : انْتَ قَسيمُ النّارِ وَ الْجَنَّةَ غَيْرى ؟ قالوا اللّهُمَّ : لا .\r\nدر مجلس شورى كه عمر انتخاب خليفه بعد از خود را در شش نفر گذارده بود ، أميرالمؤمنين عليه السّلام كه در ميان آنها و از جمله آنان بود ، ضمن حديثى طويل\r\n\r\n\r\n","description":"","footnote":"\r\n( 1 ) مناقب ج 1 ص 374\r\n","page_name":" 157 ","page_number":177},
  {"content":"\r\n\r\nبه آنها فرمود : شما را به خدا سوگند مىدهم آيا در ميان شما غير از من كسى هست كه رسول خدا دربارهء او فرموده باشد : تو قسمت كننده آتش و بهشتى ؟ همه گفتند به خدا سوگند : نه . و در اين زمينه سيّد اسمعيل حميرى قصائد بسيارى دارد مانند :\r\n\r\nاشعار سيد حميرى و دعبل خزاعى با اشاره به روايت على قسيم الجنه و النار\r\n قَسيمُ النّارِ هذا لى * فَكُفّى عَنْهُ لا يَضْرُرْ\r\nو هذا لَكَ نارُ * فَحوزِى الفاجِرَ اْلَاكْبَرَ « 1 » \r\nو نيز گويد :\r\n ذاكَ قَسيمُ النّارِ مِنْ قيلِهِ * خُذى عَدُوّى وَ ذَرى ناصِرى\r\nذاكَ عَلِىُّ بْنُ ابيطالِبٍ * صِهْرُ النَّبِىِّ الْمُصْطَفى الطّاهِرِ « 2 » \r\nو نيز گويد :\r\n عَلِىٌّ وَلىُّ الْحَوْضِ وَ الذّائدُ الَذّى * يَذُبُّ عَنْ ارْجائهِ كُلَّ مُجْرِمِ\r\nعَلِىٌّ قَسيمُ النّارِ مِنْ قَوْلِهِ لَها * ذَرى ذا وَ هذا فَاشْربى مِنْهُ وَ اطْعَمِ\r\nخُذى بِالشِّوى مِمَّنْ يُصيبُكَ مِنْهُمْ * وَ لا تَقَربى مَنْ كانَ حِزْبى فَتَظْلَمى « 3 » \r\nدعبل خزاعى گويد :\r\n قَسيمُ الْجَحيمِ فَهذا لَهْ * وَ هذا لَها بِاعْتِدالِ الْقِسَمِ\r\nيَزودُ عَنِ الْحَوْضِ اعْدائهُ * وَ كَمْ مِنْ لَعينٍ طَريدٍ وَ كَمِ\r\nفَمِنْ ناكِثينَ وَ مِنْ قاسِطينَ * وَ مِنْ مارِقينَ وَ مِنْ مُجْتَرَمٍ « 4 » \r\nو قندوزى گفته است : به شافعى نسبت داده شده كه او اين ابيات را سروده است .\r\n\r\n\r\n","description":"","footnote":"\r\n( 1 ) ديوان حميرى ص 252 و اصل آن را از اعيان الشيعه ج 12 : 242 و المناقب جلد 2 : 159 و 194 و 233 و 288 و جلد 3 : 90 و 91 آورده است .\r\n( 2 ) ديوان حميرى ص 245 و اصل آن‌را از اعيان الشيعه جلد 12 : 246 و المناقب جلد آورده است .\r\n( 3 ) ديوان حميرى ص 399 و اصل آن را از اعيان الشيعه و المناقب و الكنى و الالقاب آورده است .\r\n( 4 ) مناقب ابن شهرآشوب جلد 1 ص 349\r\n","page_name":" 158 ","page_number":178},
  {"content":"\r\n\r\n عَلِىٌّ حُبُّه جُنَّةٌ * قَسيمُ النّارِ وَ الْجَنَّةِ\r\nوَصِىُّ الْمُصْطَفى حَقّاً * امامُ اْلِانْسِ وَ الْجِنَّةِ « 1 » \r\nعلىّ است كه محبّت او سپر از آتش است ، و علىّ است كه قسمت كنندهء آتش و بهشت است .\r\nعلىّ است كه به حقانيّت وصىّ مصطفى است ، و علىّ است كه امام جنّ و انس است .\r\nابن اثير گويد : با اسناد متّصل خود از علىّ بن جزء ، قال سمعت ابا مريم السلولى يقول : سمعت عمار بن ياسر يقول : سمعت رسول اللّه صلّى اللّه عليه و آله يقول لعلىّ بن أبى طالب : يا عَلِىُّ انَّ اللهَ عَزَّ وَ جَلَّ قَدْ زَيَّنَكَ بِزيَنةٍ لَمْ يَتَزَيَّنِ الْعِبادُ بِزيَنةٍ احَبُّ الَيْهِ مِنْها : الزُّهْدُ فِى الدُّنْيا ، فَجَعَلَكَ لا تَنالُ مِنْ الْدُّنْيا شَيْئاً ، وَ لا تَنالُ الدُّنْيا مِنْكَ شَيْئاً ، وَ وَهَبَ لَكَ حُبَّ الْمَساكينُ ، وَ رَضوابِكَ اماماً وَ رَضيتُ بِهِمْ اتْباعاً ،\r\nفَطوبى لِمَنْ احَبَّكَ وَ صَدَقَ فيكَ ، وَ وَيْلٌ لِمَنْ ابْغَضَكَ وَ كَذِبَ عَلَيْكَ ،\r\nفَامَّا الذَّينَ احَبَوّكَ وَ صَدَقوا فيكَ فَهُمْ جيرانُكَ فى دارِكَ ، وَ رُفَقائكَ فى قَصْرِكَ وَ امّا الذَّينَ ابْغَضوكَ وَ كَذِبوا عَلَيْكَ ، فَحَقٌّ عَلَى اللهِ انْ يوقِفَهُمْ مَوْقفَ الْكَذّابينَ يَوْمَ الْقيمِة « 2 »\r\nعلىبن جزء مىگويد : از ابو مريم سلولى شنيدم كه مىگفت : از عمّار بن ياسر شنيدم كه مىگفت : از رسول خدا صلّى اللّه عليه و آله شنيدم كه به علىّ بن أبىطالب مىگفت :\r\nاى علىّ : خداى عزّ و جلّ تو را به زينتى زينت كرده است كه هيچيك از بندگان خود را بزينتى محبوب‌تر از اين زينت ننموده است ؛ و آن زينت ، زهد و بىاعتنائى و بىرغبتى نسبت به امور دنيا است :\r\nو بنابراين موهبت ، تو را طورى قرار داده است كه از مال و منال و جاه و\r\n\r\n\r\n","description":"","footnote":"\r\n( 1 ) ينابيع المودة ص 86\r\n( 2 ) أسدالغابة جلد 4 ص 23\r\n","page_name":" 159 ","page_number":179},
  {"content":"\r\n\r\nاعتبارات دنيا چيزى را نائل نمىشوى و به چنگ نمىآورى ، و دنيا نيز نمىتواند چيزى را از تو نائل شود و به چنگ آوردو ديگر آنكه محبّت مساكين و درويشان را به تو عنايت فرموده است ، و اين طبقه و گروه از فقرا تو را امام پسنديدهء خود مىدانند ، و تو آنان را پيروان پسنديدهء خود مىدانى .\r\nپس خوشا به حال كسى كه تو را دوست داشته باشد ، و در راه تو قدم راستين صدق و صفا پيش نهد ، و واى بر كسى كه تو را دشمن دارد ، و در راه تو قدم خدعه و مكر و تلبيس و تدليس جلو بگذارد ، و بر تو دروغ بندد .\r\nامّا آن گروهى كه تو را دوست دارند ، و در راه تو به صدق و صفا رفتار كنند ، آنان همسايگان خانه بهشتى تو هستند ، و رفقاى تو در قصر ملكوتى تو مىباشند .\r\nو امّا آن دسته‌اى كه تو را دشمن دارند ، و بر تو با كذب و دروغ رفتار كنند ، پس بر خدا فرض و حتّم است كه آنانرا در موقف كذّابين در روز قيامت قرار دهد .\r\n\r\n","description":"","footnote":"","page_name":" 160 ","page_number":180},
  {"content":"\r\n\r\n\r\nدرس نهم : در معنى ولايت تكوينى\r\n\r\n","description":"","footnote":"","page_name":" 161 ","page_number":181},
  {"content":"\r\n . \r\n","description":"","footnote":"","page_name":" 162 ","page_number":182},
  {"content":"\r\n\r\nدرس نهم\r\nبسم الّله الرّحمن الرّحيم\r\nو صلّى الله على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم .\r\nقال الله الحكيم فى كتابه الكريم :\r\n«   يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا   » « 1 »\r\nدر بسيارى از روايات از طريق اهل بيت ، سلام الله عليهم اجمعين ، و از طريق عامّه وارد است كه پيغمبر صلّى اللّه عليه و آله فرمودند : لا يَجوزُ احَدٌ الصِّراطَ الّا مَنْ كَتَبَ لَهُ عَلِىٌّ الْجوازَ « 2 »\r\nهيچكس از صراط نمىتواند عبور كند ، مگر آن كسى كه على براى او پروانهء عبور بنويسد .\r\n\r\nتحقيق در حديث لا يجوزُ احدٌ الصراطَ الّا مَنْ كَتَبَ له علىٌّ الجوازَ\r\nما قبل از اينكه اين روايات را نقل كنيم براى فهميدن معنى صراط و كيفيّت نوشتن پروانه عبور ، ناچار مقدّمه‌اى را ذكر مىكنيم ، و آن اينكه :\r\nتمام موجودات همان‌طور كه سابقاً اشاره شد ظاهرى دارند و باطنى ، و از جمله انسان و اخلاق و افعال انسان نيز داراى ظاهر و باطنى هستند .\r\n\r\n\r\n","description":"","footnote":"\r\n( 1 ) سوره اسراء : 17 - آيه 71 - 72\r\n( 2 ) الصواعق المحرقه صفحه 78 چاپ مصرِ مناقب خوارزمى صفحه 222\r\n","page_name":" 163 ","page_number":183},
  {"content":"\r\n\r\nظاهر آن را خلق و ملك ، و باطن آن را امر و ملكوت گويند . ظاهر مشهود و محسوس ، ولى باطن در اين عالم مختفى است .\r\nميزان جزا و پاداش اعمال بر ملكوت و حقيقت اعمال است نه بر ظاهر آنها ، مثلا نمازى را كه شخص مىخواند از نقطه نظر ظاهر ممكن است تمام خصوصيّات آداب واجبه و مستحبّه از وضو ، و طهارت ، و قيام ، و استقبال و سجده ، و انگشتر عقيق ، و عطر ، و مسواك ، و لباس سفيد ، و عمامه ، و غيرها همه در او رعايت شود ولى گاهى نيّت ، همان تقرّب به سوى خدا بوده و گاهى منظور خودنمائى و ريا باشد ، گرچه در هر دو صورت ظاهر نماز تفاوتى ندارد ، ولى جان و حقيقت او كه عبارت از انگيزه و داعى نمازگزار است روح اين نماز را در دو بُعد متفاوت قرار داده است :\r\nيكى تقرّب به خدا ، و ديگرى تقرّب به هواى نفس ؛ در صورت اوّل نماز ، انسان را به خدا نزديك مىكند ، و در صورت دوّم دور مىگرداند ؛ در صورت اوّل به بهشت مىبرد ، و در صورت دوّم به دوزخ . روزه و جهاد ، و زكات ، و حجّ ، و امر به معروف ، و نهى از منكر ، و قرائت قرآن ، و عيادت مريض ، و ساير اعمالى كه ظاهر آن ستوده است همه داراى اين ملكوت و حقيقت هستند ، و به مقدار شدّت و ضعف نيّتِ بجاى آورنده آنها ، قدرت ايصال آنها به خدا تفاوت مىكند ، به شدّت و ضعف متغيّر مىگردد ، و اگر نيّت غير خدا باشد ، نه تنها انسان را نزديك نمىكند ، بلكه دور مىگرداند .\r\nمعاصى و گناهان نيز داراى جان و روحى هستند كه اختلافات شدّت و ضعف ، كيفر بر اساس شدّت و ضعف داعى شخص گناهكار بر معصيّت است ، و احيانًا ممكن است كسى صورت گناه انجام دهد ، ولى از روى عمد نباشد ، بلكه از روى خطا باشد در اين صورت آن فعل عنوان عصيان نداشته و دور كننده نخواهد بود .\r\nدر عالَم حسّ و شهادت يعنى عالمى كه ما با حواسّ ظاهر بدان ارتباط پيدا مىكنيم ، كه منظور همين عالم است ، ملكوت و واقعيّت اعمال مخفى است ، و آنچه ظاهر و مشهود است همان پيكره و كالبد فعل است ، و لذا از نقطه نظر ظاهر معيار بزرگى و كوچكى اعمال در نظر گرفتاران در چاه طبيعت همان بزرگى و كوچكى عمل است ، نماز خواندن فراوان ، روزه گرفتن بسيار ، تظاهر بوَرَع و تقوى نمودن ، حالت خضوع و فروتنى به خود بستن ، نرم و آرام\r\n\r\n","description":"","footnote":"","page_name":" 164 ","page_number":184},
  {"content":"\r\n\r\nسخن گفتن بسيار مطلوب ، و غير آن نامطلوب ، ولى در عوالم معنى و ملكوت مطلب كاملا به عكس خواهد بود ، در آنجا ظاهر اعمال از نقطهء نظر بزرگى و كوچكى ابداً مورد نظر نيست .\r\nآنچه معيّار و ميزان مطلوبيّت و مرغوبيّت است همان نيّت و اخلاص و روحى است كه عمل دارا بوده است ؛ در آنجا ظاهر اعمال مختفى و ملكوت و باطن اعمال ظهور دارد ، در اينجا ظاهر معلوم و باطن مخفى مىباشد مانند عالم خواب و عالم بيدارى .\r\nدر عالم بيدارى آنچه مشهود است و محسوس ، به كلّى در عالم خواب از بين مىرود ، و شخص كه سر بر بستر خواب مىگذارد تمام ظهورات و آثار عالم بيدارى و خصوصيّات و كيفيّات اين عالم را به كلى محو و نابود مىبيند ، مثل آن كه اصلًا در تمام مدّت عمرش چنين عالمى را نديده است ، و چون بيدار مىشود ، و اين عالم ، خود را بر او عرضه مىكند تمام خصوصيّات عالم خواب را اعتبارى پنداشته ، و مثل آن كه اصلًا در آن عالم نرفته است .\r\nتا هنگامى كه انسان به عالم ملكوت پيدا نكرده است غير از مظاهر اين عالم طبيعت و كالبد و پيكرهء ظاهر اعمال چيزى ادراك نمىكند ، ولى چون به واسطه مرگ طبيعى يا غير آن اتّصال با عوالم ملكوت پيدا مىكند ، در آن‌وقت حقيقت و واقعيّتهاى اعمال بر او طلوع نموده ، و سر و كارش ديگر با آنها خواهد بود ، عالم شهادت دست‌خوش نسيان واقع شده و ظهورات نيّتها و واقعيّتها يك عالم نوين را با هزاران برابر آثارى قوىتر از عالم حس بر انسان عرضه مىدارند .\r\n\r\nتحقيق در معناى صراط\r\nانسان در دنيا به‌وسيلهء نفس ، و صفات آن ، و استخدام افعال راهى را در معنى طىّ مىكند ؛ و چون بازگشت نفوس به سوى خداست ، اين راه در ملكوت و نفس انسان نيز به سوى خدا خواهد بود .\r\nافراد بنى آدم در پيمودن اين راه بر حسب اختلاف قواى معنوى متفاوتند ، بعضى راه آنان بسيار مستقيم و بعضى كم و بيش منحرف و برخى كاملًا در جاده انحراف در حركت هستند .\r\nچون انسان از اوّل عمر خود تا آخرين لحظه حيات ، حالات متفاوتى دارد و ملكات روحيّه و نفسيّه او از حالات مختلفه ، كه نتيجه اعمال متفاوته است حاصل\r\n\r\n","description":"","footnote":"","page_name":" 165 ","page_number":185},
  {"content":"\r\n\r\nمىشود ، دائماً از حالى به حال ديگر منتقل مىشود ، تا آن كه اگر كاملًا حالاتش پسنديده و ممدوح باشد ، و فعلش صالح و نيّتش تقرّب به خدا بوده اخلاص در عمل نمايد ، دائماً از حالى به حالى و از كمالى به كمالى انتقال يافته و از مقرّبين درگاه او شده ، و از سابقين مىگردد ، چنانچه لطف و عنايت خدا دست او را گيرد از كُمَّلين خواهد شد ، و اگر از متوسّطين باشد ، يعنى نتواند يك باره غير خدا را فراموش كند ، بلكه گاه گاهى نفس امّاره و شهوت بر او غالب آمده ، و سير او را متوقّف يا احياناً كمى به عقب حركت دهد ، ولى غالباً فعلش و گفتارش صالح و نيّتش خالص باشد از اصحاب يمين خواهد بود ، و اگر نفس امّاره هميشه رهبر او باشد ، و تمام سير او در خلاف وصول به مراحل كمال انسانى صورت گيرد ، از اشقياء و از اصحاب شمال مىگردد .\r\nو اين اختلاف راههائى كه مردم دارند موجب اختلاف ملكوت آنها مىگردد ، لذا بعضى راه را به سرعت طى مىكنند ، و بعضى به بطوء ، و بعضى با نهايت مشقّت و گرفتارى .\r\nاين ملكوت در قيامت ظهور مىنمايد و آنجا كه عالم حقيقت است ، مردم در درجات متفاوتى واقعند ، جهنمى كه افروخته مىشود ، ظهور و بروز عوالم شهوت ، و غضب ، و استكبار ، و شخصيّت طلبى ، و اعراض از خدا ، و انغمار در معاصى است ، كه به عبارت قرآن از او به حيات دنيا تعبير مىشود .\r\nبنابراين جهنّم ملكوت دنياست ، و صراطى كه بر روى آن كشيده مىشود راهى است كه انسان بايد در نفس خود طىّ كند ، تا به مقصود كه خداست نائل گردد ، و چون اين راه را انسان در دنيا طىّ مىكند ، لذا اين صراط نيز بر روى جهنّم قرار مىگيرد ، و چون هر كس حتماً بايد با مجاهدهء نفس ( در دنيا ) با شهوات ، بر مقصود فائز آيد لذا عبور از جهنم براى تمام افراد حتّى انبياء و اولياى خدا ضرورى است .\r\nوقتىكه آيه كريمه نازل شد : «   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   »\r\n« 1 » از رسول خدا سؤال كردند :\r\n\r\n\r\n","description":"","footnote":"\r\n( 1 ) سوره مريم : 19 - آيه 72\r\n","page_name":" 166 ","page_number":186},
  {"content":"\r\n\r\nشما هم وارد جهنم مىشويد ؟ فرمود بلى و لكن ما مانند برق خاطف از آن عبور خواهيم نمود .\r\nبنابراين چون همه در دنيا آمده‌اند ، و همه نيز در نفس خود راهى به خدا داشته‌اند ، لذا بايد همه در جهنّم وارد شده ، و همه بايد از صراط عبور كنند .\r\nآن كسانى كه دل به دنيا ندادند ، و عقل خود را منكوب ننمودند ، و لحظه‌اى غير خدا نپرستيدند ، مانند برق خاطف از روى جهنّم كه صراط است عبور مىكنند ؛ بقيّه افراد به حسب اختلاف حالشان در اخلاص ، سرعت آنها متفاوت است ؛ بعضى بسيار كند و بطئى حركت مىكنند ، و بعضى كه از زمرهء اشقياء بوده ، و راه آنها كاملًا منحرف بوده از صراط غلطيده ، و در آتش مىافتند .\r\nاز عبد الله بن مسعود روايت است كه رسول خدا صلّى اللّه عليه و آله فرمودند : يَرِدُ النّاسُ النّارَ ، ثُمَّ يَصْدُرونَ بِاعْمالِهِمْ ، فَاوَّلُهُمْ كَلَمْحِ الْبَرقِ ، ثُمَّ كَمَرَّ الّريِح ، ثُمَّ كَحَضْرِ الْفَرَسِ ، ثُمَّ كَالّراكِبِ ، ثُمَّ كَشَدِّ الرَّجُلِ ثُمَّ كَمَشْيِهِ « 1 » مردم همه در آتش داخل مىشوند و پس از آن به واسطهء اعمالشان از آن خارج مىگردند ، اوّلين كسى كه خارج مىشود مثل سرعت برق زدن بيرون مىآيد و پس از آن مثل وزيدن باد ، و پس از آن مثل دويدن اسب ، و پس از آن مثل شخص سواره و پس از آن مثل شخصى كه مىدود و پس از آن مثل كسى كه راه مىرود .\r\nو از تفسير قمى از حضرت صادق عليه السّلام روايت‌است كه : الصِّراطُ ادَقُّ مِن الشَّعْر وَ احَدُّ مِنَ السَّيْفِ ، فَمِنْهُمْ مَنْ يَمُرُّ عَلَيْه مِثْلَ الْبَرْقِ ، وَ مِنْهُمْ مَنْ يَمُرُّ عَلَيْهِ مِثْلَ عَدْو الْفَرَسِ ، وَ مِنْهُمْ مَنْ يَمُرُّ عَلَيْهِ ماشِياً وَ مِنْهُمْ مَنْ يَمُرُّ عَلَيْهِ حَبْواً وَ مِنْهُمْ مَنْ يَمُرُّ عَلَيْهِ مُتَعَلِّقاً ، فَتَأخُذُ النّارُ مِنْهُ شَيْئاً وَ تَتْرُكُ شَيْئاً « 2 » صراط از مو باريك‌تر ، و از شمشير برّنده‌تر است ، بعضى از مردم مثل برق از آن عبور مىكنند ، و برخى مثل دويدن اسب ، و جماعتى مثل شخص پياده ، و گروهى مثل افرادى كه به چهار دست و پا به روى زمين راه مىروند ، و دسته‌اى در آتش آويزان شده و بدين قسم عبور مىكنند پس آتش مقدارى از آنها را در خود مىگيرد ، و مقدارى را رها مىكند .\r\n\r\n\r\n","description":"","footnote":"\r\n( 1 ) تفسير صافى ج 1 ص 55\r\n( 2 ) تفسير مجمع البيان ج 3 ص 525\r\n","page_name":" 167 ","page_number":187},
  {"content":"\r\n\r\nبنابراين معنى صراط ، عبور از ملكات ، و اخلاق رذيله و صفات ناستوده است ، هر كه اصلًا آلوده نشد چون برق خاطف عبور كند ، و اگر فى الجمله آلوده شد چون شخصى اسب سوار و همچنين تا آنكه بسيار آلوده گردد در جهنم به صراط آويزان شده ، و آتش او را فرا گيرد .\r\nامام عليه السّلام كه در دنيا صراط و راه انسان را به سوى خدا معيّن مىكند ، و سيطره بر نفس و ملكوت انسان دارد ، در قيامت نيز كه ظهور صفات و ملكات است ، سرعت و بُطئ حركت انسان را از صراط معيّن فرموده ، و طبق سرعت و بطئى كه در حركت به سوى خدا در دنيا داشته است ، به همان ميزان إجازهء سرعت ، يا عدم سرعت حركت او را از صراط مىدهد ، و به افرادى كه اتّصال با مقام معنى و ولايت نداشته ، و روح شرف و فضيلت انسانيّت را در وجود خود معدوم نموده‌اند ، اجازه حركت نداده و به جهنّم امر مىكند آنان را خود فرو گيرد .\r\nچون امام در دنيا بر ملكوت مؤمنين و غير مؤمنين احاطه دارد ، در آنجا نيز بر فراز محّلى بلند و مكانى رفيع ، كه بر بهشت و جهنّم مستولى است قرار مىگيرد ، و مكان و منزلت هر يك از افراد نيك را در بهشت معّين و منزل و مكان هر شخص فاسق و منحرف را در دوزخ تعيين مىكند .\r\nآن مقام و الا در قرآن مجيد تعبير به اعراف شده است . «  وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  » « 1 »\r\nاعراف در لغت دو معنى دارد يكى قسمت بالاى حجاب و پرده را گويند ، و ديگرى قسمت بالاى كوه و تلّ را گويند ، و هر دو معنى در اينجا مناسب است ؛ يعنى حجابى بين بهشتىها و جهنّمىها واقع مىشود ، در بالاترين نقطه از آن حجاب امام قرار مىگيرد ؛ چون در دنيا او در عالىترين نقطه از حالات روحى و معنوى قرار گرفته بود ، و از آنجا به تمام چهره‌ها و سيماهاى امّت خود نگريسته ، و حالات روحى و ملكوت آنان را از سيمايشان مشاهده مىكند ؛ همان‌طور كه در دنيا بر ملكوت آنها احاطه داشت ، و آنها را از راه ملكوت به واقعيّت و مقصد آنها سير\r\n\r\n\r\n","description":"","footnote":"\r\n( 1 ) سوره اعراف : 7 - آيه 46\r\n","page_name":" 168 ","page_number":188},
  {"content":"\r\n\r\nمىداد ، آنجا نيز طبق همين واقعيّت و ملكوت آنها را در نقاط مختلف بهشت ، يا در دركات متفاوت دوزخ قرار مىدهد .\r\nبنابر آنچه ذكر شد اوّلًا حقيقت ظهور جهنّم و ثانياً حقيقت صراط و ثالثاً مقام اعراف در امام و رابطهء كيفيّت ادخال جهنّمىهاى در جهنّم به دستور امام و سرّ آن واضح شد به حمد الله و قوّته .\r\n\r\nروايت لا يجوز احد الصراط الا من كتب له على الجواز به طرق مختلف\r\nحال مىگوئيم كه رواياتى كه در اين باره راجع به أميرالمؤمنين عليه السّلام از طريق شيعه وارد شده است ، بسيار زياد است ، و ليكن ما براى آنكه معلوم شود اين مطالب مسلّم و در نزد اهل تسنّن نيز جاى ترديد نيست ، بنابر آن گذاشتيم كه فضائل آن حضرت را غالباً از كتب آنها نقل نمائيم .\r\nابن حجر هيتمى شافعى گويد : كه روايت كرده است ابن السَّمان انّ ابا بكر قال له ( اى لعلى عليه السلام ) سمعت رسول اللّه صلّى اللّه عليه و آله يقول : لا يَجوزُ احَدٌ الصِّراطَ الّا مَنْ كَتَبَ لَهُ عَلِىٌّ الْجَوازَ « 1 »\r\nابن سمَّان مىگويد كه ابوبكر به حضرت أميرالمؤمنين عليه السّلام گفت : از پيغمبر خدا شنيدم كه هيچكس نمىتواند از صراط عبور كند مگر كسى كه على براى او اجازه عبور نوشته باشد .\r\nو سپس ابن حجر كه اين حديث را از سنن دارقطنى نقل كرده است ، مىگويد كه : انَّ عَلِيًّا عَلَيْهِ السَّلامُ قالَ لِلسِّتَّةِ الذَّينَ جَعَلَ عُمَرُ اْلَامْرَ شورى بَيْنَهُمْ كَلاماً طَويلًا مِنْ جُمْلَتِهِ : انْشِدِكُمْ اللهَ هَلْ فيكُمْ احَدٌ قالَ لَهُ رَسولُ اللهِ صلى الله عليه و آله : يا عَلِىٌّ انْتَ قَسيمُ الْجَنَّةِ وَ النّارِ يَوْمَ الْقيمَةِ غَيْرى ؟ قالوا اللّهُم لا ، وَ مَعناهُ ما رواه عنتره عن الرضا عليه السلام انه صلى الله عليه و آله قالَ لَهُ : انْتَ قَسيمُ الْجَنَّةِ وَ النّارِ فِى يَومْ الْقيمَةِ تَقولُ للِنّارِ هَذَا لِى وَ هَذَا لَكَ\r\nابن حجر براى تأييد روايتى كه از ابوبكر نقل كرده كلام أميرالمؤمنين را در شورى شاهد آورده و كلام حضرت رضا عليه السّلام را به عنتره ، مفسّر و مبيّن كلام أميرالمؤمنين عليه السّلام قرار داده است .\r\nو نيز محبّ طبرى شافعى عين روايت را بدين مضمون از قيس بن ابى حازم\r\n\r\n\r\n","description":"","footnote":"\r\n( 1 ) الصواعق المحرقه چاپ مصر ص 78\r\n","page_name":" 169 ","page_number":189},
  {"content":"\r\n\r\nنقل مىكند :\r\nعن قيس ابن ابى حازم قال : الْتقى ابوبكرٍ وَ عَلِىُّ بْنُ ابيطالِبٍ رضى الله عنهما ، فَتَبَسَّمَ ابوبَكْرٍ فى وَجْهِ عَلِىٍّ فقالَ لَهْ مالَكَ تَبَسَّمْتَ ؟ قالَ : سَمِعْتُ رَسولَ الله صلى الله عليه و آله يَقولُ : لا يَجوزُ احَدٌ الصِّراطَ الّا مَنْ كَتَبَ لَهْ عَلِىٌّ الْجَوازَ ، اخرجه ابن السمان فى كتاب الموافقة « 1 »\r\nمىگويد كه قيس بن ابى حازم گفت : برخورد كردند با يكديگر ابوبكر و على بن أبىطالب ، در اين حال ابوبكر در چهرهء على تبسّمى نمود ، حضرت فرمود چرا تبسّم نمودى ؟\r\nگفت : از رسول خدا شنيدم كه مىفرمود : كسى از صراط عبور نمىكند مگر آنكه على پروانه خروج براى او بنويسد .\r\nو نيز عين اين روايت را از ابوبكر ، موّفق بن احمد خوارزمى در كتاب مناقب خود نقل مىكند « 2 »\r\nعلّامه ميرزا نجم الدين شريف عسگرى در كتاب « مقام الامام أميرالمؤمنين عند الخلفاء » ، در ص 5 گويد : اين حديث را ازابوبكر بسيارى از بزرگان در كتب خود نقل كرده‌اند :\r\n1 - ابراهيم بن محمد حموينى شافعى در « فرائد السبطين » ج 1 الباب الرابع و الخمسين ،\r\n2 - محبّ طبرى شافعى ايضاً در كتاب ديگر خود به نام « الرّياض النّضره فى فضائل العترة » ( ج 2 ص 173 و 177 و ص 244 ) ، و او گفته است كه حاكمى در اربعين خود اين حديث را روايت كرده است .\r\n3 - ابن ابى عدسه در تاريخ خود به اين لفظ آورده است كه قال ابو بكر لعلى : سَمِعْتُ رَسولَ اللّه صلّى اللّه عليه و آله يَقولُ : لا يَجوزُ احَدٌ الصِّراطَ الّا مَنْ كَتَبْتَ لَهُ الجَوازَ\r\n4 - شيخ سليمان حنفى قندوزى در « ينابيع المودّة » ص 86 و ص 112 ،\r\n5 - ابن مغازلى شافعى در كتاب « مناقب » خود آورده است همچنان‌كه در\r\n\r\n\r\n","description":"","footnote":"\r\n( 1 ) ذخائر العقبى ص 71\r\n( 2 ) مناقب خوارزمى ص 222\r\n","page_name":" 170 ","page_number":190},
  {"content":"\r\n\r\n« غاية المرام » آورده است ،\r\n6 - خطيب بغدادى در « تاريخ بغداد » ج 3 ص 161 عن ابن عباس\r\n7 - قاضى عياض در « شفاء »\r\n8 - علامه سيد ابو بكر ابن شهاب الدين العلوى الحسينى الشافعى در كتاب « رشفة الصّادى من بحور فضائل بنى الهادى »\r\n9 - قرشى در « شمس الاخبار »\r\n10 - علامه شيخ عبد الله شبراوى شافعى در « الإتحاف بحب الاشراف »\r\n11 - « اسعاف الراغبين » ، سپس گويد : اين حديث را جماعتى ديگر از صحابه غير ابوبكر ، مانند ابن عباس و ابن مسعود روايت كرده‌اند .\r\nالبّته از اين افراد نامبرده شده ، حموينى و محب طبرى و ابن ابى عدسه و سليمان قندوزى حديث را تخريج و بقيّه فقط در كتاب خود روايت كرده‌اند . « 1 »\r\nليكن چون به « ينابيع المودّة » مراجعه شد در ص 112 و 86 اين حديث را از ابو بكر روايت نمىكند امّا در صفحه 112 اين حديث را به أميرالمؤمنين ، و عبد الله بن عباس ، و عبد الله بن مسعود ، و انس بن مالك ، و ابى سعيد الخدرى نسبت مىدهد ، و مىگويد : الحموينى بسنده عن مالك بن انس عن جعفر الصادق عن آبائه عن على بن أبى طالب رضى الله عنهم عن النبى صلّى اللّه عليه و آله قال : اذا جَمَعَ اللهُ اْلَاوّلينَ وَ اْلاخِريَن يَوْمَ الْقيمَةِ نَصَبَ الصِّراطَ عَلى جَهَنَّمَ لَمْ يَجُزْ عَنْها احَدٌ الّا مَنْ كانتْ مَعَهُ بَراةُ بِوِلايَةِ عَلِىِّ بْنِ ابيطالِب . چون خداوند ، اوّلين و آخرين را در روز قيامت جمع كند ، صراط را بر روى جهنّم نصب مىكنند ، و هيچ‌كس نمىتواند از روى آن عبور كند مگر كسىكه در دستش پروانه عبور به‌ولايت أميرالمؤمنين على بن أبىطالب باشد .\r\nايضاً اخرج هذا الحديث موفق بن احمد بسنده عن الحسن البصرى عن ابن مسعود .\r\nايضاً اخرجه موفق بسنده عن مجاهد عن ابن عباس رضى الله عنهما .\r\nايضاً ابن المغازلى اخرج هذا الحديث بسنده عن مجاهد ، عن ابن عباس و عن طاووس عن ابن عباس .\r\n\r\n\r\n","description":"","footnote":"\r\n( 1 ) مقام الامام أميرالمؤمنين ص 6\r\n","page_name":" 171 ","page_number":191},
  {"content":"\r\n\r\nايضاً بسنده عن انس بن مالك و بسنده عن ابى سعيد الخدرى رضى الله عنهم .\r\nو امّا در صفحه 86 و همچنين در ص 113 از ابن مسعود به‌متن ديگرى از موفق بن احمد با اسناد خود از حسن بصرى از ابن مسعود روايت كرده است كه :\r\nقال : قال رسول اللّه صلّى اللّه عليه و آله اذا كانَ يَوْمَ الْقيمَةِ يَقْعُدُ عَلِىُّ عَلَى الْفِرْدُوسِ وَ هُوَ جَبَلٌ قَدْ عَلَا عَلَى الْجَنّةِ وَ فَوْقَهُ عَرْشُ رَبّ الْعالَمينَ ، وَ مِنْ سَفْحِهِ تَنْفَجِرُ انْهارُ الْجَنَّةِ ، وَ تَتَفرّقُ فىِ الْجَنانِ ، وَ عَلىٌّ جالِسٌ عَلى كُرْسىٍّ مِن نورٍ ، يَجرْى بَيْنَ يَدْيهِ التّسْنيمُ ، لَا يجوزُ احَدٌ الصِّراطَ الّا وَ مَعَهُ سَنَدٌ بِوِلَايةِ عَلى وَ وِلَايةِ اهْل بَيْتِهِ فَيُدْخِلُ مُحبّيهِ الْجَنَّةَ وَ مُبْغضيهِ النّارَ ابن مسعود گفته است كه : رسول خدا صلّى اللّه عليه و آله فرموده است : چون روز قيامت فرا رسد ، علىّ در فردوس مىنشيند ، و فردوس كوهى است كه بر تمام بهشت برترى و تفوّق دارد ، و بالاتر از او عرش پروردگار جهانيان است ، و از دامنه اين كوه نهرهاى بهشت جارى است و در ميان بهشت‌ها پخش مىشود .\r\nعلىّ بر روى يك كرسى از نور نشسته ، و چشمهء تسنيم در مقابل او جارى است و هيچكس از صراط عبور نمىكند مگر آنكه با او سندى نسبت به ولايت علىّ و ولايت اهل بيتش بوده باشد .\r\nعلى دوستان خود را به بهشت و دشمنان خود را به جهنّم داخل مىكند .\r\nو نيز اين كيفيّت از مضمون روايت را خوارزمى در مقتل خود طبع نجف ج 2 ص 39 نقل مىكند .\r\nبارى اين حديث مقام أميرالمؤمنين عليه السّلام را در اعراف بيان مىكند ، كه در آخرين درجات فَرق كه از آنجا عالم كثرت شروع مىشود ، يعنى در حقيقتِ ولايت كه حجاب اقرب است قرار دارد ؛ و از دامنه اعراف ، تسنيم كه نهرى است در بهشت جارى است .\r\nاين نهر از ولايت سرچشمه گرفته ، و فروعاتش در قلوب شيعيان جارى و سارى ، و در آن عالم ظهور ملكوت ، در بهشتهاى آنان جارى مىشود ؛ و أميرالمؤمنين كه حقيقت ولايت است به حسب ميزان جريان تسنيم ، مقامات بهشتيها را معيّن نموده ، از صراط عبور و به منازل خود مىرسند ؛ و آنهائى كه از ولايت بهره ندارند\r\n\r\n","description":"","footnote":"","page_name":" 172 ","page_number":192},
  {"content":"\r\n\r\nجايگاه آنان را در دوزخ معيّن مىفرمايد .\r\nابن شهرآشوب گويد : ابن عباس و انس از پيغمبر اكرم حديث نموده‌اند كه : قال : اذا كانَ يَوْمَ الْقيمَةِ ، وَ نُصِبَ الصِّراطُ عَلى جَهَنّمَ ، لَمْ يَجُزْ عَلَيْهِ احَدٌ الّا مَنْ مَعَهُ جَوازٌ فيهِ وِلَايةٌ عَلِىِّ بْنِ ابيطالبِ ، وَ ذلِكَ قَوْلُهُ تَعالى :  وَ قِفُوهُمْ إِنَّهُمْ مَسْؤُلُونَ  « 1 » رسول اكرم فرمودند : چون روز باز پسين بر پا شود ، و صراط بر جهنم نصب گردد ، هيچكس از آن عبور نمى كند مگر كسى كه با او پروانه اى باشد كه در آن و لا يت على بن أبى طالب نوشته شده باشد ، و اين است معناى گفتار خداى تعالى ، : و متوّقف سازيد آنها راى چون بايد سؤال شوند .\r\nو نيز گويد كه پدر من شهرآشوب با اسناد خود از رسول الله روايت كرده است كه : لِكُلِّ شَىٍءٍ جَوازٌ ، وَ جَوازُ الصَراطِ حُبّ عَلىّ بْنِ ابيطالِبٍ « 2 » از براى وصول بهر چيزى پروانه‌ايست و پروانه عبور از صراط محبّت على بن أبىطالب است .\r\nو نيز در تاريخ خطيب ، ليث از مجاهد از طاووس از ابن عباس روايت مىكند : قلت للنّبى : يا رَسولَ اللهِ ! للِنّاسِ جَواز ؟ قالَ : نَعَمْ ، قُلْتُ : وَ ما هُوَ ؟ قال : حُبُّ عَلِىّ بْنِ ابيطالِب « 3 » به پيغمبر عرض كردم : اى رسول خدا ! براى مردم در روز قيامت جواز عبور است ؟ فرمود : آرى ! عرض كردم : چيست آن جواز ؟ فرمود : محبت على بن أبى طالب .\r\nو در حديث وكيع قال ابو سعيد : يا رَسول اللهِ ما معْنى بَراةُ عَلِىٍّ ؟ قالَ : لا الهَ الّا اللهُ ، مُحمّدٌ رَسولُ اللهِ ، عَلِىٌّ وَلّىُ الله « 4 » ابو سعيد مىگويد : به‌رسول خدا عرض كردم : معناى بَراتِ علىّ چيست ؟ فرمود : شهادت بر توحيد خدا ، و بر نبوّت محمّد رسول الله ، و بر ولايت علىّ ولىّ الله .\r\nو پيغمبر اكرم از جبرائيل سؤال نمود : كَيْفَ تَجوزُ امَّتَى الصِّراطَ ، فَمَضَى وَ عَادَ ، و قال : انّ اللهَ تَعالَى يَقْرَئُكَ الّسلامُ وَ يقول : انّكَ تَجوزُ الصّراطَ بِنورِى وَ عَلِىُّ بْن ابيطالِبٍ يَجوزُ الصِّراطَ بِنورِك ، وَ امّتُكَ تَجوزُ الصِّراط بِنورِ عَلِىّ ، فَنورُ امّتِكَ مِنْ نورُ عَلِىّ ، وَ نورُ عَلِىّ مِنْ نورِكَ ، وَ نورُكَ مِنْ نورِ اللهِ « 5 » چگونه امّت من از صراط مىگذرد ؟ جبرائيل رفت و برگشت و گفت : خداوند تعالى\r\n\r\n\r\n","description":"","footnote":"\r\n( 1 ) مناقب ابن شهرآشوب ج 1 ص 346 طبع سنگى\r\n( 2 ) همان\r\n( 3 ) همان\r\n( 4 ) همان\r\n( 5 ) همان\r\n","page_name":" 173 ","page_number":193},
  {"content":"\r\n\r\nبر تو سلام مىرساند و مىگويد : تو از صراط به نور من عبور مىكنى ! و على بن أبىطالب از صراط به نور تو عبور مىكند ، و امّت تو از صراط به نور على عبور مىكنند ! پس نور امت تو از نور على است ، و نور على از نور توست ، و نور تو از نور خداست و در خبر است كه ، وَ هُوَ الصِّراطُ الّذى يَقِفُ عَلى يَمينِهِ رَسولُ اللهِ ، وَ عَلَى شِمالِهِ امِيرالْمُؤمنِينَ وَ يَأتيهِمَا النّداءُ مِنَ اللهِ القيا فى جهنّم كل جبّار عنيد . « 1 »\r\nو آن صراطى است كه در طرف راستش رسول خدا مىايستد و در طرف چپش أميرالمؤمنين ، و به آن دو از طرف خداوند ندا مىرسد ؛ بيفكنيد در جهنّم هر شخص جبّار و معاندى را !\r\nو حسن بصرى از عبد الله ، از حضرت رسول الله ، در خبرى ديگر روايت كرده است كه : وَ هُوَ جالِسٌ عَلى كُرْسِىٍّ مِنْ نورٍ يَعْنى عَلِيّاً ، يَجْرى بَيْنَ يَديْه التّسْنيم ، لا يَجوزُ احَدٌ الصِّراطَ الّا وَ مَعَهَ براهٌ بِوِلَايَتِهِ وَ وِلاية اهْلِ بَيْتِهِ يُشْرِفُ عَلَى الْجَنّةِ وَ يُدْخِلُ مُحِبّيهِ الْجنّةَ و مبغضيه النار . « 2 » على بن أبىطالب در روى يك كرسى از نور مىنشيند ، و چشمه تسنيم در مقابلش جارى است و هيچكس نمىتواند از صراط عبور كند مگر آنكه با او پروانه عبور به ولايت او و ولايت اهل بيتش بوده باشد ، على بن أبىطالب بر تمام بهشت اشراف دارد ، و محبّان خود را به بهشت ، و مبغضان خود را به جهنم مىاندازد .\r\n\r\nروايت لا يجوز احد الصراط . . . در اشعار سيّد حميرى\r\nو چقدر خوب شاعر اهل بيت سيّد اسمعيل بن محمّد حميرى گويد :\r\n 1 قَولُ عَلّىٍ لِحارثٍ عَجَبٌ * كَم ثَمَّ اعجوُبَةً لَهُ حَمَلَا\r\n2 - يا حارِ « 3 » هَمْدانَ مَنْ يَمُتْ يَرَنى * مِنْ مُؤمِنٍ اوْ مُنافقٍ قَبَلا « 4 »\r\n3 - يَعرفُنى طَرْفُهُ وَ اعْرِفُهُ * بِعَيْنِهِ « 5 » وَ اسْمِهِ وَ ما فَعَلا\r\n4 - وَ انْتَ عْنِدَ الصِّراطِ تَعْرفُنى * فَلا تَخَفْ عَثْرَةً و لا زَلَلَا\r\n5 - اسقيك مِنْ باردٍ عَلى ظَمَاءٍ * تَخالُهُ فِى الْحَلَاوَةِ الْعَسَلا\r\n6 - اقولُ للِنّارِ حَين توقَفُ لِلْعَرْض * عَلى جسرها ذَرِى الّرجُلا \r\n\r\n\r\n","description":"","footnote":"\r\n( 1 ) مناقب ج 1 ص 346\r\n( 2 ) همان «\r\n( 3 ) يا حارُ يا حارِ » ؛ در مناداى مرخّم ، لغت أصحّ و أشهر آنست كه حركت حرف آخرى را كه باقى مانده است به همان حال اصل باقى مىگذارند ، و البتّه بسيارى نيز آن حركتِ حرفِ محذوف را به ماقبل منتقل مىنمايند\r\n( 4 ) . در ضبط كلمهء « قبل » احتمالاتى داده شده كه معناى هيچيك از آنها مناسب مقام نيست ؛ و آنچه به نظر حقير مىرسد اينست كه به فتح « قاف » و فتح يا كسر « باء » و فعل ماضى بوده باشد . چون يكى از معانى قَبَلَ و قَبِلَ اينست كه در چشمان « قَبَل » بوده باشد ، و قَبَل در چشمان عبارتست از : إقبالُ نَظَرِ كلٍّ مِنَ الْعَيْنَينِ إلى الاخرى . يعنى هر يك از دو چشم به سمت ديگرى متوجّه شده ، و در نظر كردن به يكدگر روى آورده باشند . و اين همان معناى لوچى است كه در زبان عامّه ميگويند : چشمش چپ است . و أثرش دوبينى است ، و لازمهء دوبينى ، خودبينى و خودپسندى است ، كه چشمها پيوسته ميخواهند خود را ببينند ؛ و اين معنى از آثار نفاق است كه مولى أمير المؤمنين عليه السّلام در اينجا آن را از صفات منافق شمرده است . و نيز در لغت وارد شده است كه : رأَيْتُهُ قُبُلًا يعنى عِيانًا و مُقابَلةً . بنابراين ممكنست اين كلمه در اينجا بضمّ « قاف » و « باء » بوده باشد . يعنى : مَنْ يَمُتْ يَرَنى قُبُلًا ؛ هر كس بميرد مرا عياناً خواهد ديد . و اين احتمال نيز پسنديده است ؛ و شايد از احتمال اوّل أقرب باشد . در « لسان العرب » گفته است : رأَيْتُهُ قَبَلًا و قُبُلًا و قُبَلًا و قِبَلًا و قَبَلِيًّا و قَبيلًا : أى مُقابَلةً و عِيانًا و بنابراين شعر حميرى را ميتوان پنج قسم قرائت كرد\r\n( 5 ) در « مناقب ابن شهر آشوب » بِنَعْتِهِ آمده است\r\n","page_name":" 174 ","page_number":194},
  {"content":"\r\n\r\n.\r\n 7 - ذَرِيه فَلا تَقْرَبيهِ انَّ لَهُ * حَبلًا بِحَبل اْلَوحْىِ متّصلًا\r\n8 - هذا لَنا شيَعةٌ و شيعَتُنا * اعطانى اللهُ فيهِمُ اْلأمَلا « 1 » \r\n1 - گفتار على بن أبىطالب به حارث همدانى بسيار عجيب است ، چون آن گفتار چه بسيار از عجائب و غرائب را در بر داشته است :\r\n2 - اى حارث هَمْدانى هر كس بميرد ، مرا خواهد ديد ، چه از مردمان مؤمن باشد و چه از مردمان منافق دوبين و خودپسند .\r\n3 - آن متوفّى مرا با چشمان خود مىشناسد ، و من او را نيز به اسم و رسم ، و به شخصيّت و كردارش مىشناسم .\r\n4 - و تو در هنگام عبور از صراط مرا مىشناسى ! پس از هيچ خطا و لغزش مهراس .\r\n5 - من در آن حالت آشفتگى و حرارت و تشنگى ، چنان آب سرد خوشگوارى به تو خواهم داد ، كه از شدّت شيرينى و حَلاوت ، آن را به منزله عَسَل بپندارى !\r\n6 - در آن وقتىكه تو را بر روى جِسْر و پل جهّنم براى عرض نگاه مىدارند و متوقّف مىكنند ، من به آتش مىگويم : اين مرد را واگذار ، و رها كن !\r\n7 - او را واگذار ! و به او نزديك مشو ! چون براى او ريسمانى است كه به ريسمان وَحْى اتّصال داشته و ارتباط دارد .\r\n8 - اين مرد از شيعيان ماست و خداوند دربارهء شيعيان ما به من وعده داده است كه آرزوهاى آنان را برآورده كند :\r\nاين كلام را حضرت به حارث همدانى فرمودند .\r\nابن شهرآشوب از « امالى » طوسى با اسناد خود از حارث هَمْدانى از أميرالمؤمنين عليه السّلام روايت مىكند ، كه قال : قال رسول اللّه صلّى اللّه عليه و آله اذا كانَ يَوْمَ الْقَيمةِ اخدْتُ بِحُجْزَةٍ مِنْ ذِى الْعَرْشِ ، وَ اخَذْتَ انْتَ يا عَلِىّ بِحُجْزَتى وَ اخَذَتْ ذُرَيّتُكَ بِحُجْزَتِكَ وَ اخَذَتْ شَيعَتُكمْ بِحُجْزَتِكُمْ فَما يَصْنَعُ اللهُ بِنَبِيِّه ؟ وَ ما ذا يَصْنَعُ نَبِيّهُ بِوَصِيِّهِ ؟ الى انْ قالَ : خُذْها الَيْكَ يا حارُ قَصيرةً مِنْ طَويَلةٍ انْتَ\r\n\r\n\r\n","description":"","footnote":"\r\n( 1 ) ديوان حميرى ص 325 و اصل آن را از اعيان الشيعه ج 21 : 263 و كشف الغمة 124 و مناقب ج 3 : 237 و شرح نهج البلاغه ج 1 / 299 آورده است .\r\n","page_name":" 175 ","page_number":195},
  {"content":"\r\n\r\nمَعَ مَنْ احْبَبْتَ وَ لَكَ ما اْكتَسَبْتَ « 1 » شيخ طوسى در « امالى » خود به‌دنبال گفتار أميرالمؤمنين به‌حارث همدانى روايت كرده است كه آنحضرت به‌حارث نيز فرموده‌اند : رسول خدا فرمود : چون روز قيامت بر پا شود من دست به‌دامان آن پروردگارى كه صاحب عرش است مىزنم ؛ و تو اى علىّ ، دست بدامان من مىزنى ؛ و اولاد و ذريّهء تو دست بدامان تو مىزنند ؛ و شيعيان شما دست بدامانهاى شما ميزنند ؛\r\nپس در اين‌حال خدا با پيغمبرش چكار خواهد كرد ؟ و پيغمبرش با وصيّش چكار خواهد كرد ؟ تا آنكه مىفرمايد :\r\nاى حارث ! آن‌چه براى تو گفتم بگير ، و در دل بسپار ، اندكى بود از بسياراى حارث ! تو با محبوب خودت هر چه هست معيّت دارى ، و از براى تواست آنچه را كه كسب مىكنى ! حارث همدانى ( به سكون ميم ) و اقوام او كه همه از قبيله همدان كه قبيله‌اىاست در يمن بوده‌اند ، در يوم صِفّين بسيار مجاهده نموده ، و از دين خدا و امامشان حمايت كردند ، و بامشكلات سختى مواجه شدند ، به‌طوريكه أميرالمؤمنين عليه السّلام درباره آنها فرمود :\r\n فَلَوْ كُنْتُ بَوّاباً عَلى بابِ جَنَّةٍ * لَقُلْتُ لِهَمْدانَ ادْخُلى بَسِلَامٍ « 2 » \r\nاگر من دربانى بر در بهشت بودم‌هر آينه بتمامى قبيلهء همدان\r\nمىگفتم : به‌سلامت داخل شويد .\r\nو نيز سيد حميرى گويد :\r\n وَلَدَى الصَّراطِ تَرى عَليّاً واقفِاً * يَدْعو اليه وَليَّهُ الْمَنصُورا\r\nاللهُ اعْطى ذا عَلِيّاً كُلّهُ * وَ عَطاءُ رَبّى لَمْ يَكُنْ مَحْظوراً « 3 » \r\n\r\n\r\n","description":"","footnote":"\r\n( 1 ) تعليقه ديوان حميرى ص 326\r\n( 2 ) تعليقه ديوان حميرى ص 327\r\n( 3 ) ديوان سيد ص 212 و اصل او را از عن عيان الشيعه و المناقب آورده است\r\n","page_name":" 176 ","page_number":196},
  {"content":"\r\n\r\n\r\nدرس دهم : لزوم امام زنده براى تمتّع دلها\r\n\r\n","description":"","footnote":"","page_name":" 177 ","page_number":197},
  {"content":"\r\n . \r\n","description":"","footnote":"","page_name":" 178 ","page_number":198},
  {"content":"\r\n\r\nدرس دهم\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم : «  وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ  » « 1 »\r\n\r\nشمول و عموم اصل عليّت و معلوليّت در نظام هستى\r\nتمام موجوداتيكه در اين عالم مشاهده مىشود ، هر يك داراى اصل و علّتى است كه در پيدايش خود مستند بدان است ، و نيز تغييرات و تبديلاتى كه در آنها واقع مىشود مستند بعللى است .\r\nاگر سنگى را به شيشه‌اى زنيم مىشكند ، و اگر در جوئى آب جارى كنيم ، تا جائىكه امكان دارد آب جارى مىشود ، و نقاط متّصل به‌خود را مرطوب و حتّى در خُلل و فرج كوهها هر جا كه مجال براى جريان داشته باشد جارى مىشود .\r\nاين يك اصل كلّى در پيدايش و تغييراتى است كه در موجودات عالم مشهود است .\r\n\r\n\r\n","description":"","footnote":"\r\n( 1 ) سوره انبياء : 21 - آيه 73\r\n","page_name":" 179 ","page_number":199},
  {"content":"\r\n\r\n\r\nتاثير مجالست در انسان\r\nاخلاق و ملكات و عقائد و روحيّهء افراد بنى آدم نيز از اين اصل كلّى خارج نيست ، به‌تجربه ثابت است كه معاشرت با نيكان بر روى انسان اثر مىگذارد ؛ و معاشرت با بدان نيز مؤثّر است ، چه بسا شخص پاك فطرت و نيك كردارى كه در اثر برخورد با رفيق نااهل ، كم كم و رفته رفته آن صفاى باطن خود را از دست داده ، دلش تاريك ، و روحش خفه گرديده است ؛ و بالعكس شخص زشت كردارى در اثر برخورد با صاحب دلى ، تغيير روش داده ، و كم كم نيّت و به‌تبع آن افعالش صالح ، و نيكو شده است .\r\nلذا در تعاليم اسلام بسيار وارد است كه انسان خوب است با نيكان صحبت داشته باشد ، و از انس و دلبستگى با اشرار خوددارى كند ، حتّى مجالست يك جلسه در انسان مؤثر است ، خواه به سكوت بگذرد ، و خواه به مذاكره ، چون تاثير ارواح در يكدگر محتاج به مذاكره نيست ، دو روحى كه با يكديگر انس و ملايمت دارند هر يك به روى ديگرى اثر مىگذارد .\r\nانسان براى آنكه اخلاق و صفات او به اخلاق و صفات انسانى كامل درآيد ، بايد دل و روحيّه خود را به اصل و علّت اخلاق و صفات نيك آشنا كند ، تا در اثر برخورد ، آن محامد در انسان اثر بگذارد ؛ بايد كانون دل خود را به منبع علم و معرفت و حيات متّصل كند ، تا از آن نيز به‌قدر سِعِه و استعداد در او علم و معرفت و حياتى حاصل گردد .\r\nهمان‌طور كه در لوله كشى آب شهرها يك منبع عظيم موجود و به‌خانه‌هاى بسيار ، طبق ظروف و استعدادات ، آب داده مىشود ، همين‌طور علّت و منبع حيات و معرفت بايد به‌وسيلهء تسليم و پيروى و خضوع دلها به‌قدر سعه و ظرفيّت آنها ، آنها را اشباع و سيراب نمايد .\r\nو براى اين موضوع دو امر ضرورت دارد ، يكى وجود آن اصل و علّت يعنى مبدء افاضهء علم و حيات ، و ديگرى تسليم و تلقّى و خضوع ، تا آن علّت بتواند كار خود را بنمايد ؛ چون تسليم براى تلّقى علم و معارف حكم شروط را داشته و از مقدّمات مُعِدّه محسوب مىگردد .\r\n\r\n","description":"","footnote":"","page_name":" 180 ","page_number":200},
  {"content":"\r\n\r\n\r\nقلب امام كانون افاضه علوم است\r\nمبدأ افاضهء علم ، قلب امام است ، كه به‌واسطه سيطره بر ملكوت موجودات ، به‌هر موجود به‌قدر استعداد افاضه مىكند «  وَ جَعَلْناهُمْ أَئِمَّةً يَهْدُونَ بِأَمْرِنا  » « 1 »\r\nهدايت به امر خدا ، همان رهبرى افراد بشر است ، از راه ملكوت و نفوس آنها .\r\nفلذا هميشه بايد در عالم امام زنده باشد و از آيه «  يَوْمَ نَدْعُوا كُلَّ أُناسٍ بِإِمامِهِمْ  » « 2 » استفاده كرديم كه امام در هر زمان موجود است ، و به‌وسيلهء آن يك يك از افراد بشر خوانده مىشوند ، و اين يك اصل مسلّم و صحيحى است كه در ميان جميع اديان و مذاهب عالم ، مذهب اسلام در روى آن اتّكاء دارد ، و تعيين امام بر جامعه را از طرف خدا مىداند ، و او را صاحب قلب و محيط بر ملكوت و معصوم از خطا و گناه معرّفى مىكند ، و شيعه كه بر اساس تعاليم اسلام از اين موضوع بهرمند است ، روش خود را بر واقع و حقيقت دستورات اسلام قرار داده ، و اهل تسنن كه اين موضوع را مراعات نمىكنند دستشان از منبع حيات و علم كوتاه ، و همان‌طور كه سابقاً اشاره شد از اسلام بالمعنى الحقيقى بىبهره‌اند .\r\nو روى همين اصل است كه بعد از رسول خدا نياز به امام زنده است ، كه وجود مقدّس أميرالمؤمنين عليه السّلام باشد ؛ اين براى آن است كه توسط آن قلب زنده و بيدار كه در عالم جمع واقعست ، افراد بنى آدم به بهرهء حيات و علوم خود مىرسند ، و الّا اگر مجرّد عمل كافى بود با نداى كَفَانَا كِتَابُ اللهِ هر كس در زاويهء نفس ، و بيغولهء تاريكِ آن مىخزيد ، و تا آخر عمر قدمى از نَفْس و هواى آن فراتر نمىگذارد .\r\nچون القا كننده معارف قرآن به قلب انسان ، امام است ، و بدون آن انسان نابيناى متهوّس به شهوات و منغمر در لذّات ، آيات قرآن را وسيله‌اى براى رسيدن به منويّات خود تفسير و تأويل مىكند ، و بنابراين هر چه عمل كند از دائره اميال نفسانيهء او خارج نيست ، و چنين قرآنى بدون روح زنده و دراك امام ، لَا يَزِيدُ مِنَ اللهِ إلّا بُعْداً .\r\n\r\n\r\n","description":"","footnote":"\r\n( 1 ) سوره انبياء : 21 - آيه 73\r\n( 2 ) سوره اسراء : 17 - آية 71\r\n","page_name":" 181 ","page_number":201},
  {"content":"\r\n\r\n\r\nشيعه اساس تعاليم اسلام را بر امامت مىداند\r\nشيعه مىگويد اساس تعاليم اسلام بر اساس امامت است . در زمان رسول الله خود آن حضرت امام بوده‌اند ، و توسط آن قلب بيدار كه در منبع علوم «  فَأَوْحى إِلى عَبْدِهِ ما أَوْحى  » « 1 » قرار گرفته ، به دلهاى امّت افاضه معارف مىگردد ، و بعد از آن حضرت توسّط ائمّهء اطهار ، يكى بعد از ديگرى تا حضرت بقيّة الله الاعظم عجّل الله تعالى فرجه الشّريف ، توسط آن كانونهاى حيات و معرفت ، هر قلبى به اندازهء سعهء خود اشباع مىشود .\r\nو امّا موضوع ديگر تسليم و خضوع و پيروى از امام است كه قلب را مستعدّ و آماده تلقّى و اخذ معارف و علوم مىكند ، و اين خصوصيّت در شيعه است ، لذا ديده مىشود كه در شيعه صفت محبّت ، و وفا و صفا ، و انفاق ، و ايثار و قضاى حوائج بشر ، و رقّت قلب ، و عاطفه و نظاير آنها از صفات پسنديده به مقدار معتنابهى از عامه بيشتر است ، اين به‌وسيلهء روح تسليم و خضوع در مقابل معلّم بشريّت و مبدء تعليم و تربيت است ، خواه امام حضور داشته باشد و خواه غائب باشد ، چون تاثير و تأثّر ارواح نياز بسيارى به حضور ندارد ، مادّه نيست كه شرط تأثيرش در مادّه ديگر ، قرب مكانى و مماسّه خارجى باشد ، تأثير فعليّتِ نفسِ فعّال ، در استعدادات نفوس قابله است ، و چون عالم ملكوت از زمان و مكان بيرون است ، لذا در هر قلبى تأثيرِ فعليّتِ آثارِ حياتىِ امام را مىتوان يافت ، امام اگر در مشرق عالم باشد و پيروِ امام در مغرب ، باز قلب پيرو استفاده خود را مىبرد ؛ همان‌طور كه انسان در اثر محبّت به فرزند هميشه به ياد اوست ، چه فرزندش در نزد او باشد ، يا سفر كند ، صورت فرزند در دل اوست ، و هميشه با اوست ، همين‌طور اگر جلوات امام در قلب مؤمن پيدا شود ، هر جا باشد در اثر انعكاس آن صورت حقّه از آن معدن بيكران آب حيات برخوردار مىشود .\r\nلذا شيعه و لو در زمان غيبت ، بعلّت توجّه كامل به مَصدرِ خيرات و علوم از آن كانون علم و معرفت بهرمند مىشود ؛ گرچه بدون ترديد حَضور امام اثرش بيشتر و فوائدش به‌مقدار فراوانى زيادتر است ، به‌خلاف غير شيعه كه دل آنها به اين معدن ارتباطى ندارد ، نفس آنها در خود متحيّر و راهى به‌خارج از خود باز نمىنمايد .\r\n\r\n\r\n","description":"","footnote":"\r\n( 1 ) سوره النجم : 53 - آيه 10\r\n","page_name":" 182 ","page_number":202},
  {"content":"\r\n\r\n\r\nشيعه داراى ملاطفت و رّقت و ملايمت است\r\nابن ابى الحديد مىگويد : وَ بَقِىَ هذَا الخُلْقُ مُتَوارِثاً مُتَناقِلًا فى مُحِبِيّه وَ اوْليائِهِ إلَى اْلآنَ كَما بِقىَ الْحَسَدُ وَ الْخُشُوَنةُ وَ الْوُعوَرةُ فى الْجانِبِ الْاخَرِ ، وَ مَنْ لَهُ أدْنى مَعْرِفَةٍ بِأخْلاقِ النَّاسِ وَ عَوائِدِهْمِ يَعْرِفُ ذلِكَ « 1 »\r\nپس از آنكه قدرى از صفات أميرالمؤمنين عليه السّلام را ذكر مىكند مىگويد : و اين اخلاق به نحو توارث در محبيّن و دوستان آن حضرت نقل شده ، و الى الآن وجود دارد ، كما آنكه آن حسد و خشونت و سنگين دلى در جانب ديگر كه غير شيعه است موجود است ، و كسىكه كوچكترين معرفت به اخلاق مردم و نتائج افعال مكتسبهء آنان داشته باشد اين سرّ و حقيقت را به خوبى ادراك مىكند .\r\nدر اثر اتّصال قلوب پيروان امام به‌قلب امام معارف و علوم الهيّه در قلب جارى مىشود ، و علّت آن‌كه مؤمنين در بهشت داراى نهرهاى آب زلال هستند در اثر همان اتّصال قلب و بهرمند شدن از چشمه فضائل آنان‌است . در قرآن مجيد بسيار ديده مىشود كه براى مؤمنين در بهشت « جَنّاتٍ تَجْرى مِنْ تَحْتِهَا اْلأنْهارُ » را وعده مىدهد مانند :\r\n\r\nبهشت تجلّى صفات و اعمال است\r\n«  إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ  » « 2 »\r\nخداوند مؤمنينى را كه عمل شايسته‌اى انجام دهند در بهشت‌هائى كه درختان آن سر به هم آورده ، و زمين آن‌را سايه انداخته ، و از تابش آفتاب حفظ مىكند ، و در آنجا نهرهائى جريان دارد وارد مىكند ؛ چون سابقاً گفتيم كه بهشت ، ظهور و بروز عالم نفس مؤمن است در آخرت ، و چون نفس مؤمن به‌علّت اطمينان به خدا و سكينه و آرامش كه پيدا نموده است ، از حرارت و سوختگى يأس و ناكامى و گرد و غبار و طوفان خاطرات شيطانى ، و نوسانهاى فكرى ، و اضطرابات اخلاقى ، نجات پيدا كرده و در رحمت خدا و مقام امن و امان دلخوش بوده ، و با يك دنيا نشاط و لذّت حتّى در دقيق‌ترين دقائق مانند سكرات مرگ دل به‌خدا داده ، و\r\n\r\n\r\n","description":"","footnote":"\r\n( 1 ) شرح نهج البلاغه طبع بيست جلدى ج 1 ص 26\r\n( 2 ) سوره حجّ : 22 - آيه 14 و 23 و سوره محمّد : 47 - آيه 12 و سوره تحريم : 66 آيه 8\r\n","page_name":" 183 ","page_number":203},
  {"content":"\r\n\r\nآرام و داراى مقام سكينه مىباشد ؛ لذا در آخرت كه ملكوت اشياء ظهور مىكند ، ملكوت نفس مؤمن به‌صورت بهشتى است كه درختان آن به‌اندازه‌اى سر به‌هم آورده ، و شاخ و برگهاى اعمال صالحه در هم فرورفته ، و زمين را سايه انداخته است ، كه ابداً در آنجا از تابش سوزنده خورشيد گداخته ، يا طوفان حوادث ، و گرد و غبار خيالات ، و خواطر شيطانيّه ، راه ندارد .\r\nچه ما بهشت را از نقطهء نظر تجسّم اعمال ظهور ملكوت نفس مؤمن بدانيم ، يا به‌عنوان جزاى مترتّب بر عمل بدانيم ، در هر حال نتيجه يكى است ؛\r\nشاهد بر اين معنى خطابى است كه خداى تعالى شأنه به‌آدم بو البشر قبل از ورودش در اين نشأه مىكند «  فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى   إِنَّ لَكَ أَلَّا تَجُوعَ فِيها وَ لا تَعْرى   وَ أَنَّكَ لا تَظْمَؤُا فِيها وَ لا تَضْحى  » « 1 »\r\nخداوند در خطاب به‌آدم فرمود : در اين بهشت كه خواطر نفسانيّه نيست ، و اضطرابات خيالات و قواى واهمه راه ندارد ، هيچ‌گاه گرسنه و عريان نخواهى شد ، و هيچ‌گاه تشنه و آفتاب زده نخواهى شد ، گرسنگى و تشنگى ، و عريانى و گرما ، و حرارت و گداختگى ، بر اثر تسلّط نفس امّاره بر انسان بوده ، ولى در بهشت كه قلب انسان آرام و هيچ خاطره‌اى به انسان راه ندارد آنجا « فِى مَقْعَدِ صِدقٍ عِنْدَ مَلِيكٍ مُقْتَدِرٍ » « 2 » جاى استراحت است .\r\nافرادى هم كه با ايمان و عمل صالح از دنيا رجوع به‌خدا مىنمايند ، در آن بهشت تفصيلًا قرار گرفته ، و در زير سايه درختان سر به‌هم آورنده آن مىآرمند .\r\n\r\nحقيقت نهرهاى جارى در بهشت\r\nو امّا نهرهاى جاريّه در اين بهشت‌ها همانا علوم و معرفتى است ، كه موجب حيات قلب بوده است ، چون مؤمنين با علم و معرفت و اقرار به وحدانيّت خدا ، و صفات و اسماء ذات مقدّس او ، و اقرار بحقانيّت امام و پيغمبر قلب خود را از اين علوم آبيارى كرده‌اند ، در آنجا نيز ظهور اين علوم كه حيات قلب است به‌صورت نهرهاى آب كه زنده كننده زمين خشك مىباشد بروز و ظهور خواهد نمود .\r\n\r\n\r\n","description":"","footnote":"\r\n( 1 ) سوره طه : 20 - آيه 17 - 119\r\n( 2 ) سوره قمر : 54 - آيه 55\r\n","page_name":" 184 ","page_number":204},
  {"content":"\r\n\r\nتمام مؤمنينى كه عمل صالح انجام دهند ، كه از جمله اقرار به‌امام وقت است از اين نهرها برخوردار خواهند بود ، بلكه مىتوان ميزان عمل صالح را از عمل غير صالح همان امضا و عدم امضاى امام دانست ، هر فعلى را كه امام امر كند صالح و هر فعلى را كه نهى كند غير صالح خواهد بود ، بعلّت آنكه نظر امام و ديد امام ، نظر واقع بين و حقيقت بين است ، و بنابراين تجاوز از كلام امام انحراف از متن واقع و حقيقتِ نفس الامر است .\r\nامّا افرادى كه دل به امام خود نداده‌اند ، و از آن منبع فيض استفاده ننموده‌اند ، دل آنها خشك و بىطراوت و بىصفا و بىمحبّت و بىمعرفت ، چون مشكى پوسيده و پاره ، و خشك شده ، قابليّت انعطاف و ظرفيّت خود را از دست داده است ؛ آب آنان همان حرمان و حسرت و ندامت است كه به‌صورت فلزّ گداخته در كام آنها ريخته مىشود . «  مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى وَ لَهُمْ فِيها مِنْ كُلِّ الثَّمَراتِ وَ مَغْفِرَةٌ مِنْ رَبِّهِمْ كَمَنْ هُوَ خالِدٌ فِي النَّارِ وَ سُقُوا ماءً حَمِيماً فَقَطَّعَ أَمْعاءَهُمْ  » « 1 »\r\n\r\nنهرهاى چهارگانه جارى در بهشت\r\nدر اين آيه مباركه چهار نهر را در بهشت ذكر مىكند : اوّل نهرهائى است كه آب زلال كه بوى آن متعفّن نشده است . چون آب در عالم طبيعت حيات موجودات است . «  وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ  » « 2 »\r\n\r\nنهرهاى آب\r\nو حيات دل به علم و معرفت خداست ، لذا نهرهاى علم و معرفت كه در قلوب جارى است ، در آنجا به صورت نهرهاى زلال ، و غير متغيّر ، ظاهر و بارز است ؛ و مراد از انهار ، اصناف و انواع علوم و معارف حقّه حقيقّيه است ، كه حيات قلب منوط به آن است ؛ و غرائز انسان بدان سيراب و اشباع مىگردد ، و مراد از غير آسِن ، متعفّن نشدن و متغيّر نشدن .\r\n\r\n\r\n","description":"","footnote":"\r\n( 1 ) سوره محمّد : 47 - آيه 15\r\n( 2 ) سوره انبياء : 21 قسمتى آيه 30\r\n","page_name":" 185 ","page_number":205},
  {"content":"\r\n\r\nآن علوم بوهميّات و تشكيكات و عاداتِ باطله ، و سُنَن ضالّه ، و اعتقادات فاسده خواهد بود ؛\r\nو اين نهر اختصاص به افرادى دارد كه در راه خدا به مقام قلب رسيده ، و از علوم حقه الهيّه بدون دخالت تغيير نفس بهره‌مند شده‌اند .\r\n\r\nنهرهاى شير\r\nدوّم نهرهائيست از شير كه طعم آن تغيير نكرده است ، و اين نهرها ظهور و بروز علومى است كه براى مبتدئين در سير راه خدا مفيد بوده است ؛ چون شير غذاى كودك است ، و علومى كه متعلّق به افعال و اخلاق باشد ، مانند علوم شرايع و حكمت عمليه ، چون عنوان مقدميّت براى عمل و تزكيهء نفس دارند ، لذا ظهور آن كه اين نهرهاست اختصاص به‌ضعفائى دارد كه مستعدّ سير در منازل نفس را داشته ، و به سبب پرهيز از معاصى و رذائل اخلاق قابليّت وصول به مقام قلب را دارند ، ولى هنوز به آن‌مقام نرسيده‌اند ، و به‌واسطه فراگرفتن مقدّمات از علم شرايع و اخلاق و عمل نمودن به آن در صدد تقويت بنيهء روحى برآمده‌اند .\r\nو عدم تغيير طعم اين نهرهاى شير ، اشاره به‌عدم آلودگى اين علوم به نيّات فاسده و اهواء و بِدَع باطله و اعمال و تعصّبات جاهلى است كه آن علوم را از فضيلت و خاصهءيت خود ساقط و آنها را تبديل بسمّ مُهلِك مىنمايد .\r\n\r\nنهرهاى شراب\r\nسوّم نهرهائىاست از خمر كه براى خورندگانش لذّت فراوان دارد ؛ خمر در دنيا گرچه مادّه اىاست خبيث ، و بدبو ، و بدطعم ، كه عقل را تخدير نموده ، و از حسّ و ادراك ساقط نموده ، و انسان را در رديف بهائم سقوط مىدهد ؛ لكن خمر آخرت ، جذبات الهيّه است ، كه در اثر تجليّات صفات و اسماء در قلب پيدا مىشود ، و چنان عقل را مبهوت و حيران مىسازد ، كه با وجود مشاهدهء آن اسماء كليّه و صفات الهيّه غير محدوده ، عقل دورانديش و محافظه كار و مصلحت انديش را ساقط نموده ، و به‌كلى مراتب هستى را فراموش مىنمايد ، و چون در او اين خاصيّت موجود است ، تعبير به خمر شده است .\r\nولى اين خمر انسان را از مرتبهء عقل به بالاتر كه مرتبهء شهود و قلب است رهبرى مىكند .\r\nبنابراين « انهار من خمر » ، ظهور اصناف و انواع محبّت صفات و ذات خداست كه براى شاربين كه كاملين و بالغين به‌درجه شهود هستند ، و استعداد مشاهده حسن\r\n\r\n","description":"","footnote":"","page_name":" 186 ","page_number":206},
  {"content":"\r\n\r\nتجلّيّات صفات و شهود جمال ذات را پيدا نموده ، و ديوانه و مشتاق جمال مطلق حضرت رُبوبىّ گشته‌اند ، و به مقام روح رسيده ، و مستغرق در انوار الهى شده‌اند ، موجب لذّت و بهجت و سُرور و حُبور خواهد بود .\r\n\r\nنهرهاى عسل تصفيه شده\r\nچهارم نهرهائى است از عسل تصفيه شده كه در آن از شمع و كثافات و مواد قَذِره چيزى ديده نمىشود ، و چون عسل بسيار شيرين است ، لذا آن حلاوتهائى كه از واردات از عالم قدس ، و بارقه‌هاى نورانى ، و لذّتهائى كه در حالات مختلفه براى متوسّطين در راه خدا پيدا مىشود ، و آنها را در ذوق و وَجد و توجه به‌خدا مىآورد ، و متوّجه به‌كمال خود مىنمايد ، در آنجا به‌صورت نهرهائى از عسل مصفّى كه خالى از شوائب كدورات و دخالتها و تسويلاتِ نفس است ظهور پيدا مىكند البتّه اين اختصاص به افرادى دارد كه در مقام ذوقِ آن جذبات بوده ، و هنوز به‌مرحلهء سُكر در اثر مشاهده تجليّات در نيامده‌اند .\r\nبنابر آنچه گفته شد نهرهاى شير علوم است كه در مبتدئين و ضعفاى از راه پيمايان راه خدا است ، و نهرهاى عسل اختصاص به افراد متوسّط دارد ، كه با ملاحظهء جَذَبات الهى و مشاهدهء صفات سرگرمند ، و نهرهاى خمر اختصاص به افرادى دارد كه بواسطه تجليّات جمال و عشق بدان ذات لا يزال ، هستى خود را فراموش كرده ، محو در انوار او شده‌اند ،\r\nو مراد از كريمه شريفه «  وَ سَقاهُمْ رَبُّهُمْ ، شَراباً طَهُوراً  » همان شرابى كه آنها را از تمام تعلّقات دنيويّه از مال و مَئآل و فرزند و عيال و جاه و اعتبار پاك و پاكيزه مىكند ، و نفس خورنده را از اين مراحل صعود مىدهد .\r\nنهرهاى آب زلال غير متغيّر و متعفّن اختصاص به افرادى دارد كه به مقام قلب رسيده ، و همه گونه علوم و معارف الهيّه در قلب آنان بدون دخالت نفس و زَيغ اهواء طلوع نموده است .\r\n\r\n، نهر زنجبيل و چشمه كافور\r\nافرادى از متوسّطين هستند ، كه در اثر تجليّات صفات خدا و مشاهدهء اسماء محو جمال او مىگردند ، براى آنكه طلب و عشق آنها هميشه زنده باشد و حرارت در آنها به اندازه كافى موجود باشد ، در كاسه‌هاى شراب آنها قدرى از نهر زنجبيل كه مادّه گرم ، و با حرارتى است مخلوط مىكند\r\n\r\n","description":"","footnote":"","page_name":" 187 ","page_number":207},
  {"content":"\r\n\r\n« .   وَ يُسْقَوْنَ فِيها كَأْساً كانَ مِزاجُها زَنْجَبِيلًا عَيْناً فِيها تُسَمَّى سَلْسَبِيلًا   » « 1 »\r\nزنجبيل نهرى است كه سلسبيل ناميده مىشود ، و از شدّت خوشگوارى و ذوق شاربين را در حرارت طلب ميآورد ،\r\nالبتّه اين افراد چون اشتياق و عشق آنها به اعلى درجه نرسيده ، از زنجبيل خالص به‌آنها نمىآشامانند ، بلكه از نهر زنجبيل در كاس آنها ممزوج نموده ، و بدانها مىدهند ، و چون هنوز اشتياق سير در صفات را دارند ، بنابراين محبّت آنها از لذّت حرارت طلب پاك نشده است ، و گاهى كه از واردات و تجلّيّات جمال آرامش و سكونى پيدا مىكنند ، از چشمه كافور در كأس آنها ريخته مىشود .\r\nكافور خنك و معطّر بوده ، و موجب آرامش و سكون او مىگردد . «   إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً   » « 2 »\r\nچون هنوز به مقام جَمع نرسيده ، و در عين جمع ذات مستغرق نگشته‌اند ؛ لذا آن آرامش مطلق و آن سكون من جميع الجهات براى آنان نيست ، آن براى كسانى است كه به‌مرحلهء عبوديّت مطلقه آمده و از عباد الله شده باشند ؛ آنها از مقرّبين‌اند ، و از اصل چشمه كافور مىآشامند ، و علاوه به‌قلب و دلِ هر كه استعداد داشته باشد ؛ از آن چشمه جارى مىكنند ، و در كأس هر كسى به اندازه استعداد او مىريزند .\r\nبارى اين چشمهء كافور همان چشمه تَسْنيم است كه آن نيز اختصاص به مقرّبين دارد ، و امّا در كأس ابرار مقدارى از آن ريخته مىشود . «        إِنَّ الْأَبْرارَ لَفِي نَعِيمٍ عَلَى الْأَرائِكِ يَنْظُرُونَ ، تَعْرِفُ فِي وُجُوهِهِمْ نَضْرَةَ النَّعِيمِ يُسْقَوْنَ مِنْ رَحِيقٍ مَخْتُومٍ خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ وَ مِزاجُهُ مِنْ تَسْنِيمٍ عَيْناً يَشْرَبُ بِهَا الْمُقَرَّبُونَ        » « 3 »\r\nابرار از شرابِ مُهر كرده شده مىخورند ، مُهر آن طيّب و پاكيزه ، و همان قوانين شرع مقدّس است كه با آن ظرف شراب را پر كرده ، و از دستبرد شيطان مصون\r\n\r\n\r\n","description":"","footnote":"\r\n( 1 ) سوره دهر : 76 - آيه 17 - 18\r\n( 2 ) سوره دهر : 76 - آيه 5 - 6\r\n( 3 ) سوره المطففين : ( 83 ) - آيات 22 الى 28\r\n","page_name":" 188 ","page_number":208},
  {"content":"\r\n\r\nداشته‌اند ، قدرى از نهر تسنيم داخل آن شراب صافى نموده و به ابرار مىدهند ؛ و ليكن مقرّبين از خود چشمه تسنيم كه از بالاترين نقطه از نقاط بهشت جارى است ، مىآشامند .\r\n\r\nچشمه تسنيم از زير پاى أميرالمؤمنين جارى است\r\nو آنكه بر اعراف قرار دارد و تسنيم از زير پاى او جارى است مقام ولايت كبراى حضرت مولى الموالى أميرالمؤمنين عليه السّلام است ، كه تمام مقربين از چشمه جارى شده از زير پاى آن‌حضرت مىآشامند .\r\nنهر تسنيم از قلب آن‌حضرت سرچشمه مىگيرد ، و مقرّبين را سيراب مىكند ، و سپس به‌حوض كوثر وارد مىشود ، و از آنجا به‌قلوب و دلهاى شيعيان و مواليان هر جا و در هر مكان ، هر يك از انواع اين علومى كه ذكر شد ، چه تَسنيم ، و كافور ، و چه زنجبيل ، و چه خَمر صافى ، و چه نهر شير ، يا آب غير متعفّن ، يا نهر عسل ، همه از مقام ولايت كه علم مطلق است سرچشمه گرفته ، و افراد بنى آدم را هر يك بنوبهء خود به‌حسب ظروف و استعدادات سيراب مىكند .\r\n\r\nساقى حوض كوثر\r\nرواياتى بسيار و مستفيض از ائمّهء عليهم السّلام روايت شده است كه ساقى حوض كوثر حضرت أميرالمؤمنين عليه السّلام بوده ، با قدح‌ها كه در اطراف آن است به هر كس از مواليان مىدهند ، و با عصائى كه در دست آن حضرت است دشمنان خاندان عصمت را از حوض مىراند ، ولى ما از طريق عامّه بعضى رواياتى را كه در اين باب نقل شده است ذكر مىكنيم .\r\nمحب الدّين احمد بن عبد الله طبرى از ابى سعيد الخدرى روايت مىكند كه : قال : قال رسول الله صلى الله عليه و آله يا عَلِىُّ مَعَكَ يَوْمَ الْقَيمِة عَصاً مِنْ عَصَى الْجَنَّةِ تَزودُبِها الْمُنافِقِينَ عَنِ الْحَوْضِ اخرجه الطبرانى « 1 »\r\nحضرت رسول به أميرالمؤمنين عليه السّلام فرمودند : يا على با تو در روز قيامت عصائى است از عصاهاى بهشتى كه با آن منافقين را از بهشت مىرانى .\r\nقندوزى حنفى گويد : اخرج المؤيّد اخطب الخطباء موفق بن احمد الخوارزمى المكّى ، عن سيّد الحفّاظ عن ، ابى منصور شهردار ابن شيرويه الديلمى\r\n\r\n\r\n","description":"","footnote":"\r\n( 1 ) ذخائر العقبى ص 91\r\n","page_name":" 189 ","page_number":209},
  {"content":"\r\n\r\nبسنده عن زيد بن على بن الحسين ، عن ابيه عن جدّه أميرالمؤمنين على رضى الله عنهم ؛ آن‌وقت روايتى مفصّل را بيان مىكند و از جمله فقرات آن اين‌است : كه مىفرمايد : يا علِىُّ ! انَّكَ غَداً عَلَى الحَوْضِ خَلِيفَتِى ، وَ انْتَ أوَّلُ مَنْ يَرِدُ عَلَىّ الْحَوْضَ وَ انْتَ تَزودُ الْمُنافِقينَ عَنْ حَوْضى ، وَ انْتَ اوَّلُ داخلٍ فىِ الْجَنَّةِ مِنْ امّتى ، وَ ان مُحِبيِّكَ وَ اتْباعَكَ عَلى مَنابِرٍ مِنْ نورٍ ، رَوْاءٌ مَرْوييّن ، مُبْيَضّةً وُجُوهُهُمْ حَوْلى ، أِشْفَعُ لَهُمْ فَيكونونَ غَداً جيرانى ، وَ انَّ اعْدائكَ غَداً ظَمْآءٌ مُظْمَئينَ ، مُسْوَدَّةً وُجوهُهُم ، يُضْرَبونَ بِالْمَقَامِعِ وَ هِىَ سِياطٌ مِنْ نارٍ مُقْمَحِينَ « 1 »\r\nاى على ! حقاً تو فردا در كنار حوض كوثر خليفهء من مىباشى ، و تو اوّلين كسى هستى كه فردا كنار حوض بر من وارد مىشود ، و تو منافقين را از كنار حوض من ميرانى ، و تو اوّلين كسى هستى از امّت من كه داخل در بهشت مىشوى !\r\nو حقّاً كه دوستان تو و پيروان تو بر منبرهائى از نور قرار گرفته ، همگى سيراب و سيراب شده ، با چهره‌هاى درخشان و تابناك در اطراف من هستند ، و من شفاعت آنها را مىنمايم ، و آنان فردا همسايگان من هستند .\r\nو حقّاً كه دشمنان تو در فردا تشنه كام و جگر سوخته ، با صورتهاى سياه و تاريك حاضر شده ، و با چماق‌هائى كه از شلّاق‌هاى آتشين مىباشد به‌دور رانده مىشوند و سرافكنده خواهند بود .\r\nو نيز گويد : اخرج ابو نعيم الحافظ ، عن ابى هريرة ، قال : قال رسول اللّه صلّى اللّه عليه و آله لِعَلىّ رَضِى الله عَنْهُ : انْتَ يا عَلِىٌّ عَلَى حَوْضى ، تَزودُ الْمُنافِقينَ ، وَ انَّ اباريْقَهُ عَدَدُ نُجوِمِ السَّماءِ ، وَ انْتَ وَ الْحَسَنُ ، وَ الْحُسَيْنُ ، وَ حَمْزَةٌ ، وَ جَعْفَرٌ فىِ الْجَنَّةِ اخْواناً عَلى سُرُرٍ مُتَقابِلينَ ، و انْتَ وَ اتْباعَكَ مَعِى ثُمَّ قَرَءَ (  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  ) « 2 » رسول خدا صلى الله عليه و آله به أميرالمؤمنين عليه السّلام فرمودند :\r\nاى على ! تو در اطراف حوض من هستى ، و منافقين را از آن دور مىكنى .\r\n\r\n\r\n","description":"","footnote":"\r\n( 1 ) ينابيع الموده ص 130\r\n( 2 ) ينابيع المودة ص 132\r\n","page_name":" 190 ","page_number":210},
  {"content":"\r\n\r\nابريق‌هاى بهشتى كه با آنها از كوثر آب بر مىدارند تعدادش به اندازهء ستارگان آسمان است . و تو ، و حسن ، و حسين ، و حمزه ، و جعفر ، در بهشت برين ، برادرانى هستيد كه در روى سريرها و تخت‌ها در مقابل يكديگر به تماشاى هم اشتغال داريد ! و تو و پيروان تو همگى با من هستند ، سپس رسول خدا اين آيه را قرائت كردند : و بيرون كشيديم ، از سينه‌هاى آنان هر كدورت و قذارتى را ، و آنان با يكديگر ، برادروار و روبه‌روى هم بر تخت‌ها و اريكه‌ها جاى دارند .\r\nو نيز گويد : و فى جمع الفوائد : جابر و ابو هريرة رفعاه على بن أبى طالب : صاحِبُ حَوْضى يَوْمَ الْقيَمةِ ، لِلَاوْسَطِ « 1 » ابو هريره و جابر مرفوعاً از رسول خدا روايت كرده‌اند كه فرمود : صاحب حوض من در روز قيامت على بن أبىطالب است .\r\nو نيز گويد : ابو سعيد رفعه : يا عَلِىُّ ! مَعَكَ يَوْمَ الْقَيمِة عَصاً مِنْ عَصَى الْجَنَّةِ تَزودُ بِها الْمُنافِقينَ عَنْ حَوْضى ، لِلَاوْسَطِ « 2 » ابو سعيد مرفوعاً روايت كرده است كه رسول خدا فرمود : اى على ! با تو در روز قيامت عصائى است كه با آن منافقان را از اطراف حوض من مىرانى ،\r\nو نيز گويد : و فى جواهر العقدين ، اخرج الطبرانى عن ابى كثير قال : كُنْتُ جالِسَاً عِنْدَ الْحَسَنِ بْنِ عَلِىٍّ رضَى اللهُ عَنْهُما ، جاء رَجُلٌ فَقال لَهُ : انَّ معاوِيةَ بْنَ خديجٍ يَسُبُّ اباكَ عِنْدَ ابْنِ ابى سُفْيانَ ، فَقالَ لَهُ : انْ رَأيْتَهُ مِنْ بَعْدُ ، ارنيه ! فَرَءآه يَوماً ( فَاراهُ ذلِكَ الرَّجُلَ )\r\nفَقالَ الْحَسَنُ رَضِىَ اللهُ عَنْهُ لِابْنَ خَديجٍ : انْتَ تَسُبُّ اباىَ عِنْدَ ابْنِ آكِلَةِ الَاكْبادِ ؟ أما لَئنْ وَرَدْتَ عَلَى الْحَوْض وَ ما اراكَ تَرِدُهُ ، لَتَجِدَنَّ اباى مُشَمِّراً حاسِراً ذراعيه ، يَزودُ الْمُنافِقينَ عَنْ حَوْضِ رَسولِ اللّهِ صلّى اللّه عليه و آله و هذا قَوْلٌ الصّادِقِ المُصَدَّقِ صلّى اللّه عليه و آله « 3 » ابن كثير گويد : من در خدمت حضرت امام حسن مجتبى عليه السّلام بنشسته بودم كه مردى آمد و به آن حضرت گفت : معاوية بن خديج پدر شما را در نزد معاوية ابن ابى سفيان سبّ و شتم مىكرد . حضرت فرمود : از اين پس اگر او را ديدى به من نشان بده آن مرد روزى آن شخص را ديد ، به حضرت نشان\r\n\r\n\r\n","description":"","footnote":"\r\n( 1 ) ينابيع المودّة ص 132\r\n( 2 ) همان\r\n( 3 ) همان\r\n","page_name":" 191 ","page_number":211},
  {"content":"\r\n\r\nداد . حضرت امام حسن عليه السّلام به معاوية بن خديج فرمود : تو پدر مرا در نزد فرزند خورنده جگرها ( هند جگر خوار ) سبّ و شتم مىنمودى آگاه باش ! اگر در كنار حوض وارد شوىو من هيچ نمىبينم كه بتوانى در آنجا وارد شوى پدر مرا خواهى يافت كه دامن بر كمر زده و آستين‌ها را تا ذراع خود بالا زده و منافقان را از حوض رسول اللّه صلّى اللّه عليه و آله دور مىكند و مىراند و اين گفتار شخص صادق و مصدّق راست گو و گواهى شده بر راستى رسول خدا صلّى اللّه عليه و آله است .\r\nو نيز گويد ايضاً لا حمد فى المناقب ان رسول اللّه صلّى الّله عليه و آله قال : اعْطِيَتْ فى عَلِىٍّ خَمْسٌ ، هُنَّ احَبُّ الَّى مِنَ الّدُنْيا و ما فيها الى انْ قالَ وَ امَّا الثالِثةٌ فَهُوَ واقِفٌ عَلى حَوْضى يَسْقِى مَنْ عَرَفَهُ مِنْ امَّتى « 1 »\r\nاحمد بن موفّق خوارزمى در مناقب گويد : كه رسول خدا صلّى اللّه عليه و آله فرمودند : دربارهء علىّ بن أبىطالب ، از جانب خداوند عزّوجلّ ، به‌من پنج چيز داده شده است كه آنها در نزد من از تمام دنيا و آنچه در دنياست محبوب ترند .\r\nو سپس يك يك را ذكر مىكند تا مىرسد به آنكه مىگويد :\r\nو امّا چيز سوّم ، آن‌است‌كه كه على بن أبىطالب در كنار حوض من قرار دارد و هر فرد از افراد امّت من را كه او را بشناسد ، سيراب مىكند .\r\nو نيز گويد : و فى المناقب عن سعيد بن جبير ، عن ابن عباس رضى الله عنهما ، قال : قال رسول اللّه صلّى اللّه عليه و آله : يا عَلِىُّ ، انْتَ صاحِبُ حَوْضى ، وَ صاحِبُ لِوائى ، وَ حَبيبُ قَلْبى ، وَ وَصِييّى ، وَ وارِثُ عِلْمى ، وَ انْتَ مُسْتَوْدِعُ مَوارِيثِ اْلَانْبِياء مِنْ قَبْلى ، وَ انْتَ امينُ اللهِ فى ارْضِهِ ، وَ حُجَّةُ اللهِ عَلى بَرِيَّتِهِ ، وَ انْتَ رُكْنُ اْلايمانِ ، وَ عمود الِاسلامِ ، وَ انْتَ مِصباحُ الدُّجى ، وَ مَنارُ الْهُدى ، وَ الْعَلَمُ الْمَرْفوعُ لِاهْلِ الدُّنْيا ، يا عَلِىُّ ، مَنِ اتَّبَعَكَ نَجى ، وَ مَنْ تَخَلَّفَ عَنْكَ غَرَقَ ، وَ انْتَ الطَّريقُ الواضِحُ و الصِّراطُ المُسْتَقيمُ ، و انْتَ قائدُ الغُرَّ المُحَجَّلَينَ و يَعْسوبُ المُؤمنينَ و انْتَ مَوْلى مَنْ انَا مَوْلاهُ ، وَ انَا مَوْلى كُلِّ مُؤمِنٍ وَ مُؤْمِنَةٍ ، لا يُحِبُّكَ الّا طاهِرُ الوَلادَةِ ، وَ لا يُبْغِضُكَ الّا خَبيثُ الْوِلادَةِ ، وَ مَا أعْرَجَنى رَبِّى عَزَّ وَ جَلَّ الى\r\n\r\n\r\n","description":"","footnote":"\r\n( 1 ) ينابيع المودّة ص 132\r\n","page_name":" 192 ","page_number":212},
  {"content":"\r\n\r\nالسَّماء ، وَ كَلَّمَنِى رَبِّى الّا قالَ : يا مُحَمَّدُ اقْرَء عَلِيّاً مِنّى السَلامَ وَ عَرِّفْهُ ، انَّهُ امامُ اوْليائى وَ نورُ اهْلِ طاعَتى وَ هنيئاً لَكَ هذَا الْكَرامَة « 1 »\r\nابن عباس مىگويد كه رسول خدا صلّى اللّه عليه و آله فرمودند :\r\nاى على ! تو صاحب حوض من هستى ! و صاحب لواء من هستى ! و حبيب دل من هستى ! و وارث علم من هستى ! و تو محلّ امانت مواريث پيامبران قبل از من هستى !\r\nو تو امين خدا در روى زمين او هستى ! و حجّت خدا بر تمام آدميان و ركن ايمان ، و ستون اسلام ، و چراغ درخشنده در تاريكىها و منار هدايت و پرچمى كه براى اهل دنيا برافراخته شده است مىباشى !\r\nاى على ! كسىكه از تو پيروى كند نجات مىيابد ! و كسىكه از تو تخلّف ورزد دستخوش غرقاب هلاك مىگردد !\r\nو تو طريق روشن و راه مستقيمى ! و تو پيشواى سفيد چهرگان و نشانه‌داران در غرفات بهشتى ! و تو رئيس و سپهسالار مؤمنانى !\r\nو تو ولى و سرپرست هر كس هستى كه من ولى و سرپرست او هستم ! و من مولى و ولىّ هر مرد مؤمن و هر زن مؤمنه‌اى هستم .\r\nتو را دوست ندارد مگر كسى كه تولّدش پاك باشد ! و تو را دشمن ندارد مگر كسىكه تولّدش ناپاك باشد .\r\nو خداى من عزّوجلّ مرا به‌آسمان معراج نداد و با من پروردگار من تكلّم نكرد مگر آنكه گفت : اى محمّد ! از جانب من سلام مرا به على برسان و به‌او بفهمان كه او امام اولياى من است ، و نور اهل طاعت من است ، و گوارا باد بر تو اين كرامت !\r\nو ابن شهرآشوب گويد : و فى اخبار ابى رافع من خمسه طرق ، قال النبى صلّى الّله عليه و آله يا عَلِىُّ تَرِدُ عَلَىَّ الْحَوْضِ وَ شيعَتُكَ رُواءٌ مَروييّن ، وَ يَرِدُ عَلَيْكَ عَدُوُّكَ ظَلْمئاء مُقْمَحين « 2 »\r\nابن شهرآشوب از خبرهاى ابو رافع از پنج طريق روايت كرده است كه رسول خدا صلّى اللّه عليه و آله ، به‌على بن أبىطالب فرمودند :\r\n\r\n\r\n","description":"","footnote":"\r\n( 1 ) ينابيع الموده ص 132\r\n( 2 ) مناقب ابن شهرآشوب ج 1 ص 350\r\n","page_name":" 193 ","page_number":213},
  {"content":"\r\n\r\nاى على ! تو و شيعيانت وارد بر حوض كوثر مىشويد همگى شاداب و سيراب و دشمنانت بر تو وارد مىشوند همگى تشنه‌كام و سرافكنده .\r\nوجاء فى تفسير قوله تعالى :  وَ سَقاهُمْ رَبُّهُمْ شَراباً طَهُوراً  ، يَعْنى سيِّدُهُمْ عَلِىُّ بْنُ ابيطالِبٍ ، وَ الدَّليلُ عَلى انَّ الرَبَّ بِمَعْنى السَّيِّدِ : قُوْلُهُ تَعالى :  اذْكُرْنِي عِنْدَ رَبِّكَ  « 1 »\r\nدر تفسير گفتار خداى تعالى : و پروردگارشان آنان را از شراب طهور سيراب مىكند ، آمده است كه مراد از ربّ در اين مباركه سيّد است ، و ربّهم يعنى سيّد ايشان علىّ بن أبىطالب ، و دليل اينكه ربّ در اينجا به معناى سيّد است گفتار خداى تعالى است ، كه يوسف به‌رفيق زندانى خود گفت : مرا در نزد ربّ خود به‌ياد بياور كه مراد همان رئيس و حاكم بوده است .\r\nالفايق : انَّ النَّبِىَّ قالَ لِعلِىٍّ : انْتَ الذّائدُ عَنْ حَوْضى يَوْمَ الْقيامَةِ تَذودُ عَنْهُ الرَّجالَ كَما يَذادُ الاصيدُ الْبَعيرَ الصَّادى اىِ الذَّى بِهِ الصَّيْدَ وَ الصَّيْدُ ، داءٌ يَلِوى عُنُقَهُ « 2 »\r\nدر فائق زمخشرى آمده است : رسول خدا به‌على بن أبىطالب گفتند : تو هستى كه از حوض من در روز قيامت دور ميكنى ! دور ميكنى و مىرانى از آن مردمان منافقين را همان‌طور كه شتر گر را ساربانان از ميان شترها دور مىكنند .\r\n\r\nاشعار سيّد حميرى درباره حوض كوثر و ساقى آن\r\nحميرى شاعر اهل بيت سلام الله عليهم مىگويد :\r\n اؤمِّل فى حُبِّهِ شِرْبَةً * مِنَ الْحَوضِ تَجَمعُ امْناً وَ رَيّاً\r\nاِذا ما وَرَدْنا غَداً حَوْضَهُ * فَادْنَى السَّعيدَ وَ ذادَ الشَّقِيّاً\r\nمَتَى يَدْنُ مَوْلاهُ مِنْهُ يَقُلْ * رِدِ الْحَوضَ وَ اشْرَبْ هَنيئاً مَرّياً\r\nوَ انْ يَدْنُ مِنْهُ عَدُوُّ لَهُ * يَذُدْهُ عَلِىُّ مَكاناً قَصيّاً « 3 » \r\nو نيز راجع به غاصبين مقام ولايت ضمن قصيده طويلى گويد .\r\n\r\n\r\n","description":"","footnote":"\r\n( 1 ) مناقب ابن شهرآشوب ج 1 ص 350\r\n( 2 ) همان\r\n( 3 ) ديوان حميرى ص 464 تخريجها المناقب ج 2 : 162 و 223 و اعيان الشيعة ج 12 : 276 .\r\n","page_name":" 194 ","page_number":214},
  {"content":"\r\n\r\nاشعار نغز و مشهور حميرى راجع به حوض كوثر\r\n وَ ازْمَعوا غَدْراً بِمَوْلاهُمُ * تَبّاً لِما كانوا بِهِ ازْمَعوا\r\nلا هُمْ عَلَيْهِ يَرِدوا حَوْضَهُ * غَداً وَ لا هُوَ فيهِمْ يَشْفَعُ\r\nحَوْضٌ لَهُ ما بَيْنَ صَنْعا الى * ايْلَةِ ارْضِ الشّامِ اوْ اوْسَعُ\r\nيُنْصَبُ فيهِ عَلَمٌ لِلْهُدى * وَ الْحَوْضُ مِنْ ماءٍ لَهْ مُتْرَعٌ\r\nيَفيضُ مِنْ رَحْمَتِهِ كُوْثَرٌ * ابْيَضُ كَالْفِضّةِ اوْ انْصَعُ\r\nحَصاهُ ياقوتٌ وَ مَرْجانةٌ * يَهْتَزُّ مِنْها مُونقٌ مُونَعٌ\r\nاخْضَرُ مادونَ الْجِنى ناضِرٌ * وَ فاقِعٌ اصْفَرُ ما يَطْلَعُ\r\nوَ الْعِطْرُ وَ الرَّيْحانْ انواعُهُ * تَسْطَعُ انْ هَبَّتْ بِهِ زَعْزَعُ\r\nريحٌ مِنَ الْجَنَّةِ مَأْمورَةً * دائمِةً لَيْسَ لَها مَنْزَعُ\r\nاذا مَرَتْهُ فاحَ مِنْ ريحِهِ * ازْكى مِنَ الْمِسْكِ اذا يَسْطَعُ\r\nفيه أبارِيقُ وَ قِدْ حَانُهُ * يَذُبَّ عَنْها اْلَانْزَعُ اْلَاصْلَعُ\r\nيَذُبُّ عِنْدُ ابْنِ ابيطالِبٍ * ذَبَّكَ حَربَى ابِلٍ تَشْرَعُ\r\nاذا دَنَوْا مِنْهُ لِكَىْ يَشْرَبوا * قيلَ لَهُمْ تَبّاً لَكُمُ فَارْجِعوا\r\nدَوْنَكموا فَالْتَمِسوا مِنْهَلًا * يُرويكُمُ اوْ مَطْعَماً يَشْبَعُ\r\nهذا لِمَنْ والى بَنِى احْمَدٍ * وَ لَمْ يَكُنْ غَيْرُهُمْ يَتْبَعُ\r\nفَالْفَوْزُ لِلشّارِبِ مِنْ حَوْضِهِ * وَ الْوَيْلُ وَ الذُّلُّ لِمَنْ يَمْنَعُ « 1 » \r\nمفاد اشعار اين است 1 - متمرّدين از بيعت با أميرالمؤمنين عليه السّلام در غدر و مكر با مولاى خود على بن أبىطالب پافشارى كردند ، نابود و هلاك باد آن منظورى كه براى وصول به آن به‌چنين مكرى دست زدند .\r\n2 - فرداى قيامت آنها نمىتوانند در حوض علىّ داخل شوند ، و نه آن‌حضرت\r\n\r\n\r\n","description":"","footnote":"\r\n( 1 ) ديوان حميرى ص 261 و از بحار الانوار و مجالس المؤمنين و الغدير و اعيان الشيعة و ضحى الاسلام و اغانى و ظرافة الاحلام اين قصيده را تخريج كرده است .\r\n","page_name":" 195 ","page_number":215},
  {"content":"\r\n\r\nدرباره آنها شفاعت خواهد نمود .\r\n3 - براى آن‌حضرت حوضى است ، كه وسعتش ما بين صنعا تا ايله از اراضى شام است ، بلكه آن حوض وسعتش بيشتر است .\r\n4 - در آنجا نشانه و علمى براى راهنمائى مواليان آن‌حضرت مىگذارند ، و آن حوض از آبى كه از آن‌حضرت است سرشار خواهد بود .\r\n5 - از آن‌حضرت كوثر جريان پيدا مىكند ، كه آبش مانند نقره سفيد بلكه درخشان‌تر است .\r\n6 - ريگهاى ته حوض كوثر از ياقوت و مرجان و لؤلؤئيست ، كه تا به‌حال دست كسى به آنها نرسيده است ، زمين كوثر از مشك ، و در اطراف آن درخت‌هائى با ميوه‌هاى زيبا و رسيده در اهتزاز است .\r\n7 - آن‌قدر رنگ‌هاى سبز برگ‌هاى درختان خوش‌رنگ ، و رنگ‌هاى زرد طلائى آن دلفريب است ، كه هيچ چشمى نديده است ، و چون باد و نسيم بهشتى در حركت درآيد ، از آن حوض بوى انواع عطر و رياحين معطّر برمىخيزد .\r\n8 - نسيمى هميشگى و دائمى از بهشت به‌امر خدا مىوزد ، كه هيچگاه از حركت نمىايستد .\r\n9 - و چون به‌وزش درآيد از عطر كوثر بهتر از بوى مشك در هنگام انتشار آن به‌مشام جان مىرسد .\r\n10 و 11 - در اطراف كوثر ابريق‌ها و قدح‌ها موجود ، براى سيراب شدن مواليان گذارده شده است ، و ليكن رجل أصلَع : مولا أميرالمؤمنين على بن أبىطالب دشمنان خدا را مانند شترهاى گرى كه در آب افتاده‌اند ، از آن حوض دور مىكند .\r\n13 - چون بخواهند قدرى به‌حوض نزديك شوند ، تا از آب آن بياشامند ، ندا مىرسد دور شويد نابود شويد .\r\n14 - برگرديد ! شما آبشخوارى در نزد خود بجوئيد ، كه شما را سيراب كند ، و غذائى كه شما را سير بنمايد .\r\n15 - اين حوض اختصاص به‌افرادى دارد كه با ذرّيه رسول خدا مهربانى نموده ، و ولايت آنها را در دل داشته باشند ، و تبعيّت از غير آنان ننموده باشند .\r\n16 - بنابراين اين رستگارى و كاميابى براى كسى است كه از آن حوض بياشامد ، و ذلّت و تيره‌بختى براى كسى كه از آن منع شود .\r\n\r\n","description":"","footnote":"","page_name":" 196 ","page_number":216},
  {"content":"\r\n\r\nبارى اين حوض معدن علم أميرالمؤمنين است ، كه حيات بخش جانها و شفا دهنده دلهاست ، هر كورى در آن برود بينا مىشود و هر سياهى سفيد ، و هر مريضى شفا پيدا مىكند ، و هر سوخته‌اى جان جديد پيدا مىكند ، و لذا اين حوض از اعراف كه جاى آن‌حضرت ، و از تسنيم كه علم آن‌حضرت است جارى مىشود .\r\nو هيچ مقامى بالاتر از آن نيست ، مگر عرش خدا ؛ كه اشاره به‌مقام حقيقت نبويّه دارد .\r\nفرمود پيغمبر اكرم صلّى اللّه عليه و آله در حديثى كه متّفق عليه فريقين است : انَا مَدينَةٌ الْعِلْمِ وَ عَلِىٌّ بابُها « 1 »\r\nمن شهر علم و دانش هستم ، و على دَرِ آن‌است .\r\n\r\n\r\n","description":"","footnote":"\r\n( 1 ) كنز العمال - ج 12 ص 201 حديث 1130 چاپ هند 1384 و وسائل الشيعه طبع حروفى ج 18 ص 52\r\n","page_name":" 197 ","page_number":217},
  {"content":"\r\n\r\n\r\nدرس يازدهم : معناى وحى خيرات به ائمه در تفسير آيه مباركه : « وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ »\r\n\r\n","description":"","footnote":"","page_name":" 198 ","page_number":218},
  {"content":"\r\n\r\nدرس يازدهم\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم .\r\nقال الله الحكيم فى كتابه الكريم :\r\n«  وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ  » « 1 »\r\nخداوند عزّ و جلّ مىفرمايد : ما حضرت ابراهيم و اسمعيل و اسحاق را أئمّه‌اى قرار داديم كه به امر ما هدايت مىكنند ، و كارهاى پسنديده را به آنها وحى كرديم ، و اقامه نماز و ايتاء زكات را به آنها وحى نموديم ؛ و آنها از زمان قبل ، روش و مسلكشان اين بود كه ما را عبادت مىنمودند .\r\nدر مباحث گذشته پيرامون كيفيّت هدايت به امر خدا و شرائط تحقّق آن بحث و از آيات قرآن استنتاجاتى نموديم ؛ اينك راجع به جمله ديگر آيه كه مىفرمايد : «  وَ أَوْحَيْنا إِلَيْهِمْ فِعْلَ الْخَيْراتِ  » بحث نموده و معنى آن‌را استنتاج مىنمائيم بحول الله و قوته :\r\n\r\nدر معناى وحى خيرات كه بائمّه مىشود\r\nدر اين جمله خدا مىفرمايد : نفس افعال خيرى كه آنها انجام مىدادند ، وحى ما بود . چون مصدر مضاف افاده تحقّق فعل را در خارج مىكند .\r\nاگر كسى بگويد : يُعْجِبُنِى إحْسَانُكَ وَ فِعْلُكَ الْخَيْرَ ،\r\n\r\n\r\n","description":"","footnote":"\r\n( 1 ) سوره انبياء : 21 - آيه 73\r\n","page_name":" 199 ","page_number":219},
  {"content":"\r\n\r\nاز آن استفاده مىشود كه احسان و فعل خوبى كه نموده‌اى مرا مسرور نمود ، امّا اگر بخواهند بگويند كه احسان تو ، و فعل نيك تو ، پس از اين مرا مسرور مىكند ، مصدر را اضافه نمىكنند ، بلكه يا قطع از اضافه مىنمايند ، يا فعل را با « ان مصدريّه » ذكر مىكنند ، و مىگويند : يَعْجِبُنِى ان تُحْسِنْ وَ انْ تَفْعَلَ الْخَيْرَ يا آنكه يُعْجِبُنِى الإحْسَانُ لَكَ وَ الْفِعْلُ لَكَ .\r\nمانند آياتى كه در قرآن به‌عنوان تشريع احكام بيان شده ، و منظور به‌جاى آوردن آن افعال است در زمان مستقبل از وقت خطاب ، در آن آيات أنْ مصدريّه به‌كار برده شده است مانند ، «  أَنْ تَصُومُوا خَيْرٌ لَكُمْ  » « 1 » و «  أُمِرْتُ أَنْ أَعْبُدَ اللَّهَ  » « 2 » و «  أَنْ لا تَعْبُدُوا إِلَّا اللَّهَ  » « 3 » و «  أَنْ أَقِيمُوا الصَّلاةَ  » « 4 »\r\n\r\nمعناى وحى تكوينى\r\nامّا در آيه مورد بحث نمىفرمايد : وَ أوْحَينا إلَيْهِمْ أنْ تَفْعَلُوا الْخَيْرات ، به آنها وحى نموديم كه خيرات را بجاى آريد ، بلكه مىفرمايد افعال خارجى كه از آنها سر مىزد عين وحى ما بود ، ما وحى كرديم به‌آنها افعال خيرى را كه انجام مىدادند ، در اين‌صورت نفس فعل آنها مورد وحى است .\r\nبنابراين بايد ديد چگونه ممكن است فعل مورد وحى واقع شود . براى روشن شدن اين مطلب از قرآن مجيد شاهدى مىآوريم : «   وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ   » « 5 »\r\nخداى تو به زنبور عسل وحى فرستاد ، به اينكه در كوهها و درختها ، و در سقف‌هاى منازل ، براى خود خانه درست كن ؛ سپس از تمام ميوه‌جات بخور ، و با حالت تسليم و پذيرش راههائى كه خدا به‌تو معرّفى كرده بپيما .\r\n\r\n\r\n","description":"","footnote":"\r\n( 1 ) سوره البقرة : 2 - آيه 184\r\n( 2 ) سوره زمر : 39 - آيه 11\r\n( 3 ) سوره هود : 11 - آيه 26\r\n( 4 ) سوره انعام : 6 - آيه 72\r\n( 5 ) سوره نحل : 16 - آيه 69 - 70\r\n","page_name":" 200 ","page_number":220},
  {"content":"\r\n\r\nآيا اين وحى كه به زنبور عسل كرده است ، مانند وحى به قلب پيغمبران بود ، كه در هر لحظه بر قلب زنبور عسل وحى مىرسيده ، كه اين قِسم خانه بساز ، در اينجا سكنى گزين ، روى اين گُل بنشين ! سپس روى آن گل ! روى گل بدبو منشين ؟ يا آنكه اين‌طور نيست ، بلكه خداوند به قِسمى اين حيوان عجيب و لطيف را خلق فرموده است كه تمام كارهاى او به‌ارادهء خدا انجام پذيرفته ، و اين حيوان معصوم بدون هيچ دخالتى از نفس امّاره و آرزوهاى باطله و شخصيّت طلبى ها ، طبق برنامهء معيّن كه خدا ، در عالم تكوين براى او مقرّر داشته است ، در هر لحظه به امر و اذن پروردگار در راهى كه خدا معيّن نموده سير مىكند ، و طبق دعوت فطرت از روى اين گُل بر روى آن گل مىنشيند ، و شيرهء گل خوشبو را مىمكد ، در سقفها ، و كوهها و درختها ، خانه هندسى شكل عجيب مىسازد .\r\nاين وحى را وحى تكوينى گويند ، يعنى خدا در عالم تكوين و خارج ، تمام افعال و سكنات او را خود تنظيم نموده ، و بدون دخالت امر خارج كه او را در سير تكاملى خود از صراط مستقيم خارج كند ، او را در راهها و طرق سعادت و اعمال نيك طبق برنامه آفرينش حركت ميدهد .\r\n\r\nوحى خيرات به امامان\r\nآيه مباركه قرآن مىفرمايد : كه ما فعل خيرات را به‌آنها وحى كرديم يعنى تمام افعال پسنديده كه از آنها ظهور مىكند ، به اذن ما ، و امر ما بوده ، و ملكوت آنها در دست مااست ؛ و بنابراين اعمال آنها بدون دخالت هيچ فكر نفسانى و هواى خودپسندى از آنها سر مىزند .\r\nآنها اعتبارانديش نيستند و براى محافظه كارى فعلى انجام نمىدهند و براى به‌جا آوردن كارى در اعتبارات واهيّه نمىافتند كه سپس كار خود را بر اساس مصلحت تخيّليّه به‌جاى آورند ، بلكه از تمام اين مراحل عبور نموده‌اند . اراده آنها اراده خدا ، و فعل آنها از ضميرى پاك و بىآلايش ، بدون شائبهء منفعت طلبى و ملاحظه اجر و پاداش ، و عاقبت انديشى ، از آنها سر مىزند .\r\nآنها افرادى هستند كه خود فعل جزاى آنهاست ، و در صدد جزائى خارج از نفس و حقيقت فعل خود نيستند .\r\nاين فعل ، فعل خداست كه به‌اراده و مشيّت خدا از آئينهء وجود و صُقْعِ نفس آنان هويدا و از مجرى و مجلاى وجود آنان طلوع مىكند .\r\n\r\n","description":"","footnote":"","page_name":" 201 ","page_number":221},
  {"content":"\r\n\r\nبنابراين مىتوان گفت كه نفس فعل آنان وحى خداست .\r\nانسان تا هنگامى كه چشمش به‌جمال پروردگار گشوده نشده ، و كم كم مراتب هستى خود را فراموش ننموده ، و به خدا هست نشده است ، تمام افعال را از خود مىبيند ، و حتماً براى غايت و نتيجه‌اى انجام ميدهد ، ولى اگر در مرحلهء عبوديّت قدم به‌صدق گذاشت ، رفته رفته در اثر مشاهدهء قدرت و علم مطلق خدا و انكشاف مراحل توحيد در وجود وى ، ديگر از خود وجود و هستى ادراك نمىكند ، تا آنكه براى بقا و حفظ آن يا براى جلب نفع و رفع ضرر كارى انجام دهد ، خود را در دست قدرت پروردگار چون موم در مشت قوى پنجه‌اى خاضع و تسليم ملاحظه مىنمايد ، چون با طلوع خورشيد حقيقت ، و مشاهدهء جمالِ مطلق و حيات و علمِ مطلق ، وجود خود را سراب ديده ، و نمىتواند چيزى را براى خود و به‌مصلحت خود انجام دهد ، هر كارى كه از او در اين‌صورت و اين‌حال سر مىزند كار حقّ است و بس .\r\nدر حديث قدسى كه فريقين روايت كرده‌اند خدا مىفرمايد :\r\nلَا يَزالُ الْعَبْدُ يَتَقَرَّبُ الَىَّ بِالنَّوافِلِ حَتَّى احِبَّهُ فاذَا احْبَبْتُهُ كُنْتُ سَمْعَهُ الَّذى يَسْمَعُ بِهِ وَ بَصَرَهُ الَّذى يَبْصُرُ بِهِ وَ لِسانَهُ الَّذى يَنْطِقُ بِهِ وَ يَدَهُ الَّتى يَبْطِشَ بِها « 1 »\r\nپيوسته بندهء مطيع من به‌سبب به‌جا آوردن كارهاى مورد رضا و پسند من كه او را جبراً تكليف ننموده‌ام و خود به‌شوق و رغبت انجام مىدهد ، به‌من تقرّب مىجويد ، و نزديك مىشود ، تا به‌سرحدّى مىرسد كه من دوستدار او خواهم شد ، و چون او را محبوب خود قرار دادم ، من گوش او مىشوم كه با او مىشنود ، و من چشم او مىشوم كه با او مىبيند ، و من دست او مىشوم كه با او اخذ مىكند .\r\nيعنى در آن‌حال گوش را از خود نمىبيند ، بلكه گوش او مجرائى است كه به‌وسيلهء آن خدا مىشنود ، و بوسيلهء چشم او خدا مىبيند .\r\nآيه مباركهء قرآن : «  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  » « 2 »\r\n\r\nشرط تحقّق امامت عبور امام از هستى خود و تحقّق به هستى خداست\r\nدلالت بر همين مقام دارد ، اى رسول ما در آن وقتى كه تو تير انداختى ، تو تير\r\n\r\n\r\n","description":"","footnote":"\r\n( 1 ) وسائل الشيعه ج 3 ص 53\r\n( 2 ) سوره انفال : 8 آيه 17\r\n","page_name":" 202 ","page_number":222},
  {"content":"\r\n\r\nنينداختى ، بلكه خدا تير انداخت ؛ آيه مباركهء «  يَدُ اللَّهِ فَوْقَ أَيْدِيهِمْ  » « 1 » نيز بر اين معنا دلالت مىكند ، دست خدا بالاى دست آنان است ؛\r\nبالجمله از آيه مباركهء : «  وَ أَوْحَيْنا إِلَيْهِمْ فِعْلَ الْخَيْراتِ  » استفاده مىشود كه امام كسى است كه حقاً بايد از مراتب نفس و خودى عبور نموده ، و به‌مراحل توحيد حقيقى وارد شده ، و با وجود طلوع آفتاب عالمتاب ، و ظهور ذات مقدّس حقّ جلّ و علا در مرائى كاينات و جلوهء او در ماهيّات امكانيّه ، از خود ظهور و بروز نديده ، بلكه اصل هستى خود را مندكّ در هستى حضرت مفيض الوجود بنمايد ؛ و فعل او و گفتار او و سكون و حركت او و قيام و قعود او و جنگ و صلح او فعل خدا گردد . اگر كسى به اين مرحله رسيد قابليّت امامت را به‌اذن خدا دارد و الّا فلا .\r\nچون امام يعنى كسى كه مأموم را به‌مقام و محلّ و مقصود خود رهبرى مىكند ، كسىكه از شوائب نفس امّاره بيرون نيامده است ، اگر امام شود تمام مأمومين را به‌محلّ و مقام خود كه اميال نفسانيّه باشد دعوت مىكند ؛ و بديهى است كه اين دعوت ، دعوت به‌خدا نبوده ، بلكه دعوت بنفس است .\r\nامام با اين خاصّه ايكه ذكر شد ، چون فعلش فعل حقّ ، و قولش قول حقّ مىشود ، لذا حجّت است ، چون فعل و قول حقّ حجّت است .\r\nبنابراين بايد از او پيروى كرد ، و بر كار او خرده نگرفت ، زيرا خرده گرفتن بر او خرده گرفتن بر فعل حقّ است ، و شخص خورده گير بايد به‌نفس خود مراجعه نمايد ، و عيب را در آنجا جستجو كند ، كه بواسطهء ، جهل و فقدان معرفت و ناشناختن امام ، عيبى را به دو نسبت داده است .\r\nممكن است بسيارى از افراد نيك و صالح العمل باشند ، ولى چون از خودى خود برون نيامده‌اند ، امام را نشناسند ، مرتبهء امامت مرتبه‌اى است بس رفيع .\r\n\r\nقيام زيد به‌دستور امام نبوده است\r\nدر اصول كافى در كتاب حجّت مرحوم كلينى با اسناد خود از\r\n\r\n\r\n","description":"","footnote":"\r\n( 1 ) سوره فتح : 48 - آيه 10\r\n","page_name":" 203 ","page_number":223},
  {"content":"\r\n\r\nأبان از احْول « 1 » نقل مىكند : كه زيد بن على بن الحسين عليهم السّلام چون مورد طلب خليفه قرار گرفت ، و در دنبال او جاسوسان مىگشتند در حالىكه خود را مختفى نموده بود ، من بر او وارد شدم ، به‌من گفت :\r\nاى ابا جعفر ! اگر فردى از ما بر عليه خليفه خروج كند ، رأى تو در اين باره چيست ؟ آيا تو هم براى كمك با او خروج خواهى نمود ؟\r\nمن در پاسخ او گفتم : اگر آنكه بر خليفه خروج كند مانند پدر تو ( حضرت علىّ بن الحسين ) و برادر تو ( حضرت امام محمّد باقر ) باشد من براى حمايت او خروج مىكنم .\r\nاحْولَ مىگويد : زيد به‌من گفت : من ارادهء خروج دارم ، كه با اين قوم مجاهده نمايم ، تو هم با من خروج كن .\r\nمن گفتم : چنين كارى نمىكنم فدايت گردم .\r\nزيد گفت : آيا جان خود را خيلى دوست دارى ، و از كمك ما دريغ ميكنى ؟\r\nگفتم نه : جان من يك نفسى بيش نيست ، ولى مطلب جاى ديگر است و آن اين‌كه اگر زمين داراى امام و حجّت است ، چون اين خروج تو بدون اذن و دستور اوست ، بنابراين افرادىكه با تو خروج كنند ، هالك ؛ و افرادىكه تخلّف ورزند و خروج نكنند ناجى و رستگار خواهند بود .\r\nو اگر زمين داراى امام و حجّتى نيست ، بنابراين افرادىكه با تو خروج كنند يا نكنند در مرتبه مساوى ، و در منزلت برابرند ، چون هر دو آنها كار را روى اختيار خود انجام داده ، و طبق دستور حجّت خدا نبوده است .\r\nزيد به‌من گفت : اى ابا جعفر ! من با پدرم در سر سفره مىنشستم ، پدرم براى من لقمهء بزرگ مىگرفت ، و لقمه داغ را سرد مىنمود تا خنك شود و به‌من مىداد ، از روى شفقت و مهرى كه با من داشت ؛ چگونه مىشود با من شفقت نكند ، و از آتش\r\n\r\n\r\n","description":"","footnote":"\r\n( 1 ) احول اسمش محمد بن نعمان است ، از اصحاب خاص حضرت صادق عليه السّلام است ، و چون در زير طاقى دكان داشته است لذا او را مؤمن الطاق گويند و ليكن اهل سنّت به جهت زبردستى او در فن مناظره و در عين حال عداوتى كه بعضى از آنها حتّى با اصحاب اهل بيت دارند ، او را « شيطان الطاق » مىگويند .\r\n","page_name":" 204 ","page_number":224},
  {"content":"\r\n\r\nدوزخ به‌علّت عدم معرفى امام مرا نرهاند ؟\r\nآيا مىشود تو را بدين ( امام ) معرّفى كند ، و به‌من امام را معرّفى ننمايد ؟\r\nمن به زيد عرض كردم : فدايت شوم ، روى شفقتى كه پدرت با تو داشته ، و از آتش تو را مىرهانيده است ، امام را به تو معرفى ننموده است ، چون خوف داشته است كه اگر معرّفى كند و تو نپذيرى داخل در آتش خواهى شد ، و ليكن به‌من امام را خبر داده ، و معرّفى نموده است ، اگر من اطاعت او را گردن نهم و معرّفى او را بپذيرم ، نجات پيدا مىكنم ، و اگر نپذيرم ، پدرت بر من باكى نداشته است كه داخل آتش گردم .\r\nسپس به زيد گفتم : فدايت شوم ، آيا شما أفضليد يا انبياء ؟\r\nزيد گفت بلكه انبياء افضلند .\r\nگفتم : يعقوب به‌فرزندش يوسف گفت : «  يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً  » « 1 » ، اى فرزند من ، خواب خود را با برادران خود مگو زيرا آنها بر عليه تو مكر و حيله خواهند نمود .\r\nچرا يعقوب برادران را از خواب يوسف خبر نكرد ، و مخفى نمود ، به‌جهت آنكه بر فرزندش يوسف شفقت و مهربانى داشت و ميدانست كه در اثر افشاء خواب ، يوسف را هلاك مىكنند ؛ همين‌طور پدرت چون به تو شفقت و مهر داشته ، معرّفى امام را از تو مختفى داشته ، چون مىدانسته اگر بگويد ، و قبول نكنى ، داخل در آتش خواهى بود .\r\nزيد گفت : قسم به‌خدا كه چون اين مطالب را گفتى من هم به‌تو بگويم كه صاحب تو ( حضرت امام جعفر صادق عليه السّلام ) در مدينه به‌من خبر داد : كه تو كشته خواهى شد ، و به دار آويخته مىشوى ! و در نزد آن‌حضرت صحيفه‌اى است كه در آن قتل ، و به دار كشيده شدن من نوشته شده است .\r\nاحْوَل مىگويد : چون براى عزم حجّ حركت كردم ، اين جريان مناظره با زيد را خدمت حضرت صادق عليه السلام بازگو نمودم .\r\nحضرت فرمودند : حجّت را بر او تمام كردى ! و راه را از جلو و عقب و راست و چپ و بالا و پائين بر او بستى ! و در محاجه و مناظرهء با او كوتاهى ننمودى . « 2 »\r\n\r\n\r\n","description":"","footnote":"\r\n( 1 ) سوره يوسف : 12 - آيه 5\r\n( 2 ) اصول كافى ج 1 ص 174\r\n","page_name":" 205 ","page_number":225},
  {"content":"\r\n\r\nزيد بن على بن الحسين داراى مقامى عالى بود ، و در تقوى ، و زهد ، و غيرت ، و ايثار ، و انفاق ، و عبادت سرآمد روزگار بود ؛ و چون شهيد شد حضرت صادق متأثّر شدند ، و بر او گريستند و طلب رحمت نمودند ، ولى با تمام اين كيفيّات مقام امام چيز ديگرى است و زيد از مقامات امام ابداً خبرى ندارد .\r\n\r\nحركت و سكون امام هر دو صحيح است\r\nزيد در مقابل انحراف و جنايات منصور دوانيقى به‌علّت قصور ديد و عدم تشخيص مصالح غائى امّت ، جام صبرش لبريز شد ؛ و آن‌قدر سعهء نفس نداشت كه بتواند تحمّل كند ، لذا بر عليه او قيام كرد . ولى امام كسى است كه ابداً در مقابل ظلمها خسته نگردد ، و چون ضيق نفس در او نيست ، مادام كه به مصلحت اسلام و جامعه مسلمين نباشد ، دست به‌إقدام خونين نزند ، و به احساسات خود يا همنشينان و القاءآت آنان متأثّر نگردد ؛ حسّ انتقام در او نبوده باشد ، و براى ارضاء و تشفّى غرايز و اميال خود اقدام نمىكند ؛ بلكه تمام كارهاى او طبق عالىترين برنامه انسانيّت براى هدايت خلق به اعلى درجهء كمال بوده باشد ؛ در اين‌صورت جنگ و صلح او هر دو مصلحت بوده و هر يك از آنان فعل خداست ؛ حركت و سكون او فعل خداست ، و بايد از او پيروى نمود .\r\nبارى مقام امامت ، عهده‌دارى رسالت خدا و هدايت نفوس مردم به‌خداست ، و شايسته اين مقام نيست مگر كسى كه نفسش آن‌قدر سعه پيدا نموده ، و از علوم خدا بهره يافته ، و به‌حيات خدا زنده شده و از مراحل نفس و امتحانات به‌كلى رسته باشد .\r\nأميرالمؤمنين عليه السّلام نفس رسول الله بود ، و پيغمبر اكرم در مواطن بسيارى به‌اين موضوع تصريح فرمود .\r\nالبتّه اين تصريح نه از نقطه نظر ظاهر و تعارفات اعتباريّه و ابلاغات عاديّه بر مردم بود ، بلكه بر اساس ادراك واقع ، و وقوف بر مراتب ، و مقامات ، و استعدادات غير متناهيهء آن‌حضرت بود ، كه اين تصريحات ، كاشف و نماينده آن واقعيّت مىباشد .\r\nو طبق تصريح آيه قرآن در قضيهء مباهله ، نفس رسول خدا ، و به‌منزله آن‌حضرت شمرده شد ، چنان‌كه فخر رازى در ذيل تفسير آيه مباهله به‌اين واقعيّت اعتراف مىكند .\r\n\r\nروايات درباره اتّحاد نفس رسول اكرم با نفس امير المؤمنين\r\nقندوزى مىگويد : اخرج صاحب المناقب عن جعفر الصادق ، عن ابيه ، عن جدّه علىّ بن الحسين : ان الحسن بن على عليهم السّلام قال فى خطبته : قال الله تعالى\r\n\r\n","description":"","footnote":"","page_name":" 206 ","page_number":226},
  {"content":"\r\n\r\nلجدّى صّلى اللّه عليه و آله حين جحده كفرة اهل نجران و حاجّوه :\r\n«  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  » « 1 »\r\nفَاخْرَجَ جَدّى صلّى الّله عليه و آله مَعَهُ مِنَ اْلَانْفُسِ ابى ، وَ مِنَ الْبَنينَ انَا وَ اخِى الْحُسَيْنِ ، وَ مِنْ النِّساء فاطِمةَ امّى ، فَنَحْنُ اهْلُهُ وَ لَحْمُهُ وَ دَمُهُ وَ نَفْسُهُ ، وَ نَحْنُ مِنْهُ وَ هُوَ مِنّا ثم قال :\r\nو فى عيون الاخبار عن الرّيان بن الصلت قال الرّضا رضى الله عنه : عَنَى اللهُ مِنْ انفُسِنا نَفْسَ عَلِىّ وَ مِمّا يَدُّلُ عَلى ذلِكَ قَوْلُ النَّبِىِّ صلى الله عليه و آله لِتَنْتهينَّ بِنَو وليعة أوْ لَأبْعَثَنَّ الَيْهِمْ رَجُلًا كَنَفْسى يَعْنى عَلِىّ بْنِ ابيطالِبٍ فَهذِهِ خُصوصِيّةٌ لا يَلْحَقُهُمْ فيه بَشَرٌ و قد تقدم فى الباب الخامس « 2 »\r\nصاحِب مناقب از امام جعفر صادق عليه السّلام از پدرش از جدّش حضرت علىّ بن الحسين عليه السّلام روايت كرده است كه : حضرت امام مجتبى حسن بن على عليهما السلام در خطبه خود فرمودند :\r\nخداى تعالى ، در هنگامىكه كفار و منكرين از اهل نجران ، دعوت جدّم رسول الله را قبول نكرده و رد كردند ، به‌جدم چنين خطاب فرستاد :\r\nبگو : بيائيد ، بخوانيم پسرانمان را ، و پسرانتان را ، و زنانمان را و زنانتان را ، و جانهايمان را و جانهايتان را و سپس به‌درگاه خدا ابتهال و تضرّع نموده ، و لعنت و دورباش از خدا را بر دروغگويان قرار دهيم .\r\nدر اينحال جدّ من صلّى اللّه عليه و آله از جانها كه بايد با خود ببرد پدرم را برداشت ، و از پسران من و برادرم حسين را ، و از زنان ، مادرم فاطمه را .\r\nپس ما اهل رسول الله هستيم ، و گوشت او و خون او و جان او هستيم ، و ما از او هستيم و او از ماست .\r\n\r\n\r\n","description":"","footnote":"\r\n( 1 ) سوره آل عمران : 4 آيه 61\r\n( 2 ) ينابيع المودة ص 52 و 53\r\n","page_name":" 207 ","page_number":227},
  {"content":"\r\n\r\nو در كتاب عيون اخبار الرّضا از ريّان بن صلت روايت است كه حضرت امام رضا عليه السّلام فرمودند :\r\nخداوند از لفظ انفسنا در آيه مباركه ، نفس علىّ را قصد كرده است و دليل آن اينكه : رسول خدا صلّى اللّه عليه و آله فرمودند :\r\nبنو وليعة بايد دست از تمرّد خود برگرداند ، و گرنه من كسى را براى جنگ با آنها مىفرستم كه مثل نفس من باشد ؛ و مرادشان از آن كس كه حكم جان رسول الله را داشت على بن أبىطالب بودند .\r\nپس اين يك خصوصيّتى است كه در علىّ است و هيچ فردى از افراد بشر نمىتواند به‌اين‌مقام دسترسى پيدا كند .\r\nسپس ميگويد : اخرج احمد بن حنبل فى المسند عن عبد الله بن حنطب قال قال رسول الله صلى الله عليه و آله لوفد ثقيف حين جاوه : لَتُسَلَّمَنَّ اوْ لأبْعَثَنَّ إِلَيكُمْ رَجُلًا كَنَفْسى لَيَضْرِبَنَّ اعْناقَكُمْ ، وَ لَيَسبِيَنَّ ذَراريَكُمْ ، وَ لَيَأخُذَنَّ امْوالَكُمْ ، فَالْتَفَتَ الى عَلِىٍّ ، وَ اخَذَ بِيَدِهِ فَقالَ : هُوَ هذا مَرَّتينْ « 1 »\r\nاحمد بن حنبل در مسند خود از عبد الله بن حنطب روايت كرده است كه رسول خدا صلّى اللّه عليه و آله به‌جماعتى از ثقيف كه بر آن‌حضرت وارد شده بودند فرمودند :\r\nبايد تسليم شويد ! و گرنه من مىفرستم به‌سوى شما مردى را كه حكم جان مرا دارد تا گردنهاى شما را بزند ، و اولاد شما را اسير كند ، و اموال شما را بگيرد سپس حضرت به‌سوى علِىّ بن أبىطالب توّجه نموده و دست او را گرفتند و دوبار فرمودند : آن مرد اين‌است .\r\nو نيز گويد : اخرج احمد بن حنبل فى المسند و فى المناقب : ان رسول الله قال : لِتَنْتَهينَّ يا بَنى وَليعة ، اوْ لَأبْعَثَنَّ إِلَيكُمْ رَجُلًا كَنَفْسى يُمْضى فيكُمْ امْرى ، يَقْتُلُ الْمُقاتَلَةِ ، وَ يَسْبِى الذُّرية ، فَالْتَفَتَ الى عَلِىٍّ ، فَاخَذَ بِيَدِهِ وَ قالَ هُوَ هذا مَرَّتَيْنْ\r\nو سپس گويد عين اين حديث را موفق بن احمد خوارزمى مكّى به‌همين الفاظ\r\n\r\n\r\n","description":"","footnote":"\r\n( 1 ) ينابيع المودة ص 53\r\n","page_name":" 208 ","page_number":228},
  {"content":"\r\n\r\nتخريج نموده است « 1 »\r\nاحمد بن حنبل در مسند خود گويد و نيز در مناقب خود آورده است كه رسول الله صلّى اللّه عليه و آله فرمودند :\r\nاى بنى وليعه دست از تمرّد و سركشى برداريد ، و گرنه من برمىانگيزم به‌سوى شما مردى را كه حكم نفس مرا دارد ، و امر مرا دربارهء شما اجرا مىكند : با مردان جنگى شما جنگ مىكند و ذرّيه شما را اسير مىكند .\r\nو پس از اين گفتار رسول خدا به‌سوى أميرالمؤمنين عليه السّلام التفات نموده و دست او را گرفته و دوبار فرمودند : آن مرد اينست .\r\nو نيز از كتاب مشكاة نقل مىكند : از حبيش بن جناده رضى الله عنه ، قال : قال رسول اللّه صلّى الّله عليه ( و آله ) و سلم : عَلِىٌّ مِنّى وَ انَا مِنْ عَلِىٍّ وَ لا يُؤدّى عَنّى الّا انَا اوْ عَلِىٌ .\r\nحضرت رسول اللّه فرمودند : على از من است و من از على هستم ، و ذمّه مرا هيچكس نمىتواند ادا كند مگر خود من يا على .\r\nو سپس گويد اين حديث را ترمذى روايت كرده است ، و احمد بن حنبل ايضاً از حبيش بن جناده روايت كرده است ؛ و ترمذى گويد : هذا حديث حَسَن غريبٌ صحيحٌ\r\nو همچنين اين حديث را ابن ماجه از ابن جناده روايت كرده است « 2 »\r\nو نيز گويد كه در مشكاة از عمران بن حصين رضى الله عنه روايت كرده است كه قال النبى ( ص ) قال : انَّ عَلِّيا مِنّى وَ انَا مِنْهُ وَ هُوَ وَلِىُّ كَلِّ مُؤْمِنٍ بَعْدى رواه الترمذى . « 3 »\r\nو نيز گويد حموينى در فرائد السبطين با اسناد خود از على كرّم اللّه وجهه روايت كرده است كه قال : اهْدِىَ الى رَسولَ اللهِ صلى الله عليه و آله قَنْوُ موزَةٍ يقشر الموزَ بِيَدِهِ ، وَ جَعَلَها فى فَمى فَقالَ قائلٌ : يا رَسولَ اللهِ : انَّكَ تُحِبُّ عَلِيّاً ؟\r\nقالَ : اوَ ما عَلِمْتَ انَّ عَلِياً مِنّى وَ انَا مِنْ عَلّىٍ « 4 »\r\n« از أميرالمؤمنين عليه السّلام نقل شده است كه فرمود براى رسول خدا شاخه موزى به‌هديّه ؟\r\n\r\n\r\n","description":"","footnote":"\r\n( 1 ) ينابيع المودة ص 35\r\n( 2 ) همان كتاب ص 54\r\n( 3 ) همان\r\n( 4 ) همان\r\n","page_name":" 209 ","page_number":229},
  {"content":"\r\n\r\nآوردند ، حضرت موز را با دست خود پوست مىكند و در دهان من مىگذارد ، گوينده‌اى گفت : اى رسول خدا تو على را دوست مىدارى ؟ حضرت فرمود : آيا نمىدانى كه على از من است و من از على هستم .\r\nو نيز گويد : احمد بن حنبل در مسند خود از حبيش بن جناده سلولى روايت كرده است كه قال سمعت رسول اللّه صلّى اللّه عليه و آله يقول : عَلِىٌّ مِنّى وَ انَا مِنْهُ وَ لا يُؤَدّى عَنّى الّا انَا اوْ عَلِىٌّ « 1 »\r\nو نيز گويد : در كتاب مناقب از عطيّة بن سعد عوفى از مخدوج بن زبير ذهلى روايت است كه قال : نَزَلَتْ آيَةُ  أَصْحابُ الْجَنَّةِ هُمُ الْفائِزُونَ \r\nفَقُلْنا : يا رَسولَ اللهِ مَنْ اصْحابُ الْجَنَّةِ ؟\r\nقالَ : مَنْ اطاعَنى ، وَ والَى عَلِيّاً مِنْ بَعْدى وَ اخَذَ رَسولُ اللهِ صلى الله عليه و آله بِكَفِّ عَلِىٍّ فَقالَ : انَّ عَلِيّاً مِنِّى ، وَ انَا مِنْهُ ، فَمَنْ حادَّه فَقَدْ حادَّنى ، وَ مَنْ حادَّنى اسْخَطَ اللهُ عَزَّ وَ جَّل .\r\nثُمَّ قالَ : يا عَلِىٌّ : حَرْبُكَ حَرْبى ، وَ سِلْمُكَ سِلْمى ، وَ انْتَ العَلَمُ بَيْنى وَ بَيْنَ امَّتى\r\nقالَ عَطِيّةُ : سَألْتٌ زيد بن ارقم عن حديث مخدوج قال : اشْهِدُ اللهَ لَقَدْ حَدَّثَنَا بِهِ رَسولُ اللهِ\r\nمخدوج بن زبير گويد : كه چون آيه «  أَصْحابُ الْجَنَّةِ هُمُ الْفائِزُونَ  » بر رسول خدا نازل شد ، عرض كرديم : اى رسول خدا اصحاب بهشت چه كسانند ؟\r\nفرمود : « كسى كه مرا اطاعت كند و على را بعد از من سرپرست و صاحب اختيار خود قرار دهد . »\r\nدر اين حال حضرت رسول الله دست على را گرفته فرمود : حقّاً على از من است و من از على هستم ؛ پس كسى كه با او ستيزگى كند ، با من ستيزگى نموده ، و كسى كه با من ستيزگى كند ، خداوند عَزَّ و جَلَّ را به‌خشم درآورده است .\r\nو سپس فرمود : اى على جنگ كردن با تو جنگ كردن با من است ، و مسالمت با تو مسالمت با من ، تو پرچم هدايت و نشانه رهبرى هستى بين من و بين\r\n\r\n\r\n","description":"","footnote":"\r\n( 1 ) ينابيع المودة ص 54\r\n","page_name":" 210 ","page_number":230},
  {"content":"\r\n\r\nامّت من » !\r\n\r\nخصال موجوده در أمير المؤمنين\r\nعطيّه كه اين حديث را از مخدوج بن زبير شنيد ، مىگويد ، من از زيد بن ارقم كه او نيز از اصحاب رسول خدا بود ، پرسش كردم : از اين حديث ؛ زيد گفت : خدا را گواه مىگيرم كه خود اين حديث را از رسول خدا شنيدم « 1 » و نيز قندوزى گويد : و فى المناقب عن جابر بن عبد الله رضى الله عنهما ، قال لقد سمعت رسول اللّه صلّى اللّه عليه و آله يقول :\r\n1 - انَّ فى عَلِىّ خِصالًا لَوْ كانَتْ واحِدَهٌ منْها فى رَجُلٍ اكْتَفى بِها فَضْلًا وَ شَرَفاً\r\n2 - وَ قوله : مَنْ كُنْتُ مَوْلاهُ فَعَلِىٌ مَوْلُاه\r\n3 - وَ قوله : عَلِىٌ مِنّى كَهارونَ مِنْ موسى\r\n4 - و قوله : عَلِىٌ مِنّى وَ انَا مِنْهُ\r\n5 - و قوله : عَلِىٌ مِنّى كَنَفْسى ، طاعَتُهُ طاعتى ، وَ مَعْصِيَتُهُ مَعْصِيتَى\r\n6 - و قوله : حَرْبُ عَلِىٍّ حَرْبُ الله ، وَ سِلْم عَلِىٍ سِلْمُ الله\r\n7 - و قولَه : ولِىُّ عَلِىٍّ وَلِىُّ اللهِ وَ عَدُوُّ عَلِىٍّ عَدُوُّ الله\r\n8 - و قوله : عَلِىٌ حُجَّةُ الله عَلى عِبادِهِ\r\nو قوله : حُبُّ عَلِىٍّ ايمانٌ وَ بُغْضُهُ كُفْرٌ\r\n10 - و قوله : حِزْبُ عَلِىٍ حِزْبُ الله وَ حِزْبُ اعْدائهِ حِزْبُ الشَّيطانِ\r\n11 - و قوله : عَلِىٌّ مَعَ الْحقِّ وَ الْحَقِّ مَعَهُ لا يَفْتَرِقانِ\r\n12 - و قوله : عَلِىٌّ قَسْيمُ الْجَنَّةِ وَ النّارِ\r\n13 - و قوله : مَنْ فارَقَ عَلِيّاً فَقَدْ فارَقَنى ، وَ مَنْ فارَقَنى فَقَدْ فارَقَ الله\r\n14 - و قوله صلّى الله عليه و آله شَيَعَةُ عَلِىٍ هُمُ الْفائزونَ يَوْمَ الْقيمَة\r\nجابر بن عبد الله مىگويد : 1 - من از رسول خدا درباره على بن أبىطالب مناقب و فضائلى شنيدم كه هر يك از آنها اگر در كسى يافت مىشد ، براى فضيلت و\r\n\r\n\r\n","description":"","footnote":"\r\n( 1 ) ينابيع المودة ص 55\r\n","page_name":" 211 ","page_number":231},
  {"content":"\r\n\r\nشرافت او كافى بود .\r\n2 - يكى آنكه فرمود : من مولاى هر كس هستم على مولاى اوست .\r\n3 - و ديگر آنكه نسبت على با من مانند نسبت هرون پيغمبر با برادرش حضرت موسى است .\r\n4 - و ديگر آنكه : على از منست ، و من از على هستم\r\n5 - و ديگر آنكه مقام و منزلت على نسبت به‌من مانند جان و نفس من است نسبت به‌من ، پيروى از او پيروى از من ، و مخالفت با او مخالفت با منست .\r\n6 - ديگر آنكه ستيزگى با على ستيزگى با خداست ، و صلح و آشتى با او ، صلح و آشتى با خداست .\r\n7 - و ديگر آنكه دوست على دوست خدا ، و دشمن على دشمن خداست .\r\n8 - و ديگر آنكه على حجّت خداست بر بندگانش .\r\n9 - و ديگر آنكه موّدت و دوستى با على ايمان ، و بغض با او كفر است .\r\n10 - و ديگر آنكه جمعيّت و طرفداران على حزب خدا هستند ، و جمعيت و طرفداران دشمنان على حزب شيطانند .\r\n11 - و ديگر آنكه على با حقّ است و حقّ با على است : هيچ‌گاه از هم جدا نمىشوند .\r\n12 - و ديگر آنكه على قسمت كننده بهشت و دوزخ است .\r\n13 - و ديگر آنكه : كسى كه از على دورى جويد ، از من دورى جسته ، و كسى كه از من دورى بجويد از خدا دورى جسته است .\r\n14 - و ديگر آنكه پيروان و شيعيان على ، آنانند كه رستگار خواهند بود .\r\nاز مجموع اين روايات استفاده مىشود كه حضرت رسول الله ، هم از نقطه نظر باطن ، و معارف الهى و اطلّاع بر اسرار غيبيّه ، و نيز از نقطه نظر ظاهر ، در تمام شئون على بن أبىطالب أميرالمؤمنين عليه السّلام را در بيت خود و حرم خود كه حرم خداست ، جاى داده و هميشه در سرّ و شهادت ، و ظاهر و پنهان ، با آن حضرت بوده ، دو نفس بودند كه از يك اصل منشعب شده‌اند بالاخص در آن فقره از روايت كه فرموده است : لا يؤدّى عنّى الّا انا او على ،\r\nمنظور آن‌است‌كه اين بار رسالت و هدايت مردم را به‌سوى خدا از نقطه نظر ظاهر و باطن ، يعنى با سيطرهء بر نفوس و ملكوت آنها ، كسى نمىتواند حمل كند ، مگر خود\r\n\r\n","description":"","footnote":"","page_name":" 212 ","page_number":232},
  {"content":"\r\n\r\nمن يا على .\r\nو بنابراين آن حضرت در تمام مقامات و درجات رسول خدا شريك بوده است ؛ يك درجه ، مقام حمد و به‌دست داشتن لواى حمد است ، كه طبق روايات بسيارى آن لوا به‌دست أميرالمؤمنين است ، يعنى كسى مانند آن حضرت خدا را نشناخته ؛ و بنابراين نتوانسته خدا را آن‌طور كه سزاوار مقام عالى و رفيع اوست حمد كند ،\r\nو هم‌چنين مقام شفاعت در روز قيامت به‌دست آن حضرت ، و ذريّه و رسول خداست .\r\nما طى مباحث گذشته بعضى از مقامات أميرالمؤمنين را نقل كرديم ، مانند آنكه آن حضرت قسمت كننده بهشت و دوزخ است ، و پروانهء عبور دهنده از صراط ، و ساقى كوثر ، و نيز مقام شفاعت ، و ميزان عمل .\r\n\r\nرفع شبهه‌اى كه خصوصيّات موجوده در مقام ولايت را منافى با قدرت خداوند مىپندارد\r\nبايد دانست كه انتساب حضرت به اين صفات منافات با قدرت خدا ندارد ، بلكه عين صفاتى است كه در خداست ؛ و به‌واسطهء اعطاء به‌أميرالمؤمنين عليه السّلام از خدا منسلخ و جدا نشده ، و خدا بيكاره نگشته ؛ بلكه عين صفات خداست كه از آن حضرت كه داراى ولايت كبرى است ظهور مىكند ؛ بلكه نفس ولايت عين تجلّيّات و ظهورات حضرت حقّ است .\r\nپس آنچه هست راجع به خداست و بس ، و در مقام ولايت صرفاً نياز و احتياج به‌ذات مقدّس اوست ؛ همين طورىكه در اين عالم مادهء كه موجودات مقدّر و محدودند ، علم و قدرت در بين آنها قسمت شده و هر موجودى به فراخور حال و وسعت خود بهره‌اى گرفته است ، و اين تقسيم منافات با وجود منبع علم ، و قدرت و حيات در خدا نيست و قسمت كنندهء اينها جز خدا نيست ، و ظهورات تقسيم در هر مرحله عين ظهورات خداست و بس ، همان‌طور در عالم ملكوت و عقل قسمت كننده خداست ؛ و بهره و تقسيم از صفات و اسماى او خارج نيست ؛ و مقام ولايت كه تقسيم علوم و معارف و حيات را بر دلها مىنمايد همان عمل خداست و بس . «  وَ ما تَشاؤُنَ إِلَّا أَنْ يَشاءَ اللَّهُ  » « 1 »\r\nبنابراين در قيامت كه عالم ظهور و بروز است هيچكس جز مشاهده قدرت و عظمت و حيات خدا مشاهدهء ديگر ندارد ؛ و تمام موجودات در مقابل آن ذات مقدّس\r\n\r\n\r\n","description":"","footnote":"\r\n( 1 ) سوره دهر : 76 - آيه 30\r\n","page_name":" 213 ","page_number":233},
  {"content":"\r\n\r\nصفر و فقيرند . «  يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ  » « 1 »\r\nروز قيامت روزى است كه همه مردم ظهور و بروز دارند و چيزى از آنها بر خدا مخفى نخواهد بود . «  وَ بَرَزُوا لِلَّهِ الْواحِدِ الْقَهَّارِ  » « 2 »\r\nو بروز و ظهور پيدا كردند براى خداوند واحد قهاّر . «  وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً  » « 3 »\r\nو اگر ميديدند افرادىكه ستم روا داشته‌اند ، در آن وقتىكه عذاب را مشاهده مىكردند ، كه تمام مراتب قوّت و قدرت اختصاص به‌خدا دارد .\r\nو بالجمله تمام صفات و اسماء خدا كه در قرآن مجيد حصر شده است مانند «  إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ  » « 4 »\r\nبدرستيكه حقّاً خداوند تنها روزى دهنده است و او داراى قوّت استوار است .\r\n«  فَلِلَّهِ الْحَمْدُ  » « 5 »\r\nتمام مراتب و درجات ستايش و تمجيد ( از هر موجودى بهر موجودى ) اختصاص به‌ذات خدا دارد . «  اللَّهُ لا إِلهَ إِلَّا هُوَ  » « 6 »\r\nخداست كه هيچ معبودى و مقصودى جز او نيست .\r\n«  هُوَ الْحَيُّ الْقَيُّومُ  » « 7 »\r\nاوست تنها موجود زنده و قوام همه كائنات . «   إِنَّهُ هُوَ السَّمِيعُ الْبَصِيرُ   » « 8 »\r\nبدرستىكه اوست كه تنها و فقط شنوا و بيناست .\r\n\r\n\r\n","description":"","footnote":"\r\n( 1 ) سوره غافر : 40 - آيه 16\r\n( 2 ) سوره ابراهيم : 14 - آيه 48\r\n( 3 ) سوره بقره : 2 - آيه 165\r\n( 4 ) سوره ذاريات : 51 - آيه 59\r\n( 5 ) سوره جاثيه : 45 - آيه 36\r\n( 6 ) سوره بقره : 2 - آيه 255\r\n( 7 ) همان\r\n( 8 ) سوره اسراء : 17 - آيه 1\r\n","page_name":" 214 ","page_number":234},
  {"content":"\r\n\r\n«  إِنَّهُ هُوَ السَّمِيعُ الْعَلِيمُ  » « 1 » در آن عالم ظهور نموده و انحصار آنها به‌ذات آنها به‌ذات مقدس حقّ مشهود است .\r\nمقام ولايت ، نفس آن صفات و اسماء است نه غير از آن ، و بنابراين ظهور آن صفات و اسماء به‌ولايت ناميده مىشود و بس و الحمد لله ربّ العالمين و صلّى اللّه على محمدٍ و آلِهِ الطاهرين .\r\n\r\n\r\n","description":"","footnote":"\r\n( 1 ) سوره دخان : 44 - آيه 6\r\n","page_name":" 215 ","page_number":235},
  {"content":"\r\n\r\n\r\nدرس دوازدهم : لازمه عصمت هدايت به حقّ است\r\n\r\n","description":"","footnote":"","page_name":" 216 ","page_number":236},
  {"content":"\r\n\r\nدرس دوازدهم\r\nبسم الله الرّحمن الرّحيم\r\nو صلّى الله على محمّد و آله الطاهرين\r\nو لعنة الله على أعدآئهم اجمعين من الان الى قيام يوم الدين\r\nو لا حول و لا قوّة الّا بالله العلىّ العظيم\r\nقال الله الحكيم فى كتابه الكريم : «  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  » « 1 »\r\nدر اين آيه مباركه كيفيّت احتجاج با مشركين را خداوند به پيغمبرش تعليم مىكند ، كه چگونه بر آنها اثبات نمايد ، كه شركاء خدا قابل ستايش و پيروى نيستند ؛ و اساس اين احتجاج مبتنى بر لزوم پيروى از صدق و اعراض از غير حقّ مىباشد .\r\nاين احتجاج عقلى است ، چون بر يك اصل كلّى مبتنى است ، كه آن اصل لزوم تبعيّت هميشگى از حقّ مىباشد ؛ لذا براى استدلال به‌لزوم تبعيّت و پيروى از امام معصوم بهترين دليل خواهد بود ، و براى ورود در اصل احتجاج بايد آن مبنا را به‌عنوان مقدّمه بيان كنيم :\r\n\r\nلزوم پيروى از حقّ\r\nيكى از احكام فطرى و عقل انسان ، لزوم متابعت از حقّ است ، اين حكم يك قانون كلّى است كه هميشه انسان به او متّكى است ، و اگر احياناً در اعمال يا گفتار خود از آن منحرف شود ، و به‌غير حقّ مايل گردد ، به‌علّت هواى نفس يا شبهه و غلطى كه احياناً براى او رخ دهد ، باز به‌جهت گمانىاست كه او را حقّ مىپندارد ، و\r\n\r\n\r\n","description":"","footnote":"\r\n( 1 ) سوره يونس : 10 - آيه 35\r\n","page_name":" 217 ","page_number":237},
  {"content":"\r\n\r\nبه‌جهت اشتباه و التباس امر ، از غير حقّ پيروى مىكند ، و لذا در مقام اعتذار برآمده و گمان خود را به‌اينكه حقّ مىپنداشتم ، عذر خود قرار مىدهد .\r\nبنابراين حقّ بدون هيچ قيد و شرطى لازم الاتّباعست و بر همين اصل متفّرع مىگردد قاعدهء ديگرى ؛ و آن اينكه كسىكه هدايت به‌حقّ كند متابعت او واجب است ، چون با او حقّ است ، و دلالت به‌حقّ مىكند و ؛ بنابراين لازم ، بايد او را در پيروى نمودن ؛ بر شخص ديگرى كه يا به‌حقّ دلالت نمىكند و يا آنكه به‌غير حقّ دلالت مىكند مقدّم داشت ؛ چون پيروى هدايت كنندهء به‌حقّ پيروى از حقّ است كه با او موجود است .\r\nو قبلا گفتيم كه پيروى از نفس حقّ ، حكم ضرورى فطرى و عقلى است .\r\nبر اين اساس ، قرآن مجيد در اين آيه مباركه استدلال خود را بر عليه مشركين پايه گذارى مىكند ، بدين منوال كه اوّلًا از آنها به‌عنوان استفهام سؤالى مىكند : «  قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ  ؟ » « 1 »\r\nبگوىاى پيغمبر ! آيا از شريكهائى كه با خدا قرار داده‌ايد كسى هست كه هدايت به‌حقّ كند ؟ معلوم است كه مشركين در اين زمينه پاسخ مثبتى ندارند ؛ چون شركائى كه براى خدا قرار مىدهند يا از جمادات هستند ، مثل بتها ، و يا از زندگان مانند ملائكه ، و ارباب انواع ، و جنّ و طواغيت زمان ، و فراعنه ، و حُكّام جور كه از آنها پيروى مىكنند ، و معلوم است كه هيچ يك از آنها چون از خود ، نفع و ضرر ، و حيات ، و موت و نشورى ندارند ؛ هدايت به‌حقّ نمىكنند .\r\nو چون جواب مثبتى ندارند ، خدا به‌زبان پيغمبرش گذارده ، كه فوراً جواب آنها را از پيش خود ابداع نموده ، و بگويد : «  قُلِ اللَّهُ يَهْدِي لِلْحَقِّ  » ، خداوند است كه به‌سوى حقّ هدايت مىفرمايد ، و هر موجودى را در مقاصد تكوينيّهء خود به‌آنچه محتاج است هدايت فرموده ، و ما يحتاج او را به دو مىرساند ،\r\nكما فى قوله تعالى : «  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  » « 2 »\r\nچون فرعون از هارون و موسى سؤال كرد كه پروردگارتان كيست ؟\r\nگفتند پروردگار ما كسى است كه بهر موجودى در عالم آفرينش ، نيازمنديهاى وجودى او را داده ، و تامّ الخلقه آفريده ، و سپس او را به‌سوى كمال خود\r\n\r\n\r\n","description":"","footnote":"\r\n( 1 ) سوره يونس : 10 - آيه 35\r\n( 2 ) سوره طه : 20 - آيه 50\r\n","page_name":" 218 ","page_number":238},
  {"content":"\r\n\r\nرهبرى نموده است .\r\nو مثل قوله تعالى : «   الَّذِي خَلَقَ فَسَوَّى وَ الَّذِي قَدَّرَ فَهَدى   » « 1 »\r\nخداوند ، كسى است كه خلقت فرموده ، و سپس در آفرينش تعادل و تناسب را من جميع الجهات ملحوظ داشته است ؛ كسى است هر موجودى را در عالم ، به اندازه و حدّ معيّن آفريده ، و سپس او را در راه كمال سير داده است .\r\nو بنابراين خداوند است كه انسان را به‌سعادت زندگى هدايت نموده ، و او را به بهشت و سعادت مطلق با فرستادن انبياء و كتب سماوى و احكام آسمانى دعوت فرموده است .\r\n\r\nلزوم پيروى از امام معصوم مبتنى بر اصل لزوم متابعت از حقّ است\r\nبارى چون رسول خدا در مقام احتجاج ، از آنها دو اعتراف گرفت : يكى آنكه شركاء آنها هدايت به‌حقّ نمىكنند ، ديگر آنكه تنها خداوند به‌حقّ هدايت مىفرمايد ؛ در اين حال اين سؤال را لازم و واجب مىبيند :\r\n أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى  ؟\r\nآيا آن كسى كه هدايت به‌حقّ مىكند ، سزاوارتر به پيروى و تبعيّت است ، يا كسى كه هدايت به‌حقّ نمىكند ؟\r\nو معلوم است كه پاسخ اين گفتار آن است كه بگويند : خدا كه هدايت به‌حقّ مىكند سزاوارتر به پيروى است ؛ ولى چون كفار و مشركين عملًا به اين منطق پاىبند نيستند ، و عبادت شركاء كه به‌حق هدايت نمىكنند ، نموده ، و از عبادت خداى لا شريك له كه هدايت به‌حق مىكند اعراض نموده‌اند ، و بنابراين روى قواى فطرى و احكام عقلى سرپوش گذارده ، بر خلاف ناموس فطرت و عقل رفتار مىنمايند ، لذا پيغمبر از باب توبيخ و ملامت مىفرمايد  : فَما لَكُمْ كَيْفَ تَحْكُمُونَ \r\nچه در نظر داريد در اين باره ؟ چگونه حكم مىكنيد ؟\r\nدر اينجا لازم‌است كه در مقابله بين جمله «  أَ فَمَنْ يَهْدِي إِلَى الْحَقِّ  » و جمله «  أَمَّنْ لا يَهِدِّي إِلَّا أَنْ يُهْدى  » دقت نظر شود تا ببينيم چگونه اين دو جمله مقابل و عِدْل يكديگر قرار گرفته‌اند .\r\n\r\n\r\n","description":"","footnote":"\r\n( 1 ) سوره اعلى : 87 آيه 2 - 3\r\n","page_name":" 219 ","page_number":239},
  {"content":"\r\n\r\nچون معلوم است كه سؤال كننده به‌طريق استفهام هميشه بايد يكطرف جمله را نفى قرار دهد ، مثل آنكه مىگويد : زيد را ديدى يا نديدى ؟ حسن درس خواند يا درس نخواند ؟ و امّا اگر مثلًا سؤال شود حسن درس مىخوانَد يا مغرور به‌خود است ، حتماً براى آنكه اين معادلهء استفهاميّه صحيح باشد ، بايد گفت كسى كه مغرور به‌خود باشد درس نمىخواند بنابراين در جملهء « مغرور به‌خود است » ، يك جمله منطوى و مختفى است و آن اينكه : « درس نمىخواند » ،\r\nو همچنين از اين طرف « مغرور به‌خود است » عِدْلش « مغرور به‌خود نيست » خواهد بود و چون در جمله استفهاميّه فوق به‌جاى مغرور به‌خود نيست ، جمله « درس مىخواند » قرار گرفته است ، لذا بايد گفت در اين جمله ، « جملهء مغرور به‌خود نيست » منطوى است ، و حاصل چنين مىشود حسن مغرور به‌خود نيست و درس مىخواند يا مغرور به‌خود است و درس نمىخواند .\r\n\r\nدر استفهام بايد طرفين جمله ، نفى و اثبات باشند\r\nحسن / درس مىخوانديامغرور به خود است\r\nحسن / مغرور به خود نيست‌يادرس نمىخواند\r\nدر آيه مباركه نيز طرفين جمله استفهاميّه نفى و اثبات نيست ، تا احتياج به‌جمله منطوى و مختفى ديگر نباشد ( چون يهدّى در اصل يهتدى بوده و قاعده در باب افتعال جواز ادغام تاء افتعال است در عين الفعل ، بعد از آنكه او را قلب به عين الفعل نمايند ) و حاصل معنى چنين مىشود آيا كسى كه هدايت به‌حقّ مىكند سزاوارتر به پيروى است يا كسىكه خودش هدايت نيافته است مگر به‌هدايت غير .\r\nچون جملهء « هدايت به‌حقّ مىكند » عِدْلش « هدايت به‌حقّ نمىكند » خواهد بود ، بنابراين استفاده مىشود كه كسىكه هدايت نيافته است مگر بهدايت غير ، هدايت به‌حقّ نمىكند .\r\nو نيز چون جملهء « كسى كه خودش هدايت نيافته است مگر به‌هدايت غير » عِدْلش جملهء « هدايت ذاتى يافته است » خواهد بود لذا استفاده مىشود كه كسى كه به‌حقّ هدايت كند كسى است كه ذاتاً هدايت يافته است ، نه به هدايت غير .\r\n\r\n","description":"","footnote":"","page_name":" 220 ","page_number":240},
  {"content":"\r\n\r\nكسى كه به‌حقّ هدايت مىكندسزاوارتر است به پيروى يا - كسى كه خودش هدايت نيافته است مگر به هدايت غير .\r\nكسى كه ذاتاً هدايت يافته است‌سزاوارتر است به پيروى يا - كسى كه هدايت به‌حقّ نمىكند\r\nبنابراين از اين آيه خوب استفاده مىشود كه انسان سزاوارتر است از فردى تبعيّت كند كه هدايت به‌حقّ مىكند ، و البّته او كسى است كه ذاتاً هدايت يافته باشد ، نه آنكه ديگرى او را هدايت نموده باشد ؛ و او امام معصوم است كه در هيچ لحظه غير از خدا را نپرستيده و از او معصيّتى سر نزده باشد .\r\nچنين كسى بدون دخالت واسطه‌اى ، به‌دست خود خدا كه حقّ است هدايت يافته است ، و امّا شخصى كه مدّتى غير از خدا را پرستيده ، يا معصيّتى از او صادر شده ، گرچه فعلًا به‌دست غير متنبّه شده و خدا پرست و عادل گرديده است ، لكن لايق براى مقام امامت و پيروى نيست .\r\nو البته بايد دانست كه كلمهء « احق » در آيه شريفهء كه افعل التفضيل است ، و دلالت بر رجحان متابعت از حقّ مىكند نه لزوم آن ، مبنى بر قواعد فنّ مناظره و مباحثه است ، كه عصبيّت طرف مقابل به‌حركت درآيد ، و الّا معلوم است كه تبعيّت از غير حقّ بطور كلّى جايز نيست ، و پيروى از حقّ در هر حال لازم و واجب است .\r\nبنابراين پيروى از امام معصوم واجب است و از امام غير معصوم حرام است .\r\nاين يكى از طرق استدلالى است كه بزرگان شيعه براى لزوم پيروى از امام معصوم نموده‌اند ؛ و طبق روايات متواترى از رسول خداوند نقل كرده‌اند : أميرالمؤمنين على بن أبىطالب عليه السّلام يك آن بت نپرستيد ، و يك لحظه معصيّتى نكرد ، و هيچ جاى شبهه نيست كه در دامان رسول اكرم پرورش يافت ، و اول كس بود كه ايمان آورد ، و هنوز به‌سنّ بلوغ نرسيده بود .\r\nاز امالى شيخ طوسى مسنداً نقل شده ، و همچنين از مناقب ابن المغازلى مرفوعا از ابن مسعود عن النبى صلّى اللّه عليه و آله فى آية ،  لا يَنالُ عَهْدِي الظَّالِمِينَ  ، عَنْ قَولِ اللهِ لِإبراهيمَ مَن سَجَدَ لِصَنَمٍ دونى لا اجْعَلُهُ اماماًقال صلى الله عليه و آله و انتَهَتِ\r\n\r\n","description":"","footnote":"","page_name":" 221 ","page_number":241},
  {"content":"\r\n\r\nالدَّعوَةُ الَىَ وَ الى اخى عَلِىٍّ ، لَمْ يَسجُد احَدُنا لِصَنَمٍ قَطُّ « 1 »\r\nحضرت رسول الله فرمودند : كه خداوند به‌حضرت ابراهيم خطاب كرد : كسىكه به بت سجده كرده باشد ، من هيچ‌گاه او را امام قرار نمىدهم سپس حضرت رسول اكرم فرمودند : تا اينكه دعوت رسالت و امامت به من و به برادرم على منتهى شد ، هيچ‌يك از ما دو نفر به بتى سجده نكرديم در هيچ زمان .\r\n\r\nعَلِىٌّ مع الحقّ و الحقّ مع عَلِىٍّ\r\nسيد هاشم بحرانى « 2 » پانزده روايت از طريق عامّه و يازده روايت از طريق خاصّه روايت مىكند مبنى بر آنكه علىّ با حقّ است ، و حقّ با علىّ است ، و بر آنكه حضرت فرمودند : خدايا حقّ را با علىّ قرار ده ، هر جا كه علىّ قرار دارد ، و بر لزوم متابعت و پيروى از طريقه آن حضرت .\r\nما در اينجا رواياتى كه از طريق عامّه نقل شده ، و يكى از روايات خاصّه را با حذف سند و به‌اختصار بيان مىكنيم .\r\n1 - ابراهيم بن محمد حموينى كه از علماء عامّه است ، و\r\n2 - موفق بن احمد خوارزمى با اسناد متّصل خود روايت مىكنند از شهر بن حوشب ، و\r\n3 - زمخشرى در ربيع الأبرار مرسلًا روايت مىكنند : « 3 » قال شهر بن حوشب : كُنْتُ عِنْد ام‌ِّسَلَمَة رَضِىَ اللهُ عَنها ، اذَا اسْتاذنَ رَجُلٌ فَقالَتْهُ لَهُ : مَنْ انْتَ\r\n؟ قال : انَا ابو ثابِتٍ مَوْلى عَلِىٍّ عَلَيْهِ السَّلامِ ،\r\nفَقالَتْ امٌّ سَلَمَة : مَرْحَباً بِكَ يا ابا ثابِتٍ ادْخُلْ ، فَدَخَلَ فَرَحَّبَتْ بِهِ\r\nثُمَّ قالَتْ : يا ابا ثابِتٍ ايْنَ طار قَلْبُكَ حينَ طارَتِ الْقلوبُ مَطائرَها ؟\r\nقالَ : تَبَعَ عَلِيّاً عليه السلام\r\nفقالَتْ : وُفِّقْتَ وَ الَّذى نَفْسى بِيَدِه ، لَقَد سَمِعتُ رسولَ اللّه صلّى اللّه عليه و آله يَقولُ : عَلِىٌّ مَعَ الحَقِّ وَ القُرآنِ ، وَ القُرآنِ وَ الحٌّق مَعَ عَلِىٍّ ، وَ لَن يَفتِرقا حَتّى يَرِدا عَلَىَّ\r\n\r\n\r\n","description":"","footnote":"\r\n( 1 ) تفسير الميزان ج 1 ص 282\r\n( 2 ) غاية المرام ص 539 و ص 540\r\n( 3 ) زمخشرى مىگويد : استاذن ابو ثابت مولى على الخ\r\n","page_name":" 222 ","page_number":242},
  {"content":"\r\n\r\nالحَوضَ « 1 » و « 2 »\r\nو در روايت موفّق بن احمد خوارزمى وارد است كه ابوثابت مىگويد : مولى ابىذر ، و بعد از بيان حديث امّ سلمه مىگويد : وَ لَقَدبَعَثْتُ إبْنِى عُمَر ، و ابْنَ اخى عَبْد الله بِنْ ابى امَيَّه ، وَ امَرْتُهُما انْ يُقاتِلا مَعَ عَلِىٍّ مَنْ قاتَلَه ، وَ لَوْ لا انَّ رَسولَ اللهِ امَرَنا انْ نَقِرَّ فى حِجالِنا و فى بُيوتنا ، لَخَرَجْتُ وَ كُنْتُ حَتّى اقِفَ فى صَفِّ عَلِىٍّ\r\nشهر بن حوشب مىگويد : من در نزد امّ سلمه نشسته بودم ، كه مردى اجازه دخول خواست .\r\nامّ سلمه گفت : كيستى تو ؟\r\nگفت : من ابوثابت غلام على هستم .\r\nامّ سلمه گفت : خوش آمدى اى ابو ثابت بيا بنشين .\r\nابوثابت داخل شد ، و امّ سلمه به‌او مرحبا گفت .\r\nسپس امّ سلمه گفت : اى ابو ثابت ! در آن وقتىكه دلها به‌سوى مقاصد خود به‌پرواز درآمد ، و هر دلى به‌مقصدى و آرزوئى ، و دنبال شخصى پريد ، دل تو به‌كجا پرواز كرد ؟\r\nابوثابت گفت دل من پيروى از على نمود .\r\nام سلمه گفت : خوب جائى بار خود را فرود آوردى ! قسم به آن خدائى كه جان من در دست اوست ، حقاً از رسول خدا شنيدم كه مىفرمود : على با حقّ و قرآن است ، و حق و قرآن با على است ، و آن دو از هم جدا نخواهند شد ، تا در كنار حوض كوثر بر من وارد شوند .\r\nو سپس امّ سلمه گفت : من فرزند خود عمر ، و فرزند برادر خود عبد الله بن ابى اميّه ، را فرستادم ، تا در ركاب على با دشمنانش نبرد كنند ، و اگر رسول خدا ما زنان را امر نمىفرمود كه در خانه‌هاى خود بمانيم ، و در آسايشگاههاى خود بياسائيم ، هر آينه من نيز براى حمايت على از منزل بيرون مىرفتم ، تا خود را به على رسانيده ، و با مردان در صف جنگجويان على به‌كارزار با دشمنان او مشغول مىشدم .\r\n\r\n\r\n","description":"","footnote":"\r\n( 1 ) اين سه روايت را در ينابيع المودة ص 90 نقل مىكند\r\n( 2 ) ينابيع المودة ص 90 از جمع الفوائد معيت على را با قرآن و عدم افتراق آنها را تا حوض روايت مىكند : و مىگويد للاوسط و الصغير\r\n","page_name":" 223 ","page_number":243},
  {"content":"\r\n\r\n4 - حموينى با اسناد متصّل خود از ابو حيان تميمى ، از پدرش ، از على عليه السّلام\r\n5 - در كتاب « الجمع بين الصحاح السّتة » ، تأليف رزين امام الحرمين از صحيح بخارى از أميرالمؤمنين على بن أبىطالب عليه السّلام\r\n6 - از جزء اوّل كتاب الفردوس از أميرالمؤمنين عليه السّلام\r\n7 - و موفّق بن احمد خوارزمى با اسناد متّصل خود از ابو الحباب تميمى ، از پدرش ، از على عليه السّلام روايت كنند كه ، قال : قال رسول الله : رَحِمَ اللهُ عَلِيّا ، اللّهُمَّ أدِرِ الْحَقَّ مَعَهُ حَيْثُ دار ، و خوارزمى مىگويد : اخرج ابو عيسى الترمذى فى جامعه .\r\nأميرالمؤمنين على بن أبىطالب فرمود كه رسول خدا فرمود : خدا رحمت كند على را ، بار پروردگار حقّ را با على به‌گردش در آر هر كجا كه على مىگردد .\r\n8 - حموينى با اسناد متّصل خود از برادر دعبل خزاعى ، از هارون الرشيد از ازرق بن قيس ، از عبد الله بن عباس روايت مىكند كه قال : قال رسول الله صلّى اللّه عليه و آله : الْحَقُّ مَعَ عَلِىِّ بْنِ ابيطالِبٍ حَيْثُ دارَ . « 1 »\r\nحضرت رسول اللّه مىفرمايد : حقّ با علىّ بن أبىطالب است هر كجا على حركت كند و در هر حالىكه بوده باشد .\r\n9 - از كتاب فضائل الصحابة با اسناد متّصل خود از اصبغ نباته ، از محمّد بن ابىبكر از عائشه ، قالت : سمعت رسول اللّه صلّى اللّه عليه و آله يقول : عَلِىٌ مَعَ الْحَقِّ وَ الْحَقُّ مَعَ عَلِىّ ، لَنْ يَفْتَرِقا حَتّى يَرِدا عَلَىَّ الْحَوْضَ\r\nعلى با حقّ است و حقّ با على است ، و آن‌دو هيچ‌گاه از هم جدا نمىشوند تا در كنار حوض كوثر بر من وارد شوند .\r\n10 - موفق بن احمد خوارزمى با اسناد متّصل خود از شريك ، از سليمان اعمش ، از ابراهيم ، از علقمه و اسود قالا : سمعنا ابا ايوب الانصارى . قال : سمعت النَّبِىَّ صلى الله عليه و آله يَقولُ لِعَمّار بْن ياسِر : تَقْتُلُكَ الْفِئةُ الْباغِيَةُ وَ انْتَ مَعَ الْحَقِّ وَ الْحَقِّ مَعَكَ يا عَمّار ، اذا رَأيْتَ عَلِيّاً سَلَكَ وادِياً ، وَ سَلَكَ الناس وادياً غيْرَهُ ، فَاْسلُكْ مَعَ عَلِىٍ وَ دَعِ النّاسَ ، انَّهُ لَنْ يَدُلُّكَ عَلَى رِدىً ، وَ لَنْ يُخْرِجَكَ عَنِ الْهُدى\r\nيا عَمّارُ انَّهُ مَنْ تَقَلَّدَ سَيْفاً ، اعانَ بِهِ عَلِيَّاً عَلى عَدُوّهِ ، قَلَّدَهُ اللهُ يَوْمَ الْقيمَةِ وُشاحاً مِنْ دُرٍّ ، وَ مَنْ تَقَلَّدَ سَيْفَاً اعانَ بِهِ عَدُوَّ عَلِىٍّ قَلَّدَهُ اللهُ يَوْمَ الْقيمَةِ وُشاحاً مِنْ\r\n\r\n\r\n","description":"","footnote":"\r\n( 1 ) اين روايت را در ينابيع المودة ص 91 نيز بيان مىكند\r\n","page_name":" 224 ","page_number":244},
  {"content":"\r\n\r\nنارٍ قالَ : قلُّتُ : حَسْبُكَ\r\nعلقمه و اسود مىگويند : ما از ابو ايوب انصارى شنيديم كه مىگفت : شنيدم كه رسول الله به عمّار بن ياسر مىگفت : اى عمّار ؟ تو را جماعت ستمگر خواهند كشت ، و تو با حقّ هستى و حقّ با توست ، اى عمّار ! زمانى كه ديدى على را كه از يك طريق سير مىكند ! و غير على از وادى ديگر ، تو با على باش و در طريق او گام بردار و تمام مردم را رها كن ، على تو را به‌هلاكت و ضلالت نمىافكند ، و از هدايت خارج نمىكند .\r\nاى عمّار ! كسىكه شمشيرى حمايل خود كند و بدان بخواهد على را بر عليه دشمنانش نصرت كند خداوند آن شمشير را در روز بازپسين به صورت گردن‌بندى از دُرّ به گردن او در آويزد و كسى كه شمشيرى حمايل كند و بخواهد با آن دشمن على را يارى كند ، خداوند در روز قيامت آن شمشير را به صورت گردن‌بندى از آتش به‌گردن او آويزان كند ، عمّار مىگويد : به‌حضرت رسول اكرم عرض كردم : كافىاست من مطلب را آن‌طور كه بايد دريافتم .\r\n\r\nملاقات علقمه و اسود نزد ابو ايوب انصارى و مذاكره راجع به‌خلافت على عليه السّلام\r\n11 - موفق بن احمد خوارزمى با اسناد متّصل خود از اعمش ، از ابراهيم از علقمه و اسود روايت كند ، قالا : ايَتْنَا ابا ايّوبِ الْانَصْارى ، وَ قلُنْا لَهُ يا ابا ايوب ! انَّ اللهَ تبارَكَ و تَعالى اكْرَمَ نَبيَّهُ صلى الله عليه و آله وَ صَفا لَكَ مِنَ فَضْلِهِ مِنَ اللهَ فَضَّلَكَ بِها ! اخْبِرنا بِمَخْرَجِكَ مَعَ عَلِىٍّ عليه السلام تُقاتِلَ اهْلَ لا الَه الّا الله ؟\r\n( فقال ابو ايوب ) اقْسِمُ لَكُما بِالله ، لَقَد كانَ رَسولُ اللهِ صلى الله عليه و آله فى هَذَا الْبَيْتِ الَّذى انْتُما فيهِ مَعَى ، وَ ما فِى الْبَيْتِ غَيْرُ رَسولِ اللهِ صلى الله عليه و آله وَ عَلِىٌّ جالِسٌ عَنْ يَمينِهِ وَ انَا جالِسٌ عَنْ يسارِهِ ، وَ انَسٌ قائمٌ بَيْنَ يَدَيْهِ ، اذْ حَرَّكَ الْبابَ ، فقال رسولُ اللهِ صلى الله عليه و آله افْتَحْ لِعَمّارِ الطَّيِّبِ الْمُطَيَّبِ .\r\nفَفَتَحَ النَّاسُ « 1 » الْبابَ وَ دَخَلَ عَمّارُ ، فَسَلَّمَ عَلى رَسولِ الله فَرَحَّبَ بِهِ ،\r\nثُمّ قالَ لِعَمَّارٍ : انَّهُ سَيَكونُ فى امَّتى بَعْدى هُناة ، حَتّى يَخْتَلِفَ السّيْفُ\r\n\r\n\r\n","description":"","footnote":"\r\n( 1 ) ظاهرا بايد « انس » باشد .\r\n","page_name":" 225 ","page_number":245},
  {"content":"\r\n\r\nفيما بَيْنَهُمْ ، وَ حَتّى يَقْتُلُ بَعْضُهُمْ بَعْضاً فَاذا رَأيْتَ ذلِكَ فَعَلَيْكَ بِهذَا اْلأَصْلَعِ عَنْ يَمينى يَعْنى عَلِىَّ بْنُ ابيطالِبٍ .\r\nفَانْ سَلَكَ النّاسُ كُلُهُمْ وَادِيَاً\r\nوَ سَلَكَ عَلِىٌّ وادياً فَاْسْلُكْ وادِىَ عَلِىٍ عليه السلام وَ خَلِّ عَنِ النّاسِ ، يا عَمَّارُ ! انَّ عَلِيّاً لا يَرُدَّكَ عَنْ هُدىً وَ لا يَدُلُّكَ الَى رِدَىً ، يا عمّارُ ! طاعةُ عَلِىٍّ طاعَتى ، و طاعَتى طاعَةُ الله عَزَّ وَ جَلَّ .\r\nعلقمه و اسود مىگويند ما بر ابا ايوب انصارى در منزلش وارد شديم ؟ و گفتيم : اى ابا ايوب ! خداوند پيغمبر خود را گرامى داشت ، و تو را به‌واسطه صحبت با او شرافت و فضيلت داد .\r\nبراى ما بيان كن چگونه تو به‌معاونت على خارج شدى و با اهل توحيد جنگ نمودى ؟ ( منظور جنگ او با اصحاب معاويه است كه به‌صورت ظاهر مسلمان بودند )\r\nابو ايوب گفت : شما را به‌خدا سوگند كه رسول خدا در همين اطاقى كه ما و شما فعلًا نشسته‌ايم ، نشسته بود ، و در اطاق هيچ كس نبود ، غير از رسول خدا ، و على بن أبىطالب كه در سمت راست آن حضرت نشسته بود ، و من كه در سمت چپ آن حضرت نشسته بودم ، و انس بن مالك خادم آن حضرت كه در مقابل آن حضرت ايستاده بود ، كه ناگهان در زدند ، حضرت فرمودند : باز كنيد در را براى عمّار مرد پاك و پاكيزه ، در را باز كردند ، و عمّار داخل شد و سلام كرد بر رسول خدا صلّى اللّه عليه و آله حضرت به او خوشامد گفتند ، سپس فرمودند : اى عمّار به زودى بعد از من در امّت من فتنه بر پا مىشود ، بطورىكه شمشير به روى هم مىكشند ، و بعضى بعض ديگر را مىكشند ، چون چنين ديدى بر تو باد به آن مردى كه در سمت راست من نشسته و اشاره به‌حضرت أميرالمؤمنين كردند ، اگر ديدى تمام مردم جهان در يك مسير حركت مىكنند ، و على بن أبىطالب به تنهائى در مسير ديگر حركت مىكند ، تو از مسير على حركت كن ، و مردم را رها كن ، اى عمّار على تو را در ضلالت و پستى وارد نمىكند ، و از راه هدايت تو را دور نمىنمايد ، اى عمّار متابعت از على متابعت از من ، و متابعت از من متابعت از خداست .\r\n12 - موفق بن احمد خوارزمى با اسناد متصل خود از ابى ليلى ، قال رسول اللّه صلّى اللّه عليه و آله : سَتَكونُ مِنْ بَعْدى فِتْنةٌ فَاذا كانَ ذلِكَ فَالْزَموا عَلِىّ بْنَ\r\n\r\n","description":"","footnote":"","page_name":" 226 ","page_number":246},
  {"content":"\r\n\r\nابيطالِبٍ ، فَانَّهُ الْفاروقُ اْلَاكْبَرُ الْفاصِلُ بَيْنَ اْلَحَقِّ وَ الْباطِلِ « 1 »\r\nحضرت رسول الله فرمودند : به‌زودى چون از دنيا بروم ، فتنه‌اى در ميان شما بر خواهد خاست ، و در آن حال دست از على بن أبىطالب نداريد ، اوست جدا كننده بين حقّ و باطل ، و فيصل دهنده بزرگ خدا .\r\n13 - حموينى با اسناد خود از اعمش ، از ابى وايل ، از حذيفة قال : قال رسول اللّه صلّى اللّه عليه و آله عَلِىٌّ طَاعَتهُ طاعَتى و مَعْصيَّتُهُ معصيَتى\r\nحضرت رسول اللّه فرمودند اطاعت از على اطاعت از من ، و مخالفت با على مخالفت با من است .\r\n14 - از كتاب فردوس با اسناد خود از ابو سعيد خدرى ، قال : قال رسول الله تَفْتَرِقُ امَّتى فِرْقَتَيْنِ ، فَيَمْرُقُ بَيْنَها فِرْقَةٌ مارِقَةٌ ، يَقْتُلُها أولَى الطائفَتَيْنِ بِالْحّق\r\nحضرت رسول الله فرمودند : امّت من به‌دو دسته افتراق پيدا نموده و از هم جدا مىشوند ، يك دسته از دين خارج مىشوند و آنها را آن دستهء ديگر كه حقّند مىكشند .\r\n15 - عامر شعبى كه از نواصب ، و از منحرفين از أمير المؤمنين است ، از عروة بن زبير از ابو بكر روايت مىكند كه : سمعت رسول الله يقول : الْحَقُّ مَعَ عَلِىٍّ وَ عَلِىٌّ مَعَ اْلَحّق\r\nحضرت رسول فرمودند : حقّ با على است و على با حقّ است .\r\nاينها رواياتى بود كه در « غاية المرام » از طريق اهل تسنن بيان شده است و از طريق شيعه يازده روايت نقل شده است كه ما به‌ذكر يكى از آنها اكتفا مىكنيم .\r\n\r\nعيادت عطا از عبد الله بن عباس و مذاكره درباره خلافت على بن أبى طالب عليه السّلام\r\nابن بابويه با اسناد متّصل خود نقل مىكند از عبد الحميد اعرج ، از عطا كه مىگويد : عبد الله بن عباس مريض بود ، و ضعف او را گرفته بود ، ما براى عيادت او به‌طائف رفتيم ، و بر او سلام نموده ، و نشستيم .\r\n\r\n\r\n","description":"","footnote":"\r\n( 1 ) در ينابيع المودة ص 82 اين روايت را با كمى تغيير از اصابة روايت مىكند گويد : و فى كتاب الاصابة ، ابو ليلى الغفارى قال : سمعت رسول الله يقول : تكون من بعدى فتنة فاذا كان ذلك فالزموا على بن أبى طالب ، فانه اول من آمن بى ، و اول من يصافحنى يوم القيمة ، و هو الصديق الاكبر ، و هو فاروق هذه الامة ، و هو يعسوب المؤمنين ، و المال يعسوب المنافقين\r\n","page_name":" 227 ","page_number":247},
  {"content":"\r\n\r\nگفت : اى عطا ، افراديكه با تو آمده‌اند چه كسانند ؟\r\nگفتم : اى آقاى من ! از شيوخ و محترمين اين شهر هستند ! و از ايشان‌است عبداللّه بن سلمة بن مريم الطائفى ، و عمارة بن الأجلح و ثابت بن مالك ، همين‌طور مرتباً من يكايك از آنها را معرّفى نمودم .\r\nپس از آن همه آنها به‌جلو آمده و گفتند : اى پسر عمّ رسول خدا ، تو به‌شرف صحبت رسول خدا رسيده ! و از آن حضرت آنچه بايد بشنوى شنيدى ! براى ما بيان كن از سرّ اختلاف اين امّت ، چرا دسته‌اى على را مقدّم مىدارند بر غير او ، و دسته‌اى دگر او را بعد از سه خليفه قبول دارند\r\nقال : فتنفَّس ابن عباس ، فقال سمعت رسول اللّه صلّى اللّه عليه و آله يَقول : عَلِىٌّ مَعَ الْحَقِّ وَ الْحَقُّ مَعَ عَلِىٍّ ، وَ هُوَ الْامامُ وَ الْخَليفَةُ بَعْدى ، فَمَنْ تَمَسَّكَ بِهِ فازَ وَ نَجا ، وَ مَنّ تَخَلَّفَ عَنْهُ ضَلَّ وَ غَوى ، يَلى تَكْفِيَنى وَ غَسْلى ، وَ يَقْضى دَيْنى ، وَ ابُو سِبْطَىَّ الْحَسَنِ وَ الْحُسَيْنِ ، وَ مِنْ صُلْبِ الحُسَيْنِ يَخْرُجُ اْلَائمَّةُ التِّسْعَةُ وَ مِنّا مَهْدِىُّ هَذِهِ اْلُامّة\r\nعطا مىگويد ابن عباس نفس عميقى كشيد و گفت : كه از رسول خدا شنيدم كه مىفرمود : على با حقّ است و حقّ با على است ، و اوست امام و جانشين بعد از من ؛ كسىكه به‌او تمسّك جويد ، نجات مىيابد ، و رستگار مىشود ، و كسىكه از او تخلّف ورزد گمراه مىشود ، و به‌هلاكت مىرسد .\r\nعلى است كه متكفّل كفن نمودن ، و غسل من مىشود ، اوست كه دين مرا ادا مىكند ، و پدر دو فرزند من حسن و حسين است و از صُلب حسين خارج مىشود نه امام ، و از آنهاست مهدى اين امّت .\r\nدر اين وقت عبد الله بن سلمه حضرمى گفت : اى پسر عمّ رسول خدا صلّى اللّه عليه و آله چرا ما را بدين معارف پيش از اين دلالت ننمودى ! ابن عباس گفت سوگند به‌خدا آنچه را كه از رسول خدا شنيدم ابلاغ كردم ، و ادا كردم حقّ آن‌را ، وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ ، و شما را نصيحت كردم و ليكن نصيحت كنندگان را دوست نداريد .\r\nثم قال : اتَّقوا اللهَ عِبادَ اللهَ تَقيَّةَ مَنِ اعْتَبَرَ تَمْهيداً ، وَ ابْقى فى وَجَلٍ ، وَ كَمَش فى مَهَلٍ ، و رَغِبَ فِى طَلَبٍ ، وَ هَرَبَ فى هَرَبٍ فَاعْمَلوا لِآخِرَتِكُمْ قَبْلَ\r\n\r\n","description":"","footnote":"","page_name":" 228 ","page_number":248},
  {"content":"\r\n\r\nحُلولِ آجالِكُمْ ، وَ تَمَسَّكوا بِالْعُرْوَةِ الْوُثْقى مِنْ عِتَرةِ نَبِيَّكُم ، فَانّى سَمِعْتُهُ يَقولُ : مَنْ تَمَسَّكَ بِعِتْرَتى مِنْ بَعْدى كانَ مِنَ الْفائزين .\r\nسپس گفت : اى بندگان خدا تقوى پيشه سازيد ، مانند تقواى كسى كه جايگاه خود را درست مىنمايد ، و محلّ آرامش و سكونت خود را آزمايش مىكند ، و خود را در خوف و خشيت نگاه مىدارد ، و با رفق و مدارا به‌سرعت ناقهء خود را مىدوشد ، و بار خود را مىبندد ، و در طلب سعادت رغبت دارد ، و از خوفگاه مىگريزد ، پس قبل از آنكه اجلهاى شما فرا رسد ، براى سفر آخرت خود عمل كنيد ، و به‌دستاويز محكم از عترت پيغمبر خود متمسّك گرديد .\r\nحقاً من از پيغمبر خدا شنيدم كه مىفرمود : كسى كه تمسّك جويد به‌عترت من بعد از من از رستگاران خواهد بود ، ثم بكى بكائا شديداً سپس ابن عباس گريه فراوانى نمود : جمعيّتى كه بودند از او سؤال كردند چگونه گريه مىكنى ، در حالى كه منزلت و مقام تو نزد رسول خدا است ؟\r\nابن عباس گفت : اى عطا به دو چيز مىگريم : لهول المطلع و فراق الاحبة يكى براى خوف و خشيّت از طلوع مقام جلال و عظمت خدا ، و ديگرى از مفارقت احبّه و دوستان .\r\nسپس آن جماعت از نزد او برخاستند و متفرّق شدند .\r\nدر اين حال گفت : اى عطا دست مرا بگير ، و مرا در صحن خانه ببر ! من و سعيد او را بلند كرديم ، و به‌سوى حياط منزل حركت داديم چون در صحن آمد دست خود را به آسمان بلند كرد و گفت : اللّهُمَّ انّى اتَقَرَّبُ الَيْكَ بِمُحَمَّدٍ وَ آل مُحَمَّدٍ ، اللّهُمَّ انّى اتَقَّرَبُ الَيْكَ بِمُوالاةِ الشَّيْخِ عَلِىِّ بْن ابيطالِبٍ ، فَما زَالَ يُكَرِّرُها حَتّى وَقَعَ عَلَى اْلَارْضِ ، فَصَبْرنا عَلَيْه ساعَةً ثُمَّ أقَمْناهُ فَاذا هُوَ مَيّتٌ رَحْمَةٌ اللهِ عَلَيه .\r\nگفت بار پروردگارا ! من به‌سوى تو بمحمّد و آل محمّد تقرّب مىجويم ، بار پروردگارا ! من به‌سوى تو بشيخ على بن أبىطالب تقرّب مىجويم ! و دائما اين جملات را تكرار مىكرد ، تا به روى زمين افتاد ؛ ما ساعتى درنگ نموده و او را به‌حال خود گذاشتيم ، و سپس او را از زمين بلند نموديم ديديم كه رحلت نموده و به‌رحمت خدا\r\n\r\n","description":"","footnote":"","page_name":" 229 ","page_number":249},
  {"content":"\r\n\r\nپيوسته است « 1 »\r\n\r\nعلت مخالفت معاندين با خلافت امير المؤمنين\r\nبارى اگر كسى بگويد : چه‌طور با وجود اين نصوصى كه از حضرت رسول الله رسيده ، و بسيارى از آن‌را خود خلفاى ثلاثه ، و عائشه روايت كرده‌اند ، و مقامات و درجات مولاى متقّيان را اعتراف نموده‌اند ، آنها خلافت را از آن حضرت گردانيدند ، و خود به‌مقام خلافت در جاى أميرالمؤمنين نشستند ، و بر منبر پيغمبر بالا رفتند ؟\r\nجواب همان‌است كه خود رسول الله فرموده است ، و سنّىها نيز روايت كرده‌اند : حُبُّكَ الشَّيْئَى يُعْمِى و يُصِمُّ « 2 »\r\nكسى كه به‌چيزى محبّت داشته باشد ، و اين محبّت از روى احساسات باشد ، و هواى نفس و قواى دنيّه در پيدايش او مؤثّر باشد ، آن‌كس را نسبت به‌غير آن منظور و محبوبى كه دارد ، كور و كر مىكند ، يعنى غير از آن هدف ، چيزى نمىبيند ، و سخنى غير از آن نمىشنود .\r\nبر ارباب ملل و نحل پوشيده نيست ، و بر مطّلعين بر سير و تاريخ مكشوف است ، كه غصب مقام خلافت از خاندان رسول هيچ داعى ، جز محبّت حكومت و سَرورى بر مسلمين ، و طلوع حسّ شخصيّت طلبى نداشته است ؛ و لذا تمام اين احاديث و نصوص ، با وجود آن غريزهء مهلكه ، كارى نمىكند ؛ و در وقت اراده رسيدن به‌منظور و هدف ، تمام آنها را چون خس و خاشاك به‌طوفان بلا مىدهد ، و با مواجه شدن با مقصود از ستيزه نمودن با خاندان رسول خدا ، و آتش زدن درِ خانهء بضعهء رسول خدا ، و بيرون كشيدن مقام ولايت را به مسجد ، دريغ نكرده ، و با شمشير برهنه ادّعاى تسليم شدن ، و بيعت نمودن ، و گردن نهادن در برابر اين تعدّيات را تحميل مىكند .\r\nو اين يك مسئله اىاست كه بايد روى او دقّت نمود ؛ مقام علم و ادراك به حقايق جداست ، و مرحله خضوع نفس و انقياد او نسبت به‌حق جداست .\r\nبسيارى از كسانىكه در چاه طبيعت و هوى گرفتارند ، نه به‌علت جهل آنان\r\n\r\n\r\n","description":"","footnote":"\r\n( 1 ) غاية المرام ص 541 در كتاب على و الوصية از ص 61 الى ص 65 احاديثى را با اسناد مختلفه راجع بمعيّت أميرالمؤمنين با حق و با قرآن آورده است\r\n( 2 ) اين حديث را مسعودى در مروج الذهب ج 2 ص 302 روايت كرده است\r\n","page_name":" 230 ","page_number":250},
  {"content":"\r\n\r\nبه‌طريق صلاح مىباشد ، بلكه چه بسا داراى علم كافى هستند ، و بسيار خوب زشت را از زيبا تشخيص مىدهند ، ولى در مقام عمل روى سيطره قواى نفسيّه ، و عدم انقياد آنها نسبت بملكهء عقل ، و روى غلبه غرائز شهوّيه ، خود را در كام آن كردار زشت و ناپسند در مىآوردند .\r\nلذا انبياء و ائمه اطهار دعوتشان مبنى بر اصلاح نفس است ، و خضوع و انقياد در مقابل حقّ ، خداى على اعلى فرمود : «   قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها   » « 1 »\r\nهيچ نفرمود فلاح مختص كسى است كه روايت از پيغمبر بشنود ، و بدبختى و خسران براى كسىكه نشنود ، بلكه فرمود رستگارى براى كسى است كه نفس خود را اصلاح كند ، و زيان و خسران براى كسى كه نفس خود را به تباهى آورد ، و در طىّ طرق هلاك آزاد گذارد .\r\n\r\nاعتراف عمر به مقام امير المؤمنين در روايات اهل سنّت\r\nعمر به‌خوبى از مقام و منزلت و شخصيّت مولا أميرالمؤمنين خبر داشت ، رواياتى كه از طريق سنّت در اين موضوع وارد شده ، بسيار است كه خود او اعتراف مىنموده ، و احاديثى را از رسول خدا نقل كرده است ، ولى همان‌طور كه ذكر شد تبعيّت از حقّ ، طهارت نفس ، و صفاى باطن ، و انقياد لازم دارد و ايْنَ هذا ؟\r\nعلّامهء امينى گويد كه حافظ دارقطنى و ابن عساكر تخريج اين حديث نموده‌اند كه دو نفر نزد عمر بن خطاب آمدند ، و از طلاق كنيز سؤال كردند كه چند مرتبه مىتوان او را طلاق داد ، تا حرام نشود ، و ديگر نتوان او را به‌عقد جديدى نيز در حبالهء نكاح درآورد .\r\nعمر با آنها برخاست تا آنكه به مسجد آمده و در ميان حلقه‌اى از جمعيّت مرد اصلعى « 2 » نشسته بود\r\nعمر گفت اى أصلَع در طلاق أمَة ( يعنى كنيز ) چه مىگوئى ؟\r\nآن مرد سر خود را به‌سوى او بلند كرد و با دو انگشت سبابه و وسطى اشاره كرد .\r\nعمر دانست كه طلاق امَه دو طلاق است و فوراً به آن دو مرد گفت تطليقتان يعنى دو بار طلاق .\r\n\r\n\r\n","description":"","footnote":"\r\n( 1 ) سوره شمس : 91 - آيه 10 و 9\r\n( 2 ) اصلع كسى است كه جلوى سر او مو ندارد\r\n","page_name":" 231 ","page_number":251},
  {"content":"\r\n\r\nيكى از آن دو گفت : سبحان الله ما نزد تو آمديم ، و تو أميرالمؤمنين و بزرگ آنها هستى ! چگونه با ما آمدى تا در مقابل اين مرد ايستادى ! و از او سؤال كردى ! و به اشارهء او با دو انگشت خود اكتفا نمودى ؟\r\nعمر به آن‌دو گفت : آيا مىدانيد اين مرد كيست ؟\r\nگفتند : نه گفت : اين على بن أبىطالب است اشْهِدُ عَلى رَسولِ الله صلّى الله عليه و آله لَسَمِعْتُهُ وَ هُوَ يقولُ : انَّ السَّماواتِ السَّبْعَ ، وَ اْلَارَضينَ السَّبْع ، لَوْ وُضِعا فِى كَفَّةٍ ، ثُمَّ وُضِعَ ايمانُ عَلِىّ فى كَفَّةٍ لَرُجِّحَ ايمانُ عَلِىّ بْنِ ابيطالِب « 1 »\r\nعمر به آن‌دو گفت : شهادت مىدهم بر رسول خدا كه از او شنيدم كه دربارهء على مىفرمود : اگر آسمان‌هاى هفتگانه و زمين‌هاى هفت طبقه را در كفهء ترازوئى بگذارند ، و سپس ايمان على را در كفهء ديگر بگذارند ، هر آينهء ايمان على بن أبىطالب سنگين‌تر خواهد بود .\r\nسپس علّامه امينى گويد در حديثى كه زمخشرى روايت كرده مىگويد : آن‌دو نفر به‌عمر گفتند : تو خليفه مسلمين هستى و آمده‌ايم از تو سؤال كنيم ! تو ما را پيش مرد دگرى بردى ، و از او سؤال نمودى ، يكى از آن‌دو گفت : سوگند به‌خدا كه اى عمر من ديگر با تو سخن نخواهم گفت :\r\nعمر گفت : واى بر تو ! مىدانى اين مرد كه بود ؟ او على بن أبىطالب است الخ .\r\nو اين روايت را دارقطنى و ابن عساكر از حافظين نقل نموده‌اند ، و نيز گنجى در كفايه ص 129 روايت نموده و گفته است كه هذا حَسَنٌ ثابت ، اين روايت ، روايت خوب و قبول آن نزد علماء ثابت شده است .\r\nو نيز از طريق رواة زمخشرى ، خوارزمى امام الحرمين در مناقب ص 78 و سيد على همدانى شافعى در مودة القربى روايت كرده‌اند ، و حديث « 2 » ميزان و ترازو را از عمر ، محّب الدّين طبرى در كتاب رياض النضره ج 1 ص 244 و صفورى در نزهة المجالس ج 2 ص 240 آورده‌اند .\r\n\r\n\r\n","description":"","footnote":"\r\n( 1 ) الغدير ج 2 ص 299\r\n( 2 ) يعنى فقط ذيل حديث فوق را كه جمله : لو ان السوات السبع الخ بوده باشد\r\n","page_name":" 232 ","page_number":252},
  {"content":"\r\n\r\n\r\nدرس سيزدهم : معناى هدايت ائمّه و شرايطى كه هدايت كننده بسوى حقّ بايد دارا باشد\r\n\r\n","description":"","footnote":"","page_name":" 233 ","page_number":253},
  {"content":"\r\n . \r\n","description":"","footnote":"","page_name":" 234 ","page_number":254},
  {"content":"\r\n\r\nدرس سيزدهم\r\nبسم اللّه الرّحمن الرّحيم\r\nو صلّى الله على محمّد و آله الطاهرين\r\nو لعنة الله على اعدائهم اجمعين من الى الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم «  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  » « 1 »\r\n\r\nمنظور از هدايت به حقّ چيست ؟\r\nدر فصل قبل پيرامون اين آيه مباركه مفصَّلًا بحث شد ، و نتيجه آن شد كه هدايت كننده به‌سوى حقّ حتّماً بايد هدايتش بنفسه باشد نه به غير ، و كسى كه اهل شرك ، يا گناه بوده و بالغير هدايت يافته است ، او امام نبوده ، و نمىتواند مردم را به‌حق هدايت كند . چند نكته در اينجا ذكرش لازم است :\r\nاوّل آنكه مراد از حقّ در اين آيه شريفه همان معنى حقيقى است ، نه معنى حقّى كه به نحوى از انحاء ، مبنى بر تساهلات عرفيّه در السنه مردم رايج است ، كما آنكه ديده مىشود هدايت به حقّ را بهر كس كه تكلّم به حقّ كند نسبت مىدهند ، گرچه معتقد نباشد ، يا معتقد باشد ، و عمل نكند ، يا عمل كند و ليكن نفسش به آن متحقّق نشده باشد ، و چه اينكه ذاتاً اهتداء نيافته باشد ، و هدايت او به غير باشد .\r\nاينها هيچ‌كدام هدايت به حقّ نيست و از باب مسامحات عرفيّه بر او هدايت به حقّ گفته مىشود ، بلكه هدايت به متن حقّ ، همان ايصال به متن واقع است و فقط براى خدا و راه يافتگان به خدا ، بدون واسطه و تخلّلِ غير مىباشد .\r\n\r\n\r\n","description":"","footnote":"\r\n( 1 ) سوره يونس 10 - آيه 35\r\n","page_name":" 235 ","page_number":255},
  {"content":"\r\n\r\nدوّم آنكه مراد از هدايت به حقّ در اين آيه ايصال به مطلوب است ؛ نه به معنى ارائه طريق به‌سوى خدا ؛ چون بديهى است كه ارائهء طريق از دست هر كس ساخته است ، چه اينكه امام باشد يا نه ، و چه اينكه ذاتاً خود راه يافته باشد ، يا هدايت به غير پيدا كرده باشد ، يا آنكه اصلًا هدايت نيافته باشد ، و خود گمراه باشد ، در هر حال هدايت به معناى ارائهء طريق از آنها ممكن است ، ولى ايصال به متن واقع و حقّ و كمال هر موجود ، اختصاص به هدايت شدگان بنفسه و هاديان الى الحق دارد .\r\nسوّم مراد از جمله «  لا يَهِدِّي إِلَّا أَنْ يُهْدى  » آن‌آست كه هدايت به خود نيافته باشد ، و اين اعمّ است از آنكه اصلًا هدايت نيافته باشد و يا هدايت بالغير يافته باشد ، و دليل بر عموميّت آن‌آست كه جمله «  إِلَّا أَنْ يُهْدى  » كه استثناء از جمله «  لا يَهْدِي  » است با « انِ مصدريّه » آمده ، و اين جمله دلالت بر تحققّ وقوع ندارد ، به خلاف مصدر مضاف .\r\nفرق است بين آنكه بگوئيم : اعجبنى ضربك يا آنكه بگوئيم : اعجبنى ان تضرب ، در صورت اوّل اعجاب از نفس ضرب متحقّق در خارج است ، و در صورت دوّم اعجاب از امكان تحقّق ضرب است ، و بر اين مطلب شيخ عبد القاهر در دلائل الاعجاز تنصيص نموده است .\r\nو بنابراين چون جمله الّا انْ يُهْدى نمىفهماند اين‌را كه فعلًا هدايت به‌غير شده است ، بلكه مىفهماند كه گرچه بعداً ممكن باشد هدايت از ناحيهء غير به او برسد ، و معلوم است كه هدايت از ناحيه غير در صورت قبول هدايت خواهد بود ؛ و امّا اگر طبعاً قابل هدايت نباشد هدايت از غير به او نخواهد رسيد ؛\r\nبنابراين جمله لا يهدى به عموم خود باقى بوده و معنايش چنين مىشود : كه هدايت بنفسه نشده باشد ، چه آنكه اصلًا هدايت نيافته باشد يا قابل هدايت بوده و هدايت بالغير يافته باشد .\r\n\r\nامام بايد هدايت به حقّ يافته باشد و در آن سه شرط است\r\nو بالجمله امام كسى است كه ذاتاً هدايت به‌حقّ يافته باشد ، نه هيچ‌يك از دو دسته ديگر ، و بنابراين امام كسى است كه از ضلالت و معصيت مصون باشد ، يعنى اوّلًا در تلقى معارف الهيّه و الهامات رحمانيّه اشتباه نكند و متن واقع در قلب او منعكس گردد ، بدون نَوَسان و اضطراب ، و دخالت نفس كه آن‌را به صورت ديگرى جلوه داده ، و تفسير بنمايد ؛ و ثانياً در ابلاغ احكام و هدايت\r\n\r\n","description":"","footnote":"","page_name":" 236 ","page_number":256},
  {"content":"\r\n\r\nمردم از نقطه نظر ظاهر و باطن در راه مستقيم آنها را حركت دهد ، سوّم آنكه خود گرفتار ظلم به نفس و معصيت نباشد و اين معانى را از دو جمله «  وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ  » « 1 » استفاده كرديم و نيز از ذيل آيه شريفه راجع به حضرت ابراهيم كه تقاضاى آن‌را براى ذريّه مىكند ، استفاده مىشود كه امامت به ستمگر و ظالم نمىرسد ؛ چون ظالم در آيه ، مطلق آمده است :\r\n«  لا يَنالُ عَهْدِي الظَّالِمِينَ  » « 2 »\r\nيعنى عهد من به كسانىكه ظلم كرده باشند گرچه آن ظلم مختصر باشد نمىرسد ؛ و بر عكس به كسانىكه به نحو مطلق ظالم نباشند خواهد رسيد و اين عين عصمت است .\r\nامام كسى است كه در تمام طول عمر خود گناه نكرده باشد ، و كسى كه گناه كوچكى گرچه در بعض احيان از او سر زده باشد ، يا ظلم و شركى از او بروز كرده باشد ، گرچه بعداً توبه نموده باشد ، و اثر گناه از بين رفته باشد امام نخواهد بود .\r\nحضرت علامه طباطبائى مُدَّ ظِلّهُ العالى در تفسير اين آيه شريفه فرمايد : از بعضى از استادان ما راجع به دلالت اين آيه شريفه بر عصمت امام چون سؤال شد ، در جواب چنين فرمود : كه مردم به حسب تقسيم عقلى از چهار دسته خارج نيستند :\r\nاوّل كسانىكه در جميع طول عمر ظالم باشند .\r\nدوّم كسانى كه در تمام طول عمر خود پاك و منزّه از گناه بوده ، و لحظه‌اى ظلم نكرده باشند .\r\nسوّم كسانىكه در اول عمر خود ظالم بوده ، و در آخر عمر خود توبه نموده ، و هدايت خدا به او رسيده باشد .\r\nچهارم به عكس ، كسانى كه در اوّل عمر پاك و بىگناه بوده ، ولى در آخر عمر خود مبتلاى به معصيّت و گناه شده‌اند .\r\nحضرت ابراهيم شأنش أجلّ از آن‌است‌كه از خداوند سؤال كند كه امامت را در قسم اوّل و چهارم قرار دهد ، و هيچ‌گاه چنين پيشنهادى از آن حضرت ديده نمىشود كه براى كسى كه در تمام مدّت عمر يا در آخر آن دچار معصيت است .\r\n\r\n\r\n","description":"","footnote":"\r\n( 1 ) سوره انبياء 21 - آيه 73\r\n( 2 ) سوره بقره : 2 - آيه 124\r\n","page_name":" 237 ","page_number":257},
  {"content":"\r\n\r\nمنصب امامت تقاضا نمايد ، مىماند دو صنف ديگر كه مورد سؤال آن حضرت واقع شده‌اند ، يكى آنكه در تمام عمر پاك و معصوم از گناه بوده ، و ديگر آنكه در آخر عمر خود پاك و منزّه از گناه شده است .\r\nاز اين دو صنف خدا مىفرمايد من عهد خود را به ظالمين از آنها نمىدهم ، معلوم مىشود كه دسته‌اى كه در اوّل عمر خود گناه كرده‌اند ، گرچه در آخر عمر خود توبه نموده و هدايت الهى از آنها دستگيرى نموده است ، باز هم عنوان ظلم به نحو موجبهء جزئيّه بر آنها منطبق است ، و چون امامت به آنها داده نشود فقط مىماند يكدسته ، و آن آنهائى هستند كه در تمام مدّت عمر ، منزّه از گناه بوده‌اند و اين همان معنى عصمت است « 1 » و « 2 »\r\n\r\nهفت مسأله از امّهات مسائل امامت\r\nبه‌طور كلّى از آنچه در اين مباحث از آيات قرآن استدلال كرديم هفت مسئله از امّهات مسائل امامت كه شيعه به آن قائل است و در آن اصرار دارد و حدّ مايز است بين آنها و بين سنّىها ( كه هيچ يك از آنها را در امام شرط نمىدانند ) استنتاج گرديده است .\r\n\r\nمسئله 1 : امامت قابل انتخاب نيست\r\nمسئله اوّل : امامت قابل انتخاب نيست بلكه مجعول است به جعل الهى كه توسط پيغمبر ، يا امام قبلى ، يا خود آن امام به نصوص و معجزات بر مردم معلوم مىشود ، زيرا اوّلًا چنان كه گفتيم اين منصب را خداوند در قرآن مجيد به عنوان جعل و انتصاب الهى معرفى مىكند چنان كه گويد :\r\n«  قالَ إِنِّي جاعِلُكَ لِلنَّاسِ إِماماً  » « 3 » و گويد .\r\n«  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا  » « 4 »\r\nو گويد . «  وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ  » « 5 » در تمام اين آياتى كه منصب امامت را ذكر كرده است عنوان جعل الهى را آورده است .\r\n\r\n\r\n","description":"","footnote":"\r\n( 1 ) الميزان ج 1 ص 277\r\n( 2 ) نظير اين استدلال را قاضى نور الله در احقاق الحق ج 2 ص 396 با تقريب ديگرى مىنمايد .\r\n( 3 ) سوره بقره : 2 آيه 124\r\n( 4 ) سوره السجده : 32 آيه 24\r\n( 5 ) سوره انبياء : 21 آيه 73\r\n","page_name":" 238 ","page_number":258},
  {"content":"\r\n\r\nثانياً امامت قوّهء الهيّه‌اى است در نفس امام كه با آن بر ملكوت و نفوس اشياء اطلّاع حاصل نموده ، و بر آنها سيطره پيدا مىنمايد ، چنان كه از جمله «  يَهْدُونَ بِأَمْرِنا  » استفاده شد ؛ و اين قوّه در هر كه باشد امام است و در هر كه نباشد امام نيست .\r\nدست انتخاب را در آن بهره‌اى نيست ، نه از جهت آنكه بگوئيم : چون مردم از ملكوت و مقام عصمت خبر ندارند ، امام را نمىتوانند بشناسند ، و بنابراين انتخاب آنان صحيح نيست ، بلكه اگر فرض كنيم تمام مردم بر ملكوت و روح اشياء نيز اطلّاع حاصل كنند و خدا به آنها نورى دهد كه بتوانند با آن مقام عصمت را تشخيص دهند در عين حال نيز امامت قابل انتخاب نيست ، چون همانطورىكه گفتيم امامت يك ملكهء الهيّه و يك قوّهء قدسيّه است كه در نفس امام در خارج موجود است ، و معنى ندارد كه بگوئيم انسان موجود خارجى را انتخاب كند ، موجود خارجى هست ، و با انتخاب انسان ، هست نمىشود .\r\nآيا صحيح است عالمى كه داراى ملكه استنباط احكام گرديده است بگوئيم ما اجتهاد او را انتخاب مىكنيم ؟ يا به پهلوانى كه گوى مسابقه را ربوده و قدرت در بدن او فعليّت يافته بگوئيم ما زور و قوّت او را انتخاب مىكنيم ؟ يا به كسى كه قرآن مجيد را حفظ نموده است بگوئيم ، ما حفظ او را انتخاب مىكنيم ؟ ابداً چنين سخنى درست نيست .\r\nانتخاب در امور اعتباريّه‌اى است كه دَوَرانش به‌دست اعتبار و انتخاب است ، با انتخاب هست مىشود و با عدم انتخاب نابود مىگردد ، و امّا در امور تكوينيّه و واقعيّه‌اى كه قبل از مرحلهء انتخاب بود و هستى دارد ، ابداً انتخاب را در آن مجالى نيست .\r\n\r\nمسئله 2 : امام حتّماً بايد معصوم باشد\r\nمسئله دوّم : امام حتّماً بايد معصوم باشد به عصمت حضرت بارى جلّ و عزّ ؛ در اين باب از آيات «  لا يَنالُ عَهْدِي الظَّالِمِينَ  » و جملهء «  يَهْدُونَ بِأَمْرِنا  » و جمله «  وَ أَوْحَيْنا إِلَيْهِمْ فِعْلَ الْخَيْراتِ  » استنتاجاتى نموديم ، و معلوم شد كه امام چون از جميع مراحل نفس عبور نموده است ، و به هستى حضرت حقّ متحقّق شده ، و در وجود او اراده و مشيّت حقّ بدون دخالت نفس امّاره حكم‌فرماست ، و فعل او نفس وحى خدا قرار گرفته است ، لذا آن امام معصوم و منزّه از هر گونه آلايشهاى نفس است و اين معنى عصمت است ، و نيز از آيه :\r\n\r\n","description":"","footnote":"","page_name":" 239 ","page_number":259},
  {"content":"\r\n\r\n«  فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً  » « 1 »\r\nاستفادهء مصونيّت و عصمت نموديم ، بطورىكه بسيار روشن و واضح ، آيات قرآن اين حقيقت را رسانيده است .\r\n\r\nمسئله 3 : امام بايد از طرف خدا تأييد شده باشد\r\nمسئله سوّم : امام حتّماً بايد مؤيَّد من عند الله باشد ، يعنى علوم و ادراكات او به‌وسيلهء يقين و الهامات غيبيّه در نفس او صورت گيرد ، و خداوند متكفّل امور او گردد ، و اين نيز از جمله «  وَ أَوْحَيْنا إِلَيْهِمْ فِعْلَ الْخَيْراتِ  » « 2 » و از جمله «  لَمَّا صَبَرُوا وَ كانُوا بِآياتِنا يُوقِنُونَ  » ، و از جمله «  يَهْدُونَ بِأَمْرِنا  » « 3 » استفاده شد ؛ چون لازمه امامت دارا بودن مقام يقين است و مقام يقين همان‌طور كه ذكر شد بدون انكشاف ملكوت و حقيقت اشياء ميسور نيست ، بنابراين با انكشاف ملكوت و هدايت بأمر اللّه خداوند هر لحظه او را تأييد مىكند .\r\n\r\nمسئله 4 : هيچ وقت زمين از حجّت خالى نيست\r\nمسئله چهارم : زمين و تمام افرادى كه در او هستند ، در هر زمان داراى امام است ، و هيچ‌گاه زمين از حجّت خدا خالى نيست ، اين موضوع نيز از آيه «  يَوْمَ نَدْعُوا كُلَّ أُناسٍ بِإِمامِهِمْ  » « 4 » استفاده شد ، چون خداوند تمام افراد بنى آدم را به‌وسيلهء امامشان در روز بازپسين به حشر مىخواند ، بنابراين هيچ فردى از افراد بشر نيست مگر آنكه امام دارد ، و هيچ‌گاه فردى در روى زمين بدون امام يافت نمىشود ، كما آن‌كه در روايات بسيار وارد است كه چنانچه در روى زمين هيچ‌گاه نباشد مگر دو نفر ، حتّماً يكى از آنها امام ديگرى خواهد بود و اگر يافت نشود مگر يك‌نفر همان كس امام خواهد بود .\r\n\r\nمسئله 5 : علم احاطى امام بر اعمال امّت\r\nمسئله پنجم : امام به تمام اعمال ، و گفتار ، و رويّه و ملكات بندگان خدا علم دارد و هيچ علمى از نظر امام مخفى نيست .\r\nدر اين موضوع نيز بحثهاى گذشتها از آيات قرآن اين\r\n\r\n\r\n","description":"","footnote":"\r\n( 1 ) سوره الجّن : ( 72 ) - آيه 27\r\n( 2 ) سوره الانبياء : ( 21 ) - آيه 73\r\n( 3 ) سوره السجده : ( 32 ) - آيه 24\r\n( 4 ) سوره الاسراء : ( 17 ) - آيه 71\r\n","page_name":" 240 ","page_number":260},
  {"content":"\r\n\r\nمعنى را رسانيد ، چون امام سيطره بر نفوس و ملكوت موجودات دارد ، و با وجود اين ملكه ، تمام ارواح و نفوس و جان اعمال در مشهد امام و حضور ولايت است ، همچنان‌كه موجودات عالم طبيعت در نزد شخص بينا مشهود ، و در نزد شخص نابينا غائب است .\r\nدر نزد افرادى كه به مرحلهء امامت هنوز نرسيده‌اند گرچه ملكوت بسيارى از اعمال و اقوال و نفوس منكشف گردد ، و در اثر تقوى و عبادت و مخالفت و مجاهده با نفس امّاره تا اندازه‌اى اين معنى روشن شود ، ولى سيطرهء كلّى به تمام ارواح و نفوس و هدايت آنان هر يك را به نوبه و به قدر ظرفيّت خود به كمال خود نخواهد بود ؛ ولى همين درجه از روشنائى همان روشنائى چشم قلب است ، كه در ساير افراد نيست ، ليكن در امام اين چشم به اندازه‌اى قوّى و تيزبين شده است كه چيزى از ملكوت در هر آن و هر مكان از او مختفى نيست .\r\n\r\nمسئله 6 : علم امام به نيازهاى بندگان\r\nمسئله ششم : امام به جميع امورىكه بندگان در امر معاش يا در امر معاد به دو محتاجند عالم است ، چون بنا به‌فرض ، امام نفوس را از ملكوت آنان هدايت به‌حقّ مىكند ؛ و آنان‌را به كمال خود مىرساند ؛ بنابراين چگونه ممكن است كه خود او نسبت به ما يحتاج عباد در امور تكاملى آنها جاهل باشد ، و اين خاصّه نيز از آيات قرآن كه  يَهْدُونَ بِأَمْرِنا  ، و افضليّت مقام امامت از نبوّت طبق مفاد خطاب حضرت حقّ به ابراهيم خليل روشن شد .\r\nو علاوه چون فعل و قول امام منطبق بر حقّ به تمام معنى الكلمه است ، و در مقام عبوديّت و تقرّب ، امام پا به مرحله‌اى گذارده ، كه خود خدا در وجودِ او آمر و ناهى خواهد بود ، و فعل امام عين وَحى خداست ، بنابراين همان‌طور كه بر خدا ما يحتاج عباد پوشيده نيست ، بر امام كه مجلاى أتمّ و مجراى كاملهء افاضات حضرت احديّت به موجودات است ، اين امر مخفى نيست ؛ بلكه علم امام عين علم خدا بوده و تفاوتى در اصل معنى وجود ندارد .\r\n\r\nمسئله 7 : افضليت امام از افراد بشر در كمالات نفسانيّه\r\nمسئله هفتم : امام از تمام افراد بشر در فضائل نفسيّه ، و ملكات الهيّه بالاتر بوده ؛ و محال‌است كه شخصى از امام در محاسن اخلاق و ملكات انسانى بهتر باشد ؛ چون بنا به‌فرض ، راه خدا از راه مَلَكات و صفات نفس است ، و چون امام در اين مرحله از\r\n\r\n","description":"","footnote":"","page_name":" 241 ","page_number":261},
  {"content":"\r\n\r\nساير افراد بالاتر است ؛ لذا آنها را از راه ملكوت به‌حقّ هدايت مىكند ؛ در اين صورت اگر دو نفر پيدا شوند كه در اين معنى يكى از ديگرى بالاتر باشد ، حتّماً شخص برتر امام ديگرى خواهد بود ، چون آنكه افق ملكوت و نفسش روشن‌تر است ، طبعاً مىتواند شخص ديگرىرا كه در آن افق نيست به منزل و محل خود دعوت كند ، و در اين صورت امام اوست ؛\r\nبه خلاف عكس كه شخص ضعيف نمىتواند قوّى را حركت دهد ، و بار او را متحمّل گردد . اين هفت مسئله از اصول مسائل امامت است و ساير مسائل متفرّع بر اين مسائل است .\r\n\r\nافضليت أميرالمؤمنين در جميع فضائل نفسيّه\r\nراجع به فضيلت على بن أبىطالب أميرالمؤمنين عليه الصلاة و السّلام ، از جمع افراد بشر ، غير از حضرت ختمى مرتبت ، جاى شبهه و ترديد نيست ، دوست و دشمن به اين حقيقت معترفند ، گذشته از ظهوراتى كه از آن حضرت در مدّت بيست و سه سال حيات رسول خدا ، و مدّت سى سال بعد از رحلت آن حضرت سر زده است .\r\nدر فنون مختلف علوم ، و حلّ مسائل غامضه رياضى ، و قضاء به‌حقّ ، و علوّ نفس ، و ايثار ، و اتّصال به حرم خدا ، و منجذب شدن به جذبات الهيّه ، و ادراك حقائق و معارف كلّيه معنويّه الهيّه ، و عبور از تمام مراحل نفس و آثار او ، و سبقت در اسلام ، و هجرت ، و جهاد ،\r\nو گذشته از احاديثى كه از رسول خدا روايت شده ، و افضليّت آن حضرت را به معناى تضمنّى يا التزامى مىرساند ، مثل حديث انْتَ مِنّى بِمَنْزِلَةِ هرونَ مِنْ موسى و مثل انَّ عَليّاً وَزيرى ، وَ وصِييّى ، و وارثى ، وَ اخى فىِ الدّنْيا وَ اْلاخِرَة ، وَ خَليفَتى مِنْ بَعْدى ، وَ وَلِىّ كُلِّ مُؤمِنٍ مِنْ بَعْدى ، وَ انَّ عَلِيّا اميرُالْمُؤمِنينَ ، وَ سَيِّدُ الْمُسْلِمينَ وَ يَعْسوبُ الْمُؤمِنينَ ، وَ قائدُ الْغُرِّ الْمُحَجَّلِينَ ، وُ هُوَ الصِّدِّيقُ اْلَاكْبَرُ ، وَ الْفاروقُ اْلَاكْبَرُ ، و عالِمُ هذِهِ اْلُامَّةِ ، وَ ذُو قَرْنِهَا\r\nو گذشته از حديث انَا مَديَنةُ الْعِلْمِ وَ عَلِىٌّ بابُها احاديث ديگرى در علم آن حضرت ،\r\nو گذشته از احاديثى كه مستفيضاً وارد شده ، و دلالت دارد بر آنكه آن حضرت حكم نفس رسول خدا را داشته‌اند ،\r\n\r\n","description":"","footnote":"","page_name":" 242 ","page_number":262},
  {"content":"\r\n\r\nو گذشته از احاديثى كه مىرساند آن حضرت داراى فضائل اختصاصى بوده‌اند ؛ با آنكه هر يك از اينها به تنهائى دلالت بر افضليّت آن حضرت بر ساير امّت دارد .\r\nاز همه اينها گذشته رواياتى بسيار از طريق شيعه و اهل بيت ، و نيز از طريق عامّه راجع به افضليّت آن حضرت از امّت بلكه از جميع افراد بشر ، بلكه از انبياء و مرسلين ، از حضرت رسول اكرم صلّى اللّه عليه و آله وارد شده است كه به معناى مطابقى دلالت بر افضليّت آن امام معصوم دارد .\r\n\r\nعلى بهترين افراد بشر است و منكر آن كافر است\r\nشيخ حافظ سليمان بن ابراهيم قندوزى حنفى از كتاب « مودة القربى » تاليف سيّد على شافعى روايت كند از عطاء قال : سئلت عائشة عن عَلِىٍّ\r\nقالت : ذلك خَيْرُ الْبَشَرِ لا يَشُكُّ فيهِ الّا كافِرٌ « 1 » عطاء مىگويد : از عائشه سؤال كردم از على گفت : كه او بهترين افراد بشر است و در اين موضوع كسى شك نمىكند مگر آنكه كافر شده باشد .\r\nو از أميرالمؤمنين عليه السّلام روايت كند ، كه حضرت رسول الله فرمودند : يا عَلىُّ ، انْتَ خَيْرُ الْبَشَرِ ، ما شَكَّ فيه الّا كافِرٌ « 2 » ؛ اى على تو بهترين افراد بشر هستى ، در اين مطلب شك نمىكند مگر كافر ،\r\nو از حذيفه روايت كند كه انه قال : عَلِىٌّ خَيْرَ الْبَشَرِ وَ مَنْ ابى فَقَدْ كَفَرَ « 3 »\r\nحذيفه گفت على بهترين بشر است ، و كسىكه در اين موضوع ابا كند و نخواهد قبول نمايد به تحقيق كه كافر است .\r\nو از جابر بن عبد الله انصارى روايت كند كه رسول خدا فرمود : عَلِىٌ خَيْرَ الْبَشَرِ ، مَنْ شَكَّ فيه فَقَدْ كَفَرَ « 4 » على بهترين فرد از افراد بشر است ، كسىكه شك كند حقّاً روى حقّ را پوشانيده و كفر ورزيده است .\r\nو نيز از ام‌ّهانى دختر حضرت ابوطالب كه خواهر أميرالمؤمنين عليه السّلام است روايت كند : كه رسول خدا فرمود : افْضَلُ الْبَريَّةِ عِنْدَ اللهِ مَنْ نامَ فى قَبْرِهِ ، وَ لَمْ يَشُكَّ فى عَلىّ وَ ذُرَيّتَّهِ أَنَّهُمْ خَيْرُ الْبَرِيَّةّ « 5 » بهترين افراد مردم در نزد خدا كسى است كه در قبرش بخوابد و هيچ شكّى در دلش نباشد كه بهترين افراد بشر على و ذريّهء اوست .\r\n\r\n\r\n","description":"","footnote":"\r\n( 1 ) . ينابيع المودة ص 246\r\n( 2 ) همان\r\n( 3 ) همان\r\n( 4 ) ينابيع المودة ص 247\r\n( 5 ) همان\r\n","page_name":" 243 ","page_number":263},
  {"content":"\r\n\r\nو از امام باقر محمّد بن على از پدرانش عليهم السّلام روايت كرده است : كه سئل رسول الله صلّى اللّه عليه و آله عَنْ خَيْرَ النّاسِ ، فَقالَ : خَيْرُها ، وَ اتْقاها ، وَ افَضَلُها ، وَ اقْرَبُهَا الَى الْجَنَّةِ اقْرَبُهَا مِنّى وَ لا اتْقى وَ لا اقْرَبَ الَّى مِنْ عَلِىِّ بْنِ ابيطالِبٍ « 1 »\r\nاز رسول اللّه صلّى اللّه عليه و آله سؤال كردند : بهترين افراد بشر كيست ؟ حضرت فرمودند : بهترين آنها ، و پرهيزگارترين آنها ، و با فضيلت‌ترين آنها ، و نزديكترين آنها به بهشت كسى است كه به من نزديك‌تر بوده باشد ، و پرهيزگارتر و نزديكتر به من نيست مگر على بن أبىطالب .\r\n\r\nروايات معراجيّه داله بر ولايت أميرالمؤمنين\r\nو نيز از أميرالمؤمنين عليه السّلام روايت كند كه قال : قال رسول اللّه صلّى الّله عليه و آله : انّى رَأيْتُ اسْمَكَ مَقَروناً بِاسْمى فى ارْبَعَةِ مَواطِن ،\r\nفَلَمّا بَلَغْتُ البَيتَ الْمَقْدَسِ فى مِعْراجى الَى السَّماء ، وَجَدْتُ علَى صَخْرَةٍ بِها : لا الهَ الا اللهُ ، مُحَمَّدٌ رَسوُل اللهِ ، ايَّدْتُهُ بِعَلِىٍّ وَزيرِهِ ، وَ لَمَّا انْتَهَيْتُ الى سِدْرَةِ الْمُنْتَهى وَجَدْتُ عَلَيْها : انّى انَا اللهُ ، لا الهَ الّا انَا وَحْدى ، مُحَمَّدٌ صَفوتى مِنْ خَلْقِى ، ايَّدْتُهُ بِعَلِىٍّ وَزيرِهِ ، وَ نَصَرْتُهُ بِهِ ،\r\nوَ لَمّا انْتَهَيْتُ الى عَرْشِ رَبِ الْعالَمِينَ ، فَوَجَدْتُ مَكتوباً عَلى قَوائمِهِ : انّى انَا اللهُ ، لا الهَ الّا انَا ، مُحَمّدٌ حَبيبى مِنْ خَلْقى ، ايَّدْتُهُ بَعِلّىٍ وَزيرِهِ ، وَ نَصَرتُهُ بِهَ\r\nفَلَمّا وَصَلْتُ الّجَنَّةَ وَجَدتُ مَكْتوباً عَلى بابِ الْجَنَّةِ : لا الهِ الّا انَا ، وَ مُحَمَّدٌ حَبيبى مِنْ خَلْقى ، ايّدْتُهُ بِعَلّىٍ وَزيرِهِ ، وَ نَصَرْتُهُ بِهِ « 2 »\r\nحضرت رسول اكرم به أميرالمؤمنين فرمودند : اى على من در چهار مقام اسم تو را مقرون به اسم خود ديدم ،\r\nچون مرا به سوى آسمان به معراج مىبردند ، همين كه به بيت المقدس رسيدم در روى صخرهء آن اين جملات بود : نيست معبودى مگر خدا ، محمّد است رسول خدا ، او را تأييد كردم به على كه وزير اوست .\r\n\r\n\r\n","description":"","footnote":"\r\n( 1 ) ينابيع المودة ص 247\r\n( 2 ) ينابيع المودة ص 256 و الغدير نقلا از كتاب مودة القربى ج 2 ص 51\r\n","page_name":" 244 ","page_number":264},
  {"content":"\r\n\r\nو چون به سدرة المنتهى رسيدم ، بر آن ديدم اين كلمات را : نيست معبودى مگر من ، به تنهائى ، محمّد است برگزيدهء از ميان آفريده‌هاى من ، من او را تأييد كردم به علىّ وزير او ، او را به على يارى نمودم .\r\nو چون به عرش خداوند ربّ العالمين رسيدم ديدم : بر پايه‌هاى آن نوشته بود ، من خداى هستم ، هيچ معبودى نيست جز من ، محمّد است حبيب من ، از ميان بندگان من او را تأييد كردم به على وزير او ، و او را به على يارى نمودم ،\r\nو چون به بهشت رسيدم ديدم بر در بهشت نوشته بود : نيست معبودى مگر من ، محمّد است حبيب من ، از ميان مخلوقات من ، او را تاييد كردم به علىّ وزير او ، و او را به على نصرت دادم .\r\n\r\nبيانات جبرئيل به صورت دحيه راجع به ولايت\r\nو خوارزمى ابو المؤيّد « 1 » موفّق بن احمد با اسناد متّصل خود از اعمش از سعيد بن جبير از ابن عباس روايت مىكند : كه رسول خدا در خانهء خود بودند ، صبح زود قبل از آنكه كسى خدمت آن حضرت برسد ، على بن أبىطالب به خانه حضرت رفت ، و داخل خانه شد ، و ديد كه حضرت رسول الله در صحن خانه خوابيده و سر خود را در دامان دحية بن خليفه كلبى گذارده است ( دحيهء كلبى مردى بود در مدينه بسيار زيبا و خوش منظر ، غالباً كه جبرائيل امين بر حضرت به صورت ظاهر مىشد به صورت دحيه كلبى بر اصحاب آن حضرت نمودار مىشد ) أميرالمؤمنين گفت : سلام بر تو اى دحيه ! حال رسول خدا چطور است ؟ دحيه گفت : اى برادر رسول خدا به خير است .\r\nحضرت أميرالمؤمنين او را دعا نموده و گفتند :\r\nجَزاكَ اللهُ عَنّا خَيْراً اهْلَ الْبَيْتِ اى دحيه به پاس اين خدمتى كه مىكنى خداوند تو را از ما اهل البيت جزاى خيرى بدهد .\r\nدحيه عرض كرد : من خيلى تو را دوست دارم و براى تو در نزد من مدح و تمجيدى است كه مىخواهم به حضورت تقديم دارم :\r\nانْتَ اميرُالْمُؤمِنينَ ، وَ قائدُ الْغُرِّ الْمَحَجَّلَين ، وَ انْتَ سَيِّد وُلْدِ آدَمَ يَوْمَ الْقيَمِة ، ما خَلا النَّبيّين وَ الْمُرْسَلِينَ ، لِواء الْحَمْدِ بِيِدِكَ يَوْمَ الْقَيمِة ، تَزِفٌّ انْتَ وَ\r\n\r\n\r\n","description":"","footnote":"\r\n( 1 ) غاية المرام ص 16\r\n","page_name":" 245 ","page_number":265},
  {"content":"\r\n\r\nشَيعَتُكَ يَوْمَ الْقيمَةِ الَى الْجَنَّةِ مَعَ مُحَمَّدٍ وَ حِزْبِهِ الَى الْجِنانِ زَفّاً زَفّاً ، وَ قَدْ افْلَحَ مَنْ تَوَلَّاكَ وَ خَسِرَ مَنْ تَخَلّاكَ فَبِحُبِّ مُحَمَّدٍ حَبُّوكَ ، وَ مُبْغضِوكَ لَنْ تَنالُهُمْ شَفاعَةُ مُحَمَّدٍ .\r\nتو اميرمؤمنان هستى ! و پيشواى فروزنده چهرگان در غرفه‌هاى بهشت ،\r\nو تو آقا و بزرگ فرزندان آدمى در روز قيامت ، حتّى پيغمبران و مرسلين ،\r\nپرچم حمد در روز باز پسين به دست توست ،\r\nتو و شيعيان تو را در روز قيامت مانند عروسى را كه به حجله برند ، به‌سوى بهشت با محمّد و حزبش بسوى جنّت دسته دسته مىبرند ، فلاح و رستگارى مختصّ كسى است كه تولّاى تو را داشته باشد و دست از تو بر ندارد و بال و خسران مختصّ كسى است كه تو را تنها بگذارد و دست از تو بدارد .\r\nپس به محبّت محمّد تو را دوست دارند ، و شفاعت محمّد شامل حال افرادى كه بغض تو را در دل مىپرورند نخواهد شد .\r\nسپس دِحْيَه گفت اى على به من نزديك شو ! اى برگزيدهء خدا ! أميرالمؤمنين نزديك او شد ، و دحيه سر حضرت رسول الله را از دامان خود برداشت ، و در دامان أمير المؤمنين گذارد .\r\nدر اين حال حضرت رسول الله گفتند اى على اين همهمه چه بود !\r\nأمير المؤمنين عرض كرد يا رسول الله داستان از اين قرار بود ، و تمام خصوصيّات ورود و گفتگوى با دحيه را عرض كرد .\r\nحضرت فرمودند : اى على آن دحيه نبود ، جبرئيل بود ، تو را به همان اسمى كه خدا براى تو گذارده نام برد ؛ اوست كه محبّت تو را در دلهاى مؤمنين ، و خوف از تو را در دلهاى كافرين قرار مىدهد . « 1 »\r\n\r\nمسائل هفتگانه امامت در أميرالمؤمنين عليه السّلام متحقّق بود\r\nاحاديثى كه دلالت دارد بر افضليت أميرالمؤمنين عليه السّلام به عنوان خير الوصيّين ، و سيّد ولد آدم ، و أمثال ذلك از رسول خدا بسيار است . ما براى نمونه از طريق عامّه به اين چند روايت اكتفا نموديم . بنابراين طبق مسائل هفتگانهء سابق ، مقام امامت مختصّ به آن حضرت است كه با قاطعيّتى هر چه بيشتر ، مردم را به راه خدا دعوت مىكرد ، و در فعل و گفتار از او پشيمانى و\r\n\r\n\r\n","description":"","footnote":"\r\n( 1 ) غاية المرام ص 16\r\n","page_name":" 246 ","page_number":266},
  {"content":"\r\n\r\nشكّ و حيرت و جهل و ندامت ديده نشد .\r\nامام چون بر ملكوت احاطه دارد هيچ‌وقت اشتباه نمىكند ، و چون فعل او فعل حقّ است دچار ترديد و تحيّر نمىشود ، و در كردهء خود پشيمان و نادم نمىگردد ؛ چون خدا در كار خود تحيّر و ندامت ندارد .\r\nافرادى كه ندامت و پشيمانى پيدا مىكنند ، راجع به جهل آنها هنگام عمل است كه جهتى از جهات در نزد آنها پسنديده به‌نظر مىرسد ، و بلادرنگ مبادرت به آن عمل مىكنند ، و سپس كه نقاط ضعف و تاريكى براى آنها روشن شد ، كه در حين عمل مخفى بوده است ، نادم و پشيمان مىگردند .\r\nمرد حقّ پشيمان نمىشود ، هيچ‌گاه ديده نشده است كه امام از فعل خود اظهار پشيمانى كند ، و اين علامتِ صحّت عمل و اتقان آن‌است ، و علاوه امام در هر موضوعى با قاطعيّت ، وظيفه مردم را تعيين مىكند ، نه آنكه از امروز به فردا محوّل كند ، يا با مشورت و مطالعه و تأنىّ و تروّى حقيقت بر او مكشوف گردد ، بلكه چون آئينه ، حقائق در مقابل او نمودار است ، و بلادرنگ پاسخ مىگويد .\r\nعُمَر در بسيارى از موضوعات در جواب مسائل احكام بسيار عادّى در مىماند ؛\r\nاز أميرالمؤمنين عليه السّلام از بعضى مسائل سؤال مىنمودند كه رياضىدانان بايد براى بدست آوردن جواب آن اعمال قواعد رياضى بنمايند ، آن حضرت بلادرنگ پاسخ مىداد ، آيا داراى مغز الكترونى بود ؟ ماشينهاى الكترونى نيز نمىتوانند از حلّ مسائل بسطيه تجاوز كنند ، ولى آن حضرت بدواً پاسخ مىداد ، گويا جواب مسئله مانند آفتاب در نزد او هويدا و روشن بوده است .\r\n\r\nاظهار ندامت ابو بكر از خلافت\r\nدر بسيارى از مسائل قضاء كه احتياج به حل مسئلهء رياضى است آن حضرت فوراً پاسخ داده است .\r\nابو بكر چند بار از خلافت خود اظهار پشيمانى نمود . كراراً گفت : اقيلونى ، اقِيلُونى وَ لَسْتُ بِخَيْرِكُمْ « 1 »\r\nبار خلافت را از گردن من برداريد من بهترين افراد شما نيستم !\r\nبايد به او گفت : اگر خلافت را كه ربودى به امر خدا بود ، چگونه مىخواهى رها كنى ؟ و اگر به امر خدا نبود چگونه ربودى ؟\r\n\r\n\r\n","description":"","footnote":"\r\n( 1 ) در جلد دوم همين كتاب از اين حديث سخن مىرود ، و نيز در الغدير ج 5 ص 368 عين عبارت فوق را از الصواعق المحرقه ص 30 نقل مىكند\r\n","page_name":" 247 ","page_number":267},
  {"content":"\r\n\r\nاينجاست كه مانند كلاف سر در گم متحيّر و سرگردان مىشود ، چون قدرت تحمّل اين بار را ندارد از طرفى ، و از طرف ديگر هم دلش نمىآيد كه بگذارد تا صاحبش بردارد «  كَظُلُماتٍ فِي بَحْرٍ لُجِّيٍّ ، يَغْشاهُ مَوْجٌ مِنْ فَوْقِهِ مَوْجٌ ، مِنْ فَوْقِهِ سَحابٌ ، ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها ، وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  » « 1 »\r\nابو بكر پس از بيعت در سقيفه ، روز ديگر بر منبر رسول خدا در مسجد پيغمبر بالا رفت ، و ضمن خطبه گفت : ايُّهَا النّاسُ ، فَانّى قَدْ وُلّيْتُ عَلَيْكُمْ ، وَ لَسْتُ بِخَيْرِكُمْ ، فَانْ احْسَنْتُ فَاعينونى ، وَ انْ اسَاْتُ فَقَوِّمونى « 2 » . . . اطيعونى مَا اطَعْتُ الله ، وَ اذا اللهَ وَ رَسولَهُ ، فلا طاعَةَ لى عَلَيْكُمْ . « 3 »\r\nاى مردم من سرپرستى و صاحب اختيارى شما را به‌دست گرفته‌ام ، و بهترين شما نيستم ؛ اگر در اين توليت كار خوب كردم مرا كمك كنيد ، و اگر بدى كردم شما مرا راست كنيد .\r\nتا آنكه گويد : مرا اطاعت كنيد تا هنگامىكه من خدا را اطاعت كردم ، و زمانيكه مخالفت خدا و رسول خدا را نمودم مرا بر شما طاعتى نيست .\r\nو طبرى گويد : چون ابوبكر در ميان مردم شروع به خطبه كرد گفت :\r\nايُّهَا النّاسُ انَّما انَا مِثْلُكُمْ ، وَ انّى لا ادْرِى لَعَلَّكُم سَتُكَلَّفونَ ما كانَ رَسولُ اللهِ صلى الله عليه و آله يُطيقُ ، انّ اللهَ اصْطَفى مُحَمَّدَاً عَلَى العالَمينَ ، وَ عَصَمَهُ مِنَ اْلآفاتِ ، وَ انَّما انَا مُتَّبعٌ ، وَ لَسْتُ بِمُبْتَدِعِ ، فَانِ اسْتَقَمْتُ فَتابِعونى و انْ زُغْتُ فَقَوِّمونى ، تا آنكه گويد : وَ انّ لِى شَيْطاناً يَعْتَرينى فَاذِا اتانى فَاجْتَنِبونى « 4 »\r\nگفت : اى مردم من مثل شما هستم ، و من نمىدانم شايد شما تكاليف مهمى را از من بخواهيد ، آن چيزهائى كه فقط رسول خدا طاقت آن‌را داشت ، خداوند\r\n\r\n\r\n","description":"","footnote":"\r\n( 1 ) سوره نور 24 - آيه 40\r\n( 2 ) تاريخ يعقوبى ج 2 ص 127 و شرح النهج ج 2 ص 8 و زاد ايضاً : ان لى شيطاناً يعترينى فاياكم و اياى اذا غضبت لا اؤثر فى اشعاركم و ابشاركم ، و دائرة المعارف فريد وجدى ج 2 ص 300\r\n( 3 ) سيره ابن هشام ج 4 ص 1075\r\n( 4 ) تاريخ طبرى ج 2 ص 460\r\n","page_name":" 248 ","page_number":268},
  {"content":"\r\n\r\nمحمّد را بر جهانيان برگزيد ، و او را از آفات مصون داشت و لكن من تابع شريعت هستم ، نه آنكه از پيش از خود چيزى آورده باشم ، اگر در اين وظيفه رياست و خلافت مسلمين درست رفتار كردم ، از من پيروى كنيد ! و اگر منحرف شدم مرا راست كنيد !\r\nتا آنكه گويد : و به تحقيق كه براى من شيطانى است كه مرا فرو مىگيرد ، هر وقت كه آن شيطان به سراغ من آمد شما از من اجتناب كنيد . « 1 »\r\nدرست در اين فقرات ملاحظه شود كه چقدر با تَرس و جُبن سخن مىگويد :\r\n\r\nپنج ايراد بر خطبه ابو بكر\r\n\r\nايراد اوّل :\r\nاوّلًا مىگويد : من بهترين شما نيستم ، بايد به او گفت بنابراين چرا خلافت را متصّدى گشتى ، و اين امر را به بهترين مردم ، وجود مقدّس مولى الموالى با آن‌همه نصوص صريحه از صاحب شريعت بر افضليّت او نسپردى ؟ و چرا خواستى امام افضل و اعلم از خود گردى ؟ چگونه راضى شدى كه أمير المؤمنين ناموس اكبر الهى و گنجينه اسرار و معارف حقّ ، و نفس رسول خدا را به پيروى از خود بخوانى ؟ چگونه خواستى از او بيعت بگيرى و او را در مقابل امر و نهى خودت تسليم بلاقيد و شرط بنمائى ؟ و با چه معارف و فضائل اخلاقى خواستى مؤمنين را ايصال به مطلوب كنى ؟ بر كدام ملكوت سيطره داشتى ؟\r\n\r\nايراد دوّم :\r\nثانياً مىگوئى اگر از من نيكى سر زد از من پيروى كنيد ! و اگر بدى سر زد مرا راست كنيد ! بنابراين تو كه ميزان صحّت و بطلان عمل خود را به دست ما سپردى ! و ما را در جرح و تعديل آن مخيّر ساختى ! ما امام تو هستيم ، نه تو امام ما !\r\nاز اين گذشته ما خوبى و بدى را از كجا تشخيص دهيم ؟ اگر از پيش خود تميز دهيم ديگر محتاج به خليفه نيستيم ، و اگر امام به حقّ بايد به ما بفهماند ، در اين‌صورت ما همه تابع آن امام بايد باشيم ، و خود تو نيز بايد تسليم اوامر او گردى .\r\n\r\nايراد سوّم :\r\nثالثاً مىگوئى : ممكن است تكاليفى بر من كنيد كه من طاقت آن‌را نداشته باشم ، و پيغمبر طاقت آن‌را داشته است .\r\nدرست است ، حتماً نظير اين تكاليف پيش خواهد\r\n\r\n\r\n","description":"","footnote":"\r\n( 1 ) و نيز از الامامة و السياسة نظير اين خطبه را قدرى مشروحتر بيان كرده و ما در جلد دوم از همين كتاب آورده‌ايم و نيز قاضى عبدالجبّار در « مغنى » و ابن تيميّه در « منهاج السّنّة » و محبّ الدّين طبرى در « الرّياض النّضرة » و سيوطى در « تاريخ الخلفاء » و ابن حجر در « الصّواعق المحرقة » و ابن أبى الحديد در « شرح نهج البلاغة » آورده‌اند .\r\n","page_name":" 249 ","page_number":269},
  {"content":"\r\n\r\nآمد ، و ليكن كه تو را به جاى رسول خدا نشانيد ، تا از عهدهء كار رسول خدا فرومانى ؟ مگر در مدّت مديد از رسول خدا نشنيدى ، نه يك بار و نه دو بار عَلِىٌّ ، يَقضى دَيْنى ، على است كه دين مرا ادا مىكند و از عهده بار رسالت و ابلاغ آن بر مىآيد ؟ مگر خودت از رسول خدا روايت نمىكنى عَلِىٌّ مَعَ الْحَقِّ وَ الْحَقّ مَعَ عَلِىّ ؟ مگر در روز غدير خمّ به أميرالمؤمنين تحيّت بر ولايت نگفتى ؟\r\nتو كه نمىتوانى بار رسول خدا را بر دوش گيرى ، به كدام مجوّز بر سر جاى آن حضرت نشستى ؟ و حقّ مسلّم مقام خلافت و وصايت را ربودى ؟\r\n\r\nايراد چهارم :\r\nرابعاً مىگوئى اطاعت مرا كنيد تا وقتىكه من اطاعت خدا و رسول خدا را مىكنم ، و اگر ديديد مخالفت خدا و رسول خدا كردم مرا اطاعت نكنيد .\r\nبنابراين اوّلًا تو هم در رديف ما قرار گرفتى ، نه رئيس بر ما ، و بنابراين چرا ما از تو اطاعت كنيم ، بيا تو از ما اطاعت كن ، و به كدام قاعده و سنّت الهى وجوب اطاعت تو بر ماست ؟\r\nعلاوه ، ما در معالم دين احتياج به معلّم و مربّى داريم ، طاعت خدا و رسول خدا ، و مخالفت خدا و رسول خدا را از تعاليم او بايد ياد گيريم ، از كجا بدانيم اين عمل تو طاعت است و آن دگر معصيّت ؟ جز آنكه معلّم قرآن ، و عارف نسبت به رسول خدا ، و محيط بر نواميس احكام و شرايع ، بايد براى ما طاعت و معصيّت را جدا كند ، وانگهى فرضاً ما بخواهيم در صورت مخالفت تو را راست كنيم ، مگر تو راست مىشوى ؟ تو كه راضى نيستى دست از خلافت بردارى ، در صورت مخالفت امر خدا و رسول خدا ، نيز ايستادگى خواهى نمود ، و هر چه امّت بخواهند تو را راست كنند ، بيشتر مقاومت مىكنى ! همين تصدّى مقام خلافت ، زيغ و انحراف توست .\r\nمگر براى راست نمودن تو أميرالمؤمنين از تو مؤاخذه نكردند و تو را بر اين فعل پنهانى و فورى ، در وقتىكه هنوز جنازه رسول خدا دفن نشده بود توبيخ نكردند ؟ مگر در مسجد از فضائل و مقامات خود بازگو ننمودند ؟ مگر حضرت صديقه با آن خطبه روشن موارد انحراف شما را بيان نكرد ؟ مگر نفرمود : يا ابا بَكْرٍ ما اسْرَعَ مَا اغَرْتُمْ عَلى اهْلِ بَيْتَ رَسولِ اللهِ ؟ مگر اصحاب بزرگوار ، و بنى هاشم كه از بيعت تخلّف كردند ، مواضع خطاى شما را نشان ندادند ؟ چرا مرتدع نشديد ، و راست نشديد ؟\r\nاگر زياده از اين نيز مىخواستند پافشارى كند ، خونها ريخته مىشد ، مالها\r\n\r\n","description":"","footnote":"","page_name":" 250 ","page_number":270},
  {"content":"\r\n\r\nتباه و نواميس و اعراض به‌هدر مىرفت ، مگر عثمان علناً مخالفت امر رسول خدا نكرد ؟ چرا مسلمين كه او را تنبيه كردند ، گوش نكرد ؟ و چرا بر افعال خود مقاومت مىنمود ؟\r\nمسلمين گفتند : يا از خلافت دست بردار ، يا بر سنّت رسول خدا رفتار كن ! حاضر به هيچ يك از آن‌دو نشد ، و مقاومت نمود ، و معاويه و لشگر شام را بر عليه مسلمين به كمك خود خواست .\r\nمگر مسلمين توانستند خلفاى جورىكه روى كار آمدند آنها را راست كنند ؟ آنكه زمام قدرت را در دست گرفته ، و حاضر نيست از مقام و شخصيّت خود تنازل كند ، كجا راست مىشود ؟\r\nمگر معاويه راست شد .\r\nمگر خلفاى بنى اميّه و بنى عباس راست شدند ؟\r\nهر كس خواست آنها را آگاه كند ، و حتّى نصيحتى بنمايد خونش را ريختند ، فرزند رسول خدا را روز روشن با اهل بيتش همين مخالفت كنندگان سنّت پيغمبر در ميان دو نهر آب با لب تشنه كشتند .\r\n\r\nايراد پنّجم :\r\nاى ابو بكر متوجّه باش ! در اين خطبه‌هائى كه مىخوانى چه مىگوئى ؟ با اين كلمات ، راه تمام اين تعديّات را بر خلفاى جور باز نمودى ! و خامساً مىگوئى : من شيطانى دارم كه سراغ من مىآيد ، و اگر آمد از من دورى كنيد .\r\nاى كاش اين كلام را نمىگفتى ! آن امامى كه خود معترف باشد كه شيطان در وجود او حكمفرماست ، آن امام شياطين است نه امام مؤمنين !\r\nامام مؤمنين شيطان را هلاك كرده اعزبى عَنّى يا دُنيا ، قَدْ طَلّقْتُكِ ثَلثاً فرموده ، با يك قاطعيّت مانند كوه خود را معرفى مىكند ،\r\nو مىگويد : اى افراد بشر به‌سراغ من آئيد ، كه من ولّى خدا هستم ، من از بندگان مخلص خدا هستم ، آيه طهارت درباره ما نازل شده ، من داراى مقام عصمتم ، من داراى مقام « سلونى قبل ان تفقدونى » هستم ، من باب علم براى مدينهء علم هستم ، من متحمّل بار رسالت و ادا كنندهء ديون رسول الله هستم ، من داراى سيطره بر ملكوت و حقائق اشياء هستم ، و هزاران نمونه روشن و بارز نيز به دست مىدهد .\r\nمن نفس رسول خدا هستم ، من ولى هر مؤمن و مؤمنه هستم ، من وصّى و\r\n\r\n","description":"","footnote":"","page_name":" 251 ","page_number":271},
  {"content":"\r\n\r\nوزير و وارث اسرار نبّوت هستم .\r\nاين‌است مقام امام ، نه آنكه در موقع مرگ حسرت بخورد و بگويد : اى واى ، كاش سه كار را كه كردم نمىكردم .\r\n\r\nتأسف ابو بكر هنگام مرگ بر نه چيز\r\nمسعودى گويد : وَ لَمّا احْتَضَرَ ابو بكْرٍ قالَ : ما آسى عَلى شَيْئىٍ الّا عَلى ثَلاثٍ فَعَلِتُها ، وَ وَدَدْتُ انّى تَرَكْتُها ، وَ ثَلاثٍ تَرَكْتُها وَ وَدَدْتُ انّى فَعَلْتُها ، وَ ثَلاثٍ وَدَدْتُ انّى سَالْتُ رَسولَ اللهِ صلى الله عليه و آله عَنْها ، فَاِّما الثَّلاثُ التَّى فَعَلْتُها وَ ودَدْتُ انّى تَرَكْتُها ، فَوَدَدْتُ انّى لَمْ أَكُنْ فَتَّشْتُ بَيْتَ فاطِمَةَ ، وَ ذَكَرَ فى ذلّكَ كَلاماً كثيرا . « 1 »\r\nچون زمان وفات ابوبكر رسيد و به حال احتضار درآمد ، گفت : من بر چيزى تأسف نمىخورم ، مگر بر سه چيز كه به جاى آوردم ، و دوست داشتم كه آنها را به جاى نمىآوردم ، و بر سه چيز كه به جاى نياوردم ، و دوست داشتم كه آنها را به جاى مىآوردم . و از سه چيز كه دوست داشتم از رسول خدا صلّى اللّه عليه و آله سؤال كنم و سؤال نكردم . اما آن سه چيزىكه به جاى آوردم ، و دوست داشتم كه آنها را به جاى نمىآوردم ، يكى آن بود كه دوست داشتم كه از خانه فاطمه تفتيش و تفحص به عمل نمىآوردم ، و در اين باره سخنان بسيارى گفت .\r\nاين روايت را علاوه بر مسعودى ، طبرى در تاريخ خود ، و ابن قتيبه در « الامامة و السياسة » و ابن عبد ربه در « عقد الفريد » آورده است « 2 »\r\nو علامّه امينى در الغدير علاوه بر اين مصادر از ابو عبيد در كتاب الاموال ص 131 نيز آورده است و فرموده است : سندهاى اين حديث صحيح و راويان آن همه از موثّقين هستند و چهار نفر از آنها از راويان صحاح ششگانه معروف عامّه مىباشند . « 3 »\r\nو يكى از چيزهائى كه أبو بكر بر آن تأسّف مىخورد ، كشتن فجأهء سلمى است به‌وسيلهء آتش زدن او . و توضيح آن ، همان‌طور كه در « الكامل فى التّاريخ » ابن أثير جَزَرى آمده است آنكه : أياس بن عبد ياليل سلمى به نزد أبو بكر آمد و گفت : به من أسلحهء جنگ بده تا من با مرتدّين از دين جنگ كنم ! أبوبكر به او اسلحه داد و مأموريّتى براى او مقرّر كرد . او مخالفت أمر أبو بكر را نمود و با مسلمانان جنگ كرد . أبو بكر طريفة بن حاجز را فرستاد تا او را دستگير كرده و أسير نموده و به نزد أبو بكر فرستاد . أبو بكر دستور داد دست و پاى او را همچون طفل در قنداق بهم بستند و در مصلّاى مدينه آتشى برافروختند و او را زنده و دست و پا بسته در آتش افكندند . أبو بكر در وقت مرگ خود مىگفت : اى كاش در وقتى كه او را نزد من آوردند ، من او را آتش نمىزدم ؛ بلكه يا با آهن او را مىكشتم و يا او را آزاد مىكردم .\r\nبعضى از معاصرين از عامّه مانند فريد وجدى در دائرة المعارف و احمد\r\n\r\n\r\n","description":"","footnote":"\r\n( 1 ) مروج الذهب ج 2 ص 308 و تاريخ طبرى ج 2 ص 619 به اين لفظ آورده است : فوددت انى لم اكشف بيت فاطمه عن شيئى و ان كانوا قد غلقوه على الحرب الخ\r\n( 2 ) الامامة و السياسة ج 1 ص 18 و عقد الفريد ج 2 ص 254\r\n( 3 ) الغدير ج 7 ص 170 و 171\r\n","page_name":" 252 ","page_number":272},
  {"content":"\r\n\r\nامين مصرى در كتب خود ، اين خطبه ابو بكر را سند براى حرّيت و آزادى او قرار داده و مىخواهند وانمود كنند كه طرز تشكّل حكومت او يك حكومت عادلهء دموكراسى با موج آزادى خواهى بوده است .\r\nما در طّى بحث‌هاى گذشته و بحث‌هاى مفصّل آينده كه ان شاء الله تعالى در پيش خواهيم داشت اثبات نموده و خواهيم نمود كه طرز حكومت اسلام بر اساس حقّ است نه بر رأى آحاد و اجتماعات مردم ؛ نه بر اساس اكثريّت و اقليّت .\r\nنصوص صريحهء قرآن كريم و سنّت صحيحهء رسول خدا و سيرهء متّبعهء ائمّهء طاهرين عليهم السّلام و روش صحابهء ذى بصيرت و تابعين ذى درايت جداً مناط تبعيّت و پيروى را ، از واقعيّت و حق مىداند ، خواه طبق آراء اكثرين باشد يا نباشد .\r\nو از پيروى رأى خلاف واقع و حقيقت تجنّب مىورزد خواه پشتيبان او آراء همهء عالم باشد يا نباشد .\r\nو اين بزرگترين محلّ اختلاف بين شيعه و سنّى است ، و تمام مسائل اختلاف بر اين محور دور مىزند و بر اين اساس رجوع مىنمايد .\r\nشيعه از صدر اسلام تا به حال فرياد مىزند ، دليل مىآورد احتجاج مىكند كه بايد از حقّ تبعيّت نمود ، نه از آراء مردم ؛ امامت انتصابى است ، نه انتخابى ، مردم بايد از حقّ پيروى كنند ؛ و امام به حقّ بايد از جانب خدا معيّن گردد ، به عين آنكه رسول خدا بايد از جانب خدا بيايد ، و مردم حقّ انتخاب پيامبر را ندارند .\r\nشيعه اثبات مىكند كه رسالت و امامت ، از نظر حكومت بر مردم و ولايت ، هيچ تفاوتى ندارند ، مانند دو نهالى كه از يك اصل روئيده باشد يا دو طفلى كه از يك پستان شير مىخورند .\r\nعامّه مىگويند : امامت يك حكومت ظاهرى است ، و پيروى از شخص جاهل و يا خطاكار اشكال ندارد .\r\nالبتّه بنابراين منطق بايد ابو بكر را سمبل آزادى خواهى دانست همچنان‌كه متجدّد مآبان از سنّى مذهبان به‌اين طرز عمل گرايش دارند .\r\nالبتّه يك مفهوم وسيعى از آزادى كه امروز رواج دارد ، و با پر و پاكان‌هاى شبانه ، و خبر نكردن بنى هاشم و بسيارى از مهاجرين و انصار را براى بيعت ، و با شكستن پهلوى زهرا دختر رسول الله و صرف نظر كردن از اجراى حدّ شرعى به خالد بن وليد كه مؤمن متعهدّى چون مالك بن نويره را به جهت عشق به جمال\r\n\r\n","description":"","footnote":"","page_name":" 253 ","page_number":273},
  {"content":"\r\n\r\nزوجه‌اش كشت و همانشب با زوجه‌اش همبستر شد ، و ديگر بسيارى از خلافهاى روشن كه طرفداران مكتب مغرب زمين آنها را مخالف آزادى نمىدانند و هدف را محلّل و توجيه‌گر مقدّمه مىشمارند ، هيچ‌گونه منافاتى ندارد .\r\nولى شيعه بن و ريشه اين منطق را مىزند ، و اين بنيان را منهدم مىكند ، و با براهين فلسفيّه و عقليّه‌گذشته از ادلهء نقليّه وَهن و سستى اين طرز تفكّر را به ثبوت مىرساند ، و همان‌طور كه اخيراً در روايت ابو ايوب انصارى ديديم كه رسول خدا صلّى اللّه عليه و آله به عمّار فرمود : اگر تمام مردم عالم در راهى گام نهند و علىّ در راهى ديگر به راه بيفتد تو از راهى كه على مىرود حركت كن ، و تمام مردم را رها كن ، و چه عالى اين جملات را رسول خدا مبرهّن مىسازد به اين جمله كه : علىّ تو را از هدايت برنمىگرداند ، و بر راه ضلالت دلالت نمىكند ، يعنى چون علىّ متحّقق به‌حقّ است بايد از او تبعيّت نمود گرچه تمام عالم مخالف او باشند . « 1 »\r\nاين‌است منطق شيعه كه منطق اسلام است .\r\nاين‌است منطق شيعه كه منطق اسلام است .\r\n\r\n\r\n","description":"","footnote":"\r\n( 1 ) اين روايت از غاية المرام از موفق بن احمد خوارزمى در همين كتاب در مجلس دوازدهم ضمن روايات دال بر افضليت أمير المؤمنين نقل گرديد .\r\n","page_name":" 254 ","page_number":274},
  {"content":"\r\n\r\n\r\nدرس چهاردهم : لزوم تبعيّت از اعلم\r\n\r\n","description":"","footnote":"","page_name":" 255 ","page_number":275},
  {"content":"\r\n . \r\n","description":"","footnote":"","page_name":" 256 ","page_number":276},
  {"content":"\r\n\r\nدرس چهاردهم\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الان الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n « وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ   إِلَّا الَّذِي فَطَرَنِي فَإِنَّهُ سَيَهْدِينِ   وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ »  « 1 »\r\n\r\nبقاء منصب امامت در ذريّه حضرت ابراهيم تا روز قيامت\r\nياد بياور آن زمانى را كه حضرت ابراهيم به پدرش و خويشاوندانش گفت : به درستى كه حقّاً من از آن‌چه كه شما جز خدائى كه مرا آفريده است مىپرستيد ، بيزارى مىجويم ، و برائت خود را اعلام مىدارم ،\r\nآن خدائى كه مرا آفريده است ، مرا به سوى حقّ و كمال خود راهنمائى خواهد نمود ؛ و ما اين را يك اصل ثابت و كلمهء باقيّه در اعقاب و ذريّهء ابراهيم قرار داديم ، به اميد آنكه به مقام توحيد و يكتاپرستى رجوع كنند .\r\n\r\nتحقيق در معناى كلمه لا إله الّا الله\r\nاز اين آيه مباركه استفاده منصب امامت ، و پيشوائى و رهبرى مردم در ذريّه و نسل حضرت ابراهيم عليه السّلام نسلًا بعد نسل تا روز قيامت مىتوان نمود .\r\nتوضيح آنكه لفظ براء مصدر است از فعل بَرَيئ يَبْرَءُ ، كه صفتش بَرِى ء آيد . و « اننّى بَرآء » يا بر تقدير محذوفست : اننّى ذو بَرآءٍ يا بر سبيل تأكيد و مبالغه است مثل زيدٌ عدل ، و ضمير فاعل در « جعلها » به سوى الله است سبحانه و تعالى ، و ضمير مفعول\r\n\r\n\r\n","description":"","footnote":"\r\n( 1 ) سوره الزّخرف : ( 43 ) - آيه 26 - 28\r\n","page_name":" 257 ","page_number":277},
  {"content":"\r\n\r\nيا راجع به سوى برائت است ، كه حضرت ابراهيم تكلّم بدان نمود ، و يا راجع به سوى هدايت است ، كه از كلمهء « سيهدين » اتّخاذ و استنتاج مىگردد ، امّا در صورتى كه بگوئيم مرجعش لفظ برائت است ، مفادش همان كلمهء توحيد است يعنى كلمهء : لا الهَ الا الله ؛\r\nچون «   إِنَّنِي بَراءٌ مِمَّا تَعْبُدُونَ إِلَّا الَّذِي فَطَرَنِي   » همان مفاد كلمه « لا الهَ الّا اللهُ » است و كلمه توحيد معناى واحدى است كه مرجع ضمير مفعول در وَ جَعَلَهَا ، مىباشد ،\r\nچون بنا بر قواعد عربيّت ، اعراب مستثنى در كلام منفىّ در استثناء متّصل ، اعراب مستثنى منه و بدل از او خواهد بود ؛ و در كلمه « لا الهَ الّا اللهُ » لفظ جلاله مرفوع است به عنوان بدل از الهَ كه محّلًا مرفوع است و با ملاحظه بدليّت فقط يك جمله بيشتر نخواهد بود ،\r\nو معنى چنين مىشود : لا الهَ الّا اللهُ موجودٌ يعنى خدائى غير از خدا نيست ؛ و اگر اين جمله بخواهد متضمّن دو كلمه نفى و اثبات باشد بايد لفظ جلاله منصوب باشد ، و در اين صورت دو جمله و هر كدام حاوى يك معناى مستقلّى است اوّل جمله منفيه لَا اللهَ مَوْجُودٌ ؛ و دوّم جمله اثباتيّه أسْتَثْنِى اللهَ يا اللهُ موجودٌ البته چنين نيست ، و بنابراين آنچه در لسان اهل دعوت و اوراد وارد است كه كلمه لا إله الّا اللهَ وِرد نفى و اثبات مركبّ است خالى از تحقيق است ، و فقط ذكر نفى است و بس .\r\nو امّا در صورتى كه مرجعش لفظ هدايت باشد ، معلوم است كه هدايت الهيّه اوّلًا و بالذّات اختصاص به ذات مقدّس پروردگار دارد ، و از آن ذات مقدّس به غير او سرايت مىكند ، پس هدايت تامّهء الهيّه ، مختصّ به خدا ، و مادون آن براى موجودات و مخلوقات است ، و چون حضرت ابراهيم با كلمهء « سيهدين » ، هدايت مطلقه را اشاره مىكند ، قابل انطباق بر اتّم مراتب هدايت است ، كه همان حظّ هدايت امام و لازمهء ولايت كليّه باشد .\r\nچون در تفسير قول خداى تعالى : «  إِنِّي جاعِلُكَ لِلنَّاسِ إِماماً  » « 1 » ، كه خطاب به\r\n\r\n\r\n","description":"","footnote":"\r\n( 1 ) سوره البقرة : ( 2 ) قسمتىاز آيه 124 .\r\n","page_name":" 258 ","page_number":278},
  {"content":"\r\n\r\nحضرت ابراهيم است ذكر شد : كه وظيفهء امام ، هدايت افراد بشر است از باطن و ملكوت اعمالشان به سوى خداوند عزّ و جلّ ، كه آنان را ارشاد فرموده ، و در درجات قرب ، و در دَرَكات بُعد ، هر كدام به حسب منزلهء خود قرار داده و در آنجا مقيم خواهد ساخت و هر كدام را در آنچه عملش و كردارش اقتضا كند سكنى خواهد داد ، و به سوى آن منزل جذب خواهد نمود .\r\nپس هدايت حضرت بارى تعالى شانه ذاتيّه ، و هدايت امام بالتبّع و بالْعَرَض خواهد بود .\r\nو اگر مرجع ضمير « برائت » باشد معنايش اين مىشود كه اين حقيقت توحيد را كه همان ولايت است ، در ذريّهء ابراهيم قرار داديم به اميد آنكه به حقّ و توحيد رجوع كنند ، پس اوّلًا استفاده مىشود كه اين حقيقت الى الأبد در ذريّهء ابراهيم ثابت و باقى خواهد بود ، و به‌طور اجمال ذريّه او داراى چنين منصب و مقامى هستند ؛ و هيچ‌گاه و در هيچ زمان امامت از ذريّه او فى الجمله رخت برنخواهد بست .\r\nو ثانياً اين كلمه توحيد و ولايت در خصوص ذريه‌اى است كه دعوت به حقّ مىكنند ، و بقيّه از ذريّه دعوت به حقّ مىشوند ، پس ضمير « فى عَقِبِهِ » راجع به ذريّه است به اعتبار رهبرى و پيشوائى ، و ضمير در يَرْجِعُونَ راجع به ذريّه است به اعتبار رهنمون شدن و راه يافتن ؛ و بنابراين هر دسته از ذريّه ، داراى سيرى خاصّ و حركتى مخصوص به خود هستند : يك دسته امامت و دسته ديگر ايتمام و مأموميّت .\r\nدر اين بيان اوّلًا استجابت دعاى ابراهيم كه عرض مىكند «  رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ  » « 1 » ظاهر مىگردد ، و ثانياً سِرّ قول خداى عزّ و جلّ . كه : «  لا يَنالُ عَهْدِي الظَّالِمِينَ  » « 2 » بعد از سؤال ابراهيم و  مِنْ ذُرِّيَّتِي  ، كه آن دسته‌اى به امامت مىرسند كه هيچ‌گاه ظالم به نفس ، يا ظالم به غير نبوده‌اند ، روشن مىشود .\r\nو ثالثاً معناى يك سلسله ، از روايات را كه در تفسير اين آيه مباركه وارد شده است ، و آنها كلمهء باقيّه را به امامت تفسير كرده‌اند و در بعضى از باب انطباق ، بالاخصّ در ذريّه حضرت حسين بن على سيّد الشّهداء عليه السّلام تصريحاتى دارند ، و در مجمع البيان از حضرت صادق عليه السّلام روايت كرده است كه : مقصود از كلمه باقيّه امامت است تا روز رستاخيز و قيامت ؛ مبرهن مىنمايد .\r\n\r\n\r\n","description":"","footnote":"\r\n( 1 ) سوره البقرة : ( 2 ) صدر آيه 128\r\n( 2 ) سوره البقرة : ( 2 ) ذيل آيه 124\r\n","page_name":" 259 ","page_number":279},
  {"content":"\r\n\r\nو اگر مرجع ضمير « هدايت » باشد ، معلوم است كه هدايت الهيّه ، همان مقام ولايت و امامت است ، كه به‌وسيلهء آن مردم از شرك به توحيد ، و از غير خدا به خدا ، رجوع مىكنند ، و بالجمله در هر صورت چه ضمير راجع به كلمهء برائت و توحيد باشد ، و يا راجع به امامت و هدايت باشد ، آيه مباركه دلالت بر بقاء منصب امامت در ذريّه ابراهيم خواهد داشت .\r\nو البتّه اين مقام ، معلول مقام توحيد و ولايت است ، و مقام توحيد و ولايت لازمه‌اش اندكاك صفات بشرى در صفات خداست ، و از جمله صفت قدرت و علم است .\r\n\r\nامام بايد از تمام امّت عالم‌تر باشد\r\nبنابراين بايد امام داراى مقام علم جامع و گسترده‌اى باشد كه امّت و پيروان او بدان مرحله از علم راه پيدا نكرده باشند ، و آن درجه از علم پاك و بىشائبه كدورت ، و آن مرتبه از دانش وسيع و مطلق ، به دنبال خود لزوم تبعيّت و پيروى دگران را مىكشد .\r\nو بر همين اساس است كه حضرت ابراهيم عليه السّلام به سرپرست خود آذر خطاب فرموده و مىگويد : «  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  » « 1 »\r\nاى پدر به درستى كه از جانب خدا دانشى به من رسيده است ، كه آن دانش به تو نرسيده است ؛ بنابراين لازم و واجب است از من پيروى بنمائى ! تا تو را در راه راست و صراط مستوى و هموار هدايت بنمايم .\r\nدر اين آيه چنان كه ملاحظه مىشود وجوب تبعيّت آزر را از آراء و افكار خود فقط و فقط منوط و مربوط به علم خود و فقدان آن علم در آذر شمرده است ؛ بنابراين لزوم تبعيّت جاهل از عالم از قضايائياست كه احتياج به برهان ندارد ، و بلكه از قضايائيست كه قياساتها معها .\r\n\r\nلزوم پيروى جاهل از عالم در سه مرحله فطرى و عقلى و شرعى\r\nو بر اساس اين اصل مسلّم و اين قاعدهء كليّه ، بدون ذكر اين قاعده حضرت ابراهيم حكم خود را انفاذ نموده ، و مقام ابلاغ را به آزر رسانيده است ، و لذا در علم اصول فقه علماى اعلام اثبات فرموده‌اند كه لزوم تبعيت جاهل از عالم\r\n\r\n\r\n","description":"","footnote":"\r\n( 1 ) ، سوره مريم : 19 - آيه 43\r\n","page_name":" 260 ","page_number":280},
  {"content":"\r\n\r\nقبل از حكم شرعى يك حكم عقلى و قبل از حكم عقلى يك حكم فطرى و وجدانى است ، و اين حكم در سه مرحلهء وجدان و عقل و شرع تجِلّى مىكند و ظهور مىنمايد ؛ و بر همين قاعدهء كليّه ، استفاده لزوم پيروى از آراء اعلم را نموده‌اند ، و سعادت جامعه را منوط به حكومت آراء اعلم آن جامعه در آن مجتمع دانسته‌اند .\r\nچون علم به منزله نور و حيات است ، و به مثابهء روح و جان است ، و هر چه در جامعه نور و حيات بيشتر باشد ، و روح و جان قوّت گيرد ، آن جامعه زنده‌تر و اثربخش‌تر و راقىتر خواهد بود ، همچنان‌كه در بدن آدمى هر چه حيات قوىتر باشد ، و جان و روح قوىتر باشد ، آن آدمى به عافيت و طول عمر و كاميابى از مواهب الهيّه نزديك‌تر و هر چه حيات ضعيف‌تر و روح افسرده‌تر باشد ؛ آن آدمى به كسالت و مرض و هلاكت و به فقدان مواهب الهيّه نزديك‌تر بوده ، و از تمتّعات انسانى بهرهء كمترى خواهد داشت .\r\nاز اين آيه مباركه مىتوان در باب اجتهاد و تقليد استفاده نموده و لزوم پيروى افراد امّت را از عالِم بشريعت الهيّه استنتاج و بلكه لزوم پيروى افراد امّت را از اعلم وقت استفاده نمود ، گرچه اين حقير به كسى از علماى اعلام و كتب مدوّنهء آنها تا به حال برخورد نكرده‌ام كه به اين آيه كريمه تمسّك نموده باشد .\r\nدر كتاب « غاية المرام » از شيخ طوسى در « امالى » با سلسلهء سند متّصل خود روايت كرده است ، از حضرت امام جعفر صادق عليه السّلام ، از پدرش ، از جدّش حضرت على بن الحسين عليهما السّلام ، كه فرمودند : در وقتى كه حضرت امام حسن مجتبى عليه السّلام بنابر صلح با معاويه گذاردند ، براى برخورد و ملاقات خارج شدند و ملاقات نمودند ، و همين كه هر دو نفر در مجلس اجتماع كردند ، معاويه براى ايراد خطبه برخاست ، و خطبه‌اى ايراد كرد . . .\r\nتا آنكه گويد : « سپس حضرت امام حسن عليه السّلام خطبه‌اى انشاء كردند و فرمودند : الْحَمْدُ لِلّهِ الْمُسْتَحْمِدِ بِاْلآلآء وَ تَتابُعِ النَّعماء تا آخر خطبه طويله و جامع خود ، كه حاوى بسيارى از مطالب دقيق و عميق و بيان شرافت اهل بيت رسول خدا صلّى اللّه عليه و آله ، و از جمله استشهاد به آيه تطهير ، و آيات ديگر ، و مطالب تاريخى ديگر است .\r\n\r\n","description":"","footnote":"","page_name":" 261 ","page_number":281},
  {"content":"\r\n\r\n\r\n. عاقبت امر هر امّتى كه حكومت خود را بدست كسى غير از عالم‌ترين افراد خود بسپارد تباهى است\r\nو از جمله در ضمن خطبه فرمودند : قال رسول اللّه صلّى اللّه عليه و آله : مَا وَلَّتْ امَّةٌ أمْرَها رَجُلًا قَطُّ وَ فيهِمْ مَنْ هُوَ أعْلَمُ مِنْهُ إلّا لَمْ يَزَلْ يَذْهَبُ سَفالًا حَتّى يَرْجعِوا الِى ما تَرَكوا « 1 »\r\nرسول خدا صلّى اللّه عليه و آله فرموده‌اند : هيچ‌گاه طايفه و امّتى ، امور خود را به‌دست مردى نسپرده است كه در آن طايفه و گروه داناتر و اعلم از او بوده‌اند ، مگر آنكه پيوسته امور آن امّت رو به‌خرابى و تباهى مىگذارد ، تا زمانى كه از اين كردار برگردند ، و زمام امور خود را به‌دست اعلم امّت دهند .\r\nو نيز در « غاية المرام » مختصر اين خطبه را با سند ديگرى ، از شيخ در « امالى » ذكر كرده است ، و عين اين جمله را دربارهء لزوم رهبرى اعلم امّت از رسول خدا صلّى اللّه عليه و آله روايت كرده است . « 2 »\r\nو نيز مرحوم ابن ادريس در باب « مستطرفات سرائر » از روايت ابى القاسم بن قولويه از حضرت صادق عليه السلام مرفوعا از رسول خدا صلّى اللّه عليه و آله روايت كرده است كه ،\r\nقال رسول الله صلى الله عليه و آله مَنْ امَّ قَوْماً وَ فيهِمْ مَنْ هُوَ اعْلَمُ مِنْهُ أوْ أفْقَهُ مِنْهُ ، لَمْ يَزَلْ أمْرُهُمْ فىِ سَفالٍ إلى يَوْم الْقيمةَ ، وَ مَنْ دَعى الى اضْلالٍ لَمْ يَزَلْ فى سَخَطى اللهِ حَتّى يَرْجِعَ مِنهُ ، وَ مَنْ ماتَ بِغَيْرِ امامٍ مَاتَ مِيتَةً جاهِليّةً « 3 »\r\nرسول خدا صلّى الّله عليه و آله فرمود ، كسىكه زمام امور مردم را به‌دست گيرد و بر آنها پيشوائى كند ، در حالىكه در بين آن مردم فردى اعلم از او يا افقه از او باشد ، پيوسته امر آن دسته و گروه از مردم ، رو به تباهى و خرابى خواهد رفت ، تا روز قيامت ، و كسىكه مردم را به گمراهى بخواند پيوسته در غضب خدا قرار خواهد گرفت ، تا زمانىكه از كردار خود بايستد ، و كسىكه بدون امام بميرد ، مانند مردن مردم زمان جاهليت مرده است .\r\nبارى علماء درباره لزوم امامت اعلم از امّت استدلالاتى دارند ، زيرا\r\n\r\n\r\n","description":"","footnote":"\r\n( 1 ) غاية المرام ، چاپ سنگى ص 298 در تحت عنوان حديث 26\r\n( 2 ) غاية المرام ص 299 در تحت عنوان حديث 27\r\n( 3 ) مستطرفات سرائر ص 21\r\n","page_name":" 262 ","page_number":282},
  {"content":"\r\n\r\nهمان‌طور كه اشاره شد ، مسئله رهبرى مسأله‌اى حياتى است .\r\nرهبر روح جامعه و ارادهء جامعه مىباشد ، و بهر مقدار كه اراده رهبر پاك‌تر ، و صحيح‌تر ، و براى رشد و رقاء جامعه مفيدتر باشد ، به همان مقدار آن جامعه پاكتر ، و راستين‌تر ، و راقىتر خواهند بود .\r\nتمام افراد جامعه به منزلهء اعضاء پيكر است ، همان‌طور كه نفس واحد پيكر واحدى را اداره مىكند ، و آن را در جهت صلاح يا فساد به حركت در مىآورد ، رهبر ، افراد جامعه را اداره مىنمايد ، و آنان را در مسير كمال و سعادت و يا در مسير منقصت و شقاوت سوق مىدهد .\r\n\r\nأميرالمؤمنين عليه السّلام اعلم امّت بوده‌اند\r\nرواياتىكه دربارهء علم و أعلميّت أميرالمؤمنين عليه السّلام از رسول خدا و از آن حضرت وارد شده است از حدّ شمارش بيرون است ، علماى خاصّه و عامّه در اين موضوع كتابهائى نوشته و مسفورات خود را از أعلميّت و افقهّيت و اقضا بودن آن حضرت پر كرده‌اند ، بطورىكه مىتوان اين مسئله را از مسلميات اسلام دانست .\r\nاين روايات با مضامين مختلفى اين موضوع را بيان مىكند ، و ما در اينجا به جهت حفظ اختصار از هر سلسله و دسته از آنها فقط يك ، يا دو روايت به عنوان نمونه ذكر مىكنيم .\r\nاما از رواياتيكه اجمالًا غزارت ، و وسعت علم آن حضرت را مىرساند ، ابن بابويه با سند متّصل خود روايت مىكند از حضرت باقر عليه السّلام از پدرش از جدّش عليهم السّلام كه چون آيه « وَ كُلَّ شَىْءٍ احْصَيْنَاهُ فِى امَامٍ مُبِينٍ » وارد شد ، ابو بكر و عمر از محلّ خود برخاستند ، و گفتند : اى رسول خدا آيا مراد از امام مبين ، تورات است ؟\r\nرسول خدا فرمود : نه .\r\nگفتند : آيا مراد انجيل است ؟\r\nفرمود نه\r\nگفتند : آيا مراد قرآن است ؟\r\nفرمود : نه\r\nپس از اين اميرالمؤمنين عليه السّلام وارد شد ، حضرت رسول صلّى اللّه عليه و آله فرمود :\r\n\r\n","description":"","footnote":"","page_name":" 263 ","page_number":283},
  {"content":"\r\n\r\nهُوَ هذا ، انّهُ اْلِامامُ الّذى احْصَى اللهُ تَبارَكَ وَ تعالَى فيه عِلْمَ كُلِّ شَيْئىءٍ « 1 »\r\nاين‌است آن امام مبين ، اين‌است آن امامىكه خداوند تبارك و تعالى در او علم هر چيز را قرار داده است .\r\nو امّا از رواياتيكه دلالت دارد بر آنكه رسول خدا هزار در از علم را بر روى على گشودند ، كه از هر درى هزار در ديگر باز مىشد :\r\nسيد هاشم بحرانى گويد : ابو حامد غزالى كه از اعيان علماء عامّه است در كتاب بيان العلم اللدنى فى وصف مولانا على بن أبىطالب عبارتى دارد كه عين آن اين‌است : قال أميرالمؤمنين علىّ عليه السلام : انَّ رَسولَ الله صلى الله عليه و آله ادْخَلَ لِسانَهُ فى فَمى ، فَاْنفَتَحَ فى قَلْبى الْفُ بابٍ مِنَ الْعِلْمِ مَعَ كُلِّ بابٍ الْفُ بابٍ ، و قالَ صلوات الله عليه و آله : لَوْ ثُنَّيَتْ لىِ وَ سادَةُ وَ جَلَسْتُ عَلَيْها ، لَحَكَمْتُ لِأهْلِ التّوراة بِتَوْراتِهِمْ ، وَ لِاهْلِ اْلِاْنجيلِ بِانْجيلِهِمْ ، وَ لِاهْلِ الْقُرآنِ بِقُرْآنِهِمْ ، وَ هذهِ الْمَرْتِبَة لا تُنالُ بِمُجَرّدِ التَّعَلُّم ، بَلْ يُتَمَكَّنُ فيهذِهِ الْمَرتَبَةِ بِالِعْلمِ اللَّدُنِّى « 2 »\r\nأميرالمؤمنين مىگويد : رسول خدا صلّى اللّه عليه و آله زبان خود را داخل دهان من كرد ، پس در دل من هزار در از علم باز شد ، كه با هر درى هزار در ديگر باز شد .\r\nو على بن أبىطالب عليه السّلام گفته است : اگر بالش حكومت را براى من خم كنند ، و مرا متمكّن از حكم كردن نمايند ، هر آينه در بين اهل تورات با تورات آنها ، و در بين پيروان انجيل با انجيل آنها ، و در بين اهل قرآن با قرآن ، آنها حكم خواهم نمود .\r\nو سپس غزالى گويد : و اين مرتبه‌اىاست از علم كه با درس خواندن ، و معلّم ديدن دسترسى به آن پيدا نخواهد شد ، بلكه به اين مرتبهء از علم بايد با علم لدنّى رسيد .\r\nو امّا از رواياتىكه دلالت دارد بر آنكه رسول خدا فرمود : من شهر علم و حكمت هستم و على در آن شهر است ، در غاية المرام از كتاب مناقب ابن المغازلى با سند خود از جابر بن عبد الله انصارى روايت كرده است كه او گفت : رسول خدا صلّى اللّه عليه و آله\r\n\r\n\r\n","description":"","footnote":"\r\n( 1 ) غاية المرام ص 516 حديث 18\r\n( 2 ) غاية المرام ص 617 و ص 518 حديث 3\r\n","page_name":" 264 ","page_number":284},
  {"content":"\r\n\r\nبازوى على عليه السّلام را گرفت ، و گفت : هذا اميرُ الْبَرَرَةِ ، وَ قاتِلُ الْكَفَرَةِ ، مَنصُورٌ مَنْ نَصَرَهُ ، مَخْذولٌ مَنْ خَذَلَهُ ، ثُمَّ مدَّبِها صَوْتَهَ ، فَقالَ : انَا مَدينَةُ الْعِلْمِ وَ عَلِىٌّ بابُها ، فَمَنْ ارادَ الْعِلمَ فَلْيَأْتِ الْبابَ « 1 »\r\nرسول خدا كه بازوى على را گرفته بود فرمود : اين است امير نيكوكاران ، و كشندهء كافران ، يارى شده است كسىكه او را يارى كند ، ذليل و پست است كسىكه او را ذليل كند ، و پس از آن رسول خدا صداى خود را به اين كلمات بلند فرمود ، و سپس گفت : من شهر علمم و على درِ آن‌است ، بنابراين هر كس كه طالب علم باشد بايد به نزد او بيايد .\r\nو امّا از رواياتى كه دلالت دارد بر گفتار سَلونى قَبْلَ انْ تَفْقِدُونى ، ابن ابى الحديد در شرح نهج البلاغه گفته است ، كه تمام طبقات و اصناف مردم اجماع نموده‌اند بر آنكه احدى از صحابه رسول خدا ، و احدى از علماء نگفته است : سَلونى قَبْلَ انْ تَفْقِدونى غير از على بن أبىطالب عليه السّلام « 2 »\r\nو امّا از رواياتىكه دلالت دارد بر آنكه أميرالمؤمنين عليه السّلام از تمام افراد امّت حكمش بهتر و صحيحتر بود .\r\nدر « غاية المرام » از موفّق بن احمد كه اعيان علماء عامّه است روايت كرده است ، از ابو سعيد خدرى كه قال : قال : رسول اللّه صلّى اللّه عليه و آله انَّ اقْضى امَّتِى عَلىُّ بْنُ أبى طالب ، رسول خدا فرمود ، بهترين حُكْم كنندگان در امّت من على بن أبىطالب است « 3 »\r\n\r\nاعتراف عمر به أعلميّت امير المؤمنين\r\nو امّا از رواياتىكه دلالت دارد بر آنكه ابوبكر و عمر و عثمان در حكم و علم به أميرالمؤمنين عليه السّلام رجوع مىكردند ، در « غاية المرام » از مسند احمد حنبل با سلسله اسناد خود روايت كند ، از يحيى بن سعيد بن مسيب قال : كانَ عُمَرُ يَتَعَوذُ بِاللهِ مِنْ مُعْضَلَةٍ لَيْسَ لَها ابو الْحَسَن « 4 »\r\nعمر در هر مشكله‌اى پيش مىآمد ، و أميرالمؤمنين عليه السّلام براى حلّ آن حاضر نبودند به خدا پناه مىبرد .\r\n\r\n\r\n","description":"","footnote":"\r\n( 1 ) غاية المرام ص 120 حديث 1\r\n( 2 ) غاية المرام ص 524 حديث 7\r\n( 3 ) غاية المرام ص 528 حديث اول از باب 39\r\n( 4 ) غاية المرام ص 530 حديث اول از باب 41\r\n","page_name":" 265 ","page_number":285},
  {"content":"\r\n\r\nو نيز از موفّق بن احمد ، با سلسلهء سند متّصل خود روايت كرده است ، از زيد بن على از پدرش ، از جدّش ، از علىّ بن أبىطالب عليه السّلام كه فرمود : در زمان حكومت عمر ، زن آبستنى را به نزد او آوردند كه اعتراف بر زناى خود نمايد زن اعتراف بفجور نمود ، و عمر امر كرد تا او را ببرند و رَجم كنند ، زن در راه با علىّ بن أبىطالب برخورد كرد .\r\nحضرت فرمود : اين زن چه كرده است كه او را براى حدّ مىبرند ؟ گفتند : زنا كرده است ، و عمر امر كرده است كه بايد او را سنگسار كرد أمير المؤمنين زن را نزد عمر برگردانده و فرمودند : آيا تو امر كردى كه او را سنگسار كنند ؟\r\nعمر گفت : آرى چون خود زن اعتراف به گناه خود نموده است\r\nفقال على : هَذا سُلطانُكَ عَلَيْها فَما سُلْطانُكَ عَلَى الَّذى فى بَطْنِها ، وَ لَعَلَّكَ انْتَهَرْتَها وَ اخَفْتَها فقال عُمَرُ : قد كانِ ذاكَ .\r\nقال : اوَ ما سَمِعْتَ رَسولَ اللّه صلّى اللّه عليه و آله يقول : لا حَدَّ عَلى مُعتَرِفٍ بَعْدَ بَلاء انَّهُ مَنْ قيُّدَتْ اوْ حُبِسَتْ اوْ تُهُدِّرَتْ فَلا اقْرارَ لَهْ ، فَخَلّا سَبيلها ثمّ قال عمر : عَجَزَتِ النَّساءُ انْ تَلِدَ مِثْلَ عَلىِ بن أبى طالبٍ رضى الله عنه لَو لا عَلىٌّ لَهَلَك عُمَرُ « 1 »\r\nأميرالمؤمنين عليه السّلام فرمودند : اى عمر ! اعتراف او بر گناه موجب شد كه تو بتوانى بر خود او حد جارى كنى ، پس چه چيز موجب شده است كه بر طفلى كه در\r\n\r\n\r\n","description":"","footnote":"\r\n( 1 ) « غاية المرام » ص 531 حديث 7 از باب 41 و در ص 27 كتاب « مقام الامام أمير المؤمنين عند الخلفاء » مرحوم شريف عسگرى گويد : بنا به نقل تذكره « خواص الائمة » ص 87 طبع ايران ، عُمَر در قضيه زنى كه شش ماهه زائيده بود و حكم برجم او نموده بود و أمير المؤمنين مانع شدند و سببش را بيان كردند گفت ، اللهم لا تبقنى لمعضلة ليس لها ابن أبى طالب ، و در « كنز العمال » ج 3 ص 53 مولى على متقى نظير آن را در مفاد روايت كرده است كه : اللهم لا تنزل بىشدة الا و ابو الحسن الى جنبى ، و در « ذخائر العقبى » ص 82 گويد : اللهم لا تنزلن بىشديدة الا و ابو الحسن الى جنبى و نيز از يحيى بن عقيل روايت كرده است ، كه عمر در قضاياى مشكلى كه به على بن أبى طالب مراجعه مىنموده و آن حضرت حل مىكرد مىگفت : لا ابقانى الله بعدك يا على ، و از ابو سعيد خدرى روايت است كه گفت : شنيدم عمر به على پس از سؤالى كه كرده بود و جواب شنيده بود مىگفت : اعوذ بالله ان أعيش فى يوم لست فيه يا ابا الحسن .\r\n","page_name":" 266 ","page_number":286},
  {"content":"\r\n\r\nرَحِم خود دارد مسلّط گردى ، و آن بىگناه را به‌واسطهء حدّ زدن بر مادرش بكشى ؟ و شايد تو با شدّت او را دور رانده‌اى و او را ترسانيده‌اى كه حقيقت را در واقع پنهان داشته ، و از اعتراف به زنا خوددارى ننموده است .\r\nعمر گفت آرى چنين بوده است .\r\nحضرت فرمود : آيا نشنيده‌اى كه رسول خدا صلّى اللّه عليه و آله فرمود : هر كسىكه اقرار و اعترافش به‌گناه از روى شكنجه و ترس باشد بر او حدّ جارى نمىشود ؟\r\nهر كس را كه براى اقرار و اعتراف به‌گناه در زنجير و غلّ بكشند ، يا او را زندان كنند يا او را تهديد نمايند ، اقرار او نافذ نيست .\r\nعلى چون اين كلمات را فرمود ، آن زن را رها كرد ، و عمر چون اين كلمات را شنيد گفت : زنان عاجزند از آنكه بتوانند مانند على بن أبىطالب فرزندى بزايند ؛ اگر على نبود هر آينه عمر هلاك مىشد .\r\nو نيز از طريق خاصّه از محمّد بن يعقوب با سند متّصل خود از حضرت صادق روايت نموده است ، كه در زمان خلافت ابو بكر مردى شراب نوشيده بود ، او را به نزد ابو بكر آوردند .\r\nابو بكر پرسيد آيا تو خمر نوشيده‌اى ؟\r\nگفت آرى .\r\nابو بكر گفت : خمر نوشيدن حرام است .\r\nمرد گفت : من اسلام اختيار كرده‌ام و اسلام من قوى است لكن منزلگاه من در جائىاست كه همهء مردم خمر مىنوشند ، و آن را حلال مىشمرند ؛ من اگر مىدانستم كه نوشيدن خمر حرام است ، البتّه اجتناب مىنمودم .\r\nابو بكر روى به عمر نمود و گفت : رأى تو درباره اين مرد چيست ؟\r\nعمر گفت : مشكله اىاست كه راه حلّ آن جز در نزد ابو الحسن پيدا نشود ، على را بخوانيد و سپس عمر گفت : حُكم و قضاءِ واقعْ در خانهء علىّ قرار دارد .\r\nحضرت صادق عليه السّلام فرمودند : ابو بكر و عمر برخاستند ، و آن مرد را با خود آوردند ، و جماعتى كه در محضر بودند همگى به نزد أميرالمؤمنين عليه السّلام آمدند ، ابو بكر داستان را معروض داشت ، و آن مرد نيز قصّهء خود را بازگو كرد .\r\nحضرت فرمودند ، بفرستيد با او كسى را در مجالس مهاجرين و انصار تا تفحّص كند كه آيا تا به حال از آنان كسى آيه حرمت خمر را بر آن مرد خوانده\r\n\r\n","description":"","footnote":"","page_name":" 267 ","page_number":287},
  {"content":"\r\n\r\nاست ؟ و اگر خوانده است بر خواندنش شهادت دهد .\r\nهمين دستور را اجرا كردند ، و هيچكس از مهاجرين و انصار گواهى بر قرائت و تلاوت آيه تحريم خمر دربارهء وى نداد .\r\nحضرت أميرالمؤمنين عليه السّلام او را آزاد نموده و فرمودند : از اين پس اگر خمر بنوشى ما بر تو حدّ جارى خواهيم ساخت « 1 »\r\nو نيز رواياتىكه دلالت دارد بر آنكه حقّ پيوسته با علىّ است و با آن‌حضرت است هر جا كه دور بزند و به‌گردش درآيد .\r\nدر كتاب « جمع بين صحاح ستّه » كه تأليف رزين امام الحرمين است در جزء سوّم آن در مناقب أميرالمؤمنين عليه السّلام از صحيح بخارى روايت كرده است كه قال اميرالمؤمنين عليه السّلام : سمعتُ رسول اللّه صلّى اللّه عليه و آله يقول : رَحِمَ اللهُ عَلِيّاً اللّهُمَّ أدِرِ الْحَقَّ مَعَهُ حَيْثُ دارَ « 2 »\r\nأميرالمؤمنين عليه السّلام فرمودند : من از رسول خدا صلّى اللّه عليه و آله شنيدم كه مىفرمود : خداى رحمت خود را بر على بفرستد ، بار پروردگارا هر جا كه على حركت كند ، و بگردد ، حقّ را با او بگردش و حركت درآور .\r\nو عجيب آن‌است كه بسيارى از اين روايات را خود ابو بكر و عمر و عثمان و عائشه و عمرو عاص و غير هم از صحابه از رسول خدا روايت كرده‌اند .\r\nدر كتاب مقام أميرالمؤمنين على بن أبىطالب عند الخلفا و اولادهم و الصحابة « 3 » پنجاه حديث در فضائل أميرالمؤمنين از رسول الله به‌روايت خلفاء و اولادشان و صحابه ، از علماى اهل سنّت و محدّثين آنها روايت كرده ، و شواهدى در ذيل هر حديث بيان نموده است .\r\nاز جمله روايتى است كه عمر به‌اعرابى مىگويد : وَيْحَكَ ما تَدْرى مَنْ\r\n\r\n\r\n","description":"","footnote":"\r\n( 1 ) غاية المرام ص 535 حديث پنجم از باب 42\r\n( 2 ) غاية المرام ص 539 حديث چهارم از باب 45\r\n( 3 ) مؤلّف آن ميرزا نجم الدين شريف عسكرى از علماء برجسته سامراء و دائى زاده پدر حقير مؤلّف اين كتاب است پدرش مرحوم آية الله ميرزا محمّد طهرانى صاحب كتاب « مستدرك البحار » دائى پدر حقير از علماى اعلام سامرّاء و از برجستگان از شاگردان آية الله حاج ميرزا محمد حسن شيرازى و ربيب ايشان و نمونهء بارز از سلف صالحين بوده‌اند .\r\n","page_name":" 268 ","page_number":288},
  {"content":"\r\n\r\nهذا ؟ هذا مَولاىَ وَ مَوْلى كُلِّ مُؤْمِنٍ وَ مَنْ لَمْ يَكُنْ مَوْلاهُ فَلَيْسَ بِمُؤْمِنٍ « 1 » واى بر تو اى مرد عرب ! آيا مىدانى اين مرد كيست ؟ اين‌مرد على بن أبىطالب مولاى من و مولاى هر مؤمنى است و هر كسىكه على مولاى او نباشد آن‌كس مؤمن نيست .\r\n\r\nتأسّف ابن عباس از اينكه از آوردن صحيفه براى رسول الله مانع شدند\r\nبارى بر همين اساس بود كه رسول اللّه صلّى اللّه عليه و آله در معرّفى و نصب علىّ بن أبىطالب اهتمام بسيار داشت ، حتّى در مرض موت توصيه و سفارش مىفرمود و مردم را به پيروى از آن‌حضرت دعوت مىفرمود ، تا سرحدّيكه در همان ساعات آخر حيات كاغذ و قلمى خواستند تا بنويسند دربارهء امامت آن‌حضرت آنچه بايد بنويسند .\r\nولى افسوس ، و هزار افسوس ، كه عُمَر مانع شد و نگذاشت مقصود رسول خدا تحقّق يابد ، و گفت : مرض بر او غلبه كرده ، هذيان مىگويد ، كتاب خدا ما را بس است ؛ رسول خدا با يك‌دنيا اندوه و غمّ چشم از جهان بستند ؛\r\nابن سَعد در طبقات با اسناد خود از سعيد بن جُبير از ابن عباس روايت مىكند قال : اشتكى النّبى صلّى اللّه عليه و آله يوم الخميس ، فَجَعَلَ ، يعنى ابن عباس ، يَبْكى وَ يَقول : يَوْمُ الْخَميس و ما يَوْمُ الْخَميس !\r\nاشْتَدَّ بِالنّبّى صلّى اللّه عليه و آله وَجَعُهُ فقال : ائتونى بِدَواةٍ وَ صَحيفَةٍ اكْتُبْ لَكُمْ كِتاباً لا تَضِلّوا بَعْدَهُ ابَدا ،\r\nقالَ : فقال بَعْضُ مَنْ كانَ عِنْدَهُ : انَّ نَبِىَّ اللهِ لَيَهْجُرُ !\r\nقال : فقيل لَهُ : الا نَأتيكَ بِما طَلَبْتَ ؟\r\nقال : اوَ بَعْدَ ماذا ؟ قال : فَلَمْ يَدْعُ بِهِ « 2 »\r\nابن عباس مىگويد : در روز پنجشنبه رسول خدا صلّى اللّه عليه و آله از مرض متأَلّم و ناراحت بودند ، ابن عباس گريه مىكرد و مىگفت : روز پنجشنبه و نمىدانيد در روز پنجشنبه چه خبر بود ، درد و مرض پيغمبر شدّت كرد و فرمود : يك دوات و صفحه‌اى بياوريد ، تا براى شما مطلبى را بنويسم كه پس از آن هيچ‌گاه گمراه\r\n\r\n\r\n","description":"","footnote":"\r\n( 1 ) مقام الامام أميرالمؤمنين عند الخلفاء ص 29\r\n( 2 ) طبقات ابن سعد ج 2 ص 242 چاپ بيروت 1376 ه . ق\r\n","page_name":" 269 ","page_number":289},
  {"content":"\r\n\r\nنشويد ،\r\nابن عباس گويد : بعض افراد مجلس گفت : پيغمبر خدا هذيان مىگويد :\r\nابن عباس گويد : و پس از آن به‌رسول خدا گفته شد : آيا بياوريم آنچه را مىخواستى ؟ فرمود : آيا بعد از اين حادثهء واقع شده ؟ و رسول خدا ديگر طلب ننمود .\r\nو با سند ديگر از سعيد بن جعفر روايت مىكند كه ابن عباس گفت : يوم الخميس و ما يوم الخميس !\r\nقال : اشْتَدَّ بِرَسولِ اللّه صلّى اللّه عليه و آله وَجَعُهُ فى ذلِكَ الْيَوْم فَقالَ : ائْتونى بِدَواةٍ وَ صَحيفةٍ اكْتُبْ لَكُمْ كِتاباً لا تَضِلّوا بَعْدَهُ ابَداً ، فَتَنازَعوا و لا يَنْبَغى عِنْدَ النّبّى التَّنازُعُ .\r\nفقالوا : ما شَاْنُهُ ، ا هَجَرَ ؟ اسْتَفْهَموه ! فَذَهَبوا يُعيدونَ عَلَيْهِ فقال : دَعونى فَالَّذى انَا فيه خَيْرٌ مَمّا تَدْعونَنى الَيْهِ الحديث « 1 »\r\nابن عباس مىگويد : روز پنجشنبه و نمىدانيد روز پنجشنبه چه روزى بود . كسالت رسول خدا صلّى اللّه عليه و آله شدّت كرد و فرمود : دوات و صفحه‌اى بياوريد تا براى شما مكتوبى را بنويسم كه پس از آن هيچ‌گاه گمراه نشويد ، و در حالى كه در نزد پيغمبر خدا دعوى و تنازع جايز نيست نزاع كردند و گفتند : حالش چگونه است ؟ آيا هذيان مىگويد ؟ از او سؤال كنيد !\r\nرفتند بار ديگر از رسول خدا بپرسند كه چه مىخواهد ، فرمود : واگذاريد مرا ، آنچه من الان در آن هستم بهتر است از آنچه شما مرا به آن مىخوانيد .\r\nو با سند ديگر از جابر بن عبد الله انصارى روايت كند كه : لمّا كانَ فى مَرَضِ رَسول اللّه صلّى اللّه عليه و آله الذى تَوَفّى فيهِ ، دَعا بِصحيفَةٍ لِيَكْتُبَ فيها لِامّتِهِ كِتاباً لا يُضِلُّونَ وَ لا يُضَلُّونَ ،\r\nقال : فَكانَ فى الْبَيْتّ لغطٌ وَ كَلامٌ وَ تَكلَّمَ عُمَرُ بن الخَطّابِ قال : فَرَفَضَهُ النَّبِىُّ .\r\n\r\n\r\n","description":"","footnote":"\r\n( 1 ) طبقات ابن سعد ج 2 ص 244\r\n","page_name":" 270 ","page_number":290},
  {"content":"\r\n\r\nجابر بن عبد الله انصارى مىگويد : رسول خدا صّلى اللّه عليه و آله در مرض موت خود صفحه‌اى خواستند ، تا در آن نامه‌اى براى امّت خود بنويسند ، كه بر اثر آن امّت گمراه نكنند ، و گمراه نشوند .\r\nجابر گويد : در اطاق رسول خدا در اثر اين درخواست پيغمبر سخنانى رفت ، و صدا بلند شد ، و عمر بن خطاب تكلّم نمود ، و پيغمبر او را طرد فرمود .\r\nو با سند ديگر از عمر بن خطاب روايت مىكند : قال : كُنّا عِنْدَ النَّبِىِّ وَ بَيْنَنا وَ بَيْنَ النِّساء حِجابٌ ، فَقالَ رَسولُ اللّهِ صلّى اللّه عليه و آله : اغْسِلونى بِسَبْعِ قِرَبٍ ، وَ أْتونى بِصَحيفَةٍ وَ دَواةٍ ، اكْتُبْ لَكُمْ كِتاباً لَنْ تَضِلّوا بَعْدَهُ ابَداً فقالِ النِّسْوَةُ : ائْتوا رَسولَ اللهِ صلّى اللّه عليه و آله بِحاجَتِهِ .\r\nقال عمر : فَقُلْتُ : اسْكُتْنَ فَانَّكُنَّ صَواحِبُهُ ، اذا مَرِضَ عَصَرْتُنَّ أَعْيُنَكُنَّ وَ اذا صَحَّ اخَذْتُنَّ بِعُنُقِهِ !\r\nفقالَ : رَسولُ اللّه صلّى اللّه عليه و آله : هُنَّ خَيْرٌ مِنْكُمْ . « 1 »\r\nعمر بن خطاب گويد : ما در محضر پيغمبر خدا بوديم و بين ما و جماعت زنان پرده و حجابى بود ، رسول خدا صلّى اللّه عليه و آله فرمود : مرا با هفت مشك آب غسل دهيد ؛ و يك صفحه و دوات بياوريد تا براى شما مكتوبى بنويسم كه بعد از آن هيچگاه گمراه نشويد !\r\nزنان گفتند : آنچه را كه رسول خدا طلب كرده است برايش بياوريد .\r\nعمر مىگويد : من گفتم : اى زنان ساكت باشيد ! چون شما همبستران او هستيد ، چون مريض گردد چشمان خود را به اشك ميفشريد و چون صحت يابد به گردن او دست مىآويزيد !\r\nرسول خدا صلّى اللّه عليه و آله فرمود : اين زنان بهتر از شما هستند .\r\n\r\nمانع شدن عمر از آوردن كاغذ و دوات براى رسول الله\r\nو با سند ديگر از عباس روايت مىكند ، قال : لَمّا حضرت رسول اللّه صلّى اللّه عليه و آله الْوَفاةُ ، وَ فِى الْبَيْتِ رِجالٌ فيهِمْ عمر بن الخطاب\r\nفقالَ رسولُ اللّهِ صلّى اللّه عليه و آله : هَلُّمَ اكْتُبُ لَكُمْ كِتاباً لَنْ تَضِلّوا بَعْدَهُ !\r\n\r\n\r\n","description":"","footnote":"\r\n( 1 ) طبقات ابن سعد ج 2 صفحه 244\r\n","page_name":" 271 ","page_number":291},
  {"content":"\r\n\r\nفَقال عمر : انَّ رَسولَ اللهَ قَدْ غَلَبَهُ الْوَجَعُ ، وَ عِنْدَكُمُ الْقُرْآنُ حَسْبُنا كِتابُ اللهِ ، فَاخْتَلَفَ اهْلُ الْبَيِت وَ اخْتَصَموا ، فَمِنْهُمْ مَنْ يَقولُ : قَرِّبوا يَكْتُبْ لَكُمْ رَسولُ اللّه صلّى اللّه عليه و آله ، وَ مِنْهُمْ مَنْ يقولُ : ما قالُ عُمَرُ ،\r\nفَلَمّا كَثُرَ اللَّغْطُ وَ اْلِاخْتِلافُ وَ غمّوا رَسولَ اللّهِ صلّى اللّه عليه و آله .\r\nفقالَ : قُوموا عَنّى ! فَقالَ عُبَيْدُ اللهِ بْنِ عَبْدِ اللهِ فَكانَ ابْنُ عبّاس يقولُ : الَّرزِيَّةِ كُلُّ الرَّزِيَّةِ ما حالَ بَيْنَ رَسولِ اللّه صلّى اللّه عليه و آله وَ بَيْنَ انْ يَكْتُبَ لَهُمْ ذلِكَ الْكِتابَ مِنْ اخْتِلافِهِمْ وَ لَغْطِهِم « 1 »\r\nابن عباس گويد : چون وفات رسول خدا صلّى اللّه عليه و آله نزديك شد ، و در اطاق آن‌حضرت جماعتى از جمله عمر بن خطاب حاضر بودند ، رسول خدا فرمود : بياوريد ( يا نزديك من بيائيد ) تا من براى شما چيزى بنويسم كه پس از آن ابداً گمراه نگرديد ،\r\nعمر گفت : درد بيمارى بر رسول خدا غلبه كرده و او را بى خويشتن نموده ( و بدون تأمّل و تفكّر و اختيار سخن مىگويد ) كتاب خدا براى ما بس است ؛ در بين اهل خانه اختلاف افتاد ، و نزاع و مخاصمه در گرفت ، بعضى از اهل خانه گفتند : براى رسول خدا حاضر سازيد آنچه را كه مىخواهد ، تا براى شما بنويسد ، و بعضى دگر طرفدارى از عمر كرده ، و همان سخن او را گفتند ؛ چون اختلاف شديد شد و صداها بلند شد و رسول الله را به غمّ و اندوه فرو بردند فرمود : از نزد من برخيزيد ، و برويد !\r\nعبيد الله بن عبد الله بن عباس گويد : پدرم عبد الله بن عباس پيوسته مىگفت : مصيبت ، مصيبت بزرگ همان بود كه ميان رسول خدا و نوشته‌اش فاصله انداختند ، و نگذاردند كه آن مكتوبى را كه در نظر داشت بنويسد ، و به‌علّت اختلاف و بلند كردن صدا در مجلس آن‌حضرت مانع از اين مهم شدند .\r\n\r\n\r\n","description":"","footnote":"\r\n( 1 ) طبقات ابن سعد ج 1 ص 244\r\n","page_name":" 272 ","page_number":292},
  {"content":"\r\n . \r\n","description":"","footnote":"","page_name":" 273 ","page_number":293},
  {"content":"\r\n . \r\n","description":"","footnote":"","page_name":" 274 ","page_number":294},
  {"content":"\r\n . \r\n","description":"","footnote":"","page_name":" 275 ","page_number":295},
  {"content":"\r\n . \r\n","description":"","footnote":"","page_name":" 276 ","page_number":296},
  {"content":"\r\n . \r\n","description":"","footnote":"","page_name":" 277 ","page_number":297},
  {"content":"\r\n . \r\n","description":"","footnote":"","page_name":" 278 ","page_number":298},
  {"content":"\r\n . \r\n","description":"","footnote":"","page_name":" 279 ","page_number":299},
  {"content":"\r\n . \r\n\r\n","description":"","footnote":"","page_name":" 280 ","page_number":300}
  ]